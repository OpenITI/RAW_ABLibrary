[
  {"content":"\r\n\r\nدائرة المعارف\r\nفقه مقارن\r\nجلد اول\r\nزير نظر آية الله العظمى مكارم شيرازى\r\nبا همكارى جمعى از اساتيد ومحققان حوزهء علميه قم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر ، 1305 -\r\nدائرة المعارف فقه مقارن / مكارم شيرازى ؛ با همكارى جمعى از اساتيد ومحققان حوزه علميه قم . - قم : مدرسة الامام على بن ابيطالب عليه السلام ، 1385 -\r\nج . -\r\n( ج ISBN : 964 - 533 - 021 - 1 : ( 1 .\r\nفهرستنويسى براساس اطلاعات فيپا .\r\nكتابنامه .\r\nنمايه .\r\n1 . فقه تطبيقى - دائرة المعارفها . الف . مدرسة الامام على بن ابيطالب عليه السلام . ب . عنوان\r\n2 د 7 م / 7 / 169 bp\r\n324 / 297\r\n1385\r\nدائرة المعارف فقه مقارن / ج 1\r\nحضرت آية الله العظمى مكارم شيرازى ( مد ظله )\r\nبا همكارى جمعى از اساتيد ومحققان حوزهء علميهء قم\r\nتيراژ : 2000 نسخه\r\nنوبت چاپ : اول\r\nتاريخ انتشار : 1385\r\nصحفه و قطع : 712 صفحه / رحلى\r\nچاپخانه : سليمانزاده\r\nناشر : مدرس الامام على بن ابى طالب ( ع )\r\nشابك : 1 - 021 - 533 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nقيمت : 10000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nحضرت آية الله العظمى مكارم شيرازى ( مدظله العالى )\r\nنويسندگان : اساتيد ومحققان محترم حوزهء علميه ، حجج اسلام آقايان :\r\n1 - محمد جواد ارسطا\r\n2 - سيد مصطفى اسدى\r\n3 - محمد جعفر امامى\r\n4 - ابراهيم بهادرى\r\n5 - حسين توفيقى\r\n6 - سيد محمود جلالى\r\n7 - سعيد داودى\r\n8 - محمد حسن زمانى\r\n9 - حسين سليمانى\r\n10 - سيد محمد شفيعى مازندرانى\r\n11 - ابوالقاسم عليان نژادى\r\n12 - احمد قدسى\r\n13 - سيد صمصام الدين قوامى\r\n14 - سيد كاظم مصطفوى\r\n15 - سيد هادى موسوى\r\nدستياران : فضلاى محترم آقايان :\r\n1 - محمدحسين اجرايى 2 - سيد سجاد ايزده اى 3 - سيد عبدالمهدى توكل 4 - محسن حكيمى 5 - حسين فاضلى 6 - محمد فراهانى 7 - على اصغر قربانى .\r\nارزيابى : اساتيد ومحققان محترم حوزهء علميه ، حج اسلام آقايان :\r\n1 - احمد قدسى 2 - سعيد داودى 3 - سيد صمصام الدين قوامى\r\nويراستار : حجة الاسلام حسين شفيعى\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nبسم الله الرحمن الرحيم\r\nهدف از نگارش كتاب\r\nگسترش خيره كنندهء علوم :\r\nدر آغاز علوم بشرى بسيار محدود بود كه همه آن در يك كتاب كوچك مى گنجيد !\r\nاما با مرور زمان و به هم پيوستگى افكار دانشمندان وضميمه شدن تجربيات بشرى سپس انتقال آنها از نسلى به نسل ديگر علوم رو به گسترش نهاد ، و روز به روز اين توسعه شتاب گرفت .\r\nنيازهاى روزافزون جامعهء بشرى - كه بر اثر پيشرفت فرهنگ وفزونى روابط وتنوع خواتسه هاى انسانى اعم از مادى ومعنوى به وجود آمد و تكامل اين خواسته ها به اين امر كمك كرد - علوم را به سرعت به پيش راند آن گونه كه امروز خود را با جهان بسيار وسيع ومتنوعى از علوم ودانشها روبه رو مى بينيم وكتابخانه هايى در سراسر جهان براى حفظ و نگهدارى اين علوم تشكيل شده كه گاه بايد با وسايل نقليه از بخشى به بخش ديگر قدم نهاد ، وحتى مطالعهء فهرست آنها سالها وقت مى طلبد !\r\nاين گسترش و توسعه ، در قرون اخير بيشتر شد وشتاب فوق العاده وخيره كننده اى به خود گرفت به گونه اى كه تمام معلومات پيشين در برابر دانسته هاى اين قرن ، مقدار ناچيز واندكى مى باشد .\r\nاين گستردگى بى سابقه نيز معلول عوامل زيادى بود كه توسعه نيازها ، رابطه نزديك ملتها ، پيشرفت فوق العاده صنعت چاپ ، وجود آزمايشگاههاى وسيع و مدارس ودانشگاهها ، رقابتهاى دانشمندان ، واخيرا پيدايش اعجوبهء اينترنت وكامپيوتر در صحنهء علوم را مى توان از عوامل آن شمرد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنخستين اثر اين گستردگى جداسازى تخصص ها وتقسيم علوم به شاخه هاى بسيار و هر شاخه به شاخه هاى فراوان ديگر بود .\r\nبديهى است در چنين شرايطى هيچ كس نمى توانست جز در رشته هاى خاص ومحدودى صاحب نظر ومتخصص شود ، ونتيجهء طبيعى آن نياز متقابل دانشمندان وعالمان به يكديگر بود .\r\nعلوم دينى وانسانى :\r\nممكن است چنين تصور شود كه آنچه گفته شد تنها در مورد \" علوم تجربى \" صادق است اما در مورد علوم انسانى و به ويژه علوم دينى والهى چنين تحولى رخ نداده است .\r\nولى اين اشتباه بزرگى است چرا كه مركب شتابان علم ودانش در هيچ رشته ، و در هيچ جا متوقف نشده و نمى شود ؛ علوم انسانى به ويژه علوم الهى ، مخصوصا علوم اسلامى ، به موازات علوم ديگر به پيشروى سريع خود ادامه داده است ، زيرا منابع اين علوم ( كتاب وسنت ودليل عقل ) آن چنان است كه هر قدر بيشتر روى آن كار شود به حقايق جديدى مى توان دست يافت .\r\nمگر پيغمبر اكرم صلى الله عليه وآله در حديث معروف خود دربارهء قرآن نفرمود : \" ( القرآن ) بحر لا تحصى عجائبه ولا يشبع منه علمائه وهو حبل الله المتين وهو الصراط المستقيم فيه مصابيح الهدى ومنار الحكمة \" 1 .\r\nمگر على بن ابى طالب عليه السلام نفرمود : \" فيه ربيع القلب وينابيع العلم و ما للقلب جلاء غيره \" . 2\r\nمفهوم \" لا تحصى عجائبه \" اين است كه هر قدر بيشتر در اين درياى بى كرانه قرآن انديشه كنيم به حقايق تازه اى دست مى يابيم ومفهوم \" فيه ينابيع العلم \" اين است كه هر قدر از اين چشمهء جوشان بنوشيم سيراب نخوهيم شد ؛\r\nدر واقع كتاب الله مصداق روشن شجرهء مباركه اى است كه * ( أصلها ثابت وفرعها في السماء * توتي أكلها كل حين بإذن ربها ) * . 3 آرى هر زمان دست به سوى شاخه هايش گشوده شود ميوهء تازه اى در اختيار جستجوگران مى گذارد .\r\nبه علاوه خطابات قرآنى عام است وهمهء انسانها را در پهنهء زمان ومكان شامل مىشود و بايد\r\n\r\n\r\n","description":"","footnote":"\r\n1 . كنز العمال ، ح 4027 .\r\n2 . نهج البلاغه ، خطبهء 176 .\r\n3 . ابراهيم ، آيهء 24 و 25 .\r\n","page_name":" 20 ","page_number":20},
  {"content":"\r\n\r\nجوابگوى هر عصرى باشد .\r\nسنت نبوى نيز بر گرفته از قرآن و وحى آسمانى است وعلمى است كه به علم بى پايان الهى منتهى مىشود كه آن هم حد ومرزى ندارد .\r\nهمچنين علوم پ ? شوايان معصوم عليه السلام كه از مصباح پرفروغ علم پيامبر صلى الله عليه وآله روشنايى مى گيرد ، نيز همين حكم را دارد و در حد ومرز خاصى متوقف نمى شود .\r\nونيز واضح است كه دليل عقل هرگز متوقف نمى گردد و با پيوستن عقول به يكديگر وتلاحق افكار دانشمندان وعلما ، عصرا بعد عصر ، وجيلا بعد جيل ، امواج خروشانى به وجود مى آيد كه جواهرات گرانبهايى از خود بيروت مى افكند .\r\nافزون بر اين تشنگى روزافزون به فرهنگ هاى الهى كه از سرخوردگى انسان عصر ما از تمدن مادى ، با آن همه آشفتگى ونقاط ضعف حاصل شده نيز به اين امر كمك مىكند ودانش پژوهان دينى را به تعمق بيشتر وا مى دارد .\r\n* * *\r\nنقش سازندهء مسائل مستحدثه در گسترش فقه اسلامى :\r\nاز يك سو ما معتقديم اسلام مخصوص \" عصر وزمان معين \" و \" قوم خاص \" و \" مكان محدودى \" نيست بلكه تمام پهنهء زمان ومكان ، قلمرو اسلام است .\r\nو از ديگر سو ، هر روز موضوع تازه اى در زندگى انسانها پيدا مىشود كه حكم تازه اى را مى طلبد و بايد فقه اسلامى جوابگوى آن باشد .\r\nاين امر پديدهء مباركى است كه فقيهان اسلام را هر روز وادار به غور ومطالعهء بيشتر ودقيق تر و عميق تر در مبانى فقهى واصول وفروع احكام وقواعد فقهيه مىكند و مسائل تازه اى براى آنان كشف مىشود .\r\nبه همين دليل امروز شاهد وناظر كتابها ومقالات فراوانى هستيم كه در پهنهء مسائل مستحدثه به وجود آمده است .\r\nتخصصى شدن ابواب فقه :\r\nگسترش فقه اسلامى - همانند گسترش ساير علوم - فكر تخصصى شدن را به وجود آورده است .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nالبته علوم ديگر اسلامى مانند \" علم كلام \" و \" تفسير \" و \" حديث \" و \" رجال \" و \" فلسفهء اسلامى \" سالهاست در حوزه هاى علميه به شكل تخصصى درآمده است وصدها پژوهشگاه در مورد اين علوم در حوزه هاى علميه جهان اسلام امروز ديده مىشود .\r\nدر ناحيهء علم فقه نيز نشانه هاى تخصصى شدن ابواب مختلف ديده مىشود .\r\nهم اكنون فقهايى را مى يابيم كه در بخشى از فقه اسلامى مانند عبادات يا معاملات يا قضا و شهادت ، وحدود وديات ، اطلاعات عميق ترى دارند ، وسخن از تجزى تقليد به ميان آمده است ، و اين هم طليعهء مباركى است بر تعميق وگسترش وپشرفت علم فقه .\r\n* * *\r\nنقش موسوعه ها ودائرة المعارف ها :\r\nجداسازى تخصص ها گرچه لازمهء قطعى واجتناب ناپذير گستردگى علوم ودانشهاست ، ولى اين به مفهوم جدايى مطلق علوم از يكديگر نيست .\r\nمثلا علم پزشكى گرچه به صدها رشتهء تخصصى تجزيه شده اما اين سخن بدان معنا نيست كه چشم پزشكى مثلا به كلى از پزشكى اعصاب وروان و قلب و عروق و خون جداست ، زيرا به يقين نه قلب و عروق واعصاب به كلى از چشم جداست و نه علوم آنها مىتواند از هم جدا باشد .\r\nو اين سبب شده كه گروهى از دانشمندان سالها زحمت بكشند و براى آگاهى اجمالي علاقه مندان از علوم گوناگون ، به تدوين دائرة المعارف ها و موسوعه ها دست زنند و اطلاعات اجمالى از علوم مختلف را در اختيار دانشمندان بگذارند .\r\nاين امر نوعى بازگشت به گذشتهء بسيار دور يعنى دوران وحدت علوم است اما نه در آن سطح بلكه در سطحى بسيار بالاتر . به طور مقطعى ، در علم فقه نيز ناظر تدوين دائرة المعارف هاى\r\nمتعددى بوده وهستيم كه اطلاعات فشرده اى از تمام ابواب فقه در اختيار مى گذارد كه گاه به صورت موضوعى والفبايى وگاه به صورت ترتيبى است .\r\nضرورت ، فقه مقارن :\r\nارتباط نزديك فرق اسلامى با يكديگر و نشر آثار هر مذهب از طريق كتب واخيرا اينترنت و امثال آن ، از يكسو ، و پيوند هاى تاريخى فقه مذاهب با يكديگر از سوى ديگر ، ايجاب مىكند كه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nپيروان هر مذهب از مذاهب اسلامى فقه خود را در كنار فقه مذاهب ديگر مطالعه كنند .\r\nاين آگاهى از يكسو سبب حل بسيارى از پيچيدگى هاى مسائل فقهى مىشود ، چرا كه فقه مقارن كمك شايانى به ريشه يا بى مسائل مختلف فقهى وابهام زدايى مىكند .\r\nو از سوى ديگر موجب نزديكى مذاهب اسلامى وعلماى آن به يكديگر وتقريب خواهد شد .\r\nو از اينجا ضرورت تدوين \" فقه مقارن \" به خوبى احساس مىشود . البته در گذشته فقهاى بزرگى كتابهاى متعددى در زمينهء فقه مقارن نوشته اند كه از آن جمله شيخ طوسى صاحب كتاب \" خلاف \" و محقق حلى نويسندهء كتاب \" معتبر \" وعلامه حلى نويسندهء كتاب \" تذكرة الفقهاء \" از علماى شيعه وموسوعة عبدالناصر از مصر كه متأسفانه ناقص است وموسوعة كويتى ، والفقه الاسلامى وادلته از دكتر وهبه زحيلى را از علماى اهل سنت مى توان نام برد ، ولى متأسفانه در بيشتر اين كتاب ها به فقه توجهى نشده است .\r\nولى به يقين ضرورت تدوين كتب فقهى جديدى در زمينهء فقه مقارن با توجه به مسائل روز ، به خصوص به شكل دائرة المعارف ، در عصر ما بسيار روشن تر است ، بلكه لازم است فقهاى مذاهب اسلامى در جلساتى كنار هم بنشينند و به بررسى مسائل مشترك فقهى بپردازند و اين امر گرچه به مقدار محدودى در حال حاضر انجام يافته كه نمونه آن در نشست هاى \" مجمع فقه اسلامى \" كه در جده مستقر است ، مشاهده مىشود ؛ ولى قطعا كافى نيست .\r\nكم توجهى به فقه اهل بيت عليهم السلام :\r\nاز شگفتى هاى تاريخ اسلام اين است كه على رغم توصيه مؤكدى كه پيغمبر اكرم صلى الله عليه وآله نسبت به پيروى از اهل بيت عليهم السلام در حديث متفق عليه ثقلين كرد وفرمود : \" إني تارك فيكم الثقلين كتاب الله وعترتي ، ما إن تمسكتم بهما لن تضلوا ابدا \" 1 وعلى رغم اينكه فرمود : قرآن و اهل بيت عليهم السلام هيچگاه از هم جدا نمى شوند . \" وانهما لن يفترقا حتى يردا علي الحوض \" 2 .\r\n\r\n\r\n","description":"","footnote":"\r\n1 . ر . ك : عيون اخبار الرضا ، ج 2 ، 34 ؛ ارشاد شيخ مفيد ، ج 1 ، ص 233 ؛ مستدرك حاكم ، ج 3 ، ص 148 ؛ مجمع الزوائد ، ج 9 ، ص 163 .\r\n2 . ر . ك . تحف العقول ، ص 459 ؛ بحار الانوار ، ج 22 ، ص 104 به بعد ؛ مستدرك حاكم ، ج 3 ، ص 148 ؛ مجمع الزوائد ، ج 9 ، ص 163 .\r\n","page_name":" 23 ","page_number":23},
  {"content":"\r\n\r\nو با صراحت فرمود : \" علي مع الحق والحق مع علي يدور حيثما دار \" 1 وعلى رغم همهء اينها بعد از رحلت پيامبر صلى الله عليه وآله بخصوص در عصر بنى اميه چنان اهل بيت عليهم السلام مظلوم واقع شدند كه حدى براى آن متصور نيست ، چه مظلوميتى از اين بالاتر كه بزرگترين شخصيت اهل بيت عليهم السلام يعنى امير مؤمنان على عليه السلام كه كوه علم واسوهء بزرگ تقوا وبزرگترين مدافع اسلام بود ، چنان مورد هتك و سب وناسزا قرار گرفت ، كه از آن بالاتر متصور نبود ، ودوستانش چنان تحت فشار وآزار قرار گرفتند كه در تاريخ بى سابقه بود .\r\nهفتاد سال او را بر فراز منابر و مخصوصا در خطبه نماز جمعه مورد لعن وسب وناسزا قرار دادند .\r\nمعاويه در بخشنامه اى به تمام كارگزارانش نوشت : \" هركس چيزى از فضايل ابوتراب و اهل بيتش را نقل كند از امان ما خارج است \" و به دنبال آن در تمام نقاط همهء خطبا بر منابر به صورت علنى آن حضرت را سب مى كردند و از او بيزارى مى جستند . 3\r\nدر سير اعلام النبلاء مى خواهيم : هر گاه بنى اميه مى شنيدند نام نوزادى را على گذارده اند ، فورا او را به قتل مى رساندند . 4\r\nزمخشرى وسيوطى نقل كرده اند كه در ايام بنى اميه بر فراز بيش از هفتاد هزار منبر ! سب على عليه السلام مى كردند و اين سنتى بود كه معاويه گذارده بود . 5\r\nو از همه تأسف بارتر اين كه هنگامى كه عمر بن عبدالعزيز دستور داد اين بدعت زشت متروك گردد ، گروهى از اهل مسجد فرياد برآوردند : \" تركت السنة ، تركت السنة ! ! \" . 6\r\nاينها همه در حالى بود كه روات اخبار براى مردم اين حديث را از پيغمبر اكرم صلى الله عليه وآله نقل كرده بودند كه فرمود : \" من سب عليا فقد سبني و من سبني فقد سب الله ؛ هر كس على را سب كند مرا سب كرده و هر كس مرا سب كند خدا را سب كرده است ! \" . 7\r\n\r\n\r\n","description":"","footnote":"\r\n1 . ر . ك : الفقيه ، ج 3 ، ص 498 ؛ احتجاج طبرسى ، ج 1 ص 97 ؛ بحار الانوار ، ج 29 ، ص 343 ؛ مجمع الزوائد ، ج 7 ، ص 235 ؛ شرح نهج البلاغهء ابن ابى الحديد ، ج 2 ، ص 297 .\r\n2 . شرح نهج البلاغه ء ابن ابى الحديد ، د 11 ، ص 44 .\r\n3 . النصايح الكافية ، ص 72 .\r\n4 . سير اعلام النبلاء ، ج 5 ، ص 102 .\r\n5 . ربيع الابرار زمخشرى ، ج 2 ، ص 186 ( مطابق نقل الغدير ، ج 10 ، ص 266 ) .\r\n6 . النصايح الكافية ، محمد بن عقيل ، ص 116 ؛ العتب الجميل ، ص 74 و كتب ديگر .\r\n7 . حاكم نيشابورى اين حديث را در مستدرك الصحيحين ( ج 3 ، ص 12 ) آورده و آن را صحيح شمرده است .\r\n","page_name":" 24 ","page_number":24},
  {"content":"\r\n\r\nدر عصر بنى عباس نيز وضع پيروان مكتب اهل بيت عليهم السلام بهتر از زمان بنى اميه نيود بلكه به عقيدهء بعضى بدتر بود . گرچه بنى عباس با شعار حكومت علوى \" الرضا لآل محمد \" روى كار آمدند ، ولى هرگز حاضر نبودند حكومت علويان را بپذيرند .\r\nبه يقين در چنان شرايطى نه تنها على عليه السلام و اهل بيت ودوستانش تحت شديدترين فشارها قرار گرفتند ، فقه آنها نيز با بى مهرى عجيبى روبه رو گشت ، به گونه اى كه شخصى مانند بخارى كه معروف ترين محدث اهل سنت است در كتاب صحيح خود احاديث زيادى از كسانى نقل مىكند كه سخت زير سؤال هستند ولى حتى يك حديث از امام جعفر بن محمد الصادق عليه السلام كه به صدق و راستى در ميان همهء مسلمين شهرت دارد نقل نمى كند .\r\nابن حجر عسقلانى در كتاب \" فتح البارى فى شرح احاديث البخارى \" 80 نفر را مى شمرد كه جمعى آنها را راويان ضعيف مى دانند ، با اين حال بخارى از آنها روايت نقل كرده است ، هر چند ابن حجر سعى دارد آنها را ثقه بشمرد . 1\r\nدر عصر خلفاى بنى اميه وبنى عباس كمتر كسى جرأت مى كرد از فقه اهل بيت عليهم السلام سخن بگويد .\r\nوامروز هم كه آن يخ هاى نامهربانى وموضع گيرى هاى نادرست سياسى آب شده باز هم وقتى به كتابخانه هاى حوزه هاى علميهء شيعه نگاه مى كنيم پر از كتب اهل سنت و ديگر فرق اسلامى است در حالى كه متأسفانه در بسيارى از كتابخانه هاى برادران اهل سنت حتى يك كتاب فقهى ، تاريخ وتفسيرى شيعه يافت نمى شود ، با اين كه شيعه در تمام اين زمينه ها كتاب هاى معتبر و قابل توجهى دارد .\r\nبگذريم ، كه بيم اين مى رود از هدف اصلى دور شويم .\r\nبه هر حال بحمدالله در عصر ما تفاهم وتقارب بين مذاهب اسلامى نسبت به گذشته بهتر شده و حضور فقهاى شيعه و اهل سنت در جلسات فقهى جهان اسلام مانند \" مجمع الفقه الاسلامى \" يكى از نشانه هاى آن است ، به همين دليل ما به فكر افتاديم كه دائرة المعارف فقهى گسترده اى به صورت فقه مقارن ، با در نظر گرفتن مسائل روز ترتيب دهيم كه آراى همه فقهاى اسلام ودلايل آن را در برگيرد تا محققان دو طرف بتوانند فارغ از مسائل كلامى واعتقادى مورد علاقهء خود در\r\n\r\n\r\n","description":"","footnote":"\r\n1 . مقدمهء فتح البارى ، ص 11 ، \" هرساوى \" نويسندهء كتاب الامام البخارى بسيارى از دفاعيات ابن حجر را بى پايه مىداند و براى آن اقامهء دليل كرده است . ( الامام البخارى ، ص 513 ) .\r\n","page_name":" 25 ","page_number":25},
  {"content":"\r\n\r\nمسائل فقهى تصميم بگيرند .\r\nو اگر خداوند توفيق را رفيق سازد كه بر اين هدف تا پايان جامهء عمل بپوشانيم به يقين خدمتى به پيشرفت علم فقه و كمك شايان توجهى به تقريب مذاهب اسلامى خواهد بود .\r\nپيش نيازها :\r\nبعد از اخذ چنين تصميمى ، از گروهى از محققان آگاه وفضلاى حوزه علميه براى شركت در اين امر مهم ( تأليف دائرة المعارف فقهى بر اساس فقه مقارن ) دعوت شد تا اين كار مهم به صورت گروهى انجام گيرد .\r\nسپس بر اين شديم كه پيش از ورود در مباحث فقهى ، يك سلسله مباحث ضرورى به عنوان \" پيش نيازها \" در جلد اول كه در واقع مدخل مباحث فقه مقارن است ، مطرح كنيم .\r\nمجموعهء اين مباحث كه بايد به عنوان مقدمات ضرورى براى بحث هاى فقهى به آن نگاه كرد خود كتاب مستقلى را تشكيل داد و ما معتقديم كه هر فقيهى مخصوصا در بررسى فقه مقارن از غور در اين مباحث بى نياز نيست و آنها را تحت بيست عنوان در كتابى كه هم اكنون در دسترس شماست ، آورده ايم :\r\n1 - تعريف فقه در لغت واصطلاح فقها .\r\n2 - اهميت فقه از نظر آيات وروايات اسلامى .\r\n3 - گستردگى قلمروى فقه اسلامى وشمول آن به تمام زواياى حيات فردى واجتماعى .\r\n4 - برترى هاى فقه اسلامى بر \" قوانين وضعى وعرفى \" .\r\n5 - ادوار مختلف فقه اسلامى ( فقه شيعه ، وفقه اهل سنت ) .\r\n6 - منابع استنباط از ديدگاه فقهاى اسلامى ( ديدگاه هر يك از دو مذهب به طور جداگانه ) .\r\n7 - عدم وجود خلأ قانونى در فقه اسلامى .\r\n8 - انفتاح باب اجتهاد در هر عصر و زمان و نظرات مختلف دانشمندان اسلام در اين زمينه .\r\n9 - نقش زمان ومكان در استنباط احكام وتأثير گذارى اين دو در آراى فقهى .\r\n10 - علوم پيش نياز براى استنباط فقيه كه مجموعا چهارده علم را تشكيل مىدهد .\r\n11 - عوامل اختلاف آراى فقها ، امرى كه مورد سؤال بسيارى از باحثين است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n12 - فلسفهء احكام وكاربرد آن در فهم احكام ودايرهء شمول حكم .\r\n13 - اصطلاحات رايج در ميان فقها .\r\n14 - ساختار مباحث فقهى وچگونگى تقسيم بندى ابواب فقه .\r\n15 - اصول حاكم بر مسايل مستحدثه ، اصول وقواعدى كه استنباط حكم در اين گونه مسائل در پرتو آن صورت مى گيرد .\r\n16 - ادلهء جواز تقليد براى غير مجتهد ودفع شبهات در اين زمينه .\r\n17 - رابطهء فقه و حكومت ، وچگونگى تشكيل حكومت اسلامى از ديدگاه فقهى .\r\n18 - احكام امضايى وتأسيسى و فرق ميان آن دو .\r\n19 - منابع تشريع در اديان ديگر ( عمدتا آيين مسيحيت و يهود ) .\r\n20 - مصادر تشريع در حقوق عرفى معاصر .\r\nاهميت دو بخش اخير در واقع از اين نظر است كه در يك مقايسه بى طرفانه غنا وگستردگى و عمق فقه اسلامى كاملا آشكار مى گردد .\r\nويژگى هاى اين \" موسوعه \" :\r\nاين موسوعه يا دائرة المعارف ، داراى ويژگى هاى زير است :\r\n1 - بر اساس فقه ترتيبى تهيه شده ( نه الفبايى ) و از مباحث اقتصاد اسلامى آغاز مىشود كه در شرايط فعلى اهميت بيشترى دارد .\r\n2 - در آخر هر مجلد فهرست الفبايى مربوط به آن مجلد ودرپايان همه مجلدات فهرست الفبايى كل دائرة المعارف به خواست خدا تنظيم خواهد شد و به اين ترتيب كارايى دائرة المعارف هاى الفبايى را نيز خواهد داشت .\r\n3 - روش ما روش فقه مقارن است ومذهب مشهور پيروان اهل بيت عليهم السلام و اهل سنت واحيانا مذاهب ديگر اسلامى در آن مورد توجه خواهد بود .\r\n4 - توجه خاص به مسائل مستحدثه از ويژگى هاى آن است .\r\n5 - طر قواعد اصولى و فقهى ورجالى به تناسب مسائل مختلف .\r\n6 - ذكر فروع مبتلا به وحذف فروع نادره يا غير مبتلا به .\r\n7 - پاسخ به شبهاتى كه بر احكام اسلامى در موارد مختلف ايراد مىشود ( مانند مباحث مربوط به\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nارتداد وحدود وديات ، يا حقوق زن ، جهاد ، بردگى ، لوث وقسامه و عاقله وانواع آزاديها و . . . . ) .\r\n8 - ذكر فلسفهء احكام ( البته با استفاده از آيات وروايات اسلامى ) به منظور توجه بيشتر و عميق تر به اين احكام .\r\n9 - اهتمام كامل به آيات الاحكام در تمام مباحث .\r\n10 - اشاره به قوانين ومقررات دنياى لاييك در مسائل مختلف وبيان ضعف هاى آنها .\r\n11 - استفاده از روش ايجاز غير مخل وحذف اضافات .\r\nاميدواريم با عنايت والطاف الهى اين مجموعه به وسيلهء ما - و اگر عمر ما هم وفا نكند به وسيلهء آيندگان - تكميل گردد و روشنى بخش محافل علمى شود و ذخيره اى براى يوم المعاد همهء ما باشد .\r\nقم - حوزه علميه\r\nناصر مكارم شيرازى\r\nربيع الاول 1427 - فروردين 1385\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n[ جلد اوّل 
  ]\r\n\r\n1 - فقه در لغت و اصطلاح\r\nفقه در لغت\r\nفقه در فرهنگ قرآنى\r\nفقه در عصر صحابه ، تابعين و در روايات معصومين عليهم السلام\r\nفقه در اصطلاح فقها و اصوليّون\r\nاجتهاد در مقابل نص\r\nواژگان مرتبط\r\nآيا تشخيص موضوعات بر عهدهء فقيه است ؟\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\nفقه در لغت و اصطلاح\r\n\r\nفقه در لغت :\r\nدر نگاه بدوى و مراجعه ابتدايى به كلمات و تعبيرات كثيرى از اهل لغت ، به نظر مىرسد كه « فقه » به معناى مطلق فهم باشد و اين معنا از تعبيراتى نظير گفته‌هاى ذيل استفاده مىشود :\r\n« الفقه ، الفهم . قال اعرابى لعيسى بن عمر : شهدتُ عليك بالفقه . . . » . « 1 »\r\n« الفقه ، بالكسر العلم بالشيء و الفهم له و الفطنة له » . « 2 »\r\n« الفقه ، فهم الشيء » . « 3 »\r\nولى با تأمل و نگاهى مجدد خصوصاً به عبارات لغويانى كه در مقام تعيين تفاوت‌هاى ظريف بين واژگان متشابه برآمده‌اند و فروق اللغه را تدوين كرده‌اند به اين نتيجه مىرسيم كه « فقه » در لغت ، مطلق فهم نيست بلكه موشكافى و ريزبينى و فهم دقيق را « فقه » گويند ، و اگر بخواهيم دقيق‌تر سخن بگوييم بايد به جاى « فهم دقيق » از واژهء « ادراك دقيق » استفاده كنيم و بگوييم : با مراجعه به فروق اللغه ، به اين نتيجه مىرسيم كه فقه در لغت ، مطلق علم به يك شىء و ادراك آن نيست بلكه ريزبينى و ادراك دقيق را « فقه » گويند ، زيرا :\r\nاوّلًا ، گرچه در عبارات مزبور فقه به « مطلق فهم » معنا شده ، لكن با مراجعه به بعضى از كتب لغت به دست مىآيد كه واژهء « فهم » خود ، برابر با مطلق علم و ادراك نيست بلكه عبارت از ادراك خفىّ و دقيق است . « 4 » و با نوعى استنتاج و تعقّل : ( ادراك أمرٍ عن تعقّلٍ و هو الاستنتاج العلمي ) « 5 » همراه است چنان كه « تفهيم » در مثل « فَهَّمْناها  سُلَيْمانَ . . . »  « 6 » بارى بيش از مطلق تعليم دارد و وقتى مىگوييم : « به او تفهيم كردم » مقصود اين است كه او را به عمق و باطن مطلب رساندم و اگر « ابن فارس » در « مقاييس اللغه » فقه را به مطلق علم تفسير كرده : ( و كلّ علمٍ لشيء فهو\r\n\r\n\r\n","description":"","footnote":"\r\n( 1 ) . صحاح اللغه ، مادهء « فقه » .\r\n( 2 ) . قاموس اللغه ، مادهء « فقه » .\r\n( 3 ) . مصباح المنير ، مادهء « فقه » .\r\n( 4 ) . ر . ك : فروق اللّغات ، تأليف الجزائرى ، ص 176 .\r\n( 5 ) . ر . ك : التحقيق فى كلمات القرآن الكريم ، مادّهء « فهم » .\r\n( 6 ) . انبياء ، آيهء 79 .\r\n","page_name":" 31 ","page_number":31},
  {"content":"\r\n\r\nفقه ) « 1 » بدين جهت است كه ايشان در اين عبارت تنها در مقام بيان اين نكته است كه واژهء فقه در ابتدا عام بود و شامل هر علمى مىشد ولى پس از آن به علم شريعت اختصاص يافت ؛ ( كلّ علم لشيءٍ فهو فقه ، ثمّ اختصّ ذلك بعلم الشريعة ) نه اينكه در مقام بيان معناى دقيق فقه و تفاوت آن با علم بوده باشد . شاهد اين مدّعا جملهء سوم عبارت اوست كه مىگويد : « و أفهمتك الشىء : بيّنته لك » يعنى « افهام » را به « تبيين » معنا مىكند و روشن است كه تبيين يك مسأله ، بيش از مطلق تعليم آن است .\r\nثانياً ، كتب لغت ديگرى نيز وجود دارد كه در تفسير واژهء فقه تصريح مىكند « فقه » به معناى مطلق آگاهى و درك نيست بلكه با نوعى استنتاج ، تعمّق ، تأمّل و شكافتن كلام همراه است :\r\nالف ) راغب كه به تعبير بعضى از صاحب نظران ، لغوى تيزچنگى در يافتن معناى اصلى و دقيق است ، مىگويد : « فقه آن است كه انسان با استنتاج از معلومات و قضاياى بالفعل و موجود ، به مجهولى دست يابد » . « 2 »\r\nب ) أبو هلال عسكرى ( م 395 ) در الفروق اللغويه مىنويسد : « فقه آن است كه انسان با دقت و تأمّل ، پى به مقتضاى كلام ببرد ، لذا به كسى كه مخاطب شما واقع شده مىگويى : « تفقّهْ ما أقوله » يعنى در آنچه مىگويم تأمّل كن تا بر آن واقف شوى » . « 3 »\r\nج ) ابن اثير مىنويسد : « فقه در اصل به معناى فهم است و از شكافتن و گشودن مشتق شده است » . « 4 »\r\nد ) هروى ( م 401 ) مىگويد : « معناى حقيقى فقه شكافتن و گشودن است و فقيه كسى است كه كلام را مىشكافد » . « 5 »\r\nگويا بر اساس همين عبارات است كه أبو إسحاق مروزى ( م 340 ) فقه را به « فهم الشىء الدقيق » تعريف كرده است « 6 » و با توضيحى كه در ارتباط با معناى لغوى « فهم » گذشت روشن مىشود كه اشكال « زركشى » كه گفته است : « مختار مروزى با سخن ارباب لغت كه فقه را به مطلق فهم معنا كرده‌اند مردود است » ، « 7 » وارد نيست .\r\nو نيز بر همين اساس است كه بعضى از محقّقان لغوى معاصر تصريح مىكنند كه ريشهء اصلى در اين مادّه ، فهم با دقت و تأمّل است ؛ ( إنّ الأصل الواحد في المادّة هو فهم على دقّةٍ و تأمّل ) . « 8 »\r\nگرچه انسب اين بود كه به جاى واژهء فهم ، واژگانى چون ادراك يا علم را به كار مىبرد ؛ زيرا - همچنان كه گذشت - مادّهء « فهم » خود ، نوعى دقّت و تأمّل را در بر دارد و اين نكته‌اى است كه خود ايشان در مادّهء « فهم » به آن اشاره يا تصريح كرده است . « 9 »\r\n\r\n\r\n","description":"","footnote":"\r\n( 1 ) . مقاييس اللغه ، مادّهء « فقه » .\r\n( 2 ) . الفقه هو التوصل إلى علمٍ غائبٍ بعلمٍ شاهدٍ . ( مفردات راغب ، مادّهء فقه ) .\r\n( 3 ) . الفروق اللغويه ، الفرق بين العلم و الفقه ، ص 412 .\r\n( 4 ) . النهايه ، مادّهء « فقه » .\r\n( 5 ) . الغريبين ، ج 2 ، ص 126 ( مطابق نقل موسوعة الفقه الاسلامى طبقاً لمذهب اهل البيت ، ج 1 ، ص 18 ) .\r\n( 6 ) . ر . ك : المنثور فى القواعد ، ج 1 ، ص 1 .\r\n( 7 ) . همان مدرك .\r\n( 8 ) . التحقيق فى كلمات القرآن الكريم ، مادّهء « فقه » .\r\n( 9 ) . همان مدرك ، مادّهء « فهم » .\r\n","page_name":" 32 ","page_number":32},
  {"content":"\r\n\r\n\r\nفقه در فرهنگ قرآنى :\r\nاز ملاحظهء مجموع آياتى كه در آن واژهء فقه و مشتقات آن به كار رفته چند نكته بدست مىآيد :\r\nالف ) فقه در فرهنگ قرآنى به همان معناى لغوى ، يعنى بصيرت و ريزبينى و ادراك دقيق استعمال شده است هر چند بعضى « 1 » چنين پنداشته‌اند كه فقه در بعضى از آيات قرآنى مانند  « قالُوا يا شُعَيْبُ ما نَفْقَهُ كَثِيراً مِمَّا تَقُولُ »  « 2 » به معناى مطلق آگاهى است حال آن كه در اين گونه موارد نيز به معناى فهم دقيق است ، زيرا چنين نبود كه آنان از حرف‌هاى شعيب ، چيزى سر در نياورند بلكه با آنكه ظاهر سخنان آن حضرت دربارهء مبدأ و معاد و مسائل اخلاقى و غير آن را مىفهميدند ، ليكن به جهت سيطرهء شهوات و خواسته‌هاى نفسانى ، چون به حاقّ و روح بيانات او پى نمىبردند و نمىتوانستند آن را باور كنند ، مىگفتند : « ما كثيرى از آنچه را تو مىگويى نمىفهميم و دقيقاً از آن سر در نمىآوريم » .\r\nهمچنين است آيهء  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ »  « 3 » زيرا اين گونه نيست كه از خضوع و خشوع همهء موجودات در مقابل خداوند و از تنزيه و تسبيحى كه لااقل در حدّ زبان حال دارند ، چيزى نفهميم ؛ آنچه براى ما نامعلوم و نامفهوم است حقيقت و كنه تسبيح آنان است كه به همان عدم فقه و عدم فهم دقيق بر مىگردد .\r\nنيز اين گونه است آيه‌اى كه در شأن كفار وارد شده :  « فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً »  « 4 » و « زركشى » مدّعاى فوق را با آن نقض كرده است « 5 » ؛ زيرا قطعاً چنين نبود كه آنان از هيچ حديث و كلامى سر در نياورند و چيزى نفهمند .\r\nآنچه گفته شد و معنايى كه در عرصهء آيات ، اختيار شد انطباقش در مورد آياتى چون  « . . . لِيَتَفَقَّهُوا فِي الدِّينِ . . . »  « 6 » و  « انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ »  « 7 » و  « طُبِعَ عَلى قُلُوبِهِمْ فَهُمْ لا يَفْقَهُونَ »  « 8 » و  « رَبِّ اشْرَحْ لِي صَدْرِي  . . .  يَفْقَهُوا قَوْلِي »  « 9 » و . . . روشن‌تر است ، خصوصاً وقتى كه دو آيهء 97 و 98 سورهء انعام با هم مقايسه و ملاحظه شود ، زيرا - به تعبير علّامهء طباطبايى در الميزان « 10 » - در آيهء 97 كه از نظر كردن در ستارگان و اوضاع سماويّه سخن مىگويد و فهم آن مؤونهء زيادى نمىطلبد ، تعبير به  « قَدْ فَصَّلْنَا الْآياتِ لِقَوْمٍ يَعْلَمُونَ »  شده است :  « وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ »  و در آيهء 98 كه از آيت نفس انسانى سخن دارد  « وَ هُوَ الَّذِي أَنْشَأَكُمْ مِنْ نَفْسٍ واحِدَةٍ . . . »  و فهم اسرار آن افزون بر بحث‌هاى نظرى نياز به مراقبت باطنى و تعمّق شديد و تثبّت بليغ دارد ، تعبير به  « قَدْ فَصَّلْنَا \r\n\r\n\r\n","description":"","footnote":"\r\n( 1 ) . اين نقض از جانب زركشى در المنثور فى القواعد ، ج 1 ، ص 2 صورت گرفته است .\r\n( 2 ) . هود ، آيهء 91 .\r\n( 3 ) . اسراء ، آيهء 44 .\r\n( 4 ) . نساء ، آيهء 78 .\r\n( 5 ) . ر . ك : المنثور فى القواعد ، ج 1 ، ص 2 .\r\n( 6 ) . توبه ، آيهء 122 .\r\n( 7 ) . انعام ، آيهء 65 .\r\n( 8 ) . توبه ، آيهء 87 .\r\n( 9 ) . طه ، آيهء 28 .\r\n( 10 ) . الميزان ، ج 7 ، ص 290 .\r\n","page_name":" 33 ","page_number":33},
  {"content":"\r\n\r\n الْآياتِ لِقَوْمٍ يَفْقَهُونَ »  شده است :  « وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ قَدْ فَصَّلْنَا الْآياتِ لِقَوْمٍ يَفْقَهُونَ » . \r\nب ) حوزه و محدودهء استعمال اين واژه در لسان آيات ، اختصاص به احكام فرعى ندارد بلكه فقيه قرآنى كسى است كه در مجموعهء دين از فهم دقيق و بصيرت لازم برخوردار باشد ، خواه در شاخهء مسائل اعتقادى يا اخلاق يا مسائل فرعى عملى .\r\nاستفادهء اين نكته از مثل آيهء 122 سورهء توبه :\r\n « لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ »  ابهامى ندارد ؛ زيرا اوّلًا : « دين » كه تفقه در آيه ، به آن تعلق گرفته ، عبارت از مجموع مسائل اسلامى است :\r\n « إِنَّ الدِّينَ عِنْدَ اللَّهِ الْإِسْلامُ . . . »  « 1 » ثانياً : صريح يا ظاهر آيه اين است كه تفقه در دين ، سبب انذار قوم و در نهايت ، پذيرش آنان مىشود و قطعاً چنين هدفى با صرف آشنايى با مسائل حلال و حرام ، بدون شناخت مبدأ و معاد و مسائل اخلاقى تأمين نمىگردد .\r\nدر موارد ديگر از استعمالات قرآنى ( حدود 19 مورد ديگر ) شمول واژهء فقه نسبت به غير مسائل فرعى روشن‌تر است ؛ زيرا در همهء آن موارد بدون استثنا مورد استعمالش مسائل اعتقادى و اخلاقى است ، نظير آيهء 13 سورهء حشر كه كمىِ خوف از خداوند و در مقابل ، مقهور و مرعوب خلق خدا شدن را به قلّت فقه ، احاله داده است :  « لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ ذلِكَ بِأَنَّهُمْ قَوْمٌ لا يَفْقَهُونَ » . \r\nلازم به ذكر است كه اين محدوديّت ( محدوديّت واژهء فقه در مسائل دينى ) محدوديّتى مفهومى نيست ؛ به تعبير ديگر : هيچ گونه محدوديّتى براى اين واژه در عرصهء آيات نسبت به معناى لغوى به وجود نيامده است و اگر در مثل  « لِيَتَفَقَّهُوا فِي الدِّينِ »  محدوديّتى براى اين واژه در مسائل دينى فهميده مىشود ، به يُمن وجود واژهء « دين » بعد از « ليتفقّهوا » يا قراين ديگر است . به بيان سوم : اگر فقه در لغت به معناى بصيرت و ادراك دقيق است در هر چيز كه باشد ، در قرآن نيز به همين معنا آمده و تغييرى در آن به وجود نيامده است ، گرچه مورد استعمال همهء مشتقات اين واژه يا بيشتر آنها در قرآن ، حوزهء مسائل دينى بوده باشد .\r\n\r\nفقه در عصر صحابه ، تابعين و در روايات معصومين عليهم السلام :\r\nاز تأمل در مجموعهء رواياتى كه واژهء فقه در آن به كار رفته اين نتيجه به دست مىآيد كه پيغمبر اكرم صلى الله عليه و آله و ائمّهء معصومين عليهم السلام با اقتباس از آيات و تحت تأثير استعمالات قرآنى ، اين واژه را به كار مىگرفتند چه در آنچه به عنوان بخش « الف » و مفهوم اين واژه گذشت و چه در بخش « ب » و حوزه و محدودهء فقه . يعنى فقه را هم در معناى بصيرت و ريزبينى و هم در مجموعهء دين - نه خصوص احكام فرعى - به كار مىبردند و فقيه را كسى مىدانستند كه به مجموعهء مسائل و مفاهيم دينى اعمّ از اعتقادات ، اخلاق و احكام ، بصيرت لازم را داشته باشد و به اصطلاح ، اسلام‌شناسى تمام عيار باشد .\r\n\r\n\r\n","description":"","footnote":"\r\n( 1 ) . آل عمران ، آيهء 19 .\r\n","page_name":" 34 ","page_number":34},
  {"content":"\r\n\r\nاين نكته ، خصوصاً با ملاحظهء روايات فريقين كه ويژگىهايى را براى عنوان « فقيه » ذكر مىكند و آثار و نشانه‌هايى را براى « فقه » بر مىشمرد ، قابل باور است ، ويژگىها و نشانه‌هايى كه قطعاً به صرف آشنايى با احكام حلال و حرام و تفريعات طلاق ، لعان ، بيع و اجاره ، بدون فراگيرى معارف و معيارهاى اخلاقى ، حاصل نمىگردد ، نظير :\r\nالف ) نگه داشتن مردم و مخاطبان در حالت خوف و رجا و مأيوس نساختن آنان از رحمت خدا و ايمن نساختن آنها از مكر و سخط خدا :\r\n( الفقيه كلّ الفقيه من لم يُقنّط النّاسَ من رحمة اللَّه و لم يُؤْيِسْهم من رَوْح اللَّه عزّ و جلّ و لم يُؤْمِنْهم من مكر اللَّه )\r\n. « 1 »\r\nب ) زهد در دنيا و رغبت به آخرت به همراه تمسّك به سنّت نبى اكرم :\r\n( إنّ الفقيه حقّ الفقيه الزاهد فى الدنيا ، الراغب في الآخرة ، المتمسّك بسنّة النّبى صلى الله عليه و آله ) « 2 »\r\nو يا زهد در دنيا و رغبت به آخرت به همراه بصيرت در دين و مداومت بر عبادت پروردگار :\r\n( انّما الفقيه ، الزاهد فى الدنيا ، الراغب فى الآخرة ، البصير بأمر دينه المداوم على عبادة ربّه )\r\n. « 3 »\r\nج ) مخالفت با بدكاران در راه خدا و آشنايى با حيله‌ها و آفت‌هاى نفس خويش :\r\n( لا يفقه العبد كلّ الفقه حتّى يَمقُت النّاس في ذات اللَّه و حتّى لا يكون أحد أمقت من نفسه )\r\n. « 4 »\r\nد ) حلم و سكوت و گزيده گويى :\r\n( من علامات الفقه ، الحلم ، . . . و الصمت ) « 5 »\r\n؛ ( من فِقه الرّجل قلّة كلامه فيما لا يعنيه )\r\n. « 6 »\r\nبا اين بيان روشن مىشود كه در فرهنگ خود اهل بيت عنوان « فقيه اهل بيت » به كسى اطلاق مىشود كه صرف نظر از بصيرت در مسائل حلال و حرام ، از بصيرت در مسائل تفسيرى ، كلامى ، اعتقادى و اخلاقى نيز برخوردار باشد و در واقع بايد عناوينى چون « اسلام‌شناس » و « دين‌شناس » را معادل آن دانست .\r\nچنان كه روشن شده است كه اين عموم و شمول مفهومى ، اختصاص به عرصهء روايات فريقين ندارد بلكه به طور كلى ، در ادبيات و استعمالات متشرّعين از سلف صالح و عصر صحابه و تابعين نيز ، شايع بوده است ، و اين حقيقتى است كه بزرگانى چون شهيد ثانى در منية المريد « 7 » و ابو حامد غزالى در احياء العلوم « 8 » نيز به آن تصريح كرده‌اند .\r\nبه بيان ديگر : چنان كه در لسان روايات و ائمّهء معصومين عليهم السلام واژهء فقه در معناى قرآنى خود كه همان معناى لغوى است استعمال مىشد ، در محاورات و استعمالات متديّنان و متشرّعان نيز قضيه ، چنين بوده ؛ بلكه از بعضى نقل‌ها بدست مىآيد كه اين وضعيت تا عصر امام صادق عليه السلام و شافعى و ابو حنيفه ادامه داشت ؛ زيرا تا آن زمان ،\r\n\r\n\r\n","description":"","footnote":"\r\n( 1 ) . نهج البلاغه ، حكمت 90 . ر . ك : كنز العمال ، ج 10 ، ص 181 ، ح 28943 ؛ سنن دارمى ، ج 1 ، ص 89 از امير مؤمنان على عليه السلام .\r\n( 2 ) . كافى ، ج 1 ، ص 70 ، ح 8 از امام باقر عليه السلام .\r\n( 3 ) . سنن دارمى ، ج 1 ، ص 89 از حسن بصرى .\r\n( 4 ) . كنز العمّال ، ج 10 ، ص 182 ، ح 28950 از شدّاد بن أوس .\r\n( 5 ) . الاختصاص ، ص 232 ، از امام رضا عليه السلام .\r\n( 6 ) . بحار الأنوار ، ج 2 ، ص 54 از رسول مكرم اسلام صلى الله عليه و آله .\r\n( 7 ) . ر . ك : منية المريد ، ص 157 .\r\n( 8 ) . ر . ك : المحجّة البيضاء ، ج 1 ، ص 81 - 83 .\r\n","page_name":" 35 ","page_number":35},
  {"content":"\r\n\r\nعلوم شرعى يعنى علم كلام ، علم اخلاق و علم احكام ، از هم جدا نبود و عالم و فقيه دينى به كسى گفته مىشد كه از اعتقادات و اخلاقيات و فروع فقهى يك جا و در زمان واحد ، آگاهى داشته باشد . بر همين اساس است كه در نگاه ابو حنيفه ، فقه به « مطلق شناخت نفس و آنچه به نفع و ضرر آن است » تعريف مىشود كه طبعاً همهء محورهاى سه‌گانهء فوق را در بر مىگيرد . « 1 » نيز بر همين اساس است كه وى كتاب خود در عقايد را به « الفقه الاكبر » نام‌گذارى مىكند و با قيد « الاكبر » عقايد را از اخلاق و احكام جدا مىسازد « 2 » چنان كه احكام را با قيد « عملًا » از امور اعتقادى و اخلاق تفكيك مىنمايد . « 3 »\r\nدر چنين زمانى است كه علوم اسلامى بر اثر گسترش و تكاملى كه يافته بود از هم جدا مىشود و امام صادق عليه السلام در هر علمى از علوم دينى شاگردانى خاص ، تربيت مىكند و در خصوص علمِ احكام ، كسانى چون زراره و محمّد بن مسلم را پرورش مىدهد و واژهء فقه چه در لسان روايات و چه در لسان متشرّعان بر اثر كثرت استعمال در خصوص احكام فرعى ، به تدريج ، حقيقتى ديگر مىيابد . يعنى تنها در خصوص آنچه به عنوان بند ( ب ) گذشت بدين معنا كه در محدودهء فقه ، ( نه در اصل معناى بصيرت و ريزبينى ) شمولش را از دست داده و به خصوص احكام عملى و فرعى تعريف مىشود به گونه‌اى كه شافعى براى فقه همان تعريفى را بيان مىدارد كه بعدها در ميان علماى فريقين شهرت پيدا مىكند ، وى مىگويد : « فقه ، علم به احكام شرعيّهء عمليّه‌اى است كه از طريق ادلّهء تفصيليّه به دست آيد » . « 4 »\r\nالبتّه مدعا اين است كه آنچه در اين عصر حادث مىشود كثرت استعمالى است كه مصداق خاصّى را به حقيقت مبدّل مىسازد ، به گونه‌اى كه براى اراده كردن آن مصداق ، نيازى به قرينه‌اى نيست ؛ نه اينكه اصل استعمال واژهء فقه در خصوص احكام فرعيه نيز در اين عصر تحقق يافته باشد ؛ بلكه قبل از اين عصر نيز در احكام فرعيه استعمال مىشد .\r\nشاهد اين مدعا رواياتى است كه در عصر اوّل صادر شده است ، ولى در آنها واژهء « فقه » و « تفقّه » با قرينه در خصوص احكام فرعيه استعمال شده است ، نظير روايتى كه فتّال نيشابورى در روضة الواعظين از على عليه السلام نقل مىكند كه فرمود :\r\n« من لم يتفقّه فى دينه ثمّ اتّجر ، ارتطم في الرّبا\r\n؛ كسى كه بدون بصيرت در دين ، دست به تجارت بزند در ربا غوطه‌ور مىشود » . « 5 » و روايت ديگرى كه دعائم الاسلام از آن حضرت نقل مىكند كه فرمود :\r\n« الفقه ثمّ المتجر ، فإنّ من باع و اشترى و لم يسئل عن حلال و حرام ارتطم في الرّبا\r\n؛ اوّل فقه سپس تجارت ، كسى كه به سراغ خريدوفروش رود بدون آنكه از حلال و حرام بپرسد و آگاه شود در ربا غوطه‌ور مىشود » . « 6 »\r\n\r\n\r\n","description":"","footnote":"\r\n( 1 ) . ر . ك : الفقه الاسلامى و أدلّته ، ج 1 ، ص 29 ؛ مرآة الاصول ، ج 1 ، ص 44 .\r\n( 2 ) . موسوعة جمال عبد الناصر ، ج 1 ، ص 9 .\r\n( 3 ) . الفقه الاسلامى و أدلّته ، ج 1 ، ص 30 .\r\n( 4 ) . شرح جمع الجامع للمحلى ، ج 1 ، ص 32 .\r\n( 5 ) . روضة الواعظين ، ج 2 ، ص 465 .\r\n( 6 ) . دعائم الاسلام ، ج 2 ، ص 16 ، ح 12 .\r\n","page_name":" 36 ","page_number":36},
  {"content":"\r\n\r\nو روايتى كه در كافى از آن حضرت نقل شده كه بر فراز منبر مىفرمود :\r\n« يا معشر التجار ! الفقه ثمّ المتجر ، الفقه ثمّ المتجر ، الفقه ثمّ المتجر و اللَّه للرّبا في هذه الامّة أخفى من دبيب النمل على الصّفا\r\n؛ اى گروه تجّار ! اوّل فقه سپس تجارت ، اوّل فقه سپس تجارت ، اوّل فقه سپس تجارت ؛ به خدا قسم نفوذ ربا در اين امّت ، از حركت مورچه بر روى سنگ صاف ، مخفىتر است » . « 1 »\r\nظاهر اين روايات به قرينهء اينكه مسألهء ربا از احكام فرعى است ، اين است كه مقصود از « الفقه » مسائل شرعى و احكام فرعى مربوط به ابواب معاملات است .\r\n\r\nفقه در اصطلاح فقها و اصوليون :\r\nاز آنچه گذشت به دست مىآيد كه استعمال واژهء « فقه » در يكى از آيات قرآن در مصداق بصيرت در مسائل دين :  « لِيَتَفَقَّهُوا فِي الدِّينِ »  سبب شد تا در لسان روايات اين واژه مترادف با بصيرت و ادراك دقيق در امور دينى به حساب آيد ، يعنى در لسان روايات و متشرّعين نيز همان معناى لغوى اراده شود . تنها تغيير حاصل آمده ، اين بود كه صرفاً بر مسائل دينى تطبيق گردد ؛ اين محدوديّت تطبيقى تا عصر تفكيك علوم دينى از يكديگر ادامه داشت ، در اين عصر كه همان عصر امام صادق عليه السلام است چون دانش‌هايى نظير دانش توحيد يا كلام ، دانش اخلاق ( معرفة النّفس ) ، دانش تفسير و . . . از بدنهء فقه جدا شده بود فقه ، تنها در احكام فرعى به كار مىرفت و درست از همين تاريخ اصطلاح جديدى از حيث محدودهء تطبيق ( نه در اصل معنا كه ادراك دقيق باشد ) در نزد فقها و متشرّعه به وجود آمد .\r\nدر اين عصر بود كه در كلمات كسانى چون شافعى فقه به « علم به احكام شرعيّهء عمليّه‌اى كه از طريق ادلّهء تفصيليّه به دست مىآيد » « 2 » تعريف شد و تقريباً عين همين تعبير در كلمات فقها و اصوليون فريقين به چشم مىخورد « 3 » تنها تفاوت در تعبير به « فرعيّه » است كه در كلمات فقهاى شيعه چون شيخ طوسى و صاحب معالم به جاى « عمليّه » نشسته است .\r\nروشن است كه با قيد « فرعيّه » اصول دين و اصول فقه خارج مىشود ، در حالى كه با قيد « عمليّه » مسائل مرتبط به اعمال قلب كه در علم اخلاق از آن بحث مىشود ، نظير حرمت ريا ، حسد ، كبر و . . . نيز خارج مىگردد « 4 » چنان كه با قيد « ادلّهء تفصيليّه » آشنايى مقلّد به احكام فرعى جدا مىشود و در نتيجه علم مقلّد به فتاواى مرجع تقليدش « فقه اصطلاحى » به حساب نمىآيد و كلمهء فقه اصطلاحى تنها شامل « آگاهىهاى اجتهادى » مىشود ؛ چنان كه « فقيه اصطلاحى » نيز تنها بر مجتهد اطلاق مىگردد و شامل مقلّد نمىشود .\r\n\r\n\r\n","description":"","footnote":"\r\n( 1 ) . كافى ، ج 5 ، ص 150 ، ح 1 .\r\n( 2 ) . شرح جمع الجامع للمحلى ، ج 1 ، ص 32 .\r\n( 3 ) . ر . ك : عدة الاصول ، ج 1 ، ص 21 ؛ معالم الدين ، ص 33 ؛ الاصول العامة للفقه المقارن ، ص 15 .\r\n( 4 ) . ر . ك : الموسوعة الفقهيّة الكويتيّة ، ج 1 ، ص 13 .\r\n","page_name":" 37 ","page_number":37},
  {"content":"\r\n\r\nبه هر حال ، در اصطلاح اصوليون و فقها ، فقه مجموعه‌اى از قوانين ، دستورات و امر و نهىهايى است كه فقيه ، از منابع و ادلّهء تفصيلى آن استنباط مىكند و موضع عملى بندگان را در برابر خالق رقم مىزند و به او مىآموزد كه چه عكس العملى در مقابل مولاى حقيقىاش داشته باشد .\r\nبه بيان ديگر : اگر غرض از خلقت انسان ، عبوديت است :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  « 1 » فقه ، طريق عبوديت و بندگى را تعيين مىكند و راه عملى آن را به بنده مىآموزد و بر همين اساس به آن « شريعت » - و « منهاج » - به معناى راه - نيز گفته مىشود .\r\n* * * \r\nيادآورى لازم :\r\nاز بررسى مجموع رواياتى كه در زمينهء فقه و فقاهت وارد شده ، به دست مىآيد كه رسول مكرّم و ائمّهء اهل بيت عليهم السلام و فقهاى اسلام براى جداسازى فقيه واقعى و حقيقى از غير واقعى ، اصرار فراوانى ورزيده‌اند و در تعبيراتى نظير :\r\n« ألا إنّ الفقيه من أفاض على النّاس خيره . . .\r\n» . « 2 »\r\n« أ لا أخبركم بالفقيه حقّاً ؟ »\r\n. « 3 »\r\n« أ لا أخبركم بالفقيه حقّ الفقيه ؟ »\r\n. « 4 »\r\n« الفقيه كلّ الفقيه من لم يقنّط النّاس . . . »\r\n. « 5 »\r\n« فإنّا لا نعدّ الفقيه منهم فقيهاً حتّى يكون محدّثاً »\r\n. « 6 »\r\n« لا يكون الرجل منكم فقيهاً حتّى يعرف . . . »\r\n. « 7 »\r\nمعيار فقه واقعى را گوشزد نموده‌اند و اين نحو موضع‌گيرى و برخورد ، دليل بر شيوع نوعى انحراف و كج‌فهمى در عرف متشرّعهء آن زمان در زمينهء فقه و فقاهت است ؛ انحرافى كه با كمال تأسف در عصر كنونى نيز مشاهده مىشود .\r\nواژه‌شناسى « فقه » ، « فقيه » و « تفقّه » و بررسى معناى لغوى و تفكيك آن از معناى اصطلاحى و پى بردن به معناى مراد در فرهنگ قرآن و حديث ، مىتواند در مقابل اين انحراف بايستد و سبب شود كه از آن همه فضايل و بركاتى كه براى فقه و فقاهت در لسان كتاب و سنّت وارد شده ، سوء استفاده نگردد و كژى و انحراف در بايسته‌هاى حوزه‌ها و مراكز تعليمى به وجود نيايد و در تطبيق متّفقه قرآنى  « لِيَتَفَقَّهُوا فِي الدِّينِ »  و « فقيه كتاب و سنّت » و يا « فقيه اهل بيت » خطا و اشتباهى رخ ندهد ، فضائلى نظير :\r\n« فضل الفقيه على العابد كفضل الشّمس على الكواكب\r\n؛ برترى فقيه بر انسان عابد همانند برترى خورشيد بر ستارگان است » . « 8 »\r\n« إذا أراد اللَّه بعبدٍ خيراً فقّهه في الدّين . . .\r\n؛ وقتى خداوند اراده كند به بنده‌اش خيرى برساند او را فقيه در دين قرار مىدهد . . . » . « 9 »\r\n\r\n\r\n","description":"","footnote":"\r\n( 1 ) . ذاريات ، آيهء 56 .\r\n( 2 ) . بحار الأنوار ، ج 2 ، ص 5 ، ح 10 .\r\n( 3 ) . همان مدرك ، ص 48 ، ح 8 .\r\n( 4 ) . همان مدرك ، ص 49 .\r\n( 5 ) . همان مدرك ، ص 56 .\r\n( 6 ) . همان مدرك ، ص 82 .\r\n( 7 ) . همان مدرك ، ص 184 .\r\n( 8 ) . بحار الأنوار ، ج 78 ، ص 321 ، ح 19 ، از امام موسى بن جعفر عليه السلام .\r\n( 9 ) . غرر الحكم ، ح 4076 .\r\n","page_name":" 38 ","page_number":38},
  {"content":"\r\n\r\n« ما عبد اللَّه تعالى بشىءٍ أفضل من الفقه في الدّين\r\n؛ خداوند متعال عبادت نشده به چيزى كه بافضيلت‌تر از فقه در دين باشد » . « 1 »\r\n« إنّ لكلّ شىءٍ دِعامة و دِعامة هذا الدّين الفقه\r\n؛ براى هر چيزى ستونى است و ستون اين دين ، فقه است » . « 2 »\r\n« إذا مات المؤمن الفقيه ثلم فى الاسلام ثُلمة لا يسدّها شىء\r\n؛ هنگامى كه مؤمن فقيه از دنيا برود شكافى در اسلام به وجود مىآيد كه چيزى آن را پر نمىكند » . « 3 »\r\n« ما من أحدٍ يَموت من المؤمنين أحبّ إلى إبليس من موت فقيهٍ\r\n؛ براى شيطان مرگى محبوب‌تر از مرگ فقيه نيست » . « 4 »\r\nبه هر حال ، با توجّه به اينكه از مباحث گذشته بدست آمد كه واژگان مزبور اختصاصى به احكام و مسائل فرعى چون طهارت و نماز و تفريعات طلاق و لعان و بيع و اجاره ندارد بلكه « فقه » و « تفقّه » در لسان آيات و روايات ، معادل واژگانى چون « دين‌شناسى » و « اسلام‌شناسى » است و « فقيه » به كسى گفته مىشود كه بصيرت لازم را در مجموعهء دين اعم از معارف و اخلاق و احكام دارا باشد ، روشن مىشود كه ذهنيّت موجود در اين رابطه ، با حقيقت مسأله ، چقدر فاصله دارد و چه غفلتى دامن‌گير عده‌اى از دانش‌پژوهان و طالبان علوم دينى شده است ؛ غفلت از معارفى كه لبّ دين و نردبان صعود است :  « إِلَيْهِ يَصْعَدُ الْكَلِمُ الطَّيِّبُ »  « 5 » و غفلت از اخلاقيات و تهذيب نفسى كه معيار صلاح و فلاح است :  « قَدْ أَفْلَحَ مَنْ زَكَّاها » .  « 6 »\r\nبر همهء فرهيختگان اصيل حوزوى و نوانديشان راسخ دينى است كه به تبيين اين حقيقت بپردازند كه « فقها » كسانى نيستند كه تنها در فروع و احكام فرعى غور كنند و « فقيه كتاب و سنّت » و يا « فقيه اهل بيت » به كسى گفته نمىشود كه از معارف حقّه و حقايق تفسيرى و قرآنى و دقايق آفات نفسانى چيزى نداند ، بلكه « الفقيه كلّ الفقيه » كسى است كه فراگيرى معارف قرآنى را بر همه چيز مقدّم بدارد و چيزى را فداى آن نسازد\r\n« الفقيه كلّ الفقيه من . . . . و لم يَدَع القرآن رغبةً عنه إلى ما سواه » « 7 »\r\nو باور كند كه علوم برخاسته از كتاب و سنّت ، هم « آية محكمة » دارد و هم « فريضة عادلة » و هم « سنّة قائمة » . « 8 »\r\nگرچه بايد در اين رابطه نيز زمام قلم و ذهن خويش را به دست گرفت تا طغيان نكند و با اغراق در اين مسأله سبب نشود كه آن تفريط ، دانش‌پژوى علوم دينى را به ورطهء افراط بيفكند و اين تبيين و برجسته شدنِ رجحان معارف و اخلاق ، سبب كم رنگ شدن ارزش فقه و بصيرت در حلال و حرام و\r\n\r\n\r\n","description":"","footnote":"\r\n( 1 ) . اصول سرخسى ، ج 1 ، ص 10 از رسول خدا صلى الله عليه و آله .\r\n( 2 ) . الكامل ( عبد اللَّه بن عدى ) ، ج 1 ، ص 378 ، از رسول خدا صلى الله عليه و آله .\r\n( 3 ) . كافى ، ج 1 ، ص 38 ، ح 2 .\r\n( 4 ) . همان مدرك ، ح 1 .\r\n( 5 ) . فاطر ، آيهء 10 .\r\n( 6 ) . شمس ، آيهء 9 .\r\n( 7 ) . سنن دارمى ، ج 1 ، ص 89 از على بن ابى طالب عليه السلام از رسول خدا صلى الله عليه و آله ؛ الدرّ المنثور ، ج 5 ، ص 332 عن على عليه السلام .\r\n( 8 ) . كافى ، ج 1 ، ص 32 ، ح 1 عن النبى صلى الله عليه و آله : « انّما العلوم ثلاثة : آية محكمة و فريضة عادلة و سنة قائمة » .\r\n","page_name":" 39 ","page_number":39},
  {"content":"\r\n\r\nكاسته شدن اهميّت آن در انظار و اذهان گردد ؛ زيرا « احكام حلال و حرام » بر اساس نصوص متعدد قرآنى ، « حدود اللَّه مرزهاى الهى »  « تِلْكَ حُدُودُ اللَّهِ »  « 1 »  *  به حساب مىآيند ، حدودى كه تعدّى از آن عذاب جهنم را در پى دارد :  « . . . وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها . . . »  « 2 » خصوصاً با توجّه به اين نكته كه شريعت ما جداى از طريقت نيست و بدون آشنا شدن دقيق با اين احكام ، و عمل كردن به آن ، نه قلّه‌هاى رفيع تهذيب نفسانى و شهود عرفانى فتح مىگردد و صلاح و فلاحى كه قبل از هر چيزى متوقّف بر ترك محرمات و انجام واجبات است حاصل مىشود و نه اعتقادات و معارف ، كمال و رفعت مىيابد .\r\n* * * \r\nاجتهاد در مقابل نصّ :\r\n« اجتهاد در مقابل نصّ » را بعضى جزء « فقه » به حساب نياورده‌اند . در موسوعهء مصرى « عبد الناصر » تحت عنوان « ما ليس فقهاً » اين چنين آمده است : آرايى كه مبتنى بر نصّ شرعى نيست و صرفاً از طريق اعمال نظر شخصى در احكام شرعى بدست آمده ، « فقه » ناميده نمىشود مگر اينكه در جايگاه شايستهء خود قرار گيرد و از كسى كه اهليّت براى اظهار نظر فقهى دارد صادر شود . و اينكه معروف و مسلّم است كه : اجتهاد در مقابل نص مورد قبول نيست از همين جا نشأت مىگيرد و قول فقها كه مىگويند : اجتهادى كه مخالف كتاب خدا يا مخالف سنّت يا بر خلاف اجماع باشد و يا گرچه مخالف اين سه اصل نيست ولى سخنى بدون دليل بوده باشد ، اعتبارى ندارد و از مقولهء « اختلاف نظر فقها » به حساب نمىآيد و « فقه » ناميده نمىشود و اگر قاضى بر اساس چنين اجتهادى قضاوت كند قضاوتش باطل است ، نيز ناظر به همين نكته است .\r\nسپس در همان كتاب براى هر يك از موارد چهارگانهء بالا ( مخالف كتاب اللَّه ، مخالف سنّت ، مخالف اجماع و سخن بدون دليل ) مثالى ذكر شده است ، از جمله براى اجتهاد در مقابل كتاب اللَّه اين مثال ذكر شده كه بعضى ربا را در شرايطى حلال مىدانند در حالى كه مخالف آيهء شريفهء  « وَ أَحَلَّ اللَّهُ الْبَيْعَ وَ حَرَّمَ الرِّبا »  است و بعضى گفته‌اند : زنى كه مطلّقهء ثلاثه است با صرف ازدواج با شخص ديگرى و لو بدون دخول ، بر زوج او حلال مىشود در حالى كه مخالف صريح روايت نبوى صلى الله عليه و آله است كه مىفرمايد :\r\n« . . . لا حتّى يذوق العسيلة »\r\n. « 3 »\r\nبعضى از دانشمندان اسلامى نيز كتاب يا كتبى تحت عنوان « النص و الاجتهاد » نوشته‌اند و موارد مختلفى از « اجتهاد در مقابل نص » را در آن شرح داده‌اند « 4 » و اين موارد متأسفانه كم نيست به عنوان نمونه در صحيح بخارى و صحيح مسلم در ابواب\r\n\r\n\r\n","description":"","footnote":"\r\n( 1 ) . نساء ، آيهء 13 .\r\n( 2 ) . نساء ، آيهء 14 .\r\n( 3 ) . موسوعة الفقه الاسلامى ( مشهور به موسوعهء جمال عبد الناصر ) ، ج 1 ، ص 13 .\r\n( 4 ) . مانند كتاب « النص و الاجتهاد » شرف الدّين الموسوى .\r\n","page_name":" 40 ","page_number":40},
  {"content":"\r\n\r\nتيمّم چنين آورده‌اند كه « مردى نزد عمر آمد و گفت :\r\nمن جنب مىشوم و آبى نمىيابم ( كه غسل كنم ) عمر گفت : نماز نخوان ! عمّار ياسر حاضر بود ، گفت : آيا فراموش كرده‌اى كه من و تو در يكى از جنگ‌ها شركت داشتيم و جنب شده بوديم و آبى نيافتيم ، تو نماز نخواندى و من خود را در خاك غلطاندم و نماز خواندم ( سپس خدمت پيامبر رسيديم ) پيامبر فرمود : كافى بود كه دست‌هايت را بر زمين بزنى ، بعد آن را فوت كنى و سپس با آن صورت و پشت دست‌هايتان را مسح كنى ، عمر گفت : اى عمّار از خدا بترس ( و اين سخن را تكرار نكن ) ، عمّار گفت : اگر بخواهى من اين حديث را نقل نخواهم كرد . عمر گفت : هر گونه كه خودت بخواهى » . « 1 »\r\nو همچنين موارد ديگر كه ذكر همهء آنها به طول مىانجامد .\r\nناگفته پيداست كسى كه در مقابل نصّ اجتهاد مىكند يا به سبب آن است كه آگاهى از نصّ ندارد يا آن را به فراموشى سپرده ( مانند موردى كه در بالا ذكر شد كه بر خلاف نصّ صريح قرآن مجيد است كه مىگويد :  « وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً . . . »  « 2 »  *  ) يا به سبب آن است كه به گمان خود مفهوم نصّ را منحصر به موارد يا زمان معيّنى مىداند در حالى كه نصّ ، مطلق است و او گرفتار اشتباه شده است . بنابراين ، تعبير مزبور كه اجتهاد در مقابل نصّ تحت عنوان « ما ليس فقهاً » قرار مىگيرد درست نيست ، بلكه اظهار نظر فقهى است ، ولى گويندهء آن موازين فقهى را كنار گذاشته و به گمان خود حكمى صادر كرده است .\r\nشكّى نيست كه اجتهاد در مقابل نصّ كار صحيحى نيست و بايد با توجّه به ضوابط فقهى و اصول شناخته شده در فقه ، احكام را استنباط كرد و اگر اين باب ، مفتوح شود كه هركس با ميل خود در برابر نصوص و ادلّهء شرع بايستد مدّتى نمىگذرد كه از فقه اصيل اسلامى چيزى باقى نمىماند .\r\n* * * \r\nواژگان مرتبط :\r\n\r\nالف ) « دين »\r\nواژهء « دين » در لغت و در اصل به معناى طاعت و انقياد و خضوع در مقابل فرمانها و مقرّراتى معيّن است « 3 » و نيز به معناى جزا و پاداش آمده « 4 » از باب\r\n\r\n\r\n","description":"","footnote":"\r\n( 1 ) . « إنّ رجلًا أتى عمر فقال : إنّى اجنبت فلم اجد ماءً فقال : لا تصلّ فقال عمّار : اما تذكر يا امير المؤمنين اذ انا و انت فى سريّة فأجنبنا و لم نجد ماءً فامّا انت فلم تصلّ و امّا انا فتمعّكت فى التراب و صلّيت فقال النبى صلى الله عليه و آله : انما كان يكفيك ان تضرب بيديك الارض ثمّ تنفخ ثمّ تمسح بهما وجهك و كفّيْك فقال عمر : اتّق اللَّه يا عمّار قال : ان شئت لم احدّث به فقال عمر : نوليك ما تولّيت » .\r\nدر كتاب « المفهم لما اشكل من تلخيص كتاب مسلم » اين حديث را از صحيح بخارى به شمارهء 338 ؛ صحيح مسلم به شمارهء 368 ؛ سنن ابن داوود به شمارهء 318 و 328 و سنن نسائى ( ج 1 ، ص 170 - 165 ) نقل كرده است . ( كتاب المفهم لما اشكل من تلخيص كتاب مسلم ، ج 1 ، ص 616 ) .\r\n( 2 ) . مائده ، آيهء 6 .\r\n( 3 ) . مفردات راغب و التحقيق فى كلمات القرآن الكريم ، مادّهء « دين » .\r\n( 4 ) . ر . ك : مفردات راغب ، مادّهء « دين » .\r\n","page_name":" 41 ","page_number":41},
  {"content":"\r\n\r\nاينكه لازمهء طاعت و انقياد ، جزا و پاداش است . « 1 » به نظر مىرسد كه در آياتى نظير  « وَ أَخْلَصُوا دِينَهُمْ لِلَّهِ »  « 2 » و  « مُخْلِصِينَ لَهُ الدِّينَ » *  « 3 » و «  حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ »  « 4 » معناى اوّل « دين » مراد است . چنان كه در مشتقاتى چون واژهء « متديّن » نيز همين معنا اراده شده ، چرا كه به كسى گفته مىشود كه در مقابل فرامين الهى مطيع و منقاد بوده باشد . معناى دوّم نيز در آياتى نظير  « مالِكِ يَوْمِ الدِّينِ »  « 5 » مقصود است .\r\nدر اصطلاح قرآنى و در ميان متشرّعين و نيز عرف عقلا ، مقصود از « دين » مجموع يك مكتب اعمّ از عقايد و اخلاق و احكام است و از همين قبيل است آيهء  « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ »  « 6 »  *  و آيهء  « لا يَدِينُونَ دِينَ الْحَقِّ . . . »  « 7 » و نيز آيهء  « شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ »  « 8 » به قرينهء ذيل آن  « كَبُرَ عَلَى الْمُشْرِكِينَ ما تَدْعُوهُمْ إِلَيْهِ »  كه ناظر به مسألهء توحيد است . گرچه به پندار بعضى ، مراد از آن در اين آيه و آيهء دوم خصوص قوانين و مقرّرات است « 9 » ؛ ولى غالب مفسّران به عموميّت و شمول اين واژه در اين دو آيه تصريح كرده‌اند . « 10 »\r\nچنان كه از همين قبيل است استعمالات و تعبيرات رايج در ميان متشرّعين و عرف و عقلا نظير « دين اسلام » و يا « دين يهود » و « دين نصارا » .\r\nالبتّه روشن است كه اين معنا نيز بىارتباط با معناى لغوىِ ( طاعت و خضوع ) نيست چرا كه با پذيرش مجموعهء عقايد و اخلاق و احكام دينى است كه طاعت و انقياد در مقابل شارع مقدّس تحقق مىيابد .\r\nاز آنچه گذشت همخوانى و هماهنگى اين واژه با واژهء « فقه » روشن مىشود زيرا همان گونه كه گفته شد اين واژه چه در فرهنگ قرآنى و فرهنگ روايات و چه در عرف متشرعين صدر اوّل ، به معناى بصيرت در مجموعهء دين اعم از عقايد و اخلاق و احكام است و فقيه قرآنى و فقيه اهل بيت معادل « دين‌شناس » و « عارف به مجموعهء دين » است .\r\n\r\nب ) « شَرْع » ، « شِرْعة » و « شريعة »\r\n« شَرْع » هرگاه به معناى متعدّى استعمال شود ، به معناى وضع كردن و قرار دادن و مقرّر كردن است ، نظير  « أَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِهِ »  « 11 » و  « شَرَعَ لَكُمْ مِنَ الدِّينِ ما وَصَّى . . . » .  « 12 »\r\nگاهى از معناى مصدرى بيرون آمده ، به معناى « راه آشكار » ( الطريق النَّهْج ) « 13 » مىآيد و شارع به\r\n\r\n\r\n","description":"","footnote":"\r\n( 1 ) . ر . ك : تفسير المنار ، ج 3 ، ص 257 .\r\n( 2 ) . نساء ، آيهء 146 .\r\n( 3 ) . بيّنه ، آيهء 5 .\r\n( 4 ) . انفال ، آيهء 39 .\r\n( 5 ) . حمد ، آيهء 4 .\r\n( 6 ) . توبه ، آيهء 33 .\r\n( 7 ) . توبه ، آيهء 29 .\r\n( 8 ) . شورى ، آيهء 13 .\r\n( 9 ) . الموسوعة الفقهيّة كويتيّه ، ج 1 ، ص 16 .\r\n( 10 ) . ر . ك : تفسير مراغى ، ج 25 ، ص 23 و ج 10 ، ص 92 ؛ تفسير ابن عاشور ، ج 25 ، ص 118 ؛ تفسير المنير ، ج 10 ، ص 174 و ج 25 ، ص 38 .\r\n( 11 ) . شورى ، آيهء 21 .\r\n( 12 ) . شورى ، آيهء 13 .\r\n( 13 ) . مفردات راغب ، مادّهء « شرع » .\r\n","page_name":" 42 ","page_number":42},
  {"content":"\r\n\r\nمعناى آشكار است كه در آيهء  « إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً »  « 1 » به صيغهء جمع ( شرّع جمع شارع ) آمده است و اگر به خيابان « شارع » مىگويند به سبب آشكار بودن آن است .\r\nدر استعمالات عرفى ( و تعبيراتى نظير « شرع مقدّس » ) معناى « ما شرعه اللَّه » « 2 » يعنى آنچه خدا آن را وضع يا آشكار كرده ، اعمّ از عقايد و اخلاق و احكام ، از آن اراده مىشود .\r\n« شريعت » در لغت به معناى درگاه و سردر ورودى ( عتبه ) و نيز به معناى آبشخور و جايگاهى كه بدون طناب از آن آب نوشيده مىشود « مورد الماء الّذى يستقى منه بلا رِشاء » « 3 » آمده است و به مجموعهء مسائل دينى اعمّ از عقايد و اخلاق و احكام نيز « شريعت » گفته مىشود از اين جهت كه مايهء حيات و طهارت كسانى است كه آن را بپيمايند و سلوكى هماهنگ با آن داشته باشند . « 4 »\r\nو مراد از « شريعت » در آيهء 18 سورهء جاثيه نيز همين معنا مىباشد :  « ثُمَّ جَعَلْناكَ عَلى شَرِيعَةٍ مِنَ الْأَمْرِ » .  « 5 » البتّه در اصطلاح فقها و كتب فقهى و تعبيراتى نظير « شرايع الاحكام » خصوص احكام فرعى عملى از آن اراده مىشود كه در اين صورت كاملًا مرادف با معناى اصطلاحى « فقه » است .\r\n« شِرْعه » نيز در لغت به معناى راه مستقيم است « 6 » و چون بر وزن « فِعْله » است از آن نوع خاصّى از راه مستقيم اراده مىشود « 7 » و بر همين اساس است كه در قرآن كريم از راه‌ها و مذاهب مختلفى كه به يك سرى عقايد و اصول و قوانين مشترك منتهى مىشود به « شِرعه » تعبير شده است :  « لِكُلٍّ جَعَلْنا مِنْكُمْ شِرْعَةً وَ مِنْهاجاً »  « 8 » و روشن است كه « ما به الامتياز » شرايع آسمانى ، امورى فرعى و عملى است و دقيقاً از همين نكته مىتوان نتيجه گرفت كه مراد از « شِرعه » خصوص احكام و فروعات عملى است و در نتيجه اخصّ و محدودتر از دو واژهء « شريعت » و « دين » مىباشد .\r\n\r\nآيا تشخيص موضوعات بر عهدهء فقيه است ؟\r\nمعروف اين است كه تشخيص موضوعات فقهيّه بر عهدهء فقيه نيست و طبعاً به آن « فقه » گفته نمىشود در حالى كه اين سخن تنها نسبت به بخشى از موضوعات احكام ، صحيح است و بخش مهمّى از موضوعات است كه تشخيص جزئيات آن بر عهدهء فقيه مىباشد و به همين دليل در بسيارى از كتب فقهى به عنوان مسألهء فقهى مطرح شده است .\r\nتوضيح اينكه : شكّى نيست تعيين و تشخيص موضوعات به طور كلى و بيان خصوصيات ، اجزا ، شرايط و موانع آن به عهدهء فقيه است . يعنى فقيه بايد معلوم كند كه در لسان ادلّه ، حكم بر چه موضوعى\r\n\r\n\r\n","description":"","footnote":"\r\n( 1 ) . اعراف ، آيهء 163 .\r\n( 2 ) . المعجم الوسيط ، مادّهء « شرع » .\r\n( 3 ) . همان مدرك .\r\n( 4 ) . مفردات راغب ، مادّهء « شرع » .\r\n( 5 ) . ر . ك : الميزان ؛ تفسير ابن عاشور ؛ التفسير المنير ، ذيل آيهء 18 سورهء جاثيه .\r\n( 6 ) . المعجم الوسيط ، مادّهء « شرع » .\r\n( 7 ) . التحقيق فى كلمات القرآن الكريم ، مادّهء « شرع » .\r\n( 8 ) . مائده ، آيهء 48 .\r\n","page_name":" 43 ","page_number":43},
  {"content":"\r\n\r\nوارد شده و اگر موضوع ، يك عنوان مركّبى مثل نماز است از چه اجزا و شرايط و موانعى برخوردار است ؟\r\nپس بايد مشخص كند كه مثلًا حكم وجوب تيمّم در صورت نبود آب ، روى عنوان « صعيد » رفته است يا عنوان « تراب » ؟ و يا حكم وجوب خمس در آيهء خمس موضوعش مطلق عنوان « غنيمت » است يا خصوص غنيمت جنگى ؟ و يا موضوع وجوب نماز كه عملى مركّب از اجزا و شرايط خاص با فقدان موانع است اجزا و شرايط و موانعش كدام است ؟\r\nفرقى در اين جهت بين موضوعاتى مثل « صعيد » و « غنيمت » كه در عرف عام وجود دارد و موضوعات مخترعهء شارع نظير « صلاة » ، « صيام » و « حج » نمىباشد ؛ استنباط و استخراج همهء اينها از لابه‌لاى ادلّه ، فقط به عهدهء فقيه است .\r\nولى هنگامى كه به مصاديق اين موضوعات مىرسيم و بحثى تطبيقى به ميان مىآيد - مثل اينكه آيا بر غير تراب نيز عنوان « صعيد » صدق مىكند يا نه ؟ و يا بر ارباح مكاسب نيز عنوان « غنيمت » صادق است يا نه و يا بر استقبال به همراه انحراف به ده درجه « استقبال قبله » صدق مىكند يا نه و يا خندهء بدون صدا كه انسان را تكان دهد مصداق عنوان « قهقهه » كه از مبطلات نماز است مىباشد يا نه - مشاهده مىكنيم كه موارد ، سه گونه است :\r\n1 . موضوعاتى كه تطبيق و تشخيص مصاديق آن نياز به نوعى تخصّص دارد و بايد آن را از متخصّصان آن موضوع گرفت . مثلًا فقيه مىگويد : روزه بر بيمارى كه روزه گرفتن براى او ضرر دارد واجب نيست ، در اينجا گاه شخص بيمار خودش مىتواند تشخيص دهد كه روزه براى او زيانبار است و گاه ناچار است از طبيب كمك بگيرد يا اينكه مثلًا مرگ مغزى آيا مصداق مرگ حيوانى است و تنها حيات نباتى او باقى است ، يا نه ؟ و يا فلان مرگ مغزى آيا قابل بازگشت است يا نه ؟ همهء اينها در شأن پزشكان متخصّص است .\r\n2 . موضوعاتى كه براى تطبيق و تشخيص مصداق آن بايد به عرف مراجعه كرد ولى تشخيص اينكه عرف در اين رابطه چه مىگويد و از چه ارتكازى برخوردار است تنها از فقيه بر مىآيد يعنى در اين گونه از موارد ، خودِ فقيه به عنوان متخصّص عمل مىكند زيرا او دائماً با مسائل فقهى و موضوعات آن سر و كار دارد و در تشخيص اينكه عرف چه مىگويد و چه ارتكاز و فهمى دارد ؟ از تفرّس و قدرت انتقال فوق العاده‌اى برخوردار است .\r\nمثلًا آيا تغيير تقديرى آب به رنگ نجس ، مصداق « تغيير » كه در رواياتى نظير :\r\n« خلق اللَّه الماء طهوراً لا ينجّسه شىء إلّا ما غيّر لونه او طعمه او ريحه » « 1 »\r\nوارد شده ، محسوب مىشود يا نه ؟ فقيه مىتواند دربارهء آن اظهار نظر كند . « 2 » معلوم است كه اگر تشخيص اين موضوع را بخواهيم به دست تودهء مردم بدهيم سرگردان مىشوند .\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 101 ، ح 9 .\r\n( 2 ) . ( منظور از تغيير تقديرى آن است كه آبى مثلًا كمى گل‌آلود است و خون در آن ريخته شده ، به اندازه‌اى كه اگر آب صاف بود رنگ آن تغيير پيدا مىكرد ولى چون رنگ آن كدر است آثار آن فعلًا ظاهر نمىشود ) .\r\n","page_name":" 44 ","page_number":44},
  {"content":"\r\n\r\nيا اينكه نگاه به زنان نامحرم بىحجاب طبق آيات و روايات ممنوع است . امّا اينكه نگاه به زنان بىحجابى كه در تلويزيون ظاهر مىشوند در پخش مستقيم يا غير مستقيم ، جايز است يا نه ؟ نمىتوان تشخيص آن را به عهدهء تودهء مردم گذاشت . فقيه است كه مىتواند بگويد : چنين نگاهى از مصاديق موضوع حرمت نيست زيرا موضوع كلّى نظر ، منصرف به جايى است كه چهره به چهره يا لااقل در آيينه باشد ، بنابراين اگر در مورد فوق ، مفسدهء خاصّى مترتّب نشود احكام نظر به نامحرم در آن جارى نيست .\r\nو از همين قبيل است مثالهاى چهارگانهء گذشته ( صعيد ، غنيمت ، استقبال قبله و قهقهه ) و مثال‌هاى فراوان ديگرى كه در سرتاسر فقه مشاهده مىشود .\r\n3 . موضوعاتى كه تشخيص آن براى عرف عام كار پيچيده‌اى نيست مثل اينكه آيا اين مايع رنگين خون است يا نه ؟ يا فلان آب گل‌آلود مضاف است يا مطلق ؟ و رؤيت هلال با چشم عادى حاصل شده است يا نه ؟ اين گونه موضوعات امورى است كه تشخيص آن براى عامهء افراد امكان‌پذير است و نياز به تبعيّت از نظر مجتهد يا متخصّصان ندارد .\r\nشكّى نيست كه قسم دوم از اين اقسام سه‌گانه نيز همانند بحث از عناوين كلّى موضوعات ، جزء « فقه » است و مسئوليتش را فقيه به عهده دارد .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ( با تحقيق دكتر صبحى صالح ) .\r\n3 . الاختصاص ، شيخ مفيد ، جامعهء مدرسين ، قم .\r\n4 . اصول سرخسى ، محمّد بن احمد سرخسى ، دار الكتاب العلميّة ، بيروت ، چاپ اوّل ، 1414 ق .\r\n5 . الاصول العامة للفقه المقارن ، سيّد محمّد تقى حكيم ، مؤسسهء آل البيت ، چاپ دوم ، 1390 ق .\r\n6 . بحار الأنوار ، محمّد باقر مجلسى ، مؤسسة الوفاء ، بيروت ، چاپ اوّل ، 1403 ق .\r\n7 . التحقيق في كلمات القرآن الكريم ، حسن المصطفوى ، وزارت فرهنگ و ارشاد اسلامى ، چاپ اوّل ، 1371 ش .\r\n8 . التفسير المنير ، الدكتور وهبة الزحيلى ، دار الفكر المعاصر ، چاپ اوّل ، 1411 ق .\r\n9 . تفسير ابن عاشور ، محمّد الطاهر ابن عاشور ، مؤسسة التاريخ ، چاپ اوّل ، بيروت .\r\n10 . تفسير مراغى ، احمد مصطفى مراغى ، دار احياء التراث العربى ، بيروت .\r\n11 . الدرّ المنثور ، جلال الدين سيوطى ، دار المعرفة ، چاپ اوّل ، 1365 ق .\r\n12 . دعائم الاسلام ، نعمان بن محمّد ، دار المعارف ، مصر ، چاپ دوم ، 1385 ق .\r\n13 . روضة الواعظين ، محمّد بن فتال نيشابورى ، منشورات رضى ، قم .\r\n14 . سنن دارمى ، عبد اللَّه بن بهرام دارمى ، مطبعة الاعتدال ، دمشق .\r\n15 . سنن ابى داوود ، سليمان بن اشعث سجستانى ، دار الفكر ، بيروت ، چاپ اوّل ، 1410 ق .\r\n16 . سنن نسائى ، احمد بن شعيب نسائى ، دار الفكر بيروت ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nچاپ اوّل ، 1348 ق .\r\n17 . شرح جمع الجامع ، جلال الدين محمّد بن احمد المحلّى .\r\n18 . صحيح بخارى ، محمّد بن اسماعيل بخارى ، دار الفكر ، بيروت ، 1401 ق .\r\n19 . صحيح مسلم ، مسلم بن حجاج نيشابورى ، دار الفكر ، بيروت .\r\n20 . صحاح اللغة ، اسماعيل بن حماد جوهرى ، دار العلم ، بيروت ، چاپ چهارم ، 1407 ق .\r\n21 . عدّة الاصول ، شيخ الطائفة أبو جعفر محمّد بن الحسن الطوسى ، مؤسّسة آل البيت ، 1403 ق .\r\n22 . غرر الحكم ، سخنان امير مؤمنان ، دفتر تبليغات اسلامى ، قم ، چاپ اوّل ، 1366 ش .\r\n23 . الفروق اللغوية ، أبو هلال العسكرى ، جامعهء مدرسين ، قم ، چاپ اوّل ، 1412 ق .\r\n24 . الفقه الاسلامى و أدلّته ، الدكتور وهبة الزحيلى ، دار الفكر ، دمشق 1406 ق .\r\n25 . الكافى ، شيخ كلينى ، دار الكتب الاسلامية ، چاپ سوم ، 1388 ق .\r\n26 . الكامل ، عبد اللَّه بن عدى ، دار الفكر ، بيروت ، چاپ سوم ، 1409 ق .\r\n27 . كنز العمّال ، المتقى الهندى ، مؤسسة الرسالة ، بيروت .\r\n28 . المحجة البيضاء ، محسن كاشانى ، دفتر انتشارات اسلامى وابسته به جامعهء مدرسين ، چاپ دوم .\r\n29 . مرآة الاصول فى شرح مرقاة الوصول ، العلامة ملا خسرو ، المكتبة الأزهرية للتراث .\r\n30 . مصباح المنير ، الفيّومى .\r\n31 . معالم الدين ، حسن بن الشهيد الثانى ، دار الفكر ، قم ، 1374 ش .\r\n32 . المعجم الوسيط ، مجمع اللغة العربية ، دار الدعوة ، استانبول .\r\n33 . مقاييس اللغة ، ابن فارس .\r\n34 . المفردات ، الراغب الاصفهانى ، دفتر نشر الكتاب ، چاپ اوّل ، 1404 ق .\r\n35 . موسوعة الفقه الاسلامى ( المعروف بموسوعة جمال عبد الناصر ) ، وزارت اوقاف مصر ، قاهره ، 1410 ق .\r\n36 . موسوعة الفقه الاسلامى طبقاً لمذهب اهل البيت ، مؤسسه دائرة المعارف الفقه الاسلامى ، قم ، چاپ اوّل ، 1423 ق .\r\n37 . الموسوعة الفقهيّة الكويتية ، وزارت اوقاف كويت ، چاپ چهارم ، 1414 ق .\r\n38 . منية المريد ، شهيد ثانى ، دفتر تبليغات اسلامى ، چاپ اوّل ، 1409 ق .\r\n39 . المنار ، محمّد رشيد رضا ، دار المعرفة ، بيروت ، چاپ دوم .\r\n40 . المنثور فى القواعد ، بدر الدين كشى ، دار الكتب العلميّة ، بيروت ، 1421 ق .\r\n41 . الميزان ، علّامهء طباطبايى ، مؤسسة النشر الاسلامى .\r\n42 . النص و الاجتهاد ، سيّد عبد الحسين شرف الدين ، مطبعة سيّد الشهداء ، چاپ اوّل ، 1404 ق .\r\n43 . النهاية ، ابن اثير .\r\n44 . وسائل الشيعة ، محمّد بن حسن حر عاملى ، دار احياء التراث العربى ، بيروت ، چاپ چهارم ، 1\r\n139 ق .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n2 - اهميّت فقه اسلامى در لسان آيات و روايات\r\n« فقه » شيوه نامهء عبوديّت\r\nفقه روشنگر حدود و مرزهاى الهى\r\nاهميّت فقه در عرصهء روايات\r\nلازمهء اخلال در فقه ، اخلال در دو ركن ديگر دين است\r\nتأثير اعتقادات و اخلاق در مسائل فقهى\r\nتأثير اعتقاد و اخلاق در استنباط\r\nتأثير فقاهت و اجتهاد در ديگر علوم اسلامى\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nاهميّت فقه اسلامى در لسان آيات و روايات\r\n\r\n« فقه » شيوه نامهء عبوديّت :\r\nاگر ما عبديم و خداى سبحان ، مولا و بخواهيم چون عبد ، تسليم اوامر مولا باشيم و با تطبيق خواسته‌هاى او بر سلوك عملى در ابعاد و شئون مختلف زندگى ، به ترقّى و كمال برسيم بايد اوّلًا با حلال و حرام و اوامر و نواهى او آشنا شويم و ثانياً به آن لباس عمل بپوشانيم و روشن است آنچه مىتواند اين غرض را تأمين كند « فقه » است . فقهى كه برگرفته از آيات يا روايات و سنّت رسول مكرّمِ او و يا نشأت گرفته از روايات و سيرهء وارثان رسولش مىباشد .\r\nوارثان صادقى كه همهء روايات خود را ميراث آن حضرت مىدانند و همهء آثار خود را برگرفته از آثار آن بزرگوار معرّفى كرده‌اند . « 1 »\r\nاگر هدف از خلقت انسان اين است كه در قدم اوّل خدا را بشناسد\r\n( انّ اللَّه عزّ و جلّ ما خلق العباد إلّا ليعرفوه . . . )\r\n« 2 » و در گام بعد به بندگى و عبادتش روى آورد  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  « 3 » و با بندگى او و سرسپردن بر آستان او از عبادت و بندگى غير او بىنياز شود\r\n( . . . فإذا عرفوه عبدوه فاذا عبدوه استغنوا بعبادته عن عبادة من سواه ) « 4 »\r\nو اگر عبادت و بندگى ، شيوه‌نامه و آيين‌نامهء عملى مىخواهد همان چيزى كه عقل از تهيّه و تنظيم آن عاجز است و تنها خالق انسان است كه با آگاهى از مصالح و مفاسد امور ، مىتواند جعل قانون كند و مقرّرات عملى و شيوه نامهء بندگى را تدوين نمايد - اگر اين همه مورد قبول است - بايد بدانيم كه فقه چيزى غير از شيوه نامهء\r\n\r\n\r\n","description":"","footnote":"\r\n( 1 ) . امام باقر عليه السلام خطاب به جابر فرمود : « يا جابر لو كنّا نفتى النّاس برأينا و هوانا لكنّا من الهالكين و لكنّا نفتيهم بآثار من رسول اللَّه صلى الله عليه و آله و اصول علمٍ عندنا نتوارثها كابراً عن كابر ، نكنزها كما يكنز هؤلاء ذهبهم و فضّتهم ؛ اى جابر ! اگر مطابق رأى و هواى شخصى خودمان براى مردم فتوا صادر كنيم هلاك خواهيم شد ، فتواى ما برگرفته از آثار به جاى مانده از رسول اللَّه صلى الله عليه و آله و اصولى است كه بزرگى از ما اهل بيت از بزرگى ديگر به ارث برده است ، اصول و گنجينه‌هاى دانشى كه آن را ذخيره مىكنيم آن چنان كه اين مردم طلا و نقره‌شان را ذخيره مىكنند » ( بصائر الدّرجات ، ص 320 ، ح 4 ، باب 14 ؛ بحار الأنوار ، ج 2 ، ص 172 ، ح 3 ) .\r\n( 2 ) . علل الشرايع ، باب 9 ، ح 1 ؛ بحار الأنوار ، ج 5 ، ص 312 ، ح 1 .\r\n( 3 ) . ذاريات ، آيهء 56 .\r\n( 4 ) . علل الشرايع ، باب 9 ، ح 1 ؛ بحار الأنوار ، ج 5 ، ص 312 ، ح 1 .\r\n","page_name":" 49 ","page_number":49},
  {"content":"\r\n\r\nبندگى و آيين‌نامهء زندگى نمىباشد . شيوه نامه‌اى كه توسط رسولان خدا بدست ما رسيده است و آيين‌نامه‌اى كه با بررسى آيات الهى و مطالعه در سنّت و سيرهء رسول و اوصياى وارثش تنظيم و تدوين مىشود ، همان حقيقتى كه در بيان امام على بن موسى الرضا عليه السلام تجلّى يافته است ، آنجا كه در جواب سؤال از علّت وجوب شناخت پيامبران و ايمان به آنها و وجوب اطاعت از آنها مىفرمايد :\r\n« لأنّه لمّا لم يكن فى خلقهم و قولهم و قواهم ما يكملون لمصالحهم و كان الصانع متعالياً عن أن يرى و كان ضعفهم و عجزهم عن إدراكه ظاهراً لم يكن بدّ من رسول بينه و بينهم معصوم يؤدّى إليهم أمره و نهيه و أدبه و يقفهم على ما يكون به إحراز منافعهم و دفع مضارّهم إذ لم يكن فى خلقهم ما يعرفون به ما يحتاجون إليه من منافعهم و مضارّهم\r\n، زيرا وقتى كه انسان‌ها از طريق توانمندىها و استعدادهاى شخصىشان نتوانند مصالح خويش را تأمين كنند و از طرفى خداوند ، قابل رؤيت ظاهرى نباشد و انسان‌ها نيز از ادراك او عاجز باشند چاره‌اى جز اين نيست كه پيامبر معصومى را واسطهء بين خود و آنان قرار دهد تا آنها را از امر و نهى و ادبش آگاه سازد و به عوامل دستيابى به منافع و فاصله گرفتن از مضرّات واقفشان نمايد » . « 1 »\r\nحقيقت « فقه » و فلسفهء جعل احكام و مسائل فقهى رسيدن به عبوديّت حضرت حق است\r\n( كفى بالمرء فقهاً إذا عبد اللَّه ) « 2 »\r\nعبوديّتى كه چيزى غير از اطاعت پروردگار و عمل به واجبات ، و ورع در دين خدا و دورى از محرماتش نيست\r\n( أفضل الفقه الورع فى دين اللَّه و العمل بطاعته )\r\n. « 3 »\r\nاگر رسيدن به عبوديّت حضرت حق بدون فاصله گرفتن از زشتىها و پليدىها و بدون دورى گزيدن از كبر و غرور و ريا و تثبيت توحيد و اخلاص در عمل ، حاصل نمىشود كتاب « الصلاة » كه بخش عمده‌اى از فقه را تشكيل مىدهد هم دورى انسان از زشتىها را تضمين مىكند  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ »  « 4 » و هم كبر و غرور را از او مىزدايد\r\n( فجعل اللَّه . . . الصلاة تنزيهاً لكم عن الكبر ) « 5 »\r\nو كتاب « الصيام » كه بخش عمدهء ديگرى از « فقه » را بوجود آورده است دورى از ريا ، و اخلاص و توحيد در عمل را به ارمغان مىآورد\r\n( . . . و الصيام تثبيتاً للاخلاص )\r\n. « 6 »\r\nو اگر عبوديّت خداى سبحان بدون انذار و برحذر شدن و خشيت او در مقام گناه و محرمات بدست نمىآيد ، « تفقّه در دين » است كه مىتواند زمينهء « انذار ناس » و در نهايت « تحذّر » ( توجّه و هشيار بودن ) در برابر محرّمات الهى را بدنبال داشته باشد  « فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  « 7 » و\r\n\r\n\r\n","description":"","footnote":"\r\n( 1 ) . بحار الأنوار ، ج 6 ، ص 60 - 59 ؛ عيون اخبار الرضا ، ج 2 ، ص 99 .\r\n( 2 ) . كنز العمّال ، ج 10 ، ص 155 ، ح 28794 .\r\n( 3 ) . شرح نهج البلاغهء ابن ابى الحديد ، ج 6 ، ص 71 .\r\n( 4 ) . عنكبوت ، آيهء 45 .\r\n( 5 ) . الاحتجاج ، ج 1 ، ص 133 ، خطبهء حضرت زهرا عليها السلام .\r\n( 6 ) . همان مدرك .\r\n( 7 ) . توبه ، آيهء 122 .\r\n","page_name":" 50 ","page_number":50},
  {"content":"\r\n\r\nروشن است كه هوشيارى در برابر محرّمات و حدود الهى بدون آشنايى با خود محرّمات كه « فقه » بيانگر آن است حاصل نمىشود ، چنان كه « رضوان » الهى كه قلّهء آمال عارفان است  « وَ رِضْوانٌ مِنَ اللَّهِ أَكْبَرُ »  « 1 » بدون « خشيت » از پروردگار  « رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ »  « 2 » و خشيت از پروردگار بدون آگاهىهاى لازم از مبدأ و معاد و نيز بدون آشنايى با اوامر و نواهى صادره از جانب مبدأ ، تحقق نمىيابد  « إِنَّما يَخْشَى اللَّهَ مِنْ عِبادِهِ الْعُلَماءُ » .  « 3 »\r\n* * * \r\n« فقه » روشنگر حدود و مرزهاى الهى :\r\nاگر حريم الهى چون ساير حريم‌ها براى خود ، حدّ و مرزى دارد حلال و حرام‌هايى كه « فقه » بيانگر آن است مرزهاى الهى به حساب مىآيند و اگر كسى بخواهد مرزها و حدود الهى را بشناسد و به اصطلاح با « خطّ قرمز » هاى خدا آشنا شود بايد « فقه » را بخواند .\r\nجالب توجّه است كه در آيات متعددى از قرآن پس از آنكه از احكام مربوط به ابوابى چون روزه « 4 » ، طلاق « 5 » ، ارث « 6 » ، جهاد « 7 » و ظهار « 8 » سخن به ميان مىآيد ، دو تعبير جلب نظر مىكند : نخست تعبير به «  « تِلْكَ حُدُودُ اللَّهِ » *  ؛ آنچه از احكامى كه بيان كرده‌ايم حدود و مرزهاى الهى است » « 9 » و ديگر تهديد به اينكه تعدّى به اين حدود و تجاوز از اين مرزها سر از ظلم و در نهايت خلود در آتش در مىآورد   « وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ »   « 10 »  « وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها »  « 11 » .\r\nتعبير به « حد » و مرز از احكام الهى در روايتى از امام صادق عليه السلام نيز وارد شده ، آنجا كه مىفرمايد :\r\n« إنّ اللَّه تبارك و تعالى لم يدع شيئاً يحتاج إليه الأمّة إلّا أنزله فى كتابه و بيّنه لرسوله و جعل لكلّ شىء حدّاً و جعل عليه دليلًا يدلّ عليه و جعل على من تعدّى ذلك الحدّ حدّاً\r\n؛ خداوند تبارك و تعالى هيچ چيز از آنچه امّت پيامبر صلى الله عليه و آله به آن نياز دارند را فرو نگذاشت مگر اينكه در كتابش قرآن ، آن را نازل كرد و براى رسولش آن را بيان فرمود و براى هر چيزى حدّى قرار داد و براى آن حد دليلى نصب كرد كه بر آن دلالت كند و براى كسى كه از آن حد تجاوز نمود نيز حد ( و مجازاتى ) تعيين فرمود » . « 12 »\r\n* * * \r\nاهميّت « فقه » در عرصهء روايات :\r\nبا توجّه به آنچه گذشت كه « فقه » آيين‌نامه و روش زندگى انسان‌ها را در ابعاد مختلف شخصى ،\r\n\r\n\r\n","description":"","footnote":"\r\n( 1 ) . توبه ، آيهء 72 .\r\n( 2 ) . بينه ، آيهء 8 .\r\n( 3 ) . فاطر ، آيهء 28 .\r\n( 4 ) . بقره ، آيهء 187 .\r\n( 5 ) . بقره ، آيهء 229 و 230 و طلاق ، آيهء 1 .\r\n( 6 ) . نساء ، آيهء 13 و 14 .\r\n( 7 ) . توبه ، آيهء 97 .\r\n( 8 ) . مجادله ، آيهء 4 .\r\n( 9 ) . طلاق ، آيهء 1 .\r\n( 10 ) . طلاق ، آيهء 1 .\r\n( 11 ) . نساء ، آيهء 14 .\r\n( 12 ) . كافى ، ج 1 ، ص 59 ، ح 2 .\r\n","page_name":" 51 ","page_number":51},
  {"content":"\r\n\r\nاجتماعى و سياسى به او مىآموزد در عرصهء روايات دينى اهميّت فوق العاده‌اى به « فقه » و يادگيرى مسائل حلال و حرام داده شده است ، از جمله :\r\nالف ) در بعضى از روايات ، « فقه » به عنوان « ستون دين »\r\n( إنّ لكلّ شىء دعامة و دعامة هذا الدين الفقه ) « 1 »\r\nو « بالاترين عبادت » به حساب آمده\r\n( افضل العبادة الفقه ) « 2 »\r\nو برترين چيزى معرّفى شده كه خداى متعال با آن مورد پرستش واقع شده است\r\n( ما عُبِد اللَّه تعالى بشىء أفضل من الفقه فى الدين )\r\n. « 3 » تعبير به « فقه » در اين گونه موارد يا به قرينهء رواياتى كه به جاى آن به « حلال و حرام » تعبير شده\r\n( و هل يسأل الناس أفضل من الحلال و الحرام ) « 4 »\r\nخصوص احكام فرعى است و يا معناى عامّى است كه شامل احكام دينى فرعى نيز مىشود .\r\nب ) در روايت ديگرى فقه و بصيرت در دين كه قطعاً شامل بصيرت در حلال و حرام دينى نيز مىشود به عنوان تنها خيرى معرّفى شده كه خداوند به هركس كه اراده كند عطا مىكند\r\n( إذا أراد اللَّه بعبد خيراً فقّهه فى الدين )\r\n. « 5 »\r\nج ) در بعضى از روايات يادگيرى\r\n« معالم الحلال و الحرام »\r\nبه عنوان فريضهء هر مسلمانى ذكر شده كه بايد آن را از اهلش فرا گرفت ؛ فريضه‌اى كه تعليم آن براى خدا « حسنه » و فراگيرى آن « عبادت » و بحث و گفتگو دربارهء آن « تسبيح » و عمل كردن به آن « جهاد » و ياد دادن آن به كسى كه آن را نمىداند « صدقه » و بذل و بخشش آن به اهلش « تقرّب الى اللَّه » مىباشد\r\n( طلب العلم فريضة على كلّ مسلم فاطلبوا العلم من مظانّه و اقتبسوه من أهله فإنّ تعلّمه للّه حسنة و طلبه عبادة و المذاكرة به تسبيح و العمل به جهاد و تعليمه من لا يعلمه صدقة و بذله لأهله قربة إلى اللَّه تعالى لأنّه معالم الحلال و الحرام و منار سبل الجنة )\r\n. « 6 »\r\nتعليل به\r\n« لأنّه معالم الحلال و الحرام . . . »\r\nنشان مىدهد كه نظر به احكام فقهى مصطلح است .\r\nد ) در روايات ديگرى انسان بىمبالات به فراگيرى فقه و احكام حلال و حرام ، مستحقّ تأديب « 7 » شمرده شده است .\r\nه ) در روايتى از امام صادق عليه السلام از رسول خدا مىخوانيم : « مسلمانى كه براى يادگيرى فقه ، برنامه‌ريزى نكرده ، روزى از هفته را به آن اختصاص نمىدهد به راستى شايستهء سرزنش است » . « 8 »\r\nو ) در روايت ديگرى از زراره و محمّد بن مسلم و بريد آمده كه مردى خدمت امام صادق عليه السلام عرضه داشت : فرزندى دارم كه علاقه‌مندم به محضر شما شرفياب شود و از فقه و حلال و حرام دينى از شما\r\n\r\n\r\n","description":"","footnote":"\r\n( 1 ) . الكامل ( عبد اللَّه بن عدى ) ، ج 1 ، ص 378 ، از رسول خدا صلى الله عليه و آله .\r\n( 2 ) . خصال ، ج 1 ، ص 29 ، ح 10 ؛ المعجم الصغير ( طبرانى ) ، ج 2 ، ص 124 ؛ روضة الواعظين ، ص 6 .\r\n( 3 ) . اصول سرخسى ، ج 1 ، ص 10 ، از رسول خدا صلى الله عليه و آله .\r\n( 4 ) . بحار الأنوار ، ج 1 ، ص 213 ، ح 9 .\r\n( 5 ) . كافى ، ج 1 ، ص 32 ، ح 3 ؛ مسند احمد ، ج 4 ، ص 92 از رسول خدا صلى الله عليه و آله .\r\n( 6 ) . امالى طوسى ، ص 569 ، ح 2 ، از رسول خدا صلى الله عليه و آله .\r\n( 7 ) . « لو أتيت بشباب من شباب الشيعة لا يتفقّه لأدّبته » از امام باقر و امام صادق عليهما السلام ( بحار الأنوار ، ج 1 ، ص 216 ، ح 16 ) .\r\n( 8 ) . افّ لكلّ مسلم لا يجعل فى كلّ جمعة يوماً يتفقّه فيه امر دينه و يسأل عن دينه ( بحار الأنوار ، ج 1 ، ص 176 ، ح 44 ) .\r\n","page_name":" 52 ","page_number":52},
  {"content":"\r\n\r\nبپرسد و از امور بىارزش سؤال نكند . آن حضرت در جواب فرمودند : آيا سؤالى وجود دارد كه بافضيلت‌تر از سؤال دربارهء حلال و حرام الهى بوده باشد ؟ !\r\n( و هل يسأل الناس عن شىءٍ أفضل من الحلال و الحرام )\r\n. « 1 »\r\nز ) در بعضى از روايات كسانى كه نسبت به يادگيرى مسائل فقهى بىاعتنا و بىتوجّه هستند به منزلهء اعراب جاهل بدوى\r\n( تفقَّهوا فى الحلال و الحرام و إلّا فأنتم أعراب ) « 2 »\r\nو ستمگران دوران جاهليّت\r\n( لا تكونوا كجفاة الجاهلية لا فى الدّين يتفقّهون و لا من اللَّه يعقلون ) « 3 »\r\nبه حساب آمده‌اند .\r\nح ) تعبيرات قابل توجّهى در ارتباط با « فقيه » ( يعنى صاحب بصيرت در دين كه قطعاً بخشى از اين بصيرت آشنايى با حلال و حرام و حدود الهى است ) در روايات وارد شده كه به ذكر بعضى از آنها اكتفا مىشود :\r\nاوّل : اگر مؤمن فقيه از دنيا برود شكافى در اسلام ايجاد مىشود كه چيزى آن را پر نمىكند . « 4 »\r\nدوم : مؤمنان فقيه ، قلعه‌ها و دژهاى محكم اسلام‌اند ( و از اسلام حفاظت مىكنند ) همانند حفاظت ديوار شهر نسبت به شهر\r\n( إنّ المؤمنين الفقهاء حصون الإسلام كحصن سور المدينة لها )\r\n. « 5 »\r\nسوم : وجود يك فقيه براى ابليس از هزار عابد ، سخت‌تر و شديدتر است\r\n( فقيه واحد أشدّ على إبليس من ألف عابد )\r\n. « 6 »\r\nچهارم : هيچ مرگى براى ابليس محبوب‌تر از مرگ فقيه نيست\r\n( ما من أحد يموت من المؤمنين أحبّ إلى إبليس من موت فقيه )\r\n. « 7 »\r\nپنجم : فقيهان رهبران جامعه‌اند و نشستن نزد آنان عبادت است\r\n( الفقهاء قادة و الجلوس إليهم عبادة )\r\n. « 8 »\r\nانكار نمىكنيم كه فقه در لغت مفهوم عامى دارد كه همهء معارف و احكام دينى را شامل مىشود ولى به يقين بخش مهمى از آن همان فقه مصطلح است ، به علاوه در بعضى از روايات تصريح به احكام مربوط به حلال و حرام شده است .\r\nط ) از جمله رواياتى كه در ارتباط با اهميّت فوق العادهء فقه و احكام حلال و حرام وارد شده ، رواياتى است كه مؤمنين را به فراگيرى و حفظ احاديث فقهى ترغيب و تشويق مىكند نظير روايتى كه مىگويد : فراگيرى يك حديث از راوى صادق ، از دنيا و همهء طلا و نقرهء آن بهتر است\r\n( حديث فى حلال و حرام تأخذه من صادق خير من الدنيا و ما فيها من ذهب أو فضّة ) « 9 »\r\nو رواياتى كه شايد در حدّ تواتر است و در ارتباط با حفظ چهل حديث وارد شده در بعضى صريحاً سخن از حفظ چهل حديث مربوط به حلال و حرام را مطرح مىكند مثل روايتى كه در آن امام\r\n\r\n\r\n","description":"","footnote":"\r\n( 1 ) . بحار الأنوار ، ج 1 ، ص 213 ، ح 9 .\r\n( 2 ) . همان مدرك ، ص 214 ، ح 14 ، از امام باقر عليه السلام .\r\n( 3 ) . نهج البلاغه ، خطبهء 166 .\r\n( 4 ) . كافى ، ج 1 ، ص 38 ، ح 2 ، از امام صادق عليه السلام .\r\n( 5 ) . همان مدرك ، ح 3 ، از موسى بن جعفر عليه السلام .\r\n( 6 ) . بحار الأنوار ، ج 1 ، ص 177 ، ح 48 از رسول مكرم صلى الله عليه و آله .\r\n( 7 ) . كافى ، ج 1 ، ص 38 ، ح 2 .\r\n( 8 ) . بحار الأنوار ، ج 1 ، ص 201 ، ح 9 .\r\n( 9 ) . همان مدرك ، ص 214 ، ح 13 ، از امام صادق عليه السلام .\r\n","page_name":" 53 ","page_number":53},
  {"content":"\r\n\r\nصادق عليه السلام مىفرمايد :\r\n« من حفظ عنّي أربعين حديثاً من أحاديثنا فى الحلال و الحرام بعثه اللَّه يوم القيامة فقيهاً عالماً و لم يعذّبه\r\n؛ كسى كه چهل حديث از احاديث ما را در ارتباط با مسائل مربوط به حلال و حرام حفظ كند خداوند او را در روز قيامت به عنوان « فقيه عالم » مبعوث مىكند و دچار عذابش نمىسازد » . « 1 » خصوصاً روايتى كه امام صادق آن را از اجداد طاهرينش از على عليه السلام از رسول خدا صلى الله عليه و آله نقل مىكند و در ضمن آن آمده است : كسى كه چهل حديث حفظ كند و صرفاً براى خدا اقدام به حفظ كرده باشد ( نه براى درآمد مادى يا شهرت ) با بهترين دوستان يعنى انبيا و صديقين و شهدا و صالحان محشور مىشود و وقتى امير مؤمنان على عليه السلام از محتواى اين احاديث سؤال مىكند رسول خدا پس از ايمان به خدا و مسألهء توحيد ، مسائلى را مطرح مىسازد كه بخش قابل توجّهى از آنها مسائل مربوط به احكام فرعى و حلال و حرام است . « 2 »\r\n* * * \r\nلازمهء اخلال در فقه ، اخلال در دو ركن ديگر دين است :\r\nگرچه عالىترين بخش دين و رفيع‌ترين هدف دينى ، مسائل اعتقادى يعنى ايمان به مبدأ ، معاد و رسالت رسول اكرم صلى الله عليه و آله است و در ميان سه نظام اعتقادى ، اخلاقى و تشريعى كه دين مركّب از آن است نظام اعتقادى محور است و در رأس قرار دارد ، ولى شكّى نيست كه تثبيت و تحكيم عناصر اعتقادى در گرو التزام به دو نظام ديگر اخلاقى و تشريعى است و « فقه » تأمين كنندهء نظام تشريعى است .\r\nبه بيان ديگر : گرچه « فقه » آيينهء تمام‌نماى دين نيست بلكه فقط چهرهء شرايع و احكام و مقرّرات آن را مىنماياند ليكن اركان سه‌گانهء دين ، با هم يك حقيقت به هم پيوسته‌اى را تشكيل مىدهند و ارتباطى منظّم و سيستماتيك با هم دارند به گونه‌اى كه اخلال در هر كدام سبب اخلال در دو ركن ديگر مىشود . بر همين اساس است كه :\r\nالف ) قرآن كريم صريحاً فلسفهء بعضى از احكام فقهى را دور شدن از فحشا و منكر و اصلاح نظام اخلاقى مىداند  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ »  « 3 » و امير مؤمنان على عليه السلام هدف نهايى « فقه » را نيز اصلاح نظام اخلاقى معرفى مىكند\r\n( فرض اللَّه . . .\r\nالصلاة تنزيهاً عن الكبر . . . و الصيام ابتلاءً لإخلاص الخلق . . . و الأمر بالمعروف مصلحةً للعوام و النهى عن المنكر ردعاً للسفهاء . . . و إقامة الحدود إعظاماً للمحارم و ترك شرب الخمر تحصيناً للعقل و مجانبة السرقة إيجاباً للعفّة . . . )\r\n. « 4 »\r\nب ) قرآن كريم عمل صالح را كه با آشنايى با فقه و عمل به آن به ضميمهء خلوص در نيّت تأمين مىشود سبب رفعت ايمان و اعتقاد مىداند ، آنجا كه مىفرمايد : «  « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ \r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 154 ، ح 6 .\r\n( 2 ) . همان مدرك ، ح 7 .\r\n( 3 ) . عنكبوت ، آيهء 45 .\r\n( 4 ) . نهج البلاغه ، حكمت 252 .\r\n","page_name":" 54 ","page_number":54},
  {"content":"\r\n\r\n يَرْفَعُهُ »  ؛ كلمهء نيكو ( ى توحيد ) به سوى خدا بالا مىرود و عمل نيك خالص ، آن را بالا مىبرد » . « 1 » بنابراين كه ضمير مفعولى « يرفعه » به «  الْكَلِمُ الطَّيِّبُ  » برگردد ( چنان كه جمعى از مفسّران « 2 » قائل به آن شده‌اند ) بنابراين مقصود از «  الْكَلِمُ الطَّيِّبُ  » ايمان و اعتقادات قلبى است كه با عمل صالح تكامل و پرورش مىيابد . « 3 »\r\nدر روايتى از امام صادق عليه السلام و يا امام باقر عليه السلام آمده است :\r\n« من قال : لا إله إلّا اللَّه فلن يلج ملكوت السماء حتّى يتمّ قوله به عمل صالح\r\n؛ كسى كه كلمهء توحيد را بر زبان جارى كند به ملكوت آسمان نمىرسد مگر اينكه كلامش را با عملى شايسته و خالص ، كامل نمايد » . « 4 »\r\nممكن است آن آيه و اين روايت اشعار به اين حقيقت داشته باشد كه ابزار باطنى ايمان و معرفت و شعور فطرى انسان كه ممكن است به موانعى برخورد كند و گرد و غبار بگيرد و كم رنگ شود و يا به طور كلى مدسوس و مدفون گردد  « وَ قَدْ خابَ مَنْ دَسَّاها »  و از فعاليّت بيفتد با دو عنصر عمل و اخلاق كه تأمين كنندهء « عمل صالح » مىباشد و در قالب « تقوا » بروز مىكند صاف و شفاف مىشوند و چنان كه از دو آيهء  « إِنْ تَتَّقُوا اللَّهَ يَجْعَلْ لَكُمْ فُرْقاناً »  « 5 » و  « وَ اتَّقُوا اللَّهَ وَ يُعَلِّمُكُمُ اللَّهُ »  « 6 » بدست مىآيد تقوا سبب افزايش قدرت تشخيص حق از باطل و ازدياد علم مفيد مىشود .\r\nبه بيان ديگر : گرچه 1 . نظام اعتقادى ، جوهرهء اصلى در مجموعهء دينِ تركيب يافته از سه نظام اعتقادى ، اخلاقى و تشريعى است . 2 . خود نظام اعتقادى نيز از جوهره‌اى برخوردار است كه همان ايمان به غيب است . 3 . و ايمان به غيب ، در واقع ايمان به حقايق ناپيدايى است كه به جهت لطافتى كه دارند از شعاع احساس و ابزار ادراكى متعارف بشر به دور است و تنها با ابزار مخصوصى كه در نهاد انسان نهادينه شده يعنى با شعور باطنى و فطرى انسان كشف مىشود ( و شايد بر همين اساس باشد كه آنچه از انسان ، خواسته شده ايمان به آن حقايق است نه مجرد علم و آگاهى از آن و تعبير به «  الَّذِينَ يُؤْمِنُونَ بِالْغَيْبِ  » شده نه « الذين يعلمون الغيب » ) ولى شكّى نيست كه اين ابزار باطنى گاهى به موانعى برخورد مىكند و براى فعّال شدن و از ميان برداشتن موانع آن بايد به دو نظام ديگر ( اخلاقى و تشريعى ) روى آورد و فقه تأمين كنندهء نظام تشريعى است .\r\nج ) در قرآن كريم بيش از پنجاه مورد ، ايمان به همراه عمل صالح ( كه بدون تحصيل « فقه » حاصل نمىشود ) معيار صلاح و فلاح و اجر و پاداش اخروى معرفى شده است . نظير آيه‌اى كه وعدهء اجر عظيم را به كسانى مىدهد كه ايمان و عمل صالح\r\n\r\n\r\n","description":"","footnote":"\r\n( 1 ) . فاطر ، آيهء 10 .\r\n( 2 ) . نظير علّامهء طباطبايى در الميزان ، ج 17 ، ص 23 ؛ وهبهء زحيلى در التفسير المنير ، ج 22 ، ص 236 .\r\n( 3 ) . چنان كه علّامهء طباطبايى در الميزان ، ج 17 ، ص 23 به آن تصريح كرده‌اند .\r\n( 4 ) . بحار الأنوار ، ج 66 ، ص 102 .\r\n( 5 ) . انفال ، آيهء 29 .\r\n( 6 ) . بقره ، آيهء 282 .\r\n","page_name":" 55 ","page_number":55},
  {"content":"\r\n\r\nداشته باشند :  « وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ »  « 1 » و همانند آيه‌اى كه از محبوبيّت كسانى نزد خلق سخن مىگويد كه از ايمان و عمل صالح برخوردارند :  « إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا » .  « 2 »\r\nدر بعضى از آيات تقوا را ضميمهء ايمان ساخته و به مؤمن متّقى وعدهء اجر عظيم مىدهد  « فَآمِنُوا بِاللَّهِ وَ رُسُلِهِ وَ إِنْ تُؤْمِنُوا وَ تَتَّقُوا فَلَكُمْ أَجْرٌ عَظِيمٌ »  « 3 » و روشن است كه تقوا بدون انجام واجبات و ترك محرّمات كه « فقه » متكفّل آن است ، حاصل نمىشود .\r\nد ) در روايات متعددى آمده است كه قومى را تحت عنوان « مرجئه » كه مدّعى كفايت ايمان بدون عمل براى نجات و رستگارى هستند مورد ملامت قرار مىدهد ، نظير روايتى كه در پاسخ آنان امام صادق عليه السلام مىفرمايد : ايمان ، ادّعايى است كه بيّنه و دو شاهد مىخواهد و دو شاهد آن عمل و نيّت خالص است\r\n( و الإيمان دعوى لا يجوز إلّا ببيّنة و بيّنته عمله و نيّته )\r\n. « 4 »\r\nچنان كه روايات متعدّد ديگرى وارد شده كه به سرزنش كسانى مىپردازد كه از محبّت اهل بيت عليهم السلام دم مىزنند و گمانشان اين است كه محبّت تنها ، براى رستگارى كافى است نظير روايتى كه در آن ، امام باقر عليه السلام خطاب به جابر فرمود :\r\n« يا جابر أ يكتفى من ينتحل التشيّع أن يقول بحبّنا أهل البيت ؟ فو اللَّه ما شيعتنا إلّا من اتّقى اللَّه و أطاعه و ما كانوا يعرفون يا جابر إلّا بالتواضع و التخشع و الأمانة و كثرة ذكر اللَّه و الصوم و الصلاة و البرّ الوالدين و التعاهد للجيران من الفقراء و أهل المسكنة و الغارمين و الإيتام و صدق الحديث و تلاوة القرآن و كفّ الألسن عن الناس إلّا من خير و كانوا أمناء عشائرهم في الأشياء . . . فاتّقوا اللَّه و اعملوا لما عند الله ، ليس بين اللَّه و بين أحد قرابة ، أحبّ العباد إلى اللَّه عزّ و جلّ و أكرمهم عليه أتقاهم و أعملهم بطاعته ، يا جابر و اللَّه ما يتقرّب الى اللَّه تبارك و تعالى إلّا بالطاعة و ما معنا براءة من النار و لا على اللَّه لأحد من حجّة ، من كان للّه مطيعاً فهو لنا ولىّ و من كان للَّه عاصياً فهو لنا عدوّ و ما تنال ولايتنا إلّا بالعمل و الورع\r\n؛ اى جابر ! آيا براى كسى كه نام شيعه بر خود نهاد همين قدر بس است كه از محبّت ما اهل بيت دم زند ؟ ! به خدا قسم نيست شيعه مگر كسى كه تقواى الهى پيشه كند و اطاعت خدا نمايد و چنين كسانى - اى جابر - شناخته نمىشوند مگر با فروتنى ، خشوع ، امانتدارى ، فراوانى ذكر خدا ، روزه گرفتن ، نماز خواندن ، نيكى به پدر و مادر ، سركشى از همسايگان فقير و نيازمند و بدهكاران و يتيمان ، راستگويى ، تلاوت قرآن ، زبان را جز به نيكى دربارهء مردم نگشودن و در قبيلهء خود معروف به امانت بودن . . .\r\nپس تقواى الهى پيشه كنيد و به فرامين او عمل نماييد و بدانيد كه بين خدا و هيچ كس قرابت و خويشاوندى نيست ، محبوب‌ترين و گرامىترين بندگان نزد خداى عزّ و جلّ باتقواترين و مطيع‌ترين آنان است . . . اى\r\n\r\n\r\n","description":"","footnote":"\r\n( 1 ) . مائده ، آيهء 9 .\r\n( 2 ) . مريم ، آيهء 96 .\r\n( 3 ) . آل عمران ، آيهء 179 .\r\n( 4 ) . كافى ، ج 2 ، ص 39 ، ح 8 .\r\n","page_name":" 56 ","page_number":56},
  {"content":"\r\n\r\nجابر ! به خدا قسم به خداى تبارك و تعالى نمىتوان نزديك شد مگر با اطاعت و فرمانبردارى ، ( ما اهل بيت ) برائت هيچ كس را از آتش ، در اختيار نداريم ، هيچ كس حجّتى بر خدا ندارد ، هركس كه مطيع خداست دوست و ولىّ ماست و هركس كه در برابر خدا عاصى و گنهكار است دشمن ما محسوب مىشود . ولايت و سرپرستى ما دست يافتنى نيست مگر از طريق عمل و ورع و پارسايى » . « 1 »\r\nروشن است كه عمل و ورع و طاعت ، بدون آشنايى با « فقه » و مسائل حلال و حرام حاصل نمىشود ، چنان كه تقوا كه مطابق اين روايت و آيهء  « إِنَّ أَكْرَمَكُمْ عِنْدَ اللَّهِ أَتْقاكُمْ »  « 2 » معيار كرامت و آبرومندى نزد خداوند واقع شده ، بدون فراگيرى واجبات و محرماتى كه « فقه » متكفّل آن است بدست نمىآيد .\r\nبنابراين حبّ خدا و پيامبر صلى الله عليه و آله و امامان اهل بيت عليهم السلام كه لازمهء ايمان است بدون عمل و آشنايى با فقه كامل نمىشود .\r\n* * * \r\nتأثير اعتقادات و اخلاق در مسائل فقهى :\r\nاز آنچه گذشت تأثير عميق « فقه » در اعتقادات و اخلاق و اينكه اخلال در « فقه » - كه ثلث دين يعنى شريعت را منعكس مىكند - سبب اخلال در دو ثلث ديگر مىشود به خوبى روشن شده است ، ولى نكتهء قابل توجّه اين است كه - به عكس - اخلال در اعتقاد و اخلاق نيز سبب اخلال در عمل به شريعت مىشود .\r\nگواه روشن بر اين مدعا نكات اخلاقى و مسائل اعتقادى فراوانى است كه در سرتاسر فقه پيدا مىشود و ذيلًا به تعدادى از آنها اشاره مىگردد :\r\nالف ) بخش عمده‌اى از فقه را عباديّات تشكيل مىدهد كه قوامش به نيّت خالص و قصد قربتى است كه به مسائل اخلاقى و اعتقادى بر مىگردد ، حتّى در اعمال توصّلى نيز گرچه قصد قربت ، شرط صحّت عمل نيست ولى شكى نيست كه سبب كمال آن مىشود .\r\nهمهء فقها اتفاق نظر دارند كه خلوص از ريا در مطلق عبادات شرط است و اگر كسى از عبادتى قصد ريا داشته باشد عملش باطل است و مرتكب معصيت كبيره شده است زيرا به خداى متعال شرك ورزيده است و حتّى اگر بعضى از اجزاى واجب و يا مستحب عمل عبادى را به قصد ريا بجا آورد و يا اصل عمل براى خدا باشد ولى انجام آن در مكانى خاص مثل مسجد و يا زمانى خاص مثل اوّل وقت به قصد ريا باشد ، باطل است . « 3 »\r\nدر رواياتى از پيامبر اكرم و امامان اهل بيت عليهم السلام نقل شده ، نيز آمده است :\r\nقال اللَّه عزّ و جلّ : « أنا خير شريك ، من أشرك معي غيري في عمل عمله لم أقبله إلّا ما كان لي خالصاً\r\n؛ خداوند عزّ و جلّ فرمود : هركس ديگرى را در اعمال خود با من شريك كند عمل او را قبول نخواهم كرد مگر اينكه خالصانه براى من انجام\r\n\r\n\r\n","description":"","footnote":"\r\n( 1 ) . كافى ، ج 2 ، ص 74 ، ح 3 .\r\n( 2 ) . حجرات ، آيهء 13 .\r\n( 3 ) . عروة الوثقى كتاب الصّلاة ، فصل النيّة ، مسألهء 8 .\r\n","page_name":" 57 ","page_number":57},
  {"content":"\r\n\r\nدهد » . « 1 » و نيز آمده است :\r\n« إنّك لن يتقبّل من عملك إلّا ما اخلصت فيه\r\n؛ هرگز عملت مورد قبول واقع نمىشود مگر اينكه خالصانه آن را بجا آورى » . « 2 »\r\nب ) در بعضى از روايات آمده كه حسن خلق گناهان را ذوب مىكند و سوء خلق عمل را به فساد مىكشاند\r\n( إنّ حسن الخلق يذيب الخطيئة . . . و إنّ سوء الخلق ليفسد العمل . . . )\r\n. « 3 »\r\nج ) صدقات مستحبّه كه در « فقه » خصوصيات و جزئياتش آموخته مىشود مطابق آيهء  « يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى »  « 4 » با منّت و آزار كه از رذائل اخلاقى است باطل و محو مىشود .\r\nد ) از روايت امام صادق عليه السلام بدست مىآيد كه اعمال عبادى كه علم « فقه » جايگاه فراگيرى آن است با رذائل اخلاقى نظير عجب ، نسيان گناه و بىتوجّهى نسبت به آن و زياد شمردن عمل صالح ، حبط مىشود :\r\n« قال إبليس : إذا استمكنت من ابن آدم فى ثلاث لم أبال ما عمل ، فإنّه غير مقبول منه : إذا استكثر عمله و نسي ذنبه و دخله العجب\r\n؛ ابليس گفت اگر در سه چيز بر فرزند آدم ، سلطه پيدا كنم از اعمال صالحه‌اى كه بجا مىآورد باكى ندارم چون مىدانم كه مورد قبول واقع نمىشود : زمانى كه عملش را زياد به حساب آورد و گناهانش را فراموش كند و به عُجب مبتلا گردد » . « 5 »\r\nه ) در حديثى از رسول اكرم صلى الله عليه و آله تصريح شده است كه اعمال صالحه‌اى كه غايت علم فقه است و فقه زمينه‌ساز آن مىباشد بدون ورع و حسن خلق و بردبارى ثمرى ندارد :\r\n« ثلاثة من لم تكن فيه لم يقم له عمل : ورع يحجزه عن معاصى اللَّه عزّ و جلّ ، و خلق يُداري به الناس ، و حلم يردّ به جهل الجاهل\r\n؛ سه چيز است كه اگر در كسى نباشد عملى براى او استوار نمىشود : ورعى كه او را از معصيت خداى عزّ و جلّ منع كند و حسن خلقى كه به توسّط آن با مردم مدارا كند و حلمى كه به وسيلهء آن ، جهالت انسان جاهل را پس زند » . « 6 »\r\n* * * \r\nتأثير اعتقاد و اخلاق در استنباط :\r\nاضافه بر آنچه گفته شد از تأثير اعتقادات دينى و مكارم اخلاقى ( كه روح شريعت و هدف نهايى دين است ) در شفافيّت استنباط مسائل فقهى نيز ، نبايد غافل شد ، زيرا فقيه هنگامى كه داراى ايمان قوى و مقام عدالت اخلاقى باشد اوّلًا : به هنگام استنباط احكام ، نهايت دقّت را به خرج مىدهد تا نزد خدا مسئول نباشد و ثانياً : حبّ و بغض‌ها و منافع شخص و گروهى هرگز مانع او در جهت استنباط احكام نمىگردد و به همين دليل غالباً آنچه را به حقّ و عدالت نزديك‌تر است و مطابق نظر شارع مقدّس است استنباط مىكند و به صورت مسائل فقهى در اختيار مردم مىگذارد .\r\n\r\n\r\n","description":"","footnote":"\r\n( 1 ) . كنز العمّال ، ج 3 ، ص 479 ، ح 7512 ؛ كافى ، ج 2 ، ص 295 ، ح 9 .\r\n( 2 ) . غرر الحكم ، ح 2913 .\r\n( 3 ) . بحار الأنوار ، ج 68 ، ص 395 ، ح 74 .\r\n( 4 ) . بقره ، آيهء 264 .\r\n( 5 ) . خصال ، ص 112 ، ح 86 .\r\n( 6 ) . بحار الأنوار ، ج 67 ، ص 305 ، ح 21 .\r\n","page_name":" 58 ","page_number":58},
  {"content":"\r\n\r\nجلوهء ديگر تأثير متقابل فقه و مسائل اخلاقى و اعتقادى و دست در آغوش هم بودن اين دو ، در اين است كه ملاحظهء مهم‌ترين مقولهء اخلاق كه « عدالت » نام دارد و از مقاصد عاليهء دين است و نيز ملاحظهء ساير اهداف و مقاصد دينى ، به عنوان اصلى از اصول استنباط ، بايد مورد توجّه فقيهان باشد .\r\nتوضيح اينكه « فقه » در برابر تمام دين مسئول است و فقيه نمىتواند رأيى صادر كند كه با يكى از اهداف و مقاصد دينى ناسازگار باشد ، مثلًا اگر حكمى و فتوايى با استقرار قسط و عدالت اجتماعى تعارض داشته باشد بايد در آن تأمل بيشترى شود و با ملاحظه‌اى مجدّد و نگاهى همه سويه و كشف بعضى از قيود و خصوصيّات موضوع واقعى حكم ، اين تعارض مرتفع گردد . به هر حال لازم است اصل « هماهنگى با اهداف و مقاصد دين و روح شريعت » به مثابهء اصلى از اصول استنباط ، مورد توجّه قرار گيرد .\r\nبر همين اساس است كه بسيارى از آياتى كه متعرّض مسائل فقهى است آميزه‌اى است از احكام فقهى و اشاره به رعايت عدالت و دورى از ظلم و بىعدالتى دارد ، نظير آيه‌اى كه در لابه‌لاى احكام طلاق از اضرار و تعدّى و ظلم نهى مىكند  « وَ لا تُمْسِكُوهُنَّ ضِراراً لِتَعْتَدُوا وَ مَنْ يَفْعَلْ ذلِكَ فَقَدْ ظَلَمَ نَفْسَهُ »  « 1 » و از عدم استهزاى آيات الهى و يادآورى نعمت‌هاى الهى و آگاهى خداوند سخن مىراند  « وَ لا تَتَّخِذُوا آياتِ اللَّهِ هُزُواً وَ اذْكُرُوا نِعْمَتَ اللَّهِ عَلَيْكُمْ وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ يَعِظُكُمْ بِهِ وَ اتَّقُوا اللَّهَ وَ اعْلَمُوا أَنَّ اللَّهَ بِكُلِّ شَيْءٍ عَلِيمٌ » .  « 2 »\r\nچنان كه علّامهء طباطبايى در ذيل اين گونه از آيات متذكّر شده‌اند « 3 » از مثل اين گونه از آيات استفاده مىشود كه ايجاد تفرقه بين احكام فقهيّه و اصول اخلاقى و اكتفا نمودن به خصوص احكام فقهى و جمود بر ظواهر جايز نيست چرا كه چنين چيزى ابطال مصالح تشريع و از بين بردن غرض دين و نابودى سعادت حيات انسانى را در پى خواهد داشت .\r\n« غزالى » در مقابل فقيهى از فقهاى اهل سنّت كه براى فرار از زكات ، هر سال همهء اموالش را به همسرش مىبخشيد ، مىنويسد : اين فقيه زيرك ، قاضى « أبو يوسف يعقوب بن ابراهيم بن حبيب انصارى » نام دارد كه شاگرد ابو حنيفه و نخستين قاضى القضاة و فقيه بزرگ قرن دوم است و وقتى به ابو حنيفه خبر حيلهء او براى فرار از زكات را منتقل ساختند او را ستود و گفت : اين از فقه و فقاهت او نشأت مىگيرد ( ذلك من فقهه ) . سپس مىگويد :\r\nابو حنيفه راست گفته است : فقه دانى أبو يوسف او را به چنين حيله‌اى آشنا كرده است اما چنين فقهى فقط به درد دنيا مىخورد و لكن ضرر او در آخرت از هر جنايتى عظيم‌تر است و مثل چنين علمى است كه « علم مضرّ » به حساب مىآيد » . « 4 »\r\n\r\n\r\n","description":"","footnote":"\r\n( 1 ) . بقره ، آيهء 231 .\r\n( 2 ) . بقره ، آيهء 231 .\r\n( 3 ) . الميزان ، ج 2 ، ص 234 .\r\n( 4 ) . المحجّة البيضاء ، ج 1 ، ص 57 ، كتاب العلم .\r\n","page_name":" 59 ","page_number":59},
  {"content":"\r\n\r\nفقيه معروف صاحب كتاب جواهر الكلام نيز در مقابل فقيهى از فقهاى شيعه كه در ارتباط با شخص محبوس در دار غصبى فتوا داده است كه بر چنين كسى واجب است به همان كيفيتى كه ابتداى ورودش در دار غصبى داشته ، نماز بجا آورد ، اگر ايستاده بوده ، ايستاده و اگر نشسته بوده ، نشسته نماز بخواند بلكه در غير حال نماز نيز نمىتواند حالت ديگرى به خود بگيرد زيرا سبب تصرّف در ملك غير بدون اذنش مىشود ، مىنويسد : « اين فقيه به اين نكته توجّه نداشت كه نفس بقا بر حالت اوّليه نيز تصرّف در مال غير است و دليلى بر ترجيح اين تصرّف بر آن تصرّف نيست ، چنان كه توجّه نداشت كه برخوردى كه او با اين زندانى مظلوم كرده شديدتر از برخوردى است كه آن ظالم نموده ، بلكه با اين فتواى خود او را حبس كرده حبسى كه احدى نسبت به كسى روا نداشته است . . . اين گونه فتوا از اين نشأت مىگيرد كه در آغاز امر ، تأمّل كافى را براى افتا اعمال ننمود و بعد از آنكه به اشتباهاتش پى برد غرورش اجازهء بازگشت و پذيرش اشتباه را نداد » ، « أعاذ اللَّه الفقه من أمثال هذه الخرافات » . « 1 »\r\n\r\nتأثير فقاهت و اجتهاد در ديگر علوم اسلامى :\r\nمىدانيم پايهء اصلى علوم اسلامى كتاب و سنّت است به عنوان مثال ، مفسّر سر و كارش با آيات و روايات است ، متكلّم در بسيارى از مسائل مانند بحث صفات خدا ، جزئيات احوال قيامت و اثبات امامت امامان به سراغ آيات و روايات مىرود ، همچنين ساير علوم انسانى برگرفته از اسلام ( مانند روان‌شناسى اسلامى ، جامعه‌شناسى اسلامى ، اخلاق اسلامى ، فلسفه و كلام اسلامى و حقوق اسلامى ) همه نياز به كتاب و سنّت دارند .\r\nاز طرفى روشن است يكى از پايه‌هاى اساسى فقه و فقاهت ، علم اصول است و مىدانيم بخش مهمّى از علم اصول بخش الفاظ است ؛ در بخش الفاظ از اصول و قواعدى سخن به ميان مىآيد كه استنباط هيچ حكم فقهى و غير فقهى بدون تسلّط بر آن ممكن نيست . مباحثى مثل عام و خاص ، مطلق و مقيّد ، مفهوم و منطوق ، اوامر و نواهى ، بحث مشتقّ و علائم حقيقت و مجاز و احكام مربوط به الفاظ مشترك و مجاز ، همه در اين دائره قرار دارند .\r\nشكّى نيست هركس بخواهد حكمى از احكام يا مطلبى مربوط به ساير علوم اسلامى را از كتاب و سنّت استفاده كند بايد بر اين قواعد مسلّط بوده باشد و بدون اين تسلّط ، استنباط و اجتهاد او ناقص يا ضعيف است .\r\nهمچنين است علم رجال و شناخت اسناد روايات كه احاطهء بر آن ( خواه در حدّ اجتهاد باشد يا گرفتن از اهل خبره ) در فقاهت و اجتهاد ، لازم است و طبعاً در همهء علومى كه از منبع نصوص و رواياتى كه برخوردار از رجال و سلسلهء سند است ضرورى به نظر مىرسد .\r\nبنابراين مىتوان گفت كه احاطه بر قسمت مهمّى\r\n\r\n\r\n","description":"","footnote":"\r\n( 1 ) . جواهر الكلام ، ج 8 ، ص 300 .\r\n","page_name":" 60 ","page_number":60},
  {"content":"\r\n\r\nاز علوم پيش نياز فقه اسلامى يعنى علم رجال و بخش عمده‌اى از علم اصول ، براى اجتهاد و استنباط در علوم ديگر اسلامى لازم و ضرورى است .\r\nو بر همين اساس است كه مىگوييم : محقّقى كه فقيه و داراى ملكهء اجتهاد نباشد تحقيق او در زمينه‌هاى مختلف علوم اسلامى از حدّ نصاب لازم برخوردار نيست ، به عنوان مثال :\r\n1 . يكى از مباحث اعتقادى كه سخن در آن بسيار گفته شده ، مسألهء علم پيامبر و امامان معصوم است كه محدوده‌اى دارد يا نه و اگر دارد محدوده‌اش چيست ؟ كه در اين باره هم آيات متعدّدى وارد شده و هم روايات مختلفى كه در به دو نظر چنين تصوّر مىشود اين آيات يا روايات با هم در تعارض است اما هنگامى كه به كمك قواعد اصولى كه در بالا به آن اشاره شد به سراغ اين آيات و روايات برويم فهم و محتواى آنها ساده و آسان است كه اينجا جاى شرح آن نيست .\r\nو همچنين جبر و تفويض و شفاعت و مانند آن .\r\n2 . در علم اخلاق بحث مشروحى دربارهء دنياست كه آيا مذموم است و يا در شرايطى مطلوب ؟\r\nروايات فراوانى در مدح و ذم دنيا وارد شده كه با احاطه به قواعدى كه در بالا گفته شد تعارض آنها به خوبى حلّ مىشود و دنياى مذموم و ممدوح از يكديگر شناخته مىشود .\r\nو همچنين در مسألهء فقر و غنا و انزواطلبى و اجتماعى بودن و امثال آن .\r\n3 . در علم حقوق اسلامى مسائل بسيار زيادى است كه گاه جنبهء فقهى دارد و گاه غير فقهى ولى از اصول و قواعدى كه در بالا اشاره كرديم مايه مىگيرد . بنابراين حقوق‌دانان علاوه بر پيش نيازهاى ديگر علم حقوق بايد از اين بخش از علم اصول نيز در سر حدّ اجتهاد آگاه باشند تا آنچه از مسائل حقوق اسلامى از كتاب و سنّت برگرفته مىشود براى آنان به خوبى روشن گردد .\r\nهمچنين در مسائل مربوط به مديريت اسلامى و حكومت و روان‌شناسى اسلامى و مانند آن همين حكم جارى و سارى است .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ( با تحقيق دكتر صبحى صالح ) .\r\n3 . الاحتجاج ، احمد بن على الطبرسى ، منشورات دار النعمان .\r\n4 . اصول سرخسى ، محمّد بن احمد سرخسى ، دار الكتاب العلميّة ، بيروت ، چاپ اوّل ، 1414 ق .\r\n5 . امالى ، محمّد بن الحسن الطوسى ، دار الثّقافه ، قم ، چاپ اوّل ، 1414 ق .\r\n6 . بحار الأنوار ، محمّد باقر المجلسي ، مؤسسة الوفاء ، چاپ اوّل ، بيروت ، 1403 ق .\r\n7 . بصائر الدّرجات الكبرى ، محمّد بن الحسن بن فروخ الصفّار ، مؤسسة الاعلمى ، تهران ، 1362 ش .\r\n8 . التفسير المنير ، الدكتور وهبة الزحيلى ، دار الفكر المعاصر ، بيروت ، چاپ اوّل ، 1411 ق .\r\n9 . جواهر الكلام ، محمّد حسن النجفى ، دار احياء التراث\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nالعربى ، بيروت ، چاپ هفتم ، 1981 م .\r\n10 . خصال ، شيخ صدوق ، جامعهء مدرسين ، قم .\r\n11 . روضة الواعظين ، محمّد بن فتال نيشابورى ، منشورات رضى ، قم .\r\n12 . شرح نهج البلاغهء ابن ابى الحديد المعتزلى ، انتشارات دار الكتب العلميّة ، قم ، چاپ اوّل ، 1378 ق .\r\n13 . عروة الوثقى ، محمّد كاظم طباطبايى يزدى ، مؤسسهء نشر اسلامى ، قم ، چاپ اوّل ، 1420 ق .\r\n14 . علل الشرايع ، الشيخ الصدوق ، المكتبة الحيدرية ، نجف ، 1386 ق .\r\n15 . عيون اخبار الرضا ، شيخ صدوق ، مؤسسة الاعلمى ، بيروت ، چاپ اوّل ، 1404 ق .\r\n16 . غرر الحكم ، كلمات امير مؤمنان ، انتشارات دفتر تبليغات ، قم ، چاپ اوّل ، 1366 ش .\r\n17 . الفصول المهمّة فى أصول الأئمّة ، شيخ حر عاملى ، مؤسسهء معارف اسلامى ، قم ، چاپ اوّل ، 1418 ق .\r\n18 . الكافى ، أبو جعفر محمد بن يعقوب كلينى ، دار الكتب الاسلاميه ، تهران ، چاپ چهارم ، 1365 ش .\r\n19 . الكامل ، عبد اللَّه بن عدى ، دار الفكر ، بيروت ، چاپ سوم ، 1409 ق .\r\n20 . كنز العمال ، المتقى الهندى ، مؤسسة الرسالة ، بيروت .\r\n21 . المحجّة البيضاء ، محسن كاشانى ، دفتر انتشارات اسلامى وابسته به جامعهء مدرسين ، چاپ دوم .\r\n22 . مسند احمد ، امام احمد بن حنبل ، دار صادر ، بيروت .\r\n23 . المعجم الصغير ، سليمان بن احمد الطبرانى ، دار الكتب العلميّة ، بيروت .\r\n24 . الميزان ، علّامهء طباطبايى ، مؤسسهء نشر اسلامى ، قم .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\n3 - گستردگى قلمرو فقه\r\nقلمرو فقه ، تابع قلمرو شريعت\r\nقوانين امضايى\r\nمقتضاى اصل اوّلى در روايات معصوم بر جاودانگى است\r\nافراط و تفريط در تعيين قلمرو فقه\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\nگستردگى قلمرو فقه تعبير معروفى كه مىگويد : « فقه تئورى واقعى و كامل ادارهء انسان و اجتماع از گهواره تا گور است » و از بعضى از بزرگان فقهاى معاصر « 1 » ، صادر شده است تعبير گزافى نيست زيرا « فقه » چنان كه در بحث « فقه در لغت و اصطلاح » گذشت تأمين كنندهء نظام تشريعى دين در گسترهء زندگى است و علمى است براى شناخت شريعت ، شريعتى كه يك نظام هماهنگ و منسجم است نظامى كه با توجّه به خاتميّت دين ، به گونه‌اى سامان داده شده كه امكان آن را دارد تا در شرايط و مراحل مختلف زندگى بشر تا قيام قيامت ، با تكيهء بر اصول كلّى خود ، به وضع قانون و مقرّرات بپردازد .\r\nاگر فقها به جاى باريك بينىها و موشكافىهاى معهود دربارهء مسائل و موضوعات شناخته شده ، به بحث دربارهء مسائل و موضوعاتى بپردازند كه در ابعاد جديد زندگى امروزى بوجود آمده و به تعبير شهيد محقّق ، محمّد باقر صدر : « سير عمودى حركت‌هاى فكرى خودشان را - كه از حدّ اعلاى دقّت برخوردار است - به سيرى افقى دگرگون سازند » « 2 » معلوم مىشود كه گسترهء فقه ، همهء عرصه‌هاى زندگى بشر را در بر مىگيرد .\r\nتبيين و تحليل اين مسأله ، اقتضا دارد كه به چند نكته ، اشاره شود :\r\n\r\n1 . قلمرو فقه تابع قلمرو شريعت\r\nاگر شريعت دينى در همهء عرصه‌ها به مرزبندى و قانون‌گذارى پرداخته ، پس فقه كه علم شناخت شريعت است نيز مىتواند در تمام عرصه‌هاى زندگى قدم بگذارد و رسالهء عمليّهء فقها مىتواند رسالهء زندگى در تمام ابعاد بوده باشد . اين اعتقادى است كه ما دربارهء فقه اسلامى داريم .\r\nبه هر حال - با توجّه به آنچه گذشت كه فقه علمى است براى شناخت شريعت - براى تعيين\r\n\r\n\r\n","description":"","footnote":"\r\n( 1 ) . امام خمينى بنيانگذار حكومت فقهى و جمهورى اسلامى ( صحيفهء نور ، ج 21 ، ص 98 ) .\r\n( 2 ) . مجلهء فقه اهل بيت ، سال اوّل ، بهار 1374 ، شمارهء 1 ، ص 41 ( مقالهء روند آيندهء اجتهاد ، از شهيد صدر ) .\r\n","page_name":" 65 ","page_number":65},
  {"content":"\r\n\r\nقلمرو فقه بايد قلمرو شريعت مشخص شود كه در چه حوزه‌هايى وارد شده و در چه حوزه‌هايى ورودى نداشته است ؟ و براى تعيين قلمرو شريعت :\r\nاوّلًا بايد نگاهى دوباره و دقيق به شريعت انداخت و مقصود از آن را بيان كرد .\r\nثانياً بايد ديد كه هدف دين چيست ؟\r\nثالثاً بايد روشن ساخت كه انسان در چه حوزه‌هايى از زندگى خود به هدايت دينى نياز دارد ؟\r\n\r\nالف ) مقصود از شريعت\r\nدر ارتباط با سؤال اوّل مىتوان گفت : « شريعت » همان قانون‌هاى عملى است كه دين وضع كرده و در واقع نظام نامه‌اى است كه اعمال و رفتار انسان‌ها را در جهتى كه دين مىخواهد هدايت مىكند و طبعاً از دو خصيصهء اساسى برخوردار است :\r\nنخست اينكه ملموس‌ترين و عينىترين بخش دين را تشكيل مىدهد زيرا عقايد دينى كه با تمام اهميّتى كه دارد با روح و فكر انسان پيوند دارد . به بيان ديگر : گرچه به يقين التزام به شريعت و قوانين دينى ، ناشى از اعتقادات مذهبى است ولى اعتقادات جنبهء درونى دارد و عمل به دستورات مذهبى جنبهء بيرونى يعنى مستقيماً با حوزهء عمل و رفتار انسان‌ها و با زندگى روزمرهء آنها سر و كار دارد و تنظيم امور معيشت و حلّ دشوارىهاى حقوقى جامعه را به عهده گرفته است .\r\nديگر اينكه گسترده‌ترين بخش دين است زيرا از يك اصل از اصول اعتقادى ممكن است هزاران عمل برخيزد و انسان در برابر آن اصل واحد به هزاران عمل و رفتار ملزم و مكلّف شود .\r\n\r\nب ) هدف دين\r\nدر ارتباط با سؤال دوم ( هدف دين چيست ؟ ) بايد گفت : شكى نيست كه هدف اساسى دين به اعتقاد ما قبل از هر چيز ، مؤمن ساختن انسان‌ها به دو اصل مبدأ و معاد است ، ايمانى كه به زندگى ، جهتى مشخص مىدهد و شكل و شيوهء خاصى از زندگى و بايدها و نبايدها و احكام و قوانين را طلب مىكند و اين قوانين سبب مىشود تا انسان از گذرگاه حيات به سلامت بگذرد و از لغزشگاه‌هاى خطرناك آن نجات يابد لغزشگاه‌هايى كه گاه از وسوسه‌هاى درونى انسان نشأت مىگيرد ، و گاه روابط و مناسبات ظالمانهء اجتماعى كه آن نيز ريشه در كشش‌هاى منفى نفسانى انسان دارد آن را به وجود مىآورد .\r\nهدف ، نجات انسان از همهء اين لغزشگاه‌ها و رساندن او به ساحل امن و امان است و چنين چيزى با وضع يك سرى از قوانين و بايدها و نبايدها تحقّق مىپذيرد كه بر اساس باورهاى دينى عرضه مىشود .\r\nدر ارتباط با سؤال سوم و اينكه انسان در چه حوزه‌هايى نياز به هدايت دينى و در نتيجه نياز به وضع قانون و بايدها و نبايدها دارد مقدّمتاً بايد گفت :\r\nانسان در مسير زندگى خود نيازهاى گوناگونى دارد و چون پاسخ گويى به آن نيازها ، رفتارهاى متفاوتى را مىتواند داشته باشد ، شريعت دينى و در نتيجه فقه به اعتقاد ما رفتار احسن و انفع را تعيين مىكند و مىگويد : كدامين رفتار مىتواند نيازها را به صورت صحيحى بر طرف سازد ؟\r\n\r\nج ) حوزه‌هاى نيازمندى به دين\r\nاما اينكه نيازها كدام است و در چه حوزه‌هايى است ؟ در توضيح آن بايد گفت انسان از سه نوع نياز برخوردار است :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nنيازهاى طبيعى :\r\nنوع اوّل از نيازها ، نيازهاى اوّليه و مربوط به حوزهء زندگى طبيعى انسان است مثل نياز به تغذيه ، مسكن ، دفاع از خود ، نقل و انتقال از نقطه‌اى به نقطهء ديگر .\r\nممكن است گفته شود براى رفع اين نوع از نيازها نيازى به فقه نيست زيرا رافع اين نيازها و در حقيقت آنچه موجب دوام و بقاى انسان است در محيط طبيعى اطراف خود انسان وجود دارد و طبعاً براى رفع اين بخش از نيازها كافى است كه با تلاش پيگير ، عناصر رفع كنندهء اين نوع نياز را به خدمت درآورد و طبيعت اطراف خويش را تسخير كند و براى به خدمت درآوردن و تسخير كردن ، عقل و علم و ابتكار خود انسان ، كافى است و نيازى به مداخلهء دين كه مسئوليت هدايت انسان‌ها را به عهده دارد نيست چون مهار طبيعت و ساختن بعد مادى زندگى ، دخالتى در هدايت و يا ضلالت انسان ندارد تا مشمول مقرّرات شريعت و قوانين فقه گردد .\r\nبه بيان ديگر : رسالت دينى ، آموزش علوم و فنون و تعليم روش‌هاى تسخير طبيعت به انسان نيست چرا كه خطاى در اين حوزه ، هيچ‌گاه سبب انحراف انسان از مسير هدايت و سقوط او از مدار انسانيّت نشده و نخواهد شد ، مثلًا بعد از دو هزار سال كه از عمر نظريّهء هيئت بطلميوس دربارهء زمين و كرات آسمانى گذشت خطا بودن آن كشف شد و نظريهء جديد كپرينك و گاليله جانشين آن گرديد و چنين خطايى منافاتى با رسيدن انسان به سعادت و با هدف كلى از آفرينش او ندارد . « 1 »\r\nدر جواب مىتوان گفت : اين سخن از يك نظر صحيح و قابل قبول است كه رسالت دين ، آموزش علوم و فنون و تعليم روش‌هاى تسخير طبيعت به انسان نيست ولى اين مطلب به اين معنا نخواهد بود كه اسلام هيچ‌گونه احكامى براى اين فعاليت‌ها و روش‌ها تعيين نكرده است چرا كه ممكن است پاره‌اى از روش‌هاى تسخير طبيعت منجر به مفاسد اخلاقى و اجتماعى شود و انسان را از مسير تكامل بازدارد و بايد مورد نهى قرار گيرد . مثلًا اسلام در مسائل اقتصادى و آنچه مربوط به بانكدارى است روش‌هايى را كه منتهى به رباخوارى مىشود تحريم مىكند و همچنين خريدوفروش موادّ مخدّر و مشروبات الكلى و تمام امورى كه زيان جسمى يا روحى و اخلاقى براى بشر دارد را تحريم كرده است .\r\nپيغمبر اكرم صلى الله عليه و آله به اعتقاد ما از طريق وحى مىدانست كه مثلًا فلان نوع گوشت براى انسان مفيد و فلان نوع زيانبار است اوّلى را به حكم خداوند حلال و دومى را حرام معرفى كرد همچنين در انواع نوشيدنىها و ساير امور مربوط به زندگى مادى .\r\nو به تعبير ديگر : عدم ورود شريعت در حوزهء علوم و فنون مربوط به تسخير طبيعت ، به معناى عدم وضع احكام كلى براى اين روشها و هدفمند كردن آن در مسير سعادت بشر نيست ( شايد گويندهء آن سخن نيز منكر اين مطلب نباشد ) زيرا گرچه انسان مىتواند با تلاش پيگير و با عقل و آگاهىهاى خودش عناصر رفع كنندهء نيازهاى طبيعى را به تسخير درآورد ليكن شكى نيست كه اوّلًا اين عناصر با عناصر ديگرى كه بقاى انسان را تهديد مىكند درگير است و بايد با آن به مبارزه برخاست و آن را دفع كرد و از طرفى ديگر :\r\n\r\n\r\n","description":"","footnote":"\r\n( 1 ) . ر . ك : مجلّهء فقه اهل بيت ، سال دوم ، شمارهء 1 ، سال دوم ، ص 216 - 215 ، ( مقالهء جايگاه فقه در انديشهء اسلامى ) .\r\n","page_name":" 67 ","page_number":67},
  {"content":"\r\n\r\nبسيارى از انسان‌ها زياده خواه و افزون طلبند و هيچ‌گاه به وضع موجود اگر چه نيازشان را رفع كند قانع نيستند و پس از آنكه اصل بودن خويش را تثبيت كردند براى ارتقاى كيفيّت زندگى خويش و درك لذائذ و رفاهيّات بيشتر ، پيوسته تلاش مىكنند ، و قطعاً در آن تزاحمات و درگيرىها و در اين زياده خواهىها و افزون طلبىها اگر برنامه‌هاى الهى و مذهبى به كمك نيايد ضريب انحرافات بسيار بالا مىرود ، انحرافاتى كه فقر و فساد و تبعيض را در سطح جامعه موجب مىشود و طبيعى است فقر و فساد و تبعيض ، تأثير مستقيمى در روح و روان انسان مىگذارد و بدبينىها و يأس‌ها و ناهنجارىهاى ديگر اخلاقى را سبب مىشود و در نهايت صدمهء جدّى را به حوزهء سعادت و هدايت وارد مىسازد .\r\nبه همين دليل در فقه اسلامى بايدها و نبايدهاى فراوانى در زمينهء مسائل مربوط به زندگى طبيعى انسان وجود دارد ، كه او را از امور زيانبار و خطرات حفظ مىكند .\r\nشاهد اين سخن وجود كتاب طهارت و نجاست در فقه است براى حفظ مسائل بهداشتى ، و كتاب‌هاى اطعمه و اشربه براى رهايى از غذاهايى كه يا ضرر جسمى دارد يا ضرر معنوى و اخلاقى ، و نيز تحريم بعضى از تصرّف‌هاى زيانبار در طبيعت كه محيط زيست را ويران مىكند و به طور كلى تحريم اضرار به نفس و آنچه براى سلامت جسم و جان انسان‌ها خطرآفرين است ( و ممكن است خود انسان خطر آنها را هنوز درنيافته باشد ) .\r\n\r\nنيازهاى روحى و معنوى :\r\nنوع دوم از نيازها ، نيازهاى روحى و معنوى و مربوط به حوزهء روانى انسان است كه منشأ گرايش‌هاى خيرخواهانه يا شرطلبانه در وجود انسان مىباشد و موجب صدور رفتارهاى ارزشى و ضدّ ارزشى از انسان مىشود مثل نياز به آرامش روح و پرستش ، نياز به آگاه شدن از راز هستىِ خود و جهان ، نياز به محبّت و احسان و مانند آن .\r\nشكّى نيست كه دريافت پاسخ صحيح به اين نيازها انسان را به انتخاب درستكارى و عدالت ، محبّت و . . . وامىدارد و به عكس ، پاسخ نادرست به آن ، او را به كفر ، ظلم ، نفرت مىكشاند .\r\nنيازمندى انسان به فقه براى رفع اين بخش از نيازها امرى روشن است زيرا گرچه عقل و فطرت انسان ، از پرتوافشانىهايى در اين حوزه برخوردارند و تا حدودى خير و شر و حق و باطل را نشان انسان مىدهند ليكن به عقيدهء ما پيچيدگىهاى مسائل روحى و روانى و دخالت‌هاى گرايشات سركش انسانى در اين حوزه به قدرى زياد است كه عدم سامان دهى و دخالت وحى و واگذارى زمام امر به دست عقل و تجربه‌هاى بشرى ، به يقين انسان را به انحراف مىكشاند .\r\nبر همين اساس است كه بخش مهمّى از شريعت مقدّس ، تحت عنوان عبادات به اين حوزه اختصاص يافته و فقه اسلامى با كمك گرفتن از دو بخش اخلاق و اعتقادات ، راه شناخت عبوديّت و بندگى و آراسته شدن به مكارم اخلاقى را به انسان مىآموزد .\r\n\r\nنيازهاى اجتماعى :\r\nنوع سوم از نيازها ، نيازهاى اجتماعى است ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nيعنى نيازهايى كه ضرورت ارتباط با ديگران و زندگى در كنار آنها اين نيازها را بوجود آورده است چه اينكه اين ضرورت ، ريشه در روان و سرشت آدمى و نيازهاى روحى و يا ريشه در نيازهاى زيستى و طبيعى دارد .\r\nپاسخ گويى به اين قسم از نيازها و به طور كلى تنظيم روابط اجتماعى انسان‌ها ، سبب بوجود آمدن نظام‌ها و نهادهاى مدنى و اجتماعى متنوّعى گشته ، نظير نظام خانواده ، مالكيّت و اقتصاد و سياست و حكومت .\r\nاحتياج دين‌باوران به فقه براى رفع مشكلات اين بخش از نيازها نيز امرى روشن است زيرا :\r\nاوّلًا : هماهنگ شدن نهادهاى مزبور با هدف كلى دين كه هدايت و تكامل بشر است امرى ضرورى است چرا كه واضح است اگر هماهنگ نشود سبب انحراف و سقوط بشر از مسير هدايت مىشود .\r\nثانياً : اين هماهنگى ، بايدها و نبايدها و مقرّرات و قوانينى را مىطلبد كه به اعتقاد ما عقل و تجربهء بشرى به تنهايى از عهدهء آن بر نمىآيد بلكه بايد دست به دامن فقه زد ، فقهى كه از وحى آسمان سرچشمه گرفته ، و بر همين اساس احكام فراوانى در ابواب معاملات و احوال شخصيّه در فقه وجود دارد كه رعايت آنها آرامش و پاكى خاصى به جامعهء انسانى مىبخشد .\r\nبه بيان ديگر : انسان و عقل و فهم او ، توان وضع صحيح اين قوانين و مقرّرات را به اعتقاد ما ندارد زيرا او موجودى است كه به همان اندازه كه امكان صلاح و فلاح دارد استعداد فساد و طغيان نيز دارد ،   « إِنَّ الْإِنْسانَ لَيَطْغى أَنْ رَآهُ اسْتَغْنى »   و ظلم و جهالت و حرص و طمع‌ورزى به اموال و حقوق ديگران و عدم قناعت به حق خويش را نيز داراست و با اين وصف چگونه ممكن است دينى كه هدايت انسان به سمت سعادت دنيا و آخرت هدف اوست تنظيم نظامات اجتماعى را به تنهايى به خود انسان بسپارد و بر همهء دست آوردهاى عقل و تجربيات او در زمينهء ساخت و سامان زندگى اجتماعى صحّه بگذارد ؟ !\r\n\r\n2 . قوانين امضايى\r\nاز جمله امورى كه سبب گستردگى فقه اسلام شده اين است كه اسلام بسيارى از قوانين اجتماعى را كه در ميان عقلا براى حلّ مشكلات زندگى بر روابط اجتماعى آنها حاكم بوده است ، با اصلاحاتى ، به رسميّت شناخته و جز در مواردى كه مخالف اصول اخلاقى و عدالت اجتماعى بوده آنها را پذيرفته است .\r\nدر اين زمينه مىتوان از قوانين مربوط به معاملات ، دادوستدها و اجاره و مضاربه و مزارعه و هبه و وصيّت و وقف و امثال آن نام برد كه اصل كلى پايبندي به تعهّدات و قراردادها كه از آيهء شريفهء   « أَوْفُوا بِالْعُقُودِ »   « 1 » ، و حديث نبوى\r\n« المؤمنون عند شروطهم » « 2 »\r\nاستفاده مىشود بر آن حاكم است و استثناهاى محدود و مختصرى دارد و از آن فراتر دليلى است به نام « سيرهء عقلا » كه با عدم ردع و نهى از آن ، بر آن صحّه نهاده است .\r\nبه اين ترتيب تمام اين قوانين عرفى و عقلايى با\r\n\r\n\r\n","description":"","footnote":"\r\n( 1 ) . مائده ، آيهء 1 .\r\n( 2 ) . وسائل الشيعة ، ج 15 ، ص 30 ، ح 4 ، ابواب مهور ، باب 20 .\r\n","page_name":" 69 ","page_number":69},
  {"content":"\r\n\r\nاصلاحاتى در گسترهء فقه اسلامى قرار مىگيرد كه دليل عمدهء آنها همان سيره عقلا است كه اسلام با سكوت و عدم ردع ، آن را امضا نموده است و تعداد زيادى از كتب فقهيه را شامل مىشود . همچنين نهادهاى مهمى مانند نهاد خانواده ، انواع شركت‌ها ، و مهم‌تر از همه نهاد حكومت و دستگاه قضايى كه در عرف عقلا از قديم الايّام بوده ، نيز با اصلاحاتى از سوى اسلام پذيرفته شده و بخش سياسات را در فقه اسلامى تشكيل داده است .\r\n\r\n3 . مقتضاى اصل اوّلى در روايات معصومان بر شمول و جاودانگى است\r\nشكى نيست كه روايات صادره از پيغمبر اكرم صلى الله عليه و آله و امامان اهل بيت عليهم السلام يك‌نواخت نيست و از اقسام مختلفى برخوردار است :\r\nقسمت اعظم بلكه قريب به اتفاق اين روايات ناظر به بيان احكام همگانى و دائمى اسلام است كه تغييرناپذير مىباشد و به مقتضاى\r\n« حلال محمّد حلال أبداً إلى يوم القيامة و حرامه حرام أبداً إلى يوم القيامة » « 1 »\r\nرنگ جاودانگى بر خود گرفته است .\r\nبخش ديگرى از آنها - كه بسيار محدود است - با بعضى از قرائن ناظر به احكام مقطعى دربارهء زمان يا مكان خاصى بوده و به اصطلاح از قبيل « قضيهء خارجيه » است نه مثل بخش اوّل كه از قبيل « قضيهء حقيقيه » مىباشد ، مانند طرز تقسيم آب مدينه ميان كشاورزان و نهى از جلوگيرى از اضافهء آب چاه‌ها ( و قرار دادن آن در اختيار ساير نيازمندان ) « 2 » يا آنچه از امير مؤمنان على عليه السلام در نهج البلاغه در شرح حديث پيغمبر اكرم صلى الله عليه و آله\r\n« غيِّروا الشيب و لا تشبّهوا باليهود\r\n؛ موهاى سفيد خود را رنگ كنيد و مانند يهود نباشيد » وارد شده كه فرمود :\r\n« انما قال صلى الله عليه و آله ذلك والدين قُلّ و أمّا الان و قد اتسع نطاقه و ضرب بجرانه فامرؤٌ و ما اختار\r\n؛ اين سخن را زمانى فرمود كه پيروان اسلام كم بودند ، اما امروز كه اسلام گسترش يافته و استوار و پايدار شده هركس مختار است » . « 3 »\r\nبخش سومى از كلمات آن پيشوايان بزرگ نيز با بعضى از قرائن ، ناظر به راهنمايىهاى عادى و معمولى بوده كه به عنوان يك فرد متفكّر و آگاه ، شخص خاصى را هدايت به بعضى از مسائل مختلف زندگى مىكردند مانند برخى از دستورات غذايى و طبّى كه از آن بزرگواران رسيده است .\r\nاكنون سؤال اين است كه در صورت شكّ ، مقتضاى اصل اوّلى چه مىباشد ؟\r\nممكن است گفته شود كه اصل اوّلى : الف ) بر شمول و همگانى بودن و عدم اختصاص به فرد يا گروهى خاص است . ب ) اصل بر اين است كه آنچه را معصوم فرموده حكم اللَّه است نه يك راهنمايى عادى و معمولى . ج ) و اصل بر جاودانگى و استمرار آن تا روز قيامت و عدم اختصاص به زمان و يا منطقهء خاص مىباشد .\r\nهمهء اين جهات سه‌گانه به خاطر ظهور جايگاه و مسند و منصبى است كه معصوم بر آن تكيه زده ، يعنى « ظهور حال » كه همانند ظهور كلامش حجّت است\r\n\r\n\r\n","description":"","footnote":"\r\n( 1 ) . كافى ، ج 1 ، ص 58 ، ح 19 .\r\n( 2 ) . وسائل الشيعة ، ج 17 ، ص 333 ، ح 32241 .\r\n( 3 ) . نهج البلاغه ، كلمات قصار ، جمله 17 .\r\n","page_name":" 70 ","page_number":70},
  {"content":"\r\n\r\nچرا كه مسئوليّت اصلى رسول گرامى ( و ساير معصومان ) تبليغ دين خدا  « وَ ما عَلَى الرَّسُولِ إِلَّا الْبَلاغُ الْمُبِينُ »  « 1 »  *  و تبيين مفاهيم قرآنى  « وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ »  « 2 »  « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ »  « 3 » و حفظ و نگهبانى شريعت است و ظاهر چنين جايگاهى اين است كه آنچه از آن بزرگوار و ساير معصومان صادر مىشود بيان حكمى از احكام خدا و مفهومى از مفاهيم قرآنى است و همگانى و جاودانه مىباشد همانگونه كه مفاهيم قرآنى اين گونه است يعنى همگانى و جاودانه است  « أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ »  « 4 »\r\n( . . . لأنّ اللَّه تبارك و تعالى لم يجعله لزمان دون زمان و لا لناس دون ناس . . . )\r\n. « 5 » البتّه اين در صورتى است كه خلاف آن ثابت نشود يعنى قرائنى در كار نباشد كه نشان دهد بيان مزبور از باب اينكه آن حضرت حاكم است و يا متفكّرى آگاه و ناصح مىباشد ، صادر گرديده است ، بنابراين مقتضاى اصل ( ظهور حال ) جاودانگى و شمول احكام و الهى بودن آن است .\r\n\r\n4 . افراط و تفريط در تعيين قلمرو فقه\r\nافراط در تعيين قلمرو فقه اين است كه براى فقه ، حتّى در جزئيات زندگى روزمره ، نقش ، قائل شويم و احكام پنج‌گانه را به تمام رفتارهاى آدمى در همهء حوزه‌هاى زندگى جارى بدانيم نظير آنچه از بعضى مشايخ صوفيّه نقل شده كه گفته است : من هرگز فلان ميوه را نخوردم زيرا تا به حال نتوانستم بفهمم كه آيا رسول خدا آن را تناول مىفرموده يا نه ؟ ! و اگر مىخورده ، چگونه آن را مىخورده است و نيز نظير آنچه از بعضى علما نقل شده كه حتى در شوخى و مزاح ، مقيّد بوده به شوخىهاى مأثوره اكتفا كند ! !\r\nاين گونه تلقّى ، مبتنى بر اين پندار است كه انسان ، كفايت ادارهء زندگى را در هيچ حوزه‌اى ندارد و براى هر حركتى بايد پيشتر حكم آن را از شريعت پرس‌وجو كند .\r\nبعضى گفته‌اند : شكلى از اين دريافت افراطى را مىتوان در پيروان فقه حنبلى مخصوصاً شاخه سلفىها مشاهده كرد كه تحت عنوان بدعت ، هر نوآورى در زندگى روزمره را منكرند و با صنايع و تكنولوژى جديد به نحو مطلق به مخالفت برمىخيزند ! « 6 »\r\nروشن است كه گرچه به حسب ظاهر ، اين نوع تفكّر ، جامعيّت و گسترش بيشترى براى فقه ، درست مىكند ولى در حقيقت ، آن را از تحرّك و كارايى لازم ساقط مىكند و جمود و ناتوانى فقه را در حل مشكلات جوامع انسانى سبب مىشود .\r\nچنان كه گذشت ، فقه و قوانين فقهى تنها رفتارهايى از انسان را در بر مىگيرد كه در هدايت انسان تأثير دارد ، حوزه‌هايى از زندگى عادى انسان كه هيچ دخالتى در هدايت و يا ضلالت انسان ندارد داخل در حوزهء فقه و شريعت نيست .\r\n\r\n\r\n","description":"","footnote":"\r\n( 1 ) . نور ، آيهء 54 .\r\n( 2 ) . نحل ، آيهء 44 .\r\n( 3 ) . ابراهيم ، آيهء 4 .\r\n( 4 ) . انعام ، آيهء 19 .\r\n( 5 ) . بحار الأنوار ، ج 17 ، ص 213 ، ح 18 از امام صادق عليه السلام .\r\n( 6 ) . ر . ك : كشف الارتياب ، ص 90 - 83 .\r\n","page_name":" 71 ","page_number":71},
  {"content":"\r\n\r\nاين نكته زمانى روشن‌تر مىشود كه معتقد باشيم مباحات ، حكمى در شريعت ندارند و ترك و فعل مباحات به انسان واگذار شده است و اساساً اباحه از احكام تكليفيّه به حساب نمىآيد بلكه عدم الحكم است چون حقيقت « حكم تكليفى » آن است كه تكليف و كلفتى را براى مخاطب بياورد و حاكم با آن بخواهد مخاطب خود را به چيزى وادارد و يا از چيزى بازدارد ( گرچه الزامى هم نباشد نظير استحباب و كراهت ) و اباحه به معناى رفع تكليف و مقابل آن است .\r\nتفريط در تعيين قلمرو فقه همان نظر بعضى از مسلمانان به اصطلاح نوگراست كه مىگويند : دين فقط موازين و ارزش‌هاى كلى مربوط به هدايت را بيان كرده و اجراى آن را به خود انسان واگذار نموده است . به بيان ديگر : دين هيچ دخالتى در شيوهء سامان دهى و ساخت زندگى بشر نكرده است و فقط هدايت معنوى و اخلاقى انسان را به عهده دارد .\r\nاين نظريه كه متأثّر از مسيحيت كنونى است دين را تنها عهده‌دار رابطهء خلق با خالق ( عبادات ) و يا رابطهء انسان با خودش ( مسائل اخلاق فردى ) مىداند و امور ديگر نظير حكومت و مسائل حقوقى را از دائرهء دين خارج مىپندارد و براى آن جنبهء عرفى قائل است بدين معنا كه معتقد است : اين احكام و قوانين به تشخيص و تصويب انديشمندان هر عصر و ملاحظه عرف زمان و « فهم متناسب با مسائل كلان بشرى » واگذار شده ، و « آنچه در پوشش كتاب و سنّت است همان زندگى معنوى ( اجتناب از گناه و تقرّب به خداوند ) است اما در ايجاد تمدّن و فرهنگ و معاش و روابط انسان‌ها آزاد گذاشته شده و تعيين مكانيسم‌ها و روش‌هاى زندگى در اين عالم به خود انسان واگذار شده است » . « 1 »\r\nاين در حالى است كه اجماع فقها و علماى اسلام بر خلاف آن است ؛ آنها مىگويند دين علاوه بر توجّه به امور عبادى و اخلاقى ، تمام مسائل حقوقى و آنچه مربوط به روابط انسان‌ها مىباشد را شامل مىشود و همچنين مسألهء حكومت و امور سياسى و به اين ترتيب قوانين و احكام اسلامى با توجّه به جميع نيازمندىها و خواسته‌هاى بشر تقنين شده است و تشخيص و تصويب دانشمندان هر عصر و ملاحظهء عرف فعلى و مسائل كلان بشرى تنها در تشخيص موضوعات احكام است كه تفصيل آن در فصل « فقه در لغت و اصطلاح » از همين كتاب گذشت .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ( با تحقيق دكتر صبحى صالح ) .\r\n3 . صحيفهء نور ، امام خمينى ، مؤسسهء نشر آثار امام خمينى .\r\n4 . كافى ، شيخ كلينى ، دار الكتب الاسلاميّه ، چاپ سوم ، 1388 ق .\r\n5 . كشف الارتياب في اتباع محمّد بن عبد الوهاب ، سيّد محسن امين ، بيروت ، چاپ دوم ، 1382 ق .\r\n6 . مجلهء فقه ، سال اوّل ، شمارهء 1 .\r\n7 . مجلهء فقه اهل بيت ، سال دوم ، شمارهء 1 .\r\n8 . وسائل الشيعة ، شيخ حر عاملى ، دار احياء التراث العربى ، بيروت .\r\n\r\n\r\n","description":"","footnote":"\r\n( 1 ) . مجلّهء فقه ، سال اوّل ، شمارهء 1 ، ص 27 - 26 .\r\n","page_name":" 72 ","page_number":72},
  {"content":"\r\n\r\n\r\n4 - برترىهاى فقه اسلامى\r\nفقه انعكاسى از برترى خالق عقل ، بر عقل\r\nهماهنگى فقه اسلامى با فطرت\r\nفراگير بودن فقه نسبت به همهء نيازها\r\nشمول فقه نسبت به دو حوزهء فرد و اجتماع\r\nآميختگى فقه و اخلاق\r\nتأكيد بر ضمانت اجرا\r\nكاربردى بودن قوانين اسلام\r\nسهل و ممتنع بودن\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\nبرترىهاى فقه اسلامى\r\n\r\n1 . « فقه » انعكاسى از برترى خالق عقل بر عقل\r\nدر قوانين الهى ، قانونگذار خداوندى است كه خالق انسان و خالق عقل انسان است يعنى آن منبع بىنهايتى كه عقل ، تنها شعاعى از وجود اوست و نسبت به مصالح و مفاسد انسانى كه مكلّف به اين قوانين است ، شناخت كافى دارد و از طرفى ديگر جاذبه‌هاى نفسانى و شهوانى دربارهء او مفهومى ندارد تا او را از وضع قوانينى هماهنگ با آن مصالح و مفاسد ، بازدارد در حالى كه واضعان قوانين بشرى ، هم شناخت ناقص و محدودى از مصالح و مفاسد دارند و هم افكار آنان ممكن است تحت تأثير جاذبه‌هاى نفسانى و شهوانى قرار گيرد و روشن است كسى كه خود نياز به دستگيرى و كنترل و هدايت دارد نمىتواند با وضع يك سلسله از مقرّرات و قوانين ، هدايت كنندهء ديگران شود  « قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى » .  « 1 »\r\nبه بيان ديگر : تفاوت فقه اسلامى بر قوانين وضعى دنيا جلوه‌اى از برترى خالق عقل بر عقل و انعكاسى از تفاوت بين تراوشات فكرى بشر با مبدأ وحى است چرا كه واضع و قانونگذار در فقه اسلامى خداوندى است كه اوّلًا : بر همهء نيازها و خواسته‌هاى بشر اشراف كامل دارد لذا هيچ گونه كاستى و تناقض و تضادّى در قوانينش مشاهده نمىشود .\r\nثانياً : تأثير هوا و هوس‌ها در مورد او مفهومى ندارد در حالى كه عقل انسان حتى در آنجا كه به صورت خرد جمعى ظهور پيدا مىكند در بسيارى از موارد مغلوب و محكوم خواهش‌هاى نفسانى قرار مىگيرد و ممكن است مثلًا به وضع امورى بسيار مستهجن ( مانند مشروعيّت بخشيدن به همجنس بازى ) تن دهد . « 2 »\r\nثالثاً : چيزى به نام شرم و حيا او را از بيان حق باز\r\n\r\n\r\n","description":"","footnote":"\r\n( 1 ) . يونس ، آيهء 35 .\r\n( 2 ) . در پايان اين فصل به بعضى از قوانين بسيار زشت بشرى با ارائهء آمارهاى رسمى در رابطهء با آثار و عواقب زيانبار آن اشاره خواهد شد .\r\n","page_name":" 75 ","page_number":75},
  {"content":"\r\n\r\nنمىدارد  « وَ اللَّهُ لا يَسْتَحْيِي مِنَ الْحَقِّ » .  « 1 »\r\nرابعاً : راه افراط پيش نمىگيرد و بر همين اساس مجازاتهايش با مقدار و كيفيّت جرم هماهنگى دارد و در نتيجه در قوانين او حقّى از كسى ضايع نمىگردد و كسى مورد ظلم واقع نمىشود ، چنان كه بيش از اندازهء توان و وسع انسان‌ها قانونى صادر نمىكند  « لا يُكَلِّفُ اللَّهُ نَفْساً إِلَّا وُسْعَها »  « 2 » و با توجّه به دو قاعده‌اى كه به نام « نفى حرج » و « لا ضرر » وضع كرده است ، مشقّت و ضرر را بر كسى تحميل نمىسازد .\r\nخامساً : از روحيّات انسان‌ها و آسيب‌پذيرى و عواطف حاكم بر آنان ، آگاهى كامل دارد لذا هم در كيفيّت جعل قانون و هم در شيوهء ابلاغ آن ، قانون تدريج و تدرّج را ملاحظه مىكند تا سرخوردگى بوجود نيايد و يا اصل تشويق را در كنار تنبيه رعايت مىكند و ثواب و بركات را در كنار عقاب و دركات به رخ مىكشد تا انسان‌ها با ميل و رغبت و طيب نفس ، پذيراى قانون شوند . مثلًا در بيان قانون زكات كه دل كندن از تمتّعات دنيايى را در پى دارد به اثر تزكيهء و تطهير آن اشاره مىكند  « خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ »  « 3 » و در قانون جهاد كه چشم پوشيدن از جان و مال را طلب مىكند اجر بهشت را يادآور مىشود  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ » .  « 4 »\r\nاين همه را خالق عقل كه قانونگذار در قوانين اسلامى است دارد ولى همه يا لااقلّ عمدهء آن را عقل جمعى كه قانونگذار در قوانين بشرى است ندارد و نتيجهء آن تغييرات هزينه‌بردار و زيانبارى است كه هر چند گاه در آن مشاهده مىشود .\r\n\r\n2 . هماهنگى فقه اسلامى با فطرت « 5 »\r\nاز جمله از امتيازات فقه اسلامى هماهنگى آن با فطرت شفّاف و زلال توحيدى است ؛ اگر بر اساس آيهء  « فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها »  « 6 » همهء انسان‌ها در مجموعهء « دين » بر فطرت الهى و توحيدى سرشته شده‌اند ، فقه و شريعت كه ركنى از اركان سه‌گانهء « دين » است نيز فطرى خواهد بود ، لذا در تفسير كلمهء « معروف » كه شريعت ، پيوسته به آن امر مىكند و از ضدّ آن ( منكر ) نهى مىنمايد بعضى از مفسّران بزرگ تصريح كرده‌اند : « با توجّه به اين كه اسلام شريعتش را بر اساس فطرت و خلقت اوّلى انسان بنا نهاده ، « معروف » نزد اسلام ، چيزى است كه مردم - اگر در مسير فطرت قدم دارند و از\r\n\r\n\r\n","description":"","footnote":"\r\n( 1 ) . احزاب ، آيهء 53 .\r\n( 2 ) . بقره ، آيهء 286 .\r\n( 3 ) . توبه ، آيهء 103 .\r\n( 4 ) . توبه ، آيهء 111 .\r\n( 5 ) . فطرت در اصل به معناى شكافتن چيزى از طرف طول است و سپس به هر گونه شكافتن نيز اطلاق شده است و از آنجا كه آفرينش و خلقت به منزلهء شكافتن پردهء عدم است يكى از معانى مهم اين واژه ، آفرينش و خلقت است ( مفردات راغب ، لسان العرب ، ذيل واژهء فطر ) البتّه واژهء فطرت گاه در كنار دو واژهء طبيعت و غريزه قرار مىگيرد ولى با آنها متفاوت است ؛ « طبيعت » به معناى ويژگىهاى ذاتى موجودات است و مشترك بين موجودات زنده و بىجان است ولى « غريزه » اختصاص به جانداران دارد گرچه مشترك بين انسان و حيوان است و به معناى انگيزه‌ها و كشش‌هاى غير آگاهانه‌اى است كه بدون دخالت اراده ، تأثير خود را مىگذارد در حالى كه « فطرت » اختصاص به انسان و جنبهء خودآگاهى دارد .\r\n( 6 ) . روم ، آيهء 30 .\r\n","page_name":" 76 ","page_number":76},
  {"content":"\r\n\r\nحالت اوّليهء خلقت تجاوز نكنند - آن را مىشناسند » « 1 » و به تعبير ديگر : « معروف » و « منكر » يعنى « شناخته » و « ناشناخته » اشارهء روشنى به اين حقيقت دارد كه كارهاى نيك با روح و فطرت انسان آشناست و كارهاى زشت ، ناآشناست .\r\nبه بيان ديگر : بر خلاف آنچه بعضى مىپندارند فطرى بودن « دين » منحصر به اصل توحيد و خداپرستى نيست بلكه شامل تمام اصول و فروع مىشود ؛ البتّه منظور كليات فروع است ، فى المثل « جهاد » يك امر فطرى است چرا كه هركس با فطرت خود درك مىكند كه در مقابل تهاجم دشمن بايد از خود دفاع كند ، « حج » كه يك عبادت دسته جمعى است با فطرت اجتماعى بودن انسان هماهنگ است ، « نكاح و ازدواج » كه براى ارضاى سالم غريزهء جنسى است به فرمان فطرت انجام مىشود و « حسن عدل و قبح ظلم » از فطريات است .\r\nاز بركات اين ويژگى اين است كه همچنانكه فطرت انسانى امرى ثابت و پايدار و همگانى و همه زمانى است قوانين و مقرّرات دينى نيز كهنه نمىشود و براى همهء اعصار و امصار سريان و جريان دارد . بر همين اساس است كه در ادامهء آيهء مزبور آمده است :\r\n«  « لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ »  ؛ دگرگونى در آفرينش الهى نيست اين است آيين استوار » .\r\nالبتّه دوام و استمرار فقه ، لازمهء خاتميّت دين نيز مىباشد زيرا خاتميّت دين اسلام اقتضا دارد كه آيين و قوانين اسلامى به حدّ تمام و كمال رسيده باشد و در بستر زمان و طول دوران با همهء فراز و نشيب‌ها و مقتضيّات و مطالبات مختلفش قابل تطبيق و پياده شدن باشد .\r\nتفصيل رمز و راز اين دوام و جاودانگى ، با آن اختلاف و دگرگونى در زمان و مكان ، در فصل ديگرى از همين كتاب تحت عنوان « نقش زمان و مكان در اجتهاد » آمده است .\r\n\r\n3 . فراگير بودن فقه نسبت به همهء نيازها\r\nچنان كه گذشت لازمهء فطرى بودن و خاتميّت دين استيعاب و فراگير بودن فقه اسلامى نسبت به همهء اعصار و امصار و در نتيجه توان پاسخگويى آن نسبت به همهء نيازهاى انسانى در طول زمان است و اين مطلبى است كه هم تعدادى از آيات ، به آن پرداخته است و هم از بعضى از روايات استفاده مىشود : از آيات ، علاوه بر آياتِ دالّ بر فطرى بودن و خاتميّت دين و آيهء همگانى بودن رسالت پيامبر مكرّم صلى الله عليه و آله :  « وَ ما أَرْسَلْناكَ إِلَّا كَافَّةً لِلنَّاسِ »  « 2 » و آيهء اكمال  « الْيَوْمَ أَكْمَلْتُ لَكُمْ دِينَكُمْ . . . »  « 3 » - علاوهء بر همهء اينها - در آيهء  « نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  « 4 » نيز به آن تصريح شده است .\r\nو از روايات ، روايات فراوانى بر اين فراگيرى دلالت دارد كه در فصل‌هاى متعددى از اين كتاب به\r\n\r\n\r\n","description":"","footnote":"\r\n( 1 ) . الميزان ، ج 2 ، ص 232 .\r\n( 2 ) . سبأ ، آيهء 28 .\r\n( 3 ) . مائده ، آيهء 3 .\r\n( 4 ) . نحل ، آيهء 89 .\r\n","page_name":" 77 ","page_number":77},
  {"content":"\r\n\r\nآن اشاره شده است ، در اينجا نيز به بيان سه روايت اكتفا مىشود :\r\n1 . در حديث معروف حجة الوداع در كتاب مستدرك حاكم نيشابورى چنين مىخوانيم كه پيامبر اكرم صلى الله عليه و آله فرمود :\r\n« ليس مِن عمل يقرّب إلى الجنّة إلّا قد أمرتكم به و لا عمل يقرّب إلى النار إلّا قد نهيتكم عنه\r\n؛ هيچ عملى نيست كه شما را به بهشت و سعادت نزديك كند مگر اين كه من شما را به آن امر كردم و هيچ عملى نيست كه شما را به آتش دوزخ نزديك كند مگر اينكه شما را از آن نهى كردم » . « 1 »\r\n2 . حمّاد از امام صادق عليه السلام نقل مىكند كه آن حضرت مىفرمود :\r\n« ما من شىء إلّا و فيه كتاب أو سنّة\r\n؛ هيچ چيزى نيست مگر اينكه در كتاب يا سنّت وارد شده است » . « 2 »\r\n3 . سماعه مىگويد : خدمت امام موسى بن جعفر عليه السلام عرض كردم آيا هر چيزى حكمش در كتاب خدا و سنّت پيامبرش آمده و يا شما حكم آن را بيان مىداريد ؟ فرمود :\r\n« بل كلّ شىء في كتاب اللَّه و سنّة نبيّه\r\n» . « 3 »\r\nدر بحث‌هاى متعددى از اين كتاب نظير « تأثير زمان و مكان در اجتهاد » و « مسائل مستحدثه » و « عدم خلأ قانونى » سرّ اين استيعاب بيان شده است كه عبارت است از « انفتاح باب اجتهاد » و « تقسيم احكام به احكام ثابت و متغيّر و به احكام اوّليه و ثانويه » و نيز وجود اصول و اطلاقات و عمومات قابل تطبيق بر موضوعات مستحدثه و موضوعاتى كه در طول زمان ، حادث مىشوند .\r\nممكن است گفته شود : « حل مسائل با قواعد ثانوئى از قبيل عسر و حرج و اضطرار ، نشانهء غناى فقه نيست زيرا اوّلًا چنين امرى براى ساير حقوقدانان بشرى هم ميسور است و ثانياً اگر طبق موازين و شيوهء فقه قديم براى پانصد مسألهء جديد بر مبناى عسر و حرج و اضطرار ، حكم استنباط كرديم به چنين چيزى كمال فقه نمىگويند » . « 4 »\r\nولى با توجّه به يك نكته پاسخ آن روشن مىشود و آن اينكه ما هرگز ادّعا نمىكنيم كه اكثر احكام فقهى بر پايهء عسر و حرج و مانند آن از عناوين ثانويهء اضطراريه نهاده شده ، بلكه احكام مبتنى بر اين گونه از عناوين ، مربوط به موارد محدودى است ؛ اكثر مباحث فقه اسلامى و از جمله بسيارى از مسائل مستحدثه با عناوين اوّليه قابل اثبات است و امّا استفادهء حقوقدانان از اين عناوين همان مشكلى را دارد كه در بالا گفته شد و آن اينكه آنها به حكم داشتن عواطف و احساسات بشرى ممكن است گرفتار گروه‌گرايى و منافع خصوصى يا گروهى و يا ارفاق‌ها و تشديدهاى بىمورد و نظير آن بشوند .\r\n\r\n4 . شمول فقه نسبت به دو حوزهء فرد و اجتماع\r\nقوانين وضعى دنيا معمولًا كارى نسبت به\r\n\r\n\r\n","description":"","footnote":"\r\n( 1 ) . مستدرك حاكم ، ج 2 ، ص 4 . اين حديث را متّقى هندى در كنز العمّال ( ج 4 ، ص 24 ) نيز آورده است .\r\n( 2 ) . كافى ، ج 1 ، ص 59 ، ح 4 .\r\n( 3 ) . همان مدرك ، ص 62 ، ح 10 .\r\n( 4 ) . كيهان فرهنگى سال اوّل ، شمارهء 6 ، ص 15 .\r\n","page_name":" 78 ","page_number":78},
  {"content":"\r\n\r\nزندگى فردى افراد و رابطهء انسان با خودش ندارد و در حريم شخصى و كشش‌هاى روحى افراد ، دخالتى نمىكند بلكه تنها روابط اجتماعى انسان را رقم مىزند ، گويا انسان ، تنها زمانى نياز به ضوابط و مقرّرات دارد كه با ديگر انسان‌ها ارتباط برقرار كند ، در حالى كه بسيارى از فعاليّت‌هاى اجتماعى انسان از ساختار فردى او نشأت مىگيرد كه در خلوت و تنهايى انجام مىشود .\r\nاسلام و فقه اسلامى هم در حوزهء اجتماع و آنچه به مصلحت عامّه ارتباط دارد قوانينى را وضع كرده ، نظير جهاد ، امر به معروف و نهى از منكر ، قصاص ، حدود و ديات و به طور كلى عدالت اجتماعى و هم در حوزهء فرد و زندگى فردى انسان ، ضوابطى قرار داده و به رابطهء انسان با خودش و خالقش نظام بخشيده است مثل اينكه براى حفظ عقل او ، مشروبات الكلى را تحريم كرده ، و براى سلامت جسم او و خلوص روح و رشد و تقويت ارادهء او ، روزه را واجب ساخته و براى صحّت و بقاى سلامتىاش اضرار به نفس را حرام كرده است و . . . .\r\nامير مؤمنان على عليه السلام آنجا كه به تبيين فلسفهء بعضى از احكام فقهى مىپردازد تعدادى از مسائل فقه اجتماعى را در كنار تعدادى از امور فقه فردى قرار مىدهد و مىفرمايد :\r\n« فرض اللَّه . . الصلاة تنزيهاً عن الكبر و الزكاة تسبيباً للرزق و الصيام ابتلاءً لاخلاص الخلق و الحج تقربةً ( تقويةً ) للدين و الجهاد عزّاً للإسلام و الأمر بالمعروف مصلحةً للعوام و النهى عن المنكر ردعاً للسّفهاء و صلة الرحم منماةً للعدد و القصاص حقناً للدماء و إقامة الحدود إعظاماً للمحارم و ترك شرب الخمر تحصيناً للعقل و مجانبة السرقة ايجاباً للعفّة و ترك الزنا تحصيناً للنسب و ترك اللواط تكثيراً للنسل و الشهادات استظهاراً على المجاحدات و ترك الكذب تشريفاً للصدق و السلام أماناً من المخاوف و الإمامة نظاماً للأمّة\r\n؛ خداوند . . . نماز را براى پيراسته شدن از كبر واجب نمود و زكات را براى جلب روزى ، و روزه را براى آزموده شدن اخلاص مردم و حج را براى نزديك شدن دينداران ( يا براى تقويت دين ) و جهاد را براى عزّت اسلام ، و امر به معروف را براى اصلاح تودهء مردم ، و نهى از منكر را براى بازداشتن فرومايگان ، و صلهء ارحام و پيوند با خويشاوندان را براى رشد و فراوان شدن آنان و قصاص را براى محفوظ ماندن خون‌ها ، و اجراى حدود را براى بزرگ جلوه نمودن حرام‌ها و ترك نوشيدن شراب را براى حراست از عقل ، و دورى از دزدى را براى باقى ماندن پاكدامنى ، و ترك زنا را براى حفظ نسب ، و ترك لواط را براى فراوان شدن نسل ، و شهادت دادن‌ها ( بر حقوق ) را براى حمايت از حقوق انكار شده ، و ترك دروغ را براى گرامى داشت راستى ، و سلام را براى ايمنى از خطرات و امامت را براى نظام بخشيدن به امّت » . « 1 »\r\nبه هر حال ، نگاهى گذرا به موضوعات متفاوت و متنوّع فقه اسلامى ، جامعيّت و شمول آن را نسبت به دو حوزهء فرد و اجتماع به اثبات مىرساند ؛ در\r\n\r\n\r\n","description":"","footnote":"\r\n( 1 ) . نهج البلاغه ، حكمت 252 .\r\n","page_name":" 79 ","page_number":79},
  {"content":"\r\n\r\nحوزهء فرد ، ابواب و مسائلى چون نماز ، روزه ، اعتكاف ، مسائل مربوط به نظافت ظاهرى و سلامت جسمانى ( طهارت و نجاسات ، اطعمه و اشربه و . . . ) مشاهده مىشود و در حوزهء جامعه ، مسائل مربوط به روابط اجتماعى انسان و وظايف و حقوق او در برابر ديگران تحت عناوينى چون معاملات ، احوال شخصيه ( نكاح و طلاق و مانند آن ) مجازات‌هاى جزايى و كيفرى ( حدود ، قصاص و ديات ) قضاوت و . . . به چشم مىخورد .\r\nاسلام و فقه اسلامى نه از پيوند بين فقه و اخلاق غفلت ورزيده ( چنان كه در بخش آيندهء اين فصل خواهد آمد ) و نه از پيوند بين فرد و جامعه . اگر بخواهيم جامعهء سالمى داشته باشيم بايد فرد فرد سالمى داشته باشيم و اساساً آحاد و افراد هستند كه جامعهء انسانى را تشكيل مىدهند و روشن است كه برخوردارى فرد فرد انسان‌ها از سلامت روحى و اخلاقى نياز دارد به وضع يك سرى از قوانين و مقرّرات فردى در قالب واجب ، حرام ، مستحب و مكروه كه فقه اسلامى جوابگوى آن است .\r\n\r\n5 . آميختگى « فقه » و « اخلاق »\r\nبرترى قابل توجّه ديگرى كه مىتوان براى فقه اسلامى برشمرد آميختگى آن با اخلاق است ؛ عبادات كه باب مهمّى از ابواب فقه را تشكيل مىدهد هدف و غرض اخلاقى دارد مثلًا نماز عروج به عالم ملكوت و تقرّب به مبدأ هستى\r\n( الصلاة قربان كلّ تقىّ ) « 1 »\r\nو فاصله گرفتن از فحشا و منكرات  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ »  « 2 » را به دنبال دارد و « ريا » كه يكى از رذايل اخلاقى به حساب مىآيد در فقه اسلامى از قانون و حكم وضعى خاصّى برخوردار است و سبب بطلان عمل عبادى مىشود و « مكاسب محرمه » كه بخش قابل توجهى از فقه معاملات را شامل مىشود در دل خود بحث از غيبت و كذب و نميمه و بسيارى از مسائل اخلاقى را جاى داده است چرا كه هر كدام از اين عناوين اخلاقى ممكن است به ابزارى براى كسب و درآمد مبدّل شود .\r\nچنان كه گذشت رهايى انسان از نفس امّاره و طغيان‌ها و سركشىهاى آن و تصفيهء درون انسان‌ها از وسوسه‌ها و رشد و تكامل‌بخشى به نفس آدمى كه هرگاه به صلاح آيد مبدأ فضايل اخلاقى و اگر به فساد گرايد مبدأ رذايل اخلاقى است همچنانكه نيازمند به شناسايى اين زمينه‌ها و استعدادها و آشنايى با درمان‌ها و پيشگيرىهاست و علم اخلاق متصدّى آن است نيازمند به مجموعه‌اى از مقرّرات و قوانينى است كه فقه به آن مىپردازد .\r\nمسائل فقه اسلامى به گونه‌اى با مسائل اخلاقى تنيده شده كه نمىتوان كسى را پيدا كرد كه متديّن و متعبّد به واجبات و محرّمات دينى باشد ولى آراستهء به فضايل اخلاقى و گريزان از رذايل اخلاقى نباشد اين در حالى است كه از دادستان ديوان ايالت متحدهء آمريكا « رابرت هوگوت جكسون » نقل شده كه گفته است : « قانون در آمريكا فقط تماس محدودى با\r\n\r\n\r\n","description":"","footnote":"\r\n( 1 ) . كافى ، ج 3 ، ص 265 ، ح 6 .\r\n( 2 ) . عنكبوت ، آيهء 45 .\r\n","page_name":" 80 ","page_number":80},
  {"content":"\r\n\r\nاجراى وظايف اخلاقى دارد ، در حقيقت يك شخص آمريكايى در همان حال كه ممكن است يك فرد مطيع قانون بوده باشد ممكن است از حيث اخلاق يك فرد پست و فاسد باشد » . « 1 »\r\nشديدترين و به حسب ظاهر خشن‌ترين قانون فقهى مثل قصاص ، قرين است با يك تذكّر اخلاقى كه عبارت از « اخوّت دينى » است و همراه است با يك توصيهء اخلاقى يعنى تشويق به عفو و گذشت .\r\n « يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى  . . .  فَمَنْ عُفِيَ لَهُ مِنْ أَخِيهِ شَيْءٌ فَاتِّباعٌ بِالْمَعْرُوفِ وَ أَداءٌ إِلَيْهِ بِإِحْسانٍ ذلِكَ تَخْفِيفٌ مِنْ رَبِّكُمْ وَ رَحْمَةٌ »  « 2 » عفو و گذشتى كه در آيهء ديگرى به عنوان صدقه‌اى كه سبب بخشوده شدن گناهان مىشود معرّفى شده  « وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ  . . .  فَمَنْ تَصَدَّقَ بِهِ فَهُوَ كَفَّارَةٌ لَهُ » .  « 3 »\r\nچنان كه قهرآميزترين مقرّرات فقهى مثل طلاق نيز با عفو و بخشش كه از لطيف‌ترين مسائل اخلاقى است ، مقرون است  « وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ  . . .  وَ أَنْ تَعْفُوا أَقْرَبُ لِلتَّقْوى وَ لا تَنْسَوُا الْفَضْلَ بَيْنَكُمْ إِنَّ اللَّهَ بِما تَعْمَلُونَ بَصِيرٌ » .  « 4 »\r\n\r\n6 . تأكيد بر ضمانت اجرا\r\nاز برترىهاى فقه و قوانين اسلامى اين است كه ( همانند ساير اديان الهى ) ضامن اجراى آن منحصر در دولت و حكومت و قوهء قهريّه آن نيست بلكه دو نوع ضمانت اجرايى ديگر نيز در آن تصوّر مىشود :\r\nنخست آحاد مسلمين و همهء مؤمنين بر اساس\r\n« كلّكم راع و كلّكم مسئول عن رعيته » « 5 »\r\nو فريضهء امر به معروف و نهى از منكر ، و ديگر آنكه باورهاى اعتقادى و اخلاقى كه شخص عامل از آن برخوردار است چرا كه عمل به قانون براى انسان معتقد ، پرتوى از ايمان و اعتقاد است و او به عنوان انجام « وظيفه » و عمل به « تكليف » الهى به قانون روى مىآورد نه به عنوان يك سلسله « مقرّرات خشك » و خصوصاً با توجّه به اعتقاد به فطرى بودن احكام دينى و هماهنگى آن با گرايش‌هاى درونى و وجدانى و آميختگى آن با جاذبه‌هاى اخلاقى ، غالباً با « طيب خاطر » و رضايت باطنى به سمت آن مىرود نه با اكراه و تكلّف .\r\nبه تعبير ديگر : قوانين بشرى چون بر پايهء ايمان مذهبى و اعتقاد دينى بنا نشده است تنها مىتواند بر جرائم و مجازات‌هاى مادى و زندان و امثال آن به عنوان ضمانت اجرا تكيه كند و آنچه از محدودهء نظارت دستگاه‌هاى قضايى و نيروهاى انتظامى بيرون است عملًا از قلمرو ضمانت اجرايى آن خارج مىباشد حال آن كه در قوانين مذهبى مانند قوانين اسلام هم دائرهء نظارت بسيار گسترده است ؛ از حضور خداوند در همه جا گرفته تا مأموران ثبت\r\n\r\n\r\n","description":"","footnote":"\r\n( 1 ) . حقوق در اسلام ، صفحهء جيم ، مقدّمه ، به قلم « رابرت هوگوت جكسون » .\r\n( 2 ) . بقره ، آيهء 178 .\r\n( 3 ) . مائده ، آيهء 45 .\r\n( 4 ) . بقره ، آيهء 237 .\r\n( 5 ) . بحار الأنوار ، ج 72 ، ص 38 .\r\n","page_name":" 81 ","page_number":81},
  {"content":"\r\n\r\nاعمال كه به اعتقاد مذهبيّون همه جا با انسان هستند و تا شهودى از اعضاى بدن انسان و آنچه افعال انسان در آن اثر مىگذارد ( زمين و زمان و غير آن ) و هم مسألهء پاداش‌ها و مجازات‌ها كه جنبهء مادّى و معنوى گسترده‌اى دارد و حتّى منحصر به جهانى كه در آن زندگى مىكنيم ، نيست .\r\nجالب اين كه در ضمانت اجرايى قوانين بشرى معمولًا جايى براى پاداش و تشويق نيست جز در موارد استثنايى آن هم نه به صورت الزامى ، ولى در ضمانت اجرايى مذهبى به همان اندازه كه مجازات‌ها نقش دارد پاداش‌ها نيز داراى نقش است هم در دنيا آن گونه كه در آياتى نظير :  « وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ »  « 1 » و    « فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً * يُرْسِلِ السَّماءَ عَلَيْكُمْ مِدْراراً * وَ يُمْدِدْكُمْ بِأَمْوالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً »    « 2 » وارد شده و هم در آخرت ، آن گونه كه در آياتى نظير  « وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ »  « 3 » آمده است .\r\nبراى توجّه به عمق تأثير اعتقادات مذهبى در اجراى قوانين ، كافى است به اين نكته توجّه شود كه طبق روايات اسلامى افرادى از گنهكاران ، خود را به دادگاه اسلامى خدمت پيامبر صلى الله عليه و آله يا على عليه السلام معرفى مىكردند و تقاضاى اجراى حدّ شرعى داشتند تا از گناه پاك شوند و از شرمندگى در پيشگاه خدا درآيند ، حتّى در مواردى كه يك بار اقرار كافى نبود با آنكه آنها را به وقت ديگرى موكول مىكردند و تلويحاً به آنها مىفهماندند كه اگر مجدّداً به دادگاه مراجعه نكنند حدّى بر آنها جارى نمىشود و توبهء آنها پذيرفته است در عين حال بار ديگر به دادگاه اسلامى نزد پيامبر يا امام مراجعه مىكردند و تقاضاى تطهير از طريق مجازات شرعى داشتند . « 4 »\r\n\r\n7 . كاربردى بودن قوانين اسلام\r\nكاربردى بودن يك قانون بدين معناست كه در عين دقّت و جامعيّت ، در مقام اجرا دست و پاگير نباشد و نيروى زيادى را جذب نكند و از تكلّفات بروكراسى و تشكيلات طويل و عريض ادارى دور باشد .\r\nمثلًا در قوانين قضايى دنياى امروز براى قضاوت و اجراى قوانين ، مقرّرات مزاحم و دست و پاگيرى وضع شده كه گاه ممكن است يك محاكمه را سال‌ها به تأخير بيندازد . اين گونه مقرّرات قضايى گرچه به منظور دقّت و احقاق حق باشد سبب تضييع بسيارى از حقوق مىشود .\r\nدر حالى كه فقه اسلامى با شرايط ويژه‌اى كه براى قاضى در نظر گرفته و حدّ بالايى از تقوا و عدالت در او شرط كرده ، دادگاه را از بسيارى از تشريفات و مقرّرات دست و پاگير ، بىنياز كرده است\r\n\r\n\r\n","description":"","footnote":"\r\n( 1 ) . اعراف ، آيهء 96 .\r\n( 2 ) . نوح ، آيات 12 - 10 .\r\n( 3 ) . آل عمران ، آيهء 133 .\r\n( 4 ) . ر . ك : كافى ، ج 7 ، ص 184 و 185 باب صفة الرجم و باب آخر منه و همچنين رجوع شود به المجموع فى شرح المهذّب تأليف محيى الدّين بن نبوى ، ج 20 ، ص 47 و 48 و همچنين صحيح مسلم ، ج 5 ، ص 117 و 119 كتاب الحدود باب من اعترف على نفسه بالزنا .\r\n","page_name":" 82 ","page_number":82},
  {"content":"\r\n\r\nشرايطى نظير عدالت و اجتهاد ، يعنى صلاحيت‌هاى بالاى اخلاقى و علمى قاضى ، احتمال انحراف او را از حق و عدالت به مقدار زيادى كاهش مىدهد .\r\nاضافه بر اين در قوانين اسلامى چون تكيه بر عقايد مذهبى افراد مىشود تأثير قابل ملاحظه‌اى در كاهش تشريفات دارد مثلًا افراد معتقد ، به آسانى حاضر نيستند در دادگاه قسم دروغ بخورند در حالى كه در قوانين بشرى كه تكيه بر فرهنگ‌هاى دينى ندارد ، ممكن است كسانى بدون هيچ دغدغه‌اى سوگندهاى دروغ ، ياد كنند .\r\nامروز برنامهء خاصى را بعضى از كشورهاى اسلامى مانند ايران تجربه مىكنند و آن اين كه در كنار دادگاه‌ها ، « شوراهاى حل اختلاف » بوجود آورده‌اند كه قسمت مهمّى از پرونده‌هاى دادگاه‌ها را كم كرده است و اين شوراها با استفاده از اعتقادات مذهبى و دعوت به عفو و گذشت و پاداش‌هاى الهى ، از حجم پرونده‌هاى دادگاه‌ها كاسته‌اند و به اين ترتيب ، سهولت زيادى در امر قضا پيدا شده است .\r\n\r\n8 . سهل و ممتنع بودن\r\nسهل و ممتنع بودن قوانين اسلام در نحوهء مقرّراتى كه براى اثبات بعضى جرم‌ها نظير قذف ، سرقت و اعمال منافى عفت ، وضع شده است ظهور و بروز دارد چرا كه مجازات‌هايى كه براى اين قسم از جرائم قرار داده شده ، در عين حال كه بسيار سنگين جلوه مىكند از راه‌هاى اثبات بسيار مشكل و پيچيده‌اى برخوردار است ، و نتيجه اين مىشود كه سنگين بودن مجازات بىآنكه افراد زيادى مشمول آن حدّ سنگين گردند ، از عامل بازدارندگى قوى برخوردار است .\r\nبه عنوان مثال ، فقه اسلامى براى اثبات عمل منافى عفت ، حتّى اگر متهم سه مرتبه اعتراف به جرم كند را كافى نمىداند و اعتراف مرتبهء چهارم را شرط كرده است چنان كه اگر بنابراين باشد كه از طريق شهادت ، ثابت شود بايد چهار شاهد گواهى دهند آن هم به شرط آنكه همگى با چشم ديده باشند و نيز به شرط آنكه گواهى هر چهار نفر ، با هم هماهنگ بوده باشد .\r\nنتيجه اين مىشود كه در عين حال كه مجازات اين گونه از جرايم ، سنگين است و بر همين اساس چنان كه گفته شد از بازدارندگى قويّى برخوردار است در عين حال در مقام اثبات ، تعداد كمى از افراد مشمول اين مجازات‌ها مىشوند و به بيان ديگر : تنها كسانى عملًا مشمول اين گونه از عقوبت‌ها قرار مىگيرند كه بىپروايى و جسارت خاصّى داشته باشند ؛ كسانى كه هر انسان برخوردار از وجدان سالمى تقاضا دارد كه چنين افرادى به اشدّ مجازات‌ها گرفتار شوند تا عبرت ديگران گردند و محيط جامعه از آلودگى به گناه و زشتى پاك شود .\r\n* * * \r\nسخن آخر :\r\nدر پايان اين گفتار و براى نشان دادن ضعف‌ها و كاستىهاى موجود در خرد به اصطلاح جمعى و عدم\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاحاطه‌اش بر جوانب امور و مصالح و مفاسد موجود در آن و در نتيجه عدم شايستگىاش براى وضع قوانين ، كافى است يكى از اين قوانين و پيامدهاى بسيار زيانبار آن به تفصيل مورد نقد و بررسى قرار گيرد :\r\nاز جمله از مصوبات و كنوانسيون‌هاى بين المللى كه توسط خرد جمعى بين المللى يعنى مجمع عمومى سازمان ملل متّحد به تصويب رسيد كنوانسيون « رفع تبعيض از زنان » است كه در تاريخ 18 دسامبر 1979 - 27 آذر 1358 - از تصويب نمايندگان سازمان ملل گذشت و در 12 شهريور 1360 اجراى آن براى كشورهاى عضو ، لازم دانسته شد و كميته‌اى به نام كميتهء رفع تبعيض ( سيدا  CaAW  ) كه از 23 كارشناس مختلف از كشورهاى عضو تشكيل شده است از سوى سازمان ، مسئول نظارت بر اجراى اين كنوانسيون شد .\r\nاين كنوانسيون با يك مقدّمهء طولانى و 36 مادّه در شش بخش با هدف رفع هر گونه تبعيض از زنان و تأمين تساوى همه‌جانبهء حقوق زنان با مردان در زمينه‌هاى مختلف تنظيم شد و تا پايان آوريل 2003 حدود 173 كشور اين معاهده را پذيرفته و يا به آن ملحق شده‌اند و از ميان 65 كشور عضو سازمان كنفرانس اسلامى ، حدود 46 كشور تحت فشارهاى سياسى ، عضو اين معاهده شدند . « 1 »\r\nروح حاكم بر اين كنوانسيون و پيام اصلى آن آزادى مطلق انسان و تساوى زن و مرد به نحو مطلق است و مراد از « تبعيض » كه در اين كنوانسيون ، رفع مىشود بر اساس مادّهء اوّل از بخش اوّل آن ، هر گونه تمايز ، استثنا ( محروميّت ) يا محدوديّت بر اساس جنسيّت است كه نتيجه يا هدف آن لغو يا خدشه‌دار كردن آزادىهاى زنان در زمينه‌هاى سياسى ، اقتصادى ، اجتماعى ، فرهنگى ، مدنى و يا هر زمينهء ديگر بوده باشد .\r\nاين كنوانسيون سبب ورود عملى زنان به عرصهء اقتصاد براى تحكيم تفكّر « تشابه زن و مرد » گرديد و در نتيجه و به منظور تواناتر شدن زنان براى فعاليّت‌هاى اجتماعى و اشتغال ، تسهيلاتى نظير مهد كودك‌ها و پيشرفت‌هاى پزشكى جهت كنترل باردارى ، قانونى و رايگان شدن سقط جنين و . . .\r\nمطرح گرديد و در نهايت سبب خارج شدن كارهاى خانه از « زنانه بودن » و « تقسيم مسئوليّت خانه‌دارى » بين زنان و مردان و تبديل مُدل خانواده از سنّتى به روابط آزاد شد و سبب شد كه به تعبير يكى از نويسندگان غربى ( خانم تونى گرنت ) « زنان در شرايط جديد به جاى پيوند با مردى به نام شوهر با شغل خود پيوند بخورند » . « 2 »\r\nاين مصوّبه پيامدهاى مستقيم و غير مستقيم اخلاقى و اجتماعى زيادى را در پى داشت كه از آن جمله است :\r\n1 . تزلزل نظام خانواده و بالا رفتن خشونت و آزار جنسى و آمار طلاق ، چرا كه عدم توجّه به\r\n\r\n\r\n","description":"","footnote":"\r\n( 1 ) . فصلنامهء كتاب نقد ، شمارهء 29 ، ص 214 ، به نقل از منابع معتبر غربى .\r\n( 2 ) . همان مدرك ، ص 26 ، به نقل از كتاب « زن بودن » .\r\n","page_name":" 84 ","page_number":84},
  {"content":"\r\n\r\nتفاوت‌هاى طبيعى و فطرى زن ، و در نتيجه همسان شدن مسئوليّت‌هاى زن و مرد و هم شكل شدن بهره‌ها ، پاداش‌ها و كيفرهاى آن دو و متشابه شدنشان در كارهاى سخت و سنگين ، سبب جبهه‌گيرى زن در مقابل مرد و عكس آن شده و موجب شد مرد در برابر زن بگويد : در كارهاى سخت و سنگين بايد با من شريك باشى ، تمام هزينه زندگىات را بايد خودت بر عهده بگيرى ، در هزينهء فرزندان با من شركت كنى ، در مقابل خطرها خودت از خودت دفاع كنى و به همان اندازه كه من براى تو هزينه مىكنم تو بايد براى من هزينه كنى ، با آنكه به طور طبيعى و طبق تجارب فراوان ، نيروى كار و توليد زن از مرد كمتر است و استهلاك ثروتش بيشتر ، به علاوه بيمارى ماهانه ، ناراحتى ايّام باردارى ، سختىهاى وضع حمل و حضانت كودك ، زن را در وضعيّتى قرار مىدهد كه به حمايت مرد و تعهدات كمتر و حقوق بيشتر نيازمند است .\r\nاصل قرار دادن مبارزه با مردسالارى و تأكيد بر استقلال زنان ، عملًا به گسترش تضادّ ميان دو جنس انجاميده و بىتوجهى به نهاد خانواده و دگرگونى مناسبات خانوادگى سبب افزايش طلاق ، همسرآزارى خودكشى زنان ، تك زيستى ، كاهش شديد عواطف خانوادگى ، مشكلات روحى و روانى در ميان فرزندان و در نتيجه بزهكارى و خشونت در كودكان و نوجوانان و . . . شده و بحران جديدى به نام بحران خانواده را در غرب به ارمغان آورده است ، شاهد گوياى اين مدّعا آمار تكان‌دهندهء ذيل است ، آمارى كه انسان از بيان آن شرم دارد و لازم است از خوانندگان محترم از بابت آن عذرخواهى شود :\r\nالف ) « باربارا روبرت » در مقاله‌اى با نام « هيچ جا محيط امنى نيست » از كتاب « جنگ عليه زنان » مىنويسد : « طبق برآورد جامعه‌شناسان متجاوز از 8 / 1 ميليون شوهر آمريكايى به طور وحشتناك ، زنان خود را آزار مىدهند » . « 1 »\r\nب ) « آنتونى گيدنز » مىگويد : « در انگلستان از هر ده زن ، هفت زن در دورهء زندگى شغلى خود به مدت طولانى به آزار جنسى دچار مىشوند » . « 2 »\r\nج ) در بعضى از جرايد معروف « 3 » آمده است :\r\n« دادگاهى در فرانسه عناصر كليدى گروهى در اين كشور را كه به كودكان و نوجوانان تجاوز مىكردند محكوم كرد . اين گروه كه حدود 65 نفر عضو داشت طى سال‌هاى 92 تا 2000 به كودكان و خردسالان بين 6 تا 14 سال تجاوز كرده‌اند . دادستان‌هاى اين پرونده اعلام كردند كه شمار قربانيان در حدود 45 كودك بودند كه به وسيلهء والدين ، پدربزرگ‌ها يا آشنايانشان مورد تجاوز جنسى قرار گرفته‌اند » .\r\nد ) در دههء 1900 - 1980 ( يعنى دقيقاً در اوّلين دههء پس از تصويب كنوانسيون « رفع تبعيض عليه زنان » ) ساليانه حدود 90 هزار فقره خانواده در كشور سوئد شكل گرفته ولى در مقابل در طول اين دهه حدود 85 هزار فقره طلاق به وقوع پيوسته است .\r\n\r\n\r\n","description":"","footnote":"\r\n( 1 ) . فصلنامهء كتاب نقد ، شمارهء 31 ، ص 139 .\r\n( 2 ) . همان مدرك ، ص 140 .\r\n( 3 ) . روزنامهء كيهان ، 11 مرداد سال 1384 ، ص 15 .\r\n","page_name":" 85 ","page_number":85},
  {"content":"\r\n\r\nمطابق گزارش ديگرى از مركز آمار سوئد در سال 1987 ( هشت سال پس از تصويب كنوانسيون مزبور ) احتمال جدايى در ازدواج‌هاى رسمى بيش از سه برابر ازدواج‌هاى غير رسمى است و 50 درصد از بچه‌ها در خانواده‌هايى كه ازدواج‌هاى غير رسمى دارند ، متولّد مىشوند . « 1 »\r\nه ) بر اساس آمار ارائه شده : در آمريكا در سال 1998 از هر سه عقد ازدواج كه طىّ سال صورت گرفت ، بيش از يكى به طلاق انجاميد و بر اساس گزارش ديگرى 23 ازدواج‌ها در آمريكا در سال 1989 به طلاق انجاميد .\r\nو ) بر اساس گزارشى ديگر در آمريكا از هر دو ازدواج يكى به طلاق مىانجامد و در روسيه از هر سه ازدواج يكى سر از طلاق در مىآورد و نيز يك چهارم كودكان برخى از كشورهاى صنعتى در خانواده‌هاى تك والدينى بزرگ مىشوند و در ايالات متّحدهء آمريكا 25 % فرزندان زير 15 سال ، داراى خانواده‌هاى تك والدينى هستند .\r\n2 . ديگر از پيامدهاى مصوّبهء مزبور ، آزادى جنسى است كه سبب شده :\r\nاوّلًا : دختران و پسران به دنبال ازدواج نرفته و در نتيجه سن ازدواج افزايش و در مقابل سن آغاز روابط جنسى به شدت پايين آيد . به بيان ديگر :\r\nمجامع بين المللى كه به پايين بودن سن ازدواج در كشورهاى اسلامى معترضند خود با طرح روابط آزاد جنسى ، به دفع نيازهاى جنسى دختران و پسران از راه نامشروع دامن زده‌اند و آن را مصداقى از آزادى انسانى مىدانند و نامشروع نمىشمرند غافل از اينكه اين برنامه و پيامد شوم آن يعنى پايين آمدن سن آغاز روابط جنسى از راه نامشروع ، عدم امنيّت جنسى حتّى براى فرزندان در داخل خانواده را در پى دارد به گونه‌اى كه طبق آمارهاى ارائه شده در آمريكا در سال 1985 حدود صد هزار مورد تجاوز به كودكان توسط محارم گزارش شده است . « 2 »\r\nثانياً : حضور ابزارى زن و كالا شدن در سينماها و كلوپ‌هاى شبانه و رونق يافتن تجارت سكس ، تجارتى كه پيچيده‌ترين و مدرن‌ترين نوع بردگى براى زنان به حساب مىآيد . امروزه برخى از كشورهاى صنعتى از جمله آلمان به عنوان مركز واردات و فروش دختران كم سن و سال كه بيشتر آنان دختران آسيايىاند به حساب مىآيند و برخى از كشورهاى در حال توسعه ، بخش مهمّى از اقتصاد خود را بر تجارت بين المللى سكس استوار كرده‌اند به گونه‌اى كه سالانه ميليون‌ها جهانگرد همجنس گرا و دگر جنس خواه ، از كشورهاى مختلف جهان را به خود جذب مىكنند و آمارهاى رسمى از وجود يك ميليون زن روسپى و آمارهاى غير رسمى از چند برابر اين ميزان در يكى از كشورهاى شرق آسيا حكايت مىكند .\r\nحدود 300 هزار دختر كمتر از 18 سال در ايالت متّحدهء آمريكا به فساد كشانده شده‌اند ، و معضل سوء استفادهء جنسى از كودكان و مشكل\r\n\r\n\r\n","description":"","footnote":"\r\n( 1 ) . در غرب چه مىگذرد ، ( دبير سياقى ) ، ص 13 .\r\n( 2 ) . فصلنامهء كتاب نقد ، شمارهء 17 ، ص 112 .\r\n","page_name":" 86 ","page_number":86},
  {"content":"\r\n\r\nمجلات فاسد از بزرگترين مشكلات روز آمريكا ، اروپا و روسيه است . « 1 »\r\nدر سال 1998 آلمان از راه تجارت فحشا 400 ميليون دلار درآمد داشت كه بعد از آمريكا با درآمدى معادل 4 / 7 ميليارد دلار از راه اين تجارت ، در ردهء دوم جهان قرار مىگيرد . « 2 »\r\nدر سال 2001 ، صد و بيست هزار دختر و زن از اروپاى شرقى براى بردگى جنسى به غرب قاچاق شده‌اند . « 3 »\r\nكيهان 11 مرداد سال 1384 ، ص 15 منتشر كرده است : « سالانه به طور معمول حدود دو ميليون دختر 5 تا 15 سال در بازارهاى جهانى قاچاق انسان ، معامله و مجبور به فساد و فحشا مىشوند .\r\nطى سال‌هاى 1990 تا 1997 بيش از 200 هزار زن بنگلادشى مورد دادوستد قرار گرفته و بين 5 تا 7 هزار زن و دختر نپالى به صورت غير قانونى به هند قاچاق شده‌اند » .\r\nثالثاً : آمار سقط جنين بالا رفته است زيرا از يك طرف ؛ ارتباط آزاد جنسى سبب شده كه زنان به راحتى روابط نامشروع برقرار كرده و هيچ محدوديّتى را در روابط جنسى احساس نكنند و به راحتى فرزندان خود را سقط كنند .\r\nو از طرف ديگر سازمان ملل و كميتهء اجرايى سيدا (  CaAW  ) مادهء 1 / 12 از كنوانسيون رفع تبعيض ( كه تأكيد مىكند : زنان حقّ دستيابى به سرويس‌هاى بهداشتى و از جمله ، آن دسته از سرويس‌ها كه مربوط به تنظيم خانواده است را دارند ) را به گونه‌اى تفسير كرده‌اند كه شامل روش‌هاى جلوگيرى از باردارى ، داروهاى القاى جنين مىشود و اين نكته‌اى است كه تذكّرات و اعتراضات كميتهء سيدا به كشورهاى مختلفى كه سيدا را امضا كرده‌اند آن را تأييد مىكند مثلًا در سال 1999 به دولت شيلى گزارش داده كه دغدغهء كميته ، به خصوص دربارهء قوانينى است كه سقط جنين اختيارى را ممنوع و مشمول مجازات كرده‌اند و يا در سال 1998 به كرواسى تذكّر داده كه چرا در بعضى از بيمارستان‌ها ، بيماران سقط جنين را نمىپذيرند و از اين مسأله به عنوان خلاف حق زنان ياد مىشود كه براى سقط جنين دكتر ، بيمارستان و امكانات كافى در اختيار نداشته باشند و در سال 1999 به كلمبيا گزارش داده كه سقط جنين را قانونى اعلام كنيد در غير اين صورت مادّهء 12 كنوانسيون را نقض مىكنيد . « 4 »\r\nبر اساس آمار جمع‌آورى شده از كشورهاى غربى و آمريكا بيشتر زنانى كه سقط القايى انجام مىدهند بسيار جوان هستند ؛ 55 درصد زير 25 سال و 31 درصد نوجوان محسوب مىشوند يعنى زير 19 سال كه مطابق تعريف كنوانسيون حقوق كودك ، در ردهء سنى كودكان گنجانده مىشوند . در آمريكا 88 درصد از سقطهاى القايى در فاصلهء 6 - 12\r\n\r\n\r\n","description":"","footnote":"\r\n( 1 ) . فصلنامهء كتاب نقد ، شمارهء 12 ، ص 72 .\r\n( 2 ) . همان مدرك ، شمارهء 31 ، ص 99 .\r\n( 3 ) . همان مدرك ، ص 64 .\r\n( 4 ) . همان مدرك ، ص 66 .\r\n","page_name":" 87 ","page_number":87},
  {"content":"\r\n\r\nهفتگى جنين رخ مىدهد كه هم قلب جنين مىتپد و هم مغز او امواج الكتريكى صادر مىكند . 43 درصد از زنان ، دست كم يك سقط را در طول زندگى خود تجربه مىكنند . فقط در آمريكا سالانه يك ميليون و سيصد و هفتاد هزار سقط انجام مىشود . « 1 »\r\nاين در حالى است كه آمار دقيق و واقعى نشان از عوارض فراوان سقط جنين بر روى مادران ( كه غالباً يگانه دليل طرفداران سقط جنين هوادارى از حق آنان و در واقع فدا كردن جنين براى سلامتى آنان است ) و فرزندان بعدى آنها دارد :\r\nدر تحقيقى بين 11057 زن حامله كه 752 نفر آن در حاملگى قبل ، سقط القا شده داشته‌اند نشان داده شد كه زنان مبتلا به سقط قبلى ، استعداد بيشترى براى خون‌ريزى سه ماه اوّل حاملگى بعد دارند و كمتر قادر به زايمان طبيعى بوده و به نظارت دقيق‌تر پزشك نياز دارند . كمبود وزن هنگام تولّد در فرزندان آنان حدود 3 - 4 برابر افزايش يافته است ؛ همچنين مرگ و مير دوران نوزادى و افزايش نقايص جنين در آنها ديده شده است .\r\nدكتر « بوهميل سينپال » وزير بهداشت چك و اسلواكى اعلام داشت كه به طور تخمينى 25 درصد از زنان كه اوّلين حاملگى خود را با سقط القايى پايان مىدهند براى هميشه بدون فرزند خواهند شد .\r\nتحقيقات دربارهء زنانى كه 10 - 15 سال قبل در معرض سقط القايى قرار گرفته بودند و در طى اين سال‌ها به طور دقيق تحت پيگيرى پزشكى قرار داشته‌اند نشان مىدهد كه فقط نيمى از آنها حاملگى خود را بدون هيچ عارضه‌اى سپرى كردند از نيمه باقى مانده كه حامله شده بودند نيمى زودتر از موعد ، نوزاد را به دنيا آورده و ده درصد به سقط خود به خودى دچار شدند ، بيست درصد نيز نوزاد نارس داشتند . در آمريكا شانس حاملگى خارج رحمى تا 600 درصد پس از تصويب قانون سقط القايى افزايش يافت . زنانى كه از حاملگى اوّل خود سقط القايى داشته‌اند پانصد درصد شانس حاملگىهاى خارج رحمى در حاملگىهاى بعدى در آنان افزايش مىيابد .\r\nهمهء آنچه گذشت غير از تأثير روان شناختى فورى و شديدى است كه از دست دادن جنين ، روى مادر و حتّى پدر دارد . « 2 »\r\nرابعاً : ازدواج‌هاى زودرس و در نتيجه مادر شدن زودرس و فقر و خودفروشى يكى از پيامدهاى مصوّبهء تساوى زن و مرد ، آموزش‌هاى مختلط و عدم توجّه به ويژگىهاى زيستى و روانى متفاوتى است كه در دو جنس زن و مرد وجود دارد غافل از اين كه اختلاطهاى اجبارى بين دختران و پسران جوان به ويژه در مدارس متوسّطه ، آنها را به ازدواج‌هاى زودرس مىكشاند . در اين زمينه نشريهء آمريكايى « ريدرز دايجست » در سپتامبر 1996 گزارشى را دربارهء دختران جوان كه عموماً در مدارس مختلط درس خوانده و ناخواسته مادر شده‌اند و در كنار\r\n\r\n\r\n","description":"","footnote":"\r\n( 1 ) . فصلنامهء كتاب نقد ، شمارهء 31 ، ص 61 .\r\n( 2 ) . همان مدرك ، ص 59 - 55 .\r\n","page_name":" 88 ","page_number":88},
  {"content":"\r\n\r\nفرزندان خود زندگى دشوارى را سپرى مىكنند ، مىنويسد :\r\n« هر ساله 350 هزار دختر نوجوان آمريكايى در سنين 15 - 19 سالگى در دورهء دبيرستان فرزندان غير قانونى خود را به دنيا مىآورند كه اين آمار در دهه‌هاى اخير در حال افزايش است . اين دختران كه با رؤياهايى مانند ازدواج با دوستان پسر خود و اتمام تحصيلات و شروع يك زندگى ايده‌آل ، به اين گونه ارتباطات روى آورده‌اند بسيار زود ، پرده‌هاى سراب گونهء اين اوهام از پيش رويشان كنار رفته و واقعيّت زندگى ، چهرهء خود را مىنماياند » . « 1 »\r\nكاپلان ( 1993 ) معتقد است كه « مادران 15 - 19 ساله آمريكايى كه در كنار فرزندان نامشروع خود زندگى مىكنند دچار فقر شديد اقتصادى هستند و به فساد و خودفروشى گرايش مىيابند زيرا به طور معمول اين گونه مادران ، تحصيلات و تخصص لازم براى ورود به مشاغل درآمدزا را ندارند » . « 2 »\r\nخامساً : آثار مخرّب روانى و اختلالات عاطفى شديدى كه بر اثر محروميّت از مادر در كودكان بجاى مىماند . اصرار زن غربى بر امر اشتغال و ورود در اجتماع بر اساس تساوى زن و مرد و پافشارى عجيبى كه كميتهء نظارتى سيدا در اين رابطه دارد ( مثل اينكه در سال 2000 از ازبكستان خواست كه در قوانين مدنى خود ، نقش مادرى و همسرى را حذف كند و در سال 2002 از اتريش خواست تا نقش‌هاى سنّتى زنانه ( مادرى ) در فرهنگ آن كشور تعديل شود و يا در سال 2000 به بلاروس تذكّر مىدهد كه جايزه مادرى و روز مادر را حذف كند و اظهار مىدارد كه توجّه به اين امر از آثار باقيماندهء نظام سنّتى و مردسالارى است و يا در سال 2001 به كشور مصر يادآور مىشود كه : بايد در قوانين داخلى خود تجديد نظر كند و به جاى نقش زنان در امور خانواده ، حضور اجتماعى آنان منظور شود و در سال 1999 از اسپانيا مىخواهد كه معيارهايى كه سبب تقويت نظر مثبت به نقش سنّتى زن ( نقش مادرى ) در خانواده مىشود بايد كم رنگ شده و مشاركت اجتماعى زن در بازار كار افزايش يابد ) « 3 » آثار و عوارض زيانبارى را در پى داشته است .\r\nبار ديگر از خوانندگان عزيز به خاطر بيان بعضى از آمارهاى صريح مربوط به مفاسد جنسى و امثال آن كه به نحوى با موادّ كنوانسيون حقوق زن و ساير آزادىهاى غربى ارتباط دارد عذرخواهى مىكنيم ؛ چه مىتوان كرد ! گاه انسان ناچار مىشود براى بيان يك سلسله حقايق تلخ به سراغ اين گونه آمار برود .\r\n* * *\r\n\r\n\r\n","description":"","footnote":"\r\n( 1 ) . فصلنامهء كتاب نقد ، شمارهء 31 ، ص 84 به نقل از واژه‌نامهء زنان ؛ مجلهء زنان و تازه‌هاى انديشه ، 1380 ، شمارهء 3 ، ص 40 .\r\n( 2 ) . همان مدرك .\r\n( 3 ) . همان مدرك ، ص 83 - 81 .\r\n","page_name":" 89 ","page_number":89},
  {"content":"\r\n\r\n\r\nمنابع و مآخذ\r\n1 . قرآن كريم .\r\n2 . نهج البلاغه ( با تحقيق دكتر صبحى صالح ) .\r\n3 . بحار الأنوار ، محمّد باقر مجلسى ، مؤسسهء الوفاء ، بيروت ، چاپ دوم ، 1403 ق .\r\n4 . در غرب چه مىگذرد ، سيّد منوچهر دبير سياقى ، انتشارات بحر العلوم ، قزوين ، چاپ اوّل ، 1375 ش .\r\n5 . صحيح مسلم ، مسلم بن الحجاج النيشابورى ، دار الفكر ، بيروت .\r\n6 . فصلنامهء كتاب نقد ، شمارهء 29 و 31 .\r\n7 . الكافى ، أبو جعفر محمد بن يعقوب كلينى ، دار الكتب الاسلاميه ، تهران ، چاپ چهارم ، 1365 ش .\r\n8 . كنز العمّال ، المتقى الهندى ، مؤسّسة الرساله ، بيروت .\r\n9 . كيهان فرهنگى ، روزنامه ، سال اوّل ، شماره 6 .\r\n10 . مستدرك ، حاكم نيشابورى ، دار المعرفه ، بيروت ، 1406 ق .\r\n11 . الميزان ، علّامهء طباطبايى ، مؤسّسهء نشر اسلامى ، قم .\r\n12 . حقوق در اسلام ، مجيدى خدورى و هربرت ليبسنى ، ترجمهء زين العابدين رهنما ، انتشارات فرانكلين ، 1336 ش .\r\n13 . المجموع فى شرح المهذّب ، محيى الدّين بن نبوى ، دار الفكر ، بيروت .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\n5 - ادوار فقه اسلامى\r\nدوره‌هاى فقهى فقهاى اهل بيت عليهم السلام - عصر حضور امامان اهل بيت عليهم السلام\r\n- عصر شكل‌بندى و تبويب فقه\r\n- عصر تحوّل در عرصهء فقاهت و اجتهاد\r\n- عصر ركود و تقليد\r\n- عصر تجديد حيات فقهى اهل بيت عليهم السلام\r\n- عصر پيدايش حركت اخبارىگرى\r\n- عصر تجديد حيات اجتهاد در عرصهء فقاهت\r\n- عصر نوآورىهاى فقهى\r\n- عصر ورود فقه به عرصه‌هاى گوناگون اجتماعى\r\nدوره‌هاى شش‌گانهء فقه اهل سنّت - عصر صحابه و تابعين\r\n- عصر ظهور مذاهب فقهى\r\n- عصر توقّف حركت اجتهادى\r\n- عصر ركود فقهى\r\n- عصر بازگشت تلاش فقهى\r\n- عصر بيدارى و احياى مجدّد باب اجتهاد\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\nادوار فقه اسلامى\r\n\r\nپيشگفتار :\r\nهر علمى براى خود سلسله مقدّماتى دارد كه عبارت است از : تعريف ، موضوع ، مسائل و غايت آن علم . بحث ديگرى نيز دربارهء هر علمى انجام مىگيرد كه عبارت است از تاريخ آن علم .\r\nتاريخ هر علمى ، آگاهى از پيدايش ، رشد ، تكامل و فراز و فرودهايى است كه آن علم در طول زمان با آن مواجه بوده است .\r\nمثلًا گاه از علم طب بحث مىشود و تعريف ، موضوع ، ثمرات و نتايج آن ، مورد بررسى قرار مىگيرد و گاه ماوراى اين مسائل ، از تاريخ اين علم و مراحلى را كه در مسير رشد و تكامل خويش پشت سر گذارده و احياناً گاه با دوران ركود يا عصر شتاب و جهش همراه بوده است ، مورد توجّه قرار مىگيرد ، كه آن را « تاريخ علم طب » يا « سير تطوّر علم طب » مىگويند .\r\nعلم فقه نيز از اين قانون مستثنا نيست ، از اين رو دانشمندان علوم اسلامى در قرون اخير به بحث از « سير تطوّر فقه » يا « ادوار فقهى » پرداخته و آن را به گونه‌اى گويا مورد توجّه قرار داده‌اند .\r\nبه هر حال ، دانستن دوران‌هاى مختلف فقه اسلامى ، ما را از ريشه‌هاى عميق اين علم ، تلاش توان‌فرساى فقها در مسير رشد و بالندگى آن ، علّت شتاب آن در برخى از عصرها و ركود آن در دوره‌هاى ديگر ، تأثير زمان و مكان و حوادث در فهم تازه فقيهان و . . . آگاه مىسازد .\r\nدر اين مقال دوره‌هاى فقهى فقه اهل بيت و فقه اهل سنّت را بررسى مىكنيم .\r\nنخست از فقه اهل بيت آغاز مىكنيم و قبل از ورود ، اين نكته را يادآور مىشويم كه دوران تشريع و عصر نزول وحى كه از بعثت رسول خدا صلى الله عليه و آله تا رحلت آن حضرت است ، دوره‌اى مشترك ميان همهء مذاهب اسلامى است . اين دوران را ، دوران تشريع و تأسيس علوم اسلامى و از جمله « فقه » مىناميم .\r\nمؤسّس اين دوره ، شخص رسول خدا صلى الله عليه و آله بود كه با توجّه به وحى ، كليات و فروعات فقهى را براى مردم\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبيان مىكرد و مسلمانان نيز بر اساس ظرفيتهاى خويش از آن بهره مىگرفتند . « 1 »\r\nدر اين دوران ، قرآن كريم به طور كامل به مردم ابلاغ و دستور گردآورى و تدوين آن انجام شد و رسول خدا صلى الله عليه و آله سنّت خويش را نيز به مردم تعليم داد ؛ اين سنّت به طور كامل توسّط على عليه السلام به امامان اهل بيت عليهم السلام منتقل گرديد .\r\nهمهء مذاهب اسلامى ، نخستين دورهء فقهى خويش را به دورهء آن حضرت مىرسانند . از اين رو ، ما دوره‌هاى مختلف فقهى را ، پس از دورهء آن حضرت و شروع فرقه‌ها و مذاهب مختلف اسلامى پى مىگيريم و نخست از دوره‌هاى فقه اماميّه آغاز مىكنيم .\r\n\r\nدوره‌هاى فقهى فقهاى اهل بيت عليهم السلام\r\n\r\nويژگىهاى فقه اهل بيت عليهم السلام :\r\nفقه شيعه كه همان فقه اهل بيت عليهم السلام است ، از دامان رسالت برخاست و به دست اهل بيت رسول خدا صلى الله عليه و آله رشد و نموّ يافت .\r\nمذهب فقهى فقهاى اهل بيت عليهم السلام ، در طول تاريخ پرفرازونشيب خود ، با تحوّلات گوناگونى روبه‌رو بوده است ؛ به ويژه در عصر امامان اهل بيت عليهم السلام گاه با توجّه به سخت‌گيريهاى حاكمان ، دچار كندى مىشد و گاه در فرصتهاى به دست آمده و فراهم شدن شرايط زمانى - به سبب درگيرى حاكمان و زمامداران و فترت انتقال قدرت و تغيير حكومتها - شتاب فزاينده‌اى مىگرفت . در دوره‌هاى بعد از امامان اهل بيت عليهم السلام نيز ، فقه شيعه با حوادث گوناگونى مواجه بوده است كه گاه سبب ركود علم فقه و گاه موجب شتاب و جهش و نوآورى آن مىگرديد .\r\nدر مجموع ، فقه شيعه تا عصر حاضر - به سبب انفتاح باب اجتهاد - حركت صعودى و رشد آن بسيار چشمگير بوده است .\r\nپيش از بررسى دوره‌هاى فقهى شيعه اماميّه ، بيان چند ويژگى عمده از فقه اهل بيت عليهم السلام ضرورى است :\r\n\r\n1 . عمل به فقه اهل بيت عليهم السلام مجزى است\r\nبه يقين عمل به فقه اهل بيت عليهم السلام مجزى و سبب نجات مكلّفان خواهد بود كه روشن‌ترين دليل آن ، حديث متواتر و معروف ثقلين است . « 2 » محتواى اين\r\n\r\n\r\n","description":"","footnote":"\r\n( 1 ) . اصحاب نيز با توجّه به ظرفيتها و استعداد فراگيرى ، بهره‌مندى آنان از محضر رسول خدا صلى الله عليه و آله مختلف بود . مسروق ( از تابعين ) مىگويد : من با اصحاب رسول خدا صلى الله عليه و آله همنشين شدم و آنان را همچون آبگيرهاى گوناگون يافتم كه برخى ، به قدرى آب در آن اندك است كه فقط مىتواند يك يا دو نفر را سيراب كند و برخى مىتواند ده نفر و برخى صد نفر را سيراب كند . ولى بعضى از صحابه همچون آبگيرهاى بزرگ هستند كه اگر همهء مردم به نزدشان آيند ، سيراب مىشوند . ( طبقات الكبرى ، ابن سعد ، ج 2 ، ص 343 )\r\n( 2 ) . اين حديث با تعبيرات مختلف در كتب شيعه و سنّى آمده است ؛ از كتب شيعه ر . ك : كافى ، ج 1 ، ص 294 ؛ وسائل الشيعة ، ج 18 ، ص 19 ؛ بصائر الدّرجات ، ص 433 ؛ ارشاد مفيد ، ج 1 ، ص 233 ؛ امالى طوسى ، ص 162 ؛ احتجاج طبرسى ، ج 1 ، ص 146 و بحار الأنوار ، ج 23 ، ص 147 - 106 . از منابع اهل سنّت نيز مىتوان به اين كتابها اشاره كرد : صحيح مسلم ، ج 4 ، ص 1873 ؛ سنن ترمذى ، ج 5 ، ص 328 ؛ مسند احمد ، ج 3 ، ص 59 ؛ سنن بيهقى ، ج 10 ، ص 114 ؛ مستدرك الصحيحين ، ج 3 ، ص 110 و كنز العمّال ، ج 14 ، ص 435 . براى اطلاع بيشتر ر . ك : پيام قرآن ، ج 9 ، ص 71 - 62 .\r\n","page_name":" 94 ","page_number":94},
  {"content":"\r\n\r\nحديث به خوبى مىرساند كه تمسّك به اهل بيت رسول خدا صلى الله عليه و آله همانند تمسّك به كتاب خدا ، سبب هدايت و نجات است .\r\nجالب است بدانيم اخيراً مجموعه‌اى به نام « فقه السلف عترة و صحابة و تابعين » به قلم محمّد المنتصر الكتانى توسط دانشگاه « ام القرى » مكّه منتشر شده كه نويسنده ، نخست در تعريف « فقه العترة » مىگويد :\r\n« فقه عترت ، شامل فقهى است كه از جانب فاطمه دختر رسول خدا صلى الله عليه و آله ، امير مؤمنان على ، امام حسن ، امام حسين تا امام صادق عليهم السلام به ما رسيده باشد » .\r\nسپس مىافزايد :\r\n« دست يا بى و عمل به فقه عترت ، در واقع دستيابى به دانش و هدايت و سبب امان از گمراهى است كه همگام و همراه با كتاب خدا ، سبب هدايت و امنيّت است تا آنجا كه سبب ورود به بهشت مىشود » . « 1 »\r\nآنگاه نويسنده براى اثبات سخن خويش به حديث ثقلين استناد مىجويد .\r\nامام فخر رازى در تفسير خويش در بحث جهر به «  بِسْمِ اللَّهِ الرَّحْمنِ الرَّحِيمِ *  » ، در نماز مىگويد :\r\n« از على بن ابى طالب عليه السلام نقل شده است كه بسم اللَّه را به جهر مىخواند و اين خبر به تواتر رسيده است ، و هركس در دين خويش به على بن ابى طالب اقتدا كند ، به يقين هدايت يافته است ؛ به اين دليل كه پيامبر خدا صلى الله عليه و آله درباره على فرمود :\r\nاللّهم أدر الحقّ مع علىٍّ حيث دار\r\n؛ پروردگارا ! حق را بر محور على - هر گونه كه وى حركت مىكند - قرار ده » . « 2 »\r\n\r\n2 . غناى فقه اهل بيت عليهم السلام\r\nفقه اهل بيت عليهم السلام كه برگرفته از كتاب و سنّت است ، فقهى ريشه‌دار و غنى است كه شجرهء طيّبهء آن در هيچ برهه‌اى از تاريخ ، از ريشه جدا نشده است .\r\nفقهاى اهل بيت افزون بر تمسّك به كتاب ، از سخنان امامان اهل بيت عليهم السلام نيز بهره مىگيرند كه ريشه‌هاى آن به سنّت رسول خدا صلى الله عليه و آله منتهى مىشود ؛ امامان اهل بيت بازگو كنندهء سنّت رسول خدا و شارح كلمات آن حضرت بودند ، بنابراين ، سرچشمهء فقه اهل بيت عليهم السلام كتاب خدا و سنّت ناب رسول خداست ، كه توسط امامان اهل بيت عليهم السلام تبيين شده است .\r\nدر روايات فراوانى از امامان اهل بيت عليهم السلام نقل شده كه آنچه ما مىگوييم از رسول خداست ، يا حديث ما ، حديث پدران ما و حديث رسول خداست . « 3 »\r\n\r\n\r\n","description":"","footnote":"\r\n( 1 ) . معجم فقه السلف ، ج 1 ، ص 5 - 4 .\r\n( 2 ) . التفسير الكبير ، ج 1 ، ص 205 ( ذيل تفسير آيه « بسم اللَّه الرحمن الرحيم » از سوره حمد ) .\r\n( 3 ) . مجموعهء اين احاديث كه بيش از ده روايت است ، با تعبيرات مختلف در جلد اوّل جامع احاديث الشيعة ، ص 180 به بعد آمده است . محقّق بزرگ آية اللَّه بروجردى ( قدّس سرّه ) در تعاملى كه با دانشگاه الازهر و مفتى وقت آن زمان مصر شيخ محمود شلتوت داشت ، اين مجموعه از احاديث را نيز براى وى ارسال كرد و شيخ شلتوت نيز با توجّه به محتواى اين احاديث و مانند آن ، فتواى تاريخى خويش را بيان كرد كه : عمل به مذهب جعفرى نيز براى مسلمين مجزى است . براى آگاهى از فتواى شيخ شلتوت ر . ك : مجلّهء رسالة الاسلام ، سال يازدهم ، شمارهء 1 ، ص 108 .\r\n","page_name":" 95 ","page_number":95},
  {"content":"\r\n\r\nبا توجّه به عدم انفكاك فقه اهل بيت از سنّت نبوى و ريشه‌دار بودن آن ، غناى اين فقه مشهود است ؛ به ويژه كه فقهاى اهل بيت ، هرگز احساس خلاء قانونى نمىكنند و خود را بىنياز از قياس و استحسان و مانند آن مىدانند .\r\n\r\n3 . انفتاح باب اجتهاد و رشد و بالندگى\r\nهر چند فقه شيعه در گذر تاريخ از فراز و فرودهايى برخوردار بود ، ولى فقهاى اماميّه باب اجتهاد را نبستند و راه فهم تازه و اجتهاد در نصوص كتاب و سنّت را براى اهلش بازگذاشتند و همين نكته سبب شد كه فقه اهل بيت رشد كند و همراه با تحوّلات زمانه ، براى نيازهاى مسلمين پاسخى در خور داشته باشد . فقه به تمام زواياى زندگى مردم نفوذ كرده و اقشار و صنف‌هاى مختلف جامعه توانسته‌اند پاسخ پرسشهاى فقهى خويش را از فقيهان اهل بيت بشنوند . ( ر . ك : بحث انفتاح باب اجتهاد )\r\n\r\n4 . حريّت و آزادگى\r\nفقهاى اهل بيت عليهم السلام هرگز فقه خويش را در خدمت حاكمان ستمكار و دنياپرست قرار ندادند و فقه اهل بيت را در مسير توجيه كردارهاى ناشايست حاكمان ظالم و ضدّ مردمى به كار نگرفتند ؛ همانگونه كه امامان اهل بيت عليهم السلام نيز فقه و دانش خويش را در خدمت ظالمان قرار نداده بودند .\r\n* * * با بيان اين نكته‌ها ، به بررسى « ادوار فقه شيعه » پرداخته و دوران‌هاى فقه آنان در 9 دوران مورد بحث و بررسى قرار مىدهيم . « 1 »\r\n\r\nدورهء اوّل : عصر حضور امامان اهل بيت عليهم السلام\r\nبدون ترديد عصر رسول خدا صلى الله عليه و آله عصر مشترك همهء مسلمانان بوده كه همگى احكام خويش را بدون واسطه از آن حضرت مىگرفتند و آن حضرت تنها مرجع علمى مسلمانان به شمار مىرفت .\r\nپس از رحلت رسول خدا صلى الله عليه و آله با توجّه به اقبال مردم به اسلام و گسترش كشور اسلامى و پديد آمدن حوادث تازه و مسائل جديد ، لازم بود پرسشهاى تازه پاسخ داده شود . رسول خدا صلى الله عليه و آله اين موضوع را با معرّفى اهل بيت در كنار قرآن كريم به عنوان مرجع علمى مسلمين پس از خود ، جبران كرد .\r\n\r\n\r\n","description":"","footnote":"\r\n( 1 ) . در كتاب ( موسوعة الفقه الاسلامى طبقاً لمذهب اهل بيت ، ج 1 ، ص 48 ) براى دوره‌هاى فقه شيعه شش دوره ، و در ( موسوعة طبقات الفقهاء جزء دوم ) هفت دوره بر شمرده‌اند ؛ ولى به تصوّر ما تفكيك دقيق دوره‌ها و شناسايى و بازيابى ويژگيهاى هر دوره ، آن را به 9 دوره مىرساند .\r\n","page_name":" 96 ","page_number":96},
  {"content":"\r\n\r\nحديث متواتر و معروف « ثقلين » « 1 » گوياى اين مطلب و دليل بر آينده‌نگرى رسول خدا صلى الله عليه و آله است .\r\nائمّهء اهل بيت عليهم السلام هر زمان فرصتى دست مىداد ، براى تبيين احكام و معارف و حلّ مشكل امّت اسلامى و صيانت از شريعت ، تلاش مىكردند .\r\nاين تلاشها را - كه پس از رحلت رسول خدا صلى الله عليه و آله ( سال 11 هجرى ) آغاز و تا ابتداى غيبت صغرى ( سال 260 ) ادامه يافت - مىتوان در چند فصل پىگيرى كرد :\r\n\r\nفصل اوّل : تدوين كتاب\r\nدر حالى كه پس از رحلت رسول گرامى اسلام صلى الله عليه و آله خلفاى وقت ، مردم را از تدوين احاديث منع كردند ، « 2 » امير مؤمنان و برخى از شاگردان آن حضرت ، نوشته‌هايى را از خود به يادگار گذاشتند .\r\nجلال الدّين سيوطى در كتاب تدريب الراوى مىنويسد :\r\n« ميان صحابهء نخستين و تابعين در ارتباط با كتابت و تدوين علم اختلاف فراوانى بود ، جمعى آن را نادرست و گروهى آن را روا شمرده و انجام مىدادند كه از اين گروه دوم ، على عليه السلام و فرزندش حسن عليه السلام و جابر است » . « 3 »\r\nاز اين رو ، بايد گفت نخستين بار كتاب فقهى و دينى ، توسّط امير مؤمنان على عليه السلام تدوين يافت .\r\nقابل توجّه است كه تلاش آن حضرت در اين باره اختصاص به زمان پس از رحلت رسول مكرّم ندارد ، بلكه در زمان رسول خدا صلى الله عليه و آله نيز به طور ويژه به محضر آن حضرت مىرسيد و بهره‌هاى فراوان مىبرد و بسيارى از آموخته‌هايش را مكتوب ساخت . شيخ كلينى به سند معتبر از على عليه السلام نقل مىكند كه فرمود : « هر روز و هر شب ، ملاقات\r\n\r\n\r\n","description":"","footnote":"\r\n( 1 ) . منابع اين حديث پيش از اين گذشت .\r\n( 2 ) . داستان منع تدوين حديث و نقل آن ، از زمان خليفهء اوّل آغاز و بيش از يك قرن ادامه يافت .\r\nعايشه نقل مىكند پدرم احاديثى از رسول خدا جمع‌آورى كرده بود كه تعدادشان به پانصد حديث مىرسيد ؛ ولى روزى همهء آن احاديث را خواست و آتش زد . ( كنز العمّال ، ج 10 ، ص 285 ، ح 29460 ) .\r\nخليفهء دوم نيز اصحاب را از نقل حديث منع كرد و جمعى از اصحاب را به جرم نقل احاديث رسول خدا ، زندانى كرد . ( تذكرة الحفّاظ ذهبى ، ج 1 ، ص 7 ) . همچنين نقل شده است كه عمر نخست تصميم داشت ، سنّت رسول خدا را بنويسد ، سپس پشيمان شد و از نوشتن آن صرف نظر كرد و طى بخشنامه‌اى به همهء بلاد اسلامى نوشت : اگر كسى نوشته‌اى از سنّت رسول خدا نزد اوست ، همه را محو كند . ( كنز العمّال ، ج 10 ، ص 292 ، ح 29476 )\r\nاين ماجرا در عصر بعضى ديگر از خلفا نيز ادامه داشت ، هر چند در خلافت امير مؤمنان على عليه السلام توجّه به سنّت رسول خدا و نقل آن مورد توجّه قرار گرفت ، ولى فرصت كافى براى انجام كامل آن ، به وجود نيامد ؛ منع تدوين حديث پس از آن حضرت تا زمان عمر بن عبد العزيز ادامه يافت ، تا آنكه مطابق نقل بخارى ، عمر بن عبد العزيز طى نامه‌اى به أبو بكر بن حزم نوشت : احاديث رسول خدا را بنويس ! زيرا از نابودى علم و از بين رفتن علما و دانشمندان مىترسم ! ( صحيح بخارى ، ج 1 ، ص 60 ، باب كيف يقبض العلم ، از ابواب كتاب العلم ) .\r\nبا اين حال ، پس از مرگ عمر بن عبد العزيز ، بار ديگر تدوين حديث با ركود مواجه شد ، تا آنكه در عصر خلافت منصور دوانيقى به طور رسمى و گسترده تدوين حديث آغاز شد . سيوطى از ذهبى نقل مىكند كه : در سال 143 هجرى دانشمندان اسلامى شروع به تدوين حديث ، فقه و تفسير كردند ؛ كه از جمله مالك ، كتاب موطّأ را تدوين كرد . ( تاريخ الخلفاء ، ص 301 ) ( شيخ خضرى بك نيز در تاريخ التشريع الاسلامى ، ص 74 - 72 ، شرحى دربارهء منع تدوين حديث نقل كرده است ) .\r\n( 3 ) . تدريب الراوى ، ج 2 ، ص 65 .\r\n","page_name":" 97 ","page_number":97},
  {"content":"\r\n\r\nويژه‌اى با پيامبر داشتم . حضرت آن وقت را به من اختصاص مىداد . به هر سو مىرفت ، من با او مىرفتم ؛ اصحاب رسول خدا مىدانستند كه پيامبر با هيچ كس ديگر اين گونه رفتار نكرد . هيچ آيه‌اى از قرآن بر رسول خدا نازل نمىشد ، جز آنكه آن را براى من مىخواند و بر من املا مىفرمود و من نيز با خط خود آن را مىنوشتم . رسول خدا ، تأويل و تفسير و ناسخ و منسوخ و محكم و متشابه و خاص و عام آن آيات را نيز به من تعليم فرمود . آن حضرت از خداوند خواست كه فهم و حفظ همه اين موارد را به من عطا فرمايد و از آن هنگام كه پيامبر اين دعا را در حق من كرد ، من هرگز آيه‌اى از كتاب خدا و دانشى را كه رسول خدا بر من املا كرد و من آن را نوشتم ، فراموش نكردم . . . » . « 1 »\r\nبنابراين ، آنچه در روايات معصومين از كتابهاى امير مؤمنان عليه السلام به نامهاى جامعه ، كتاب علىّ و صحيفه ياد شده است ، مىتواند محصول همين مجالس ويژهء درس رسول خدا صلى الله عليه و آله براى آن حضرت باشد .\r\nنجاشى در شرح حال محمّد بن عذافر صيرفى مىنويسد ، وى از پدرش نقل مىكند كه : « من همراه حكم بن عتيبه به محضر امام باقر عليه السلام رسيدم . حَكَم از امام سؤالاتى كرد و حضرت پاسخ داد ، تا اينكه در مسأله‌اى گفتگويى پيش آمد . امام عليه السلام به فرزندش فرمود : برخيز و كتاب على عليه السلام را بياور ! فرزندش برخاست و كتاب بزرگى را كه داخل پارچه‌اى پيچيده شده بود ، حاضر كرد . امام عليه السلام به آن نگاه فرمود ، تا مسألهء مورد نظر را يافت ، سپس فرمود :\r\nاين كتاب ، املاى رسول خدا و به خط على عليه السلام است .\r\nآنگاه حضرت رو به حَكَم كرد و فرمود : اى أبا محمّد ! تو و سلمة بن كهيل و أبو المقدام ، هر جاى زمين را خواستيد ، بپيماييد ؛ اما به خدا سوگند ! هرگز دانشى محكم‌تر و عالىتر از آنچه در ميان اين قوم - كه جبرئيل بر آنان فرود مىآمد - پيدا نخواهيد كرد » . « 2 »\r\nهمچنين كتاب ديگرى از آن حضرت به نام صحيفه وجود داشت كه مشتمل بر احكام فراوانى در قصاص و ديات بود . « 3 »\r\nبخارى نيز در صحيح خود ، در باب « كتابت علم » از أبو جحيفه نقل مىكند كه گفت : « از على عليه السلام پرسيدم آيا نزد شما كتابى وجود دارد ؟ پاسخ داد :\r\nهرگز ! مگر كتاب خدا ، يا فهمى كه به مسلمانى ( براى تشخيص احكام الهى ) داده شده ، يا آنچه را كه در اين صحيفه وجود دارد . گفتم : در اين صحيفه چه مسائلى وجود دارد ؟\r\nفرمود : دربارهء عقل ، نحوهء آزاد كردن اسير و اينكه مسلمان را براى كشتن كافر ، به قتل\r\n\r\n\r\n","description":"","footnote":"\r\n( 1 ) . كافى ، ج 1 ، ص 64 ، ح 1 .\r\n( 2 ) . رجال نجاشى ، شرح حال شماره 966 . مرحوم شيخ صدوق در كتاب امالى ، مجلس 66 ، بخشى از رواياتى كه از كتاب على است ، ذكر كرده است ؛ اين بخش مشتمل بر بسيارى از آداب و سنن و احكام حلال و حرام نزديك به سيصد سطر است . مرحوم صدوق اين بخش را به سندش از امام صادق عليه السلام ، از پدران بزرگوارش ( عليهم السلام ) نقل كرده است . در پايان اين روايت ، امام صادق عليه السلام فرمود : اين مجموعهء از احكام از كتابى كه املاى رسول خدا و به خط على بن أبي طالب است ، گرفته شده است .\r\n( 3 ) . مرحوم آية اللَّه احمدى ميانجى ، نام‌هاى مختلف اين كتاب و عناوين و محتواى آنها را جمع‌آورى كرده است . ( مكاتيب الرسول ، ج 2 ، ص 302 - 5 ) .\r\n","page_name":" 98 ","page_number":98},
  {"content":"\r\n\r\nنمىرسانند » . « 1 »\r\nهر چند ما معتقديم غير از اين صحيفه ، كتاب ديگرى از آن حضرت به نام جامعه وجود داشت ، كه يكى از مراجع علمى ائمّهء معصومين عليهم السلام به شمار مىرفت ؛ و در كتاب صحيفه نيز ، احكام فراوانى دربارهء قصاص و ديات وجود داشت ؛ ولى به هر حال ، نقل اين مسأله توسّط بخارى به خوبى مىرساند ، كه آن حضرت صحيفه‌اى داشت كه بخشى از احكام الهى در آن نوشته شده بود .\r\n* * * با توجّه به اهتمام اهل بيت عليهم السلام به تدوين كتاب ، شاگردان آن بزرگواران نيز ، كتاب‌هايى در فقه و مسائل شرعى نوشته‌اند . از شاگردان على عليه السلام كه در اين دوره ، دست به تدوين كتاب زده‌اند ، مىتوان از اين افراد نام برد :\r\n\r\n1 . ابو رافع صحابى\r\nابو رافع كه غلام آزادشدهء رسول خدا صلى الله عليه و آله و از خاصان امير مؤمنان به شمار مىرود ، كتابى را تدوين كرده به نام السنن و الاحكام و القضايا . « 2 » از اظهارات نجاشى استفاده مىشود كه اين كتاب مشتمل بر ابواب صلاة ، صيام ، حج ، زكات ، و قضاوت‌ها بوده است .\r\n\r\n2 . على بن ابو رافع\r\nعلى بن ابو رافع كاتب امير مؤمنان و از بهترين پيروان على عليه السلام بود . وى كتابى را در موضوعات مختلف فقهى ، مانند وضو ، نماز و ساير ابواب فقه تأليف كرد . « 3 »\r\n\r\n3 . عبيد الله بن ابو رافع\r\nبه گفتهء شيخ طوسى ، وى كتابى را دربارهء قضاوت‌هاى امير مؤمنان عليه السلام تأليف كرد . « 4 »\r\n\r\n4 . ربيعة بن سميع\r\nنجاشى به هنگام ذكر نخستين طبقه از مؤلّفان حديث ، آورده است كه ربيعة بن سميع ، كتابى را از امير مؤمنان عليه السلام دربارهء زكات گاو و شتر و گوسفند ، جمع‌آورى كرده است . « 5 »\r\nامامان بزرگوار پس از على عليه السلام تا زمان امام باقر ، تحت فشار و سخت‌گيرى شديد قرار داشتند ؛ از اين رو ، از آنان و اصحابشان ، كتابى در فقه نقل نشده است ؛ هر چند جمعى از ياران آن بزرگواران ، رواياتى را در ارتباط با مسائل فقهى از آنان نقل كرده‌اند . با اين حال از امام سجاد عليه السلام رسالهء حقوق به يادگار مانده است ، كه قسمتى از اين مجموعه ، مرتبط به مسائل فقهى و احكام شرعى است .\r\nرسالهء حقوق آن حضرت را كه حسن بن شعبه در تحف العقول آورده است ، دربردارنده حدود پنجاه حق است كه از جمله ، حقوق خدا بر انسان و حقوق انسان بر خويش و حقوق عبادتهايى مانند نماز و روزه و حج بر انسان است .\r\n\r\n\r\n","description":"","footnote":"\r\n( 1 ) . صحيح بخارى ، ج 1 ، ص 36 ، باب كتابت علم ، ح 1 .\r\n( 2 ) . رجال نجاشى ، ج 1 ، ص 65 ، شرح حال شماره 1 ؛ اعيان الشيعة ، ج 1 ، ص 123 .\r\n( 3 ) . رجال نجاشى ، ج 1 ، ص 65 ، شرح حال شماره 1 .\r\n( 4 ) . فهرست شيخ طوسى ، شماره 441 .\r\n( 5 ) . فهرست نجاشى ، شماره 2 .\r\n","page_name":" 99 ","page_number":99},
  {"content":"\r\n\r\nولى از زمان امام باقر عليه السلام به بعد ، كتابهاى متعدّدى از اصحاب آن بزرگواران تدوين شده است .\r\nمرحوم شيخ طوسى در كتاب فهرست نام نهصد تن از مصنّفان را مىنويسد كه چه بسا هر يك داراى تأليفات متعددى باشند . « 1 »\r\nمىدانيم عمدهء اين كتابها در عصر امامان اهل بيت عليهم السلام تا پايان قرن سوم نوشته شده است كه به خوبى اهتمام علماى اهل بيت عليهم السلام را به امر تدوين حديث و فقه نشان مىدهد .\r\nلازم به يادآورى است ، به سبب جدا نبودن احكام فقهى از ساير علوم ، مجموعهء كتب حديث ، دربردارندهء روايات فقهى ، كلامى ، تفسيرى و مانند آن بود . ولى برخى از اين كتابها ويژهء مسائل فقهى بوده ، مانند كتابهايى كه از ابو رافع و دو پسرش نقل شده است . همچنين برخى از كتابهاى فضل بن شاذان و يونس بن عبد الرحمن ( از اصحاب امام رضا عليه السلام ) نيز ، مانند كتابهاى فقهى تدوين شده بود .\r\nگواه اين مطلب آن است كه مرحوم شيخ كلينى در موارد متعددى آراى آنان را در كافى آورده است ؛ « 2 » از جمله در باب طلاق و ميراث و زكات و مانند آن . همچنين شيخ صدوق در كتاب مقنع ، در اين باره كه زن چگونه از شوهرش ارث مىبرد ، قولى را از فضل بن شاذان نقل كرده است ، بدون آنكه به روايتى نسبت دهد . اين مطلب مىرساند كه فضل بن شاذان داراى متنى فقهى بوده است ، نه به شكل كتاب‌هاى روايى .\r\nالبتّه ، تجريد فقه از شكل روايى آن ، به صورت رسمى و فراگير به دست شيخ صدوق انجام شده كه در تبيين دورهء دوم فقه ذكر خواهد شد .\r\n\r\nفصل دوّم : مهم‌ترين فقهاى اهل بيت در اين دوره\r\n\r\nالف ) امامان اهل بيت عليهم السلام\r\nسر سلسله فقيهان « 3 » بزرگ اين عصر ، على بن ابى طالب عليه السلام است ، كه بعد از رسول خدا ، فقيه‌ترين مردم بود .\r\nآن حضرت آرايى فقهى داشت ؛ آرايى كه در مقام استفتا ابراز كرد ، يا خود در مقام عمل آنها را نشان داد يا در ايّام خلافتش به ديگران ، به ويژه كارگزارانش فرمان عمل به آنها را صادر كرد .\r\nعلى عليه السلام باب مدينهء علم رسول خدا بود « 4 » و رسول خدا هزار باب علم را به وى آموخت كه از هر بابى ، هزار باب ديگر گشوده شد . « 5 »\r\n\r\n\r\n","description":"","footnote":"\r\n( 1 ) . براى آگاهى بيشتر ر . ك : المراجعات ، ص 621 - 598 .\r\n( 2 ) . ر . ك : كافى ، ج 7 ، ص 83 ، 84 ، 95 ، 98 ، 115 ، 121 .\r\n( 3 ) . البتّه اطلاق فقها بر امامان اهل بيت ، خالى از تسامح نيست و از باب هماهنگى با ساير نويسندگانى است كه « دوره‌هاى فقه » را نوشته‌اند ؛ زيرا سخنان امامان در نزد فقهاى شيعه ، خود از منابع استنباط احكام به شمار مىآيد . هر چند مىتوان به آنان از باب كارشناس و خبرهء كامل در دين ، فقيه گفت . در برخى از روايات نيز ، گاه به برخى از امامان ، فقيه اطلاق شده ، كه از همين قسم است : تعبير « كتب رجلٌ الى الفقيه عليه السلام . . . » ( من لا يحضره الفقيه ، ج 3 ، ص 238 و 258 ) و تعبير « قال الفقيه العسكرى عليه السلام . . . » ( تهذيب ، ج 1 ، ص 131 ) .\r\n( 4 ) . حديث « انا مدينة العلم و علىّ بابها » از ده‌ها كتاب اهل سنّت و پيروان اهل بيت نقل شده است ( ر . ك : المراجعات ، نوشتهء سيّد شرف الدّين عاملى ، تحقيق شيخ حسين راضى ، ص 327 ) .\r\n( 5 ) . همان مدرك ، ص 482 .\r\n","page_name":" 100 ","page_number":100},
  {"content":"\r\n\r\nعمر بن خطاب دربارهء او گفت :\r\n« اقضانا علىّ\r\n؛ داناترين ما در امر قضاوت على است » « 1 » و عايشه مىگفت : « داناترين مردم به سنّت رسول خدا ، على است » « 2 » و به اعتقاد اماميّه وى پس از رسول خدا صلى الله عليه و آله اعلم مردم است كه درياى علم و دانش وى كرانه‌هاى دور دست را فرا گرفت و همچنان در طول تاريخ ، الهام‌بخش دانشمندان و فقيهان است .\r\nپس از امير مؤمنان عليه السلام ديگر امامان اهل بيت نيز ، داراى آراى فقهى بوده‌اند ؛ ولى در اين ميان امام باقر و امام صادق عليهما السلام - به موجب فراهم شدن شرايط خاصّ زمانى - بيشترين آراى فقهى را ابراز داشته‌اند .\r\nامام باقر عليه السلام در وسعت علم و دانش مشهور و ضرب المثل بود ، تا آنجا كه در كتابها به بهانه‌هاى مختلف از او ياد مىشود .\r\nعلماى اهل سنّت - چه معاصران آن حضرت و چه در اعصار بعد - دربارهء عظمت علمى و معنوى آن حضرت سخنها گفته‌اند .\r\nعبد اللَّه بن عطاء مكّى مىگويد : « من دانشمندان را نديدم نزد كسى ، جز أبو جعفر ( محمّد بن على ) ، اين اندازه اظهار كوچكى نمايند . من خودم ديدم كه حكم بن عتبه ( م 114 ) با آن همه جلالت و عظمتى كه ميان مردم داشت ، در برابر آن حضرت ، همچون كودكى در برابر آموزگار بود » . « 3 »\r\nذهبى مىنويسد : « أبو جعفر باقر ، محمّد بن على بن الحسين ، پيشواى مورد اعتماد ، هاشمى علوى و بزرگ بنى هاشم در زمان خويش بود و در عصر خود ، به « باقر » شهرت يافت و اين لقب از جملهء « بقر العلم » ( شكافت دانش را ) گرفته شده است » . « 4 »\r\nابن خلكان در « وفيات الاعيان » مىنويسد :\r\n« أبو جعفر محمّد بن زين العابدين ، ملقّب به باقر - بنا بر اعتقاد اماميّه - يكى از امامان دوازده‌گانه است . او پدر امام جعفر صادق است . باقر عليه السلام مردى دانشمند ، بزرگوار و بزرگ بود . او را باقر گفته‌اند ، چون علم و دانش را وسعت و گسترش بخشيد » . شاعر دربارهء وى گفته است :\r\n « يا باقر العلم لاهل التّقى * و خير من لبّى على الاحبل » \r\n« اى كسى كه براى اهل تقوا شكافنده دانش هستى و بهترين كسى مىباشى كه به پيمان‌هاى الهى لبيك گفت » . « 5 »\r\nامام جعفر صادق عليه السلام كه آراى فقهى فراوانى از او نقل شده ، نقش مهمى در توسعه فرهنگى اسلام مخصوصاً فرهنگ اهل بيت دارد ، تا آنجا كه مذهب اماميّه ، به « مذهب جعفرى » معروف شده است . آن حضرت نيز مورد ستايش دانشمندان بزرگ اهل سنّت قرار گرفته است .\r\nمالك بن انس ( پيشواى مذهب مالكى ) دربارهء وى مىگويد : « من فراوان به نزد او رفتم ، آن حضرت\r\n\r\n\r\n","description":"","footnote":"\r\n( 1 ) . صحيح بخارى ، ج 6 ، ص 23 .\r\n( 2 ) . الاستيعاب ، ج 3 ، ص 206 .\r\n( 3 ) . القاب الرسول و عترته ، ص 56 ؛ تاج المواليد ، ص 29 و المستجاد من الارشاد ، ص 173 ( مطابق نقل موسوعة الفقه الاسلامى ، طبقاً لمذهب اهل البيت ، ج 1 ، ص 40 ) .\r\n( 4 ) . تذكرة الحفّاظ ، ج 1 ، ص 94 .\r\n( 5 ) . وفيات الاعيان ، ج 4 ، ص 174 .\r\n","page_name":" 101 ","page_number":101},
  {"content":"\r\n\r\nرا جز در اين سه حال نيافتم : يا نماز مىگزارد ، يا روزه بود و يا قرآن مىخواند . برتر از جعفر بن محمّد ( در اين عصر ) از نظر دانش ، عبادت و پرهيزكارى ، هرگز چشمى نديده و گوشى نشنيده و بر قلب هيچ بشرى خطور نكرده است » . « 1 »\r\nابو حنيفه ( پيشواى مذهب حنفى ) مىگويد : « من فقيه‌تر از جعفر بن محمّد نديدم . وقتى كه منصور وى را نزد خود فراخواند ، نخست سراغ من فرستاد و گفت : اى ابو حنيفه ! مردم بسيار علاقه‌مند به جعفر بن محمّد شدند . بنابراين ، سؤالات دشوارى را آماده كن ، تا از پاسخ آنها درماند . من نيز چهل مسأله را آماده ساختم ، تا اينكه منصور عباسى در شهر حيره مرا نزد خودش فراخواند . به نزد او رفتم و جعفر بن محمّد را ديدم كه سمت راست وى نشسته است ، منصور به من دستور داد بنشينم . آنگاه رو به امام صادق كرد و گفت : اى أبا عبد اللَّه ! اين مرد ابو حنيفه است .\r\nگفت : آرى !\r\nآنگاه منصور به من رو كرد و گفت : اى ابو حنيفه ! سؤالات خود را مطرح كن . من نيز سؤالات خود را مطرح كردم و آن حضرت به من پاسخ مىداد و مىگفت : پاسخ آن به نزد شما اين است و اهل مدينه چنين پاسخ مىگويند و ما چنين مىگوييم . نظر او گاه با نظر مردم مدينه موافق بود و گاه با همهء ما مخالف بود . تا آنكه من هر چهل مسأله را پرسيدم و او به همين گونه پاسخ داد » .\r\nسپس ابو حنيفه مىافزايد : « آيا ما روايت نمىكنيم كه داناترين مردم كسى است كه به اقوال مختلف از همه آگاه‌تر باشد ( بنابراين ، جعفر بن محمّد از همهء مردم آن زمان عالم‌تر بود ) » . « 2 »\r\nهمچنين ابو حنيفه گفت : « لو لا السَّنَتان لهلك النّعمان ؛ اگر آن دو سال ( بهره‌گيرى از محضر امام صادق عليه السلام ) نبود ، نعمان ( نام ابو حنيفه است ) هلاك مىشد » . « 3 »\r\nابن حجر هيتمى دربارهء امام صادق عليه السلام مىنويسد : « آن قدر مردم از علم و دانش [ امام 
  ] جعفر صادق نقل كرده‌اند كه سواران را براى رسيدن به خدمتش به حركت درآورده ، و آوازه‌اش در همهء شهرها پيچيده ؛ از وى پيشوايان بزرگى ، مانند يحيى بن سعيد ، ابن جريح ، مالك ، سفيانىها [ سفيان بن سعيد ثورى و سفيان بن عيينه كوفى 
  ] ابو حنيفه ، شعبة بن حجّاج بصرى و ايّوب سجستانى روايت كرده‌اند » . « 4 »\r\nشهرستانى در ملل و نحل مىگويد : « جعفر بن محمّد الصادق ، هو ذو علمٍ غزير ، و أدبٍ كاملٍ في\r\n\r\n\r\n","description":"","footnote":"\r\n( 1 ) . الامام الصادق و المذاهب الاربعه ، به نقل از التهذيب ، ج 2 ، ص 104 ؛ و التوسل و الوسيلة ، نوشتهء ابن تيميه ، ص 52 ( چاپ دوم ) ؛ و المجالس السنية ، ص 5 ( مطابق نقل الموسوعة الفقهية الميسرة ، ج 1 ، ص 33 ) . بخشى از اين سخن در تهذيب التهذيب ابن حجر عسقلانى ، ج 2 ، ص 94 نيز آمده است .\r\n( 2 ) . سير اعلام النبلاء ، ج 6 ، ص 258 .\r\n( 3 ) . الامام الصادق و المذاهب الاربعه ، ج 1 ، ص 53 ، به نقل از تحفهء اثنىعشريهء آلوسى ، ص 8 ( الموسوعة الفقهية الميسره ، ج 1 ، ص 34 ) .\r\n( 4 ) . الصواعق المحرقه ، ص 201 ( فصل سوم : احاديثى كه دربارهء برخى از اهل بيت وارد شده است ) .\r\n","page_name":" 102 ","page_number":102},
  {"content":"\r\n\r\nالحكمة ، و زهدٍ في الدنيا ، و ورعٍ تامٍّ عن الشهوات ؛ جعفر بن محمّد صادق ، داراى علمى فراوان ، و ادب كامل در حكمت ، و بىرغبت در امر دنيا ، و داراى نهايت ورع در برابر شهوات بود » . « 1 »\r\nبستانى در « دائرة المعارف » خويش دربارهء امام جعفر صادق مىنويسد : « جعفر صادق ، يكى از پيشوايان دوازده‌گانه مذهب اماميّه است ، او از بزرگان اهل بيت است و چون در گفتار صادق است ، لقب صادق گرفته است ؛ او داراى فضل عظيمى بود » . « 2 »\r\n\r\nديگر امامان اهل بيت عليهم السلام\r\nپس از امام صادق عليه السلام به سبب تثبيت حكومت بنى عبّاس ، بار ديگر فشارها و تنگناها بر امامان اهل بيت عليهم السلام شروع شد و از اين رو ، مدرسهء تعليم و تدريس اهل بيت دچار مشكل گرديد ؛ ولى با اين حال ، امام كاظم و امام رضا عليهما السلام نيز در همان شرايط به ترويج فرهنگ اهل بيت و فقه آل محمّد صلى الله عليه و آله پرداختند .\r\nسيّد بن طاووس مىنويسد : « گروه زيادى از ياران و شيعيان خاص امام كاظم عليه السلام و رجال خاندان هاشمى در محضر آن حضرت گرد مىآمدند و سخنان و پاسخهاى آن حضرت به پرسشهاى حاضران را ، يادداشت مىكردند و هر حكمى را كه در مورد هر حادثه‌اى صادر مىكرد ، ثبت و ضبط مىنمودند » . « 3 »\r\nابن حجر هيتمى ، دانشمند و محدّث معروف اهل سنّت مىنويسد : « موسى كاظم وارث علوم و دانش‌هاى پدر و داراى فضل و كمال او بود . وى در پرتو عفو و گذشت و بردبارى فوق العاده‌اى كه ( در برخورد با نادانان ) از خود نشان مىداد ، لقب كاظم گرفت . در زمان او كسى در معارف الهى و دانش و بخشش به پايه او نمىرسيد » . « 4 »\r\nپس از امام كاظم عليه السلام فرزندش امام رضا عليه السلام نيز از فرصت به دست آمده در پايان خلافت هارون و عصر مأمون استفاده كرد و تلاش‌هاى علمى و فقهى پيشوايان گذشته را ادامه داد . امام عليه السلام افزون بر استحكام بخشيدن به عقايد اهل بيت و شركت در مناظرات مهم و اثبات حقانيّت اسلام ، نقش ارزنده‌اى در ساماندهى و تهذيب احاديث ايفا كرد .\r\nدربارهء مقام او ، ذهبى مىنويسد : « على الرضا ، داراى منزلت بزرگ و شايسته خلافت بود . وى از نظر دانش ، دين و بزرگى ، در پايه‌اى بلند قرار داشت » . « 5 »\r\nهمچنين - مطابق نقل اعيان الشيعة - حاكم نيشابورى در تاريخ خود درباره آن حضرت نوشته است : « در سنّ بيست و چند سالگى در مسجد رسول خدا مىنشست و براى مردم فتوا مىداد » . « 6 »\r\nكتاب فقه الرضا نيز به آن حضرت منسوب است . « 7 »\r\n\r\n\r\n","description":"","footnote":"\r\n( 1 ) . ملل و نحل شهرستانى ، ج 1 ، ص 133 .\r\n( 2 ) . دائرة المعارف بستانى ، ج 6 ، ص 478 . شبيه همين تعبيرات ، در دائرة المعارف فريد وجدى ( ج 3 ، ص 109 ) نيز آمده است .\r\n( 3 ) . انوار البهيّه ، شيخ عبّاس قمى ، ص 170 .\r\n( 4 ) . الصواعق المحرقه ، ص 203 .\r\n( 5 ) . سير اعلام النبلاء ، ج 9 ، ص 387 .\r\n( 6 ) . اعيان الشيعة ، ج 1 ، ص 101 .\r\n( 7 ) . همان مدرك ، ص 102 .\r\n","page_name":" 103 ","page_number":103},
  {"content":"\r\n\r\nامام جواد عليه السلام نيز توانست در فرصت كوتاه عمر خويش ( بيست و پنج سال ) ، تا آنجا كه حاكمان وقت اجازه مىدادند ، به ترويج مكتب اهل بيت بپردازد و از جمله ، گاه مشكلات فقهى خلفا را مىگشود و گاه در مناظرات ، مسائل مهم فقهى را حل مىكرد . « 1 » دانشمندان بزرگى از اهل سنّت دربارهء عظمت علمى و وجودى آن حضرت سخن گفته‌اند . از جمله ابن حجر هيتمى مىنويسد : « مأمون او را به دامادى خود انتخاب كرد ؛ زيرا با وجود سن كم ، از نظر علم و آگاهى و حلم ، بر همهء دانشمندان برترى داشت » . « 2 »\r\nسبط بن جوزى مىگويد : « او در علم و تقوا و زهد و بخشش بر روش پدرش بود » . « 3 »\r\nپس از امام جواد عليه السلام فرزند بزرگوارش امام هادى عليه السلام در عصرى امامت و زعامت شيعه را به عهده گرفت ، كه فشارها و اختناق بيش از گذشته شد .\r\nو آن حضرت براى فعاليت فرهنگى در سطحى گسترده ، آزادى عمل نداشت ؛ اما در همان شرايط نامساعد نيز ، افزون بر پاسخ به شبهات اعتقادى ، فعاليتهاى حديثى و فقهى نيز داشت و شاگردان فراوانى را تربيت كرد .\r\nپاسخها و حل مشكلات فقهى آن امام در فرصت‌هاى به دست آمده ، گواه دانش سرشار او است . « 4 »\r\nزمان امام حسن عسكرى عليه السلام فشارها بيش از گذشته بود . به قدرى حكومت عبّاسى از نفوذ امام نگران بود كه حضرت ناگزير شد هر هفته روزهاى دوشنبه و پنج شنبه در دربار حاضر شود . « 5 » ولى با اين حال ، امام عليه السلام شاگردان و نمايندگانى را در شهرها گماشته بود و اين گونه در مسير ترويج مكتب اهل بيت و فقه و حديث تلاش مىكرد .\r\nپس از امام حسن عسكرى عليه السلام امامت به فرزندش امام مهدى عليه السلام منتقل شد . آن حضرت داراى دو غيبت بود ؛ غيبت صغرى و كوتاه مدت كه حدود 69 سال طول كشيد . و غيبت كبرى كه با پايان يافتن دوران غيبت صغرى آغاز و تا زمان ظهور آن حضرت ادامه خواهد داشت .\r\nهر چند امام مهدى عليه السلام آشكارا امامت مردم را به عهده نداشت ؛ ولى در همان دوران غيبت صغرى ، به وسيلهء نوّاب خويش متكفّل هدايت پيروان مكتب اهل بيت بود و مشكلات علمى و فقهى آنان را حل مىكرد . از جملهء آنها ، مىتوان به پاسخ امام عليه السلام به پرسشهاى « اسحاق بن يعقوب » در زمينه‌هاى\r\n\r\n\r\n","description":"","footnote":"\r\n( 1 ) . براى آگاهى از مناظرات امام جواد با يحيى بن اكثم ، دانشمند معروف زمان مأمون عبّاسى ، ر . ك : بحار الأنوار ، ج 50 ، ص 78 - 75 . همچنين فتواى آن حضرت دربارهء كيفيّت قطع دست سارق ، در مجلس معتصم عبّاسى و در حضور فقهاى آن زمان ، دليل روشنى از دانش فقهى آن امام است . ( ر . ك : وسائل الشيعة ، ج 18 ، ص 490 ، ابواب حدّ السرقه )\r\n( 2 ) . الصواعق المحرقه ، ص 205 .\r\n( 3 ) . تذكرة الخواص ، ص 359 .\r\n( 4 ) . فتواى فقهى امام عليه السلام دربارهء مسيحى زناكار كه قبل از اجراى حد مسلمان شده بود و مخالفت آن حضرت با نظر يحيى بن اكثم و ديگر فقهاى دربارى ، بسيار جالب است . ( ر . ك : وسائل الشيعة ، ج 18 ، ص 408 ، ابواب حد الزنا ، باب 36 ) . همچنين نذر متوكّل و اختلاف نظر در نحوهء اجراى آن و راهگشايى امام عليه السلام نمونهء ديگرى است ( ر . ك : تذكرة الخواص ، ص 360 ) .\r\n( 5 ) . بحار الأنوار ، ج 50 ، ص 251 .\r\n","page_name":" 104 ","page_number":104},
  {"content":"\r\n\r\nگوناگون اشاره كرد « 1 » و همچنين مىتوان از توقيع مفصّلى كه امام عليه السلام در پاسخ به سؤالات نمايندهء مردم قم ، جناب محمّد بن عبد اللَّه بن جعفر حميرى صادر نمود ، ياد كرد . « 2 »\r\n\r\nب ) فقهاى عصر امامان اهل بيت عليهم السلام\r\nاين دوره از تاريخ فقه اماميّه ، شاهد پرورش فقهايى به دست ائمّهء اهل بيت عليهم السلام است كه نقش ارزشمندى در رشد فقه اسلامى داشتند ؛ و اينها غير از فقهايى از اهل سنّت هستند كه از مكتب اهل بيت بهره‌مند شده‌اند .\r\nدر اين بخش ، نخست تشويق ائمّه به اجتهاد و فقاهت را ذكر كرده ، سپس به تعدادى از فقها و محدّثانى كه از محضر آنان بهره گرفته‌اند ، اشاره مىكنيم .\r\n\r\n1 . تشويق و ترغيب به اجتهاد\r\nائمّهء اهل بيت عليهم السلام برخى از شاگردان برجسته خود را كه از قدرت استنباط و اجتهاد برخوردار بودند ، به ممارست در اين فن و استخراج احكام دينى تشويق مىكردند :\r\nگاه به صورت يك دستور كلى مىفرمودند :\r\n« إنّما علينا أن نلقى إليكم الأُصول و عليكم أن تفرّعوا\r\n؛ بر ماست كه اصول ( و كليات احكام ) را بر شما القا كنيم و بر شماست كه فروعات آن را خود به دست آوريد » . « 3 »\r\nگاه نيز به برخى از شاگردان برجستهء خود دستور مىدادند براى مردم فتوا دهند . يكى از همين نمونه‌ها ، دستور امير مؤمنان على عليه السلام به قُثّم بن عبّاس فرماندار آن حضرت در مكّه است كه فرمود :\r\n« و اجلس لهم العصْريْن فأفتِ المستفتي و علِّم الجاهل و ذاكر العالم\r\n؛ صبح و عصر براى رسيدگى به امور مردم ، مجلسى فراهم ساز ! به آنان كه فتوا خواهند ، فتوا ده ، جاهلان را بياموز و با دانشمندان به بحث و گفتگو بپرداز » . « 4 »\r\nنمونهء ديگر توصيهء امام باقر عليه السلام به ابان بن تغلب است كه فرمود :\r\n« اجلس فى مسجد المدينة و افت النّاس ، فإنّي احبّ ان يُرى في شيعتي مثلك\r\n؛ در مسجد مدينه بنشين و براى مردم فتوا بده ! زيرا من دوست دارم همانند تو در ميان شيعيان ديده شود » . « 5 »\r\nگاهى به مردم اجازه مىدادند ، مسائل دينى خود را از شاگردان شايسته و مورد اعتماد اين مكتب فراگيرند . همان گونه كه امام رضا عليه السلام در پاسخ كسى كه از آن حضرت سؤال كرد ، به علت عدم دسترسى به امام عليه السلام مىتوانم مسائل دينى خود را از يونس بن عبد الرحمن بپرسم ؟ امام عليه السلام فرمود : آرى مىتوانى . « 6 »\r\n\r\n\r\n","description":"","footnote":"\r\n( 1 ) . اعلام الورى ، طبرسى ، ص 453 - 452 .\r\n( 2 ) . الغيبه ، شيخ طوسى ، ص 236 - 229 .\r\n( 3 ) . اين روايت از امام صادق عليه السلام است و شبيه به همين تعبير ، از امام رضا عليه السلام نيز نقل شده است . ( وسائل الشيعة ، ج 18 ، ص 41 ، باب 6 از ابواب صفات القاضى ، ح 51 و 52 ) .\r\n( 4 ) . نهج البلاغه ، نامه 67 .\r\n( 5 ) . رجال نجاشى ، ج 1 ، ص 73 ، شرح حال ابان بن تغلب ؛ وسائل الشيعة ، ج 20 ، ص 116 .\r\n( 6 ) . وسائل الشيعة ، ج 18 ، ص 107 ، باب 11 از ابواب صفات القاضى ، ح 33 .\r\n","page_name":" 105 ","page_number":105},
  {"content":"\r\n\r\nگاه نيز شيوهء اجتهاد را به شاگردان خويش مىآموختند كه يكى از اين نمونه‌ها پاسخ امام صادق عليه السلام به پرسش عبد الاعلى ، دربارهء نحوهء مسح بر ناخن پايى است كه مجروح شده و پارچه‌اى بر آن گذاشته شده است . امام عليه السلام فرمود :\r\n« يُعرف هذا و أشباهه من كتاب اللَّه ، قال اللَّه تعالى : «  ما جَعَلَ عَلَيْكُمْ فِي الدِّينِ مِنْ حَرَجٍ »  « 1 » امسح عليه\r\n؛ اين مورد و همانند آن ، از كتاب خدا فهميده مىشود . خداوند فرمود : « در دين ( اسلام ) خدا كار سنگين و سختى بر شما قرار نداد » بنابراين ، بر همان پارچه ( جبيره ) مسح كن » . « 2 »\r\n\r\n2 . فراوانى شاگردان مكتب اهل بيت عليهم السلام\r\nهر چند خلفاى جور تلاش مىكردند مردم را از دانش اهل بيت عليهم السلام بىبهره سازند و خلفاى اموى و عبّاسى با تنگناهايى كه براى امامان اهل بيت عليهم السلام ايجاد مىكردند ، فرصت كافى را براى ترويج دين و پرورش شاگردان اين مكتب به آنان نمىدادند ، امّا در همان فرصتهاى به دست آمده - به ويژه در عصر امام باقر و امام صادق عليهما السلام - تعداد زيادى از طالبان دين و دانش از مكتب آن بزرگواران بهره‌ها گرفته‌اند .\r\nذهبى ( م 748 ) در ميزان الاعتدال مىنويسد :\r\n« مذهب تشيّع در ميان تابعين و تابعين تابعين ، گسترش داشت كه همهء آنان ، متديّن ، اهل ورع و صدق بوده‌اند . از اين رو ، اگر احاديث آنان را رد كنيم و نپذيريم ، تمامى آثار نبوى از بين خواهد رفت » . « 3 »\r\nاين سخن به خوبى گوياى نقش محدّثان مكتب اهل بيت در ميان ياران ائمّه عليهم السلام جهت بقاى آثار نبوى و شريعت محمّدى است و در عين حال از گستردگى جمعيّت و پيروان اهل بيت در ميان دانشمندان و محدّثان آن عصر حكايت مىكند .\r\n\r\n3 . تعدادى از فقهاى معروف مكتب اهل بيت عليهم السلام\r\nدر ميان شاگردان مكتب اهل بيت عليهم السلام افرادى بوده‌اند كه از برجستگى خاصّى برخوردار بوده و به حق فقيه و اسلام‌شناس و مورد اعتماد كامل بوده‌اند ، كه به برخى از آنان اشاره مىكنيم .\r\nامام صادق عليه السلام دربارهء چهار تن از ياران خويش به نامهاى بريد بن معاويه عجلى ، زرارة بن اعين ، محمّد بن مسلم و ليث مرادى فرمود :\r\n« أربعة نُجباء ، أُمناء اللَّه على حلاله و حرامه ، لو لا هؤلاء انقطعت آثار النبوّة و اندرست\r\n؛ اين چهار تن از شخصيت‌ها و برجستگان ، و امين بر ( بيان ) حلال و حرام خداوند هستند و اگر آنان نبودند ، آثار نبوّت گسسته و نابود مىشد » . « 4 »\r\nمرحوم كشى نيز در رجال خويش برخى از بزرگان از شاگردان ائمّه را نام مىبرد و از آنها به عظمت و بزرگى ياد مىكند . سپس نام 18 تن از آنها را كه بسيار معروف بودند ، مىبرد .\r\nاز شاگردان ارزندهء ائمّهء اهل بيت در اين دوره ،\r\n\r\n\r\n","description":"","footnote":"\r\n( 1 ) . حج ، آيهء 78 .\r\n( 2 ) . وسائل الشيعة ، ج 1 ، ص 327 ، باب 39 از ابواب الوضوء ، ح 5 .\r\n( 3 ) . ميزان الاعتدال ، ج 1 ، ص 5 .\r\n( 4 ) . خلاصة الاقوال ، ص 234 ؛ رجال كشى ، شرح حال أبو بصير ليث مرادى .\r\n","page_name":" 106 ","page_number":106},
  {"content":"\r\n\r\nفضل بن شاذان نيشابورى ( م 260 ) است ؛ وى از ياران امام جواد و امام هادى عليهما السلام است و از امام رضا عليه السلام نيز روايت دارد و در ميان علماى شيعه بسيار معروف است . مرحوم كشى مىگويد : وى 180 كتاب تأليف كرد . « 1 »\r\nبرخى از اين كتابها در فقه است ، مانند : كتاب الفرائض الكبير ، كتاب الفرائض الاوسط ، كتاب الفرائض الصغير ، كتاب الطلاق ، كتاب المُتْعتيْن : متعة النساء و متعة الحجّ و . . . . « 2 »\r\nهمچنين در ميان اصحاب امام رضا و امام جواد عليهما السلام چهره‌هاى معروف علمى و فقهى وجود دارند ، كه از جملهء آنها احمد بن محمّد بن عيسى اشعرى ، احمد بن محمّد ابى نصر بزنطى ، زكريا بن آدم ، محمّد بن اسماعيل بن بزيع ، حسين بن سعيد اهوازى و على بن مهزيار است . برخى از اين بزرگان داراى تأليفات متعدد فقهى نيز بوده‌اند .\r\nاز شاگردان برجسته امام هادى عليه السلام نيز مىتوان از ايّوب بن نوح ، عثمان بن سعيد اهوازى و عبد العظيم حسنى ( مدفون در شهر رى ) نام برد كه برخى از آنان داراى آثار ارزشمند علمى و فقهى هستند .\r\nاز شاگردان برجسته و چهره‌هاى روشن مكتب امام حسن عسكرى نيز مىتوان به احمد بن اسحاق اشعرى قمى ، أبو هاشم داوود بن قاسم جعفرى ، عبد اللَّه بن جعفر حميرى ، أبو عمرو عثمان بن سعيد عمرى ، على بن جعفر و محمّد بن حسن صفار اشاره كرد . « 3 »\r\n\r\nويژگىهاى اين دوره :\r\n1 . اين دوره عصر حضور ائمّهء اهل بيت عليهم السلام است كه نقش عمدهء آنان تبيين شريعت و صيانت آن از تحريف بوده است ؛ از اين رو مردم موظف بودند به آنها مراجعه كرده و به طور كامل از آنان پيروى نمايند .\r\n2 . دسترسى مردم به حكم شرعى واقعى با مراجعه به ائمّهء اهل بيت ممكن بوده است .\r\n3 . فقاهت در اين عصر ، در فراگيرى سنّت و احاديث ، حفظ و نقل آنها و فتوا دادن بر اساس آنچه كه از آيات قرآن و احاديث به طور روشن به دست مىآمد ، خلاصه مىشد .\r\n4 . در اين دوره اجتهاد را به معناى مصطلح - به سبب حضور ائمّهء اهل بيت عليهم السلام - جز در مواردى كه دسترسى به آن بزرگواران ممكن نبود ، مجاز نمىدانستند .\r\n5 . حديث و فقه با هم آميخته بود و مسائل فقهى بر اساس احاديث و غالباً به صورت غير منظم تدوين و با اسنادش ذكر مىشد .\r\n6 . پرورش هزاران فقيه و محدّث در مكتب اهل بيت عليهم السلام .\r\n\r\n\r\n","description":"","footnote":"\r\n( 1 ) . رجال كشى ، شرح حال فضل بن شاذان .\r\n( 2 ) . معجم رجال الحديث ، ج 13 ، ص 290 - 289 .\r\n( 3 ) . براى آگاهى از شخصيّت برجسته و آثار اين بزرگان ، ر . ك : رجال كشى ، رجال نجاشى ، فهرست و رجال شيخ طوسى و معجم رجال الحديث آية اللَّه خويى .\r\n","page_name":" 107 ","page_number":107},
  {"content":"\r\n\r\n\r\nدورهء دوم : عصر شكل‌بندى و تبويب فقه\r\nشروع اين دوره از ابتداى غيبت صغرى در سال 260 هجرى است و تا زمان انتقال شيخ طوسى از بغداد به نجف و تأسيس مدرسه فقه و اجتهاد در آن ديار ( سال 448 هجرى ) ادامه داشت .\r\nاين دوره ، زمانى است كه فقه اهل بيت عليهم السلام كه بدون شكل‌بندى بود ، تغيير كرد و با تبويب ، عرضه شد ، هرچند اين تبويب در اغلب موارد نه از نظر كمّى از محدودهء روايات تجاوز مىكرد و نه از نظر الفاظ .\r\nنمونه روشن اين شيوه ، كتاب شرايع از على بن بابويه قمى است كه آن را به صورت نامه‌اى به فرزندش محمّد بن على بن بابويه ، معروف به شيخ صدوق ، نوشته است .\r\nاين كتاب ، متأسّفانه به دست ما نرسيده ولى از نظر شكل‌بندى و عدم تجاوز آن غالباً از محدودهء روايات همان است كه درباره آن گفته‌اند : « هرگاه اصحاب در نصوص كمبودى احساس مىكردند ، به كتاب شرايع على بن بابويه مراجعه مىكردند » . « 1 »\r\nپس در اين دوره هر چند فقه و اجتهاد شكل گرفت ؛ ولى در واقع همان فقه مأثور بود ، البتّه گاه همين فقه مأثور به صورت مبسوط ، همراه با ذكر متن روايات و اسناد آن تدوين مىشد ، مانند كافى شيخ كلينى و من لا يحضره الفقيه شيخ صدوق ؛ و گاه با حذف اسناد بلكه با تقطيع متن روايات و اقتصار روايت بر مورد فتوا ، ذكر مىگرديد ، مانند كتاب شرايع ابن بابويه ( متوفّاى 329 ) و كتابهاى هدايه و مقنع از شيخ صدوق ( م 381 ) و نهايه شيخ طوسى ( م 460 ) .\r\nاين شيوه ، رسم معمول فقهاى آن عصر بود ؛ با اين حال بزرگانى پيدا مىشدند كه فراتر از شيوهء معمول ، گاه در مسائل فقهى به استدلالات عقلى نيز تمسّك مىجستند ؛ افرادى مانند عمّانى و اسكافى .\r\nگفتنى است كه دورهء دوم فقه اهل بيت عليهم السلام از سه مدرسه تشكيل مىشد :\r\n\r\nالف ) مدرسهء قم و رى\r\nفقهاى اين مدرسه ، در عرضهء فقه تنها به نصوص تمسّك مىجستند و از آن ، به استدلالات عقلى تعدّى نمىكردند . از بزرگان اين مدرسه مىتوان به صدوق پدر و پسر اشاره كرد .\r\nاين مدرسه ، مدرسه‌اى توانا و مورد اعتماد اصحاب بود ، تا آنجا كه سفير ناحيهء مقدّسه ، جناب حسين بن روح نوبختى ، كتاب التأديب را به قم مىفرستد و به گروهى از فقهاى آنجا مىنويسد كه :\r\n« به محتواى اين كتاب نظر افكنيد كه چه قسمت‌هايى از آن مخالف چيزهايى است كه نزد شماست » . « 2 »\r\n\r\nب ) مدرسهء عمّانى و اسكافى\r\nآموزگاران اين مدرسه ، در مسائل فقهى به استدلالات عقلى نيز تمسّك مىكردند ، تا آنجا كه گاه\r\n\r\n\r\n","description":"","footnote":"\r\n( 1 ) . الذّريعة ، ج 13 ، ص 46 .\r\n( 2 ) . الغيبه ، شيخ طوسى ، ص 390 .\r\n","page_name":" 108 ","page_number":108},
  {"content":"\r\n\r\nعمل به قياس و استحسان را به آنها نسبت مىدهند .\r\nيكى از علماى اين گروه ، جناب حسن بن على بن ابى عقيل عمّانى ( م 368 ) است . وى پس از دوران غيبت صغرى ، زعامت پيروان اهل بيت را به عهده گرفت ، و نخستين كسى بود كه از اجتهاد به شيوهء معروفش در مباحث فقهى بهره جُست . كتاب او المتمسّك بحبل آل الرسول است كه در آن مسائل فقهى را بيان و براى آنها ادلّه اقامه كرده و فروعاتى را بر آن مترتّب ساخته است . اين كتاب براى علما از مهمترين كتابهاى قابل استفاده در قرن چهارم و پنجم بود و ميان پيروان اين مكتب به اندازه‌اى مشهور بود كه نجاشى دربارهء آن گفته است : « هيچ حاجى از خراسان نمىآمد ، مگر آنكه اين كتاب را طلب مىكرد و نسخه‌اى از آن را مىخريد و من از استادم أبو عبد اللَّه شنيدم كه از اين مرد ( عمّانى ) بسيار ستايش مىكرد » . « 1 »\r\nمتأسّفانه امروزه از اين كتاب ، اثرى باقى نمانده است ؛ ولى ابن ادريس حلّى ( م 598 ) ؛ محقّق حلّى ( م 676 ) و علّامه حلّى ( م 726 ) فتاوايى را از آن در كتب خويش نقل كرده‌اند . ابن ادريس دربارهء اين كتاب گفته است : « كتابى نيكو و عظيم است و نزد من موجود است » . « 2 »\r\nعالم ديگر كه همان شيوه را ادامه داد و اركانش را استحكام بخشيد ، أبو على محمّد بن احمد بن جنيد اسكافى ( م 381 ) است . نجاشى دربارهء وى مىگويد :\r\n« محمّد بن احمد بن جنيد ، أبو على كاتب اسكافى ، در ميان اصحاب ما ، داراى اعتبارى است و مورد اعتماد و جلالت قدر است . وى تأليفات زيادى دارد » . « 3 »\r\nنجاشى از كتابهايش نام مىبرد ، از جمله ، از دو كتاب فقهى وى كه تهذيب الشيعة لاحكام الشريعة و الاحمدى للفقه المحمدى « 4 » است . متأسّفانه اين دو كتاب نيز به دست ما نرسيده ، هر چند كتاب دوم تا عصر علّامهء حلّى موجود بوده است . « 5 »\r\n\r\nج ) مدرسهء بغداد\r\nاين مدرسه را بهتر است ، مدرسهء شيخ مفيد ( م 413 ) و شاگردانش ، نظير سيّد مرتضى ( م 436 ) و غير او ناميد . اين مدرسه ، ميان آن دو شيوه ، يعنى تمسّك به نصوص و استدلات عقلى جمع كرد ، شايد از آن رو كه شيخ مفيد در هر دو مدرسهء سابق الذكر ، شاگردى كرده بود ، زيرا وى از سويى شاگرد ابن جنيد بود و از سوى ديگر از محضر جعفر بن محمّد بن قولويه ( م 368 ) و مدرسهء قمىها ، بهره برده است .\r\nشيخ مفيد تأليفات متعددى در فقه دارد از جمله مقنعه كه تهذيب الاحكام شيخ طوسى شرح آن است . « 6 »\r\n\r\nويژگىهاى اين دوره :\r\n1 . عرضه كتب فقهى به صورت تبويب شده ، امّا\r\n\r\n\r\n","description":"","footnote":"\r\n( 1 ) . رجال نجاشى ، شرح حال حسن بن على بن ابى عقيل .\r\n( 2 ) . سرائر ، ص 429 .\r\n( 3 ) . رجال نجاشى ، شرح حال محمّد بن احمد بن جنيد .\r\n( 4 ) . شيخ طوسى در « فهرست » از اين كتاب با نام مختصر الاحمدى فى الفقه المحمدى نام مىبرد .\r\n( 5 ) . موسوعة طبقات الفقهاء ، مقدّمه ، جزء 2 ، ص 238 .\r\n( 6 ) . ر . ك : روضات الجنّات ، ج 6 ، ص 178 - 153 ؛ اعيان الشيعة ، ج 9 ، ص 422 - 420 ؛ معجم رجال الحديث ، ج 17 ، ص 210 - 202 .\r\n","page_name":" 109 ","page_number":109},
  {"content":"\r\n\r\nغالباً در محدودهء روايات و با استفاده از الفاظ روايت .\r\n2 . اجتهاد در اين دوره ، بسيط و ساده بود و با توزيع روايات و عرضه آن بر ابواب فقهى ، حكم آن بيان مىشد و در استنتاج هم متن روايت ذكر مىشد .\r\n3 . اين دوره آغاز تدوين اصول فقه به حساب مىآيد ؛ نخست شيخ مفيد رساله‌اى به نام التذكرة باصول الفقه نوشت ، آنگاه شاگردش سيّد مرتضى كتاب مشروح ترى در اصول فقه به نام الذريعة الى اصول الشريعه را تدوين كرد .\r\n4 . اين دوره آغاز تدوين فقه مقارن نيز محسوب مىشود ؛ به اين صورت كه موارد مورد اختلاف مسائل فقهى با مذاهب ديگر نيز ذكر مىشد . در اين ارتباط شيخ مفيد كتاب الإعلام و سيّد مرتضى كتاب‌هاى الانتصار و الناصريات را تدوين كردند . « 1 »\r\n\r\nدورهء سوم : عصر تحوّل در عرصهء فقاهت و اجتهاد\r\nاين دوره از عصر شيخ طوسى ( م 460 ) آغاز مىشود ، البتّه از زمانى كه وى به اجبار از بغداد به نجف اشرف هجرت كرد . شيخ الطّائفه محمّد بن حسن طوسى ، از شاگردان برجستهء شيخ مفيد و سيّد مرتضى بود و مدّت زيادى را نزد آنان شاگردى كرد .\r\nوى به مدّت 23 سال ملازم و همراه سيّد مرتضى بود ، تا آنكه پس از ارتحال سيّد مرتضى ، زعامت پيروان مكتب اهل بيت را بر عهده گرفت و از همه جا به سوى وى مىآمدند . بغداد از آن زمان تا وقتى كه فتنه و آشوب و درگيرى آنجا را فرا گرفت مركز تشيّع بود .\r\nشيخ طوسى نيز كتاب فقهى خود را در آغاز ، همانند گذشتگان به صورت مختصر و با استفاده از متن روايات و بدون تفريعات گسترده نوشت كه از جمله كتاب « نهايه » بود .\r\nبا ناامن شدن بغداد و تهديد شيخ طوسى ، آن فقيه بزرگ در سال 448 هجرى به نجف اشرف هجرت كرد و حوزهء علميّه آنجا را تأسيس نمود . « 2 »\r\nشيخ طوسى با مهارت در علوم مختلف اسلامى از جمله تفسير ، رجال ، اصول و فقه ، تحوّل تازه‌اى را در فقه اسلامى ايجاد كرد . « 3 » در عصر وى ، كتب فقهى از شيوهء مرسوم كه به صورت تدوين نصوص بود ، تغيير يافت و فروعات تازه‌اى بر آن افزوده شد . در همهء اين فروعات به طور كامل از استدلال به روايات و قواعد اصول عقلى استفاده گرديد .\r\n\r\n\r\n","description":"","footnote":"\r\n( 1 ) . موسوعة الفقه الإسلامي ، ج 1 ، ص 49 .\r\n( 2 ) . ابن جوزى دربارهء حوادث اين دوره مىنويسد : در سال 448 در مساجد بغداد ، در اذانها به جاى « حىّ على خير العمل » جمله « الصلاة خير من النوم » گفته مىشد . و آنچه كه بالاى درب خانه‌ها نوشته شده بود « محمّد و على خير البشر » كنده شد . دستور قتل أبو عبد اللَّه بن جلّاب ، رئيس پارچه‌فروشان در « باب الطاق » بغداد ، صادر شد ؛ زيرا وى در رفض غلوّ مىكرد . او را كشته و جلوى مغازه‌اش به دار آويختند . أبو جعفر طوسى از بغداد فرار كرد و خانه‌اش ويران شد . ( المنتظم ، ج 16 ، ص 8 - 7 ) .\r\nابن اثير نيز مىنويسد : در سال 449 ، خانهء أبو جعفر طوسى فقيه اماميّه در كرخ غارت شد و هرچه در آن بود مورد دستبرد قرار گرفت و خودش نيز به نجف رفت ( كامل ابن اثير ، ج 9 ، ص 638 - 637 ) .\r\n( 3 ) . ر . ك : روضات الجنّات ، ج 6 ، ص 249 - 216 ؛ اعيان الشيعة ، ج 9 ، ص 167 - 159 .\r\n","page_name":" 110 ","page_number":110},
  {"content":"\r\n\r\nشروع اين تحوّل ، از ناحيهء شيخ طوسى و با نوشتن كتاب مبسوط آغاز شد . وى در مقدّمهء كتاب مبسوط آورده است كه : « پيوسته مخالفان ، ما را تحقير كرده و مىگويند : آنها فروعات و مسائل اندكى در فقه دارند و ادّعا مىكنند كسانى كه به قياس و اجتهاد ( به معناى خاص نزد اهل سنّت ) عمل نمىكنند ، نمىتوانند تكثير مسائل نمايند و بر اساس اصول كليّه ، تفريع فروع كنند » .\r\nسپس مىافزايد : « من از گذشته به انجام اين كار علاقه‌مند بودم ، ولى كم رغبتى طايفه اماميّه ، مرا از انجام آن منصرف مىساخت ، زيرا اماميّه اخبار فراوانى در اختيار داشتند و در مسائل ، از الفاظ صريح و روايات بهره مىبردند ، به گونه‌اى كه اگر كسى آن الفاظ را تغيير مىداد و از لفظ ديگرى به جز روايت ، براى رساندن مقصود خويش بهره مىگرفت ، تعجب مىكردند . از اين رو ، نخست من كتاب « نهايه » را به همان شيوه مرسوم نوشتم ، تا از نوشتن كتاب مبسوط ( به شيوه تازه ) شگفت زده نشوند » . « 1 »\r\nاين كلمات شيخ در « مبسوط » به خوبى نشان مىدهد كه وى براى انتقال از دورهء دوم فقه ، به دورهء سوم ، كار بزرگى انجام داد و تحوّل عظيمى به وجود آورد .\r\n\r\nويژگىهاى اين دوره :\r\n1 . نگارش جديد مسائل فقهى . مرحوم شيخ طوسى ، سنّت گذشتگان را در تدوين كتب فقهى كنار گذاشت و با استفاده از قواعد و اصول كلى به تفريع فروعات پرداخت و از تقييد به متن روايت ( نه محتواى آن ) در تدوين مسائل فقهى خارج شد و فصل تازه‌اى را در تدوين كتب فقهى اماميّه باز كرد .\r\n2 . توجّه به مسألهء فقه مقارن به صورت گسترده‌تر . هر چند پيش از شيخ طوسى كتابهايى در فقه مقارن نوشته شده بود ، ولى وى با نوشتن كتاب « خلاف » به طور گسترده ترى وارد اين عرصه شد و مسائل مورد اختلاف مذهب اماميّه و مذاهب اهل سنّت را مورد توجّه قرار داد .\r\n3 . ورود « اجماع » به ادلّه فقه . تا زمان سيّد مرتضى ، اماميّه در مسائل فقهى به اجماع استدلال نمىكرد و تنها اهل سنّت از آن بهره مىگرفت ؛ ولى از زمان سيّد مرتضى و مخصوصاً از عصر شيخ طوسى ، نزد اماميّه به عنوان يكى از ادلّهء مورد پذيرش قرار گرفت ، هر چند حجيّت آن را از راه « لطف » و مانند آن مىدانستند .\r\n4 . ورود گستردهء « علم اصول فقه » به عرصهء فقه .\r\nشيخ طوسى با نوشتن كتاب ارزشمند و مهم خود به نام عدّة الاصول عرصه جديدى را در علم اصول گشود . اين كتاب سالها به عنوان كتاب درسى در حوزه‌هاى علميّه اماميّه مورد استفاده قرار گرفت .\r\nمرحوم سيّد مهدى بحر العلوم ( م 1212 ) دربارهء اين كتاب مىنويسد : « اين كتاب بهترين كتابى است كه در علم اصول نوشته شده است » . « 2 »\r\nاز ثمرات مهم اين اثر ، اثبات حجيّت خبر واحد\r\n\r\n\r\n","description":"","footnote":"\r\n( 1 ) . مقدّمهء مبسوط .\r\n( 2 ) . فوائد الرجاليه ، ج 3 ، ص 231 .\r\n","page_name":" 111 ","page_number":111},
  {"content":"\r\n\r\nاست ؛ زيرا پيش از شيخ طوسى ، ادعاى اتّفاق مىشد كه جز به خبر قطعى نمىشود عمل كرد ؛ ولى شيخ طوسى نخستين كسى است كه اثبات كرد ، اخبار آحاد - اگر راويانش افراد موثّقى باشند - حجيّت دارد و ادعا كرد كه عمل اصحاب به روايات همين گونه بوده است .\r\n5 . فراهم شدن ديگر عناصر لازم براى استنباط احكام . شيخ طوسى افزون بر تدوين كتابى در علم اصول ، با تدوين كتابهاى رجالى و موسوعات حديثى ، خدمت بزرگى به فقها در مسير استنباط احكام كرد . « 1 »\r\n\r\nدورهء چهارم : عصر ركود و تقليد\r\nاين دوره از نيمهء قرن پنجم آغاز و تا پايان قرن ششم ادامه مىيابد . به سبب عظمت علمى شيخ طوسى ، ابّهتى از وى در ميان فقهاى اماميّه به وجود آمد ؛ به گونه‌اى كه تا سالها فقيه مستقلى كه بتواند بر خلاف نظرات شيخ فتوا دهد ، يافت نشد . قداست علمى او سبب شد تا بيش از صد سال كمتر كسى جرأت مخالفت با نظراتش را داشته باشد . فقهايى كه پس از وى كتابى مىنوشتند ، مرجع علمى آنها كتابهاى شيخ بود و همان را به بيانى ديگر نقل مىكردند ؛ به اين سبب اين عصر ، دورهء تقليد از افكار شيخ و ركود در فقاهت و اجتهاد نام گرفت .\r\nبرخى از نويسندگان معتقدند ، سبب ديگر ركود در اين دوره ، وجود جوّ عظيم تبليغاتى عليه شيعيان و قتل و غارت آنان بود ؛ اين يورشها از زمان شيخ طوسى شروع شد و بغداد از سلطه آل بويه خارج گرديد و « طغرل بك » كه حاكمى سنّى مذهب و متعصّب بود ، بر آن ديار تسلّط يافت ؛ وى به قتل و غارت شيعيان پرداخت و حتّى كتابخانهء شيخ طوسى را نيز به آتش كشيد .\r\nدر سال 579 هجرى نيز صلاح الدين ايّوبى در حلب بر شيعيان شمشير كشيد و آنها را وادار به پذيرفتن مذهب اهل سنّت و عقيدهء اشاعره كرد و اعلام نمود : جز مقلّدان مذاهب اربعه ، كسى حق خطابه و تدريس ندارد . وى در مصر نيز با شيعيان به همين شيوه عمل كرد .\r\nطبيعى است كه در چنين جوّ رعب و وحشت و ناامنى ، فرصت و نشاط علمى و نوآوريهاى فقهى از عالمان گرفته شود . « 2 »\r\nولى در اين دوره نيز جمعى از فقها - هر چند اندك - مشعل فروزان فقه اهل بيت عليهم السلام را روشن نگاه داشتند .\r\n\r\nبرخى از فقهاى اين دوره :\r\nاين دوره شاهد فقهاى ارزشمندى نيز بوده كه\r\n\r\n\r\n","description":"","footnote":"\r\n( 1 ) . كتابهاى رجال ، فهرست و اختيار معرفة الرجال را در ارتباط با رجال و عالمان و راويان شيعه تدوين كرد و دو موسوعهء حديثى وى نيز تهذيب و استبصار نام دارد .\r\n( 2 ) . موسوعة طبقات الفقهاء ، مقدّمهء جزء دوم ، ص 300 - 299 ( با تلخيص ) .\r\n","page_name":" 112 ","page_number":112},
  {"content":"\r\n\r\nبرخى از آنان عبارتند از :\r\n1 . قاضى ابن برّاج طرابلسى ( م 481 ) ؛ مؤلّف كتاب مهذّب . « 1 »\r\n2 . أبو على طوسى ، فرزند شيخ طوسى ( م حدود 515 ) . « 2 »\r\n3 . فضل بن حسن بن فضل طبرسى ( م 548 ) نويسندهء تفسير ارزشمند مجمع البيان . وى آراى فقهى خويش را ذيل آيات الاحكام در همان كتاب تفسير خود آورده است . « 3 »\r\n4 . أبو جعفر محمّد بن على طوسى معروف به « ابن حمزه » ( م حدود 550 ) كتاب فقهى او الوسيلة الى نيل الفضيلة نام دارد . « 4 »\r\n5 . قطب الدين راوندى ( م 573 ) مؤلّف كتاب فقه القرآن . « 5 »\r\n6 . أبو المكارم حمزة بن على بن أبو المحاسن ، معروف به « ابن زهره » ( م 585 ) كتاب معروف او در فقه و اصول ، غنية النزوع نام دارد . « 6 »\r\n\r\nويژگىهاى اين دوره :\r\n1 . ركود علمى در فقه و تقليد از آثار شيخ طوسى . بر همين اساس و به تبع شيخ طوسى در اين دوره به علم اصول توجّه ويژه‌اى شد و از عنصر عقل در استدلالات ، بهره بيشترى گرفته شد و ابن زهره ، بخشى از كتاب غنيه را به علم اصول اختصاص داد .\r\nوى در عرصه‌هاى مختلف به طور روشن بر عقل اعتماد كرد . همچنين سديد الدّين حمصى ( م 588 ) نيز كتابى به نام المصادر فى اصول الفقه نوشت .\r\n2 . توجّه به فقه القرآن . قطب الدين راوندى ( م 573 ) در همين زمينه كتابى با نام فقه القرآن نوشت و شيخ طبرسى نيز در تفسير مجمع البيان به اين مسأله توجّه خاصّى كرد . « 7 »\r\n\r\nدورهء پنجم : عصر تجديد حيات فقهى اهل بيت عليهم السلام\r\nپس از آنكه سالها افكار شيخ طوسى بر فقه شيعه سايه افكنده بود و به سبب نفوذ فوق العادهء علمى شيخ ، كسى با وى مخالفت نمىكرد ، در اواخر قرن ششم راه نقد افكار وى گشوده شد و نشاط فقاهت و اجتهاد بار ديگر به جمع فقها بازگشت . اين حركت تا قرن يازدهم ( عصر سيطرهء اخباريون ) ادامه يافت .\r\n\r\n\r\n","description":"","footnote":"\r\n( 1 ) . ر . ك : امل الآمل ، ج 2 ، ص 149 ؛ روضات الجنّات ، ج 4 ، ص 206 - 202 ؛ اعيان الشيعة ، ج 8 ، ص 18 .\r\n( 2 ) . ر . ك : امل الآمل ، ج 2 ، ص 76 ؛ اعيان الشيعة ، ج 5 ، ص 246 - 244 .\r\n( 3 ) . ر . ك : امل الآمل ، ج 2 ، ص 217 - 216 ؛ روضات الجنّات ، ج 5 ، ص 365 - 357 ؛ اعيان الشيعة ، ج 8 ، ص 400 - 398 ؛ مقدّمهء تفسير مجمع البيان .\r\n( 4 ) . ر . ك : روضات الجنّات ، ج 6 ، ص 274 - 262 ؛ اعيان الشيعة ، ج 2 ، ص 264 - 263 .\r\n( 5 ) . ر . ك : امل الآمل ، ج 2 ، ص 127 - 125 ؛ روضات الجنّات ، ج 4 ، ص 9 - 5 ؛ اعيان الشيعة ، ج 7 ، ص 241 - 239 .\r\n( 6 ) . ر . ك : امل الآمل ، ج 2 ، ص 106 - 105 ؛ روضات الجنّات ، ج 2 ، ص 377 - 374 ؛ اعيان الشيعة ، ج 6 ، ص 250 - 249 .\r\n( 7 ) . موسوعة طبقات الفقهاء ، مقدّمهء جزء دوم ، ص 303 - 302 ( با اندكى تصرّف و تلخيص ) .\r\n","page_name":" 113 ","page_number":113},
  {"content":"\r\n\r\nهر چند عالمانى چون سديد الدّين محمود بن على حمصى رازى ( م 583 ) و ابن زهرهء حلبى ( م 585 ) ، كم و بيش به نقد افكار شيخ پرداختند ؛ ولى پرچمدار اين نهضت كه به طور گسترده وارد اين عرصه شد ، محمّد بن ادريس حلّى ( م 598 ) است . « 1 »\r\nابن ادريس با نقد افكار علمى شيخ طوسى خدمت بزرگى را به اجتهاد و فقاهت كرد و در عمل ، انفتاح باب اجتهاد را تداوم بخشيد .\r\nابن ادريس به صراحت در سرائر مىگويد : « من جز از دليل روشن و برهان آشكار ، از كسى تقليد نمىكنم » . « 2 »\r\nاو طريق صحيح در اجتهاد و فقاهت را چنين بيان مىكند كه : « طريق صحيح نزد من عمل به كتاب خدا ، يا سنّت رسول خداست كه به طور متواتر رسيده باشد ، يا اجماع است . و اگر اين سه راه نبود ، آنچه را كه محقّقان مىتوانند در مسائل شرعى بدان اعتماد كنند ، تمسّك به دليل عقل قطعى است ؛ زيرا در اين صورت مسائل شرعى بر اساس دليل عقلى بقا يافته و به دليل عقل موكول شده است » . « 3 »\r\nابن ادريس - بر خلاف شيخ طوسى - به اخبار آحاد اعتماد نداشت . « 4 »\r\nبه هر حال ، حركت رو به رشد اجتهاد و فقاهت ، به وسيلهء جعفر بن حسن بن يحيى بن سعيد حلّى ، معروف به « محقّق حلّى » ( م 676 ) ادامه يافت و از بالندگى و فروزندگى فوق العاده‌اى برخوردار شد . « 5 »\r\nهرگاه به طور مطلق « محقّق » گفته شود ، وى مقصود است و در فضل و دانش او همين بس كه كتاب شرايع الاسلام از زمان تأليف تا قريب به زمان ما ، كتاب درسى حوزه‌هاى علميّهء اماميّه بوده و شرح فراوانى بر آن نوشته شده است . « 6 »\r\nاز كتابهاى ديگر وى مىتوان به معتبر و مختصر النافع اشاره كرد .\r\nمحقّق حلّى به تهذيب آراى شيخ پرداخت و آنها را در چهارچوب روشنى عرضه كرد و با استفاده از اعتراضات و انتقادات ابن ادريس به دفاع از مكتب شيخ طوسى پرداخت . « 7 »\r\nاز مهمترين اقدامات محقّق ترتيب فقه و تهذيب ابواب آن بود . وى در تقسيم فقه ، ابتكارى به خرج داد و فقه را به : عبادات ، عقود ، ايقاعات و احكام تقسيم كرد . « 8 »\r\n* * *\r\n\r\n\r\n","description":"","footnote":"\r\n( 1 ) . ر . ك : امل الآمل ، ج 2 ، ص 243 و روضات الجنّات ، ج 6 ، ص 290 - 274 .\r\n( 2 ) . سرائر ، ج 1 ، ص 51 .\r\n( 3 ) . همان مدرك ، ص 46 .\r\n( 4 ) . همان مدرك ، ص 51 .\r\n( 5 ) . ر . ك : امل الآمل ، ج 2 ، ص 29 ؛ روضات الجنّات ، ج 2 ، ص 191 - 182 ؛ اعيان الشيعة ، ج 4 ، ص 93 - 89 .\r\n( 6 ) . گفته شده كه بيش از يكصد شرح بر اين كتاب نوشته شده است . ( موسوعة الفقه الاسلامى طبقاً لمذهب اهل البيت ، ج 1 ، ص 58 )\r\n( 7 ) . جامع المقاصد ، ج 1 ، مقدّمهء تحقيق ، ص 20 .\r\n( 8 ) . پيش از اين ، چنين ترتيبى در تنظيم ابواب فقه به گونه‌اى كامل مراعات نمىشد . مثلًا شيخ طوسى در مبسوط كتاب ارث را ( با نام كتاب الفرائض و المواريث ) در كنار كتاب وصايا و نكاح آورده است ، با آنكه وصايا و نكاح از قسم عقود و ارث از قسم احكام است . موارد ديگرى نيز در كتاب ديده مىشود كه نحوهء تنظيم آن ، با چينش محقّق حلّى در ابواب فقه تفاوت دارد .\r\n","page_name":" 114 ","page_number":114},
  {"content":"\r\n\r\n\r\nجمعى از فقهاى دورهء پنجم :\r\nاين دوره شاهد وجود فقهاى برجسته و ارزشمندى در تاريخ فقاهت اماميّه است كه به فقه رشد و بالندگى خاصى بخشيدند . افزون بر ابن ادريس و محقّق حلّى كه از آنها نام برده شد برخى ديگر از فقهاى برجسته اين دوره عبارتند از :\r\n1 . احمد بن موسى بن جعفر بن طاووس ، ( م 673 ) .\r\nوى در زمينهء فقه ، دورهء شش جلدى بشرى المحقّقين و دورهء چهارجلدى الملاذ را تدوين كرد « 1 » ولى متأسّفانه امروز هيچ يك از اين دو در اختيار ما نيست .\r\n2 . أبو منصور جمال الدين حسن بن يوسف بن على بن مطهر حلّى معروف به علّامهء حلّى ( م 726 ) .\r\nهنگامى كه در فقه اماميّه « علّامه » به طور مطلق گفته شود ، مقصود علّامهء حلّى است . « 2 » او بر شيوهء استادش محقّق حلّى در فقه تأكيد ورزيد ، ولى از خود نيز ابتكاراتى نشان داد . علّامهء حلّى به فقه به ويژه معاملات ، توسعه بخشيد و بيش از گذشتگان به قواعد اصولى استناد جست . از كتاب‌هاى مهم او ، منتهى المطلب ، مختلف الشيعة ، تذكرة الفقهاء و قواعد الاحكام است .\r\n3 . فخر المحقّقين محمّد بن حسن حلّى ( م 771 ) . وى فرزند علّامهء حلّى و مؤلّف كتاب ايضاح الفوائد شرح كتاب قواعدِ پدر بزرگوارش علّامهء حلّى است . « 3 »\r\n4 . محمّد بن مكّى عاملى ، معروف به شهيد اوّل ( شهيد در 786 ) . او نيز از پيروان مكتب علّامهء حلّى به شمار مىرود ؛ و خود نيز عالمى محقّق و متبحّر در فقه اسلامى بود .\r\nكتاب معروف اللّمعة الدّمشقية كه متن كاملى از دوره فقه به شمار مىرود ، قرنهاست كه با شرح شهيد ثانى به نام الروضة البهية فى شرح اللّمعة الدّمشقية كتاب درسى حوزه‌هاى علميّهء اماميّه است . برخى ديگر از كتاب‌هاى معروف فقهى وى الذكرى ، الدروس فى فقه الامامية و البيان نام دارد . « 4 »\r\n5 . جمال الدين مقداد بن عبد اللَّه سيورى حلّى ، معروف به « فاضل مقداد » ( م 826 ) .\r\nوى از فقهاى بزرگ اهل بيت عليهم السلام و جامع معقول و منقول و محدّث و متكلّم بود . مهم‌ترين كتاب وى در فقه التنقيح الرائع نام دارد كه شرح مختصر النافع محقّق حلّى است و كتاب كنز العرفان . « 5 »\r\n6 . احمد بن محمّد بن فهد حلّى ، معروف به « ابن فهد حلّى » ( م 841 ) .\r\nشيخ حرّ عاملى از وى با عنوان فاضل ، دانشمند ، موثّق ، زاهد ، عابد ، پرهيزكار و داراى جلالت قدر ياد كرده است . مهمترين كتاب فقهى او المهذّب البارع نام\r\n\r\n\r\n","description":"","footnote":"\r\n( 1 ) . رجال ابن داود ، شرح حال شماره 140 .\r\n( 2 ) . رجوع كنيد به : روضات الجنّات ، ج 2 ، ص 286 - 269 ؛ اعيان الشيعة ، ج 5 ، ص 408 - 396 .\r\n( 3 ) . ر . ك : روضات الجنّات ، ج 6 ، ص 339 - 330 ؛ اعيان الشيعة ، ج 9 ، ص 159 .\r\n( 4 ) . ر . ك : امل الآمل ، ج 1 ، ص 183 - 181 ؛ روضات الجنّات ، ج 7 ، ص 21 - 3 ؛ اعيان الشيعة ، ج 10 ، ص 64 - 59 .\r\n( 5 ) . ر . ك : رياض العلماء ، ج 5 ، ص 216 ؛ اعيان الشيعة ، ج 10 ، ص 134 .\r\n","page_name":" 115 ","page_number":115},
  {"content":"\r\n\r\nدارد كه شرح مختصر النافع محقّق حلّى است . « 1 »\r\n7 . على بن الحسين عاملى كركى ( م 940 ) .\r\nوى به نام « محقّق ثانى » و « محقّق كركى » معروف است . او داراى كتابهاى فراوانى است كه مهمترين كتاب فقهى او كه بسيار مورد توجّه فقهاست جامع المقاصد فى شرح القواعد نام دارد . « 2 »\r\n8 - زين الدّين بن على بن احمد عاملى ، معروف به شهيد ثانى ( شهيد در 966 ) .\r\nوى از بزرگان فقهاى شيعه و معروف در علم و فضل و زهد و عبادت و تحقيق و جلالت قدر است ؛ آن عالم بزرگ كتابهاى فراوانى نوشته است كه مشهورترين آنها در فقه مسالك الافهام فى شرح شرايع الاسلام و الروضة البهية فى شرح اللّمعة الدّمشقية و روض الجنان است كه شرح ارشاد الأذهان علّامهء حلّى است . « 3 »\r\n9 . احمد بن محمّد اردبيلى ( م 993 ) .\r\nوى از سويى به جهت تحقيق و دقت علمى به « محقّق اردبيلى » و از سوى ديگر به سبب تقوا و قدس و زهد فراوانش به « مقدّس اردبيلى » شهرت يافت . از او دو اثر ارزشمند در فقه به يادگار مانده است كه يكى از آنها مجمع الفائدة و البرهان فى شرح ارشاد الاذهان است كه شرح كتاب ارشاد الاذهان علّامهء حلّى است و مشتمل بر دورهء كامل فقهى همراه با دقّت و تحقيق است و ديگرى « زبدة البيان فى احكام القرآن » است كه در آن به بررسى آيات الاحكام پرداخته است . « 4 »\r\n10 . محمّد بن على بن حسين موسوى عاملى ، معروف به صاحب مدارك ( م 1009 ) .\r\nوى عالمى ارزشمند ، محقّقى دقيق و جامع علوم مختلف بود . مهمترين كتاب فقهى وى مدارك الاحكام فى شرح شرايع الاسلام نام دارد . « 5 » « صاحب مدارك » و « صاحب معالم » ( شيخ حسن بن زين الدّين ( م 1011 ) از پيروان مكتب محقّق اردبيلى به شمار مىروند . اين دو تن نيز همچون محقّق اردبيلى در تمسّك و استدلال به روايات ، سخت‌گير بودند و سند روايتى را مىپذيرفتند كه عدالت راوى آن ، با دو شاهد عادل تأييد شده باشد و شهادت يك عادل و يا متخصّص رجالى را در عدالت او كافى نمىدانستند . « 6 »\r\n11 . محمّد باقر بن محمّد مؤمن سبزوارى ( م 1090 ) .\r\nوى مؤلّف كتاب كفاية الاحكام و ذخيرة المعاد است و شيوهء اجتهادى و فقاهتى او نيز متأثّر از محقّق اردبيلى است . « 7 »\r\n\r\n\r\n","description":"","footnote":"\r\n( 1 ) . ر . ك : امل الآمل ، ج 2 ، ص 29 ؛ روضات الجنّات ، ج 1 ، ص 75 - 71 ؛ اعيان الشيعة ، ج 3 ، ص 148 - 147 .\r\n( 2 ) . ر . ك : امل الآمل ، ج 1 ، ص 122 - 121 ؛ روضات الجنات ، ج 4 ، ص 375 - 360 ؛ اعيان الشيعة ، ج 8 ، ص 212 - 208 .\r\n( 3 ) . ر . ك : امل الآمل ، ج 1 ، ص 91 - 85 ؛ روضات الجنّات ، ج 3 ، ص 387 - 352 ؛ اعيان الشيعة ، ج 7 ، ص 158 - 143 .\r\n( 4 ) . ر . ك : امل الآمل ، ج 2 ، ص 23 ؛ روضات الجنّات ، ج 1 ، ص 85 - 79 ؛ اعيان الشيعة ، ج 3 ، ص 82 - 80 .\r\n( 5 ) . ر . ك : امل الآمل ، ج 1 ، ص 168 - 167 ؛ روضات الجنّات ، ج 7 ، ص 55 - 45 ؛ اعيان الشيعة ، ج 10 ، ص 7 - 6 .\r\n( 6 ) . موسوعة الفقه الاسلامى طبقاً لمذهب اهل البيت عليهم السلام ، ج 1 ، ص 61 .\r\n( 7 ) . ر . ك : امل الآمل ، ج 2 ، ص 250 ؛ روضات الجنّات ، ج 2 ، ص 77 - 68 ؛ الكنى و الالقاب ، ج 3 ، ص 160 - 159 .\r\n","page_name":" 116 ","page_number":116},
  {"content":"\r\n\r\n\r\nويژگىهاى دورهء پنجم :\r\n1 . شكسته شدن عصر تقليد از گذشتگان به طور كامل .\r\n2 . تأليف فراوان متون فقهى . در اين دوره فقها آثار ماندگارى در متون فقهى از خويش به يادگار گذاشتند كه از مهمترين آنها مىتوان به شرايع و قواعد و لمعه اشاره كرد .\r\n3 . تأليف دوره‌هاى مفصّل فقه در مجلدات فراوان .\r\n4 . اهتمام به اصول فقه به شكل تازه ميان فقها .\r\nاز كتابهاى مهم اصولى در اين عصر مىتوان به معارج الاصول محقق حلّى و نهاية الوصول الى علم الاصول علّامهء حلّى اشاره كرد .\r\n5 . ابتكار تازه در ترتيب و تقسيم ابواب فقهى .\r\nاين كار را محقّق حلّى صورت داد و فقه به چهار قسم عبادات ، عقود ، ايقاعات و احكام تقسيم شد .\r\n6 . تدوين كتب رجال تازه ، به صورت دقيق‌تر .\r\nاز اين كتابها مىتوان به رجال علّامهء حلّى و رجال ابن داوود ( م 747 ) اشاره كرد .\r\n7 . تدوين آيات الاحكام .\r\nنخستين بار به طور مستقل و مشروح ، اين كتاب را فاضل مقداد ، با نام كنز العرفان تدوين كرد ، پس از آن مرحوم محقّق اردبيلى نيز كتاب زبدة البيان را در همين ارتباط نوشت . مقصود از « آيات الاحكام » بررسى آياتى از قرآن كريم است كه از آنها حكمى از احكام فقهى استفاده مىشود .\r\n8 . تدوين كتبى در قواعد فقهيه . « 1 »\r\nشهيد اوّل كتابى با نام القواعد و الفوائد و ابن فهد حلّى كتاب نضد القواعد الفقهيّه و شهيد ثانى كتاب فوائد القواعد را در همين زمينه تأليف كردند . « 2 »\r\n9 . توجّه به تدوين فقه حكومتى .\r\nبا تشكيل حكومت صفوى در ايران در ابتداى قرن دهم و رسميت يافتن شيعه ، تحوّل ديگرى در فقه ايجاد شد ؛ زيرا با دعوت پادشاهان صفوى از علما براى نظارت بر مسائل حكومت ، فقه حكومتى شكل عملى به خود گرفت . مرحوم « محقّق كركى » ( م 940 ) از كسانى بود كه در اين زمينه گامهاى مهمّى را برداشت و بحثهايى مانند ولايت فقيه و حدود آن ،\r\n\r\n\r\n","description":"","footnote":"\r\n( 1 ) . تفاوت « قاعدهء فقهى » با « مسألهء فقهى » آن است كه ، مسألهء فقهى ، جزئى و در موارد خاص فقهى مورد استفاده قرار مىگيرد ؛ ولى « قاعدهء فقهى » در بسيارى از ابواب فقهى جريان دارد . همچنين تفاوت « قاعدهء فقهى » با « قاعدهء اصولى » آن است كه قاعدهء اصولى ، يا اساساً مشتمل بر حكم شرعى نيست ، بلكه همانند بسيارى از مسائل آن ، در طريق استنباط حكم شرعى واقع مىشود و يا متضمن حكم شرعى عامّى است كه در جميع ابواب فقه جريان دارد و اختصاص به موضوع خاصى از فقه ندارد ؛ مثل برائت شرعى در مورد فقدان نص ؛ به خلاف « قاعدهء فقهى » كه اوّلًا در تمام موارد ، حكمى است از احكام شرعى و ثانياً اگر چه عام است ولى در عين حال ، يا اختصاص به تعدادى از ابواب فقه دارد ، نه جميع آن ( مثل قاعدهء طهارت و لا تعاد ) و يا اختصاص به موضوعات خارجيّه معيّنى دارد ، اگر چه در همه ابواب فقه جريان داشته باشد ، مثل دو قاعدهء « لا ضرر » و « لا حرج » كه گر چه در غالب و يا كلّ ابواب فقه جارى است ، ولى در عين حال ، بر محور موضوعات خاصى دور مىزند كه همان موضوعات ضررى و حرجى باشد .\r\nدر نتيجه « قواعد فقهيه » برزخى ميان مسائل فقهى و قواعد اصولى به حساب مىآيد ؛ يعنى نه آن خصوصيّت و جزئيّت مسائل فقهى را دارد و نه آن شمول و گستردگى قواعد اصولى را ( ر . ك : مقدمهء القواعد الفقهيّه تأليف آية اللَّه مكارم شيرازى ، ج 1 ، ص 24 - 23 ) .\r\n( 2 ) . ولى توجّه داشته باشيد ، كتاب‌هايى كه در بالا آمده ، دقيقاً مطابق تعريف « قواعد فقهى » تدوين نشده است .\r\n","page_name":" 117 ","page_number":117},
  {"content":"\r\n\r\nبحث خراج ، مقاسمه ، نماز جمعه و مانند آن مورد توجّه ويژه فقها قرار گرفت .\r\nدر واقع از ابتداى قرن دهم ، توجّه فقها از احكام و مسائل شخصى فراتر رفته و به فقه اجتماعى و حكومتى نيز معطوف گرديد .\r\n\r\nدورهء ششم : عصر پيدايش حركت اخبارىگرى\r\nاين دوره ، از اوايل قرن يازدهم آغاز و تا اواخر قرن دوازدهم ادامه يافت .\r\nپس از قرنها رشد و بالندگى فقه اماميّه و بهره‌گيرى از قدرت عقل در استنباط و پيشرفت علم اصول و استفاده از آن در فقه ، حركت اخبارىگرى و ناديده انگاشتن عقل در طريق استنباط آغاز شد .\r\nاين حركت در حالى شكل گرفت كه نقش عقل در استنباط احكام شرعى توسط جمعى از محقّقان ، از جمله محقّق حلّى بسيار برجسته شد و توسط پيروانش ؛ صاحب مدارك ، محقّق سبزوارى و صاحب معالم ادامه يافت .\r\nاخبارىگرى با تاخت‌وتاز به عقل و علوم عقلى آغاز شد و براى عقل هيچ وزن و جايگاهى را - نه در علوم عقلى و نه در علوم نقلى - قائل نبود و بر اجتهاد و تقليد نيز خط بطلان كشيد و راه آن را خطا شمرد .\r\nپرچمدار اين حركت محمّد امين استرآبادى ( م 1033 ) بود كه افكارش را در كتاب الفوائد المدنيّه - كه به هنگام اقامتش در مدينه آن را تدوين كرد - گردآورى نمود . « 1 »\r\nخلاصه افكار او چنين است :\r\n1 . ظواهر كتاب اللَّه حجيّتى ندارد ، مگر آياتى كه توسط معصومين عليهم السلام تفسير شده باشد .\r\n2 . در مسائل اصولى ، حكم عقل حجيّت ندارد و هيچ ملازمه‌اى ميان حكم عقل و نقل نيست .\r\n3 . اجماع مطلقا ، چه اجماع محصّل يا منقول ، فاقد حجيّت است .\r\n4 . همهء روايات كتب اربعه ، قطعى الصدور است ، لذا فقيه نيازى به بررسى اسناد آنها ندارد .\r\n5 . اگر در مورد موضوعى ، مانند دخانيات حكمى از كتاب و سنّت وارد نشده باشد ، در ارتباط با آن موضوع توقّف كرده و دربارهء آن حكمى صادر نمىكنيم ؛ البتّه در مقام عمل به احتياط روى مىآوريم . « 2 »\r\nهر چند بنيانگذار مكتب اخبارى را محمّد امين استرآبادى دانسته‌اند ، ولى برخى معتقدند از سخنان وى برمىآيد كه او تحت تأثير استادش ميرزا محمّد\r\n\r\n\r\n","description":"","footnote":"\r\n( 1 ) . ر . ك : امل الآمل ، ج 2 ، ص 246 ؛ روضات الجنّات ، ج 1 ، ص 139 - 120 ؛ اعيان الشيعة ، ج 9 ، ص 137 . نوشته‌اند كه در عصر استرآبادى اشاعره و اهل حديث بر حوزه‌هاى علميّهء حرمين شريفين سيطره داشتند و عقايد ظاهريون در حجاز رايج بود . آنان ظاهر روايات و احاديث را حجّت مىدانستند و با اجتهاد و رأى و قياس مخالف بودند . ميرزا محمّد استرآبادى و شاگردش محمّد امين استرآبادى تحت تأثير چنين جوّى قرار گرفتند و حركت اخبارىگرى را در فرهنگ شيعه بنيان نهادند . ( ر . ك : دائرة المعارف الاسلامية الشيعية ، ج 2 ، ص 226 ) . در حالى كه اجتهاد در نظر اهل سنّت و شيعه تفاوت بسيار دارد و اخباريّون همانند مخالفت اهل حديث از اهل سنّت ، با اجتهاد مخالفت كردند .\r\n( 2 ) . موسوعة طبقات الفقهاء ، مقدّمه ، ج 2 ، ص 385 .\r\n","page_name":" 118 ","page_number":118},
  {"content":"\r\n\r\nاسترآبادى ( م 1028 ) بود . « 1 »\r\nمحمّد امين استرآبادى كه داماد استادش نيز بود ، در كتاب دانش‌نامه شاهى « 2 » مىنويسد :\r\n« وقتى كه من علم حديث را نزد ميرزا محمّد استرآبادى آموختم ، به من گفت : طريقهء اخباريون را احيا كن و شبهاتى را كه در اين روش وجود دارد ، مرتفع ساز ! »\r\n\r\nعلّت پيدايش تفكّر اخبارىگرى :\r\nبه نظر مىرسد مهم‌ترين علّت پيدايش تفكّر اخبارىگرى ، سخت‌گيرى جمعى از فقها در امر حديث و توجّه بيشتر به عقل و استدلالات عقلى بود .\r\nبه واقع گرايش شديد به اخبار را مىتوان عكس العمل شديد در برابر عقل‌گرايى مرحوم محقّق اردبيلى و شاگردان و پيروانش دانست .\r\nدر گذشته جمعى از فقها در استنباطات خويش فقط به كتاب و سنّت توجّه داشتند و از ورود عقل به مباحث فقهى - براى دورى جستن از عمل به قياس و رأى - اجتناب مىكردند ، ولى برخى ديگر از فقها ، مانند عمّانى و اسكافى ، از استنباط عقلى در مسائل شرعى و فقهى بهره‌ها مىگرفتند ، تا اينكه شيخ مفيد و شيخ طوسى با بهره‌گيرى از هر دو مكتب ، تعادلى ميان آن دو روش برقرار ساختند و اين خط و مسير ، سالها ادامه داشت ، ولى در قرن دهم رويكرد تازه‌اى به عقل و سخت‌گيرى در تمسّك به احاديث به وجود آمد كه پرچمدار اين نهضت محقّق اردبيلى بود .\r\nپس از وى ، صاحب مدارك ، صاحب معالم و محقّق سبزوارى نيز ، همين تفكّر را تقويت كردند . در چنين فضايى استرآبادى كه در حجاز و در محيط حديثى اقامت گزيده بود ، تفكّر حديثى و اخبارى بر وى سلطه افكند و با تصلّب در اخبار ، به نفى عقل‌گرايى پرداخت ؛ كه نتيجهء آن مخالفت با شيوهء اصوليين و عقل‌گرايان و ايجاد شيوه‌اى علمى در اخبارگرى شد . « 3 »\r\n\r\nبرخى از فقهاى اخبارى :\r\nفقها و دانشمندان اخبارى كه پس از محمّد امين استرآبادى آمده‌اند ، در شدت و تعصّب متفاوت بوده‌اند . افكار و عقايد بسيارى از فقها و دانشمندان اخبارى با مرحوم استرآبادى تفاوت داشت ، در نهايت صاحب حدائق فقيهى اخبارى ولى در حد اعتدال و انصاف و محقّقى متتبّع بود و با همين اعتدال و انصافش ، در واقع سبب به پايان رسيدن عصر اخبارىگرى شد .\r\nبه هر حال ، مهمترين فقهاى اخبارى عبارتند از :\r\n1 . ملا محمّد تقى مجلسى ( م 1070 ) .\r\nملا محمّد تقى مجلسى ( مجلسى اوّل ) مردى\r\n\r\n\r\n","description":"","footnote":"\r\n( 1 ) . ر . ك : امل الآمل ، ج 2 ، ص 281 .\r\n( 2 ) . نسخه‌اى از اين كتاب در كتابخانه آية اللَّه مرعشى در شهر قم موجود است . وى اين كتاب را به زبان فارسى در مكّه مكرّمه نوشته است .\r\n( 3 ) . ر . ك : فرهنگ فقه مطابق مذهب اهل بيت عليهم السلام ، ج 1 ، ص 40 - 39 ( براى آگاهى از ديگر عللى كه براى پيدايش حركت اخبارىگرى گفته شد ، ر . ك : موسوعة طبقات الفقهاء ، مقدّمه ، جزء 2 ، ص 391 - 386 ) .\r\n","page_name":" 119 ","page_number":119},
  {"content":"\r\n\r\nمحقّق ، عالم ، زاهد ، عابد و فقيهى متكلّم بود . از كتابهاى معروف او روضة المتقين ، از بهترين شرح‌ها بر كتاب من لا يحضره الفقيه است كه نشانگر مهارت و تخصّص او در ادبيات ، رجال ، فقه و حديث است . « 1 »\r\n2 . ملا محسن فيض كاشانى ( م 1091 ) .\r\nوى عارفى حكيم و محدّثى فقيه بود ، احاديث كتب اربعه را در كتاب ارزشمند « الوافى » جمع‌آورى كرد و در فقه نيز كتابى به نام مفاتيح الشرايع ترتيب داد . « 2 »\r\n3 . محمّد بن حسن حرّ عاملى ( م 1104 ) .\r\nعالم متبحّر و محدّث جليل القدر ، مرحوم حرّ عاملى ، صاحب كتاب نفيس وسائل الشيعة است كه احاديث كتب اربعه و ديگر كتب مهم شيعه را به شيوه‌اى نو ، جمع‌آورى كرده است . « 3 »\r\n4 . علّامه محمّد باقر مجلسى ( م 1110 ) .\r\nعلّامهء مجلسى در علم و دانش و زهد و تقوا و جامعيّت ، برتر از آن است كه نياز به معرفى داشته باشد . از افتخارات او همين بس كه دائرة المعارف وسيعى را به نام بحار الانوار براى اماميّه تأليف كرد كه پيش از آن چنين كارى انجام نشده بود . كتاب مرآة العقول كه شرح كتاب كافى است ، از ديگر تأليفات ارزشمند اوست .\r\nوى كتب فراوانى نوشت و نخستين كسى است كه به طور گسترده كتابهايى را به زبان فارسى و در معارف دينى مطابق مذهب اهل بيت عليهم السلام تدوين كرد . « 4 »\r\n5 . شيخ يوسف بحرانى ( م 1186 ) .\r\nمحدّث كبير و فقيه ماهر ، شيخ يوسف بحرانى از كسانى است كه هم به فقه و هم به حديث احاطه كامل داشت . وى كتابهاى فراوانى را تأليف كرد ، كه مشهورترين آنها « الحدائق الناضرة » است و در 25 جلد انتشار يافته است . اين كتاب ، يك دوره فقه استدلالى ، همراه با نقل اقوال و نصوص در هر مسأله است . « 5 »\r\nهر چند شيخ يوسف بحرانى را اخبارى مىدانند ، ولى او با ميانه روى و دست كشيدن از بسيارى از مبانى اخباريها ، حركت آنها را متوقّف كرد . « 6 »\r\nدر عصر اخبارىگرى نيز كه پرچمش را امين استرآبادى برافراشت و تا حدود يك و نيم قرن در اهتزاز بود و با ظهور علّامه وحيد بهبهانى اركان آن در هم ريخت ، دانشمندان و مجتهدانى بودند كه در برابر موج اخبارىگرى سر خم نكردند و راه و رسم اجتهاد را ادامه دادند ، هر چند تعدادشان اندك بود .\r\n\r\n\r\n","description":"","footnote":"\r\n( 1 ) . ر . ك : امل الآمل ، ج 2 ، ص 252 ؛ اعيان الشيعة ، ج 9 ، ص 193 - 192 .\r\n( 2 ) . ر . ك : روضات الجنّات ، ج 6 ، ص 103 - 79 ؛ اعيان الشيعة ، ج 10 ، ص 46 .\r\n( 3 ) . ر . ك : امل الآمل ، ج 1 ، ص 145 - 141 ؛ روضات الجنّات ، ج 7 ، ص 105 - 96 ؛ اعيان الشيعة ، ج 9 ، ص 171 - 167 .\r\n( 4 ) . ر . ك : امل الآمل ، ج 2 ، ص 248 ؛ روضات الجنّات ، ج 2 ، ص 93 - 78 ؛ اعيان الشيعة ، ج 9 ، ص 184 - 182 ؛ بحار الأنوار ، ج 102 ، ص 165 - 105 .\r\n( 5 ) . ر . ك : روضات الجنات ، ج 8 ، ص 208 - 203 ؛ اعيان الشيعة ، ج 10 ، ص 317 ؛ الحدائق الناضرة ، ج 1 ، مقدّمهء تحقيق جامعهء مدرّسين .\r\n( 6 ) . براى آگاهى از اعتدال و ميانه روى ، بلكه عدول شيخ يوسف بحرانى از بسيارى از مبانى اخباريون ، به مقدّمهء كتابش الحدائق الناضرة مخصوصاً مقدّمهء دوازدهم مراجعه شود .\r\n","page_name":" 120 ","page_number":120},
  {"content":"\r\n\r\nبرخى از بزرگان اين دوره ، عبارتند از :\r\n1 . سلطان العلماء ( م 1064 ) ؛ نويسندهء تعليقه بر معالم الاصول و زبدهء شيخ بهايى . « 1 »\r\n2 . فاضل تونى ( م 1071 ) ؛ نويسندهء كتاب الوافية در اصول فقه . « 2 »\r\n3 . جمال الدين خوانسارى ( م 1125 ) ؛ از آثار او مىتوان به تعليقاتى بر شرح لمعه اشاره كرد . « 3 »\r\n4 . فاضل هندى ( م 1137 ) .\r\nكتاب معروفش در فقه كشف اللثام نام دارد كه شرح قواعد علّامهء حلّى است . اين كتاب مورد اعتماد فراوان صاحب جواهر بود كه گفته شده ، اگر اين كتاب نزد صاحب جواهر حاضر نبود ، وى چيزى را از جواهر نمىنوشت . « 4 »\r\n\r\nويژگىهاى دورهء ششم :\r\nحركت اخبارىگرى كه سبب فرو خفتن نشاط اجتهاد و گرايش به اخبار و احاديث گرديد ، براى خود آثار متفاوت منفى و مثبتى به جاى گذاشت .\r\n\r\nالف ) آثار منفى حركت اخبارگرى\r\n1 . تفرقه و تشتت فقها . جنبش اخباريون و پديد آمدن جوّ اخبارىگرى در فقه اماميّه ، سبب انتقاد شديد علماى اخبارى به مجتهدان اصولى شد .\r\nعالمان اخبارى معتقد بودند كه علماى اصولى از خود چيزى ندارند و سر سفره ديگران نشسته‌اند و از آن سو نيز اصوليين ، اخباريون را متهم به جمود و ركود مىكردند و همين موجب تفرقه و تشتّت ميان فقهاى اماميّه گرديد .\r\n2 . كثرت مجادلات فقهى . حركت اخباريون ، با ظهور برخى از مسائل ، زمينه مناظره و درگيرى را ايجاد كرد . مثلًا استفاده از دخانيات كه پيش از آن سابقه نداشت ، موضوع جدال و درگيرى ميان اخباريها و اصوليين گرديد . تا آنجا كه مسألهء تحريم « شرب تتن » ( استعمال دخانيات ) شعارى براى اخباريون گرديد ، همان گونه كه جوازش ، شعار اصوليين شد .\r\n3 . مخالفت با ادلّهء عقلى در عرصهء استنباط مسائل فقهى .\r\n4 . بىتوجهى به علم اصول .\r\nبا توجّه به اينكه تنها مرجع استنباط نزد اخباريون كتاب و سنّت بود و عقل و اصول عقلى نزد آنان هيچ اعتبارى نداشت ، لذا اصول فقه مورد بىاعتنايى آنها قرار گرفت و در اين دوران كتاب مستقلى - جز كتاب وافيه فاضل تونى - در علم اصول نوشته نشد . و بيشتر تأليفات بر محور زبدة الاصول شيخ بهايى دور مىزد ، كه بر آن شرح و تعليقه‌ها نوشته شد . « 5 »\r\n\r\n\r\n","description":"","footnote":"\r\n( 1 ) . روضات الجنّات ، ج 2 ، ص 326 ، همچنين ر . ك : امل الآمل ، ج 2 ، ص 92 ؛ اعيان الشيعة ، ج 6 ، ص 166 - 164 .\r\n( 2 ) . امل الآمل ، ج 2 ، ص 163 ، همچنين ر . ك : روضات الجنّات ، ج 4 ، ص 246 - 244 ؛ اعيان الشيعة ، ج 8 ، ص 70 .\r\n( 3 ) . ر . ك : روضات الجنّات ، ج 2 ، ص 215 - 214 ؛ اعيان الشيعة ، ج 9 ، ص 231 .\r\n( 4 ) . ر . ك : روضات الجنّات ، ج 7 ، ص 118 - 111 ؛ كشف اللثام ، ج 1 ، مقدمه تحقيق جامعهء مدرّسين .\r\n( 5 ) . ر . ك : اعيان الشيعة ، ج 3 ، ص 224 - 222 .\r\n","page_name":" 121 ","page_number":121},
  {"content":"\r\n\r\n\r\nب ) آثار مثبت حركت اخبارىگرى\r\n\r\n1 . تأليف جوامع روايى\r\nپس از تدوين كتب اربعه كه تنها مرجع روايى نزد فقها شمرده مىشد ، موسوعه حديثى ديگرى تأليف نگرديد . اخباريون كه اهتمام فراوانى به اخبار و احاديث داشتند ، در چنان دوره‌اى به تدوين جوامع حديثى اقدام كردند . از جمله تأليفات اين دوره عبارت است از : وسائل الشيعة ، وافى و بحار الأنوار .\r\n\r\n2 . تدوين تفاسير روايى\r\nاز اين نوع تفسير در اين دوره ، مىتوان به تفسير البرهان فى تفسير القرآن تأليف سيّد هاشم بحرانى ( م 1107 ) و تفسير نور الثقلين تأليف شيخ عبد على عروسى حويزى ( از علماى قرن يازدهم ) اشاره كرد .\r\n\r\nدورهء هفتم : عصر تجديد حيات اجتهاد در عرصهء فقاهت\r\nاين دوره ، از اواخر قرن دوازدهم آغاز شده و تا سال 1260 ادامه مىيابد .\r\nهر چند در عصر رواج اخبارىگرى ، جمعى از علماى اصولى نيز به تلاش خويش ادامه مىدادند ، ولى تفكّر اخبارى به گونه‌اى سيطره داشت ، كه اجازهء نفوذ و رشد افكار مجتهدان اصولى را نمىداد .\r\nدر اواخر سلطهء اخباريون ، كه دانشمندان آنان راه اعتدال را در پيش گرفته بودند ، عالم محقّق و دانشمند ژرف‌انديش ، علّامه وحيد بهبهانى ( م 1206 ) در برابر تفكّر اخبارىگرى برخاست . وى از نجف اشرف به كربلا آمد كه مركز اخباريون بود و زعامت آنان را مرحوم شيخ يوسف بحرانى نويسنده كتاب الحدائق الناضرة بر عهده داشت .\r\nمحقّق بهبهانى ، مبانى اخباريون را نقد كرد و به تقويت مبانى مجتهدان اصولى پرداخت . سرزمين عراق - مخصوصاً كربلا و نجف - كه مركز اخباريون بود ، با نهضت فكرى و علمى محقّق بهبهانى از وجود چنين افرادى خالى شد . اجمالى از مهم‌ترين پاسخهاى دقيق و علمى علّامهء بهبهانى به مبانى اخباريون چنين بود :\r\n1 . اخباريان معتقد بودند كه عمل به ظواهر قرآن تفسير به رأى است ( مگر آياتى كه توسط معصومين تفسير شده باشد ) و از اين رو ، مشمول روايات ناهيه از تفسير به رأى مىشود .\r\nمحقّق بهبهانى پاسخ داد كه تمسّك به ظواهر قرآن ، پس از فحص از مخصّص ، مقيّد ، ناسخ و مانند آن كه از معصومان وارد شده باشد در حقيقت عمل به قرآن است و از قسم تدبّر در قرآن به شمار مىآيد و اين مسأله با تفسير به رأى تفاوت فراوانى دارد . زيرا ظواهر الفاظ در عرف متشرّعه حجّت است .\r\n2 . اخباريون فقط كتاب و سنّت را در استنباط احكام حجّت مىدانستند و معتقد بودند كه عقل هيچ نقشى در استنباط احكام شرعى ندارد ؛ زيرا در روايات آمده است كه نمىشود دين خدا را با عقول بشرى فهميد .\r\nمحقّق بهبهانى در اين زمينه ، رساله‌اى در حسن و قبح عقلى نوشت و در آن حجيّت عقل را در\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمستقلّات عقلى به اثبات رسانيد و روشن ساخت كه آن گونه روايات در واقع اشاره به احكام ظنّى عقل از راههايى چون : قياس و استحسان و . . . دارد . و گرنه در احكام قطعى عقل كه هيچ فطرت درستى در حجيّت آن شك ندارد ، حكم عقل حجّت است ، مانند « قبح عقاب بلا بيان » و يا « اشتغال يقينى نياز به فراغ و برائت يقينى دارد » و نظير آن و در روايات معصومين بر حجيّت عقل تأكيد شده است .\r\n3 . اخباريها اجماع را در مسير استنباط احكام حجّت نمىدانستند و معتقد بودند اجماع در ميان عالمان اهل سنّت ، دليل شمرده مىشود ، نه در اعتقاد عالمان اماميّه . محقّق بهبهانى روشن ساخت كه « اجماع » ميان ما و عالمان اهل سنّت اشتراك لفظى دارد و گرنه اجماعى كه ما معتقد به حجيّت آن هستيم ، تفاوت جوهرى با اجماعى كه اهل سنّت بدان معتقدند ، دارد .\r\nاهل سنّت اجماع را فى نفسه حجت مىدانند ، ولى فقهاى اهل بيت عليهم السلام معتقدند كه اجماع طريقى است براى تحصيل قول و نظر معصوم عليه السلام . شرايط تحصيل نظر معصوم به وسيلهء اجماع در علم اصول توضيح داده شده است .\r\n4 . اخباريها معتقد بودند كه همهء احاديث وارده از معصومان در كتب معروف و معتبر مانند كتب اربعه قطعى است و نيازى به علم رجال ، براى بررسى اسناد آنها نداريم . محقّق بهبهانى اين مبنا را نيز رد كرد و در رسالهء اجتهاد و اخبار نياز به علم رجال را اثبات كرد . افزون بر اين ، وى با ابتكاراتى در علم اصول ، فصل تازه‌اى را نيز در اين علم گشود و سبب رشد و بالندگى آن گرديد . « 1 »\r\n\r\nشاگردان محقّق بهبهانى :\r\nعلّامه وحيد بهبهانى افزون بر پاسخ گويى و نقد مبانى اخباريون ، شاگردان ارزشمند و بزرگى را تحويل جامعه اسلامى داد كه پس از رحلت ايشان در سال 1206 ، خطّ فكرى استاد را با مهارت تمام ادامه دادند كه مهم‌ترين آنان عبارتند از :\r\n1 . ملّا مهدى نراقى ( م 1209 ) نويسندهء كتاب معتمد الشيعة في احكام الشريعة . « 2 »\r\n2 . سيّد محمّد مهدى بحر العلوم ( م 1212 ) مؤلّف كتاب الفوائد الرّجالية . « 3 »\r\n3 . شيخ أبو على حائرى ( م 1216 ) مؤلّف كتاب منتهى المقال . « 4 »\r\n4 . شيخ جعفر كاشف الغطا ( م 1227 ) مؤلّف كتاب كشف الغطا . « 5 »\r\n5 . ميرزا أبو القاسم قمى ( م 1231 ) مؤلّف كتاب\r\n\r\n\r\n","description":"","footnote":"\r\n( 1 ) . ر . ك : روضات الجنّات ، ج 2 ، ص 98 - 94 ؛ اعيان الشيعة ، ج 9 ، ص 182 ؛ طبقات اعلام الشيعة ، ج 1 ، ص 174 - 171 .\r\n( 2 ) . ر . ك : روضات الجنّات ، ج 7 ، ص 203 - 200 ؛ اعيان الشيعة ، ج 10 ، ص 143 .\r\n( 3 ) . ر . ك : روضات الجنّات ، ج 7 ، ص 209 - 203 ؛ اعيان الشيعة ، ج 10 ، ص 160 - 158 .\r\n( 4 ) . ر . ك : اعيان الشيعة ، ج 9 ، ص 124 ؛ الكنى و الالقاب ، ج 1 ، ص 124 ؛ منتهى المقال ، ج 1 ، مقدّمهء تحقيق مؤسّسهء آل البيت عليهم السلام .\r\n( 5 ) . ر . ك : روضات الجنّات ، ج 2 ، ص 206 - 200 ؛ طبقات اعلام الشيعة ، ج 1 ، ص 252 - 248 ؛ اعيان الشيعة ، ج 4 ، ص 106 - 99 ؛ الكنى و الالقاب ، ج 3 ، ص 104 - 101 .\r\n","page_name":" 123 ","page_number":123},
  {"content":"\r\n\r\nغنائم الأيّام و جامع الشتات . « 1 »\r\n6 . سيّد على طباطبايى ( م 1231 ) پديدآورندهء موسوعهء فقهى رياض المسائل . « 2 »\r\n7 . سيّد جواد عاملى ( م 1226 ) مؤلّف موسوعهء فقهى مفتاح الكرامة . « 3 »\r\nو دهها شاگرد ديگر . جمعى ديگر از فقهاى بزرگ اماميّه ، شاگردان با واسطهء محقّق بهبهانى بودند ؛ آنان نيز در واقع از شاگردان مدرسه آن فقيه نامدار محسوب مىشوند ؛ مانند :\r\n1 . ملا احمد نراقى ( م 1245 ) نويسندهء كتاب مستند الشيعة . « 4 »\r\n2 . شيخ محمّد حسن نجفى ( معروف به صاحب جواهر ) ( م 1266 ) نويسنده موسوعهء عظيم و بىنظير فقهى جواهر الكلام كه در 43 جلد منتشر شده است . « 5 »\r\n* * * \r\nويژگىهاى دورهء هفتم :\r\nمهم‌ترين آثار و ويژگيهاى اين دوره از اين قرار است :\r\n1 . ايجاد شور و شوق مجدد فقهى و شكست جمود و تحجّر و بازگشت عقل به ميدان استدلال و استنباط فقهى .\r\n2 . پايان سلطه افكار اخبارىگرى به گونه‌اى كه جز عده‌اى اندك از آنان در حوزه‌هاى علمى شيعه باقى نماندند و زعيم آنان در آن عصر ، جناب شيخ يوسف بحرانى نيز اندك اندك به اصوليين نزديك شد ، و از دفاعيّاتش نسبت به مذهب اخبارىها دست برداشت و در مقدّمهء دوازدهم كتاب الحدائق الناضرة بدان اعتراف نمود .\r\n3 . تأليف موسوعه‌هاى اصولى و فقهى . در علم اصول مرحوم ميرزاى قمى قوانين الاصول را تدوين كرد و همچنين سيّد ابراهيم قزوينى ( م 1264 ) كتاب « ضوابط الاصول » و شيخ محمّد ابراهيم كلباسى ( م 1261 ) كتاب اشارات الاصول را نگاشت . در فقه نيز موسوعه‌هاى ارزشمندى تدوين شد كه ذكر اسامى آنها گذشت .\r\n4 . پيدايش ابتكارات كارساز و مؤثر اصولى به دست تواناى علّامه وحيد بهبهانى كه در پرتو آن تحوّلى در علم اصول و فقه پديد آمد .\r\n\r\nدورهء هشتم : عصر نوآورىهاى فقهى\r\nاين دوره ، از نيمهء قرن سيزدهم آغاز شد و بر اثر اين تلاشها و بالندگى و رشد خطّ فكرى محقّق\r\n\r\n\r\n","description":"","footnote":"\r\n( 1 ) . ر . ك : روضات الجنّات ، ج 5 ، ص 380 - 369 ؛ طبقات اعلام الشيعة ، ج 1 ، ص 54 - 52 ؛ اعيان الشيعة ، ج 2 ، ص 413 - 411 .\r\n( 2 ) . ر . ك : روضات الجنّات ، ج 4 ، ص 406 - 399 ؛ اعيان الشيعة ، ج 8 ، ص 315 - 314 ؛ رياض المسائل ، ج 1 ، مقدّمه ، تحقيق مؤسّسهء آل البيت عليهم السلام .\r\n( 3 ) . ر . ك : روضات الجنّات ، ج 2 ، ص 217 - 216 ؛ طبقات اعلام الشيعة ، ج 1 ، ص 289 - 286 .\r\n( 4 ) . ر . ك : روضات الجنّات ، ج 1 ، ص 99 - 95 ؛ طبقات اعلام الشيعة ، ج 1 ، ص 116 ؛ اعيان الشيعة ، ج 3 ، ص 184 - 183 .\r\n( 5 ) . ر . ك : طبقات اعلام الشيعة ، ج 1 ، ص 314 - 310 ؛ اعيان الشيعة ، ج 9 ، ص 150 - 149 ؛ جواهر الكلام ، ج 1 ، مقدّمهء تحقيق به قلم شيخ محمّد رضا مظفر .\r\n","page_name":" 124 ","page_number":124},
  {"content":"\r\n\r\nبهبهانى ، زمينه ظهور حركت جديد علمى به همراه ابداع اسلوبى جديد و روشهاى تازه در فقه و اصول پديد آمد .\r\nپيشواى اين حركت بديع در فقه و اصول ، شيخ مرتضى انصارى ( م 1281 ) بود . « 1 » وى شاگرد فقيهان گرانقدرى چون سيّد محمّد بن سيّد على ( معروف به سيّد مجاهد ) ( م 1243 ) نويسندهء كتاب المناهل فى الفقه « 2 » و شريف العلماى مازندرانى ( م 1245 ) « 3 » و ملّا احمد نراقى ( م 1245 ) و شيخ على بن شيخ جعفر كاشف الغطا ( م 1254 ) و شيخ محمّد حسن نجفى ( صاحب جواهر ) ( م 1266 ) بود .\r\nپس از ارتحال صاحب جواهر ، مرجعيّت عامهء شيعه به شيخ مرتضى انصارى منتقل شد كه به مدّت 15 سال زعامت حوزه‌هاى علميّه و مرجعيت شيعه را عهده‌دار بود .\r\nشيخ انصارى در كتاب اصولى معروف خويش به نام الفرائد كه به رسائل مشهور است و بيش از يك قرن است كه از كتابهاى درسى حوزه‌هاى علميّه شيعى است ، ابداعات اصولى فراوانى را عرضه نمود .\r\nدر فقه نيز كتاب ارزشمند المكاسب را نوشت كه همچنان از كتابهاى درسى حوزه‌هاى علميّه است .\r\nاين كتاب از احكام كسبهاى حرام ، احكام مختلف خريدوفروش ، احكام خيارات ، شرط شرعى و غير شرعى و احكام قبض و نقد و نسيه بحث مىكند . و در آن شيوه‌هاى تازه و بديعى را در استنباط احكام فقهى به كار گرفت .\r\n* * * \r\nشاگردان شيخ انصارى :\r\nاز مكتب شيخ انصارى نيز شاگردان توانمندى به جهان اسلام عرضه شد كه مهم‌ترين آنها عبارتند از :\r\n1 . سيّد حسين كوه كمرى ( م 1299 ) . « 4 »\r\n2 . ميرزا محمّد حسن شيرازى ( م 1312 ) .\r\nوى از مشهورترين شاگردان شيخ انصارى بود كه پس از رحلت شيخ ، زعيم شيعه گرديد و پس از مشكلاتى كه در نجف پيش آمد ، به سامرا رفت و حوزه علميّه بزرگى را در آنجا تأسيس كرد . « 5 »\r\n3 . ميرزا حبيب اللَّه رشتى ( م 1312 ) . « 6 »\r\n4 . شيخ محمّد حسن آشتيانى ( م 1319 ) . « 7 »\r\n5 . شيخ محمّد رضا همدانى ( م 1322 ) ؛ نويسندهء كتاب مصباح الفقيه . « 8 »\r\n6 . شيخ محمّد كاظم خراسانى ( م 1329 ) .\r\nآخوند خراسانى پس از ورود به نجف ، در درس‌هاى شيخ انصارى و پس از وى در درسهاى ميرزاى شيرازى حاضر شد . وى از بزرگان علماى شيعه به شمار مىآيد كه افزون بر استفاده از افكار\r\n\r\n\r\n","description":"","footnote":"\r\n( 1 ) . ر . ك : اعيان الشيعة ، ج 10 ، ص 119 - 117 .\r\n( 2 ) . همان مدرك ، ج 9 ، ص 443 .\r\n( 3 ) . همان مدرك ، ج 7 ، ص 339 - 338 .\r\n( 4 ) . همان مدرك ، ج 6 ، ص 148 - 146 .\r\n( 5 ) . همان مدرك ، ج 5 ، ص 306 - 304 ؛ نقباء البشر ، ج 1 ، ص 441 - 436 .\r\n( 6 ) . ر . ك : اعيان الشيعة ، ج 4 ، ص 559 ؛ نقباء البشر ، ج 1 ، ص 360 - 357 .\r\n( 7 ) . ر . ك : اعيان الشيعة ، ج 5 ، ص 38 - 37 ؛ نقباء البشر ، ج 1 ، ص 390 - 389 .\r\n( 8 ) . ر . ك : اعيان الشيعة ، ج 7 ، ص 23 - 19 .\r\n","page_name":" 125 ","page_number":125},
  {"content":"\r\n\r\nبلند شيخ انصارى ، خود نيز داراى ابداعات و نوآورىهايى در « اصول فقه » است .\r\nآخوند خراسانى از مدرسان چيره دستى بود كه در پاى درس وى ، بيش از هزار نفر حاضر مىشدند .\r\nكتاب اصولى وى به نام كفاية الاصول حدود يك قرن است كه در سطوح عالى حوزه‌ها تدريس مىشود . « 1 »\r\nمكتب شيخ انصارى به عنوان خطى فكرى داراى ثمرات و بركات وجودى فراوانى بود و افزون بر شاگردان بلاواسطه ، جمعى از علما و فقهاى نامى از آن مكتب بهره‌مند شدند و از شاگردان شيخ انصارى استفاده كردند .\r\nفقهاى بزرگى در اين دوره پا به عرصه وجود گذاشتند و با واسطه از مكتب شيخ بهره‌مند شده و منشأ آثار و بركات و نوآوريهاى فراوانى شدند ، بلكه تعداد قابل توجّهى از آنان ، هر كدام صاحب سبك و مدرسه‌اى گرديدند . جمعى از آنان از اين قرار است :\r\n1 . سيّد محمّد كاظم يزدى ( م 1337 ) صاحب كتاب معروف العروة الوثقى كه از مراجع بزرگ زمان خود بود .\r\n2 . شيخ عبد الكريم حائرى ( م 1355 ) مؤسّس حوزهء جديد علميّه قم كه شاگردان بزرگى پرورش داد مانند :\r\nامام خمينى ؛ آية اللَّه گلپايگانى و آية اللَّه اراكى قدس سرهم .\r\n3 . ميرزا محمّد حسين نائينى ( م 1355 ) كه آثار فراوانى را به جامعه اسلامى اهل بيت عليهم السلام عرضه كرد .\r\nبسيارى از آثار وى به قلم شاگردانش نوشته شده ، از جمله :\r\nفوائد الاصول به قلم شيخ محمّد على كاظمى ( م 1365 ) .\r\nمنية الطالب فى احكام المكاسب ، به قلم شيخ موسى خوانسارى ( م 1365 ) .\r\nاجود التقريرات ، به قلم فقيه توانا حضرت آية اللَّه خويى ( م 1413 ) . « 2 »\r\n4 . شيخ ضياء الدين عراقى ( م 1361 ) كه داراى شاگردان برجسته‌اى مانند آية اللَّه سيّد محسن حكيم ( م 1390 ) است .\r\n5 . شيخ محمّد حسين اصفهانى ( م 1361 ) .\r\nوى نيز از شاگردان مرحوم آخوند خراسانى بود و شاگردان برجسته‌اى پرورش داد از جمله :\r\nالف ) شيخ محمّد رضا مظفر ( م 1384 ) مؤلّف كتاب اصول فقه ( معروف به اصول مظفر ) كه از كتابهاى درسى حوزه‌هاى علمى شيعى است .\r\nب ) آية اللَّه سيّد محمّد هادى ميلانى ( م 1394 ) كه مرجع و زعيم مسلمانان در منطقه خراسان بود .\r\nج ) علّامه سيّد محمّد حسين طباطبايى ( م 1401 ) صاحب تفسير معروف و مشهور الميزان فى تفسير القرآن كه در بيست جلد منتشر شده است .\r\n6 . آية اللَّه سيّد أبو الحسن اصفهانى ( م 1365 ) .\r\nكتاب وسيلة النجاة وى يك دوره فقه است كه همهء كتب فقهى - جز قضا و شهادات و حدود و ديات -\r\n\r\n\r\n","description":"","footnote":"\r\n( 1 ) . ر . ك : اعيان الشيعة ، ج 9 ، ص 6 - 5 ؛ مقدّمهء كفاية الاصول ، تحقيق مؤسّسهء آل البيت .\r\n( 2 ) . همان مدرك ، ج 6 ، ص 56 - 54 ؛ نقباء البشر ، قسم دوم از جزء اوّل ، ص 595 - 593 .\r\n","page_name":" 126 ","page_number":126},
  {"content":"\r\n\r\nرا در برمىگيرد . « 1 »\r\n7 . آية اللَّه سيّد حسين بروجردى ( م 1380 ) .\r\nوى در سال 1364 قمرى به قم آمد و زعامت حوزه‌هاى علميّه و مرجعيت شيعيان را عهده‌دار گرديد و سالها زعامت مطلق شيعيان را بر عهده داشت . « 2 »\r\n8 . آية اللَّه سيّد احمد خوانسارى ( م 1405 ) .\r\nمهمترين اثر علمى او در فقه - كه مورد توجّه محقّقان است - جامع المدارك فى شرح المختصر النافع نام دارد كه در هفت جلد منتشر شده است . « 3 »\r\n9 . امام خمينى ( م 1409 ) .\r\nآية اللَّه سيّد روح اللَّه فرزند سيّد مصطفى ، معروف به « امام خمينى » پيشواى بزرگ و رهبر عاليقدر جهان اسلام كه در تاريخ فقهاى شيعه شخصيتى است كم نظير .\r\nاز امام خمينى آثار فقهى و اصولى ارزشمندى به يادگار مانده است كه از جمله آنان است :\r\nالف ) المكاسب كه در پنج جلد منتشر شده است .\r\nب ) تحرير الوسيلة ؛ كه اصل آن از مرحوم سيّد أبو الحسن اصفهانى است و امام خمينى آن را به شيوه تازه‌اى تدوين و تكميل و تحرير كرد .\r\nج ) چند دوره اصول كه به قلم خود ايشان و شاگردانش تدوين شده است و يكى از آنها تهذيب الاصول نام دارد كه توسط آية اللَّه جعفر سبحانى تدوين گرديده است . « 4 »\r\n10 . آية اللَّه سيّد أبو القاسم خويى ( م 1413 ) .\r\nآثار علمى فراوانى از او به يادگار مانده كه برخى به قلم خود او و برخى ديگر به قلم شاگردانش فراهم آمده است . از جمله اين آثار عبارتند از :\r\nاجود التقريرات كه تقريرات استاد وى محقّق نائينى است ، التنقيح ، مستند العروة ، مصباح الاصول ، محاضرات فى الاصول . اين چهار كتاب تقريرات خارج اصول و به قلم شاگردان اوست .\r\nهم اكنون آثار فقهى و اصولى و تفسيرى او تحت عنوان موسوعة الامام الخويى در 50 جلد و موسوعهء گستردهء رجالى او با نام معجم الرجال الحديث در 23 جلد منتشر شده است . « 5 »\r\n11 . آية اللَّه سيّد محمّد رضا گلپايگانى ( م 1414 ) .\r\nآية اللَّه گلپايگانى از شاگردان بزرگ آية اللَّه شيخ عبد الكريم حائرى بود .\r\nاز ايشان آثارى در فقه به جاى مانده است از جمله :\r\nكتاب الحج ، ولاية الفقيه ، الدّر المنضود فى احكام الحدود ، كتاب الطهارة . « 6 »\r\n\r\n\r\n","description":"","footnote":"\r\n( 1 ) . ر . ك : اعيان الشيعة ، ج 2 ، ص 335 - 331 ؛ نقباء البشر ، ج 1 ، ص 41 .\r\n( 2 ) . ر . ك : اعيان الشيعة ، ج 6 ، ص 94 - 92 ؛ سيماى فرزانگان ، ج 1 ، ص 510 - 477 .\r\n( 3 ) . ر . ك : مجلّهء نور علم ، شمارهء هشتم ، بهمن 1363 ، ص 12 به بعد .\r\n( 4 ) . ر . ك : سيماى فرزانگان ، ج 1 ، ص 629 - 607 .\r\n( 5 ) . همان مدرك ، ج 1 ، ص 679 - 645 ؛ موسوعة الامام الخويى ، ج 1 ، مقدمه ، ص 35 - 5 .\r\n( 6 ) . ر . ك : خورشيد فقاهت ( زندگىنامه آية اللَّه گلپايگانى ) ، نوشته : على كريمى جهرمى ؛ سيماى فرزانگان ، ج 1 ، ص 712 - 691 .\r\n","page_name":" 127 ","page_number":127},
  {"content":"\r\n\r\n\r\nويژگىهاى دورهء هشتم\r\n\r\n1 . تنظيم ويژهء مباحث اصولى\r\nهر چند اين دوره ، در واقع بخش قابل توجهى از آن ثمره‌اى است كه شيخ انصارى و شاگردانش ، از محقّق بهبهانى به ارث برده‌اند و از اين رو ، بيشتر مطالبى كه علماى اين دوره نوشته‌اند ريشهء آنها در كلمات محقّق بهبهانى و شاگردانش يافت مىشود ، « 1 » ولى تفاوتش با دورهء گذشته آن است كه اين سلسله از مباحث به شكل خاص تنظيم و ارائه گرديد كه نمونه‌هاى روشن آن در آثار شيخ انصارى و آخوند خراسانى به خوبى ديده مىشود .\r\nمسائل اصولى در اين دوره به مباحث الفاظ و مباحث عقلى تقسيم شد و مباحث عقلى به صورت گسترده‌اى ، همراه با نوآوريها ، مورد بحث قرار گرفت كه پيش از اين سابقه نداشته است .\r\n\r\n2 . نوآورىهاى فقهى\r\nدر اين دوره ابواب فقهى به صورت تازه و گسترده‌اى ارائه گرديد كه مىتوان به بحث‌هاى گسترده شيخ انصارى در فقه و محقّق همدانى در مصباح الفقيه اشاره كرد .\r\n\r\n3 . اهتمام گسترده به عبادات و عقود\r\nهر چند فقه ابواب متعددى مانند عبادات و عقود و ايقاعات و سياسات دارد ؛ ولى فقهاى اين دوره ، بيشترين همّت خويش را صرف عبادات و عقود كرده‌اند . و اين رويكرد در كتاب مكاسب شيخ انصارى ( در بخش معاملات ) و مصباح الفقيه محقّق همدانى و عروة الوثقى آية اللَّه سيّد محمّد كاظم يزدى ( عمدتاً در بخش عبادات ) و ديگر آثار اين دوره نمود كامل دارد . فقهاى اين دوره غالباً در يكى از اين دو باب و يا هر دو باب تأليفاتى دارند .\r\n\r\n4 . پيدايش « تقريرات » در فقه و اصول\r\nهر چند « تقريرات » شبيه « امالى » در ميان علماى پيشين است كه استاد املا مىكرد و شاگردان مىنوشتند ، ولى با دو تفاوت :\r\nالف ) امالى استادان ، در گذشته ، به نام خود استاد منتشر مىشد بدون آنكه نامى از شاگرد به ميان آيد ؛ مثل امالى شيخ صدوق و امالى شيخ مفيد ؛ ولى در اين عصر ، تقريرات استادان به نام شاگردان منتشر مىشود ، هرچند نام استادان نيز ذكر مىگردد ، مانند اجود التقريرات كه درسهاى آية اللَّه نائينى است ، ولى به نام شاگردش آية اللَّه خويى منتشر شده است و ده‌ها تقريرات ديگر .\r\nب ) در « امالى » الفاظ و عبارات نيز از استاد بوده و شاگردان متن املاى استاد را يادداشت و به نام استاد منتشر مىساختند ؛ ولى در « تقريرات » محتواى كتاب از اساتيد است ، ولى شاگردان ، آن محتوا را با عبارات و الفاظ و جمله‌بندى و تبويب مناسب با ذوق خود تهيه و منتشر مىسازند .\r\n\r\n\r\n","description":"","footnote":"\r\n( 1 ) . موسوعة طبقات الفقهاء ، مقدّمه ، جزء 2 ، ص 458 .\r\n","page_name":" 128 ","page_number":128},
  {"content":"\r\n\r\n\r\n5 . پيدايش رساله‌هاى عمليّه به شكل جديد\r\nهر چند در ميان فقهاى گذشه رساله‌هايى براى عمل مقلّدان و مراجعان وجود داشت ، كه برخى از آنان تحت عنوان المسائل . . . تأليف شده است ، مانند :\r\nالمسائل الجيلانيّة و المسائل الرجبيّة از شيخ طوسى و جامع عبّاسى از شيخ بهايى و نجاة العباد فى يوم المعاد از صاحب جواهر ؛ ولى به هر حال ، كتابهايى در محدودهء معين و مختصر و گاه نيز تخصّصى و غير قابل استفاده براى عموم بود . اما در اين دوره ، رساله‌هاى عمليّه كه دربردارندهء همهء مسائل مورد نياز مردم در مسائل فقهى است ، بدون اشاره به ادلّهء فتوا تأليف شده است . از جمله اين نوع كتابهاست :\r\nعروة الوثقى ، اثر آية اللَّه سيّد محمّد كاظم يزدى ، وسيلة النجاة ، تأليف آية اللَّه سيّد أبو الحسن اصفهانى ، منهاج الصالحين ، نوشتهء آية اللَّه سيّد محسن حكيم ، تحرير الوسيله ، تأليف امام خمينى ، منهاج الصالحين ، نوشتهء آية اللَّه سيّد أبو القاسم خويى و توضيح المسائل مراجع تقليد امروز .\r\n\r\nدورهء نهم : عصر ورود فقه به عرصه‌هاى گوناگون اجتماعى\r\nهر چند پيوند فقه با حكومت و سياست بسيار روشن است ( رجوع كنيد به : بحث « رابطهء فقه و حكومت » در همين كتاب ) ولى فقهاى شيعه به سبب كنار زده شدن از حكومت ، بيشتر به سراغ ابوابى مىرفتند كه جنبه شخصى داشت و اگر مسائل اجتماعى و حكومتى نيز مورد بحث قرار مىگرفت ، احياناً به گونه‌اى گذرا و با نگرشى « فردى » بود و بيشتر توجّهات آنها به رفتار و تصرّفات شخصى معطوف مىشد .\r\nشهيد سيّد محمّد باقر صدر مىنويسد :\r\n« اين گوشه‌نشينى سياسى ، به تدريج دامنهء هدف اجتهاد را نزد شيعه تنگ‌تر كرده و رفته رفته ، اين فكر كه عرصهء عرض اندام آنها ، تنها در حوزهء شخصى است ، رسوخ يافته است و بدين صورت ، اجتهاد در ذهن فقيه ، با فرد مسلمان گره خورده است ، نه با جامعه اسلامى .\r\nدر دو مثالى كه يكى از اصول و ديگرى از فقه ذكر مىكنيم ، مىتوان « فردىنگرى » را در نگرش فقيهان ديد . در بحثهاى دليل انسداد در علم اصول وقتى گفته مىشود : شريعت حاوى تكاليفى است كه چون شناخت آنها به صورت قطعى ممكن نيست ، بايد در شناخت آن ، از ظنّ پيروى كرد . در پاسخ مىگويند : چرا نتوانيم « احتياط » در هر واقعه‌اى را به جاى پيروى از ظن ، بر مكلّف واجب بدانيم ؟ البتّه هرگاه گستردگى احتياط به « عسر و حَرَج » انجاميد ، هر مكلّف مىتواند به اندازه‌اى كه به « حَرَج » نرسد ، از احتياط بكاهد .\r\nدر اين پاسخ ، به روشنى مىتوان نگاه به « فرد » را ديد ؛ زيرا در صورت تشريع شريعت براى فرد ، مىتوان چنين احتياطى را واجب كرد ، نه در تشريع براى جامعه ؛ زيرا ، نمىتوان اساس زندگى و روابط اجتماعى ، تجارى و سياسى يك جامعه را بر احتياط\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبنا نهاد .\r\nمثال فقهى را مىتوان با توجّه به نظر فقها دربارهء قاعدهء « لا ضرر » مطرح كرد . اين قاعده وجود هر گونه حكم ضررى را در اسلام نفى مىكند ؛ آنگاه اين اشكال مطرح مىشود كه بسيارى از احكام اسلام ضررى است ، مانند : تشريع ديات ، قصاص ، ضمان ، زكات ، جهاد و مانند آن ؛ كه اين احكام موجب زيان براى افراد است . آنگاه پاسخ مىدهند كه قاعدهء « لا ضرر » احكامى را كه خود بر اساس « ضرر » بنا شده ، برنمىدارد .\r\nرمز اين اشكال و آن پاسخ ، در نحوهء نگرش فردى به شريعت است ؛ و در نگرش اجتماعى و مصالح جامعه ، هرگز اين احكام ضررى نيست ، بلكه براى جامعه مفيد و سودمند است » . « 1 »\r\nدر كتاب القواعد الفقهية « 2 » نوشتهء آية اللَّه مكارم شيرازى نيز در اين زمينه مىخوانيم كه اين احكام به نظر عرف و عقلا هرگز ضررى نيست و در همه جوامع بشرى رايج است ؛ آنها اين احكام را نافع براى جامعه مىدانند جامعه‌اى كه مصلحت افراد به مصلحت آن بستگى دارد و منافع افراد در پرتو منافع جامعه تأمين مىشود و امام امير مؤمنان در عهدنامهء معروف مالك اشتر در بحث جنود ( ارتش ) به آن اشاره فرموده است .\r\nپاسخ امام خمينى قدس سرّه به سؤال دبير وقت شوراى نگهبان قانون اساسى در ارتباط با معادن مكشوفه در املاك شخصى نيز ، از نگرش « جامعه‌نگرى » به مسائل فقهى حكايت دارد . در بخشى از آن نامه مىخوانيم :\r\n« اگر فرض كنيم معادن و نفت و گاز در حدود املاك شخصى است - كه فرض بىواقعيّت است - اين معادن چون ملى است و متعلّق به ملّتهاى حال و آينده است كه در طول زمان ، موجود مىگردند ، از تبعيّت املاك شخصيه خارج است ، دولت اسلامى مىتواند آنها را استخراج كند ، ولى بايد قيمت املاك اشخاص و يا اجارهء زمين تصرّف شده را مانند ساير زمينها - بدون محاسبهء معادن در قيمت و يا اجاره - بپردازد و مالك نمىتواند از اين امر جلوگيرى نمايد » . « 3 »\r\nنكتهء ديگرى كه در مباحث فقها كمتر مورد توجّه قرار گرفته ، اصل « عدالت اجتماعى » در فتاواست .\r\nشهيد مرتضى مطهرى قدس سرّه در اين باره مىنويسد :\r\n« اصل عدالت اجتماعى - با همهء اهميّت آن - در فقه ما مورد غفلت واقع شده است و در حالى كه از آياتى چون  « وَ بِالْوالِدَيْنِ إِحْساناً » *  و   « أَوْفُوا بِالْعُقُودِ »   عموماتى در فقه به دست آمده است ، ولى با اين همه تأكيدى كه قرآن كريم بر روى مسألهء عدالت اجتماعى دارد ، مع هذا يك قاعده و اصل عام در فقه از آن استنباط نشده ، و اين مطلب ، سبب تضعيف تفكّر اجتماعى فقهاى ما گرديده است » . « 4 »\r\n\r\n\r\n","description":"","footnote":"\r\n( 1 ) . ر . ك : دائرة المعارف الاسلامية الشيعية ، ج 2 ، ص 151 - 150 ؛ مجلهء فقه اهل بيت ، سال اوّل ، شمارهء اوّل ، ص 35 .\r\n( 2 ) . القواعد الفقهيّه ، ج 1 ، ص 76 .\r\n( 3 ) . صحيفهء امام ، ج 20 ، ص 403 - 402 .\r\n( 4 ) . بررسى اجمالى مبانى اقتصاد اسلامى ، ص 27 .\r\n","page_name":" 130 ","page_number":130},
  {"content":"\r\n\r\nهر چند با تشكيل حكومت شيعى ( نه مذهب شيعه ) در ايران توسّط صفويّه ، عرصهء ورود فقهاى شيعه به مسائل حكومتى و سياسى اسلام بيشتر گرديد ؛ ولى در ادامه ، با گسستن حاكمان از فقها ، بار ديگر عرصهء تلاش فقيهان بيشتر به مسائل فردى و عبادى معطوف گرديد ، اما ورود استعمار غرب با دو چهرهء جديد ، عرصهء تازه‌اى براى تلاش فقها فراهم كرد ؛ اين دو چهره كه دو عامل مهم براى به صحنه كشاندن فقها بود عبارت است از :\r\n1 . تلاش استعمارگران براى تصرّف كشورهاى اسلامى .\r\n2 . تلاش استعمار نو براى سلطهء فرهنگى ، اقتصادى و سياسى بر مسلمين به شيوه‌اى تازه و توسّط ايادى و وابستگان داخلى .\r\nدر عرصهء نخست حضور استعمارگران در ايران و عراق ، سبب برخورد فقهاى شيعه با آنان گرديد و همين مسائل راه ورود فقهاى شيعه را به عرصه مسائل اجتماعى باز كرد و موجب صدور فتواهاى تاريخى و يا ورود به ميدان مبارزه با استعمارگران گرديد ؛ كه از اين نمونه‌ها مىتوان به فتواى آية اللَّه ميرزا محمّد تقى شيرازى ( م 1338 ) به جهاد بر ضدّ اشغالگرى انگلستان و شركت وى و ديگر فقها در جهاد عليه انگليسىها اشاره كرد . « 1 »\r\nدر عرصهء دوم نيز ، مىتوان به فتواى ميرزاى بزرگ شيرازى ( م 1312 ) در ارتباط با تحريم تنباكو ، براى خلع يد انگليس از ايران و همچنين حمايت آخوند خراسانى ( م 1329 ) و ميرزاى نائينى ( م 1355 ) از مشروطه خواهان و مخالفت با استبداد قاجارى اشاره كرد . كتاب تنبيه الامة و تنزيه الملّة ميرزاى نائينى را كه دربارهء ضرورت مشروطه و دستور العمل آن نوشته شده ، بايد در همين راستا ارزيابى كرد .\r\nدر آخرين حلقهء اين سلسله از فقها ، امام خمينى قدس سرّه قرار دارد كه با طرح حكومت اسلامى و نظريه ولايت فقيه ، مبارزه‌اش را بر ضد استبداد داخلى و استعمار خارجى آغاز كرد و به سقوط رژيم سلطنتى در ايران و تشكيل حكومت اسلامى گرديد .\r\nبه هر حال ، در مبارزه اين سلسله از فقهاى شيعه با هر دو شيوهء استعمارگران و برخورد فرهنگ اسلامى با تمدّن غرب ، چالشهاى تازه‌اى در عرصه‌هاى مختلف اجتماعى و حكومتى پيش آمد و مخصوصاً با طرح مسائل جديد و پرسشهاى نوپيدا و القاى شبهات از ناحيهء روشنفكران وابسته فكرى به دانشمندان غربى ، در عرصه فقه نيز ، نگرشى تازه به مسائل فقهى ميان فقها پديد آمد كه در نتيجه ، در عرصه‌هاى اقتصاد ، سياست ، احوال شخصيّه و مانند آن - كه گاه تحوّلات جديد بدان دامن مىزد - تلاش تازه و عميقى صورت گرفت .\r\nطرح مباحث حكومت اسلامى ، ولايت فقيه ، دموكراسى و حق انتخاب ، مردم سالارى دينى ، بيمه ، بانك ، پيوند اعضا ، تلقيح ، بانك خون ، ارتباطات بين الملل ، حق مالكيّت كشورها بر فضا و اعماق زمين و\r\n\r\n\r\n","description":"","footnote":"\r\n( 1 ) . ر . ك : اعيان الشيعة ، ج 9 ، ص 192 .\r\n","page_name":" 131 ","page_number":131},
  {"content":"\r\n\r\nدرياها ، مالكيت معنوى نسبت به اختراعات ، اكتشافات و آثار علمى و هنرى و مانند آنها مولود اين تحوّلات و تعاملات است .\r\nبا تشكيل حكومت اسلامى در ايران بر اساس فقه اهل بيت عليهم السلام اين سلسله از مباحث و بحث‌هاى جدّى و تازه ، به فقه شيعه رونق و نشاطى دوباره بخشيد .\r\nفقها و دانشمندانى همچون امام خمينى ، شهيد سيّد محمّد باقر صدر ، علّامه طباطبايى ، آية اللَّه مكارم شيرازى ، شهيد مرتضى مطهّرى را مىتوان از طلايه‌داران اين عرصه ناميد .\r\nكتابهاى كشف الاسرار و ولايت فقيه از امام خمينى ، اقتصادنا و البنك اللاربوى از آثار شهيد سيّد محمّد باقر صدر ، تفسير الميزان از علّامه طباطبايى ، تفسير نمونه ، مجلهء مكتب اسلام ، طرح حكومت اسلامى و جلد دهم پيام قرآن از آثار آية اللَّه ناصر مكارم شيرازى ، نظام حقوق زن در اسلام ، مسألهء حجاب ، اسلام و مقتضيّات زمان و . . . از علّامهء شهيد مرتضى مطهّرى نمونه‌هاى روشنى از توجّه به نيازهاى اجتماعى و پاسخ به شبهات و كشاندن فقه اسلامى و معارف دينى به عرصه جامعه است ، كه در اين رويكرد ، به مسائل جديد ، و پرسشهاى تازه توجّه خاصّى شده و « جامعه‌نگرى » وزن و اعتبار ويژه‌اى به خود گرفت .\r\nپس از پيروزى انقلاب اسلامى در ايران و تشكيل حكومت اسلامى ، نگرش فقيهان و انديشمندان مكتب اهل بيت عليهم السلام به عرصهء فقه اسلامى در زمينهء سياست و حكومت و مباحث تازه در ابواب اجتماعى ، سياسى و اقتصادى ، عميق‌تر گرديد و سبب تدوين ده‌ها كتاب در اين زمينه شد .\r\n\r\nويژگىهاى دورهء نهم :\r\n1 . جامعه‌نگرى به جاى فردنگرى در عرصهء فقاهت .\r\n2 . ورود فقاهت به عرصهء رهبرى اجتماعى مسلمين در مسير مبارزه با استعمار خارجى و استبداد داخلى .\r\n3 . توجّه به مسائل دنياى جديد و مسائل تازه‌اى كه در تبادل فرهنگها و برخورد فرهنگ اسلامى با تمدّن جديد غرب به وجود آمد .\r\n4 . نفوذ مسائل فقهى در عرصهء قانون‌گذارى و متأثّر شدن مجالس تقنينى از فقه و حقوق اسلامى .\r\n5 . تدوين كتبى در عرصهء حكومت و سياست ، احوال شخصيّه و اقتصاد .\r\n6 . تدوين موسوعات فقهى به شكلى تازه .\r\nشكل جديد تدوين موسوعات فقهى معمولًا به صورت الفبايى است كه همهء موضوعات و مسائل فقهى بر اساس حروف الفبا تدوين مىشود كه مىتوان به دو نمونه از آن اشاره كرد :\r\n1 . موسوعة الفقه الاسلامى طبقاً لمذهب اهل بيت عليهم السلام .\r\n2 . الموسوعة الفقهية الميسّرة . « 1 »\r\n\r\n\r\n","description":"","footnote":"\r\n( 1 ) . در ميان دانشمندان اهل سنّت نيز دو موسوعهء مهم فقهى به صورت الفبايى تدوين شده است كه نخستين آن ، موسوعهء جمال عبد الناصر است كه تا كنون 20 جلد از آن منتشر شده است و تا كلمهء « اقتناء » رسيده و پس از آن متوقّف شده است و ديگرى موسوعهء فقهيّه كويتى است كه تا كنون 40 جلد از آن منتشر شده است .\r\n","page_name":" 132 ","page_number":132},
  {"content":"\r\n\r\n3 . دائرة المعارف فقه مقارن تحت اشراف آية اللَّه مكارم شيرازى .\r\nويژگيهاى اين دائرة المعارف عبارت است از :\r\n1 . تدوين آن بر اساس فقه مقارن و مطابق فتاواى مشهور فقهاى شيعه و اهل سنّت .\r\n2 . توجّه به احكام مذاهب غير اسلامى و احكام حقوقى دنياى معاصر و قوانين بين المللى .\r\n3 . توجّه ويژه به مسائل مستحدثه .\r\n4 . طرح قواعد فقهى ، اصولى و رجالى در جايگاه‌هاى مناسب .\r\n5 . پاسخ به شبهات در عرصهء فقه .\r\n6 . اهميّت نخست به آيات الاحكام .\r\n7 . توجّه ويژه به فلسفهء احكام ( در هر بابى كه دسترسى به آن ممكن باشد ) .\r\nقابل توجّه است كه اين دائرة المعارف بر اساس ترتيب معمول و سنّتى ابواب فقهى تدوين مىشود ، و به صورت الفبايى نيست ، گرچه در آخر هر جلد و در پايان دائرة المعارف به طور جامع ، فهرست الفبايى موضوعات تدوين خواهد شد ، تا دسترسى پژوهندگان را به موضوعات مورد نظر ، آسان‌تر سازد .\r\nدائرة المعارف فقه مقارن توسّط جمعى از فضلا و دانشمندان ، تحت اشراف آية اللَّه مكارم شيرازى ( مدّ ظلّه العالى ) نوشته مىشود . بدان اميد كه گامى بنيادين در نشر فقه اسلامى به شيوه‌اى تازه ، فراگير و جامع برداشته ، و مورد استفاده محقّقان و پژوهندگان قرار گيرد ( و اين كتاب يكى از مجلّدات آن است ) .\r\nيادآورى لازم\r\nدر اينجا تذكر اين نكته را لازم مىدانيم كه ورود فقه در عرصهء حكومت و مسائل اجتماعى وابستهء به آن ، نبايد سبب عرفى شدن احكام دينى گردد . به اين معنا كه ما سعى كنيم همهء احكام را بر خواسته‌هاى افراد ، مخصوصاً غرب‌زده‌ها تطبيق دهيم و فقه در درجهء اوّل سياسى و در درجهء بعد ، دينى و اسلامى گردد يا به تعبير ديگر : بسيارى از احكام فقهى را مربوط به زمان گذشته بدانيم و آنچه را امروز به گمان خود به مصلحت فرد و جامعه مىبينيم جايگزين آن كنيم .\r\nمتأسّفانه بعضى از دانشمندان عصر ما كه در حدّ بالايى از آگاهى فقهى نيستند گرفتار اين افراطگرى شده‌اند و اصالت فقه اسلامى را مخدوش كرده‌اند .\r\nامام خمينى قدس سرّه پيش‌بينى چنين انحرافى را مىكرد لذا كراراً تأكيد داشت كه فقه امروز نيز بايد بر پايهء فقه جواهرى ( اشاره به كتاب جواهر الكلام مرحوم شيخ محمّد حسن نجفى رحمه الله ) بنا شود و اصول و قواعد محكم فقهى بايد پابرجا بماند و دستخوش ذوق و سليقه و استحسان و افكار غرب‌گرا و سياست زده نگردد .\r\nوظيفهء الهى تمام فقهاى اسلامى اين است كه امروز فقه اصيل را حفظ كنند و در عين حال جوابگوى مسائل مستحدثه و نيازهاى عصر و زمان\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nباشند . توضيحات بيشترى در بحث نقش زمان و مكان در اجتهاد در همين كتاب داده شده است .\r\n\r\nدوره‌هاى شش‌گانهء فقه اهل سنّت\r\nمحقّقان و دانشمندانى كه دوره‌هاى فقه اهل سنّت را پىگيرى كرده‌اند ، دربارهء ادوار فقه اهل سنّت ، نظرات متفاوتى دارند .\r\nاستاد محمّد مصطفى شلبى در كتاب المدخل فى التعريف بالفقه الاسلامى مىنويسد :\r\n« برخىها آن را به چهار دوره ، برخى به پنج دوره ، برخى به شش دوره و برخى نيز به هفت دوره تقسيم كرده‌اند » .\r\nنامبرده دوره‌هاى فقه اهل سنّت را به چهار دوره تقسيم مىكند . « 1 »\r\nحجوى ثعالبى « 2 » ( م 1376 ) نيز دوره‌هاى فقه اهل سنّت را به چهار دوره تقسيم كرده است . « 3 »\r\nبرخى ديگر از محقّقان اهل سنّت مانند شيخ محمّد خضرى بك « 4 » ( م 1345 ) ادوار فقه را مطابق حوادث و اتفاقاتى كه در عصرهاى مختلف به وجود آمد و سبب تكامل آن گرديد ، تقسيم كرده است . وى در هر دوران فقيهانى را كه در مسير غناى ميراث فقهى كوشيده‌اند ، نام برده است .\r\nدر تقسيم وى ، دوره‌هاى فقه اهل سنّت ، پنج دوره است . « 5 »\r\nبه هر حال ، تاريخ فقه اهل سنّت و سير تحوّل و دگرگونى آن را در شش دوره ، مورد بررسى قرار مىدهيم ؛ زيرا اين تقسيم ، به واقعيّت نزديك‌تر و براى تفكيك و بازشناسى دوره‌ها دقيق‌تر است .\r\nبرخى از محقّقان اهل سنّت دورهء اوّل را ، عصر رسول خدا و به عبارتى عصر تكوين فقه دانسته‌اند ولى از آنجا كه عصر رسول خدا صلى الله عليه و آله ، عصر تشريع و مشترك ميان همه مذاهب اسلامى است ، لذا ما دوره‌هاى پس از آن حضرت را مورد بررسى قرار مىدهيم .\r\n\r\nدورهء اوّل : عصر صحابه و تابعين\r\nاين دوره پس از رحلت رسول گرامى اسلام صلى الله عليه و آله آغاز و تا اوايل قرن دوم ادامه مىيابد . پس از ارتحال رسول خدا صلى الله عليه و آله جمعى از مسلمانان براى يافتن احكام شرعى سراغ صحابه مىرفتند و از آنان فتوا مىگرفتند .\r\n\r\n\r\n","description":"","footnote":"\r\n( 1 ) . المدخل فى التعريف بالفقه الاسلامى ، ص 50 - 49 ( مشروح اين دوره‌ها از ص 150 - 50 آمده است ) .\r\n( 2 ) . محمّد بن حسن بن عربى بن محمّد حجوى ثعالبى از علماى مالكيّه سلفيّه از مغرب است . وى داراى كتابهاى متعدّدى است كه مهم‌ترين آن الفكر السامى فى تاريخ الفقه الاسلامى نام دارد كه در چهار جلد منتشر شده است ( الاعلام زركلى ، ج 6 ، ص 96 ) .\r\n( 3 ) . الفكر السّامى ، ج 1 ، ص 3 به بعد .\r\n( 4 ) . محمّد بن عفيفى باجورى ، معروف به « خضرى » فقيه ، اصولى ، مورّخ ، اديب ؛ در قاهره زاده شد و در همان جا وفات يافت . از تأليفات اوست : اصول الفقه و تاريخ التشريع الاسلامى ( معجم المؤلّفين ، ج 10 ، ص 295 ) .\r\n( 5 ) . به كتاب وى ، تاريخ التشريع الاسلامى مراجعه شود . استاد مصطفى زرقاء نيز در كتاب المدخل الفقهى العام از شيوهء شيخ محمّد خضرى بك پيروى كرده است .\r\n","page_name":" 134 ","page_number":134},
  {"content":"\r\n\r\nابن حزم اندلسى ( م 456 ) در كتاب الإحكام في اصول الأحكام نام صحابه را به ترتيب نقل كثرت فتوا از آنان ، آورده است . « 1 »\r\nدر اين ميان على بن ابى طالب كه مرجع مردم در تشخيص احكام شرعى بود ، از فوق العادگى و امتياز ويژه‌اى برخوردار بود . ابن عبّاس مىگويد : « إذا حدّثنا ثقةٌ عن علىٍّ بفُتْيا لا نعدوها ؛ اگر شخص موثّقى از على عليه السلام براى ما فتوايى را نقل مىكرد ، هرگز از آن نمىگذشتيم » . « 2 » از « عايشه » به طور متواتر نقل شده است كه مىگفت : « إنّ عليّاً أعلم الناس بالسّنة ؛ داناترين مردم به سنّت رسول خدا ، على است » . « 3 »\r\nهمچنين از « عمر » نقل شده است كه مىگفت :\r\n« أقضانا عليّ ؛ داناترين ما در امر قضاوت على است » . « 4 »\r\nنويسندهء كتاب استيعاب به سندش از مغيره نقل مىكند كه مىگفت : « ليس أحدٌ منهم أقوى قوْلًا في الفرائض من عليٍّ ؛ در ميان صحابه در ارتباط با مسألهء ميراث ، كسى استوارتر از على سخن نمىگفت » . « 5 »\r\nاز جمعى ديگر از صحابه نيز به عنوان فقهاى صاحب نظر استفاده مىشد ، آنان مورد توجّه مسلمين بودند ، كه از اين ميان مىتوان به عايشه ، عمر ، ابن عبّاس ، ابن مسعود و زيد بن ثابت اشاره كرد . « 6 »\r\n\r\nافراد سرشناس از تابعين :\r\nدر ميان تابعين ( كسانى كه محضر رسول خدا را درك نكردند ؛ ولى از صحابه آن حضرت بهره علمى گرفتند ) نيز ، گروهى به فتوا دادن شهرت دارند .\r\nابن حزم اندلسى در كتاب الإحكام و ابن واضح ( يعقوبى ، م 284 ) در تاريخ خود ، نام كسانى را كه پس از صحابه از آنان اخذ فتوا مىشد نقل كرده‌اند ؛ البتّه ابن حزم آنان را بر اساس شهرهايى كه سكونت داشتند ، ذكر مىكند ؛ مانند صاحبان فتوا در مكّه ، مدينه ، بصره ، كوفه ، شام و . . . ولى ابن واضح آنان را بر حسب ايّام خلافت خلفا نام مىبرد ، مانند فقهاى ايّام خلافت عثمان ، فقهاى ايّام خلافت معاويه تا فقهاى ايّام خلافت محمّد امين از خلفاى بنى عبّاس . « 7 »\r\nاز معروف‌ترين آنها سعيد بن مسيّب ( م 94 ) است ؛ وى از فقها و پيش‌تازان مدرسهء حديث است و « ابن حَجَر » ( م 852 ) دربارهء وى نقل مىكند : « او داناترين مردم به امر حلال و حرام ، اعلم اهل مدينه و بزرگ تابعين است و در ميان تابعين كسى از وى عالم‌تر نبود » . « 8 »\r\nمطابق نقل « يعقوبى » وى از فقهاى عصر عبد الملك مروان و وليد بن عبد الملك بود . « 9 »\r\n\r\n\r\n","description":"","footnote":"\r\n( 1 ) . الإحكام فى اصول الاحكام ، ج 5 ، ص 88 - 87 .\r\n( 2 ) . الطبقات الكبرى ، ج 2 ، ص 338 .\r\n( 3 ) . الاستيعاب ، ج 3 ، ص 206 .\r\n( 4 ) . صحيح بخارى ، ج 5 ، ص 149 ؛ طبقات ابن سعد ، ج 2 ، ص 339 ؛ الاستيعاب ، ج 3 ، ص 205 ؛ تاريخ ابن عساكر ، ج 3 ، ص 28 .\r\n( 5 ) . الاستيعاب ، ج 3 ، ص 207 .\r\n( 6 ) . ر . ك : موسوعة الفقه الاسلامى ( موسوعه جمال عبد الناصر ) ، ج 1 ، ص 25 ؛ موسوعه فقهيّه كويتيّه ، ج 1 ، ص 25 ؛ تاريخ التشريع الاسلامى ، ص 84 - 82 .\r\n( 7 ) . ر . ك : الإحكام فى اصول الأحكام ، ج 5 ؛ تاريخ يعقوبى ، ج 2 .\r\n( 8 ) . تهذيب التهذيب ، ج 4 ، ص 76 .\r\n( 9 ) . تاريخ يعقوبى ، ج 2 ، ص 282 و 292 .\r\n","page_name":" 135 ","page_number":135},
  {"content":"\r\n\r\nديگرى سعيد بن جبير ( م 95 ) است كه از شاگردان مدرسه كوفه به شمار مىآيد و گروهى از دانشمندان به فقه و دانش وى گواهى داده‌اند . وقتى مردم كوفه از ابن عبّاس مسائل دينى خويش را مىپرسيدند ، وى مىگفت : « آيا سعيد بن جبير ميان شما نيست ؟ » . « 1 » مورّخ معروف « يعقوبى » او را از فقهايى مىداند كه در عصر وليد بن عبد الملك براى مردم فتوا مىدادند . « 2 »\r\nابن حجر دربارهء او مىگويد : « وى فقيه مورد اعتماد بود » « 3 » و سرانجام به جرم محبّت به على و فرزندانش عليهم السلام به دست حجّاج بن يوسف ثقفى به شهادت رسيد . « 4 »\r\nاز ديگر فقهاى تابعين ابراهيم بن يزيد بن قيس نخعى ( م 96 ) است . وى داراى مذهب خاصّ فقهى بود . او بنيانگذار مدرسهء رأى و قياس و استاد حمّاد بن ابى سليمان ( م 120 ) است ، كه حمّاد نيز استاد ابو حنيفه ( م 150 ) مؤسّس مذهب حنفى است . « 5 »\r\nاو معتقد بود كه احكام شرعيّه براى خود فلسفه و علّتى دارد و فقيه بايد آن را بفهمد تا احكام شرعيه را بر محور آنها قرار دهد ؛ بر خلاف مذهب داوود ظاهرى ( م 270 ) و سعيد بن مسيّب ، كه معتقد بودند فقط بايد به ظاهر كتاب و سنّت عمل كرد و نبايد به سراغ علل احكام و قياس رفت و پس از آن بايد به اجماع صحابه يا اجماع علما عمل كرد .\r\n\r\nويژگى دورهء اوّل :\r\nمهم‌ترين ويژگى اين دوره بوجود آمدن دو مدرسهء حديث و رأى و نظر است . فقهاى مدرسه حديث ، بر گروه رأى تاختند و عقيده آنها را مخالف نظرات صحابه دانستند . ابن قيّم كلماتى را از صحابه و تابعين در نقد عقيدهء دوم آورده است . از جمله :\r\n1 . خليفه اوّل أبو بكر گفته است : « كدام زمين مرا در برخواهد گرفت و كدام آسمان بر من سايه خواهد افكند ، اگر من دربارهء آيه‌اى از كتاب خدا ، به رأى خويش و يا آنچه را كه نمىدانم ، سخن بگويم » .\r\n2 . عمر بن خطاب گفت : « در دين خود ، از رأى و نظر شخصى بپرهيزيد » .\r\n3 . على عليه السلام گفت : « اگر دين را مىشد با رأى ( و قياس ) به دست آورد ، بايد گفت زير كفش براى مسح سزاوارتر از بالاى آن است » . « 6 »\r\nهمچنين از تابعين نيز سخنانى را در ردّ رأى و نظر نقل كرده است . « 7 »\r\nبه هر حال ، طرفداران رأى و نظر ، به قياس و استحسان روى آوردند و با استفاده از آنها ، به صدور فتوا در احكام شرعى پرداختند .\r\n\r\n\r\n","description":"","footnote":"\r\n( 1 ) . تهذيب التّهذيب ، ج 4 ، ص 11 .\r\n( 2 ) . تاريخ يعقوبى ، ج 2 ، ص 292 .\r\n( 3 ) . تهذيب التّهذيب ، ج 1 ، ص 349 .\r\n( 4 ) . ر . ك : بحار الأنوار ، ج 46 ، ص 136 ؛ اعيان الشّيعه ، ج 7 ، ص 236 .\r\n( 5 ) . ر . ك : الاعلام زركلى ، ج 1 ، ص 80 ؛ تاريخ الفقه الاسلامى ، ص 78 ؛ الفقه الاسلامى و أدلّته ، ج 1 ، ص 42 .\r\n( 6 ) . شايد به اين علّت كه هدف از مسح و يا غَسل ، زدودن و پاك كردن آلودگىهاست و آلودگى در كف كفش بيشتر از آلودگى روى كفش است . ( بر اساس فتواى اهل سنّت كه مسح روى كفش را در بعضى از حالات كافى مىدانند . ر . ك : الفقه الاسلامى و ادلّته ، ج 1 ، ص 471 به بعد ) .\r\n( 7 ) . اعلام الموقعين ، ج 1 ، ص 60 - 43 .\r\n","page_name":" 136 ","page_number":136},
  {"content":"\r\n\r\n\r\nدورهء دوم : عصر ظهور مذاهب فقهى\r\nاين دوره از اوايل قرن دوم آغاز و تا اوايل قرن چهارم ادامه يافت . در پايان قرن اوّل و اوايل قرن دوم ، نسلى از فقها به وجود آمدند كه شروع به تدوين فقه كردند و به گسترش فروعات فقهى پرداختند .\r\nمذاهب فقهى فراوان شد ، هر شهرى فقيهى داشت كه رأى او بر آراى ساير فقها در آن ديار برترى داشت و هر عالمى شيوه‌اى در استنباط احكام براى خود برگزيد ، گفته شده : « مذاهب گوناگون در آن عصر به بيش از صد مذهب رسيده بود » . « 1 »\r\nمذاهب اين دوره را از يك بعد مىتوان به دو بخش « مذاهب منقرض شده » و « مذاهب منقرض نشده » تقسيم كرد .\r\n\r\nمذاهب منقرض‌شدهء فقهى :\r\nمقصود از اين نوع مذاهب ، مذاهبى است كه دوام چندانى نيافت و پس از مدتى - كم يا زياد - از بين رفت . عمدهء آن مذاهب به قرار ذيل است :\r\n1 . مذهب حسن بصرى ؛ حسن بن ابى الحسن يسار معروف به حسن بصرى ( م 110 ) از تابعانِ شناخته شده بود . دربارهء وى گفته‌اند كه : « از محضر يكصد و پنجاه صحابى استفاده كرده است . فتاواى او را برخى از علما در هفت جلد جمع‌آورى كرده‌اند » . « 2 »\r\n2 . مذهب ابن ابى ليلى ؛ محمّد بن عبد الرحمن بن ابى ليلى ( م 148 ) از اصحاب رأى و نظر به شمار مىرفت ؛ وى قاضى و مفتى معروف كوفه بود . دربارهء او گفته شده : « از يكصد و بيست تن از صحابه استفاده كرده است » . « 3 »\r\n3 . مذهب اوزاعى ؛ عبد الرحمن اوزاعى ( م 157 ) صاحب مذهب خاصى بود كه در شام گسترش يافت ، ولى در قرن چهارم هجرى پيروان آن منقرض شدند . همچنين به مدت دويست سال اين مذهب در ميان مردم اندلس غلبه داشت ، و سرانجام مذهب مالك در آنجا غالب شد . « 4 »\r\n4 . مذهب سفيان ثورى ؛ أبو عبد اللَّه سفيان بن سعيد ثورى ( م 161 ) اهل كوفه بود . وى به جهت خوف از حكومت وقت ، مخفيانه زندگى مىكرد . جمعى از مردم يمن ، اصفهان و موصل از او فتاوايى گرفتند .\r\nمذهب وى نيز در مدت كوتاهى منقرض گرديد . « 5 »\r\n5 . مذهب ليث بن سعد ؛ ليث بن سعد فهمى ( م 175 ) از فقهاى مصر بود كه شافعى دربارهء او گفته است : « او از مالك فقيه‌تر بود » . مذهب او نيز به علت\r\n\r\n\r\n","description":"","footnote":"\r\n( 1 ) . دائرة المعارف بزرگ اسلامى ، ج 6 ، ص 605 .\r\n( 2 ) . اعلام الموقعين ، ج 1 ، ص 20 ؛ همچنين ر . ك : طبقات ابن سعد ، ج 7 ، ص 156 ؛ وفيات الاعيان ، ج 2 ، ص 69 ؛ تهذيب التّهذيب ، ج 2 ، ص 263 .\r\n( 3 ) . اعلام الموقعين ، ج 1 ، ص 21 ؛ ر . ك : تهذيب التّهذيب ، ج 9 ، ص 301 ؛ الطبقات الكبرى ، ج 6 ، ص 358 ، طبقات الفقهاء شيرازى ، ص 84 .\r\n( 4 ) . موسوعه جمال عبد الناصر ، ج 1 ، ص 34 ؛ الاعلام زركلى ، ج 3 ، ص 320 ؛ طبقات الفقهاء شيرازى ، ص 76 .\r\n( 5 ) . موسوعه جمال عبد الناصر ، ج 1 ، ص 34 ؛ تاريخ بغداد ، ج 9 ، ص 160 - 151 ؛ طبقات الكبرى ، ج 6 ، ص 371 ؛ وفيات الاعيان ابن خلكان ، ج 2 ، ص 386 ؛ تهذيب التّهذيب ، ج 4 ، ص 111 .\r\n","page_name":" 137 ","page_number":137},
  {"content":"\r\n\r\nعدم تدوين و كمى طرفدارانش پايدار نماند . « 1 »\r\n6 . مذهب ظاهرى ؛ بنيانگذار اين مذهب ، ابو سليمان داوود بن على بن خلف ظاهرى ( م 270 ) است . وى نخست مقلّد مذهب شافعى بود ، تا آنكه رياست علمى بغداد به وى رسيد ؛ پس از آن براى خويش مذهب و شيوه‌اى را برگزيد ، كه اساس آن عمل به ظاهر كتاب و سنّت بود ، البتّه به شرط آن كه از خود كتاب و سنّت و يا اجماع ، دليلى بر اينكه خلاف ظاهر مراد است اقامه نشود . او اگر نصّى نمىيافت ، به اجماع عمل مىكرد ، و از قياس پرهيز داشت و معتقد بود عمومات كتاب و سنّت براى پاسخ به هر پرسشى كافى است . مذهب وى تا نيمه قرن دوم ادامه داشت ، سپس از بين رفت . مردم بغداد ، شهرهاى فارس و اندكى از مردم آفريقا و اندلس بر مذهب او بودند .\r\nابن خلدون ( م 808 ) مىنويسد : اين مذهب اكنون از بين رفته است . هر چند بعدها ابن حزم اندلسى نيز مذهب ظاهرى را پذيرفت ، گرچه با مؤسّس اين مذهب مخالفتهايى نيز داشت . « 2 »\r\n7 . مذهب طبرى ؛ بنيانگذار اين مذهب ، مفسّر و مورّخ معروف أبو جعفر محمّد بن جرير طبرى ( م 310 ) است . او فقه را از داوود فرا گرفت و همچنين فقه اهل عراق و مالك و شافعى را نيز آموخت . او معتقد بود كه احمد بن حنبل ، فقيه نيست ؛ بلكه صرفاً يك محدّث است .\r\nطبرى نيز در فقه ، مذهب خاصّى داشت كه در بغداد گسترش يافت ؛ او و پيروانش در فقه تأليفاتى داشتند كه به دست ما نرسيده است . مذهب او نيز بعد از نيمهء قرن پنجم رو به افول نهاد و منقرض شد و فقط آراى او در كتابها باقى ماند . « 3 »\r\n\r\nمذاهب منقرض نشده :\r\nمقصود ما از مذاهب منقرض نشده ، مجموعه مذاهب فقهى از اهل سنّت است ، كه در ميان گروه زيادى از مسلمانان باقى مانده و تا به امروز مورد عمل قرار مىگيرد . اين مذاهب عبارتند از : حنفى ، مالكى ، شافعى و حنبلى .\r\n\r\n1 . مذهب حنفى\r\nمؤسّس اين مذهب ، ابو حنيفه نعمان بن ثابت بود . وى در كوفه متولّد شده و در همان جا رشد و پرورش يافت . معروف آن است كه تولّد وى در سال 80 هجرى و وفاتش در سال 150 هجرى در بغداد بود . ابو حنيفه ، شاگرد حمّاد بن ابى سليمان كوفى ( م 120 ) بود .\r\nخطيب بغدادى از شخصى به نام أبو مطيع نقل مىكند كه ابو حنيفه گفت : به نزد أبو جعفر منصور عبّاسى رفتم ؛ به من گفت : علم را از چه كسى فرا\r\n\r\n\r\n","description":"","footnote":"\r\n( 1 ) . تاريخ الفقه الاسلامى ، ص 174 ؛ طبقات ابن سعد ، ج 7 ، ص 517 ؛ وفيات الاعيان ، ج 4 ، ص 127 .\r\n( 2 ) . ر . ك : موسوعه جمال عبد الناصر ، ج 1 ، ص 34 ؛ طبقات الفقهاء شيرازى ، ص 92 ؛ ميزان الاعتدال ، ج 1 ، ص 15 ؛ تاريخ بغداد ، ج 6 ، ص 375 - 369 .\r\n( 3 ) . موسوعه جمال عبد الناصر ، ج 1 ، ص 34 ؛ وفيات الاعيان ، ج 1 ، ص 456 ؛ تاريخ بغداد ، ج 2 ، ص 162 .\r\n","page_name":" 138 ","page_number":138},
  {"content":"\r\n\r\nگرفته‌اى ؟ گفتم : از حمّاد و او نيز از ابراهيم نخعى ( م 96 ) و ابراهيم نيز از عمر بن خطاب ، على بن ابى طالب ، عبد اللَّه بن مسعود و عبد اللَّه بن عباس فرا گرفت . « 1 »\r\nهمچنين وى از امام باقر و امام صادق عليهما السلام و زيد بن على عليه السلام بهره فراوانى برد . دو تن از شاگردان ابو حنيفه ، يعنى أبو يوسف و محمّد بن حسن شيبانى در مُسند خويش ، براى فتاواى ابو حنيفه روايات زيادى را به عنوان مستند ، نقل كرده‌اند . « 2 »\r\nمشهورترين شاگردان وى ، أبو يوسف ، يعقوب بن ابراهيم كوفى ( م 182 ) قاضى القضاة زمان هارون الرشيد ، محمّد بن حسن شيبانى ( م 189 ) ، أبو الهذيل ، زفر بن هذيل بن قيس كوفى ( م 158 ) و حسن بن زياد ( م 204 ) هستند . « 3 »\r\nمذهب وى در حكومت عثمانى مورد عنايت فراوان قرار گرفت و به عنوان مذهب رسمى شناخته شد ؛ از اين رو ، مذهب حنفى در تركيه ، آسياى ميانه ، شام ، مصر ، تونس ، يمن ، عراق و بسيارى ديگر از بلاد نفوذ كرد .\r\nمصادر فقهى ابو حنيفه :\r\nوى در فتوا دادن از كتاب خدا و سنّت رسول خدا - به شرطى كه متواتر باشد يا همه علما در همهء شهرها بدان عمل كرده باشند و يا آن سنّت را يكى از صحابه ميان گروهى ديگر از صحابه نقل كند و كسى نيز با وى مخالفت نكند - بهره مىجست . اگر سنّتى نمىيافت به اجماع صحابه عمل مىكرد و در صورت نبودن آن ، به اجتهاد و قياس و پس از آن به استحسان تمسّك مىجست .\r\nابو حنيفه چون در عمل به سنّت سخت‌گير بود ، و در نتيجه روايات اندكى به عنوان سنّت در نزد وى ثابت شده بود ، به گونه‌اى گسترده به قياس و استحسان روى آورد . « 4 » عمل گستردهء او به قياس و مانند آن ، سبب منازعاتى ميان وى و فقهاى عصرش گرديد . از جمله ميان وى و سفيان بن سعيد ثورى ( م 161 ) كه از علماى كوفه به شمار مىرفت ، درگيرى و نفرتى حاكم بود ؛ زيرا سفيان از طرفداران حديث به شمار مىرفت ، ولى ابو حنيفه اهل رأى و قياس بود . همچنين ميان او و شريك بن عبد اللَّه نخعى ، قاضى كوفه ( م 177 ) و محمّد بن عبد الرحمن بن ابى ليلى ( م 148 ) نيز مخالفتهايى وجود داشت .\r\nابن حزم گفته‌هاى ابو حنيفه و پيروانش را كذب دانسته و خطيب بغدادى نيز در تاريخش با عبارات تند و زننده‌اى ، به ابو حنيفه و پيروانش تاخته است . « 5 » معروف است كه ابو حنيفه - جز در موارد اندك - به سنّت اعتماد نكرد ؛ زيرا پذيرفتن سنّت نزد او ، داراى شرايطى خاص و مشكل بود . « 6 »\r\nدانشمند معروف ، ابن خلدون مىنويسد :\r\n« ابو حنيفه فقط هفده حديث ! از رسول خدا را صحيح\r\n\r\n\r\n","description":"","footnote":"\r\n( 1 ) . تاريخ بغداد ، ج 13 ، ص 334 .\r\n( 2 ) . ادوار علم الفقه ، ص 142 .\r\n( 3 ) . الفقه الاسلامى و ادلّته ، ج 1 ، ص 44 .\r\n( 4 ) . تاريخ الفقه الاسلامى ، ص 121 - 120 ؛ الفقه الاسلامى و ادلّته ، ج 1 ، ص 43 .\r\n( 5 ) . ادوار علم الفقه ، ص 147 - 146 .\r\n( 6 ) . تاريخ التشريع الاسلامى ، ج 2 ، ص 81 .\r\n","page_name":" 139 ","page_number":139},
  {"content":"\r\n\r\nشمرده و به آنها اعتماد كرده است ؛ زيرا در پذيرش احاديث ، سخت‌گير بود » . « 1 »\r\n\r\n2 . مذهب مالكى\r\nاين مذهب منتسب به مالك بن انس بن ابى عامر اصبحى ، ( متولّد سال 93 هجرى در مدينه و متوفّاى 179 هجرى در همان شهر است ) . وى بخشى از عمرش را در دولت اموى و بخشى از آن را در دولت عباسى گذراند .\r\nمالك فقه را نزد امام جعفر بن محمّد الصادق عليهما السلام ، ربيعة بن ابى عبد اللَّه ، معروف به « ربيعة الرأى » ( م 136 ) كه از تابعين بود ، آموخت و از نافع ( غلام عبد اللَّه بن عمر ) و زُهرى حديث شنيد .\r\nاز مشهورترين شاگردان وى ، شافعى ( م 204 ) ؛ عبد الرحمن بن قاسم ( م 191 ) ؛ اسد بن فرات ( م 213 ) و عبد اللَّه بن وهب ( م 197 ) است . مذهب او در شمال آفريقا ، قطر ، بحرين و كويت طرفدار دارد .\r\nوى داراى كتاب معروفى به نام موطّأ مالك است كه كتابى حديثى و فقهى است . اين كتاب را مالك به درخواست منصور عبّاسى نوشت . خلفاى عبّاسى سعى فراوانى در تكريم و بزرگداشت وى داشتند و لقب‌هاى فراوانى به وى دادند و حتّى گفتند : رسول خدا وى را به اين اسم ، نامگذارى كرد ! و بعد از كتاب خداوند ( قرآن ) كتاب وى نظير ندارد . « 2 »\r\nمصادر فقهى مالك :\r\nوى در فتوا دادن ، افزون بر كتاب و سنّت ، به عمل اهل مدينه و فتواى صحابى استناد مىجست و در رتبهء بعد به قياس و مصالح مرسله نيز عمل مىكرد . « 3 » ولى برخى مىگويند بعد از كتاب و سنّت ، اجماع و قياس و عمل اهل مدينه و فتواى صحابى و استحسان نزد وى اعتبار داشت . « 4 »\r\n\r\n3 . مذهب شافعى\r\nاين مذهب منتسب است به أبو عبد اللَّه ، محمّد بن ادريس بن عباس بن عثمان بن شافع ، معروف به شافعى .\r\nوى در سال 150 هجرى در « غزّه » متولّد شد و در سال 204 هجرى در مصر وفات يافت . از سويى شاگرد زعيم مدرسهء حديث ، مالك بن انس و از سوى ديگر شاگرد ابراهيم بن محمّد بن يحيى مدينى شاگرد امام صادق عليه السلام بود . او همچنين از محمّد بن حسن شيبانى شاگرد ابو حنيفه نيز بهره‌ها برد . « 5 »\r\nبيشترين روايات شافعى از ابراهيم بن محمّد ، شاگرد امام صادق است . مذهب شافعى حدّ فاصل ميان مذهب حنفى و مالكى است .\r\nنوشته‌اند : از مشهورترين شاگردان وى ، يوسف بن يحيى ( م 231 ) ؛ احمد بن حنبل ( م 241 ) ؛ اسماعيل\r\n\r\n\r\n","description":"","footnote":"\r\n( 1 ) . تاريخ ابن خلدون ، ج 2 ، ص 796 ( فصل ششم ، علوم حديث ) .\r\n( 2 ) . ر . ك : تهذيب التّهذيب ، ج 10 ، ص 5 ؛ وفيات الاعيان ، ج 4 ، ص 135 ؛ الاعلام زركلى ، ج 2 ، ص 126 ؛ تاريخ التشريع الاسلامى ، ج 2 ، ص 99 به بعد ؛ تاريخ الفقه الاسلامى ، ص 136 - 129 ؛ المدخل بالفقه الاسلامى ، ص 189 - 184 ؛ الفقه الاسلامى و ادلّته ، ج 1 ، ص 46 - 45 .\r\n( 3 ) . تاريخ الفقه الاسلامى ، ص 133 .\r\n( 4 ) . الفقه الاسلامى و ادلّته ، ج 1 ، ص 46 .\r\n( 5 ) . ادوار علم الفقه ، ص 157 .\r\n","page_name":" 140 ","page_number":140},
  {"content":"\r\n\r\nبن يحيى ( م 264 ) و ربيع بن سليمان بن عبد الجبار ( م 270 ) بودند . « 1 »\r\nمذهب شافعى به دست شاگردانش در بسيارى از بلاد اسلامى گسترش يافت و در مصر و عراق و خراسان و ما وراء النهر نفوذ كرد و رقيب نزديك مذهب حنفى به شمار مىرفت « 2 » و امروزه در مصر ، اردن ، سوريه ، لبنان ، عراق ، هند و اندونزى مذهب شافعى پيروان فراوانى دارد . « 3 »\r\nمصادر فقهى شافعى :\r\nشافعى در فتوا دادن ، از كتاب ، سنّت ، اجماع و قياس بهره مىگرفت ؛ البتّه وى خبر واحد را از فرد موثّق - هر چند آن خبر مشهور نباشد ( بر خلاف نظر ابو حنيفه ) و هر چند موافق عمل مردم مدينه نباشد ( بر خلاف شيوهء مالك ) - حجّت مىدانست .\r\nدر قياس نيز ، اگر اصل و ريشهء معيّنى در كتاب و سنّت داشته باشد ، در نظر وى حجّت است . او استحسان را - بر خلاف شيوهء ابو حنيفه و مالك - حجّت نمىدانست و مىگفت : « من استحسن فقد شرّع ؛ هركس به استحسان روى آورد ، تشريع كرده و بدعت گذارده است » . « 4 » او مصالح مرسله و حجيّت عمل اهل مدينه را قبول نداشت . « 5 » در ردّ عمل به استحسان ، كتابى به نام ابطال الاستحسان و در ردّ عمل به مصالح مرسله ، كتابى به نام الاستصلاح نوشته و در كتاب معروفش الامّ حجيّت عمل مردم مدينه را انكار كرده است . « 6 »\r\nلازم به ذكر است كه شافعى در كتاب الامّ فتواهاى تازه و تجديد نظرهاى فقهى را ذكر كرده است . « 7 » به تصريح برخى از انديشمندان اهل سنّت ، فقه شافعى به فقه شيعه اماميّه نزديك و موارد اختلافى ميان آنان ، نسبت به ديگر مذاهب كمتر است . « 8 »\r\n\r\n4 . مذهب حنبلى\r\nمؤسّس اين مذهب ، أبو عبد اللَّه ، احمد بن حنبل بن هلال شيبانى است . وى در سال 164 در بغداد متولّد شد و در همان شهر ، سال 241 وفات يافت .\r\nاو سفرهاى علمىاش را به كوفه ، بصره ، مكّه ، مدينه ، يمن و شام انجام داد و از دانش علماى عصر خويش بهره گرفت . هر چند فقه را از شافعى فرا گرفت ولى اساتيد او به صد تن بالغ شده‌اند . « 9 » وى از محدّثان بزرگ اهل سنّت به شمار مىآيد و مُسند او ، از اطلاع وى در عرصهء حديث گواهى مىدهد . احمد در مسند خويش بيش از چهل هزار حديث نقل كرده است . او به حديث مرسل و ضعيف نيز عمل مىكرد . « 10 »\r\nاز مشهورترين شاگردانش مىتوان به فرزندش\r\n\r\n\r\n","description":"","footnote":"\r\n( 1 ) . الفقه الاسلامى و ادلّته ، ج 1 ، ص 52 - 51 .\r\n( 2 ) . تاريخ ابن خلدون ، ج 2 ، ص 804 .\r\n( 3 ) . تاريخ الفقه الاسلامى ، ص 143 .\r\n( 4 ) . الفقه الاسلامى و ادلّته ، ج 1 ، ص 51 ؛ تاريخ الفقه الاسلامى ، ص 140 - 139 .\r\n( 5 ) . الفقه الاسلامى و ادلّته ، ج 1 ، ص 51 ؛ المدخل فى التعريف بالفقه الاسلامى ، ص 196 .\r\n( 6 ) . ادوار علم الفقه ، ص 159 .\r\n( 7 ) . الفقه الاسلامى و ادلّته ، ج 1 ، ص 51 .\r\n( 8 ) . همان مدرك ، ص 59 .\r\n( 9 ) . همان مدرك ، ص 53 .\r\n( 10 ) . همان مدرك .\r\n","page_name":" 141 ","page_number":141},
  {"content":"\r\n\r\nصالح بن احمد بن حنبل ( م 266 ) ، و فرزند ديگرش ، عبد اللَّه بن احمد بن حنبل ( م 290 ) و عبد الملك بن عبد الحميد بن مهران ( م 274 ) و احمد بن محمّد بن حجاج اشاره كرد . « 1 »\r\nاين مذهب در بغداد ظهور كرد و به شام هم رفت .\r\nامروز مذهب غالب بر حجاز ، قطر ، فلسطين و بحرين ، مذهب حنبلى است . « 2 »\r\nمصادر فقهى احمد بن حنبل :\r\nشيوهء احمد حنبل در استنباط فقهى ، بدين صورت بود كه نخست از نصوص كتاب و سنّت استفاده مىكرد ؛ و در سنّت از روايات مرسل و ضعيف نيز بهره مىگرفت و به هنگام تعارض ميان كتاب و سنّت ، كتاب اللَّه را مقدّم مىشمرد ؛ اگر سنّتى نمىيافت به فتاواى صحابه تمسّك مىكرد ؛ و به هنگام اختلاف نظر صحابه ، نظرى را كه به كتاب اللَّه و سنّت نزديك‌تر بود ترجيح مىداد ، و اگر نظرى را نزديك‌تر به كتاب و سنّت نمىيافت ، نظر اختلافى صحابه را در آن مسأله نقل مىكرد ، ولى خودش نظرى را برنمىگزيد . وى حتّى حديث مرسل را بر قياس مقدّم مىداشت و در صورتى كه نصّى از كتاب و سنّت و يا سخنى از صحابه نمىيافت ، به قياس عمل مىكرد و پس از آن استصحاب ، سدّ ذرايع و مصالح مرسله را مستمسك قرار مىداد .\r\nاحمد بن حنبل در كتاب الخلال نقل مىكند كه از شافعى دربارهء قياس سؤال كردم ؟ پاسخ داد : فقط به هنگام ضرورت مىتوان به آن عمل كرد . « 3 »\r\n\r\nويژگىهاى دورهء دوم :\r\nمهمترين ويژگيهاى اين دوره از اين قرار است :\r\n1 . علم فقه از ساير علوم جدا شد و خود علمى مستقل گرديد .\r\n2 . عقل‌گرايى و فتوا ، بر اساس رأى و نظر گسترش يافت ؛ زيرا فقهاى اهل سنّت در ميان جامعه خويش با پرسشهاى تازه‌اى مواجه مىشدند و چون پاسخش را از كتاب و سنّت نمىيافتند ، بسيارى از آنان به نظر و رأى و قياس و مانند آن روى مىآوردند .\r\n3 . مذاهب فقهى در اين دوره گسترش فراوان يافت و بر اساس برخى از نقلها تنها از سدهء دوم تا نيمه چهارم ، 138 مذهب به وجود آمد . « 4 »\r\n4 . كثرت آرا و فتاوا در يك مسأله ، از ويژگيهاى مهم اين دوره بود ، كه به اختلاف مصادر فتوا و استنباط برمىگشت « 5 » و همين امر مقدّمهء محدود ساختن مذاهب در دورهء بعد از سوى حاكمان گرديد كه بحث درباره آن به خواست خدا خواهد آمد .\r\n* * *\r\n\r\n\r\n","description":"","footnote":"\r\n( 1 ) . الفقه الاسلامى و ادلّته ، ج 1 ، ص 54 .\r\n( 2 ) . موسوعه جمال عبد الناصر ، ج 1 ، ص 36 ؛ تاريخ الفقه الاسلامى ، ص 148 .\r\n( 3 ) . تاريخ الفقه الاسلامى ، ص 145 ؛ المدخل فى التعريف بالفقه الاسلامى ، ص 203 .\r\n( 4 ) . دائرة المعارف بزرگ اسلامى ، ج 6 ، ص 605 .\r\n( 5 ) . ر . ك : تاريخ الفقه الاسلامى ، ص 89 .\r\n","page_name":" 142 ","page_number":142},
  {"content":"\r\n\r\n\r\nدورهء سوم : عصر توقّف حركت اجتهادى\r\n( يا عصر تقليد از مذاهب اربعه )\r\nدر اين دوره از تاريخ فقه اهل سنّت كه از اوايل قرن چهارم آغاز و تا اواسط قرن هفتم ادامه داشت و تا زمان سقوط دولت بنى عبّاس طول كشيد ، علما و مردم ، همه مقلّد پيشوايان مذاهب چهارگانه معروف بودند .\r\nدر اين ميان فقط محمّد بن جرير طبرى ( م 310 ) دست به اجتهاد زد و پس از او مجتهد ديگرى ديده نشد . بدين معنا كه تمام تلاش علما در فهم كلام ائمّهء مذهب بود ، نه غير آن . كلمات ائمّهء چهارگانه ، حالت قدسى پيدا كرد و مانند وحى مُنزل تلقى گرديد ؛ همهء عالمان فقط در محدودهء مذهب خويش اجتهاد مىكردند .\r\nاستاد خضرى بك در اين باره مىنويسد :\r\n« اين دوره ، دوره‌اى بود كه روح تقليد همگانى شد ؛ و در اين جهت فرقى بين انديشمندان و مردم عادى نبود . كسى كه مىخواست فقه بخواند ، نخست كتاب و سنّت را فرا مىگرفت ، سپس كتابهاى امام مذهب خويش را تعليم مىديد و با طريقهء استنباط وى آشنا مىشد و به همان صورت به پيش رفت .\r\nوقتى اين كتابها را به پايان مىرساند ، از فقها شمرده مىشد . برخى كه داراى همّتى بلند بودند ، كتابى را مطابق احكام امام مذهب خويش تأليف مىكردند ؛ در اين مسير گاه كتاب مؤلّف سابق را مختصر مىكردند و گاه كتابهاى مختصر پيشين را شرح مىنمودند و گاه آنچه را كه در كتابهاى مختلف آمده بود ، جمع‌آورى مىكردند ؛ ولى هيچ كس اجازه نداشت در مسأله‌اى ، بر خلاف امام مذهب خويش ، نظرى را ابراز كند ؛ گويا آنچه حق بود بر قلب پيشواى مذهب وى نازل و بر زبانش جارى شده بود . از بزرگترين فقهاى حنفى اين دوران ، جناب أبو الحسن عبيد الله كرخى است كه اين گفته از وى نقل شده است : هر آيه‌اى كه با نظر اصحاب ما مخالف باشد ، يا بايد تأويل برده شود ، و يا بايد آن را منسوخ دانست و برخورد ما با حديث نيز اين چنين است » ! ! « 1 »\r\n\r\nعلل انسداد باب اجتهاد و انحصار مذاهب :\r\nكثرت مذاهب فقهى ، سبب هرج و مرج و وحشت زمامداران گرديد ؛ از اين رو ، نخست به بستن باب اجتهاد تصميم گرفتند و سپس مذاهب را در چهار مذهب منحصر كردند .\r\nدر انسداد باب اجتهاد بيشترين تأثير را هرج‌ومرج‌هاى فقهى و كثرت مذاهب داشت و چنان كه گذشت ، تعداد مذاهب به 138 مذهب رسيده بود . اين مسأله وحشت زمامداران را برانگيخت و آنها را به فكر انسداد باب اجتهاد و حصر مذاهب فقهى انداخت . لذا فرمان صادر شد كه از اين پس هيچ فقيهى حقّ اجتهاد تازه‌اى را ندارد و همگى لازم\r\n\r\n\r\n","description":"","footnote":"\r\n( 1 ) . تاريخ التشريع الاسلامى ، ص 200 - 199 .\r\n","page_name":" 143 ","page_number":143},
  {"content":"\r\n\r\nاست از فقهاى معروف و سرشناس تبعيت كنند .\r\nدر اين ميان فقها و ديگر مردم موظّف شدند از چهار مذهب حنفى ، حنبلى ، شافعى و مالكى پيروى و از آنان تقليد كنند ، با آنكه خود آنان هرگز به چنين امرى راضى نبوده و بر اين باور بودند كه ديگران نيز بايد اجتهاد كرده ، از تقليد خوددارى كنند . « 1 » در سبب حصر مذاهب ، به اين چهار مذهب عوامل زير را نيز بر شمرده‌اند :\r\n\r\n1 . تدوين مذاهب\r\nوقتى مذهبى تدوين شود و به طور گسترده در بلاد اسلامى منتشر گردد ، احتمال بقاى آن بيشتر است ؛ زيرا فقه مدوّن ، سبب سهولت دسترسى مردم به آراى مجتهدان و عمل به آن مىگردد . و چون مذاهب فقهى ائمّهء اربعهء اهل سنّت پيش از اين ، به گونه‌هاى مختلف تدوين و انتشار يافته بود ، سبب نفوذ آنها در بلاد اسلامى و ماندگارى آنها گرديد و همين سبب ارجاع همگان به اين آثار مدوّن و انتشار يافته شد .\r\nشافعى مىگفت : « ليث ( م 175 ) از مالك فقيه‌تر است ، جز آنكه اصحاب ليث براى تدوين فقه او همت نگماشتند ، ولى آراى مالك تدوين و منتشر گرديد » . « 2 »\r\n\r\n2 . شاگردان متعصّب\r\nوجود شاگردان متعصّب و ترويج كنندگان آثار اين چهار مذهب و دفاع بىچون و چراى آنان از امامان مذهب خويش ، سبب توجّه بيشتر به اين چهار مذهب گرديد . « 3 »\r\n\r\n3 . نقش زمامداران\r\nدر دوره‌هاى نخست ، خلفا و زمامداران براى قضاوت از مجتهدان و صاحبان نظر و فتوا استفاده مىكردند ؛ رأى و نظر آنان كه عالمان به كتاب و سنّت و مورد اعتماد مردم بوده و قدرت استنباط احكام را داشتند ، در شهرهاى اسلامى منتشر مىشد و در دوره‌هاى بعد ، دنبال كسانى بودند كه آراى صاحبان مذهب گذشته را بيان و اجرا كند و زمامداران به اين مذاهب توجّه بيشترى نشان دادند . از اين رو ، گاه همّت علماى دوره‌هاى بعد فهم آراى ائمّهء اربعه و تبيين آنها ، جهت دست يا بى به اين مناصب بود .\r\nبه اين ترتيب آنان به مذهبى كه خليفه زمان آن را اختيار كرده بود ، رغبت نشان مىدادند . ( و همين امر سبب رسميّت يافتن اين مذاهب و ارجاع همگان به آنان شد ) . « 4 »\r\nبه هر حال ، به نظر مىرسد بيشترين تأثير را در بسته شدن باب اجتهاد ، هرج و مرج فقهى و كثرت مذاهب فقهى داشت و علت انحصار مذاهب ، در اين چهار مذهب ، علل سياسى ، اجتماعى و كثرت پيروان\r\n\r\n\r\n","description":"","footnote":"\r\n( 1 ) . المدخل فى التعريف بالفقه الاسلامى ، ص 209 - 207 .\r\n( 2 ) . تاريخ الفقه الاسلامى ، ص 96 ؛ الاعلام زركلى ، ج 5 ، ص 248 .\r\n( 3 ) . تاريخ الفقه الاسلامى ، ص 96 .\r\n( 4 ) . ر . ك : المدخل الفقهى العام ، مصطفى احمد زرقاء ، ج 1 ، ص 179 - 177 ؛ تاريخ الفقه الاسلامى ، بدران ابو العينين بدران ، ص 96 .\r\n","page_name":" 144 ","page_number":144},
  {"content":"\r\n\r\nاين مذاهب بود . بدين ترتيب ، سه قرن پس از ظهور اسلام و گرمى بازار اجتهاد ، درهاى آن بسته شد .\r\nقرنها ادامه يافت و همه فقها به صورت مقلّدانى براى اين چهار فقيه معروف درآمدند . ( براى اطلاع بيشتر در زمينهء علل انسداد باب اجتهاد ، به بحث « انفتاح باب اجتهاد » در اين كتاب مراجعه شود ) .\r\n\r\nفقهاى برجستهء دورهء سوم :\r\nهر چند عالمان و انديشمندان اين دوره ، در محدودهء مذاهب اربعه حركت مىكردند ، اما به هر حال ، اين دوره نيز شاهد فقهاى برجسته‌اى در اين مذاهب بود ، كه نام برخى از آنان ذكر مىشود .\r\n\r\nفقهاى حنفى :\r\n1 . أبو جعفر طحاوى ( م 321 ) ، كه رياست ياران ابو حنيفه را در مصر به عهده داشت .\r\n2 . أبو بكر احمد بن على جصّاص ( م 370 ) ، نويسندهء كتاب احكام القرآن و شرح مختصر الطحاوى فى فروع الفقه الحنفي .\r\n3 . شمس الائمّه محمّد بن احمد سرخسى ( م 430 ) ، كه اصولى و فقيهى زبردست بود و كتاب مبسوط او در پانزده جلد منتشر شده است .\r\n\r\nفقهاى مالكى :\r\n1 . بكر بن علاء قشيرى ( م 314 ) ، نويسندهء كتابهاى الأحكام و الرد على المزنى و اصول الفقه .\r\n2 . محمّد بن احمد بن محمّد بن رشد قرطبى ، ( م 320 ) كه زعيم فقهاى عصر خويش در اندلس به شمار مىآمد . وى نويسندهء كتاب البيان و التحصيل لما فى المستخرجة من التوجيه و التعليل و ديگر كتب است .\r\n3 . أبو بكر محمّد بن عبد اللَّه ، معروف به « ابن عربى معافرى » ( م 534 ) ، صاحب آثارى چون احكام القرآن و المسالك فى شرح « موطّأ مالك » .\r\n\r\nفقهاى شافعى :\r\n1 . قاضى ابو حامد احمد بن بشر مروزى ( م 362 ) ، نويسندهء كتاب الجامع و شرح مختصر المزنى .\r\n2 . أبو المعالى عبد الملك بن عبد اللَّه جوينى ، معروف به « امام الحرمين » ( م 478 ) ، او كسى بود كه « نظام الملك » براى وى در نيشابور « مدرسهء نظاميه » را تأسيس كرد . از تأليفات اوست : « النهايه » در فقه و « البرهان » در اصول فقه .\r\n3 . حجة الاسلام ، ابو حامد محمّد بن محمّد بن محمّد غزالى ( م 505 ) ، نويسندهء كتابهاى البسيط ، الوسيط ، الوجيز ، الخلاصه و المستصفى .\r\n\r\nفقهاى حنبلى :\r\n1 . أبو الوفاء ، على بن عقيل بن محمّد بن عقيل بن احمد بغدادى ( م 513 ) ؛ وى نويسندهء كتاب‌هاى فراوانى است ، از جمله : التذكره ، الفنون و الفصول .\r\n2 . احمد بن حسن بن احمد كوذانى ( م 516 ) ، نويسندهء كتابهاى : الهدايه ، الخلاف الكبير و رءوس المسائل .\r\n3 . مجد الدّين أبو البركات عبد السّلام بن ابى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nالقاسم بن تيميه ( م 652 ) . و از آثار اوست : المحرّر ، الاحكام الكبرى و المنتقى من احاديث الاحكام . « 1 »\r\n\r\nويژگىهاى دورهء سوم :\r\nمهمترين ويژگيهاى اين دوره امور ذيل است :\r\n1 . بسته شدن باب اجتهاد .\r\n2 . تلاش در مسير فهم مذاهب فقهى و برترى هر يك بر ديگرى ، همراه با پاره‌اى از تعصّبات مذهبى .\r\n3 . تدوين مذاهب اربعه ، به صورت‌هاى مختلف .\r\n4 . تكميل و تدوين علم اصول به گونه‌هاى متفاوت .\r\n5 . گسترش مناظرات مذهبى ميان بزرگان مذاهب .\r\n\r\nدورهء چهارم : عصر ركود فقهى\r\nاين دوره ، از اواسط قرن هفتم آغاز و تا اواخر قرن سيزدهم ادامه داشت و در واقع ادامهء دوره قبل است .\r\nپس از آنكه از قرن چهارم ، مذاهب فقهى - هر چند در محدودهء مذاهب اربعه - حركتى فعّال داشتند ، از اواسط قرن هفتم ، چرخ حركت آنها به كندى گراييد و رو به ضعف نهاد .\r\nعلت اين مسأله ، تحوّلاتى بود كه در كشورهاى اسلامى پديدار شد ، و عمدهء آن ضعف دستگاه خلافت اسلامى بود . خلافت اسلامى به دولتهاى كوچك و حكومت‌هاى منطقه‌اى تبديل شد .\r\nهجمه‌هايى از سوى دشمنان اسلام ؛ مسيحيان و دوگانه‌پرستان ، براى در هم شكستن كيان اسلام آغاز شد ، اين يورش در اواخر خلافت عبّاسيان آغاز شد .\r\nاز يك سو ، جنگهاى صليبى ( كه از قرن پنجم قمرى آغاز و به مدّت دو قرن ادامه يافت ) ، « 2 » سخت مسلمانان را درگير خويش ساخت و شعله‌هاى آتش جنگ ، همه را فراگرفت و از سوى ديگر ، در همان زمان كه پيكر كشور اسلامى ، مجروح جنگهاى صليبى بود ، حملهء گستردهء ديگرى از ناحيه شرق توسّط قوم مغول به بلاد اسلامى آغاز شد . هجومى كه همه بلاد اسلامى را ويران ساخت و تا بغداد پايتخت خلافت اسلامى پيش رفت و آن را نيز تحت تصرّف خود درآورد . دانشمندان زيادى كشته شدند و كتابخانه‌هاى فراوانى به آتش كشيده شد .\r\nكشورهاى اسلامى از يك سو ، تحت سيطرهء مغول از جانب شرق و از سوى ديگر تحت سيطرهء صليبيّون از جانب غرب قرار گرفتند . « 3 »\r\nطبيعى بود كه اين هرج و مرج ، در همه شئون بلاد اسلامى و از جمله فقه اثر بگذارد . حركت‌هاى فقهى ، رو به خمودى گذاشت و تفكّر بستهء تقليد ،\r\n\r\n\r\n","description":"","footnote":"\r\n( 1 ) . براى آگاهى بيشتر ، ر . ك : تاريخ التشريع الاسلامى ، نوشتهء محمّد خضرى بك ، ص 212 به بعد .\r\n( 2 ) . ر . ك : دائرة المعارف القرن العشرين ، ج 5 ، ص 535 - 531 ؛ فرهنگ معين ، واژهء صليبى .\r\n( 3 ) . ر . ك : كامل ابن اثير ، ج 12 .\r\n","page_name":" 146 ","page_number":146},
  {"content":"\r\n\r\nبيش از پيش حكمفرما شد و ( شديدتر و گسترده‌تر از دورهء قبل ) به نقل آنچه كه از گذشتگان به جاى مانده بود ، اكتفا گرديد و حدّ اكثر ، گاه براى كتب گذشتگان شرحى نوشته مىشد ، يا تلخيص مىگرديد . « 1 »\r\nهر چند در اين دوره ، برخى از علما كتابهايى را در فقه تدوين كردند ، ولى نسبت به گستردگى كشور اسلامى و جمعيّت مسلمين و همچنين طول اين دوره ( حدود 6 قرن ) ، بسيار اندك است . « 2 »\r\n\r\nبرخى از فقهاى دورهء چهارم :\r\n1 . عزّ بن عبد السلام ( م 660 ) .\r\n2 . عبد الوهّاب على بن كافى ( م 771 ) .\r\n3 . تقى الدّين أبو الحسن على بن قاضى ( م 756 ) .\r\n4 . احمد بن على بن حجر عسقلانى ( م 852 ) .\r\n5 . جلال الدّين سيوطى ( م 911 ) .\r\n6 . شيخ الاسلام أبو يحيى زكريا بن محمّد انصارى ( م 926 ) .\r\n7 . احمد بن محمّد بن على بن حجر هيتمى ( م 974 ) .\r\nاستاد « مصطفى زرقا » دربارهء اين دوره مىنويسد :\r\n« در اين عصر ، تفكّر تقليدى بسته ، حكمفرما بود و علما به جاى پىجويى علل و مقاصد شريعت در فقه ، به صرف حفظ و قبول آنچه در كتابهاى فقهى آمده بود ، اكتفا مىكردند و در اواخر اين دوره ، تفكّر عاميانه جاى انديشه‌هاى علمى را - نزد بسيارى از فقها - گرفته بود » . « 3 »\r\n\r\nويژگى دورهء چهارم :\r\nتنها ويژگى اين دوره ، حكومت تفكّر تقليدى بود . در نتيجه ، در اين دوره ، كتاب‌هاى رسمى فتوايى زياد شد و همين كتابها ، پيوسته از مهمترين مراجع فقهى به شمار مىآمد . برخى از محقّقان نام تعدادى از اين فتاواى رسمى را چنين ذكر كرده‌اند :\r\n« فتاواى تاتارخانيه ، بزازيه ، ظهيريه ، هنديه ، خيريه ، زينيّه » و مانند آن ؛ فتاواى خانيه ، متعلق به قاضى خان ، حسن بن منصور ( م 592 ) بود و فتاواى بزازيه ، به حافظ الدّين محمّد ، معروف به ابن بزاز ( م 827 ) تعلّق داشت و فتاواى زينيّه ، از ابن نجيم ، زين العابدين مصرى ، از بزرگان فقهاى حنفى بود .\r\n\r\n\r\n","description":"","footnote":"\r\n( 1 ) . ر . ك : تاريخ الفقه الاسلامى ، ص 99 و 104 ؛ المدخل الفقهى العام ، ج 1 ، ص 186 ؛ تاريخ التشريع الاسلامى ، خضرى بك ، ص 226 - 225 .\r\n( 2 ) . در حالى كه اين دوران عصر ركود فقه اهل سنّت است ، ولى همانگونه كه در تشريح دوره‌هاى فقه اهل بيت عليهم السلام گذشت اواخر قرن ششم تا قرن يازدهم ؛ ( يعنى تا شروع عصر سيطرهء اخباريون ) دورهء طلايى فقه اهل بيت عليهم السلام به شمار مىآيد و اين دوران شاهد ظهور فقهايى همچون ابن ادريس حلّى ( م 598 ) ؛ محقّق حلّى ( م 676 ) ؛ علّامهء حلّى ( م 726 ) ؛ فخر المحقّقين ( م 771 ) ؛ شهيد اوّل ( م 786 ) ؛ محقّق كركى ( م 940 ) ؛ شهيد ثانى ( م 966 ) و محقّق اردبيلى ( م 993 ) و ديگر بزرگان - با دهها آثار ارزشمند فقهى - بود . در واقع در اين چند قرن فقه اهل بيت عليهم السلام و فقه اهل سنّت دو حركت متعاكس داشتند ؛ فقه اهل بيت عليهم السلام رو به رشد و بالندگى و فقه اهل سنّت رو به ركود و خمودى نهاد و شايد يكى از ادلّهء آن ، بروز جنگ‌هاى صليبى و به دنبال آن فتنهء مغول بود و با توجّه به اينكه فقهاى اهل سنّت مورد حمايت حكومت‌ها بودند و حكومت‌هاى اين دوران تحت فشار جنگ‌هاى سنگين مزبور قرار داشتند نمىتوانستند حمايت‌هاى كافى از فقهاى خود داشته باشند و بستر مناسبى را براى رشد فقهى آنان فراهم آورند .\r\n( 3 ) . المدخل الفقهى العام ، ج 1 ، ص 186 .\r\n","page_name":" 147 ","page_number":147},
  {"content":"\r\n\r\nفتاواى خيريّه ، متعلق به خير الدّين منيف فاروقى ( م 1081 ) و فتاواى هنديّه كه با نام « فتاواى عالمگيرى » نيز شهرت داشت ، توسّط سلطان محمّد اورنيك زيب از پادشاهان سلسلهء مغول كه در هندوستان حكومت مىكرد ، جمع‌آورى شد .\r\nبسيارى از اين فتواهاى رسمى ، چاپ شده و موجود است » . « 1 »\r\n\r\nدورهء پنجم : عصر بازگشت تلاش فقهى\r\nشروع اين دوره ، با تأسيس دولت عثمانى در قرن سيزدهم صورت گرفت . دولت عثمانى در مشرق ظهور كرد و به سمت غرب پيش رفت و در زمان سلطان محمّد فاتح ، از پادشاهان دولت عثمانى « قسطنطنيه » فتح شد . اسلام تا نيمى از اروپا را در برگرفت و عمدهء كشورهاى اسلامى ، كشور واحدى را تشكيل دادند و به همين سبب ، مسلمانان داراى شوكت و عظمتى فوق العاده شدند .\r\nبا توجّه به اينكه مذهب رسمى دولت عثمانى ، حنفى بود ، همّتها صرف نوشتن كتابها و شرح و بسط كتب پيشين در ارتباط با مذهب حنفى شد . اين تلاشها در محدودهء فقه حنفى انجام شد و سبب رشد و توسعهء آن مذهب گرديد . به موجب تعامل دولت عثمانى با دولت‌هاى غربى و روى آوردن دولت عثمانى ، به تدوين قوانين منضبط و حكومتى ، رشدى تازه در مسير اجتهاد در محدودهء فقه حنفى اتّفاق افتاد . هر چند ديگر مذاهب ، همچنان در ركود ، باقى ماندند .\r\nمحقّقان مىگويند : « شروع اين دوره با پيدايش مجلهء الأحكام العدلية در سال 1286 آغاز شد . اين مجله در واقع دستورالعمل‌هاى واحد قضايى براى دادگاه‌ها بود ، كه توسّط جمعى به صورت قانون مدنى عام ، منتشر مىشد . اين جمع به وسيله گروهى هفت نفره ، به رياست احمد جودت پاشا تشكيل مىشد . مبناى كار آنان ، اين بود كه ، قوانين را به سادگى ، خالى از نقل اقوال مختلف و بر اساس يك رأى و نظر ، در اختيار مجامع ذى ربط قرار دهند .\r\nاين مجلّه در نهايت ، داراى 1851 مادّه گرديد ؛ كه از يك مقدّمه و شانزده كتاب تشكيل شد ، شانزده كتاب عبارت بود از : بيوع ، اجارات ، كفالت ، حواله ، رهن ، امانت ، هبه ، غصب و اتلاف ( يك كتاب ) ، شركت ، وكالت ، صلح و إبرا ( يك كتاب ) ، شفعه و حَجْر و اكراه ( يك كتاب ) ، اقرار ، دعوى ، قضا ، بيّنه و سوگند ( يك كتاب ) » . « 2 »\r\n\r\nويژگىهاى دورهء پنجم\r\nمهمترين ويژگيهاى اين دوره چنين است :\r\n1 . فعّال شدن مجامع فقهى و تدوين كتابهاى\r\n\r\n\r\n","description":"","footnote":"\r\n( 1 ) . المدخل الفقهى العام ، ج 1 ، ص 190 ؛ تاريخ الفقه الاسلامى ، ص 103 - 102 .\r\n( 2 ) . ر . ك : المدخل الفقهى العام ، ج 1 ، ص 199 - 196 ؛ تاريخ الفقه الاسلامى ، ص 109 - 106 ؛ تاريخ التشريع الاسلامى ، ج 2 ، ص 302 - 297 .\r\n","page_name":" 148 ","page_number":148},
  {"content":"\r\n\r\nفقهى ( در محدودهء مذهب حنفى ) .\r\n2 . پيدايش مجلهء الاحكام العدلية و تدوين قوانين عام مدنى براى دادگاه‌ها .\r\n\r\nدورهء ششم : عصر بيدارى و احياى مجدّد باب اجتهاد\r\nهر چند شروع حركت جديد فقهى از ابتداى قرن سيزدهم و با انتشار مجلهء الاحكام آغاز شد ، ولى ساليان طولانى مجامع فقهى و مجالس افتا ، در محدوده مذهب حنفى - كه مذهب رسمى دولت عثمانى بود - فتوا صادر مىكردند ؛ تا آنكه جمعى از مصلحان و انديشمندان ، اين حصر را شكستند و براى امر قانون‌گذارى اسلامى ، از همه مذاهب استفاده كردند .\r\nنخستين كسى كه چنين تلاشى را آغاز كرد - به گفتهء برخى از انديشمندان - سيّد جمال الدّين اسدآبادى ( م 1314 ) بود . تلاش وى آن بود كه فقه را از منابع اصلى و نخستين خود برگيرد و با جمود بر مذهبى معين مبارزه كند . وى پايه‌گذار نهضت فكرى تازه‌اى در شرق گرديد و با تلاشهاى او قرن چهاردهم به عصر بيدارى مسلمين مبدّل گشت . « 1 »\r\nپس از سيّد جمال ، تلاشهاى وى توسّط شاگرد برجستهء او ، شيخ محمّد عبده پىگيرى شد . آنها فقه را از تقيّد به مذهب خاص آزاد كردند و در اواخر سال 1914 ميلادى ، لجنه‌اى از علما و دانشمندان در مصر ، گرد هم آمدند كه اعضاى آن از مفتى الازهر ، برخى از بزرگان دستگاه قضايى و استادان دانشگاه‌هاى حقوق و علوم قضايى تشكيل مىشد .\r\nآنان قوانين احوال شخصيّه را با استفاده از مذاهب چهارگانه نوشتند . اين لجنه به سبب مخالفت جمع ديگرى از علما - پس از مدتى - منحل شد ؛ ولى اصلاح طلبى - كه نياز روز جامعه اسلامى بود - در ميان مسلمين شدّت گرفت و بار ديگر اصلاح قوانين با استفاده از تمامى مذاهب اربعه آغاز شد .\r\nگام بعدى آن شد كه در قانون‌گذارى بتوان به جز از مذاهب اربعه نيز استفاده كرد و در واقع ، آخرين قدم‌ها براى آزادسازى فقه از انحصار در چهار\r\n\r\n\r\n","description":"","footnote":"\r\n( 1 ) . در اين كه سيّد جمال الدّين اسدآبادى ، اهل كدام كشور و داراى چه مذهبى است ، ميان شرح‌حال‌نويسان اختلاف نظر است ، عمدهء نويسندگان اهل سنّت وى را افغانى و داراى مذهب حنفى مىدانند ( ر . ك : دائرة معارف القرن العشرين ، ج 3 ، ص 163 ؛ دائرة المعارف الاسلاميّه ، ج 7 ، ص 95 ) . ولى به نظر جمعى از محقّقان ، شهر اسدآباد از شهرهاى استان همدان در ايران زادگاه اوست . هم اكنون نيز در اسدآباد همدان منزلى كه وى در آنجا متولّد شده موجود و شناخته شده است و اقوام و خويشان وى نيز در ايران و برخى در همان اسدآباد زندگى مىكنند . از نظر مذهب نيز جعفرى است ؛ گرچه براى هدف بزرگتر كه همان بيدارى مسلمين و كاستن از حساسيّت‌ها بود در كشورهاى اهل سنّت ، خود را حنفى معرّفى مىكرد . همان گونه كه به دو دليل عمده خويش را افغانى مىناميد :\r\nنخست آنكه : افغانستان در صحنهء ارتباطات بين المللى ، كشورى مستقل و فعّال و برخوردار از سفارتخانه و كنسولگرى در ديگر كشورها نبود ، از اين رو سيّد جمال از تعقيب مأموران كشور خود در امان بود ؛ ولى اگر خويش را ايرانى مىناميد به راحتى توسّط مأموران و سفارتخانه‌هاى ايران كنترل و تحت تعقيب قرار مىگرفت .\r\nديگر آنكه : چون در آن زمان نسبت به عالمان ايرانى حسّاسيتى در دنياى اسلام وجود داشت ، لذا خود را افغانى ناميد .\r\n( ر . ك : اعيان الشيعة ، ج 4 ، ص 213 - 206 ؛ بيدارگران اقاليم قبله ، اثر محمّد رضا حكيمى ، ص 81 - 69 ) .\r\n","page_name":" 149 ","page_number":149},
  {"content":"\r\n\r\nمذهب برداشته شد .\r\nدر دسامبر 1936 ميلادى ، هيأت وزيران مصر موافقت كرد كه قانون فقه با استفاده از فقه اسلامى - بدون تقيّد به مذهب خاص - تدوين شود . « 1 »\r\nدر اين نهضت جديد ، انديشمندان بر اين اعتقادند كه آراى فقها و صحابه و پس از آن تابعين ، همان اعتبار و ارزش را دارد كه آراى ابو حنيفه و مالك و شافعى و احمد بن حنبل دارد . بنابراين ، هيچ ضرورتى ندارد كه همه ، به فتواى يك مجتهد عمل كنيم ؛ بلكه ممكن است از فتاواى مجتهدان مختلف - از صحابه و تابعين - هر كدام كه با نياز زمان سازگارتر است استفاده كنيم . « 2 »\r\nبرخى از صاحب نظران معتقدند ، مبارزه با تقليد و تلاش براى فتح باب اجتهاد ، نخست توسّط ابن تيميّه ( م 758 ) و شاگردش ابن قيّم جوزيه ( م 751 ) آغاز شد . آنان به تقليد و طرفداران آن سخت تاختند و انديشمندان را به اجتهاد از كتاب خدا و سنّت رسول خدا و روش سلف صالح فراخواندند .\r\nدر اواخر قرن دوازدهم نيز محمّد بن عبد الوهّاب ( م 1206 ) شيوهء ابن تيميّه را ادامه داد و بر همان اساس ، مذهب وهابى را بنا نمود . « 3 »\r\nولى حقيقت آن است كه وهابيّت و مؤسّس آن ، هر چند از سويى به حركت اجتهادى و مراجعه به كتاب و سنّت - فارغ از برداشت مذاهب چهارگانه - معتقد بود ؛ ولى چند نكته را نبايد در اين ارتباط فراموش كرد :\r\nنخست آنكه ، آنان همچنان مذهب حنبلى دارند و از فقه احمد بن حنبل پيروى مىكنند .\r\nديگر آنكه ، آنچه امروز از مذهب وهابيّت در مخالفت با ديگر مذاهب شهرت دارد ، غالباً مسائل اعتقادى ، مانند برداشت آنها از مسألهء توحيد و شرك و توسّل و مانند آن است كه در اين عناوين آنها با همه مذاهب اسلامى به مخالفت پرداخته و گاه با تندى و خشونت آنان را به « شرك » متّهم مىكنند .\r\n\r\n\r\n","description":"","footnote":"\r\n( 1 ) . جالب است بدانيم كه بعضى از فقها و انديشمندان اهل سنّت در برخى از مسائل فقهى نظر فقهاى شيعه را انتخاب كرده‌اند ؛ كه نمونهء روشن آن فتواى رئيس وقت دانشگاه الازهر و مفتى بزرگ اهل سنّت « شيخ محمود شلتوت » است كه در مسأله سه طلاق در مجلس واحد گفت : « هر چند سه طلاق در يك جلسه و با يك عبارت از نظر مذاهب چهارگانهء عامه ، سه طلاق محسوب مىشود ، ولى طبق عقيدهء شيعهء اماميّه يك طلاق بيشتر به حساب نمىآيد و چون به راستى از نظر قانون ( و ظاهر آيات ) رأى شيعه حق است ، بايد به آن عمل نمود . ( مجلّهء رسالة الاسلام منتشر شده در دار التقريب بين المذاهب الاسلاميّة بالقاهره ، سال يازدهم ، شمارهء 1 ، ص 108 ) . سپس اين مسأله را گسترش داد و فتواى تاريخى خود را چنين صادر كرد : « إنّ مذهب الجعفريّة المعروف بمذهب الشيعة الاماميّة الاثنا عشريّة مذهب يجوز التعبّد به شرعاً كسائر مذاهب اهل السنّة ؛ مذهب جعفرى كه به مذهب شيعهء اماميهء اثنا عشرى معروف است ، مذهبى است كه تعبّد به آن شرعاً - همانند تعبّد به ساير مذاهب اهل سنّت - جايز است » .\r\nآنگاه به مسلمين توصيه مىكند كه اين مذهب را بشناسند و خود را از تعصّب نابجا نسبت به مذهب معيّن آزاد كنند . ( همان مدرك ، ص 228 ) .\r\n( 2 ) . تاريخ الفقه الاسلامى ، ص 115 - 112 ( با تلخيص ) ، همچنين ر . ك : المدخل فى التعريف بالفقه الاسلامى ، ص 161 - 154 ؛ تاريخ التشريع الاسلامى ، ج 2 ، ص 360 - 303 .\r\nاستاد محمّد فريد وجدى نيز به صراحت معتقد به انفتاح باب اجتهاد و دوام اين انفتاح هست و براى آن ادلّه روشنى اقامه مىكند ( ر . ك : دائرة المعارف قرن العشرين ، ج 3 ، ص 255 - 253 ) .\r\n( 3 ) . تاريخ الفقه الاسلامى ، ص 101 ؛ تاريخ تشريع الاسلامى ، ج 2 ، ص 366 .\r\n","page_name":" 150 ","page_number":150},
  {"content":"\r\n\r\nسوم آنكه ، وهابيّت از جهتى بسيار جمود دارند و به همين دليل ، سالها با هر نوع آثار تمدّن و بهره‌گيرى از اختراعات دنياى علم مخالفت ورزيده و آن را حرام مىدانستند ، هر چند روشنفكران اخير آنان ، در اين برنامه‌ها تجديد نظر كرده‌اند . « 1 »\r\n\r\nويژگىهاى دورهء ششم :\r\nاين دوره داراى دو ويژگى مهم است :\r\n1 . شروع نهضت اصلاح طلبى در ارتباط با فقه اسلامى و خروج اجتهاد از انحصار فقه حنفى و بهره‌گيرى از ساير مذاهب .\r\n2 . گسترش نهضت اصلاح طلبى و استفاده از آراى همه فقها و مجتهدان مذاهب اسلامى و وضع قوانين ، بر اساس بهترين آرا و سازگارترين فتواها با مقتضيات و نيازهاى زمان .\r\n* * * \r\nمنابع و مآخذ\r\n1 . الاحتجاج ، أبو منصور احمد بن على طبرسى ، انتشارات اسوه ، چاپ اوّل ، 1413 ق .\r\n2 . الارشاد ، محمّد بن نعمان ( شيخ مفيد ) ، دار المفيد .\r\n3 . الاستيعاب فى معرفة الاصحاب ، يوسف بن عبد اللَّه بن محمّد بن عبد البر القرطبى ، دار الكتب العلميّه ، چاپ اوّل ، 1415 ق .\r\n4 . الاعلام ، خير الدّين زركلى ، دار العلم للملايين ، بيروت ، چاپ هشتم ، 1989 ميلادى .\r\n5 . اعلام الورى ، فضل بن حسن طبرسى ، مؤسّسهء آل البيت لإحياء التراث ، قم ، چاپ اوّل ، 1417 ق .\r\n6 . اعيان الشيعة ، سيّد محسن امين ، دار التعارف ، بيروت ، چاپ پنجم .\r\n7 . امالى شيخ طوسى ، أبو جعفر محمّد بن حسن طوسى ، دار الثقافه ، قم ، چاپ اوّل ، 1414 ق .\r\n8 . امل الآمل ، محمّد بن حسين حرّ عاملى ، دار الكتاب الاسلامى ، قم ، 1362 ش .\r\n9 . انوار البهيّه ، حاج شيخ عباس قمى ، مؤسسهء منشورات دينى مشهد .\r\n10 . أدوار علم الفقه و اطواره ، شيخ على آل كاشف الغطاء ، دار الزهراء ، بيروت ، چاپ اوّل ، 1399 ق .\r\n11 . بحار الأنوار ، علّامه محمّد باقر مجلسى ، مؤسّسهء الوفاء ، بيروت ، چاپ دوم ، 1403 ق .\r\n12 . بررسى اجمالى مبانى اقتصاد اسلامى ، علّامه شهيد مرتضى مطهّرى ، انتشارات حكمت ، چاپ اوّل .\r\n13 . بصائر الدرجات ، محمّد بن حسن صفّار ، مؤسسه اعلمى ، تهران ، 1404 ق .\r\n14 . بيدارگران اقاليم قبله ، محمّد رضا حكيمى ، دفتر نشر فرهنگ اسلامى ، تهران .\r\n15 . پيام قرآن ، آية اللَّه ناصر مكارم شيرازى و همكاران ، مدرسة الامام امير المؤمنين ، چاپ اوّل ، 1367 ش .\r\n16 . تاريخ ابن خلدون ، عبد الرحمن بن خلدون مغربى ، دار الكتاب اللبنانى .\r\n17 . تاريخ بغداد ، أبو بكر احمد بن على ( خطيب بغدادى ) ، دار الفكر ، بيروت .\r\n18 . تاريخ التشريع الاسلامى ، شيخ محمّد الخضرى بك ، دار المعرفة ، بيروت ، چاپ دوم ، 1417 ق .\r\n19 . تاريخ التشريع الاسلامى ، على محمّد معوّض - عادل احمد\r\n\r\n\r\n","description":"","footnote":"\r\n( 1 ) . ر . ك : كشف الارتياب فى اتباع محمّد بن عبد الوهّاب ، مقدّمهء اولى ؛ تاريخ آل سعود ، ناصر السعيد ؛ وهابيّت بر سر دوراهى ( نوشتهء آية اللَّه مكارم شيرازى ) .\r\n","page_name":" 151 ","page_number":151},
  {"content":"\r\n\r\nعبد الموجود ، دار الكتب العلميّه ، بيروت ، چاپ اوّل ، 1420 ق .\r\n20 . تاريخ الخلفاء ، جلال الدين سيوطى ، دار القلم ، بيروت ، چاپ اوّل ، 1406 ق .\r\n21 . تاريخ الفقه الاسلامى ، بدران ابو العينين بدران ، دار النهضة العربيّه ، بيروت .\r\n22 . تاريخ يعقوبى ، ابن واضح احمد بن ابى يعقوب ( يعقوبى ) ، دار صادر ، بيروت .\r\n23 . تدريب الراوى فى شرح تقريب النواوى ، جلال الدّين سيوطى ، مطبعة السعادة ، مصر ، چاپ دوم ، 1385 ق .\r\n24 . تذكرة الحفاظ ، شمس الدين محمّد بن احمد ذهبى ، دار الكتب العلميّه ، چاپ اوّل ، 1419 ق .\r\n25 . التفسير الكبير ، امام فخر رازى ، دار الكتب العلميّه ، تهران ، چاپ دوم .\r\n26 . تنقيح المقال فى علم الرجال ، علّامه شيخ عبد اللَّه مامقانى ، مطبعه مرتضويه ، نجف اشرف ، 1352 ق .\r\n27 . جامع المقاصد ( مقدّمهء تحقيق ) ، تحقيق مؤسّسهء آل البيت لاحياء التراث ، قم ، چاپ اوّل ، 1408 ق .\r\n28 . دائرة المعارف الاسلاميّة الشيعيّة ، حسن الامين ، دار التعارف ، بيروت ، چاپ پنجم ، 1415 .\r\n29 . دائرة المعارف بزرگ اسلامى ، مركز دائرة المعارف بزرگ اسلامى ، تهران ، چاپ اوّل ، 1379 ش .\r\n30 . دائرة المعارف بستانى ، بطرس بستانى ، دار المعرفة ، بيروت .\r\n31 . دائرة المعارف القرن العشرين ، محمّد فريد وجدى ، دار الفكر ، بيروت .\r\n32 . الذريعة الى تصانيف الشيعة ، شيخ آقابزرگ تهرانى ، دار الاضواء ، بيروت ، چاپ سوم ، 1403 ق .\r\n33 . الرجال ، ابن داوود ، حسن بن على حلّى ، منشورات الرضى ، قم ، 1392 ق .\r\n34 . الرجال ، طوسى ، محمّد بن حسن طوسى ، نجف اشرف ، 1381 ق .\r\n35 . الرجال ، كشى ، أبو عمرو كشى ، مؤسّسهء اعلمى ، كربلا .\r\n36 . الرجال ، نجاشى ، احمد بن على ، بيروت ، 1409 ق .\r\n37 . روضات الجنّات ، محمّد بن باقر خوانسارى ، چاپخانه حيدريّه ، تهران ، 1390 ق .\r\n38 . رياض العلماء ، ميرزا عبد اللَّه افندى اصفهانى ، منشورات كتابخانهء آية اللَّه مرعشى نجفى ، قم ، 1403 ق .\r\n39 . رياض المسائل ، سيّد على بن سيّد محمّد بن على طباطبايى ، مؤسّسهء آل البيت ، قم ، چاپ اوّل ، 1418 ق .\r\n40 . السرائر ، ابن ادريس حلّى ، نشر اسلامى وابسته به جامعهء مدرّسين ، قم ، 1410 ق .\r\n41 . السنن الكبرى ، احمد بن حسين بيهقى ، دار الفكر ، بيروت .\r\n42 . السنن ، محمّد بن عيسى ترمذى ، دار الفكر ، بيروت ، چاپ دوم ، 1403 ق .\r\n43 . سير اعلام النبلاء ، شمس الدّين محمّد بن احمد ذهبى ، مؤسّسة الرساله ، بيروت ، چاپ نهم ، 1413 ق .\r\n44 . سيرهء پيشوايان ، مهدى پيشوايى ، مؤسّسهء امام صادق ، قم ، چاپ دوم ، 1374 ش .\r\n45 . سيماى فرزانگان ، آية اللَّه جعفر سبحانى ، مؤسّسهء امام صادق عليه السلام ، قم ، چاپ اوّل ، 1379 ش .\r\n46 . صحيح بخارى ، أبو عبد اللَّه ، محمّد بن اسماعيل بخارى ، دار الجيل ، بيروت .\r\n47 . صحيح مسلم ، أبو الحسين مسلم بن حجاج نيشابورى ، دار احياء التراث العربى ، بيروت ، چاپ دوم ، 1972 م .\r\n48 . الصواعق المحرقه ، ابن حجر هيتمى مالكى ، مكتبة القاهره ، 1385 ق .\r\n49 . طبقات اعلام الشيعة ، شيخ آقابزرگ تهرانى ، مؤسسهء اسماعيليان ، قم ، چاپ دوم .\r\n50 . طبقات الكبرى ، ابن سعد ، دار بيروت للطباعة و النشر ، چاپ اوّل ، 1405 ق .\r\n51 . الغيبة ، محمّد بن حسن طوسى ، مؤسّسهء معارف اسلامى ، قم .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n52 . فصلنامهء فقه اهل بيت ، سال اوّل ، شماره اوّل .\r\n53 . الفقه الاسلامى و ادلّته ، دكتر وهبه الزحيلى ، دار الفكر ، دمشق ، چاپ چهارم ، 1418 ق .\r\n54 . الفكر السامى فى تاريخ الفقه الاسلامى ، محمّد بن حسن حجوى ثعالبى ، مكتبة العلميّه ، مدينه منوره ، چاپ اوّل ، 1396 ق .\r\n55 . الفهرست شيخ طوسى ، محمّد بن حسن طوسى ، دانشگاه مشهد ، 1351 ق .\r\n56 . الفوائد الرجاليّه ، سيّد محمّد مهدى بحر العلوم ، نشر مكتبة الصادق ، تهران ، 1405 ق .\r\n57 . الفوائد المدنيّة ، محمّد امين استرآبادى ، دار النشر لاهل البيت .\r\n58 . القواعد الفقهيّه ، آية اللَّه ناصر مكارم شيرازى ، منشورات دار العلم ، قم ، 1382 ق .\r\n59 . الكافى ، أبو جعفر محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n60 . الكامل فى التاريخ ، ابن اثير ، دار صادر - دار بيروت ، بيروت ، 1385 ق .\r\n61 . كشف اللثام ، محمّد بن حسن اصفهانى ( فاضل هندى ) ، مؤسّسه نشر اسلامى ( جامعهء مدرسين حوزهء علميهء قم ) ، چاپ اوّل ، 1416 ق .\r\n62 . كفاية الاصول ، شيخ محمّد كاظم ( آخوند ) خراسانى ، مؤسّسهء آل البيت ، قم ، چاپ دوم ، 1417 ق .\r\n63 . كنز العمّال ، متّقى هندى ، مؤسسه الرسالة ، بيروت ، چاپ پنجم ، 1405 ق .\r\n64 . الكنى و الالقاب ، شيخ عبّاس قمى ، كتابخانهء صدر ، تهران ، چاپ چهارم ، 1397 ق .\r\n65 . مجمع البيان ، أبو على فضل بن حسن طبرسى ، با تحقيق جمعى از دانشمندان ، ( ده جلدى ) ، مؤسّسه اعلمى ، بيروت ، چاپ اوّل ، 1415 ق .\r\n66 . مجلّهء نور علم ، جامعهء مدرّسين حوزهء علميهء قم ، ( شماره هشتم ) ، بهمن 1363 .\r\n67 . المدخل فى التعريف بالفقه الاسلامى ، محمّد مصطفى شلبى ، دار النهضة العربيه ، بيروت ، 1405 ق .\r\n68 . المدخل الفقهى العام ، مصطفى احمد الزرقاء ، دار الفكر ، چاپ نهم .\r\n69 . المراجعات ، سيد شرف الدين عاملى ، چاپ مجمع جهانى اهل بيت ، قم ، چاپ اوّل .\r\n70 . مستدرك الصحيحين ، محمّد بن محمّد الحاكم نيشابورى ، دار المعرفة ، بيروت ، 1406 ق .\r\n71 . مسند احمد ، امام احمد بن حنبل ، دار صادر ، بيروت .\r\n72 . المعتبر فى شرح المختصر ، محقّق حلّى ، نشر مؤسّسهء سيد الشهداء ، 1364 ش .\r\n73 . معجم رجال الحديث ، آية اللَّه سيّد أبو القاسم خويى ، منشورات مدينة العلم ، چاپ سوم ، 1403 ق .\r\n74 . معجم فقه السلف ، محمّد المنتصر كتانى ، چاپ جامعة ام القرى ، مكّه مكرّمه ، 1410 ق .\r\n75 . مكاتيب الرسول ، آية اللَّه على احمدى ميانجى ، مؤسّسهء دار الحديث الثقافيّة ، تهران ، چاپ اوّل ، 1419 ق .\r\n76 . الملل و النّحل ، عبد الكريم بن ابى بكر احمد شهرستانى ، دار الفكر ، بيروت ، چاپ دوم ، 1422 ق .\r\n77 . منتهى المقال فى احوال الرجال ، أبو على حائرى ( شيخ محمّد بن اسماعيل مازندرانى ) ، مؤسّسهء آل البيت ، قم ، چاپ اوّل ، 1416 ق .\r\n78 . المنتظم فى تاريخ الامم و الملوك ، عبد الرحمن بن على بن محمّد بن الجوزى ، دار الكتب العلميّه ، بيروت ، چاپ اوّل ، 1412 ق .\r\n79 . موسوعة الامام الخويى ، مؤسّسة احياء آثار امام خويى ، قم ، چاپ اوّل ، 1418 ق .\r\n80 . موسوعة طبقات الفقهاء ، آية اللَّه جعفر سبحانى ، مؤسّسهء امام صادق ، قم ، چاپ اوّل ، 1418 ق .\r\n81 . موسوعة الفقه الاسلامى ( موسوعهء جمال\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nعبد الناصر ) ، المجلس الاعلى لشئون الاسلامى ، قاهره ، 1410 ق .\r\n82 . موسوعة الفقه الاسلامى طبقاً لمذهب اهل بيت ، مؤسسه دائرة معارف الفقه الاسلامى ، قم ، چاپ اوّل ، 1423 ق .\r\n83 . الموسوعة الفقهيّه ( موسوعهء كويتى ) ، وزارت اوقاف و شئون اسلامى كويت ، چاپ چهارم ، 1414 ق .\r\n84 . الموسوعة الفقهيّه الميسّره ، شيخ محمّد على انصارى ، مجمع الفكر الاسلامى ، چاپ دوم ، 1423 ق .\r\n85 . ميزان الاعتدال ، أبو عبد اللَّه محمّد بن احمد ذهبى ، دار المعرفة ، بيروت .\r\n86 . نقباء البشر ، شيخ آقابزرگ تهرانى ، دار المرتضى ، مشهد ، چاپ دوم ، 1404 ق .\r\n87 . وسائل الشيعة ، محمّد بن حسن حرّ عاملى ، دار احياء التراث العربى ، بيروت ، چاپ چهارم ، 1391 ق .\r\n88 . وفيات الاعيان ، ابن خلكان أبو العباس احمد بن محمّد ، دار صادر ، بيروت .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\n6 - منابع استنباط از ديدگاه فقهاى اسلام\r\nمنابع اصلى و مورد اتّفاق استنباط - قرآن مجيد\r\n- سنّت\r\n- اجماع\r\n- دليل عقل\r\n- قواعد فقهيّه\r\n- اصول عمليّه منابع مورد اختلاف در استنباط - قياس\r\n- استحسان\r\n- مصالح مرسله\r\n- سدّ و فتح ذرايع تعارض ادلّه\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\nمنابع استنباط از ديدگاه فقهاى اسلام\r\n\r\nپيشگفتار :\r\nموضوع بحث كليّاتى دربارهء منابع استنباط احكام از ديدگاه فقهاى مكتب اهل بيت عليهم السلام و فقهاى اهل سنّت است . روشن است كه نتيجهء بررسى گستردهء چنين بحثى ، چندين كتاب حجيم خواهد شد ولى ما به صورت گذرا بر مرور به اين بحث اكتفا مىكنيم . اميد است شيفتگان تحقيق ، زواياى بيشترى از اين مبحث را شناسايى كرده و به جستجو و تأمّل در آن بپردازند .\r\nدر مقدّمه لازم است نكاتى تذكّر داده شود :\r\nاوّل . نظام تشريع همانند نظام تكوين ، فقط در اختيار پروردگار و تحت ارادهء اوست و هيچ كس جز خداوند حقّ تشريع و وضع احكام شرعى را ندارد .\r\nآن چه وظيفهء انبيا عليهم السلام بوده ، تبليغ و بيان احكام خداوند بوده است :  « ما عَلَى الرَّسُولِ إِلَّا الْبَلاغُ » .  « 1 »  * \r\n«  « قالَ إِنَّمَا الْعِلْمُ عِنْدَ اللَّهِ وَ أُبَلِّغُكُمْ ما أُرْسِلْتُ بِهِ »  ؛ وى گفت : علم تنها نزد خداست و من ، آن چه را بر آن مبعوث شده‌ام ، ابلاغ مىكنم » . « 2 »\r\nو حتّى رسول خدا صلى الله عليه و آله با آن برترى كه بر ساير انبيا دارد به عنوان مبيّن و مبلّغ از سوى خدا مطرح است :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ » .  « 3 »\r\nقرآن در سورهء نحل ، تشريع حكم از سوى غير خدا را ناديده گرفتن ولايت الهى بر حلال و حرام‌ها دانسته و آن را افترا مىداند :  « وَ لا تَقُولُوا لِما تَصِفُ أَلْسِنَتُكُمُ الْكَذِبَ هذا حَلالٌ وَ هذا حَرامٌ لِتَفْتَرُوا عَلَى اللَّهِ الْكَذِبَ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ » .  « 4 »\r\nاز انحصار حاكميّت به پروردگار در نظام تكوين ، تعبير به توحيد در خالقيّت و توحيد در ربوبيّت مىشود كه قرآن در اين باره مىفرمايد :\r\n«  « هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ »  ؛ آيا خالقى غير از خدا وجود دارد كه شما را از آسمان و زمين روزى دهد » . « 5 »\r\n\r\n\r\n","description":"","footnote":"\r\n( 1 ) . مائده ، آيهء 99 .\r\n( 2 ) . احقاف ، آيهء 23 .\r\n( 3 ) . مائده ، آيهء 67 .\r\n( 4 ) . نحل ، آيهء 116 .\r\n( 5 ) . فاطر ، آيهء 3 .\r\n","page_name":" 157 ","page_number":157},
  {"content":"\r\n\r\nدر آيات فراوان ديگرى به صورت كلّى انحصار حكم به خداوند مطرح شده است : «  « وَ اللَّهُ يَحْكُمُ لا مُعَقِّبَ لِحُكْمِهِ »  ؛ خداوند است كه حكم مىكند و هيچ كس بر ردّ حكم خدا قادر نيست » . « 1 »\r\nاز انحصار حاكميّت به پروردگار در مقام تشريع تعبير به توحيد در حاكميّت مىشود و اين مطلب نيز در قرآن بازتاب گسترده‌اى دارد . قرآن در اين باره مىفرمايد :\r\n«  « إِنِ الْحُكْمُ إِلَّا لِلَّهِ أَمَرَ أَلَّا تَعْبُدُوا إِلَّا إِيَّاهُ ذلِكَ الدِّينُ الْقَيِّمُ »  ؛ حكم تشريع تنها در دست خداست پس او به شما بندگان امر نموده كه جز او كسى را نپرستيد ، دين استوار اين است » . « 2 »\r\nصدور حكم تشريعى از ديگران با دو شرط امكان‌پذير است :\r\n1 . اين كه با اذن پروردگار باشد ، چنان كه مىفرمايد :\r\n«  « يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ »  ؛ اى داوود ! ما تو را مقام خلافت در زمين داديم تا ميان خلق خدا به حق حكم كنى » . « 3 »\r\n2 . اين كه حكم او به حكم خدا برگردد و در حقيقت حكم به دل خواه و به صورت مستقل ، بدون آن كه از ناحيهء خدا باشد ، وضع نشود :  « وَ أَنِ احْكُمْ بَيْنَهُمْ بِما أَنْزَلَ اللَّهُ » .  « 4 »\r\nبنابراين ، حكم غير خدا لازم است در ادامهء حكم و ارادهء پروردگار باشد و نتيجه اين كه شارع و قانون‌گذار اصلى تنها خداوند است . « 5 »\r\n* * * دوم . عموم فقهاى اسلام با صرف نظر از مذاهب مختلفى كه دارند ، در اهم منابع استنباط با يكديگر اشتراك نظر دارند ، قرآن و سنّت دو ركن اساسى در به دست آوردن احكام است ، تفاوتى كه هست در نحوهء برداشت از قرآن و در محدودهء سنّت و در نحوهء حجّيت اجماع و در ميزان ارزش عقل ، در استنباط احكام مىباشد . همچنين مذاهب اسلامى در برخى ديگر از منابع فقهى ، مانند قياس ، استحسان و مذهب صحابه و . . . تأمّلاتى دارند كه در خلال مباحث آينده خواهد آمد .\r\n* * * سوم . نحوهء به كارگيرى ادلّه و منابع استنباط از سوى فقها ، از نظم خاصى پيروى مىكند . آنان طبيعتاً راهى را كه به يقين منتهى مىشود بر ساير راه‌ها مقدّم مىدارند . سپس راه‌هاى ظنّى و ادلّهء گمان‌آور ( امارات ) را جستجو مىكنند و پس از آن هنگام شك و ترديد ، به دنبال ادلّهء احكام ظاهرى مىروند . « 6 »\r\nمنابع استنباط در همه جا منتهى به يقين نمىشود بلكه بخشى از آنها ظن به حكم شرعى مىآورند و برخى حتى شك وجدانى را نيز بر طرف نمىكنند .\r\nاينجاست كه فقيه بايد اعتبار ادلّهء ظنّى و همچنين اعتبار اصول و قواعدى را ثابت كند كه در حال شك ،\r\n\r\n\r\n","description":"","footnote":"\r\n( 1 ) . رعد ، آيهء 41 .\r\n( 2 ) . يوسف ، آيهء 40 .\r\n( 3 ) . ص ، آيهء 26 .\r\n( 4 ) . مائده ، آيهء 49 .\r\n( 5 ) . الميزان ، ج 7 ، ص 118 - 115 ، با تصرف و تلخيص .\r\n( 6 ) . الاصول العامه للفقه المقارن ، ص 80 .\r\n","page_name":" 158 ","page_number":158},
  {"content":"\r\n\r\nوظيفه عملى انسان را مشخص مىكند .\r\nعلمى كه اين گونه مباحث در آن صورت مىگيرد ، « علم اصول » نام دارد و به چنين حكمى كه با ادلّهء ظنى و يا با اجراى اصول هنگام شك به دست مىآيد ، « حكم ظاهرى » مىگويند و البتّه ادلّهء حجيّت احكام ظاهرى بايد با قطع و يقين ثابت گردد ، لذا مشهور گفته‌اند : « ظنّية الطريق لا تنافى قطعيّة الحكم » . « 1 »\r\nبرخى از علماى اهل سنّت در ترتيب ادلّه چنين گفته‌اند : اوّلين دليلى كه مجتهد را از همهء ادلّهء ديگر بىنياز مىكند و با وجود آن به هيچ دليل ديگرى نياز ندارد ، اجماع است كه اگر آن را به دست آورد لازم نيست ساير ادلّه را پىگيرى كند و لذا كتاب و سنّت مخالف با آن را بايد تأويل كند يا منسوخ بداند ، سپس در رتبهء دوم نوبت به كتاب و سنّت متواتر ، آنگاه نوبت به خبر واحد و قياس مىرسد . « 2 »\r\nاينك با توجّه به اين مقدّمات ، بحث را ابتدا با طرح منابعى كه فى الجمله مورد اتّفاق است آغاز نموده و سپس به ذكر منابع ديگر استنباط مىپردازيم .\r\n\r\nمنابع اصلى و مورد اتّفاق در استنباط :\r\n\r\nالف ) قرآن مجيد\r\nاساسىترين و مهم‌ترين مأخذ احكام خداوند ، قرآن است . كتاب خدا مشتمل بر اصول عقايد ، تاريخ ، اخلاق و احكام است . بخش مربوط به احكام را اصطلاحاً « آيات الاحكام » يا « احكام القرآن » ناميده‌اند . گفته شده : تعداد آيات الاحكام در قرآن ، پانصد آيه است . « 3 » ولى برخى گفته‌اند : از معظم آيات قرآن به نحوى ، استفادهء احكام مىشود : به نحو صريح يا با استنباط از آيه‌اى بدون ضميمه كردن آيات ديگر ، يا با انضمام دو يا چند آيه به يكديگر « 4 » و يا با انضمام آيه ، به روايتى كه مفسِّر و مبيِّن آن است ، ولى اين سخن سخنى اغراق‌آميز است .\r\nدر كشف الظّنون نخستين كتاب را دربارهء احكام القرآن ، كتاب شافعى ( م 204 ) دانسته شده است « 5 » در حالى كه ابن نديم در « الفهرست » در ضمن كتب آيات الاحكام از احكام القرآن كلبى ياد كرده است ، « 6 » كه نام كامل وى أبو نصر ، محمّد بن سائب بن بشر كلبى است و از اصحاب امام صادق عليه السلام و از دانشمندان اماميّه است . شيخ آقا بزرگ تهرانى در كتاب « الذّريعة » به استناد نوشتهء ابن نديم اوّلين كتاب احكام قرآنى را از محمّد بن سائب كلبى دانسته و مىافزايد : وى در سال 146 قمرى وفات يافته در حالى كه شافعى در سال 155 قمرى متولّد شده است . « 7 »\r\nكتاب‌هاى مربوط به آيات الاحكام فراوان هستند و شايد بسيارى از آنها در گذر تاريخ از بين\r\n\r\n\r\n","description":"","footnote":"\r\n( 1 ) . رسائل ( فرائد الاصول ) ، ص 26 .\r\n( 2 ) . روضة الناظر ، ج 2 ، ص 389 ؛ مجموعهء فتاواى ابن تيميّه ، ج 3 ، ص 364 .\r\n( 3 ) . الإتقان ، ج 4 ، ص 40 ؛ اللباب فى اصول الفقه ، ص 51 .\r\n( 4 ) . اللُّباب فى اصول الفقه ، ص 50 - 49 .\r\n( 5 ) . كشف الظنون ، ج 1 ، ص 20 .\r\n( 6 ) . الفهرست ، ص 108 .\r\n( 7 ) . الذّريعة ، ج 1 ، ص 40 .\r\n","page_name":" 159 ","page_number":159},
  {"content":"\r\n\r\nرفته‌اند . از جمله صاحب كنز العرفان مكرراً از كتابى به نام « النهايه فى تفسير خمس مائة آيه » نام مىبرد و در تفسير آيات الاحكام از آن ، مطلب نقل مىكند ، با آن كه اين كتاب امروز در ميان ما نيست . « 1 »\r\nدر هر حال در ارتباط با قرآن سه مسأله مورد توجّه است : يكى در ناحيه صدور يعنى انتساب آن به خداوند و ديگر تحريف‌ناپذيرى قرآن و سوم در ناحيه دلالت و برداشت احكام از قرآن .\r\n\r\nقرآن كلام خداست :\r\nاين بحث بحثى كلامى است كه در آن بر اساس ادلّه و شواهد گوناگون اثبات مىشود كه قرآن كلام خداوند است و اين اعتقاد تمامى مسلمانان است .\r\nآنان قرآن را وحى الهى مىدانند كه از سوى خدا در اختيار پيامبر صلى الله عليه و آله قرار گرفته و خود پيامبر نيز در هنگام دريافت وحى ، يقين داشت كه اين كلام از سوى خداست . سپس پيامبر نيز بدون كم و زياد ، آن را بر مردم تلاوت كرده و به آنان رسانده است و پس از آن هم تا به امروز تغيير و تحريفى در آن به وجود نيامده و آن چه هم اكنون در دست ماست همان قرآن واقعى و كلام اللَّه حقيقى است . حتى به عقيدهء بعضى ترتيب آيات و سوره‌ها ، آغاز و پايان سور به صورت كنونى كه دست ماست ، همان چيزى است كه از طرف خداوند توسط جبرئيل امين بر پيامبر اكرم صلى الله عليه و آله فرستاده شده است . « 2 » ( به زودى بحث تحريف‌ناپذيرى قرآن خواهد آمد ) .\r\nمقصود از اين كه قرآن وحى الهى است فقط در معنا و مفهوم نيست ، بلكه مراد آن است كه عين الفاظ آن ، كلام خداست و از اينجا تفاوت عمده ، ميان روايات و قرآن مشخص مىشود زيرا بسيارى از احاديث ، عين الفاظ پيامبر و ائمّه عليهم السلام نيستند بلكه از قبيل نقل به معنا هستند و اجازه تغيير عبارات و الفاظ در احاديث با حفظ معنا ، از سوى ائمّه عليهم السلام به راويان داده شده است . « 3 » محدّثان و فقهاى اماميّه بالاتفاق و اكثر اهل سنّت نقل به معنا را در احاديث جايز مىدانند ، فقط تعداد كمى از اهل سنّت آن را مجاز نمىشمرند . « 4 »\r\nولى در نقل متن قرآن نقل به معنا جايز نيست ، لذا وقتى خداوند مثلًا آيه   « قُلْ هُوَ اللَّهُ أَحَدٌ »   را بر پيامبر نازل مىكند با آن كه كلمهء « قل » خطاب خاصّ به پيامبر است ، ولى ايشان هنگام تلاوت بر مردم آن را حذف نكرد ، بلكه همانگونه كه دريافت كرده بود بر مردم مىخواند و يا اگر يك جا  « لِتُنْذِرَ أُمَّ الْقُرى وَ مَنْ حَوْلَها »  « 5 » بدون « واو » آمده و جاى ديگر  « وَ لِتُنْذِرَ أُمَّ الْقُرى وَ مَنْ حَوْلَها »  « 6 » با « واو » آمده ، پيامبر اين دو گونه وحى را با حفظ امانت و بدون تغيير به مردم رسانده است .\r\nدلايل و شواهد فراوانى در علم كلام و علوم قرآنى دربارهء حقانيّت قرآن مجيد اقامه شده است .\r\n\r\n\r\n","description":"","footnote":"\r\n( 1 ) . مقدّمهء كنز العرفان به قلم آقاى واعظزاده خراسانى ، ص 11 .\r\n( 2 ) . اصول الفقه ، ج 2 ، ص 51 .\r\n( 3 ) . الفوائد الحائريه ( وحيد بهبهانى ) ، ص 284 .\r\n( 4 ) . معالم الدين ، ص 203 .\r\n( 5 ) . شورى ، آيهء 7 .\r\n( 6 ) . انعام ، آيهء 92 .\r\n","page_name":" 160 ","page_number":160},
  {"content":"\r\n\r\nحقّانيت به اين معنا كه قرآن موجود در ميان ما همان قرآنى است كه بر پيامبر اكرم صلى الله عليه و آله نازل شده است . اين مطلب را از راه وجوه مختلف اعجاز و از راه تواتر قرآن در ميان تمامى عصرها و نسل‌ها از صدر اسلام تا كنون مىتوان اثبات كرد .\r\nمرحوم بلاغى تعداد وجوه اعجاز در قرآن را در حدود 12 مورد مىشمارد . « 1 » مناهل العرفان آن را چهارده مورد ، « 2 » و بالاخره كسانى همچون سيوطى در كتاب معترك الاقران تا سى و پنج وجه در اعجاز قرآن بيان نموده‌اند . « 3 »\r\n\r\nتحريف‌ناپذيرى قرآن :\r\nبه اعتقاد محقّقان اسلامى اعمّ از شيعه و اهل سنّت قرآن نه تنها در زمان نزول ، دست خوش تغيير نشده ، بلكه پس از آن تا به امروز نيز تغييرى نكرده و آنچه هم اكنون در دست ماست همان قرآن نازل‌شدهء بر پيامبر است . احتمال تحريف در قرآن از شبهات بىاساسى است كه مطرح شده است . ( مراد از تحريفى كه مورد بحث ماست ، كم يا زياد يا تبديل شدن قرآن موجود نسبت به قرآن واقعى است ) .\r\nدربارهء تحريف ، رواياتى نقل شده ، كه بعضى ضعيف و بعضى به معناى تحريف معنوى و بعضى به معناى تفسير كلمات و جمله‌هاى قرآن است . « 4 »\r\nبعضى چنين مىپندارند كه اين گونه روايات تنها در بعضى از كتب شيعه آمده است ، در حالى كه چنين رواياتى در كتب برادران اهل سنّت نيز ديده مىشود ، به عنوان نمونه به كتاب‌هاى ذيل مراجعه فرماييد . « 5 »\r\nولى اين روايات علاوه بر آنچه گفته شد ، مخالف با كتاب و سنّت معتبر است ، زيرا قرآن كتابى است كه هيچ گونه باطلى ، از پيش رو و از پشت سر به سراغش نمىآيد :  « لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ » .  « 6 » اين آيه نفوذ هر گونه باطلى را در قرآن ( از جمله تحريف ) در زمان نزول و در زمان‌هاى بعد ، از سوى هر شخص يا گروهى نفى مىكند .\r\nدر جاى ديگر مىفرمايد : « ما قرآن را نازل كرديم و به طور قطع ما حافظ و نگهبان آن هستيم ؛  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  » . « 7 » و همچنين حديث ثقلين كه تمسّك به كتاب را تا دامنهء قيامت واجب و عدم جدايى آن از عترت را تا هنگام ورود بر حوض و در محضر پيامبر ، فرض نموده ، دليل بر عدم تحريف قرآن تا پايان دنياست ، زيرا دستور تبعيت از كتاب تحريف يافته به كسى داده نمىشود .\r\nحقيقت آن است كه ادعاى تحريف ، محاربهء با اساسىترين ركن اسلام است و متأسّفانه برخى از نابخردان براى اختلاف‌افكنى ميان مسلمانان و از كار انداختن صداى دلسوزانهء مناديان وحدت اسلامى ، همواره دنبال فتنه‌انگيزى بوده و يكى از\r\n\r\n\r\n","description":"","footnote":"\r\n( 1 ) . آلاء الرحمن ، ج 1 ، ص 48 - 33 .\r\n( 2 ) . مناهل العرفان ، ج 2 ، ص 574 به بعد .\r\n( 3 ) . معترك الاقران ، ج 1 ، از اوّل تا آخر .\r\n( 4 ) . توضيح كامل را در اين زمينه در كتاب أنوار الأصول ، ج 2 ، ص 340 مطالعه فرماييد .\r\n( 5 ) . مسند احمد ، ج 1 ، ص 394 ؛ صحيح ترمذى ، ج 5 ، ص 191 .\r\n( 6 ) . فصلت ، آيهء 42 .\r\n( 7 ) . حجر ، آيهء 9 .\r\n","page_name":" 161 ","page_number":161},
  {"content":"\r\n\r\nمسائلى كه پيوسته آن و امثال آن را مطرح مىكنند ، اتهام اعتقاد به تحريف قرآن به برخى از مذاهب اسلامى است غافل از آن كه با اين كار خودشان تقويت نمىشوند ، بلكه ناخودآگاه قرآن تضعيف مىگردد و شبهه تحريف در اذهان زنده مىشود .\r\nآنچه مسلّم است ، اين كه اكثريت قريب به اتّفاق علماى فريقين تحريف را ردّ كرده‌اند و لذا به هيچ مذهبى نمىتوان نسبت قول به تحريف داد و معتقدان به تحريف قرآن ، جماعت قليلى هستند كه با توجّه به ادلّهء متقن كه اجمالًا به آن اشاره شد ، عقيدهء آنان باطل و قول آنان بىاساس است .\r\nاساساً چگونه دست تحريف گران به سوى كتابى باز مىشود كه از آغاز نزول آن ، پيوسته در همهء محافل در نماز و غير نماز قرائت مىشده و در هر عصر و زمان حافظان فراوانى داشته و حتّى كاتبان وحى را به هنگام نزول تا چهل نفر نوشته‌اند و تمام تعليمات مورد نياز مسلمانان در آن بوده و هست و به يقين احتمال تحريف در چنين كتابى غير عاقلانه است .\r\n\r\nحجيّت نصوص و ظواهر قرآن :\r\nبا توجّه به اين كه در بحث گذشته روشن شد كه قرآن از جهت صدور قطعى است ، اينك بحث دربارهء دلالت قرآن است . شكى نيست كه آيات قرآن نامفهوم نمىباشد ؛ ولى اين گونه نيست كه همهء قرآن از جهت دلالت و افادهء معنا ، قطعى و يقينى باشد چرا كه خود قرآن آياتش را به محكمات و متشابهات تقسيم كرده است :  « مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ » .  « 1 » اما آيات متشابه را مىتوان در پرتو محكمات تفسير و تبيين كرد .\r\nمطلب ديگر اينكه محكمات به دو بخش تقسيم مىشوند : نصوص كه در افادهء معنا به حدّى روشن هستند كه احتمال خلاف در آن راه ندارد و ظواهر كه ظنى الدلالة هستند . « 2 »\r\nبحث مهم ، حجيّت اين ظواهر است ، همهء علماى اسلام ظواهر را فى الجمله حجّت مىدانند . گرچه حجيّت خصوص ظواهر قرآن به دليل ويژگىهاى خاص آن از سوى اخبارىها ( گروهى از محدّثان اماميّه ) مورد ترديد قرار گرفته است . « 3 » از سخن برخى از آنها استفاده مىشود كه ظهور مطلقا ( چه در قرآن و چه در غير قرآن ) حجّت است ، ولى خصوصيّت قرآن اين است كه ، ظهورى در آن انعقاد نيافته است و آن چه ظواهر قرآن به حساب مىآيد ، در حقيقت متشابهاتى هستند كه ما گمان مىكنيم ظواهرند !\r\n\r\nادلّهء حجيّت ظواهر :\r\nحجيّت ظواهر الفاظ به طور كلى از مسلّمات است و نياز به دليل ندارد ، ولى در عين حال دو دليل مىتوان بر آن اقامه كرد :\r\n\r\n1 . ارتكاز عقلا\r\nمردم در هنگام گفتگو ، به ظواهر سخن يكديگر\r\n\r\n\r\n","description":"","footnote":"\r\n( 1 ) . آل عمران ، آيهء 7 .\r\n( 2 ) . الاتقان ، ج 2 ، ص 9 .\r\n( 3 ) . الفوائد المدنيه ، ص 47 ؛ الفوائد الحائريه ، ص 283 .\r\n","page_name":" 162 ","page_number":162},
  {"content":"\r\n\r\nاعتماد مىكنند و در مكاتبات ، اقرارها ، استدلال‌ها ، منازعات و اسناد معاملات و . . . ظواهر سخن هر گوينده‌اى را به نفع يا ضرر او حجّت قرار مىدهند و شارع مقدّس اسلام نيز در گفتگوى خود با مردم ، از طريقهء اهل سخن خارج نشده و روش جديدى ابداع نكرده بلكه طريقهء آنان را امضا كرده است .\r\n\r\n2 . لزوم نقض غرض\r\nزيرا غرض از وضع الفاظ و قوانين مربوط به حقيقت و مجاز ، استعاره ، كنايه و . . . ، تفهيم و تفهّم است و با عدم حجيّت ظواهر ، اين غرض تأمين نخواهد شد . « 1 »\r\n\r\nحجيّت ظواهر قرآن و بررسى سخن اخبارىها :\r\nاهل سنّت بحث حجيّت ظواهر قرآن را مسلّم گرفته و گفته‌اند : ظاهر قرآن حجّت است مگر آن كه دليلى بر تأويل ، تخصيص يا نسخ آن داشته باشيم . « 2 »\r\nاين بحث در كتب علم اصول شيعه به طور مبسوطتر مطرح شده ، و علّت آن پيدايش تفكّر اخبارىها مبنى بر عدم امكان استنباط احكام از ظواهر قرآن است .\r\nاخبارىها مىگويند : « روايات متعددى در منع تفسير قرآن و استنباط احكام از آن وارد شده و ما در غير ضروريات دين ، راهى جز « سماع عن الصادقين عليهم السلام » نداريم . « 3 » گاه مىگويند : دانش قرآن مخصوص پيامبر صلى الله عليه و آله و امامان معصوم عليهم السلام است ، زيرا ايشان مخاطب قرآن هستند نه ديگران و مردم بايد در فهم قرآن به ايشان مراجعه كنند » . « 4 »\r\nبا آن كه عقيدهء اخبارىها توسّط محقّقان معروف از علماى اماميّه مورد نقد قرار گرفته و جواب داده شده ، ولى متأسّفانه عده‌اى نتوانسته يا نخواسته‌اند ميان نظر اخبارىها و سايرين فرق بگذارند . آنان افكار خاصّ اخبارىها در اين زمينه را به تمام علماى مكتب اهل بيت عليهم السلام نسبت داده‌اند و به جاى بررسى مجموع احاديث در اين موضوع و يا مراجعه به آراى دانشمندان شيعه ، روايات خاصّى را به صورت گزينشى پيدا كرده و حتّى گاهى حديث‌ها را تقطيع نموده و بدون بررسى فقه الحديث و بدون جستجو از ساير روايات و پيگيرى از مخصِّص و مقيِّد و ناسخ و معارض ، برداشت ابتدايى خود را از روايات و عقيدهء اخبارىها را درباره قرآن ، موضع همه علماى شيعه جلوه داده بلكه موضع رسمى مذهب اهل بيت عليهم السلام به حساب آورده‌اند . « 5 »\r\nعجب آن كه در يكى از اين كتاب‌ها مطلبى را دربارهء قرآن به شيعه نسبت داده و آدرس مطلب را به كتاب يكى از اخبارىها به نام « مشارق الشموس الدرّية » داده است . « 6 »\r\nبه هر حال اخبارىها به ظواهر رواياتى استدلال كرده‌اند كه هيچ كدام دلالت بر مقصود آنها\r\n\r\n\r\n","description":"","footnote":"\r\n( 1 ) . أنوار الأصول ، ج 2 ، ص 324 - 323 .\r\n( 2 ) . المهذّب فى اصول الفقه المقارن ، ج 3 ، ص 1202 .\r\n( 3 ) . الفوائد المدنيّه ، ص 47 .\r\n( 4 ) . هداية الابرار ، ص 155 .\r\n( 5 ) . اصول مذهب الشيعة الاثنىعشريه ، ج 1 ، ص 155 به بعد .\r\n( 6 ) . موقف الرافضه فى القرآن ، ص 362 .\r\n","page_name":" 163 ","page_number":163},
  {"content":"\r\n\r\nندارد ، از جمله روايات نهى از تفسير قرآن به رأى « 1 » است . در حالى كه مىدانيم منظور از تفسير قرآن به رأى ، آن است كه ظواهر قرآن را كه طبق ادبيات عرب ، مفهوم است رها كنند و آن را مطابق ميل و خواسته‌هاى خود تفسير نمايند و به تعبير ديگر :\r\nپيش داورىهاى خود را بر قرآن تحميل كنند . اين كار به يقين جايز نيست و ارتباطى با حجيّت ظواهر قرآن ندارد .\r\nيا رواياتى كه مىگويد : فهم قرآن مخصوص پيامبر و امامان معصوم است « 2 » در حالى كه منظور از اين روايات تنها متشابهات يا بطون قرآن است نه ظواهر قرآن .\r\nشاهد اين سخن اين است كه امامان اهل بيت عليهم السلام بارها و بارها اصحاب و ياران خود را به قرآن ارجاع مىدادند و حتّى به هنگام تعارض احاديث مىفرمودند : حديثى را كه موافق قرآن است بگيريد و حديث مخالف ظاهر قرآن را رها سازيد . « 3 »\r\nدر بعضى از احاديث « 4 » مىخوانيم : هنگامى كه راوى دربارهء مسأله‌اى از امام سؤال كرد ، فرمود :\r\n« يعرف هذا و امثاله من كتاب اللَّه عزّ و جلّ :  « وَ ما جَعَلَ عَلَيْكُمْ فِي الدِّينِ مِنْ حَرَجٍ »  « 5 »\r\n؛ اين حكم و مانند آن از قرآن استفاده مىشود در آنجا كه مىفرمايد :\r\nاحكامى كه موجب عسر و حرج گردد ، در دين نيست » .\r\nيا هنگامى كه راوى از امام سؤال مىكند : به چه دليل مىفرماييد مسح بعض سر در وضو كافى است ، فرمود :\r\n« لمكان الباء\r\n؛ به جهت وجود « باء » در آيهء  « وَ امْسَحُوا بِرُؤُسِكُمْ » »  « 6 » كه معناى بعض را مىدهد . « 7 »\r\nبه هر حال حجيّت نصوص و ظواهر قرآن واضح‌تر از آن است كه نياز به بحث زيادى داشته باشد و افكار اخبارىها امروز در مجامع و حوزه‌هاى علمى شيعه هيچ گونه طرفدارى ندارد و مىتوان آن را جزء عقايد منقرض شده و پايان يافته به حساب آورد .\r\n\r\nب ) سنّت\r\nدومين منبع استنباط به اتّفاق تمامى فقهاى اسلام ، سنّت است . سنّت در اصل عبارت است از آن چه به جز قرآن از نبى اسلام صلى الله عليه و آله صادر شده ، چه قول باشد ( كه شامل كتاب و نوشته نيز مىشود ) و چه فعل يا تقرير ، مشروط به آن كه مربوط به احكام شرعيه باشد . « 8 »\r\nفقهاى مكتب اهل بيت عليهم السلام سنّت را تعميم داده و گفته‌اند : سنّت عبارت است از قول و فعل و تقرير معصوم ، ( پيامبر صلى الله عليه و آله و امامان اهل بيت عليهم السلام ) . « 9 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ابواب صفات القاضى ، باب 13 ، ح 28 ، 66 و 79 .\r\n( 2 ) . همان مدرك ، ح 3 ، 6 ، 9 ، 10 ، 12 ، 15 و . . . .\r\n( 3 ) . همان مدرك ، ب 9 .\r\n( 4 ) . همان مدرك ، ج 1 ، باب 39 ، از ابواب وضوء ، ح 5 .\r\n( 5 ) . حج ، آيهء 78 .\r\n( 6 ) . مائده ، آيهء 6 .\r\n( 7 ) . وسائل الشيعة ، ج 1 ، باب 23 ، ابواب وضوء ، ح 1 .\r\n( 8 ) . المهذب فى اصول الفقه المقارن ، ج 2 ، ص 607 .\r\n( 9 ) . الاصول العامة ، ص 161 ؛ اصطلاحات الاصول ، ص 141 .\r\n","page_name":" 164 ","page_number":164},
  {"content":"\r\n\r\n\r\nحجيّت سنّت رسول خدا صلى الله عليه و آله :\r\nحجيّت سنّت رسول اللَّه صلى الله عليه و آله با ادلّهء مختلفى قابل اثبات است چرا كه با قبول نبوّت و رسالت آن حضرت جاى هيچ گونه شكى نسبت به آن باقى نمىماند ، ضمن آن كه از قرآن نيز مىتوان بر اين مطلب استدلال كرد :\r\nخداوند در سورهء حشر آيهء 7 مىفرمايد :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  . اين آيه اطلاق دارد و تمام اوامر و نواهى پيامبر را شامل مىشود . خداوند با اين آيه اطاعت پيغمبر را در آن چه براى مردم آورده و آن چه نهى كرده واجب نموده است كه شامل قول و فعل و تقرير مىشود و سپس با بيان جملهء :  « وَ اتَّقُوا اللَّهَ إِنَّ اللَّهَ شَدِيدُ الْعِقابِ »  ، هشدار داده و تخلّف از آن را مستلزم كيفر دانسته است .\r\nهمچنين در آيهء 59 سورهء نساء اطاعت از رسول اللَّه واجب شمرده شده است :  « أَطِيعُوا اللَّهَ وَ أَطِيعُوا الرَّسُولَ  . . . » .\r\nنيز در آيهء 3 و 4 سورهء نجم مىفرمايد :   « وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى »   ، كه اثبات مىكند تمام گفته‌هاى پيغمبر صلى الله عليه و آله از ناحيه خداست و به عبارتى ديگر همه آنها وحى است ، منتهى قسمتى از وحى ، قرآن است و قسمتى ديگر ، احاديث آن حضرت .\r\n\r\nحجيّت سنّت امامان اهل بيت عليهم السلام :\r\nحجيّت سنّت امامان معصوم عليهم السلام بر اساس ادلّه‌اى قابل اثبات است . مسأله حجيّت قول ائمّه و لزوم اطاعت از آنها و اتصاف آنان به مقام عصمت ، مباحثى هستند كه در علم كلام مطرح شده و در علم كلام شيعه نگارش يافته است . به عقيدهء پيروان مكتب اهل بيت عليهم السلام امامان معصوم عليهم السلام از قبيل مجتهدانى نيستند كه به حدس و گمان اجتهاد كنند و گاهى با هم اختلاف داشته باشند تا در نتيجه فتواى آنان براى مقلّدينى كه احراز شرايط اجتهاد آنها را كرده‌اند حجّت باشد و براى مجتهد ديگر حجّت نباشد . بلكه امامت عهدى است الهى و منصبى است كه از سوى خدا به آنان تفويض شده و آنان مبلّغ احكام واقعى الهى هستند كه هر معصومى آن را از معصوم قبل ، دريافت كرده است . چنان كه در روايت امير مؤمنان عليه السلام وارد شده كه فرمود : رسول خدا صلى الله عليه و آله درهايى از علم بر من گشود كه از هر باب آن ابواب فراوان ديگرى گشوده مىشود « 1 » و در روايتى از فضيل بن يسار از امام باقر عليه السلام آمده : اگر ما همانند ديگران بر اساس رأى خود ، حكم كنيم گمراهيم بلكه حديث ما بر اساس برهان روشنى از جانب پروردگار ماست كه آن را براى پيامبرش بيان و آن حضرت آن را براى ما بيان داشته است :\r\n« بيّنة من ربّنا بيّنها لنبيّه فبيّنها نبيّه لنا »\r\n. « 2 »\r\nولى اساس حجيّت سنّت اهل بيت عليهم السلام قبل از هر چيز حديث ثقلين است كه تمسّك به عترت را در\r\n\r\n\r\n","description":"","footnote":"\r\n( 1 ) . مناقب آل ابى طالب به نقل از حافظ أبو نعيم ، ج 2 ، ص 44 . اين روايت را صدوق در خصال با 24 سند نقل كرده است . ( خصال ، ص 642 ) .\r\n( 2 ) . بصائر الدرجات ، ص 319 ؛ بحار الأنوار ، ج 2 ، ص 172 .\r\n","page_name":" 165 ","page_number":165},
  {"content":"\r\n\r\nكنار قرآن واجب نموده است . اين حديث شريف ميان اهل سنّت و شيعه متواتر است و 36 نفر از صحابه آن را نقل كرده‌اند « 1 » و به جز محدّثان اماميّه ، 180 نفر از علما و محدّثان اهل سنّت آن را آورده‌اند و در برخى از طرق نقل آن آمده كه اين حديث را پيامبر در حجة الوداع و در برخى ديگر وارد شده كه در مدينه هنگام بيمارى در اواخر عمر و در نقل سوّمى آمده كه پس از حجة الوداع در غدير خم و مطابق نقل چهارمى پس از سفر طائف فرموده است ، و اين نشان مىدهد كه پيامبر در مناسبت‌هاى مختلفى به خاطر اهميّت كتاب و عترت آن را فرموده باشد . « 2 »\r\nدر هر حال در اين حديث ، نبىّ گرامى اسلام صلى الله عليه و آله تمسّك به اهل بيت را همانند تمسّك به قرآن واجب نموده و آن را عامل مصون ماندن از گمراهىها قرار داده است . همچنين در روايات ديگر ، اهل بيت عليهم السلام امان براى اهل زمين « 3 » و سفينهء نجات « 4 » معرفى شده‌اند ، كه مدارك آن در كتب برادران اهل سنّت موجود است .\r\n\r\nپاره‌اى از مناقشات نسبت به حجيّت سنّت امامان اهل بيت عليهم السلام :\r\nمهم‌ترين ايرادات بر حجيّت احاديث امامان معصوم عليهم السلام سه ايراد است :\r\nايراد اوّل : دين در زمان رسول خدا صلى الله عليه و آله كامل شده ، چنان كه از آيهء « اكمال » استفاده مىشود :\r\n « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي » .  « 5 »\r\nو همچنين پيامبر فرمود :\r\n« ما مِنْ شيء يُقرّبكم الى الجنّة و يباعدكم من النّار إلّا و قد أمرتكم به و ما من شيء يباعدكم من الجنّة و يقرّبكم من النّار إلّا و قد نهيتكم عنه »\r\n. « 6 »\r\nبدين معنا كه همه واجبات و محرماتى كه بهشت و جهنم را در پى دارد براى شما بيان كردم .\r\nبنابراين ، نقصى در دين وجود نداشته تا سنّت امامان بخواهد آن را تكميل كند ، پس نمىتوان غير از خدا و رسول ، شخص يا اشخاصى را مدرك تشريع دانست ، زيرا التزام به آن التزام به نقص دين در زمان حيات رسول اللَّه صلى الله عليه و آله است .\r\nپاسخ :\r\nاكمال دين در زمان رسول اللَّه صلى الله عليه و آله قطعى و مسلّم است ولى بايد مقصود از اكمال را مشخص كرد .\r\nاوّلًا : اين ايراد ابتداءً به برادران اهل سنّت كه معتقد به حجيّت سنّت صحابه و حجيّت قياس و استحسان و وجود منطقة الفراغ در دين و اجتهاد الرأى در ما لا نصّ فيه هستند به وضوح وارد مىباشد . آنان نيز بايد تضادّ ديدگاه خويش را با آيهء اكمال دين ، بر طرف كنند .\r\nثانياً : اكمال دين غير از ابلاغ دين است . دين در زمان رسول خدا صلى الله عليه و آله كامل شده است و آن چه ائمّهء\r\n\r\n\r\n","description":"","footnote":"\r\n( 1 ) . جامع احاديث الشيعة ، ج 1 ، ص 46 به بعد .\r\n( 2 ) . الصواعق المحرقه ، ص 150 .\r\n( 3 ) . همان مدرك ، ص 151 و 234 ؛ مستدرك حاكم ، ص 149 .\r\n( 4 ) . الصواعق المحرقة ، ص 150 .\r\n( 5 ) . مائده ، آيهء 3 .\r\n( 6 ) . كافى ، ج 2 ، ص 74 ؛ كنز العمّال ، ج 4 ، ص 24 .\r\n","page_name":" 166 ","page_number":166},
  {"content":"\r\n\r\nمعصومين عليهم السلام براى مردم بيان كرده‌اند ، از باب تكميل نبوده بلكه از باب ابلاغ دينى بوده كه در زمان رسول خدا صلى الله عليه و آله به كمال خويش رسيده بود نه رأى شخصى آنان تا آنها كامل كنندهء دين باشند ، در حديثى از امام باقر عليه السلام آمده است :\r\n« لو انّا حدّثنا برأينا ضللنا كما ضلّ من كان قبلنا و لكنّا حدّثنا ببيّنةٍ من ربّنا بيّنها لنبيّه فبيّنها لنا\r\n؛ اگر به رأى خويش با شما سخن بگوييم گمراه شده‌ايم چنان كه قبل از ما گمراه شدند ليكن ما به هدايت و راهنمايى خداوند كه براى پيامبر صلى الله عليه و آله تبيين كرد و سپس او ما را راهنمايى نمود ، سخن مىگوييم » . « 1 »\r\nدر روايتى سماعه يكى از ياران امام هفتم به موسى بن جعفر عليهما السلام عرض مىكند : آيا آن چه شما مىگوييد از قرآن و سنّت است يا به رأى خويش است ؟ حضرت مىفرمايد :\r\n« بل كلّ شيء نقوله في كتاب اللَّه و سنّة نبيّه\r\n؛ آن چه را بيان مىكنيم از كتاب الهى و سنّت است » . « 2 » در روايت ديگرى آمده :\r\n« لسنا من أ رأيت في شىء\r\n؛ ما از اصحاب رأى نيستيم . ( همه آنچه را مىگوييم نقل از پيامبر است ) » . « 3 »\r\nدر روايتى ديگر ، امام باقر عليه السلام به جابر بن يزيد جعفى مىفرمايد : اگر بر اساس رأى خويش نظر بدهيم از هلاك‌شدگان هستيم . « 4 »\r\nبه هر حال ، عقيده مدرسهء اهل بيت عليهم السلام اين است كه امام عليه السلام خازن علم الهى و حافظ شرع و وارث پيامبر اسلام و حافظ سرّ خدا و حامل كتاب خدا و داعى الى اللَّه است . ائمّه كسانى هستند كه : «  لا يَسْبِقُونَهُ بِالْقَوْلِ  » يعنى بر فرمان خدا پيشى نمىگيرند .\r\nو به فرمان او عمل مىكنند ،  « وَ هُمْ بِأَمْرِهِ يَعْمَلُونَ » .  « 5 »\r\nابن سعد در طبقات نقل مىكند كه از على بن ابى طالب عليه السلام سؤال شد : چرا بيشترين روايات را شما از رسول اللَّه صلى الله عليه و آله نقل مىكنيد ؟ فرمود : زيرا هرچه سؤال مىكردم ، پيامبر جواب مرا مىداد و هركجا ساكت مىشدم پيامبر خود سخن را آغاز مىكرد .\r\nآيه‌اى نازل نشد مگر آن كه محل نزول و شأن نزول آن را مىدانم . « 6 »\r\nپيامبر به امير المؤمنين على عليه السلام فرمود : آن چه را بر تو املا مىكنم ، بنويس . على عليه السلام عرض كرد : يا رسول اللَّه ! مىترسيد فراموش كنم ؟ فرمود : نه من از خدا خواسته‌ام كه تو حافظ علوم من باشى ، ولى براى امامان پس از خود بنويس و به امام حسن اشاره كرد و فرمود : « هذا اوّلهم » و به امام حسين اشاره كرد و فرمود : « و هذا ثانيهم » سپس فرمود :\r\nامامان بعدى از نسل اويند . « 7 »\r\nبا توجّه به روايت اخير ، جواب ايراد ديگرى نيز داده مىشود كه مىگويند : بسيارى از احاديث شيعه از طريق امام باقر و امام صادق عليهما السلام و ائمّهء پس از آن دو ، رسيده است و آنان رسول خدا را درك نكرده‌اند ،\r\n\r\n\r\n","description":"","footnote":"\r\n( 1 ) . بصائر الدرجات ، ص 319 ؛ بحار الأنوار ، ج 2 ، ص 172 . نظير اين روايت در كنز العمّال ، ج 13 ، ص 164 از امير مؤمنان على عليه السلام نقل شده است .\r\n( 2 ) . بصائر الدّرجات ، ص 321 ؛ بحار الأنوار ، ج 2 ، ص 174 .\r\n( 3 ) . كافى ، ج 1 ، ص 58 .\r\n( 4 ) . جامع احاديث الشيعة ، ج 1 ، ص 38 .\r\n( 5 ) . انبياء ، آيهء 27 .\r\n( 6 ) . طبقات ابن سعد ، ج 2 ، ص 338 .\r\n( 7 ) . ينابيع المودّه ، ج 1 ، ص 73 .\r\n","page_name":" 167 ","page_number":167},
  {"content":"\r\n\r\nپس احاديث آنان از نظر سند ، « ارسال » دارد ؛ يعنى واسطه‌ها در نقل ميان پيغمبر و امامانى كه رسول اللَّه را درك نكرده‌اند ساقط شده و مشخص نيست چه كسانى اين احاديث را از رسول اللَّه صلى الله عليه و آله براى ائمّهء اهل بيت عليهم السلام نقل كرده‌اند و خبر مرسل حجيّت ندارد .\r\nپاسخ اينكه : در رواياتى ، سلسلهء سند توسّط ائمّه عليهم السلام مشخص گرديده ، از جمله : امام صادق عليه السلام به هشام بن سالم و حماد بن عثمان و ديگران مىفرمود :\r\n« حديثي حديثُ أبي و حديثُ أبي حديثُ جدّي و حديثُ جدّي حديثُ الحسين عليه السلام و حديثُ الحسين حديثُ الحسن عليه السلام و حديثُ الحسن حديثُ امير المؤمنين عليه السلام و حديثُ امير المؤمنين حديثُ رسول اللَّه صلى الله عليه و آله و حديثُ رسول اللَّه قولُ اللَّه عزّ و جلّ\r\n» . « 1 »\r\nدر روايتى ديگر وقتى جابر از حضرت باقر عليه السلام خواست كه احاديث خود را مستند كند ، فرمود :\r\nحديث من از پدرم از رسول اللَّه است ، سپس فرمود :\r\n« و كلّما احدِّثك بهذا الاسناد\r\n؛ يعنى هر حديثى از من با همين سند است » . « 2 » البتّه ائمّهء اطهار عليهم السلام غالباً هنگام بيان احاديث ، سند را تا رسول اللَّه به جهت وضوح آن ، نقل نمىكردند فقط هنگامى كه برخى از اهل سنّت در مجلس بودند سند را به پيامبر صلى الله عليه و آله مىرساندند ، بر همين اساس روايات جمعى از اهل سنّت كه راويان از اهل بيت عليهم السلام محسوب مىشود غالباً با اتصال سند به رسول اللَّه همراه است .\r\nايراد دوم : اگر پيغمبر اكرم صلى الله عليه و آله اين احكامى را كه ائمه عليهم السلام به مردم ابلاغ خواهند نمود ، مىدانسته و ابلاغ نكرده است ، پس حق را كتمان كرده و كتمان حق حرام است . چنان كه قرآن مىفرمايد :  « لَتُبَيِّنُنَّهُ لِلنَّاسِ وَ لا تَكْتُمُونَهُ » .  « 3 »\r\nو جاى ديگر مىفرمايد :\r\n«  « إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ »  ؛ كسانى كه دلايل روشن و وسيلهء هدايتى را كه نازل كرديم - بعد از آن كه در كتاب براى مردم بيان نموديم - كتمان كنند ، خدا آنان را لعنت مىكند و همه لعن كنندگان نيز آنها را لعن مىكنند » . « 4 »\r\nبنابراين چون پيامبر علم به احكام خداوند دارد و وظيفهء ايشان ابلاغ است ، پس بايد احكام را به مردم برساند ، نه آن كه به ديگران بسپارد تا آنان ابلاغ كنند .\r\nپاسخ : « كتمان ما انزل اللَّه » عبارت است از مخفى كردن آنچه بيان و اعلام آن واجب است . ابلاغ و رساندن احكام از نظر زمان و مكان و نحوه بيان و اين كه به چه كسانى و در چه شرايطى بايد ابلاغ شود ، مقرّراتى دارد .\r\nتوضيح اينكه : برخى از احكام موضوع آن تحقّق پيدا نكرده يا مصلحت بيان آن فراهم نشده و لذا حتّى در زمان رسول اللَّه صلى الله عليه و آله احكام تدريجاً بر مردم ابلاغ مىشد ، با اين كه پيامبر صلى الله عليه و آله از آن آگاه بود ، ولى كسى بر پيامبر اشكال نكرده كه چرا آن حضرت با اينكه از\r\n\r\n\r\n","description":"","footnote":"\r\n( 1 ) . كافى ، ج 1 ، ص 53 .\r\n( 2 ) . امالى مفيد ، ص 42 .\r\n( 3 ) . آل عمران ، آيهء 187 .\r\n( 4 ) . بقره ، آيهء 159 .\r\n","page_name":" 168 ","page_number":168},
  {"content":"\r\n\r\nهمه احكام الهى اطلاع داشته ، در طول نبوّت 23 ساله ، آنها را تدريجاً براى مردم بيان كرده ، و چرا كتمان حق كرده است . زيرا بيان همهء احكام در زمان واحد بر مردم سنگينى مىكند و سبب فرار آنها از دين مىشود . به همين دليل پيامبر صلى الله عليه و آله احكام اسلام را تدريجاً بيان فرمود و بيان قسمتى را به اهل بيت عليهم السلام سپرد .\r\nعلاوه بر آن كه ابلاغ و رساندن پيام الهى توسّط پيامبر به اين معنا نيست كه احكام را به گوش تك تك مسلمانان برساند بلكه اگر به گوش گروهى خاصّى كه آنان واسطهء ابلاغ به سايرين مىشوند برسد ابلاغ و بيان و عدم كتمان حق ، صادق است و گرنه اين اشكال بر همهء پيامبران الهى و بر تمام آگاهان از مسائل وارد است كه چرا حق را پنهان كرده‌اند ؟\r\nبسيارى از مسلمانان ( حتّى صحابه كه پيامبر را ديده بودند ) پس از رحلت آن حضرت سخنان پيامبر را از ساير اصحاب مىشنيدند و بسيارى از مسيحيان پس از عيسى عليه السلام از حواريون آن حضرت سخنان آن حضرت را شنيدند و قبول كردند ، ولى اعتراض نكردند كه چرا خود پيغمبر مستقيماً حكم را به ما نرسانده و چرا حكم را كتمان كرده است ؟\r\nايراد سوم : بنابر عقيدهء پيروان اهل بيت عليهم السلام كه ائمّهء اطهار عليهم السلام مقام عصمت را دارا هستند و علم و حقانيت آنان مسلّم است ، نبايد روايات منقول از ائمّه عليهم السلام با يكديگر تناقض و تعارض داشته باشند و اين با مقام علمى و با عظمت اهل بيت سازگار نيست در حالى كه روايات معارض و مختلف در كتب حديث شيعه وجود دارد .\r\nپاسخ ؛ اوّلًا : مسأله تعارض نه تنها در احاديث ائمّه عليهم السلام بلكه در احاديث نبوى صلى الله عليه و آله نيز مطرح است و اهل سنّت نيز در كتب اصولى خويش بحث تعارض روايات و كيفيت جمع و ترجيح را مطرح كرده‌اند . « 1 »\r\nثانياً : عوامل متعددى منشأ تعارض اخبار مىگردد كه به برخى از آنها اشاره مىشود :\r\n1 . خطاى راوى در فهم روايات . در بسيارى از موارد ، نصوص با يكديگر تعارض نداشته‌اند بلكه راوى در فهم كلام پيامبر صلى الله عليه و آله يا امام عليه السلام گرفتار اشتباه شده است .\r\n2 . از بين رفتن قرائن لفظيه و حاليه . در زمان صدورِ روايات ، قرائنى همراه آن بوده خصوصاً قرينه سياق كه با تقطيع روايات اين قراين ضايع شده و تعارض به وجود آمده است .\r\n3 . نقل به معنا توسط راويان\r\n4 . تدريجى بودن در بيان احكام از سوى پيامبر صلى الله عليه و آله و امامان معصوم عليهم السلام\r\n5 . مسألهء تقيّه از حكّام ستمگر در قول يا سلوك امام عليه السلام كه گاه منشأ توهُّم تعارض ميان روايات مىگردد .\r\n6 . در نظر گرفتن شرايط مخاطب . گاهى سؤال‌كننده در وضعيّتى قرار گرفته و شرايطى دارد كه حكم او با ديگران فرق مىكند ولى او جواب مربوط به\r\n\r\n\r\n","description":"","footnote":"\r\n( 1 ) . روضة الناظر ، ج 2 ، ص 390 به بعد .\r\n","page_name":" 169 ","page_number":169},
  {"content":"\r\n\r\nخودش را به صورت قضيه مطلقه از قول امام عليه السلام به ديگران انتقال مىدهد .\r\n7 . ايجاد تحريف و تغيير در كلام امام عليه السلام از سوى مغرضان . زيرا هميشه افراد مغرض و معاند و منافقى حتّى در عصر پيامبر صلى الله عليه و آله بوده‌اند كه در احاديث تحريف ايجاد مىكردند . چنانچه در روايتى از رسول خدا صلى الله عليه و آله نقل شده كه فرمود :\r\n« كثرت علىَّ الكذّابة » « 1 »\r\nو جاى ديگر فرمود :\r\n« من قال علىّ ما لم اقُل فليتبوّأ معقده من النّار\r\n؛ هركس به من چيزى را كه نگفته‌ام نسبت دهد جايگاه او در آتش خواهد شد » « 2 » و در تاريخ روايات از افرادى همچون مغيرة بن سعيد و أبو الخطاب نام برده شده « 3 » كه به خاطر دست كارى در احاديث و ترويج تحريف در ميان مردم مذمّت شده‌اند . « 4 »\r\n8 . وجود احكام موقّت حكومتى . همانند آنچه در وجوب زكات در مورد استر در زمان امير مؤمنان عليه السلام آمده بود ولى پس از آن زمان اين حكم حكومتى پايان يافت .\r\n\r\nچگونگى استنباط از فعل معصوم عليه السلام :\r\nاز آنجا كه الفاظ در دلالت بر معانى ، گوياتر از افعال هستند و سريع‌تر مقاصد را به مخاطب منتقل مىكنند ، لذا امر و نهى لفظى صادر از معصوم عليه السلام ، ظهور در وجوب و حرمت دارد و اين گونه ظهورات قابل استناد است ولى آيا فعل معصوم مانند امر او ظهور و دلالت بر وجوب دارد ؟ و آيا ترك عمل از سوى معصوم دلالت بر حرمت دارد ؟\r\nبه يقين فعل معصوم عليه السلام بر بيش از جواز ( عدم حرمت ) دلالتى ندارد . انجام يك عمل توسط معصوم عليه السلام فقط دال بر اين است كه اين كار حرام نيست ، امّا وجوب را نمىتوان از آن استفاده كرد ؛ همانگونه كه ترك يك كار نيز تنها بر عدم وجوب دلالت دارد نه بر حرمت آن . « 5 » مگر اينكه قرينه‌اى موجود باشد كه فعل دلالت بر وجوب كند مانند آن كه پيامبر صلى الله عليه و آله يا امام عليه السلام كارى را به قصد تعليم حكم يا عبادتى به مردم ، انجام دهد ؛ يا مانند فعل و ترك مستمر معصوم عليه السلام كه بعضى آن را دليل بر وجوب يا حرمت دانسته‌اند .\r\nاگر گفته شود : فعل پيامبر صلى الله عليه و آله دلالت بر وجوب مىكند ، زيرا در قرآن تأسّى به پيامبر صلى الله عليه و آله در فعلى كه او انجام مىدهد واجب شده است ، هر چند آن فعل بر شخص پيامبر واجب نباشد  « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ » .  « 6 »\r\nدر جواب مىگوييم : « تأسّى » چنين تعريف شده « أن تفعل مثل فعله صلى الله عليه و آله على وجهه من أجل فعله صلى الله عليه و آله » « 7 » تأسّى به پيامبر آن است كه همانند كار او را انجام دهيم با همان نيّتى كه او انجام داده است پس اگر\r\n\r\n\r\n","description":"","footnote":"\r\n( 1 ) . غيبت نعمانى ، ص 76 ؛ احتجاج طبرسى ، ج 1 ، ص 393 ؛ كنز العمّال ، ج 16 ، ص 555 .\r\n( 2 ) . كنز العمّال ، ج 10 ، ص 295 .\r\n( 3 ) . رجال كشّى ، ص 146 .\r\n( 4 ) . تعارض الادلّة الشرعيّة ، ص 42 - 28 .\r\n( 5 ) . اصول الفقه ، ج 2 ، ص 63 .\r\n( 6 ) . احزاب ، آيهء 21 .\r\n( 7 ) . شرح المعالم ، ج 2 ، ص 390 .\r\n","page_name":" 170 ","page_number":170},
  {"content":"\r\n\r\nواجب باشد ما نيز به قصد واجب انجام دهيم و اگر مستحب يا مباح باشد ما نيز عملًا ملتزم به استحباب يا اباحه آن شويم ، نه آن كه هر عملى را كه پيامبر انجام داده ، بر ما واجب باشد ، هر چند بر او واجب نباشد .\r\n\r\nچگونگى حجيّت تقرير معصوم عليه السلام :\r\nتقرير عبارت است از سكوت معصوم در برابر عملى كه در محضر او ( و يا در غيابش ولى با اطلاع او ) انجام گيرد .\r\nدليل بر اعتبار و حجيّت تقرير اين است كه اگر آن قول و عمل ، حرام و منكر بود ، بايد معصوم با آن مخالفت مىكرد ، زيرا نهى از منكر واجب است .\r\nبرخى گفته‌اند : تقرير معصوم حجّت نيست ، زيرا نهى از منكر و ارشاد جاهل در همه جا واجب نمىباشد نظير موردى كه عملى را مورد انكار قرار داده ، ولى اثر نكرده باشد كه ديگر نيازى به انكار مجدّد نيست . جواب اين است كه اين فرض خارج از محل كلام است زيرا محل كلام مواردى است كه شرايط وجوب نهى از منكر و تعليم جاهل فراهم است .\r\n\r\nسنّت صحابه :\r\nجمهور اهل تسنّن ، به جاى سنّت اهل بيت ، سنّت صحابه را حجّت قرار داده‌اند ، « 1 » تا خلاء كمبود ادلّه را جبران كنند . آنان معتقدند كه صحابى كسى است كه پيامبر اسلام را در زمان حيات آن حضرت در حالى كه مسلمان بوده است ، ديده باشد و بر اسلام از دنيا برود . « 2 » و اتّفاق نظر دارند كه هركس اطلاق نام صحابى بر او صحيح باشد ، عادل است . « 3 » در حالى كه پيروان مكتب اهل بيت عليهم السلام معتقدند ، صحابه رسول اللَّه صلى الله عليه و آله هر چند امتياز و افتخار مصاحبت پيامبر را داشته‌اند ، و در ميان آنها شخصيت‌هاى والامقام پيدا مىشوند ، ولى از نظر عدالت همانند اشخاص ديگر ، جمعى عادل و گروهى غير عادل بودند ( به گواهى قرآن و حديث و تاريخ ) .\r\nاهل سنّت براى عدالت صحابه دلايلى دارند ؛ از جمله به آيهء شريفهء  « كُنْتُمْ خَيْرَ أُمَّةٍ أُخْرِجَتْ لِلنَّاسِ »  « 4 » و آيهء  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ »  « 5 » و آيهء  « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ »  « 6 » استدلال كرده‌اند .\r\nدر حالى كه آيهء اوّل و دوم مربوط به تمام امّت است ، نه خصوص صحابه و آيهء سوم مخصوص كسانى است كه در بيعت رضوان شركت كرده‌اند و همهء صحابه را شامل نمىشود . به علاوه رضايت خداوند به خاطر مسألهء بيعت رضوان دليل بر رضايت او در برابر همهء كارها نخواهد بود .\r\nدانشمندان اين گروه به رواياتى نيز تمسّك جسته‌اند كه مهمترين آن ، اين حديث معروف است\r\n\r\n\r\n","description":"","footnote":"\r\n( 1 ) . الموافقات شاطبى ، ج 4 ، ص 74 .\r\n( 2 ) . الاصابة فى تمييز الصحابة ، ج 1 ، ص 158 .\r\n( 3 ) . همان مدرك ، ص 162 .\r\n( 4 ) . آل عمران ، آيهء 110 .\r\n( 5 ) . بقره ، آيهء 143 .\r\n( 6 ) . فتح ، آيهء 18 .\r\n","page_name":" 171 ","page_number":171},
  {"content":"\r\n\r\n« أصحابي كالنّجوم بأيّهم اقتديتم اهتديتم\r\n؛ اصحاب من همچون ستارگان آسمانند به هر كدام اقتدا كنيد ، هدايت مىشويد » . « 1 »\r\nدر حالى كه ابن حزم اين روايت را ساقط و مكذوب و نادرست مىداند . « 2 »\r\nعلاوه بر اين ، در بعضى از روايات چنين نقل شده است :\r\n« أهل بيتي كالنجوم بايّهم اقتديتم اهتديتم » « 3 »\r\nو اين حديث با حديث متواتر ثقلين هماهنگ است .\r\nاضافه بر اينها قرآن مجيد بارها از گروهى از صحابه كه به ميدان جنگ پشت كرده‌اند يا تخلّف از قول رسول اللَّه نموده‌اند يا بر آن حضرت ايراد نموده‌اند ، سخن مىگويد و بعضى را با صراحت فاسق مىشمرد ؛ در يك جا مىفرمايد : «  « وَ مِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ »  ؛ بعضى از مؤمنان هستند كه دربارهء تقسيم زكات ، بر تو خرده مىگيرند اگر از آن به آنها بخشيده شود راضى مىشوند و اگر چيزى داده نشود خشمگين خواهند شد » . « 4 » در جاى ديگر مىفرمايد : «  « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ »  ؛ اى كسانى كه ايمان آورده‌ايد اگر فاسقى خبرى براى شما بياورد ، تحقيق كنيد ، مبادا جمعيّتى را به مصيبتى گرفتار كنيد ، سپس پشيمان شويد » « 5 » كه غالب مفسّران اهل سنّت آن را دربارهء وليد بن عقبه مىدانند كه از صحابه بود . ابن عاشور در تفسير خود آن را مورد اتّفاق مىشمرد و روايات متضافره را ناظر به آن مىداند . « 6 »\r\nاضافه بر اين قرآن در سورهء نور و احزاب و برائت و منافقون ، از گروهى از افراد به ظاهر مسلمان سخن مىگويد كه به ظاهر جزء صحابه بودند ، ولى در باطن منافق بودند و نام‌هاى آنها هرگز ذكر نشده است . در داستان معروف افك كه در سورهء نور در پانزده آيه دربارهء نكوهش آنها سخن مىگويد گروهى از همين افراد ، به ظاهر مسلمان و جزء صحابه بودند . به هر حال جاى ترديد نيست كه صحابه با تمام احترامى كه دارند گروهى صالح و گروهى غير صالح بودند ، نمىتوان سخنان همهء آنها را حجّت دانست .\r\nاضافه بر همهء اينها كارهايى از بعضى از معاريف صحابه سر زده است كه با هيچ منطقى قابل توجيه نيست . همه مىدانيم داستان جنگ جمل را طلحه و زبير كه صحابى معروف بودند به راه انداختند و بر امام وقت خود خروج كردند و طبق بعضى از تواريخ هفده هزار نفر از مسلمانان در اين جنگ كشته شدند .\r\nو نيز مىدانيم معاويه همين كار را در برابر امام وقت على عليه السلام انجام داد و شايد بيش از يك صد هزار نفر از مسلمين در جنگ صفين به قتل رسيدند آيا اين خونريزىها قابل توجيه است و چنين افرادى را\r\n\r\n\r\n","description":"","footnote":"\r\n( 1 ) . ميزان الاعتدال ، ج 1 ، ص 413 و 607 .\r\n( 2 ) . الاحكام ابن حزم ، ج 6 ، ص 810 .\r\n( 3 ) . لسان الميزان ، ج 1 ، ص 424 .\r\n( 4 ) . توبه ، آيهء 58 .\r\n( 5 ) . حجرات ، آيهء 6 .\r\n( 6 ) . تفسير ابن عاشور ، ج 26 ، ص 228 .\r\n","page_name":" 172 ","page_number":172},
  {"content":"\r\n\r\nمىتوان عادل شمرد ؟ !\r\nآيا نام مجتهد بر آنها نهادن و اين گناهان عظيم را توجيه كردن با عقل و منطق سازگار است ؟ ! اگر چنين باشد هر گناهى را در هر عصر و زمانى با اين عنوان مىتوان توجيه كرد ! كدام دانشمند حاضر مىشود چنين مطالبى را بپذيرد ؟ !\r\nبه هر حال ما به صحابهء پيامبر به جهت مصاحبت آنها با پيامبر احترام مىگذاريم ولى آنها را مانند ساير مسلمين به دو گروه بلكه به چند گروه تقسيم مىكنيم . آنها كه عادل بوده‌اند روايتشان از پيامبر صلى الله عليه و آله پذيرفته است .\r\n\r\nشيوه‌هاى دست يا بى به سنّت :\r\nهمانگونه كه گذشت ، سنّت قول ، فعل يا تقرير معصوم است . بنابراين اخبار و احاديث سنّت نيستند ، بلكه حاكى از سنّت‌اند و در حقيقت راهى براى دست يا بى به سنّت مىباشند .\r\nاينك شيوه‌هاى دست يا بى و راه يا بى به سنّت كه برخى قطعى و برخى غير قطعى هستند ، ارائه مىگردد . « 1 »\r\n* * * \r\nالف ) راه‌هاى قطعى دست يا بى به سنّت\r\n1 . خبر متواتر : بر اثر فاصله زمانى ميان اكثر امّت اسلامى با حضرات معصومين عليهم السلام ، روايات ، توسّط واسطه‌هاى متعدّدى به آنان مىرسد و هرچه فاصله ميان مردم و معصوم بيشتر شود ، واسطه‌ها بيشتر خواهند بود . اصطلاحاً به هر واسطه‌اى طبقه مىگويند . خبر متواتر آن است كه در هر يك از طبقات ، گروهى وجود داشته باشند كه تبانى آنان بر كذب و جعل خبر عادتاً امكان‌پذير نباشد و لذا تواتر يقين‌آور است .\r\nتواتر بر سه قسم است : اوّل : تواتر لفظى و آن عبارت است از خبرى كه تمام راويان آن با الفاظ يكسان ، از آن خبر دهند . دوم : تواتر معنوى ، كه همه از مدلول تضمّنى يا التزامى واحدى خبر مىدهند . سوم :\r\nتواتر اجمالى كه عبارت است از اطمينان به صدور يكى از خبرها به نحو اجمال ، بدون اين كه آن خبر مشخص باشد هر چند آن اخبار اشتراكى در محتوا\r\n\r\n\r\n","description":"","footnote":"\r\n( 1 ) . برخى از اهل تسنّن خبر را به سه قسم تقسيم نموده‌اند : خبرى كه تصديق آن واجب است و خبرى كه تكذيب آن واجب است و خبرى كه بايد در آن توقف كرد و دربارهء آن موضع‌گيرى ننمود .\r\nآنان گفته‌اند خبرى كه تصديق آن واجب است بر هفت نوع تقسيم مىگردد : 1 . متواتر 2 . خبر خداوند 3 . خبر رسول اللَّه 4 . خبر امت پيامبر صلى الله عليه و آله زيرا عصمت امّت از سوى پيامبر اعلام شده و مشخص گرديده است ، ضمناً خبر هر كسى كه امّت او را صادق و راستگو بداند نيز داخل در همين قسم چهارم است . 5 . خبر هركس كه موافق با خبر خدا و رسول و امّت باشد . 6 . هر خبرى كه مخبر ، آن را در نزد رسول اللَّه بازگو كند و پيامبر او را تكذيب نكند . 7 . هر خبرى كه مخبر آن را در نزد جماعتى كثير بازگو كند ولى آنان تكذيبش نكنند ، البتّه مشروط به آن كه تبانى آنان عادتاً محال باشد و امّا خبرى كه تكذيب آن واجب است چهارگونه است : 1 . خبرى كه با حكم عقل ضرورى يا نظرى يا حسّ و مشاهده و اخبار متواتر مخالف است 2 . خبر مخالف كتاب و سنّت و اجماع 3 . خبرى كه جمع كثيرى كه عادتاً تبانى آنان غير ممكن است ، آن را تكذيب نموده‌اند . 4 . خبرى كه جمع كثيرى از نقل آن ابا كنند با آن كه انگيزهء نقل آن وجود دارد .\r\nو امّا قسم سوم خبرى كه صدق و كذب آن مشخص نيست كه بسيارى از اخبار وارد شده در كتب حديث از اين قبيل است . ( المستصفى ، ج 1 ، ص 144 - 142 ) .\r\n","page_name":" 173 ","page_number":173},
  {"content":"\r\n\r\nنداشته باشند . « 1 »\r\n2 . خبر واحد توأم با قرينهء قطعيّه : روايتى كه نقل آن به حد تواتر نرسد ، اصطلاحاً خبر واحد است . گاه آن خبر واحد همراه با قرائنى است كه يقين به صدور آن از معصوم حاصل مىشود . اخبارىها روايات كتب اربعه ( كافى ، استبصار ، تهذيب و من لا يحضره الفقيه ) را از قبيل خبر واحد محفوف به قرينه مىدانند و همه را حجّت قرار مىدهند و روى همين جهت تقسيم روايات اين كتب را به صحيح و ضعيف و مرسل و مرفوع و . . . قبول ندارند . « 2 » اكثر اهل سنّت نيز بر همين اساس همهء روايات كتب صحاح شش‌گانهء مخصوصاً صحيح بخارى و صحيح مسلم را حجّت مىدانند .\r\n3 . اجماع : اجماع در مذهب اماميّه ، از آن جهت كه كاشف از نظر معصوم است ، حجّت است و لذا مثل خبر متواتر يا خبر محفوف به قرينه است كه كاشف از سنّت است ، ولى چون اهل سنّت آن را دليل مستقلى مىدانند ، ما نيز آن را در رديف ادلّهء چهارگانه قرار داده و در آنجا دو مسلك را مورد بررسى قرار خواهيم داد .\r\n4 . سيرهء عقلا : سيره يا بناى عقلا ، استمرار عادت همهء مردم اعم از مسلمان و غير مسلمان بر انجام يا ترك عملى است و در صورتى دليل بر حكم شرعى است كه امضاى معصوم عليه السلام نسبت به آن ثابت شود و براى بدست آوردن امضاى معصوم ، مجرد عدم ردع و عدم نهى شارع نسبت به آن سيره كافى است . « 3 » زيرا اگر آن عمل حرام بود مىبايست از آن نهى شود .\r\n5 . سيرهء مسلمين : روش كسانى كه پايبند به دين هستند ، نسبت به فعل يا ترك ، نوعى اجماع عملى مسلمين شمرده شده است . اين سيره اگر متّصل به زمان معصوم باشد ، حجّت است . چرا كه كاشف از اين است كه از قول يا فعل صادر شده از جانب معصوم عليه السلام نشأت گرفته است .\r\nاما اگر اتصال آن به زمان معصوم عليه السلام معلوم نباشد ، اين سيره حجّت نيست هر چند به صورت عادتى براى جوامع اسلامى درآمده باشد ، زيرا گاه رفتار يك شخص يا يك گروه هر چند منشأ اسلامى نداشته باشد ، بر عواطف مردم به گونه‌اى تأثير مىگذارد كه به تدريج تبديل به عادتى رسمى و عمومى مىشود واى بسا در ابتداى پيدايش آن عادت ، علما و متدينين ، بر اثر تسامح يا غفلت يا ترس ، موضعى نگرفته باشند و يا اگر موضعى از خود نشان داده‌اند براى از بين بردن آن كافى نبوده است .\r\nزيرا آن عادت غلبه پيدا كرده و بسيارى از مردم به آن گرايش نموده‌اند و بر اثر مرور زمان ، آن عادت جايگاه خود را محكم‌تر نموده و نزد عامهء مردم احترام پيدا مىكند تا حدّى كه به اسلام و مسلمانان نسبت داده مىشود . از اين قبيل است مخارج هنگفت و تشريفاتى كه امروزه در ( بعضى از ) مساجد مشاهده مىشود . « 4 »\r\n\r\n\r\n","description":"","footnote":"\r\n( 1 ) . مصباح الاصول ، ج 2 ، ص 192 .\r\n( 2 ) . حدائق الناظرة ، ج 1 ، ص 23 .\r\n( 3 ) . اصول الفقه ، ج 2 ، ص 171 .\r\n( 4 ) . اصول الفقه ، ج 2 ، ص 175 .\r\n","page_name":" 174 ","page_number":174},
  {"content":"\r\n\r\n\r\nب ) راه‌هاى غير قطعى دستيابى به سنّت :\r\nگفتيم براى كشف سنّت راه‌هاى غير قطعى نيز وجود دارد كه به خودى خود اعتبار ندارند ، زيرا دليل بر حكم شرعى بايد قطعى باشد و صرف احتمال و گمان در نظر عقل هيچ گونه ارزشى ندارد . آيات قرآن نيز ، ظن و گمان را قابل پيروى نداسته‌اند :\r\n«  « إِنَّ الظَّنَّ لا يُغْنِي مِنَ الْحَقِّ شَيْئاً » *  ؛ ظنّ و گمان انسان را از فهم حق و حقيقت بىنياز نمىكند » . « 1 »\r\n«  « وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا »  ؛ از آنچه به آن آگاهى ندارى پيروى مكن چرا كه گوش و چشم و دل همهء مسئولند » . « 2 »\r\nولى اگر اين راه‌هاى غير قطعى ، شكل معقولى پيدا كند و دليل قطعى بر اعتبار داشته باشد ، حجّت خواهد بود و در اين صورت عمل به آن ، پيروى از ظن نخواهد بود .\r\nطرق غير قطعى معتبر به قرار ذيل است :\r\n1 . خبر واحد : خبرى كه راويان آن در هر يك از طبقات يا حتى در يك طبقه ، يك نفر يا بيش از يك نفر باشد ، ولى به حدّ تواتر نرسد و قطع‌آور نباشد ، اصطلاحاً خبر واحد است .\r\nبحث خبر واحد از مهم‌ترين مباحث منابع استنباط است و در حجيّت آن ميان فقها اختلاف است . سيّد مرتضى و ابن زهره و ابن برّاج و طبرسى و ابن ادريس « 3 » و از اهل سنّت قدريه و برخى از ظاهريه « 4 » منكر حجيّت خبر واحد هستند . شيخ طوسى و غالب بزرگان فقهاى شيعه و همه اخبارىها و جمهور اهل سنّت ، معتقد به حجيّت خبر واحد هستند . « 5 »\r\nدر شرايط حجيّت خبر واحد رأى يكسانى وجود ندارد . قدماى از اماميّه روايتى را معتبر مىدانستند كه همراه با قرائن صحت باشد اعمّ از قرينهء داخلى همانند وثاقت راوى و يا خارجى همانند وجود روايت در كتاب معتبر و يا تكرار حديث در يك كتاب ، و روايت غير معتبر را روايتى مىدانستند كه همراه با اين گونه قرائن نباشد « 6 » ولى علماى شيعى از قرن ششم به بعد برخى شرط حجيّت را عدالت راوىها و برخى وثاقت آنان دانسته‌اند كه بر اساس همين عقيده روايات را تقسيم به چهار قسم مىكنند : صحيح ، حسن ، موثق و ضعيف .\r\n« روايت صحيح » در نظر اماميّه آن است كه از نظر سند به وسيلهء راويان عادل و امامى مذهب به معصوم عليه السلام اتصال پيدا كند . « روايت حسن » آن است كه به وسيلهء راوى امامى و خوش نام به امام عليه السلام برسد ، بىآنكه تصريح به عدالت ، و وثاقت آنها شده باشد . « روايت موثّق » آن است كه توسّط راوى غير امامى ولى ثقه و قابل اعتماد ، به امام برسد . « روايت ضعيف » آن است كه شروط سه‌گانه فوق را نداشته باشد . « 7 »\r\n\r\n\r\n","description":"","footnote":"\r\n( 1 ) . نجم ، آيهء 28 .\r\n( 2 ) . اسراء ، آيهء 36 .\r\n( 3 ) . كفاية الاصول ، ج 2 ، ص 79 .\r\n( 4 ) . روضة الناظر ، ج 1 ، ص 313 .\r\n( 5 ) . همان مدرك .\r\n( 6 ) . ر . ك : مقياس الهداية فى علم الدراية ، ج 1 .\r\n( 7 ) . الدراية فى علم مصطلح الحديث ( شهيد ثانى ) ، ص 24 - 19 .\r\n","page_name":" 175 ","page_number":175},
  {"content":"\r\n\r\nالبتّه اخبارىها همه روايات را در كتب اربعه و مانند آن حجّت مىدانند و تقسيم‌بندى فوق را بىاثر مىدانند ، ولى دليل قابل قبولى بر اثبات نظريهء خود ندارند .\r\n« روايت صحيح » در نظر اهل سنّت خبر واحدى است كه سند آن متّصل است ( افتادگى در سلسلهء سند آن وجود ندارد ) و راويان آن عدل و منضبط هستند و هيچ گونه شذوذ و عيب مخفى در آن نيست . ( ما اتّصل سنده بعدولٍ ضابطين بلا شذوذٍ و لا علّةٍ خفيّة ) . « روايت حسن » آن است كه جايگاه صدور و رجال آن شناخته شده باشند نه در حدّ صحيح ( ما عرف مخرجه و رجاله لا كرجال الصحيح ) . « روايت ضعيف » آن است كه هيچ درجه‌اى از حسن در آن نباشد كه خود مراتبى دارد . ( ما قُصر عن درجة الحسن و تتفاوت درجاته فى الضعف بحسب بُعده من شروط الصحة ) . « 1 »\r\n2 . شهرت : جمعى از فقها و اصوليون شهرت را به عنوان يكى از منابع استنباط شمرده‌اند . بايد دانست كه شهرت بر سه گونه است :\r\nالف ) شهرت روايى : اين شهرت ، اصطلاحى در نزد اهل حديث است . « 2 » به خبرى كه راويان زيادى داشته باشد و به حدّ تواتر نرسد ، خبر مشهور ( مستفيض ) مىگويند و اين شهرت روايى از مرجّحات ، در هنگام تعارض دو خبر قرار داده شده است . « 3 » يعنى اگر دو روايت از نظر مدلول با يكديگر معارض باشند و يكى از آن دو داراى شهرت روايى باشد و راويان بيشترى آن را نقل كرده باشند بر روايت ديگر ترجيح مىيابد . دليل ترجيح آن است كه نفس شهرت باعث وثوق و اطمينان مىشود . علاوه بر اين در رواياتى ، از جمله مقبولهء عمر بن حنظله به آن تصريح شده است در اين حديث وى از امام صادق عليه السلام سؤال مىكند كه اگر دو نفر از راويان كه هر دو مورد وثوق و اطمينانند در حديث شما اختلاف كردند ، چه بايد كرد ؟ امام عليه السلام پس از آن كه برخى از مرجّحات تقديم يك حديث بر ديگرى را بر مىشمرد ، مىفرمايد :\r\n« ينظر الى ما كان من روايتهم عنّا فى ذلك الّذى حكما به المجمع عليه من اصحابك فيؤخذ به من حكمنا و يترك الشاذّ الّذى ليس بمشهور عند أصحابك\r\n؛ از آن دو روايت هر كدام كه مشهورتر بين اصحاب است مقدّم داشته و ديگرى رها مىشود » . « 4 »\r\nشهرت روايى را برخى از كتب اهل سنّت نيز مطرح كرده‌اند . آنان خبر را به سه قسم ( متواتر ، مشهور ، واحد ) تقسيم نموده و حديث مشهور يعنى حديثى كه متداول در السنهء راويان و محدّثان است بر خبر غير مشهور ( واحد ) مقدّم داشته‌اند ، زيرا اين خبر اطمينان‌آور است . « 5 »\r\nولى نوعى ديگر از شهرت را آنان از مرجّحات قرار داده‌اند كه از قبيل شهرت راوى است نه شهرت روايى . آنان گفته‌اند اگر راوى يك حديث نسبت به\r\n\r\n\r\n","description":"","footnote":"\r\n( 1 ) . اسنى المطالب ، ص 17 .\r\n( 2 ) . اصول الفقه ، ج 2 ، ص 163 .\r\n( 3 ) . أنوار الأصول ، ج 2 ، ص 417 .\r\n( 4 ) . كافى ، ج 1 ، ص 67 .\r\n( 5 ) . التعارض و الترجيح ( عبد اللطيف عبد اللَّه ) ، ج 2 ، ص 169 .\r\n","page_name":" 176 ","page_number":176},
  {"content":"\r\n\r\nراوى حديث ديگر از شهرت برخوردار باشد آن حديث مقدّم مىشود . اين شهرت را چند گونه دانسته‌اند يكى اينكه از كبار صحابه باشد زيرا منصب عالى ، او را از كذب و دروغ بازمىدارد و دوم :\r\nصاحب يك اسم رجحان دارد بر صاحب دو اسم .\r\nسوم : راوى معروف النسب بر راوى مجهول النسب مقدّم است . چهارم : اسامى راويانى كه مشتبه به نام افراد ضعيف نمىشود ترجيح دارد بر راويانى كه نامشان اشتباه مىشود « 1 » و همچنين راويانى كه مشهور به حفظ و ضبط هستند يا از ثقات و عدول نقل مىكنند ، مقدّمند . « 2 »\r\nب ) شهرت عملى : عبارت است از روايتى كه در ميان فقها عمل و استناد به آن مشهور است . « 3 » از اين شهرت در دو مورد استفاده شده است : يكى در مرجّحات باب تعارض ؛ در آنجا گفته‌اند اگر معتقد باشيم كه هرچه اقربيّت به واقع مىآورد ، مرجّح است پس شهرت عملى مرجّح خواهد بود منتها در صورتى كه عمل بر طبق روايت از قدما و پيشينيان فقه باشد . « 4 » و ديگر در جبران ضعف سند روايت .\r\nيعنى هرگاه روايتى بر طبق موازين ، ضعيف باشد ولى بسيارى از فقها بر طبق آن فتوا داده باشند عمل و فتواى آنان ضعف سند روايت را جبران و آن را قابل اعتماد مىكند ، همانگونه كه اگر خبرى صحيح و معتبر باشد ولى فقها آن را كنار بگذارند و از آن اعراض كنند آن روايت از درجهء اعتبار ساقط مىشود ولى برخى مانند صاحب مدارك ، جبر و وهن سند به شهرت و اعراض را قبول ندارند . « 5 »\r\nج ) شهرت فتوايى : عبارت است از شايع بودن يك فتوا اگر به سر حدّ اجماع نرسد و در مقابل آن فتواى شاذّ قرار دارد . برخى از اصوليون اماميّه عقيده دارند كه شهرت فتوايى از امارات معتبره است . آنان مىگويند هر چند فتواى يك فقيه حجّت بر حكم براى فقيه ديگر نمىشود ولى همين فتوا وقتى به حدّ شهرت رسيد و فتوادهندگان زياد شدند مىتواند براى فقيه ديگر دليل بر حكم باشد و او نيز حكم را استنباط كند اين نظريه را شهيد اوّل در « ذكرى » پذيرفته است . « 6 »\r\nولى گروهى ديگر معتقدند كه شهرت فتوايى معتبر نيست و به عنوان منبع استنباط نمىتوان بر آن تكيه كرد ، آنان كه شهرت فتوايى را حجّت مىدانند ادلّه‌اى ذكر كرده‌اند .\r\nيكى از ادلّه آنان اين است كه اگر خبر واحد حجّت باشد بايد به طريق اولى شهرت حجّت باشد زيرا ظن حاصل از شهرت به مراتب قوىتر از ظن حاصل از خبر واحد است . « 7 » ديگر اين كه در روايت زراره و عمر بن حنظله آمده است كه به آن چه مشهور است ملتزم باش و شاذّ نادر را رها كن و همچنين به جمله‌اى كه در ذيل آيهء نبأ وارد شده\r\n\r\n\r\n","description":"","footnote":"\r\n( 1 ) . المحصول فخر رازى ، ج 5 ، ص 420 .\r\n( 2 ) . التعادل و الترجيح ، ج 2 ، ص 169 .\r\n( 3 ) . أنوار الأصول ، ج 2 ، ص 417 .\r\n( 4 ) . اصول الفقه ، ج 2 ، ص 252 .\r\n( 5 ) . مصباح الاصول ، ج 2 ، ص 143 .\r\n( 6 ) . ذكرى للشيعه ، مقدّمهء مؤلّف ، ج 1 ، ص 52 .\r\n( 7 ) . أنوار الأصول ، ج 2 ، ص 417 .\r\n","page_name":" 177 ","page_number":177},
  {"content":"\r\n\r\nتمسّك كرده‌اند . « 1 » زيرا خداوند مىفرمايد : « . . .  أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ » .  « 2 »\r\nاز اين ادلّه جواب‌هايى داده شده است كه به كتب مشروح اصولى مىتوان مراجعه كرد .\r\nبرخى نيز تفصيل داده‌اند و ميان شهرت قدما و متأخرين فرق گذاشته‌اند . آنان گفته‌اند : آراى فقهى در طول تاريخ شيعه اماميّه داراى مراحلى بوده است . در ابتدا ، مردم روايات و احاديث را از ائمّهء اطهار عليهم السلام مىگرفتند و به آنها عمل مىكردند و در مرحلهء بعد احاديث را در كتاب‌ها و جزواتى جمع‌آورى كردند و در همين مرحله بود كه اصول أربعمائة ( 400 اصل و كتاب ) پديدار شد . در مرحلهء سوم علماى دين آن كتاب‌ها و جزوات را تنظيم و تبويب كردند . در مرحلهء چهارم كه مرحلهء فتواست با حذف سند و پس از تخصيص و تقييد و جمع و ترجيح بر طبق متن احاديث فتوا داده مىشد . چنانچه صدوق در من لا يحضره الفقيه چنين كرده است . در آخرين مرحله ( مرحلهء پنجم ) عصر تطبيق و تفريع فرا رسيد و استنباط فروع و مسائل جديد آغاز گشت .\r\nبنابراين تا قبل از مرحلهء پنجم ، شهرت فتوايى ، موجب وثوق و اطمينان به احاديث ائمّهء معصومين عليهم السلام مىشود و لكن پس از مرحلهء پنجم فتاواى فقها جنبهء حدس و استنباط را پيدا نموده كه براى فقهاى بعدى حجيّت ندارد . « 3 »\r\nمسألهء شهرت فتوايى به صورت ديگرى در كتب برخى از اهل سنّت مطرح شده است . آنان در بحث اجماع به اين نكته پرداخته‌اند كه آيا اجماع ، به رأى اكثريت ، تحقّق پيدا مىكند يا خير ؟ جمهور اهل سنّت گفته‌اند اجماع به قول اكثريت و مشهور تحقّق پيدا نمىكند ولى أبو الحسين خيّاط ( از معتزله ) و ابن جرير طبرى و أبو بكر رازى گفته‌اند : مخالفت يكى دو نفر به اجماع آسيب نمىرساند و نيز ابن حاجب گفته است :\r\nمخالف در يك مسأله اگر شاذ هم باشد اجماع را از قطعيّت مىاندازد ولى در عين حال چنين اكثريّتى ( اجماعى ) حجّت است . « 4 »\r\nغزالى مىگويد : « 5 » عصمت و حجيّت براى امّت ثابت شده ولى اگر قولى به مرحلهء شهرت رسيد ( نه اجماع امّت ) حجّت نيست ، زيرا به مجرّد ثبوت اختلاف ، قرآن مىفرمايد : «  « وَ مَا اخْتَلَفْتُمْ فِيهِ مِنْ شَيْءٍ فَحُكْمُهُ إِلَى اللَّهِ »  ؛ اگر در چيزى اختلاف نموديد ، تصميم دربارهء آن را به خداوند واگذار كنيد » « 6 » كه در نتيجه آن را از حجيّت اسقاط نموده است .\r\n\r\nمباحث مشترك كتاب و سنّت :\r\nبه جز مباحث اختصاصى در هر يك از كتاب و سنّت ، مباحث مشتركى نيز براى مجموع اين دو كه از آن تعبير به « ادلّهء نقلى » مىكنند ، وجود دارد :\r\n\r\n\r\n","description":"","footnote":"\r\n( 1 ) . فوائد الاصول ، ج 3 ، ص 155 .\r\n( 2 ) . أنوار الأصول ، ج 2 ، ص 423 .\r\n( 3 ) . همان مدرك .\r\n( 4 ) . اصول الفقه الاسلامى ، ج 1 ، ص 518 .\r\n( 5 ) . المستصفى ، ج 1 ، ص 117 .\r\n( 6 ) . شورى ، آيهء 10 .\r\n","page_name":" 178 ","page_number":178},
  {"content":"\r\n\r\n\r\n1 . تقسيمات ادلّهء نقلى\r\nآيات و روايات كه دو بخش عمدهء منابع استنباط هستند ، در ارتباط با خود و با يكديگر به گونه‌هاى مختلفى شكل مىيابند .\r\nدليل عام و خاصّ : دليلى كه حكمى را ثابت مىكند گاهى شامل همه افراد موضوع يا متعلق يا مكلّف است كه به آن « عام » مىگويند و گاهى شامل بعضى از افراد و مصاديق است كه به آن « خاصّ » مىگويند . در تعارض عام و خاصّ ، دليل عام تخصيص مىخورد ، يعنى برخى از افراد از تحت عام خارج مىگردند و بدين وسيله خاصّ بر عام ( به ملاك اظهر و ظاهر يا به ملاك قرينه و ذو القرينه ) مقدّم مىشود . مثلًا در قرآن مجيد در يك آيه مىفرمايد :  « كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ » .  « 1 » و در آيهء بعد مىفرمايد :  « فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ » .  « 2 »\r\nاتّفاق متأخران از فقهاى شيعه و اكثر اهل سنّت بر امكان تخصيص عام قرآنى به خبر واحد است . از قدماى اماميّه ، به سيّد مرتضى عدم جواز تخصيص نسبت داده شده و از اهل سنّت ، عيسى بن ابان ( م 221 ) قائل به عدم جواز شده مگر در موردى كه در رتبهء قبل با دليل قطعى ديگرى تخصيص خورده باشد كه در اين صورت تخصيص قرآن به خبر واحد جايز است و نيز از اهل سنّت در اين مسأله قاضى أبو بكر توقّف كرده است . « 3 »\r\nمثال تخصيص قرآن به خبر واحد اين است كه قرآن مىفرمايد :  « يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ » .  « 4 » اين آيه به صورت عام براى همهء فرزندان ، در صورت فوت پدر ، سهمى از ارث را مشخص كرده و ضمناً سهم پسر را دو برابر سهم دختر قرار داده ولى اين حكم مطابق بعضى از روايات تخصيص خورده ، زيرا كه اگر فرزند قاتل پدر باشد ، از او ارث نمىبرد\r\n( القاتل لا يرث ممّن قتله ) . « 5 »\r\nدليل مطلق و مقيّد : مطلق عبارت است از لفظى كه قيد و شرطى نداشته باشد و تمام افراد خود را شامل مىشود مثلًا هنگامى كه گفته شود :  « أَحَلَّ اللَّهُ الْبَيْعَ »  تمام اقسام دادوستد را شامل مىشود و مقيّد آن است كه لفظ داراى قيدى باشد مثل « نهى النّبى عن بيع الغرر » كه بيع را در صورتى كه مجهول و مبهم باشد نهى فرموده است . مشهور در ميان محقّقان اين است كه لفظ مطلق در صورتى شامل تمام افرادش مىشود كه مقدّمات حكمت در آن جمع باشد . يعنى اوّلًا :\r\nگوينده در مقام بيان تمام مقصود خود باشد . ثانياً :\r\nقيدى به كار نرفته باشد . ثالثاً : لفظ مطلق ، منصرف به افراد خاصى نگردد . رابعاً : قدر متيقّن از آن لفظ در نظر خواننده در كار نباشد . در چنين صورتى لفظ مطلق شامل تمام افراد خود مىشود و بدون دليلى كه دلالت بر تقييد كند نمىتوان از اطلاق صرف نظر كرد .\r\n\r\n\r\n","description":"","footnote":"\r\n( 1 ) . بقرهء ، آيهء 183 .\r\n( 2 ) . بقره ، آيهء 184 .\r\n( 3 ) . الإحكام فى اصول الأحكام ، ج 1 و 2 ، ص 525 .\r\n( 4 ) . نساء ، آيهء 11 .\r\n( 5 ) . دعائم الاسلام ، ج 2 ، ص 386 ، ح 1375 ؛ مستدرك الوسائل ، ج 17 ، ص 146 ، ح 20998 .\r\n","page_name":" 179 ","page_number":179},
  {"content":"\r\n\r\nامكان تقييد اطلاقات قرآن به واسطهء حديث قطعى است ، زيرا بسيارى از احكام در قرآن فقط به صورت كلى ذكر شده و مشخصات آن در روايات تعيين گرديده است . در بخش عبادات ، قرآن به صورت كلى از نماز و روزه و حج و غيره سخن به ميان آورده است ، در معاملات نيز به صورت كلى از حليّت بيع و حرمت ربا و ساير معاملات نام برده است . در تمام اين موارد ، كيفيّت ، شرايط ، اجزا و موانع ، با روايات مشخص مىگردد ، و نتيجهء آن تقييد اطلاقات است .\r\nدليل حاكم و محكوم : دليل حاكم آن است كه به دليل محكوم نظر دارد و موضوع دليل محكوم را توسعه مىدهد يا تضييق مىكند . دليل حاكم هر چند در ظاهر به موضوع دليل محكوم نظر دارد ، ولى در واقع نفى يا اثبات حكم به لسان تضييق يا توسعه موضوع مىنمايد . به دو مثال ذيل توجّه كنيد :\r\nقرآن ربا را حرام كرده است :  « حَرَّمَ الرِّبا »  « 1 » حال اگر در روايتى آمد :\r\n« لا ربا بين الوالد و الولد » « 2 »\r\nاين روايت دليل حاكم شمرده مىشود و آيه ، دليل محكوم به حساب مىآيد ، زيرا موضوع دليل محكوم ( ربا ) توسط دليل حاكم ( روايت ) محدود شده است ، گرچه ظاهراً موضوع ربا را نفى مىكند ولى منظور اين است كه حرمت ربا در اينجا برداشته شده است .\r\nبنابراين ، در واقع حكم تقييد شده امّا به لسان نفى موضوع ربا منحصر به آنجاست كه طرفين ، پدر و فرزند نباشند .\r\nمثال ديگر : قرآن وضو را شرط صحت نماز مىداند :  « إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ . . . »  « 3 » حال اگر روايتى به عنوان دليل حاكم وارد شود كه :\r\n« الطواف بالبيت صلاةٌ » « 4 »\r\nاينجا دليل حاكم ، موضوع دليل محكوم ( صلاة ) را توسعه داده و طواف را از مصاديق نماز به حساب آورده است ؛ ولى در حقيقت حكم وضعى اشتراط طهارت را براى غير نماز ( طواف ) ثابت كرده است . ملاك در حكومت آن است كه اگر دليل محكوم نباشد ، دليل حاكم لغو مىشود . « 5 »\r\nبه تعبير روشن‌تر هنگامى كه مىفرمايد :\r\n« الطواف بالبيت صلاة » مفهومش اين است كه مخاطب نام صلاة و احكام آن را شنيده و در اين روايت مقصود اين است كه همان احكام در مورد طواف نيز جارى است نه اين كه واقعاً طواف مصداق صلاة باشد .\r\nدليل وارد و مورود : دليل وارد آن است كه مصداق حقيقى و واقعى براى دليل مورود تعيين مىكند يا مصداقى از آن را نفى مىكند .\r\nمثل ادلّهء حجيّت خبر واحد كه وارد بر دليل برائت عقلى ( قبح عقاب بلا بيان ) است چرا كه حقيقتاً بيان براى حكم شرعى است و ديگر موضوعى براى برائت باقى نمىماند . « 6 » يعنى با وجود خبر واحد كه\r\n\r\n\r\n","description":"","footnote":"\r\n( 1 ) . بقره ، آيهء 275 .\r\n( 2 ) . وسائل الشيعة ، ج 12 ، ابواب الربا ، باب 7 .\r\n( 3 ) . مائده ، آيهء 6 .\r\n( 4 ) . عوالى اللئالى ، ج 2 ، ص 167 ، ح 3 .\r\n( 5 ) . رسائل ( فرائد الاصول ) ، ص 432 .\r\n( 6 ) . رسائل ( فرائد الاصول ) ، ص 432 .\r\n","page_name":" 180 ","page_number":180},
  {"content":"\r\n\r\nدلالت بر حكمى دارد ، بيان الهى حاصل شده و مكلّف نمىتواند به قبح عقاب بلا بيان تمسّك جويد .\r\nدليل مجمل و مبيَّن : خطاب مجمل آن است كه دلالتى واضح ندارد و مقصود گوينده از آن كاملًا روشن نيست و مبيَّن آن است كه دلالتش واضح و روشن است و شامل نصّ و ظاهر مىشود . به عنوان مثال : در آيه :  « وَ السَّارِقُ وَ السَّارِقَةُ فَاقْطَعُوا أَيْدِيَهُما »  ، مشخص نيست كه دست از چه موضعى بايد جدا گردد . زيرا از سربندهاى انگشت تا شانه ، مفصل‌هاى متعددى وجود دارد و بر جدا كردن هر كدام از اين مفصل‌ها ، قطع يد صدق مىكند و در جاى ديگرى از قرآن هم موضع قطع ، بيان نگرديده است و لذا بايد براى تبيين آيه به روايات مراجعه كرد . تا حدّ قطع روشن شود . دليل اوّل را مجمل و دليل دوم را مبيّن مىنامند .\r\nمفهوم و منطوق : معنايى كه خود لفظ مستقيماً ارائه مىدهد و لفظ مستقيماً ناظر به آن است ، منطوق ناميده مىشود و معنايى كه به طور مستقيم از لفظ فهميده نمىشود بلكه لازمه منطوق است ، و تلويحاً از آن استفاده مىشود اصطلاحاً مفهوم ناميده مىشود ، مثلًا هرگاه گفته شود زن اگر تمكين كند حقّ نفقه دارد مفهومش آن است كه اگر ناشزه باشد حقّ نفقه ندارد .\r\n\r\nاقسام مفهوم :\r\nمفهوم بر دو قسم است : اگر حكم در مفهوم و منطوق با يكديگر موافق باشند ، به آن مفهوم موافق گويند و آن بر دو قسم است گاه لفظ بر مفهوم ، به اولويت دلالت مىكند كه به آن مفهوم اولويت مىگويند . مانند :  « فَلا تَقُلْ لَهُما أُفٍّ »  « 1 » كه بر حرمت دشنام دادن به پدر و مادر دلالت مفهومى دارد . زيرا وقتى منطوق آيه يعنى تحريم سخنى باشد كه موجب ناراحتى پدر و مادر مىشود ، مفهوم آن به اولويت بر حرمت دشنام يا ضربه بدنى دلالت خواهد كرد . و گاه به نحو مساوى بر آن دلالت دارد مانند موارد قياس منصوص العله . « 2 » مانند اين كه گفته شود « لا تشرب الخمر لأنّه مسكر ؛ شراب انگور نخور كه موجب مستى است » مفهومش آن است هر نوع شرابى كه مستى مىآورد ، حرام است .\r\nو اگر حكم در مفهوم با حكم در منطوق مخالف باشد به آن مفهوم مخالف مىگويند كه بر شش قسم است : مفهوم شرط ، مانند مثالى كه در بالا دربارهء نفقهء زن آمد . مفهوم وصف ، مفهوم غايت ، مفهوم حصر ، مفهوم عدد و مفهوم لقب .\r\nدر حقيقت بحث از حجيّت مفاهيم ، بحث از وجود مفهوم است . بحث در اين است كه آيا مثلًا شرط مفهوم دارد تا بتوان از آن حكم شرعى استنباط كرد ، يا ندارد ؟ « 3 »\r\nدر حجيّت مفهوم موافق جاى هيچ گونه ترديدى نيست و در بحث انواع قياس توضيح آن خواهد آمد امّا در مفهوم مخالف و تك تك اقسام آن ، مباحث\r\n\r\n\r\n","description":"","footnote":"\r\n( 1 ) . اسراء ، آيهء 23 .\r\n( 2 ) . اللباب فى اصول الفقه ، ص 160 - 159 .\r\n( 3 ) . انوار الاصول ، ج 2 ، ص 20 .\r\n","page_name":" 181 ","page_number":181},
  {"content":"\r\n\r\nمفصلى وجود دارد و ادلّه‌اى بر نفى يا اثبات يا حجّت بودن بعضى و حجّت نبودن بعضى ديگر از اين مفاهيم آورده شده است كه آن را در كتب مشروح اصول فقه مىتوان مطالعه كرد . « 1 »\r\nناسخ و منسوخ : نسخ برداشتن حكم ثابت ، بر اثر گذشتن زمان آن است . ميان مسلمانان بر وقوع نسخ در اسلام اتفاق نظر وجود دارد . در سورهء بقره صريحاً از نسخ حكم قبله و تغيير آن از بيت المقدّس به كعبه و مسجد الحرام خبر داده شده است . « 2 » آيات ديگر نيز وقوع نسخ در قرآن را تأييد كرده‌اند ؛ نظير آيهء «  « ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها »  « 3 » ؛ هر حكمى كه آن را نسخ كنيم و يا نسخ آن را به تأخير بيندازيم بهتر از آن يا همانند آن را مىآوريم » .\r\nدر اين كه چند مورد در قرآن مجيد از قبيل نسخ قرآن به قرآن است در ميان فقها و مفسّران اختلاف نظر است ؛ بعضى آن چنان دايره را وسيع كرده‌اند كه تمام موارد تقييد و تخصيص را جزء آن شمرده‌اند و بعضى به قدرى محدود دانسته‌اند كه فقط يك مورد يعنى آيهء نجوا ( آيهء 12 و 13 مجادله ) را مصداق نسخ قرآن به قرآن مىدانند . « 4 »\r\n\r\n2 . عدم امكان نسخ قرآن به خبر واحد\r\nنظر اكثر علماى اسلام ، جواز نسخ قرآن به خبر متواتر است . علماى شافعى و اكثر اهل ظاهر آن را جايز نمىدانند « 5 » و اما نسخ قرآن به خبر واحد ، از نظر شيعه و اهل سنّت ممنوع است ، زيرا نسخ يك مسألهء مهم و نسبتاً نادر است و اگر تحقّق پيدا كند ، بايد به صورت متواتر يا متضافر يا توأم با قرائن قطعيه باشد ؛ به خلاف تخصيص و تقييد كه امر رايجى است . فقط گروهى يك صورت را استثنا كرده و گفته‌اند : نسخ قرآن به خبر واحد در زمان حيات پيامبر اسلام صلى الله عليه و آله جايز مىباشد . « 6 »\r\nمرحوم علّامه حلّى در « منتهى » مىگويد : نسخ دليل قطعى ( خواه قرآن باشد يا سنّت متواتره ) به وسيلهء خبر واحد جايز نيست زيرا دليل قطعى ، اقوى است پس هنگام تعارض ، عمل به آن متعيّن است . « 7 »\r\n\r\n3 . امكان تخصيص و تقييد قرآن به حديث\r\nاصولًا قرآن دربردارندهء كليّات و خطوط اصلى مسائل و احكام است . لذا براى به دست آوردن جزئيات ، شرايط و قيود ، به دنبال شرح و تفسيرهايى كه از رسول خدا صلى الله عليه و آله رسيده است بايد رفت . مثلًا آن چه در قرآن دربارهء نماز آمده ، عناوينى است از قبيل  « أَقِيمُوا الصَّلاةَ »  « 8 » ،  « اسْتَعِينُوا بِالصَّبْرِ وَ الصَّلاةِ »  « 9 » ،  « حافِظُوا عَلَى الصَّلَواتِ »  « 10 » و اما كيفيّت انجام آن ،\r\n\r\n\r\n","description":"","footnote":"\r\n( 1 ) . ر . ك : كفاية الاصول ، ج 1 ، ص 300 تا 331 ؛ أنوار الأصول ، ج 2 .\r\n( 2 ) . بقره ، آيهء 142 .\r\n( 3 ) . بقره ، آيهء 106 .\r\n( 4 ) . البيان آية اللَّه خويى ، ص 403 - 306 .\r\n( 5 ) . الأحكام فى اصول الإحكام ، ج 3 و 4 ، ص 138 .\r\n( 6 ) . روضة الناظر ابن قدامه ، ج 1 ، ص 263 .\r\n( 7 ) . منتهى المطلب ، ج 2 ، ص 228 .\r\n( 8 ) . بقره ، آيهء 43 .\r\n( 9 ) . بقره ، آيهء 45 .\r\n( 10 ) . بقره ، آيهء 238 .\r\n","page_name":" 182 ","page_number":182},
  {"content":"\r\n\r\nشرايط و اجزا و قواطع و موانع آن ، مستحبات و مكروهات و مقدّمات و ده‌ها فرع ديگر دربارهء نماز ، از آيات به دست نمىآيد . هر چند فروع و جزئيات محدودى را از آيهء :  « إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ »  « 1 » ( و مانند آن ) استفاده كرده‌اند ، ولى واضح است كه مسائل بسيار ديگرى در وضو و نماز هست كه بايد با كمك روايات تبيين شود .\r\nبر همين اساس اين بحث مطرح شده است كه آيا با خبر واحد مىتوان عموم و يا اطلاق قرآن را تخصيص يا تقييد زد ؟\r\nغالب فقهاى اسلام ، تخصيص و تقييد قرآن را به خبر واحد ممكن دانسته‌اند . گروهى اندك از اهل سنّت آن را منع كرده‌اند . قاضى أبو بكر باقلانى در مسأله توقّف كرده است . برخى نيز تفصيل داده‌اند . از جمله : عيسى بن ابان گفته : اگر عام قرآنى قبلًا به دليلى قطعى ( يعنى قرآن ، خبر متواتر يا محفوف به قرينهء قطعى و دليل عقلى قطعى ) تخصيص خورده باشد ، پس از آن تخصيص زدنش با خبر واحد جايز است و گرنه جايز نيست . « 2 » براى جواز تخصيص و تقييد قرآن به خبر واحد مىتوان گفت :\r\nدر برخى آيات ، پيامبر اكرم بيان‌كننده قرآن دانسته شده است . آنجا كه مىفرمايد :\r\n«  « وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ . . . »  ؛ و ما اين قرآن را بر تو نازل كرديم تا آن چه را به سوى مردم نازل شده براى آنها روشن سازى » . « 3 »\r\nاين آيه دليل بر حجيّت سخن پيغمبر صلى الله عليه و آله در تبيين آيات است ، خواه به صورت خبر متواتر باشد يا خبر واحد و تبيين آن حضرت اختصاص به متشابهات قرآن ندارد بلكه اگر تبيينى ( هر چند به صورت تخصيص و تقييد ) نسبت به ظواهر قرآن هم داشته باشد آن نيز حجّت است . و تخصيص و تقييد هم نوعى بيان است . بيان اهل بيت عليهم السلام نيز به بيان پيامبر ملحق مىشود و اعتبار دارد و دليل اين الحاق حديث ثقلين و ساير ادلّه است كه اهل بيت عليهم السلام صريحاً گفته‌اند آنچه ما مىگوييم از پيامبر صلى الله عليه و آله به ما رسيده است . « 4 » و سيرهء اصحاب پيامبر و مسلمين بر اين جارى بوده كه جزئيات و تفاصيل احكام را از اخبار واحد ثقاتى مىگرفتند كه از پيامبر نقل مىنمودند .\r\nدر اينجا دو سؤال مطرح است :\r\n1 . قرآن حجت قطعى است و بدون ترديد از سوى خدا صادر شده است ، امّا خبر واحد حجّت قطعى نيست . كنار گذاشتن دليل قطعى به وسيله دليل غير قطعى عقلًا جايز نيست . بنابراين دست برداشتن از عمومات و مطلقات قرآن با خبر واحد صحيح نيست .\r\nجواب آن است كه قرآن از نظر صدور قطعى است ولى از نظر دلالت ، عمومات و اطلاقات آن قطعى نيستند و حجيّت آن از باب حجيّت ظواهر\r\n\r\n\r\n","description":"","footnote":"\r\n( 1 ) . مائده ، آيهء 6 .\r\n( 2 ) . الإحكام فى اصول الأحكام ، ج 1 و 2 ، ص 525 .\r\n( 3 ) . نحل ، آيهء 44 .\r\n( 4 ) . كافى ، ج 1 ، ص 53 .\r\n","page_name":" 183 ","page_number":183},
  {"content":"\r\n\r\nاست و ظواهر در صورتى حجّت است كه قرينه‌اى بر خلاف نباشد .\r\n2 . سابقاً گفتيم كه روايات « عرض حديث بر كتاب » اقتضا مىكند كه آن چه مخالف با قرآن است ، كنار گذاشته شود و اگر خبر واحد مخصص عام قرآنى باشد ، مخالف با قرآن حساب مىشود و بايد كنار گذاشته شود .\r\nجواب اين است كه در عرف عقلا ، دليل خاصّ مخالف و معارض عام شمرده نمىشود ، بلكه آن را مبيّن و قرينه به حساب مىآورند و لذا هر جا نسبت ميان دو دليل عموم و خصوص باشد ، قواعد باب تعارض پياده نمىشود زيرا آن دو ، متعارضين محسوب نمىشوند .\r\n\r\nج ) اجماع\r\nسومين دليل بر استنباط احكام ، اجماع است .\r\nاين دليل در نظر اهل سنّت بسيار مهم است و مشروعيّت ديدگاه آنان در مسألهء خلافت منوط به مشروعيّت اجماع است ( هر چند در وجود اجماع در اين مسأله سخن بسيار است ) . سابقاً در بحث ترتيب منابع استنباط ، از ابن تيميه نقل شد كه آن دليلى كه مجتهد را از همه ادلّهء ديگر بىنياز مىكند و حتّى كتاب و سنّت را بايد به خاطر آن ، منسوخ يا مؤوّل دانست ، اجماع است . وى مىگويد : به جهت اهميّت اجماع در نزد اهل سنّت به آنان « اهل سنّت و جماعت » مىگويند . « 1 » امّا فقهاى مذهب اهل بيت عليهم السلام در اجماع ديدگاه ديگرى دارند . ما ابتدا نظر اهل سنّت و ادلّه آنان را به طور فشرده بيان نموده ، سپس به ديدگاه مكتب اهل بيت عليهم السلام در اين مسأله مىپردازيم .\r\n\r\nديدگاه اهل سنّت در اجماع :\r\nتعاريف مختلفى از سوى اهل سنّت براى اجماع ذكر شده نظير : « اتّفاق تمام امّت اسلام » ، « 2 » « اتّفاق اهل حلّ و عقد » ، « 3 » « اتّفاق تمام مجتهدان پس از رحلت پيامبر صلى الله عليه و آله » ، « 4 » « اتّفاق مجتهدان يك عصر از امّت محمّد صلى الله عليه و آله بعد از رحلت آن حضرت بر امرى از امور دين » ، « 5 » « اتّفاق اهل مدينه » ، « اهل مكّه » « اهل حرمين » « 6 » و . . .\r\nآن چه مهم است بررسى دليل آنان بر حجيّت اجماع است ، سؤالى كه مطرح است اين است كه اتّفاق نظر بخشى از مردم يا تمام مسلمين ( بنابر اختلاف تعاريف ) چگونه مىتواند ارائه دهنده حكم الهى باشد ؛ آن هم در كنار كتاب و سنّت و مستقل از آن دو ، بلكه به قول بعضى بالاتر از آن دو ، و به عبارت ديگر چه ملازمه‌اى بين اجماع و حكم خداوند وجود دارد ؟\r\nعلماى اهل سنّت ادلّهء مختلفى بر حجيّت اجماع به عنوان يك دليل مستقل ذكر كرده‌اند كه عصارهء آن\r\n\r\n\r\n","description":"","footnote":"\r\n( 1 ) . مجموعهء فتاواى ابن تيميه ، ج 3 ، ص 346 .\r\n( 2 ) . المستصفى ، ج 1 ، ص 173 .\r\n( 3 ) . الاحكام ، ج 1 ، ص 254 .\r\n( 4 ) . تفسير فخر رازى ، ج 9 ، ص 150 .\r\n( 5 ) . المهذب فى اصول الفقه المقارن ، ج 2 ، ص 900 .\r\n( 6 ) . ر . ك : انوار الاصول ، ج 2 ، ص 393 .\r\n","page_name":" 184 ","page_number":184},
  {"content":"\r\n\r\nچنين است :\r\nآنها مىگويند آياتى از قرآن دلالت بر حجيّت اجماع مىكنند مانند آيهء 115 سورهء نساء كه مىفرمايد : «  « وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً »  ؛ كسى كه بعد از آشكار شدن حق با پيامبر مخالفت كند و از راهى جز راه مؤمنان پيروى نمايد ما او را به همان راه كه مىرود مىبريم و به دوزخ داخل مىكنيم و جايگاه بدى دارد » .\r\nآنها مىگويند : بىشك مخالفت با پيامبر به تنهايى موجب مجازات الهى است . بنابراين پيمودن راهى جز راه مؤمنان نيز به تنهايى سبب مجازات است و گرنه جمع ميان مخالفت پيامبر و مخالفت مؤمنان بيهوده خواهد بود . « 1 »\r\nگاه به آيهء 59 سورهء نساء استدلال كرده‌اند كه مىفرمايد : «  « فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ »  ؛ هرگاه در چيزى نزاع داشتيد ( براى رفع نزاع ) آن را به خدا و پيامبر بازگردانيد » .\r\nمفهوم اين آيه آن است كه وقتى اتّفاق نظر وجود داشته باشد و نزاعى در كار نباشد رجوع به خدا و رسول لازم نيست و اين معناى حجيّت اجماع است . « 2 »\r\nو گاه به حديث معروفى كه در سنن ابن ماجه آمده است كه پيامبر فرمود :\r\n« إنّ أمّتي لا تجتمع على ضلالة » « 3 »\r\nاستدلال كرده‌اند و در نقل ديگرى مىخوانيم كه آن حضرت فرمود :\r\n« سألت اللَّه أن لا يجمع أمّتي على ضلالة فأعطانيها\r\n؛ من از خدا خواستم كه امّت من اتّفاق بر ضلالت نكنند و خداوند دعاى مرا مستجاب كرد » . « 4 »\r\nولى مخالفان اجماع به عنوان يك دليل مستقلّ ، در همهء اين ادلّه مناقشه كرده‌اند و گفته‌اند : امّا آيهء اوّل اشاره به دو چيز نمىكند بلكه پيروى غير سبيل مؤمنان تأكيدى است بر مخالفت پيامبر . نه اين است كه يك امر مستقلّى باشد زيرا مؤمنان راه پيامبر را برگزيده‌اند . ( اين جواب از كلام غزّالى در المستصفى نيز استفاده مىشود ) . « 5 » از اين گذشته مراد از متابعت غير سبيل مؤمنان انكار اسلام و ايمان است و ارتباطى با مسائل فردى فقهى ندارد .\r\nبه فرض كه از همهء اينها صرف نظر شود اجماع را تنها در صورتى حجّت مىشمرد كه همهء مسلمين بدون استثنا راهى را برگزينند و اين چيزى نيست كه مشكل فقيهان را حل كند .\r\nامّا آيهء دوم ناظر به دعاوى است و دستور مىدهد در اختلافات ، قضاوت را به خداوند و پيامبر واگذاريد و از آنها داورى بطلبيد و اين ارتباطى با مسائل فقهى ندارد .\r\nبه علاوه هرگاه دلالت اين آيه را بر حجيّت اجماع بپذيريم سخن از اجماعى مىگويد كه تمام مؤمنان در آن شركت داشته باشند .\r\n\r\n\r\n","description":"","footnote":"\r\n( 1 ) . كشّاف ، ج 1 ، ص 565 ؛ احكام القرآن جصّاص ، ج 2 ، ص 396 .\r\n( 2 ) . الإحكام فى أصول الأحكام ، ج 1 ، ص 198 .\r\n( 3 ) . سنن ابن ماجه ، ج 2 ، ح 1303 .\r\n( 4 ) . همان مدرك .\r\n( 5 ) . المستصفى ، ص 138 .\r\n","page_name":" 185 ","page_number":185},
  {"content":"\r\n\r\nو امّا در مورد روايت ، بعضى در صحت سند آن مناقشه كرده‌اند كه با مراجعه به شرح « نووى » بر صحيح مسلم روشن مىشود . « 1 »\r\nو از نظر دلالت ، ضلالت و گمراهى غالباً به معناى انحراف در اصول دين است ؛ لذا اين تعبير در مورد فقيهى كه در يك مسألهء فقهى خطا كند به كار نمىرود و نمىگويند : آن فقيه ، راه ضلالت را پيموده است .\r\nاز اين گذشته به فرض كه از مناقشهء در سند و دلالت آن صرف نظر كنيم حجيّت اجماع را در جايى كه همهء امّت اتفاق نظر بر چيزى داشته باشند اثبات مىكند و با تعاريف ديگر ( مانند اجماع اهل مدينه ، اجماع اهل حلّ و عقد يعنى علماى بلاد ) كه براى اجماع ذكر كرده‌اند سازگار نيست .\r\nالبتّه علماى اماميّه اگر اتّفاق نظرى از تمام امّت حاصل شود آن را حجّت مىدانند زيرا معصوم را هم جزء امّت و به عنوان يكى از برترين فرد امّت مىشمرند حتّى اتّفاق نظر علماى اماميّه را كاشف از نظر معصوم مىدانند كه شرح آن در ذيل خواهد آمد .\r\n\r\nديدگاه اماميّه در اجماع :\r\nاز آنچه گفته شده روشن مىشود كه در نظر اماميّه اجماع دليلى مستقل بر حكم شرعى نمىتواند باشد ، مگر از آن جهت كه كاشف از رأى معصوم است ؛ چرا كه :\r\nاوّلًا : اتّفاق نظر فقها كه خود را پيرو ائمّه عليهم السلام مىدانند و مقيّد هستند سخنى بدون دليل نگويند ، ملازمه عادى با رأى معصوم دارد .\r\nثانياً : با اتّفاق نظر فقها ، براى فقيه ، حدس يقينى به رأى معصوم حاصل مىشود ، چون وقتى فتواى يك فقيه براى فقيه ديگر ظن و گمان به حكم شرعى آورد ، فتواى همهء فقها منتهى به يقين مىشود .\r\nثالثاً : در جايى كه هيچ مدركى ( دليل يا اصل ) بر حكم در دست ما نيست . اتّفاق نظر علما مىتواند حاكى از وجود دليل معتبر در نزد آنها باشد و نشان مىدهد كه مطلب را بلا واسطه يا با وسائطى كه به دست ما نرسيده از امام معصوم گرفته‌اند . حتّى بعضى از دانشمندان شهرت مسأله‌اى در ميان فقهاى نخستين را از همين طريق حجّت مىشمرند .\r\nقابل توجّه اين كه اگر علماى اماميّه از اين اجماع تعبير به اجماع حدسى مىكنند نه به معناى ظن و گمان است بلكه منظور علم و يقينى است كه از طريق حس حاصل نشده است .\r\n\r\nد ) دليل عقل\r\nچهارمين منبع استنباط كه اجمالًا مورد اتّفاق است ، دليل عقل است . هر چند موضع فقهاى اسلام درباره دليل عقل يكسان نيست . ميان اهل سنّت دو شيوه متمايز در استنباط وجود دارد ، كه آنان را با دو عنوان « اصحاب حديث » و « اصحاب رأى » از هم جدا مىسازد . هر كدام از اين دو گروه روش و مسلك ديگرى را مخدوش مىداند و او را نكوهش\r\n\r\n\r\n","description":"","footnote":"\r\n( 1 ) . شرح صحيح مسلم ( نووى ) ، ج 13 ، ص 67 .\r\n","page_name":" 186 ","page_number":186},
  {"content":"\r\n\r\nمىنمايد . « 1 » تكيه‌گاه اصلى گروه اوّل در استنباط ، ادلّه نقلى خصوصاً حديث و سيره سلف صالح و قول صحابه ( كه البتّه آن دو را نيز به حديث برمىگردانند ) است . ولى گروه دوم معتقدند كه تعداد احاديث معتبرى كه بتواند جوابگوى همه نيازهاى فقهى باشد ، بسيار كم است و لذا چاره‌اى نداريم جز آنكه براى به دست آوردن احكام ، به غير كتاب و سنّت نيز تكيه كنيم .\r\nگفته شده : ابو حنيفه معتقد بوده كه در ميان همه احاديث مروى از رسول خدا صلى الله عليه و آله تنها هفده حديث ! قابل اعتماد است « 2 » و لذا اكثر مجهولات فقهى را بايد با رأى و اجتهاد و قياس تبيين كرد .\r\nبسيارى از اهل سنّت ادلّهء احكام را چهار دليل قرار مىدهند و پس از كتاب و سنّت و اجماع ، قياس را ذكر مىكنند . « 3 » برخى از آنان از دليل چهارم با تعبير « قياس و اجتهاد » ياد كرده‌اند « 4 » و برخى به دليل « العقل و الاستصحاب » تعبير نموده‌اند . « 5 » به نظر مىرسد كه آنان دليل عقل را تعبيرى مرادف با قياس و استحسان و . . . قرار مىدهند . « 6 »\r\nدر اصول فقه اهل سنّت ، مسائل عقلى كه دخيل در استنباط هستند به صورت يك بحث تحليلى و منضبط مطرح نشده است . آن چه از مباحث عقلى كه در اصول فقه متأخّرين شيعه مطرح است ، آنان به صورت متفرّق مطرح كرده‌اند ، مسائلى از قبيل :\r\n« المعتزلة يقولون بحسن الافعال و قبحها » و « جماعة من المعتزلة يقولون بان الافعال على الاباحة » و « ما لا يتم الواجب الّا به هل يوصف بالوجوب » ( بحث مقدّمه واجب ) و « يستحيل ان يكون الشىء واجباً و حراماً » ( اجتماع امر و نهى ) و « استحالة تكليف الغافل و الناسى » و « سقوط حرج از خلق » و « سقوط تكليف از عاجز » و . . . ولى شايد كمتر به تقسيمات حكم عقل و يا ملاك حجيّت عقل و نحوهء استنباط از دليل عقل پرداخته‌اند .\r\nابتدا لازم است اشاره‌اى به سير تاريخى اين بحث ميان فقهاى مذهب اهل بيت عليهم السلام داشته باشيم و سپس آخرين تحقيقات در اين زمينه را مطرح نماييم .\r\nبرخى از قدما بحث دليل عقل را مطرح نكرده‌اند و كسانى از آنان هم كه مطرح كرده‌اند ، اوّلًا ، جايگاه دليل عقل در استنباط ، در كلمات آنان ابهام دارد ، برخى آن را طريقى براى دست يا بى به قرآن و سنّت قرار داده‌اند . « 7 » برخى ديگر دليل عقل را در طول كتاب و سنّت و اجماع قرار داده و گفته‌اند : اگر آن سه دليل مفقود باشد ، نوبت به دليل عقل مىرسد . « 8 »\r\nثانياً ، مصاديق مشخصى از آن در كلمات قدما ارائه نشده است ، لذا بعضى آن را به برائت اصلى و « استصحاب » تفسير كرده‌اند و گروهى به استصحاب\r\n\r\n\r\n","description":"","footnote":"\r\n( 1 ) . تأويل مختلف الحديث ، ص 51 به بعد و ص 73 .\r\n( 2 ) . تاريخ ابن خلدون ، ج 2 ، ص 796 ( فصل ششم ، علوم حديث ) .\r\n( 3 ) . فواتح الرحموت ، ج 2 ، ص 246 ؛ المهذب فى اصول الفقه المقارن ، ج 2 ، ص 956 .\r\n( 4 ) . المعتمد فى اصول الفقه ( بصرى معتزلى ) ، ج 2 ، ص 189 .\r\n( 5 ) . المستصفى ، ج 1 ، ص 217 .\r\n( 6 ) . الادلّة العقليّه و علاقتها بالنقليّه .\r\n( 7 ) . اوائل المقالات شيخ مفيد ، ص 11 ؛ كنز الفوائد كراجكى ، ص 186 .\r\n( 8 ) . سرائر ابن ادريس ، ص 2 .\r\n","page_name":" 187 ","page_number":187},
  {"content":"\r\n\r\nاكتفا كرده‌اند .\r\nدر قرون بعد ، اين بحث قدرى منقّح شده و دليل عقلى بر دو قسم تقسيم شده است :\r\n1 . آنچه متوقّف بر وجود خطابى از طرف شارع است كه آن را منحصر در لحن الخطاب ( دلالت عقل بر الغاى خصوصيّت ) و فحوى الخطاب ( مفهوم اولويّت ) و دليل الخطاب ( مفهوم مخالف ) دانسته‌اند .\r\n2 . آن چه عقل به تنهايى و بدون وجود خطاب و دليل لفظى از كتاب و سنّت بر آن دلالت دارد كه عبارت از مسأله معروف حسن و قبح عقلى مىباشد . « 1 »\r\nتكميل اين دو قسم توسّط شهيد اوّل در ذكرى انجام شده است و بر قسم دوم ، مباحث برائت اصلى ، اخذ به اقل در دوران امر بين اقل و اكثر و استصحاب را افزوده است . « 2 »\r\nاصوليين متأخر ، دليل عقل را به صورتى جامع‌تر و روشن‌تر مطرح كرده‌اند . آنان اين بحث را در دو مرحله اساسى ، پيگيرى كرده‌اند :\r\nمرحلهء اوّل : موارد و مصاديق دليل عقل ؛ البتّه مصاديقى كه به حكم شرع منتهى مىشود ( بحث صغروى ) .\r\nو مرحلهء دوم : ادلّهء حجيّت دليل عقل ( بحث كبروى ) .\r\n\r\nمرحلهء اوّل : موارد و مصاديق حكم عقل\r\nدر مرحله اوّل كه بحث صغروى است و تعيين‌كننده مصاديق دليل عقل است ، گفته‌اند كه در سه مقام ، دليل عقل مىتواند حكم شرعى را در پى داشته باشد :\r\n1 . آن چه مربوط به علل و مبادى احكام شرعى مىشود .\r\n2 . آن چه مربوط به خود احكام شرعى مىشود .\r\n3 . آن چه مربوط به معلولات احكام شرعى مىشود . « 3 »\r\nمثال‌هاى هر يك به زودى خواهد آمد .\r\nمقام اوّل : احكام عقليّه مربوط به علل و مبادى احكام\r\nدر اين مقام چنين گفته‌اند :\r\nاوّلًا : براى افعال اختيارى انسان ، با صرف نظر از دستور خداوند ، حسن و قبح وجود دارد ؛ يعنى برخى از افعال از نظر عقل شايستهء انجام ( ما ينبغى ان يفعل ) است به گونه‌اى كه فاعل آن استحقاق مدح و تارك آن استحقاق مذمت دارد و برخى ديگر از افعال شايستهء ترك ( ما لا ينبغى ان يُفعل ) است و از نظر عقلا فاعل آن مذمت مىشود . ( براى اوّل مسأله عدل و براى دوم مسألهء ظلم را مثال زده‌اند ) .\r\nثانياً : ميان حكم عقل به حسن و قبح و حكم شرع نيز ملازمه عقلى وجود دارد . البتّه اينجا بحث سومى هم وجود دارد كه آيا قطع حاصل از اين ملازمه را شارع حجت قرار داده يا نه ؟ كه مربوط به بحث كبروى است و در آينده مطرح خواهد شد .\r\nدر بحث اوّل : اشاعره حسن و قبح عقلى را انكار\r\n\r\n\r\n","description":"","footnote":"\r\n( 1 ) . معتبر محقق حلّى ، ص 6 .\r\n( 2 ) . ذكرى ( مقدّمه ) ، ص 5 .\r\n( 3 ) . انوار الاصول ، ج 2 ، ص 495 .\r\n","page_name":" 188 ","page_number":188},
  {"content":"\r\n\r\nكرده‌اند . آنان حسن و قبح را از امور اعتبارى شرعى مىدانند . و مىگويند : فعل حَسَن آن چيزى است كه شارع آن را حسن شمرده و قبيح آن چيزى است كه شارع آن را قبيح شمرده است ؛ ( الحسن ما حسّنه الشارع و القبيح ما قبّحه الشارع ) . آنان امكان نسخ در شريعت را بر همين مسأله مبتنى كرده‌اند و گفته‌اند : بر همين اساس شارع مىتواند فعلى را مدتى واجب و سپس حرام كند ، « 1 » ولى « عدليه » معتقدند كه در ذات افعال ، حسن و قبح وجود دارد و شارع به آن چه حَسَن است امر مىكند و از آن چه قبيح است نهى مىكند . « 2 » هرگز شارع ظلم را واجب يا مباح و عدل را حرام يا مكروه نمىشمرد .\r\nدر بحث دوم : « اخبارىها » ملازمه عقلى بين حكم عقل به حسن و قبح و حكم شرع به وجوب و حرمت را انكار كرده‌اند . آنان گفته‌اند : بر فرض كه عقل ، حسن و قبح افعال را درك كند ، بر شارع عقلًا لازم نيست كه بر طبق حكم عقل ، حكمى داشته باشد . از ميان اصوليين صاحب فصول اين نظر را پذيرفته است . « 3 »\r\nآنان براى مدعاى خود ادلّه‌اى را ذكر كرده‌اند و گفته‌اند : عقل احاطه به تمام فلسفهء احكام ندارد .\r\nشايد جهتى از مصالح و مفاسد وجود داشته باشد كه بر عقل مخفى مانده است . پس نمىتوان ملازمهء بين حكم عقل و شرع را نتيجه گرفت .\r\nعلاوه بر اين ، در موارد فراوانى حكم شرعى وجود دارد ، ولى مصلحتى موجود نيست . مثل اوامر امتحانى و همچنين در مواردى مصلحت وجود دارد ولى حكم شرعى موجود نيست . مثل مصلحتى كه در مسواك زدن هست كه پيامبر فرموده اگر مشقت نمىداشت ، آن را بر امّت واجب مىكردم و همچنين در موارد فراوانى ، ملاك در بعض افراد وجود دارد در حالى كه امر شرعى به همهء افراد تعلق گرفته است .\r\nمثل وجوب عدّه نگه داشتن براى خاطر حفظ نسب .\r\nدر نگاه اخبارىها تمام اين موارد شاهد بر نفى ملازمهء عقلى بين حكم شرع و عقل است .\r\nدر جواب اخباريين گفته شده : وقتى شارع خود از عقلا بلكه رئيس عقلاست ، معنا ندارد كه آن چه مورد توافق آراى همه عقلاست و از امورى است كه حفظ نظام يا بقاى نوع انسانى به آن بستگى دارد ، شارع به آن حكم نكند ، بلكه اگر حكم نكند خلاف حكمت است و معلوم مىشود مورد توافق همهء عقلا نيست و معنا ندارد عقل استقلال به حكمى داشته باشد و تمام جوانب عمل براى عقل روشن باشد در عين حال مدّعى شويم كه بعضى از جهات حكم مخفى است . « 4 » و در مصلحت مسواك نمودن ، خود مشقتى كه در اين عمل موجود است جزئى از ملاك است يعنى علت آن كه شارع اراده نموده كه به آن امر نكند ، وجود مشقت بوده است و امّا اوامر امتحانى ، از مصاديق امر حقيقى نيستند تا لازم باشد كه از\r\n\r\n\r\n","description":"","footnote":"\r\n( 1 ) . شرح المقاصد تفتازانى ، ج 4 ، ص 282 ؛ سير تحليلى كلام اهل سنّت از حسن بصرى تا أبو الحسن اشعرى ، ص 368 .\r\n( 2 ) . مصباح الاصول ، ج 3 ، ص 34 .\r\n( 3 ) . الفصول الغرويه ، ص 319 ؛ اصول الفقه ، ج 1 ، ص 236 .\r\n( 4 ) . اجود التقريرات ، ج 2 ، ص 38 .\r\n","page_name":" 189 ","page_number":189},
  {"content":"\r\n\r\nمصلحت تبعيّت كند . گرچه مقدّمات اوامر امتحانى ، برخوردار از مصلحت و متعلق امر حقيقى است . « 1 »\r\nو امّا مسألهء عدّه ، مصلحت نوعى كفايت مىكند تا در همهء موارد به نگه داشتن عدّه بر زنان ، امر شود خصوصاً با توجّه به عدم امتياز موارد از يكديگر . « 2 » زيرا تشخيص اين كه در كدام مورد مصلحت « حفظ نسب » تأمين مىشود و در كدام موارد تأمين نمىشود ، مشكل است .\r\nخلاصه اين كه در اين مثال‌ها يا حكم عقل وجود ندارد ، يا به درستى تشخيص داده نشده و گرنه بعد از قطعيّت حكم عقل مخالفت آن از سوى شرع غير ممكن است .\r\nمقام دوم : احكام عقليّه در دايرهء حكم شرع\r\nاين مقام مربوط به مواردى است كه عقل به تنهايى و مستقلًا حكمى ندارد ، بلكه ابتدا بايد يك حكم شرعى وجود داشته تا از آن براى اثبات حكم شرعى ديگر كمك گرفته شود . به عنوان مثال : اگر واجب بودن عملى ( ذى المقدمه ) ثابت شود ، عقل حكم مىكند كه ميان وجوب آن عمل و وجوب مقدّمه آن ، ملازمه است و در نتيجه مىتوان گفت : آن مقدّمه وجوب شرعى دارد .\r\nدر اين مقام مباحث هفت‌گانه‌اى مطرح مىشود .\r\nيعنى در هفت مورد ، از حكم عقل براى استنباط حكم شرعى كمك گرفته مىشود . كه عبارتند از :\r\nوجوب مقدّمه واجب ، حرمت ضد واجب ، امتناع يا امكان اجتماع امر و نهى در شىء واحد ، اجزاء ( يعنى كفايت اطاعت مأمور به در سقوط امر واجب ) ، فاسد بودن عبادت يا معامله در صورتى كه مورد نهى قرار گرفته باشد ، قياس اولويت ، مبحث ترتّب . « 3 »\r\nمقام سوم : احكام عقليّه مربوط به نتايج احكام\r\nدر اين مقام عقل از راه نتيجهء حكم ، پى به حكم شرعى مىبرد ( كشف انّى ) به عنوان مثال : عقل در موارد علم اجمالى در شبههء محصوره ابتداءً حكم به تنجّز تكليف ( يعنى صحت عقاب ) كه در مرحلهء نتيجهء احكام قرار دارد مىكند ، سپس از اين طريق حكم شرعى به وجوب احتياط ( وجوب موافقت قطعيّه ) را مىتوان كشف كرد . « 4 »\r\n\r\nمرحلهء دوم : دليل حجيّت دليل عقل\r\nبا توجّه به اين كه منظور از دليل عقل همان قضاياى عقليّه قطعيّه است حجيّت آن يك امر ضرورى و مسلّم است چرا كه ما همه چيز را از طريق قطع و يقين مىشناسيم . حتّى اصول دين و خدا و پيامبر و ساير عقايد مذهبى و همچنين مسائل علمى در تمام شاخه‌هاى علوم .\r\nبه بيان ديگر : حجيّت قطع و يقين امرى ذاتى\r\n\r\n\r\n","description":"","footnote":"\r\n( 1 ) . اجود التقريرات ، ج 2 ، ص 38 .\r\n( 2 ) . همان مدرك .\r\n( 3 ) . با آن كه تمامى اين مباحث ، عقلى هستند ولى امروز در سلسلهء مباحث الفاظ مطرح مىشوند . شايد علّت طرح آن در مباحث الفاظ ، اين است كه اين احكام تابع احكامى هستند كه از كتاب و سنّت گرفته مىشود .\r\n( 4 ) . انوار الاصول ، ج 2 ، ص 515 .\r\n","page_name":" 190 ","page_number":190},
  {"content":"\r\n\r\nاست و اگر لازم باشد حجيّت قطع و يقين را با دليل يقينى ديگرى بشناسيم ، اين امر موجب دور يا تسلسل مىشود .\r\nآرى ! اگر منظور از حجيّت عقل ، عقل ظنّى نه قطعى بوده باشد آن نياز به يك دليل قطعى و يقينى دارد ، مثلًا اگر كسى قياس ظنى يا استحسان و مانند آنها را حجّت بداند بايد حجيّت آن را با يك دليل قطعى ثابت كند .\r\n\r\nايرادها بر حجيّت دليل عقل :\r\nبا توجّه به آنچه گفته شد تصور اين است كه كسى بر حجيّت دليل عقل به آن صورت كه گفتيم خرده نگيرد ، در عين حال جمعى از اخباريين بر آن خرده گرفته‌اند و خواهيم ديد كه تمام ايردهاى آنها به سبب عدم توجّه به محدودهء بحث است .\r\nاهمّ ايرادهاى آنها به شرح زير است :\r\n1 . نتيجهء دخالت دادن عقل در استنباط ، حجيّت قياس و استحسان و امثال آن خواهد بود و اين يكى از مذمت‌هاى اخبارىها نسبت به اصوليين است ، خصوصاً با توجّه به اين كه برخى از اهل سنّت در هنگام بيان ادلّهء چهارگانه ، دليل چهارم را قياس و استحسان ذكر مىكنند . از اينجا معلوم مىشود كه اگر نگوييم تنها ثمره دليل عقل در نظر آنان اثبات حجيّت قياس است ، لااقل از مهم‌ترين ثمرات آن خواهد بود .\r\nجواب اين ايراد روشن است زيرا قياس و استحسان كه اصوليين ما اتّفاق نظر بر عدم حجيّت آن دارند از ادلّهء ظنّى مىباشد و از محل بحث خارج است .\r\n2 . استدلالات عقلى دو گونه است : برخى به موادّ حسّى يا قريب به حس منتهى مىشود ، مانند مسائل هندسه و رياضى . در اين قسم ، خطا راه ندارد و اصولًا اين گونه مسائل جاى اختلاف ميان دانشمندان نيست ، زيرا خطاى در فكر يا از جهت « مادّه » است يا از جهت « صورت » و در اين گونه قضايا خطا از جهت موادّ واقع نمىشود ، زيرا مادّه اين قضايا به حسّ نزديك‌اند و نيز خطا از جهت صُوَر واقع نمىشود زيرا شناخت صور در اين قضايا ، از امور واضح در پيشگاه ذهن مستقيم دانشمندان است .\r\nولى برخى از مواد ، در مسائل عقلى از حسّ بسيار دور است . مانند مسائل حكمت طبيعى و حكمت الهى و مانند مسائل علم اصول فقه و مسائل فقهى عقلى . در اين گونه مسائل نمىشود به عقل تكيه كرد و از طريق منطق ، صحت آن را اثبات نمود زيرا علم منطق فقط نگه دارندهء ذهن از خطا در صورت است نه در مادّه و فرض اين است كه موادّ اين قضايا از احساس به دور است به همين جهت است كه در اين گونه قضايا اختلافات فراوانى بين خود دانشمندان مشاهده مىشود و اگر گفته شود كه در شرعيات و ادلّهء نقليّه نيز اختلافات فراوانى وجود دارد جوابش اين است كه وجود اختلاف در مسائل\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nشرعى به جهت ضميمه كردن مقدّمات عقليّه است . « 1 »\r\nدر پاسخ مىتوان گفت : اوّلًا ، چنان كه گذشت حجيّت دليل عقلى در صورت قطعى بودن آن است و شخصى كه قطع و يقين به چيزى دارد احتمال خلاف در آن نمىدهد ؛ ولى دليل ظنى كه خطاپذير است از محل بحث خارج است و ثانياً ، بسيارى از اخبارىها نيز با هم اختلاف دارند با آنكه منكر حجيّت عقل هستند و آن را در ادلّهء نقليّه مطلقاً دخالت نمىدهند .\r\n3 . ايراد ديگر ناشى از وجود روايات فراوانى است كه ظاهراً در نكوهش به كارگيرى عقل در استنباط احكام ، وارد شده است اين روايات سه گروه است : « 2 »\r\nگروه اوّل : رواياتى است كه از عمل به رأى ، نهى كرده است . مثلًا در روايت آمده : علامت مؤمن آن است كه دين خويش را از پروردگارش بگيرد و نه از رأى و نظر اشخاص . « 3 »\r\nو در روايت ديگر آمده : فقط رأى و نظر پيامبر اكرم صلى الله عليه و آله حجّت است نه رأى ديگران ، « 4 » زيرا خداوند در آيهء 105 سورهء نساء فرموده :  « لِتَحْكُمَ بَيْنَ النَّاسِ بِما أَراكَ اللَّهُ »  و در حديثى ديگر وارد شده : وقتى سورهء   « إِذا جاءَ نَصْرُ اللَّهِ وَ الْفَتْحُ . . . »   نازل شد ، پيامبر اكرم صلى الله عليه و آله فرمود : « خداوند جهاد را بر مؤمنان در فتنه‌هايى كه پس از من مىآيد واجب كرده است . . . آنان در برابر بدعت‌هايى در دين - هنگامى كه مردم به آراى خود عمل كنند - جهاد مىكنند » . « 5 »\r\nگروه دوم : رواياتى است كه درك حقايق قرآن و احكام را ظاهراً براى عقل غير ممكن مىشمارد .\r\nعبد الرحمن بن حجاج مىگويد : از امام صادق عليه السلام شنيدم كه فرمود :\r\n« ليس شيءٌ ابعدُ من عقول الرّجال عن القرآن »\r\n. « 6 »\r\nگروه سوم : رواياتى است كه منحصراً كتاب و سنّت را حجّت مىداند . « 7 »\r\n* * * پاسخ : اوّلًا : در روايات فراوانى ، عقل حجّت باطنى الهى قرار داده شده است\r\n( انّ لِلَّهِ على النّاس حُجّتين ، حجّة ظاهرة و حجّة باطنة . . . و امّا الباطنة فالعقول )\r\n. « 8 » و عقل سرمايهء عبادت و راه به دست آوردن بهشت (\r\nالعقلُ ما عُبِد به الرّحمن و اكتُسبَ به الجنان ) « 9 »\r\nو راهنماى مؤمن\r\n( العقلُ دليلُ المؤمن ) « 10 »\r\nو محبوب‌ترين مخلوق خدا و به وديعت نهاده شده در محبوب‌ترين انسان‌ها نزد خدا\r\n( لمّا خلق اللَّه العقل . . .\r\nقال : و عزّتي و جلالى ما خلقتُ خلقاً هو احبُّ الىّ منك و لا اكملتُك إلّا فيمن احبُّ ) « 11 »\r\n، شمرده شده است . ثانياً : حجيّت عقل در اصول دين قطعاً مورد انكار\r\n\r\n\r\n","description":"","footnote":"\r\n( 1 ) . الفوائد المدنيه ، ص 48 .\r\n( 2 ) . انوار الاصول ، ج 2 ، ص 275 .\r\n( 3 ) . « انَّ المؤمن اخذ دينه عن ربّه و لم يأخذه عن رأيه » . وسائل الشيعة ، ج 18 ، باب 6 از ابواب صفات القاضى ، ح 21 ، همچنين به حديث 14 نگاه شود .\r\n( 4 ) . همان مدرك ، ح 28 .\r\n( 5 ) . همان مدرك ، باب 6 ، ح 50 .\r\n( 6 ) . همان مدرك ، ب 13 ، ح 69 و ر . ك : ح 73 و 74 .\r\n( 7 ) . همان مدرك ، ب 10 ، ح 22 و ب 11 ، ح 32 و ب 6 ، ح 7 .\r\n( 8 ) . كافى ، ج 1 ، باب عقل و جهل ، ح 12 .\r\n( 9 ) . همان مدرك ، ح 3 .\r\n( 10 ) . همان مدرك ، ح 24 .\r\n( 11 ) . همان مدرك ، ح 1 .\r\n","page_name":" 192 ","page_number":192},
  {"content":"\r\n\r\nاخبارىها نيست و نمىتواند باشد ، زيرا اصول دين را نمىتوان با دليل نقلى به تنهايى ثابت كرد ، پس به اولويّت در فروع دين و احكام شرعى حجّت خواهدبود .\r\nثالثاً : جواب آن سه گروه روايت ، روشن است كه اين روايات مربوط به آراى و نظرياتى است كه بر اساس ظن و گمان به دست مىآيد و به دين نسبت داده مىشود ، لذا در روايت مسعدة بن صدقه آمده است :\r\n« من دان اللَّه بما لا يعلم فقد ضادّ اللَّه حيث أحلّ و حرّم فيما لا يعلم\r\n؛ كسى كه به آن چه علم ندارد عقيده پيدا كند ، با خدا به مخالفت برخاسته است ، چون بعضى از اشيا را بدون علم و يقين ، حلال يا حرام دانسته است » . « 1 »\r\nمنظور از اين روايات مقابلهء با فكر استغنا و بىنيازى از كتاب و سنّت است ، چنانچه در روايات عقيدهء استغنا به عقل نكوهش شده است . در روايت آمده است :\r\n« من استغنى بعقله زلّ\r\n؛ كسى كه فقط به عقل خويش تكيه كند به لغزش دچار مىشود » . « 2 »\r\n\r\nه ) قواعد فقهيّه\r\nيكى از مهم‌ترين امورى كه بر فقيه بحث و تحقيق آن لازم است ، قواعد فقهى است كه در بسيارى از مباحث و استنباط احكام از آنها استفاده مىشود و گاه براى حلّ مشكلات در موضوعات خارجيّه مورد استفاده قرار مىگيرد .\r\nقواعد مهم فقهى متجاوز از سى قاعده است كه از آن جمله : قاعدهء لا ضرر و لا حرج ، قاعدهء صحت ، قاعدهء ميسور ، قاعدهء يد ، قاعدهء تجاوز و فراغ ، قاعدهء ضمان ، اتلاف ، غرور ، اقرار و مانند آن است .\r\nمدرك اين قواعد آيات و رواياتى است كه از پيامبر اكرم صلى الله عليه و آله و امامان اهل بيت عليهم السلام وارد شده و قسمتى از آنها قواعدى است كه در ميان همهء عقلاى جهان رايج است و اسلام بر آن صحه نهاده است .\r\nمثلًا قاعدهء لا حرج ( تكاليفى كه منجرّ به عسر و حرج مىشود و تا زمانى كه عسر و حرج باقى است از مكلّف برداشته شده است ) ، از آيهء شريفهء  « وَ ما جَعَلَ عَلَيْكُمْ فِي الدِّينِ مِنْ حَرَجٍ »  « 3 » استفاده مىشود و قاعدهء لا ضرر از حديث معروف نبوى « لا ضرر و لا ضرار » كه در اكثر منابع اسلامى آمده ، استفاده شده و مفاد آن اين است كه احكامى كه سبب ضرر و زيان بر مسلمين گردد از آنها برداشته مىشود و قاعدهء حجيّت قول ذى اليد ، قاعده‌اى است كه در ميان همهء عقلا جارى است كه شارع مقدّس بر آن صحه گذاشته است .\r\nاين قواعد بسيار مهم و راه‌گشاست و فقيه مىتواند بسيارى از مشكلات و تنگناهاى زندگى فردى و اجتماعى و مسائل مستحدثه را - كه نقل خاصى در آن وارد نشده - به كمك آن حل كند و اگر فقيه سلطهء كامل بر قواعد فقهى نداشته باشد ، در حلّ بسيارى از مسائل در تمام ابواب فقه - مخصوصاً در مسائل مستحدثه - وامىماند . « 4 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، باب 6 ابواب صفات القاضى ، ح 12 .\r\n( 2 ) . بحار الأنوار ، ج 1 ، ص 160 .\r\n( 3 ) . حج ، آيهء 78 .\r\n( 4 ) . براى آگاهى بيشتر از قواعد فقهيّه و مدارك و ادلّه و فروع و نتايج آن مىتوانيد به كتاب القواعد الفقهيّه نوشتهء آية اللَّه مكارم شيرازى مراجعه نماييد .\r\n","page_name":" 193 ","page_number":193},
  {"content":"\r\n\r\n\r\nو ) اصول عمليّه\r\nمنظور از اصول عمليّه ، اصول و قواعدى است كه به هنگام عدم دسترسى فقيه به ادلّهء معتبر شرعى خاص ، مانند كتاب و سنّت و اجماع و دليل عقل ، به آن مراجعه مىكند . مثلًا هرگاه شك كند كه آيا فلان موضوع شرعاً متعلّق زكات و خمس است و يا نه و هيچ دليلى از ادلّهء اربعه بر آن در دست نداشته باشد ، رجوع به « اصل برائت » مىكند ؛ يعنى اصل اين است كه تا تكليفى با دليل معتبر ثابت نشود ، كسى وظيفه‌اى ندارد . و يا اگر در وجوب و حرمت عملى شك كرد ، يعنى نمىداند اين عمل واجب است ، يا حرام و هيچ دليل معتبرى بر هيچ كدام از دو طرف پيدا نشد ، رجوع به « اصل تخيير » مىكند .\r\nو اگر در موارد شك حالت سابقه‌اى وجود داشت ، مثلًا مىداند عصير عنبى ( آب انگور ) قبل از جوشيدن روى آتش پاك است ، هرگاه شك كند كه غليان باعث نجاست مىشود ، يا نه و دليل معتبرى بر اثبات نجاست پيدا نشد ، حالت سابقه را « استصحاب » مىكند و حكم به طهارت مىكند .\r\nو هرگاه در چيزى شك كند ولى علم اجمالى به واجب يا حرامى در اطراف مشكوك داشته باشد ؛ مثلًا مىداند در سفرهايى كه مقدّمهء كسب و كار است ، نماز واجب است ، اما نمىداند نماز قصر لازم است و يا بايد تمام بخواند ، و دليلى بر هيچ يك از دو طرف قائم نشد ، در اينجا بايد اصل احتياط را حاكم كند و جمع ميان هر دو بنمايد تا به برائت ذمّه يقين پيدا كند ؛ زيرا علم اجمالى در شبهات محصوره موجب احتياط است .\r\nاين اصول چهارگانهء برائت ، استصحاب ، تخيير و احتياط به عنوان اصول عمليّه يا ادلّهء فقاهتى ناميده مىشود كه به هنگام عدم دسترسى به دليل معتبر بايد بر حسب شرايطى كه در مورد شك وجود دارد به يكى از آنها تمسّك جويد و تكليف خود و مقلّدان را روشن سازد .\r\nبه تعبير ديگر :\r\nدر كشف احكام اسلام بن‌بستى براى فقيه وجود ندارد ، يا دسترسى به ادلّهء اجتهادى معتبر پيدا مىكند ، يا كار او منتهى به شك مىشود . در صورت اوّل به مقتضاى دليل فتوا مىدهد و در صورت دوم به يكى از اصول چهارگانهء فوق بر حسب اختلاف مورد ، متوسّل مىگردد :\r\n1 . در موارد شك در اصل حكم ( وجوب و حرمت ) اصل برائت جارى مىكند .\r\n2 . در موارد دوران امر بين وجوب و حرمت به اصل تخيير تمسّك مىجويد .\r\n3 . در مواردى كه حكم حالت سابقه دارد ( اعم از وجوب ، يا حرمت ) مطابق استصحاب بر طبق حالت سابقه حكم مىكند .\r\n4 . در مواردى كه واجب در ميان دو يا چند احتمال محصور است و يا اينكه حرام در ميان چند احتمال دَوَران دارد ، حكم به احتياط مىكند و\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمىگويد در صورت اوّل تمام احتمالات را بايد انجام داد و در صورت دوم از همه بايد اجتناب كرد .\r\nدر اينجا دو نكته قابل توجّه است :\r\n1 . اصول چهارگانه فوق ( اصول عمليّه ) به نوبهء خود داراى دليل معتبرند ، گاه دليل عقلى دارند مانند اصل تخيير ، و گاه دليل شرعى ، مانند استصحاب و گاه هم دليل عقلى دارند و هم دليل شرعى ، مانند اصل برائت و اصل احتياط كه مشروحاً در كتب اصول از آن بحث شده است . « 1 »\r\n2 . اصول چهارگانهء بالا گاه در شبهات حكميه جارى مىشود ، آنجا كه اصل حكم شرع معلوم نيست ( مانند تمام مثال‌هايى كه در بالا ذكر شد ) و گاه در شبهات موضوعيه جارى مىشود ، يعنى آنجا كه حكم شرع معلوم است ولى وضع موضوع خارجى روشن نيست ، مثل اينكه ما مىدانيم مايعات مست‌كننده ( المائع المسكر ) قطعاً در اسلام حرام است ، امّا شك داريم اين مايعى كه پيش روى ماست ، مسكر است يا غير مسكر ، كه در آن برائت جارى مىكنيم و همچنين اصول سه‌گانه ديگر كه هر كدام در جايگاه مناسب خود جارى مىشود .\r\n* * * در نحوهء اجراى اين اصول و شرايط و خصوصيّات آن مباحث دقيقى مطرح است كه يك نفر مجتهد با ممارست فراوان و دقّت لازم مىتواند آنها را پياده كند و مجارى اين اصول را به دست آورد .\r\n\r\nمنابع مورد اختلاف در استنباط\r\nآنچه گذشت منابع مورد اتفاق در استنباط بود .\r\nموارد ديگرى نيز وجود دارد كه در حجيّت آنان اتّفاق نظر نيست . سابقاً گذشت كه منابع و مصادر احكام بايد منتهى به قطع و يقين گردد و يا اگر ظن و گمان از آنها حاصل مىشود ، بايد دليل قطعى بر اعتبار و حجيّت آن اقامه شود .\r\nبخشى از منابعى كه در اين قسمت مورد بحث قرار مىگيرد ، همان گونه كه سابقاً اشاره شد مواردى هستند كه بر آنها واژهء « اجتهاد رأى » اطلاق مىشود ، زيرا اجتهاد دو اصطلاح دارد :\r\n1 . اجتهاد به معناى اعم كه عبارت است از بكارگيرى تمام سعى و تلاش براى به دست آوردن حكم از ادلّه . اين گونه اجتهاد مورد اتفاق تمام علماى اسلام است .\r\n2 . اجتهاد به معناى خاص كه عبارت است از اجتهاد الرأى و بكارگيرى قياس ، استحسان ، مصالح مرسله و سدّ ذرايع در موارد ما لا نصّ فيه و لذا گاه كلمهء اجتهاد را مرادف با قياس قرار مىدهند . « 2 »\r\nنوع دوم اجتهاد ، مخصوص جمهور اهل سنّت است و دغدغه اخبارىها و اشكال آنان بر اصوليين شيعه و محكوم كردن اجتهاد از سوى اخبارىها ، ناشى از فرق نگذاشتن بين اين دو گونه اجتهاد است .\r\n\r\n\r\n","description":"","footnote":"\r\n( 1 ) . به كتاب أنوار الأصول و ديگر كتب اصولى مراجعه شود .\r\n( 2 ) . روضة الناظر ، ج 2 ، ص 141 .\r\n","page_name":" 195 ","page_number":195},
  {"content":"\r\n\r\nطرفداران اجتهاد الرأى هر چند براى اعتبار آن در تك تك موارد ، ادلّه‌اى از كتاب و سنّت آورده‌اند ، ولى به نظر مىرسد كه منشأ اين گونه اجتهادات دو امر بوده است :\r\n1 . به كارگيرى اجتهاد الرأى از سوى برخى از صحابه در حالى كه كسانى ديگر از صحابه شديداً در مقابل آن ايستادگى نموده‌اند . از « ابن عبّاس » و « عبد اللَّه بن مسعود » نقل شده كه مدّعيان اجتهاد به رأى را دعوت به مباهله مىنمودند . حديثى از على بن ابى طالب عليه السلام رسيده :\r\n« لو كان الدّين بالرأى لكان المسح على باطن الخفّ أولى من ظاهره »\r\n. « 1 »\r\nاز كسانى كه در بكارگيرى اين گونه اجتهاد شهرت دارند ، عمر بن خطاب است و در عصر پس از صحابه ، ابو حنيفه را امام اهل رأى شمرده‌اند و بدين جهت بسيارى او را مذمت كرده‌اند . « 2 » مكتب رأى در مقابل مكتب حديث به فقهاى كوفه در مقابل فقهاى مدينه نسبت داده شده است . « 3 » كه از جملهء اصحاب رأى مىتوان أبو يوسف ، ابن سماعه ، أبو مطيع بلخى و بشير مريسى را نام برد . « 4 »\r\n2 . منشأ ديگر ، بسته شدن راه وصول به احكام پس از رسول اللَّه صلى الله عليه و آله مىباشد ؛ با وفات رسول گرامى اسلام صلى الله عليه و آله و انقطاع وحى و انقطاع مردم از خاندان وحى ، راه رسيدن به احكام واقعى مورد نظر شارع بسته شد و اين جهت انگيزه‌اى شد براى قوّت يافتن اجتهادات مبتنى بر رأى . به عبارت ديگر منشأ فرو رفتن در اجتهاد رأى ، تصوّر انسداد در احكام بوده است . زيرا وقايع و حوادث روزمرّه و مسائل مستحدث ، فراوان بود و تصوّر مىشد متون دينى كه بتواند جوابگوى همه اين نيازها باشد كافى نيست . از سوى ديگر ، دين اسلام نيز آخرين دين الهى است كه بايد تا دامنهء قيامت جوابگوى وظايف بندگان باشد .\r\nپس بايد با حجّت قرار دادن اين گونه اجتهادات راهى براى استنباط احكام در اين گونه مسائل بازشود .\r\nهمهء اينها در حالى است كه در مكتب پيروان اهل بيت ، سنّت امامان معصوم عليهم السلام همانند سنّت رسول اللَّه صلى الله عليه و آله حجّت است و اين مكتب از نظر دسترسى به احاديث ، غنى است و سنّت دربردارنده قواعد عام و كلى است كه بر وقايع جزئى قابل تطبيق است و وظايف مكلّفين در موارد شك و فقدان نص يا تعارض نصوص در اين قواعد كلى تبيين شده است . « 5 » بنابراين ديگر نيازى به اجتهاد الرأى نيست ، زيرا اصولى كه در بالا اشاره شد در رفع انسداد كافى است .\r\nبه هر حال در اينجا مصاديق اجتهاد الرأى را مطرح مىكنيم :\r\n\r\n1 . قياس\r\nسرايت دادن حكمى از موضوعى به موضوع\r\n\r\n\r\n","description":"","footnote":"\r\n( 1 ) . الإحكام فى اصول الأحكام ، ج 4 ، ص 47 ؛ سنن بيهقى ، ج 1 ، ص 292 .\r\n( 2 ) . تاريخ بغداد ، ج 13 ، ص 413 .\r\n( 3 ) . مناهج الاجتهاد فى الاسلام ، ص 115 .\r\n( 4 ) . همان مدرك ، ص 117 .\r\n( 5 ) . به بحث مسائل مستحدثه در همين كتاب مراجعه فرماييد .\r\n","page_name":" 196 ","page_number":196},
  {"content":"\r\n\r\nديگر را قياس گويند « 1 » كه داراى چهار قسم است :\r\n1 . قياس منصوص العلّة : و آن در جايى است كه شارع ، تصريح به علت كند و چون حكم ، دائر مدار علّت است ، طبعاً فقيه ، حكم را به موضوعات ديگرى كه علّت در آنها وجود دارد نيز سرايت مىدهد . مثل اين كه شارع بگويد : « لا تشرب الخمر لانّه مسكرٌ » در اينجا اگر فقيه حرمت را به اشياى مست كنندهء ديگر سرايت دهد ، قياس منصوص العله شكل خواهد گرفت ، زيرا خطاب « لا تشرب الخمر » در حقيقت « لا تشرب المسكر » است .\r\n2 . قياس اولويّت : و آن عبارت است از سرايت حكم از موضوعى به موضوع ديگر به اولويّت قطعى مانند اينكه خداوند فرموده : به پدر و مادر اف نگوييد  « فَلا تَقُلْ لَهُما أُفٍّ »  « 2 » كه اين جمله به اولويّت قطعى ، دلالت بر حرمت ناسزا گفتن به آنان مىكند .\r\n3 . قياس همراه با تنقيح مناط : و آن در جايى است كه به همراه موضوع ، حالات و خصوصيّاتى باشد كه قطعاً دخالت در حكم ندارند و لذا آنها را الغا كرده ، از آن خصوصيّات صرف نظر مىكنيم . مثل اين كه در آيهء شريفهء تيمم مىفرمايد :  « فَلَمْ تَجِدُوا ماءً فَتَيَمَّمُوا . . . » *  در حالى كه مىدانيم نداشتن آب موضوعيّت ندارد ؛ بنابراين ، اگر آب دارد و براى او ضرر دارد نيز همين حكم ، جارى است و مثل اينكه شخصى سؤال كند كه اگر مردى در مسجد به نماز ظهر ايستاده و شك بين سه و چهار نموده ، چه حكمى دارد ؟ امام عليه السلام در جواب بفرمايد : بايد بنا را بر چهار بگذارد و سپس يك ركعت نماز احتياط بخواند . با تنقيح مناط مىتوان اين حكم را به هر نماز چهار ركعتى سرايت بدهيم ، چون نماز ظهر بودن و در مسجد بودن و مرد بودن شك‌كننده ، هيچ كدام يقيناً خصوصيتى ندارد و از قيود موضوع نيست ، بلكه از حالات است .\r\n4 . قياس مستنبط العلّة : كه در آن فقيه با ظنّ و گمان خويش ، علت را به دست مىآورد و حكم را از موضوعى به موضوع ديگر سرايت مىدهد . به موضوع نخست « اصل » يا « مقيس عليه » مىگويند كه حكم در آن مسلّم و مفروض است و به موضوع دوم « فرع » يا « مقيس » گويند . زيرا حكمى ندارد و به گمان اشتراك آن در حكمِ اصل ، حكم برايش ثابت مىگردد .\r\nقياس در سه قسم اوّل نزد همهء فقها حجّت است ، زيرا در هيچ كدام اصل و فرعى وجود ندارد بلكه مقيس و مقيس عليه هر دو اصل هستند ، و به تعبير ديگر از خود دليل مىتوان براى هر دو موضوع ، اثبات حكم كرد . « 3 »\r\nقسم چهارم ( قياس مستنبط العلّة ) از نظر جمهور اهل سنّت حجّت است ، خصوصاً پيروان ابو حنيفه به قياس اعتماد فراوانى دارند ، ولى اين قياس مورد انكار پيروان مكتب اهل بيت عليهم السلام قرار گرفته است و از اهل سنّت ، نظّام و تابعان او و گروه ظاهريه ( ابن حزم و داوود و . . . ) و برخى از معتزله ( جعفر بن حرب ، جعفر بن مبشّر و محمّد بن عبد اللَّه اسكافى ) قياس را\r\n\r\n\r\n","description":"","footnote":"\r\n( 1 ) . اصطلاحات الاصول ، ص 226 .\r\n( 2 ) . اسراء ، آيهء 23 .\r\n( 3 ) . انوار الاصول ، ج 2 ، ص 519 .\r\n","page_name":" 197 ","page_number":197},
  {"content":"\r\n\r\nباطل دانسته‌اند . « 1 » 2 ع ص ، 24 ابن حزم در اين باره كتابى به نام « ابطال القياس » نگاشته است .\r\nبه حنبلىها نيز بطلان قياس نسبت داده شده است ، و كلام احمد بن حنبل نيز اشاره به اين معنا دارد . چرا كه او مىگويد : « يجتنب المتكلّم فى الفقه هذين الاصلين : المجمل و القياس ؛ فقيه از مجمل و قياس اجتناب مىكند » . ولى كلام او توجيه شده كه مرادش بطلان قياس در مقابل نصّ است . « 2 » امروزه وهابيّت كه خود را حنبلى مسلك مىدانند ، به قياس در دين اعتماد مىكنند و آن را حجّت مىدانند .\r\n\r\nنقد ادلّهء حجيّت قسم چهارم از قياس :\r\nفرض بر اين است كه اين قسم از قياس ، قطع به حكم شرعى نمىآورد بلكه فقط گمان و احتمال حكم را به همراه دارد ، زيرا تشابه دو موضوع در يك جهت يا چند جهت ، دليل قطعى بر اشتراك آن دو در حكم نيست و عقل نيز در مواردى كه خود ، بر اساس قواعد حسن و قبح ، حكم قطعى مستقلّى نداشته باشد راهى براى كشف قطعى ملاك احكام شرعى ندارد ، بلكه تنها خود شارع است كه به ملاكات و فلسفهء احكامش احاطه دارد .\r\nبر همين اساس ، براى حجيّت اين قسم از قياس بايد دليل اقامه شود و ادلّه‌اى كه از قرآن و غير آن آورده شده به شرح زير است : 1 . «  « فَاعْتَبِرُوا يا أُولِي الْأَبْصارِ »  ؛ اى صاحبان چشم و خرد ، عبرت بگيريد » . « 3 » توضيح استدلال اين كه « اعتبار » به معناى « عبور » و از چيزى به چيز ديگر يا به تعبير صحيح‌تر عبور از شبيه به شبيه آن است و قياس نوعى عبور از حكم « اصل » به حكم « فرع » است كه اين آيه ما را به آن ترغيب كرده است .\r\nضعف استدلال به اين آيه روشن است ؛ زيرا اعتبار به معناى عبرت گرفتن و پند آموختن از حوادث و وقايع مشابه است خصوصاً با توجّه به اين كه اين آيه دربارهء سرنوشت كفّار از اهل كتاب وارد شده كه خداوند در دل‌هاى آنان رعب و وحشت افكنده بود به گونه‌اى كه با دست خويش و كمك مؤمنان خانه‌هاى خود را خراب مىكردند . قرآن مىگويد از اين حادثه عبرت و پند بگيريد و اين مطلب هيچ گونه ربطى به قياس در احكام فرعى دين ندارد . « 4 »\r\n« ابن حزم » در « ابطال القياس » مىگويد : چگونه ممكن است خداوند در اين آيه ما را به « قياس در دين » به صورت مبهم امر كند ولى هيچ گونه توضيحى براى اين كه كجا بايد قياس كنيم ؟ چه چيزى را بر چه چيزى بايد قياس نماييم ؟ شروط و حدود آن چيست را ، بيان ننموده باشد . « 5 »\r\n2 . « . . .   قالَ مَنْ يُحْيِ الْعِظامَ وَ هِيَ رَمِيمٌ * قُلْ يُحْيِيهَا الَّذِي أَنْشَأَها أَوَّلَ مَرَّةٍ »   « 6 » منكران معاد از پيامبر اكرم صلى الله عليه و آله سؤال كردند كه چه كسى اين استخوان‌هاى پوسيده\r\n\r\n\r\n","description":"","footnote":"\r\n( 1 ) . اتحاف ذوى البصائر ( شرح روضة الناظر ) ، ج 4 ، ص 2144 .\r\n( 2 ) . روضة الناظر ، ج 2 ، ص 151 .\r\n( 3 ) . حشر ، آيهء 2 .\r\n( 4 ) . اصول الفقه مظفّر ، ج 2 ، ص 192 .\r\n( 5 ) . ابطال القياس ، ص 30 .\r\n( 6 ) . يس ، آيات 79 - 78 .\r\n","page_name":" 198 ","page_number":198},
  {"content":"\r\n\r\nرا زنده مىكند ؟ خداوند فرمود : به آنان بگو همان كسى كه در آغاز آفريده است آنها را زنده مىكند .\r\nطرفداران قياس مىگويند در اين آيه استدلال به قياس شده ؛ چون آيه دلالت مىكند بر مساوى بودن دو شىء كه نظير هم در حكم هستند ، زيرا به كسى كه احياى استخوان‌هاى پوسيده را در قيامت انكار مىكند ، گفته شده كه اين نظير خلق انسان در آغاز آفرينش اوست .\r\nمخالفان قياس مىگويند : اين آيه ناظر به قياس در امر تكوينى قطعى است ، زيرا عقل مىگويد : كسى كه در آغاز آفرينش قدرت داشت جهان را بيافريند بعد از پايان جهان نيز مىتواند آن را بازگرداند ؛ بلكه اين كار به يك معنا آسان‌تر است  « وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ » .  « 1 » اين در واقع يك قياس قطعى عقلى است در حالى كه سخن ما در قياسات ظنّى است .\r\nو اما از نظر روايات ، مهم‌ترين استدلالى كه براى حجيّت قياس شده ، حديث معاذ بن جبل است كه نه تنها در قياس ظنّى بلكه در باب استحسان و مصالح مرسله و سدّ و فتح ذرايع نيز از آن بهره گرفته‌اند .\r\nدر اين حديث آمده است : وقتى پيامبر صلى الله عليه و آله معاذ بن جبل را براى قضاوت به يمن مىفرستاد ، به او فرمود : چگونه قضاوت خواهى كرد ؟\r\nگفت : بر اساس كتاب و سنّت .\r\nفرمود : اگر آن حكم در كتاب و سنّت نباشد ، چه خواهى كرد ؟\r\nعرض كرد : « اجتهد رأيى و لا آلو ؛ اجتهاد رأى مىكنم و مسأله را رها نمىكنم » . « 2 »\r\nوجه استدلال اين است كه ظاهر « اجتهاد رأى » ، بدست آوردن حكم بدون تكيه بر كتاب و سنّت است ، همان گونه كه در خود روايت ، فرض شده است و اين گونه اجتهاد ، اطلاق و عموم پيدا مىكند و شامل قياس ظنّى نيز مىشود .\r\nمخالفان قياس از اين حديث چنين پاسخ داده‌اند .\r\n1 . اين روايت از نظر سند به واسطهء « حارث بن عمرو » ضعيف است . زيرا « بخارى » و « ترمذى » او را مردى مجهول مىدانند . « 3 » و بسيارى ديگر او را از ضعفا شمرده‌اند « 4 » علاوه بر اين كه « حارث » آن را از « برخى از مردم حمص » نقل كرده و لذا روايت مرسل و غير متّصل است . « 5 »\r\n2 . اين روايت با ساير رواياتى كه در مذمت اجتهاد رأى وارد شده تعارض دارد . مخصوصاً با روايتى ديگر از معاذ كه در آن پيامبر صلى الله عليه و آله به او هنگام حركت به سوى يمن فرمود : در آن چيزى كه نمىدانى قضاوت مكن و اگر حكمى بر تو مشكل شد ، توقّف كن تا تو را از آن مطلع گردانم يا آن را براى من بنويس تا جوابش را برايت بفرستم .\r\n( لمّا بعثنى رسول اللَّه الى اليمن قال « لا تقضِيَنّ و لا\r\n\r\n\r\n","description":"","footnote":"\r\n( 1 ) . روم ، آيهء 27 .\r\n( 2 ) . مسند احمد ، باب حديث معاذ بن جبل ، ج 5 ، ص 230 ، ح 21595 .\r\n( 3 ) . تهذيب التّهذيب ، ج 2 ، ص 260 .\r\n( 4 ) . همان مدرك .\r\n( 5 ) . ملخص ابطال القياس ، ص 14 ؛ تهذيب التّهذيب ، ج 2 ، ص 260 .\r\n","page_name":" 199 ","page_number":199},
  {"content":"\r\n\r\nتَفْصلَنَّ إلّا بما تعلم و إن اشكل عليك امرٌ فقف حتّى تبيّنه او تكتب إلىّ فيه » )\r\n. « 1 »\r\nدر روايت ديگرى كه أبو هريره نقل كرده ، آمده است :\r\n« تعمل هذه الأمّة بُرهة من كتاب اللَّه ثم تعمل بُرهة بسنّة رسول اللَّه ثمّ تعمل بالرأى ؛ فاذا عملوا بالرأى فقد ضلّوا وَ أضلّوا\r\n؛ اين امّت در برهه‌اى از زمان به كتاب خدا عمل مىكنند سپس در برهه‌اى از زمان به سنّت رسول خدا عمل مىكنند ، سپس به آراى خودشان عمل مىكنند ؛ پس هنگامى كه به آراى خود عمل نمايند هم خودشان گمراه مىشوند و هم سبب گمراهى ديگران مىگردند » . « 2 »\r\n\r\n2 . استحسان\r\nاصطلاحى است در منابع اجتهاد از برخى از اهل سنّت كه تعريف‌هاى مختلفى براى آن شده است .\r\nبرخى گفته‌اند : استحسان عبارت است از دليلى كه در ذهن مجتهد خطور مىكند و عبارتى مناسب براى آن نمىيابد . « 3 » يا آن چه بر طبع و عادت مجتهد نيكو مىآيد بدون آن كه دليلى شرعى بر آن باشد . « 4 » برخى ديگر استحسان را تخصيص قياسى به قياس قوىتر « 5 » يا تقديم قياس مخفى بر قياس جلّى دانسته‌اند . گروه سوم : استحسان را عدول از قياس به دليل اقوى دانسته‌اند و انگيزهء عدول را « 1 . وجود نصّ 2 .\r\nراحتى و تسهيل 3 . مصلحت 4 . اجماع 5 . ضرورت 6 . عرف و عادت » دانسته‌اند . « 6 »\r\nميان اين تعاريف اختلاف بلكه احياناً تضادّ نيز وجود دارد ، زيرا چنان كه ملاحظه مىشود در برخى از تعاريف نفس مجتهد يا عقل مجتهد ، جوهرهء اصلى تعريف را تشكيل مىدهد . مثل تعريف اوّل و دوم .\r\nولى تعاريف ديگر از اين خصوصيت برخوردار نيستند و همچنين طبق برخى از تعاريف ، استحسان در نقطه مقابل قياس قرار داده شده ولى طبق برخى از تعاريف استحسان نوعى قياس به حساب آمده است و شايد معروف‌ترين معناى استحسان همان حكمى است كه نصّى بر آن يافت نمىشود ولى عقل مجتهد آن را مىپسندد .\r\nاستحسان از نظر ابو حنيفه حجّت است و به مالك و حنبليه نيز نسبت داده شده است . « 7 » اين جمله از مالك معروف است كه 910 فقه ، استحسان است ولى در مقابل آنان ، عده‌اى از اهل سنّت خصوصاً شافعى « 8 » و همچنين برخى از حنفيه ( مثل شاطبى و طحاوى ) حجيّت آن را انكار كرده‌اند « 9 » و نيز استحسان از نظر اماميّه و زيديّه و ظاهريّه باطل و بىاعتبار است . « 10 »\r\nبراى حجيّت استحسان به آيات و رواياتى\r\n\r\n\r\n","description":"","footnote":"\r\n( 1 ) . سنن ابن ماجه ، ج 1 ، ص 21 ، ح 55 . سابقاً احاديثى در مذمت به كارگيرى رأى گذشت . نيز به پاورقى ملخّص ابطال القياس ، ص 15 مراجعه شود .\r\n( 2 ) . كنز العمّال ، ج 1 ، ص 180 ، ح 915 .\r\n( 3 ) . الإحكام فى اصول الأحكام ، ج 4 ، ص 157 .\r\n( 4 ) . اين تعريف در قوانين به اهل سنّت نسبت داده شده است .\r\n( 5 ) . المبسوط سرخسى ، ج 10 ، ص 145 .\r\n( 6 ) . الموسوعة الفقهيّة الميسرة ، ج 2 ، ص 403 و 404 .\r\n( 7 ) . اصول الفقه محمّد ابو زهره ، ص 263 .\r\n( 8 ) . الام شافعى ، ج 10 ، ص 119 .\r\n( 9 ) . ابطال القياس ابن حزم ، ص 51 .\r\n( 10 ) . الاصول العامه ، ص 363 .\r\n","page_name":" 200 ","page_number":200},
  {"content":"\r\n\r\nاستدلال شده است . از قرآن به آيات 17 و 18 سورهء زمر و همچنين آيهء 55 همين سوره تمسّك شده است :\r\n  « فَبَشِّرْ عِبادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ . . . »   ،  « وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ » . \r\nو نيز به آيهء 145 سورهء اعراف استدلال شده كه در آن خداوند مىفرمايد :  « . . . فَخُذْها بِقُوَّةٍ وَ أْمُرْ قَوْمَكَ يَأْخُذُوا بِأَحْسَنِها » . \r\nدر اين آيات همان گونه كه ملاحظه مىشود ، پيروى از « قول احسن » مورد ترغيب و تشويق قرار گرفته و در آيهء دوم و سوم به آن امر شده است و پيروى از احسن فرع بر شناخت احسن است و از طرفى چون مصاديق احسن به مردم معرفى نشده ، پس شناخت احسن به خود مردم واگذار شده است . « 1 »\r\n« غزالى » در پاسخ اين استدلال مىگويد : مفاد آيات اين نيست كه از آن چه خودتان نيكو مىپنداريد پيروى كنيد ، بلكه آن است كه از احسن واقعى پيروى كنيد و خداوند راه شناخت احسن واقعى را نيز به مردم نمايانده است و آن موافقت با كتاب و سنّت است ، زيرا احكام تابع مصالح و مفاسدى است كه شرع بر آن احاطه دارد و عقل بشر ( جز مواردى خاص ) به آن راه ندارد و امّا پيروى از آن چه مردم آن را نيكو مىپندارند ( گاه ) چيزى جز ، هوا و هوس نيست . « 2 »\r\nبراى حجيّت استحسان به روايت عبد اللَّه بن مسعود نيز استدلال شده :\r\n« ما رأى المسلمون حَسَناً فهو عند الله حسنٌ\r\n؛ يعنى هرچه را مردم نيكو مىپندارند ، در نزد خداوند نيز نيكوست » . « 3 »\r\nمخالفان استحسان از استدلال به اين حديث چنين پاسخ داده‌اند :\r\n1 . اين جمله گفتهء عبد اللَّه بن مسعود است نه گفتار پيامبر صلى الله عليه و آله تا حجّت باشد ، مگر اين كه قول صحابى را حجّت بدانيم .\r\n2 . ظهور كلمهء رؤيت ( ما رأى المسلمون . . . ) در علم و اطمينان است ، يعنى آن چه قطعاً نزد مسلمانان نيكوست نزد خدا هم نيكوست و شامل استحسان ظنى كه مورد بحث است ، نمىشود .\r\nبنابراين ، حديث مربوط به حسن و قبح عقلى خواهد بود كه قابل درك براى مردم است و امّا موارد ظنّ و گمان را كه مورد بحث ماست شامل نمىشود . « 4 »\r\n3 . آمدى و غزالى در جواب از اين حديث مىگويند : اين حديث اشاره به اجماع مسلمين دارد و دلالتى ندارد بر اينكه آنچه را آحاد مسلمين نيكو مىپندارند نزد خدا نيكوست . « 5 »\r\n4 . نيز غزالى مىگويد : اين حديث خبر واحد است كه اصول را نمىتوان با آن ثابت كرد . « 6 »\r\n\r\n3 . مصالح مرسله\r\nاين اصطلاح در مورد مصالح و مضارّى به كار\r\n\r\n\r\n","description":"","footnote":"\r\n( 1 ) . الإحكام فى اصول الأحكام ، ج 3 و 4 ، ص 165 .\r\n( 2 ) . المستصفى ، ج 1 ، ص 411 ؛ روضة الناظر ، ج 1 ، ص 475 .\r\n( 3 ) . مسند احمد ، ج 1 ، ص 379 .\r\n( 4 ) . انوار الاصول ، ج 2 ، ص 533 .\r\n( 5 ) . الاحكام ، ج 4 ، ص 159 ؛ المستصفى ، ص 172 .\r\n( 6 ) . المستصفى ، ص 172 .\r\n","page_name":" 201 ","page_number":201},
  {"content":"\r\n\r\nمىرود كه خطاب خاص يا عامّى در مورد آنها نيامده ، ولى از مذاق شرع بدست مىآيد .\r\nدر حقيقت مصالح سه قسم است . 1 . مصالح معتبره و آن مصالحى است كه ادلّهء شرعى بر رعايت و اعتبار آن قائم است . 2 . مصالح مُلغى و آن مصالحى است كه شارع مقدّس آنها را بىارزش دانسته و رعايت آنها را لازم ندانسته است ؛ مانند تسليم دشمن شدن ، كه در آن مصلحت حفظ جان وجود دارد ولى چون كيان اسلام به خطر مىافتد مصلحت حفظ نفس الغا شده و دستور جهاد داده است هر چند جان به خطر بيفتد . 3 . مصالح مرسله و آن مصالحى است كه از الغا يا اعتبار شرعى آزاد است . « 1 »\r\nدر حجيّت مصالح مرسله سه قول است مالك مطلقاً آن را حجّت مىداند و جمهور اهل سنّت منكر حجيّت آن هستند و حتّى عدّه‌اى از مالكيّه حجيّت آن را از مالك نيز بعيد شمرده‌اند « 2 » و برخى تفصيل داده‌اند و گفته‌اند فقط مصالح ضرورى قطعى و بديهى معتبر است . « 3 »\r\nبراى مصالح مرسله چنين مثال آورده‌اند : اگر كفار در هنگام جنگ ، عده‌اى از اسراى مسلمان را سپر خود قرار دهند و در پناه آنان قصد صدمه زدن به مسلمين را داشته باشند و اگر با آنان مقابله نشود ، هم به مسلمانان صدمه خواهند زد و هم اسرا را خواهند كشت ، ولى اگر با آنان مقابله شود فقط اسرا خواه ناخواه و لو به دست مسلمين كشته خواهند شد ، در اين ميان مصالح مرسله اقتضا مىكند كه كشتن اسراى مسلمان جايز باشد چون از مذاق شرع بدست مىآيد كه اين كار نزديك‌تر به مصالح مسلمين است . « 4 »\r\nبين مصالح مرسله و استحسان چنين فرق گذاشته‌اند كه در استحسان غالباً نوعى استثنا از قواعد و نصوص عامه ديده مىشود ؛ به تعبير ديگر استحسان نوعى عدول از حكم ثابت‌شدهء به دليل عام است ولى مصالح مرسله مربوط به جايى است كه دليل بر حكم وجود ندارد و ما از مذاق شرع حكم را بر اساس مصلحت بدست مىآوريم البتّه در استحسان هم مصلحت وجود دارد ولى اين مصلحت غالباً به صورت استثنا شكل مىگيرد . « 5 »\r\nدليل قائلين به حجيّت مصالح مرسله آن است كه احكام تابع مصالح است و نصوص همهء مصالح را در برنگرفته است و مصالح به حسب اقتضاى زمان و مكان متجدّد مىشوند و اگر فقط بر مصالح معتبره اكتفا شود ، مصالح فراوان ديگرى از دست مىرود و اين خلاف غرض شارع است . « 6 »\r\nپاسخ : مسلّماً احكام تابع مصالح است و اگر آن مصالح در ادلّه و نصوص ، معتبر شده باشد يا از نظر درك عقل در حدّ مستقلّات عقليّه باشد به گونه‌اى كه قطع حاصل شود ، همان قطع حجّت خواهد بود ولى اگر مصلحت به گونه‌اى است كه دليلى بر اعتبار و\r\n\r\n\r\n","description":"","footnote":"\r\n( 1 ) . اصول الفقه الاسلامى ، ص 286 .\r\n( 2 ) . ارشاد الفحول ، ج 2 ، ص 184 .\r\n( 3 ) . اصول الفقه الاسلامى ، ص 289 .\r\n( 4 ) . المستصفى ، ج 1 ، ص 424 .\r\n( 5 ) . اصول الفقه الاسلامى ، ص 299 - 298 .\r\n( 6 ) . اصول الفقه الاسلامى ، ص 259 .\r\n","page_name":" 202 ","page_number":202},
  {"content":"\r\n\r\nالغاى آن وجود ندارد و صرفاً ظنّ به حكم شرعى مىآورد اعتبار اين حكم بر اساس چنين مصلحتى دليل قطعى بر اعتبار مىخواهد و چنين دليلى نداريم و اصل در ظن ، عدم حجيّت است « 1 »  « إِنَّ الظَّنَّ لا يُغْنِي مِنَ الْحَقِّ شَيْئاً » .  « 2 »  * \r\nكوتاه سخن اين كه هرگاه مصالح مرسله به سرحدّ قطع و يقين برسد در حجيّت آن ترديد نيست ، اشكال در مصالح ظنّى است كه دليل قطعى بر اعتبار آن نداريم .\r\n\r\n4 . سدّ و فتح ذرايع\r\n« ذرايع » جمع « ذريعه » به معناى وسيله است .\r\n« سدّ » و « فتح » به معناى « بستن » و « باز كردن » است .\r\nاين اصطلاح در ميان اهل سنّت رايج است آنان مىگويند از آنجا كه جلب مصالح و دفع مفاسد لازم است و برخى از افعال مستقيماً حرام شده‌اند مانند سرقت و زنا ؛ ولى برخى از افعال مستقيماً مورد حرمت قرار نگرفته‌اند ولى از آنجا كه منجرّ به حرام مىشوند شارع آنها را تحريم كرده است مانند خلوت با زن اجنبيّه ! « 3 » كسى كه « سدّ ذرايع » را حجّت مىداند ، مىگويد راه‌ها و طرق رسيدن و وصول به محرمات الهى را بايد بست چنان كه كسى كه « فتح ذرايع » را حجّت مىداند ، مىگويد : بايد وسائل و طرق رسيدن به واجبات را بازگذاشت . مالك ( رهبر فرقهء مالكيّه ) اين قاعده را در اكثر ابواب فقه قابل اجرا مىداند معروف است كه وى گفته است : يك چهارم تكاليف شرعى با قاعدهء سدّ و فتح ذرايع استخراج مىشود . « 4 »\r\nظاهراً اين دو اصطلاح به « حرمت مقدّمهء حرام » و « وجوب مقدّمهء واجب » بازمىگردد و در كتب اصول فقه شيعه در مبحث مقدّمهء واجب به اين بحث پرداخته شده است . « 5 »\r\nالبتّه يك معناى ديگرى نيز براى سدّ ذرايع ذكر شده و آن بستن راه حيله در شرع است . به عنوان مثال : اگر كسى براى فرار از ربا ، مال خودش را به قيمت بالايى به صورت نسيه بفروشد و شرط كند كه مشترى آن را به قيمت كمترى به او نقداً بفروشد ، اين كار شرعاً جايز نيست و دليل آن را سدّ ذرايع دانسته‌اند . « 6 »\r\nايرادى كه متوجّه اين سخن است اين كه اگر « سدّ و فتح ذرايع » به معناى اوّل باشد ، اين بحث مربوط به نوع دوم از موارد حكم عقل است كه بحث آن سابقاً گذشت و مقدّمهء واجب و حرام در آنجا مطرح شده است و اگر معناى دوم مراد باشد ، به كار بردن حيله در ربا از جهات ديگر معامله را باطل مىكند و آن اين كه قصد جدّى به معامله و انشا در طرفين اين گونه موارد وجود ندارد و به همين دليل معامله عقلًا باطل\r\n\r\n\r\n","description":"","footnote":"\r\n( 1 ) . أنوار الأصول ، ج 2 ، ص 538 .\r\n( 2 ) . نجم ، آيهء 28 .\r\n( 3 ) . اصول الفقه الاسلامى ، ص 300 .\r\n( 4 ) . الموافقات ، ج 4 ، ص 141 .\r\n( 5 ) . البتّه ميان « سدّ و فتح ذرايع » و « مقدّمهء حرام و واجب » تفاوت‌هايى وجود دارد كه در بحث « سرچشمهء اختلاف فتاوا » آمده است .\r\n( 6 ) . أنوار الأصول ، ج 2 ، ص 542 .\r\n","page_name":" 203 ","page_number":203},
  {"content":"\r\n\r\nاست .\r\nبنابراين مسألهء سدّ و فتح ذرايع منبع تازه‌اى براى استنباط احكام نيست بلكه جزئى از حكم قطعى عقل است .\r\n\r\nتعارض ادلّه :\r\nآخرين بحثى كه در منابع استنباط مطرح است ، بحث تعارض ادلّه است .\r\nبه عنوان مقدّمه ، ذكر اين مطلب لازم است كه گاه ميان دو دليل تعارض ابتدايى به نظر مىرسد ، ولى چون جمع عرفى وجود دارد يا يكى از دو دليل حاكم بر ديگرى است از بحث تعارض خارج است . لذا اگر نسبت بين دو دليل عام و خاص بوده باشد ، مثل اين كه دليل عام بگويد : « همه دانشمندان را گرامى بدار » و دليل خاص وارد شود كه : « عالم بىعمل را احترام مگذار » ميان اين دو كلام و مشابه اين دو ، در نظر عرف تعارضى نيست ، بلكه جمع عرفى اقتضا مىكند كه دليل خاص بر عام مقدّم باشد . نتيجهء تقديم خاص بر عام آن است كه در مورد عالم بىعمل به دليل خاص عمل مىكنيم ، و در باقى افراد ، عام حجّت خواهد بود و به تعبير ديگر : ساير افراد تحت عموم عام باقى است . « 1 »\r\nهمچنين در مواردى كه ابتداءً ميان دو دليل تعارض به نظر مىرسد ، ولى يك دليل حاكم بر دليل ديگر است مانند عناوين ثانوى نسبت به عناوين اوّلى . « 2 » در اينجا نيز در واقع تعارضى وجود ندارد ، مثل اينكه دليلى بگويد : « خوردن ذبح غير اسلامى حرام است » . ولى در دليل ديگر آمده باشد : « در هنگام اضطرار خوردن آن جايز است » . اين دو دليل متعارض با يكديگر به حساب نمىآيند ، بلكه دليل دوم حاكم بر دليل اوّل و مقدّم بر آن است . « 3 »\r\nهمچنين اگر « اماره » و « اصل » با يكديگر تعارض كنند ، اين تعارض نيز بدوى است . زيرا با وجود اماره نوبت به اصل نمىرسد و دليل اماره بر اصل حكومت يا ورود دارد . مثلًا اگر قاعدهء صحت ( اصالة الصحه ) كه بسيارى آن را اماره مىدانند با استصحاب فساد تعارض كند ( مثلًا شك كنيم فلان معامله كه انجام شده صحيح بوده يا فاسد ) ، اصالة الصحة بر استصحاب يعنى اصل عدم انعقاد معامله مقدّم است . « 4 »\r\nدر هر حال تعارض گاه ميان دو دليل شرعى ( اماره ) واقع مىشود و گاه ميان دو اصل . در تعارض ميان دو اصل ، اگر استصحاب با اصول سه‌گانه ديگر ( اصل برائت و تخيير و احتياط ) معارضه كند ، استصحاب مقدّم است ؛ زيرا مقتضاى ادلّهء حجيّت استصحاب ، بناگذاشتن بر بقاى امر يقينى سابق در زمان دوم ( زمان شك ) است و به عبارت ديگر\r\n\r\n\r\n","description":"","footnote":"\r\n( 1 ) . البتّه تذكر اين نكته لازم است كه هر گونه جمعى بين دو دليل جايز نيست ، هر چند به نظر جالب برسد كه آن را « جمع تبرّعى » يعنى خالى از شواهد عرفى مىنامند ، بلكه بايد با ارتكازات عرفى و عقلايى هماهنگ باشد .\r\n( 2 ) . توضيح دليل حاكم و محكوم در تقسيمات ادلّهء نقلى گذشت .\r\n( 3 ) . انوار الاصول ، ج 3 ، ص 506 .\r\n( 4 ) . رسائل ( فرائد الاصول ) ، ص 414 .\r\n","page_name":" 204 ","page_number":204},
  {"content":"\r\n\r\nاستصحاب « اصل محرز » است لذا بر اصول ديگر مقدم مىشود .\r\nدر تعارض دو استصحاب ، اگر ميان آن دو سببيّت و مسببيّت باشد ، استصحاب سببى مقدّم است و گرنه هر دو اصل ساقط و بىاثر مىگردد . مانند آبى كه سابقاً كُر بوده و الان شك در كريّت آن داريم و با آن لباس نجس را مىشوييم . در اين صورت استصحاب سببى ( استصحاب كريت آب ) جارى شده و ديگر به استصحاب نجاست در لباس ( اصل مسببى ) توجّه نمىكنيم .\r\nدر تعارض ميان دو دليل ، مرجّحاتى مطرح شده است كه اگر در يكى از آن دو وجود داشته باشد ، مقدّم مىگردد و اگر هر كدام بر ديگرى مزيّتى نداشته باشد و به اصطلاح تعادل برقرار شود ، در اين صورت يا هر دو ساقط ، يا يكى به نحو تخيير حجّت ، يا راه توقّف و احتياط طى مىشود ، كه مبانى فقها و اصوليين در اينجا متفاوت است و هر يك راهى را برگزيده‌اند .\r\nبسيارى از فقها قاعده فوق ( ترجيح در صورت وجود مزيّت و تساقط ، يا تخيير يا احتياط در صورت تعادل ) را در همهء امارات جارى و سارى مىدانند . « 1 »\r\nولى مهم‌ترين بحث در اينجا ، تعارض دو روايت است و اين گونه تعارض بسيار اتّفاق مىافتد زيرا فقيه در بسيارى از ابواب مختلف فقه با روايات متعارض روبه‌روست . مثلًا در روايات مقدار كُر از نظر وزن و مساحت ، يا در روايات طهارت و نجاست اهل كتاب ، يا در روايات حرمت و عدم حرمت ازدواج با زنان كتابى و . . . بين روايات ، تعارض مشاهده مىشود .\r\nسابقاً در اشكالاتى كه بر سنّت امامان معصوم عليهم السلام شده بود ، سرچشمه‌هاى گوناگون در تعارض روايات را مطرح ساختيم ولى اكنون بحث در علاج تعارض و نحوهء برخورد با دو خبر متعارض است .\r\nطريق اجراى قواعد تعارض در اخبار بيان شده است . اجمالًا غالب فقهاى اسلام ، تأثير مرجّحات را قبول كرده‌اند . تنها باقلانى و أبو على و أبو هاشم جبّائى ، مزيت‌ها را بىاثر دانسته و در همه جا احكام تعادل را جارى مىدانند . « 2 » ولى مشهور ميان فريقين و مقتضاى اخبار متواتر اين است كه روايت داراى مزيت مقدّم مىشود .\r\nمرجّحات و مزاياى فراوانى در روايات مطرح شده كه برخى مربوط به جهت سند و برخى مربوط به جنبهء دلالت آن است . مزايايى مانند : مشهور بودن روايت و عمل فقهاى به آن ، عادل‌تر بودن راوى ، افقه يا اصدق بودن او ، و همچنين موافقت كتاب و سنّت و غير آن .\r\nاهل سنّت مزايا و مرجّحاتى ديگر را برشمرده‌اند از قبيل : نزديك‌تر بودن به عهد رسول اللَّه صلى الله عليه و آله ، طولانى بودن مدّت صحبت و همراهى با رسول اللَّه صلى الله عليه و آله ، شنيدن مستقيم روايت ، مرتبط بودن حكم روايت با راوى آن ، مشهور بودن راوى ، مسنّ بودن راوى ، متأخّر بودن اسلام راوى ، اعلم بودن\r\n\r\n\r\n","description":"","footnote":"\r\n( 1 ) . رسائل ( فرائد الاصول ) ، ص 428 .\r\n( 2 ) . همان مدرك ، ص 441 .\r\n","page_name":" 205 ","page_number":205},
  {"content":"\r\n\r\nراوى به لغت عرب ، كثرت راويان ، قلّت واسطه‌ها ، ظهور قوىتر روايت ، عين الفاظ پيامبر بودن روايت ( در مقابل نقل به معنا ) و قولى بودن روايت ( در مقابل حكايت فعل پيامبر ) . « 1 »\r\nبا توجّه به اينكه بسيارى از اين مرجّحات ، منصوص در روايات نمىباشند قبول آن بر اين اساس است كه آيا در قبول مرجّحات ، از موارد منصوص ( مواردى كه در متن اخبار آمده است ) مىتوان تعدّى كرد يا خير ؟\r\nو امّا اگر ميان دو روايت ، تعادل برقرار باشد و هيچ يك بر ديگرى مزيّتى نداشته باشد ، در اين صورت نظرات گوناگونى مطرح شده ، برخى معتقد به سقوط هر دو روايت از حجيّت‌اند كه در نتيجه به اصول عمليّه بايد رجوع كرد ؛ زيرا با سقوط دليل اجتهادى به اصل عملى رجوع مىشود گروهى ديگر قائل به عدم تساقط دو روايت شده‌اند . برخى از اين گروه معتقد به احتياط شده‌اند و برخى قائل به توقّف و عدّه‌اى عقيده به تخيير دارند . « 2 »\r\nشرح اين مباحث در كتب معروف و مبسوط اصولى آمده است .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ، ( با تحقيق دكتر صبحى صالح ) .\r\n3 . آلاء الرحمن فى تفسير القرآن ، شيخ محمّد جواد بلاغى ، مركز الطباعة و النشر فى مؤسّسة البعثه ، چاپ اوّل ، 1420 ق .\r\n4 . ابطال القياس ، ابن حزم اندلسى .\r\n5 . اتحاف ذوى البصائر ( شرح روضة الناظر ) فى اصول الفقه ، دكتر عبد الكريم بن على بن محمّد النمله ، مكتبة الرشد ، رياض ، 1422 ق .\r\n6 . الاتقان فى علوم القرآن ، جلال الدّين سيوطى ، چاپ دوم ، منشورات رضى .\r\n7 . اجود التقريرات ، تقريرات درس آية اللَّه ميرزا محمّد حسين نايينى ، سيّد أبو القاسم خويى ، كتابفروشى مصطفوى ، قم .\r\n8 . الاحكام فى الاصول الاحكام ، سيف الدّين أبو الحسن على بن على بن محمّد آمدى ، دار الكتب العلميّه .\r\n9 . احكام القرآن ، أبو بكر احمد بن على رازى جصّاص ، دار الكتب العلميّه ، بيروت ، چاپ اوّل ، 1415 .\r\n10 . الادلة العقليّه و علاقتها بالنقليّه ، دكتر محمّد سعيد شحّاته .\r\n11 . الاصابة فى تمييز الصحابة ، ابن حجر عسقلانى ، دار احياء التراث ، بيروت ، چاپ اوّل .\r\n12 . ارشاد الفحول ، محمّد بن على بن محمّد شوكانى ، تحقيق احمد عزّ و عِنانه ، دار الكتاب العربى ، بيروت ، چاپ دوم ، 1421 ق .\r\n13 . الاصول العامة للفقه المقارن ، سيّد محمّد تقى حكيم ، تحقيق مجمع جهانى اهل بيت عليهم السلام قم ، چاپ دوم ، 1418 ق .\r\n14 . اصول الفقه ، شيخ محمّد رضا مظفر ، دار النعمان ، نجف اشرف ، چاپ دوم ، 1386 ق .\r\n15 . اصول الفقه الاسلامى ، محمّد ابو زهره ، دار الفكر العربى ، 1377 ق .\r\n16 . الكافى ، أبو جعفر محمد بن يعقوب كلينى ، مصحح : على اكبر غفارى ، دار الاضواء ، بيروت ، 1405 ق .\r\n\r\n\r\n","description":"","footnote":"\r\n( 1 ) . رسائل ( فرائد الاصول ) ، ص 449 ؛ كفاية الاصول ، ج 2 ، ص 392 .\r\n( 2 ) . روضة الناظر ، ج 2 ، ص 366 ؛ رسائل ، ج 2 ، ص 760 .\r\n","page_name":" 206 ","page_number":206},
  {"content":"\r\n\r\n17 . اصول مذهب الشيعة الاثنى عشريّة ، دكتر ناصر بن عبد اللَّه بن على القفارى ، دار الرضا للنشر و التوزيع ، چاپ سوم ، 1418 ق .\r\n18 . اللباب فى اصول الفقه ، صفوان عدنان داوودى ، دار القلم ، دمشق ، چاپ اوّل ، 1420 ق .\r\n19 . امالى مفيد ، أبو عبد اللَّه محمّد بن محمّد بن نُعمان عُكبرى بغدادى ، انتشارات جامعهء مدرّسين حوزهء علميّهء قم ، چاپ چهارم ، 1418 ق .\r\n20 . انوار الاصول ، تقريرات درس آية اللَّه مكارم شيرازى ، احمد قدسى ، انتشارات نسل جوان ، چاپ دوم ، 1416 ق .\r\n21 . انوار الفقاهة ، آية اللَّه ناصر مكارم شيرازى ، مدرسة الامام امير المؤمنين عليه السلام ، چاپ دوم ، 1413 ق .\r\n22 . اوائل المقالات ، محمّد بن محمّد بن نعمان عُكبرى ( شيخ مفيد ) .\r\n23 . بحار الأنوار ، محمّد باقر مجلسى ، دار احياء التراث العربى ، بيروت ، چاپ سوم ، 1403 ق .\r\n24 . بحوث فى الاصول ، تقريرات درس شهيد آية اللَّه صدر ، سيّد محمود هاشمى ، المجمع العلمى للشهيد صدر ، چاپ اوّل ، 1405 ق .\r\n25 . بصائر الدرجات ، أبو جعفر محمّد بن حسن بن فروخ الصفار القمى .\r\n26 . البيان فى تفسير القرآن ، سيّد أبو القاسم الخويى ، مطبعة العلميّهء قم ، چاپ پنجم ، 1394 ق .\r\n27 . تأويل مختلف الحديث ، عبد اللَّه بن مسلم بن قتيبه ، دار الجيل ، بيروت ، 1411 ق .\r\n28 . تاريخ ابن خلدون ، عبد الرحمن بن خلدون مغربى ، دار الكتاب اللبنانى .\r\n29 . تعارض الادلة الشرعية ، تقريرات درس آية اللَّه سيّد محمّد باقر صدر ، سيّد محمود هاشمى ، المكتبة الاسلاميّة الكبرى ، چاپ دوم ، 1396 ق .\r\n30 . تفسير بيضاوى ، ناصر الدين ابو سعيد عبد اللَّه بن عمر بن محمّد شيرازى بيضاوى ، مؤسّسة الاعلمى ، بيروت ، 1410 ق .\r\n31 . تفسير عياشى ، أبو نصر محمّد بن مسعود بن عيّاش سمرقندى ، المكتبة العلميّة الاسلاميّه .\r\n32 . تفسير قاسمى ( محاسن التأويل ) ، محمّد جمال الدّين القاسمى ، دار الفكر ، بيروت ، چاپ دوم ، 1398 ق .\r\n33 . تفسير القرآن بالقرآن عند العلامة الطباطبائى ، دكتر خضير جعفر ، دار القرآن الكريم ، قم ، چاپ اوّل ، 1411 ق .\r\n34 . التفسير الكبير ، فخر رازى ، مكتب الاعلام الاسلامى ، قم ، چاپ سوم ، 1413 ق .\r\n35 . توحيد صدوق ، أبو جعفر محمّد بن على بن حسين بن بابويه قمى ، مؤسّسة الاعلمى ، بيروت .\r\n36 . تهذيب التّهذيب ، ابن حجر عسقلانى ، دار الكتب العلميّة ، بيروت ، چاپ اوّل ، 1415 ق .\r\n37 . الجامع لاحكام القرآن ، أبو عبد اللَّه محمّد بن احمد الانصارى القرطبى ، دار الكتب العلميّه ، بيروت ، چاپ پنجم .\r\n38 . جامع احاديث الشيعة ، اسماعيل معزى ملايرى ، نشر صحف ، قم ، 1413 ق .\r\n39 . الحدائق الناضرة فى احكام العترة الطاهره ، شيخ يوسف بحرانى ، انتشارات جامعهء مدرّسين حوزهء علميّهء قم ، چاپ اوّل ، 1363 ش .\r\n40 . الدرّ المنثور فى التفسير بالمأثور ، جلال الدّين سيوطى ، دار الفكر بيروت ، 1414 ق .\r\n41 . الدراية فى علم مصطلح الحديث ، زين الدين عاملى ( شهيد ثانى ) ، مطبعة النعمان ، نجف اشرف .\r\n42 . الذريعة الى تصانيف الشيعة ، شيخ آقابزرگ تهرانى ، دار الاضواء بيروت ، چاپ سوم ، 1403 ق .\r\n43 . ذكرى الشيعة فى احكام الشريعه ، أبو عبد اللَّه محمّد بن مكى عاملى ، مكتبة بصيرتى .\r\n44 . رجال كشّى ، اختيار معرفة الرجال ، مؤسّسة آل البيت عليهم السلام لاحياء التراث .\r\n45 . روضة الناظر و جنّة المناظر فى اصول الفقه على مذهب\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاحمد بن حنبل ، موفق الدين عبد اللَّه بن احمد بن قدامه ، مؤسّسة الريان ، بيروت .\r\n46 . السرائر الحاوى لتحرير الفتاوى ، أبو جعفر محمّد بن منصور بن احمد بن ادريس حلّى ، انتشارات جامعهء مدرّسين حوزهء علميّهء قم ، چاپ چهارم ، 1417 ق .\r\n47 . سنن ابن ماجه ، حافظ أبو عبد اللَّه محمّد بن يزيد قزوينى ، دار الفكر بيروت .\r\n48 . سنن الكبرى ، حافظ أبو بكر احمد بن حسين بن على بيهقى ، دار الفكر بيروت ، چاپ اوّل .\r\n49 . شرح نووى بر مسلم ، محيى الدّين نووى ، دار الكتاب العربى ، بيروت ، چاپ دوم ، 1407 ق .\r\n50 . شرح المعالم فى اصول الفقه لابن التلمسانى ، عبد اللَّه محمّد بن على شرف الدين أبو محمّد الفهرى المصرى ، عالم الكتب بيروت ، چاپ اوّل ، 1419 ق .\r\n51 . شرح المقاصد تفتازانى ، مسعود بن عمر بن عبد اللَّه ( سعد الدين تفتازانى ) ، تحقيق دكتر عبد الرحمن عميره ، عالم الكتب ، بيروت ، چاپ اوّل ، 1409 ق .\r\n52 . شرح نهج البلاغه ، لابن ابى الحديد ، دار احياء التراث العربى ، بيروت .\r\n53 . صحيح بخارى ، أبو عبد اللَّه محمّد بن اسماعيل بخارى ، دار احياء التراث العربى ، بيروت .\r\n54 . صحيح ترمذى ، أبو عيسى محمّد بن عيسى الترمذى .\r\n55 . صحيح مسلم ، امام أبو الحسين مسلم بن حجّاج قشيرى نيشابورى ، دار احياء التراث العربى ، بيروت .\r\n56 . الصواعق المحرقه على اهل الرفض و الضلال و الزندقه ، أبو العباس احمد بن محمّد بن محمّد بن على بن حجر هيتمى ، مؤسّسة الرّساله ، چاپ اوّل ، 1417 ق .\r\n57 . الطبقات الكبرى معروف به طبقات ابن سعد ، محمّد بن سعد ، چاپ دار الصادق ، بيروت .\r\n58 . عوالى اللئالى ، محمّد بن على بن ابراهيم الاحسائى ، معروف به ابن ابى جمهور ، مطبعة سيّد الشهداء عليه السلام ، چاپ اوّل ، 1403 ق .\r\n59 . فرائد الاصول ( رسائل ) ، شيخ مرتضى انصارى ، چاپ محشى به حاشيه ملّا رحمت اللَّه ، كتابفروشى مصطفوى قم ، 1376 ق .\r\n60 . الفوائد الحائريّة ، محمّد باقر بن محمّد اكمل ( وحيد بهبهانى ) ، مجمع الفكر الاسلامى ، چاپ اوّل ، 1415 ق .\r\n61 . الفوائد المدنيه ، مولى محمّد امين استرآبادى ، دار النشر لاهل البيت عليهم السلام .\r\n62 . فواتح الرحموت بشرح مسلم الثبوت ( حاشيه كتاب المستصفى ) .\r\n63 . الفهرست فى اخبار العلماء الصنفين من القدماء و المحدّثين و اسماء كتبهم ، محمّد بن اسحاق النديم .\r\n64 . قاعدة الفراغ و التجاوز ، سيّد محمود هاشمى ، چاپ اوّل ، دفتر تبليغات اسلامى حوزهء علميّهء قم ، 1408 ق .\r\n65 . قوانين الاصول ، أبو القاسم بن حسن گيلانى معروف به ميرزاى قمى ، دار الطباعة استاد على قليخان ، 1299 ق .\r\n66 . القواعد الفقهيّه ، آية اللَّه ناصر مكارم شيرازى ، منشورات دار العلم ، بيروت ، چاپ چهارم ، 1401 ق .\r\n67 . الكشاف عن حقائق غوامض التنزيل و عيون الاقاويل فى وجوه التأويل ، جار اللَّه محمود بن عمر زمخشرى .\r\n68 . كشف الظنون عن اسامى الكتب و الفنون ، ملّا كاتب شلبى معروف به حاجى خليفه ، دار الكتب العلميّة بيروت .\r\n69 . كشف المراد فى شرح تجريد الاعتقاد ، جمال الدّين حسن بن يوسف بن على بن مطهر ( علّامهء حلّى ) ، مؤسّسهء الاعلمى ، بيروت ، چاپ اوّل ، 1399 ق .\r\n70 . كفاية الاصول ، آخوند ملّا محمّد كاظم خراسانى ، به خط طاهر خوشنويس ، انتشارات علميّهء اسلاميّه .\r\n71 . كنز العرفان فى فقه القرآن ، جمال الدّين مقداد بن عبد اللَّه سيورى .\r\n72 . كنز العمّال فى سنن الاقوال و الافعال ، على متقى هندى ، مؤسّسة الرساله ، 1413 ق .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n73 . كنز الفوائد ، الامام ابو الفتح شيخ محمّد بن على بن عثمان الكراجكى الطرابلسى ، دار الاضواء بيروت ، 1405 ق .\r\n74 . المبسوط ، شمس الدين سرخسى ، دار المعرفة بيروت ، 1414 ق .\r\n75 . مجموعه فتاواى ابن تيميه ، تقى الدين احمد بن تيميه حرّانى دمشقى حنبلى ، دار الوفاء ، چاپ اوّل ، 1418 ق .\r\n76 . مجمع البحرين طريحى .\r\n77 . المحلى بالآثار ، أبو محمّد على بن احمد بن سعيد بن حزم اندلسى ، دار الفكر بيروت ، 1408 ق .\r\n78 . المستدرك على الصحيحين ، حافظ أبو عبد اللَّه محمّد بن عبد اللَّه الحاكم النيشابورى ، دار الكتب العلميّه ، بيروت ، چاپ اوّل ، 1411 ق .\r\n79 . المستصفى من علم الاصول ، ابو حامد محمّد بن محمّد بن محمّد غزالى طوسى ، مؤسسة الرسالة ، چاپ اوّل ، 1417 ق .\r\n80 . مسند احمد ، أبو عبد اللَّه شيبانى ، دار احياء التراث العربى ، چاپ سوم ، بيروت 1415 ق .\r\n81 . مصباح الاصول ، تقرير درس آية اللَّه خويى ، سيد محمّد سرور واعظ حسينى ، چاپ نجف ، 1386 ق .\r\n82 . معالم الدين ، أبو منصور جمال الدين حسن بن زين الدين ( ابن شهيد الثانى ) ، خط عبد الرحيم ، 1297 ق .\r\n83 . المعتبر ، أبو القاسم الحلّى ( محقق حلّى ) ، به خط محمّد باقر تفرشى ، 1318 ق .\r\n84 . معترك الاقران ، جلال الدين سيوطى ، دار الكتب العلميّه ، بيروت ، چاپ اوّل ، 1408 ق .\r\n85 . المعتمد فى اصول الفقه ، أبو الحسين محمّد بن على بن طيب بصرى معتزلى ، دار الكتب العلميّه ، بيروت .\r\n86 . مقدمه مرآة العقول ، سيد مرتضى عسكرى ، دار الكتب الاسلاميّه ، تهران ، 1404 ق .\r\n87 . مقياس الهداية فى علم الدراية ، شيخ عبد اللَّه مامقانى .\r\n88 . ملخص ابطال القياس ، سعيد الافغانى .\r\n89 . مناهل العرفان فى علوم القرآن ، شيخ محمّد عبد العظيم زرقانى ، دار احياء التراث العربى ، بيروت ، 1416 ق .\r\n90 . من لا يحضره الفقيه ، أبو جعفر محمّد بن على بن حسين بن بابويه قمى ، دار الاضواء ، بيروت ، چاپ ششم ، 1405 ق .\r\n91 . منهاج السنّة النبويّة فى نقض كلام الشيعة و القدريه ، أبو العباس احمد بن تيميه حرانى دمشقى حنبلى ، چاپ اوّل ، 1322 ق .\r\n92 . الموافقات فى اصول الاحكام ، حافظ أبو إسحاق ابراهيم شاطبى ، دار الفكر .\r\n93 . الموسوعة الفقهية الميسّره ، محمّد على انصارى ، مجمع الفكر الاسلامى ، چاپ اوّل ، 1415 ق .\r\n94 . موقف الرافضة فى القرآن ، مامادوكا رامبيرى ، مكتبة ابن تيميه .\r\n95 . المهذّب فى اصول الفقه المقارن ، دكتر عبد الكريم بن على بن محمّد نملة ، مكتبة الرشد ، رياض ، چاپ اوّل ، 1420 ق .\r\n96 . ميزان الاعتدال فى نقد الرجال ، حافظ شمس الدين محمّد بن احمد ذهبى ، دار الكتب العلميّه ، بيروت .\r\n97 . الميزان فى تفسير القرآن ، سيّد محمّد حسين طباطبايى ، مؤسسهء مطبوعاتى اسماعيليان ، قم ، 1390 ق .\r\n98 . نظرات فى اصول الفقه ، دكتر عمر سليمان الاشقر ، دار النفائس بيروت ، چاپ اوّل ، 1419 ق .\r\n99 . وسائل الشيعة ، محمّد بن حسن الحرّ العاملى ، دار احياء التراث العربى ، بيروت ، چاپ چهارم ، 1391 ق .\r\n100 . هداية الابرار الى طريق الائمة الاطهار عليهم السلام ، حسين بن شهاب الدين كركى عاملى ، مؤسسهء احياء الاحياء .\r\n101 . ينابيع المودّه لذوى القربى عليهم السلام ، سليمان بن ابراهيم حسينى بلخى قندوزى حنفى ، دار الاسوة ، چاپ اوّل ، 1416 ق .\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n\r\n7 - عدم خلأ قانونى در اسلام\r\nتعريف حكم و اقسام آن\r\nقوانين ثابت و متغيّر و تأثير زمان و مكان\r\nانفتاح باب اجتهاد\r\nآيا خلأ قانونى وجود دارد ؟\r\nآيا منطقة الفراغ ( ميدان‌هاى آزاد قانون‌گذارى ) واقعيت دارد ؟\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\nعدم خلأ قانونى در اسلام\r\n\r\nپيشگفتار :\r\nالف ) جهانى كه در آن زندگى مىكنيم داراى نظم خاصّى بوده و تمامى ذرات آن هدفمند و تحت هدايت عمومى مىباشد . از كوچك‌ترين ذرّات اتم گرفته تا بزرگترين كهكشان‌ها و اجرام آسمانى كه تاكنون شناخته شده‌اند ، همگى گواه بر اين حقيقت هستند . قرآن كريم نيز به اين موضوع اشاره كرده ، مىفرمايد :  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى » .  « 1 »\r\nب ) انسان نيز از اين قانون الهى تكوينى مستثنا نيست ولى از آنجا كه موجودى داراى عقل و شعور است ، خداوند هدايت تكوينىاش را با هدايت تشريعى او به وسيلهء پيامبران ، همراه كرده است . « 2 »\r\nج ) از سوى ديگر ، انسان موجودى اجتماعى است زيرا نيازهايى دارد كه جز در قالب اجتماع برآورده نمىشود همچون نيازهاى مادّى و عاطفى انسان‌ها به يكديگر .\r\nد ) زندگى در اجتماع باعث پيدايش تزاحم منافع بين افراد مىگردد و علاوه بر اين استمرار زندگى اجتماعى نيازمند تقسيم وظايف بين اشخاص و مديريت كلان اجتماعى است . بدين ترتيب عقل انسان حكم مىكند كه براى بقاى زندگى اجتماعى هم به وجود قانونى نيازمند است كه تزاحمات موجود ميان افراد را حل كرده و يا مانع ايجاد تزاحم بين آنان شود و نيز وظايف اجتماعى را بين اشخاص تقسيم نمايد و هم نيازمند وجود مجرى قانون است كه آن را عادلانه به اجرا بگذارد .\r\nه ) تاريخ زندگى انسان ، نشانگر تلاش‌هاى بىشمارى است كه انسان‌ها براى رسيدن به قانون مطلوب و دسترسى به مجريان عادل به كار بسته‌اند ولى از آنجا كه شناخت انسان از خود و محيط پيرامونش ناقص بوده و همواره در حال تكامل است ، هيچ‌كدام از اين تلاش‌ها نتوانسته است به نتيجهء قطعى برسد و لذا هميشه شاهد اصلاحات و تغييرات فراوانى بوده و هستيم كه انسان‌ها در قوانين\r\n\r\n\r\n","description":"","footnote":"\r\n( 1 ) . طه ، آيهء 50 .\r\n( 2 ) . ر . ك : تفسير نمونه ، ج 13 ، ص 219 .\r\n","page_name":" 213 ","page_number":213},
  {"content":"\r\n\r\nموضوعه خود اعمال مىكنند ولى آيا قوانينى كه بشر امروز در قرن بيست و يكم به آنها دست يافته است ، كاملترين قوانين بوده و نياز به تغيير و اصلاح ندارند ؟\r\nقانون‌گذاران ، خود به اين سؤال پاسخ منفى مىدهند و معتقدند كه اصولًا هيچ‌گاه نمىتوان از قانون نهايى و كامل سخن گفت بلكه روند وضع قانون همچون ديگر تصميماتى كه انسان در زندگى خود مىگيرند ، روند آزمون و خطاست يعنى انسان راه‌هاى مختلف را مىآزمايد و پس از پى بردن به خطاى خود ، آن را اصلاح مىكند سپس به آزمايش اصلاحات خود مىپردازد تا خطاهاى آن را دريابد و اين مراحل پىدرپى تكرار مىشود . بدين ترتيب بشر به عجز عقل خود از دستيابى به قانون كامل اعتراف مىكند .\r\nپيامبر اسلام صلى الله عليه و آله به عنوان پيام‌آور كاملترين دين و خاتم اديان الهى آمده است تا غل و زنجير آرا و افكار باطل را از دست و پاى بشر باز كند و به مدد وحى ، عقل انسان را به سوى بهترين و كاملترين قوانين هدايت كند . چنان كه قرآن كريم در وصف پيامبر اكرم صلى الله عليه و آله مىفرمايد : «  « يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ »  ؛ آنان را به معروف دستور مىدهد و از منكر بازمىدارد ، اشياى پاكيزه را براى آنها حلال مىشمرد و ناپاكىها را تحريم مىكند و بارهاى سنگين و زنجيرهايى را كه بر آنها بود ( از دوش و گردنشان ) بر مىدارد » . « 1 »\r\nاز نظر عقلى نيز كاملًا واضح است كه هيچ كس به جز خالق انسان كه به تمامى جزئيات وجود او و مبدأ و معادش آگاهى دارد نمىتواند قانون كاملى براى وى تنظيم كند كه دربردارندهء سعادت دنيا و آخرت او باشد .\r\nبه عبارت ديگر عقل درك مىكند كه يك قانونگذار كامل بايد داراى خصوصياتى باشد :\r\n1 . علم وسيع و همه جانبه به انسان و ويژگىهاى جسمى و روحى او و راهى كه سعادت وى را تأمين مىكند .\r\n2 . عدم بخل از ارائهء راه سعادت به انسان .\r\n3 . ترجيح ندادن منافع خود يا منافع فردى و گروهى و به تعبير ديگر رعايت عدالت به طور كامل .\r\nواضح است كه اين خصوصيات به طور كامل فقط در خداوند متعال وجود دارد و لذا تنها اوست كه صلاحيت وضع قوانين ثابت و دائمى را براى انسان دارا مىباشد . چنان كه در قرآن كريم فرموده است :\r\n « إِنِ الْحُكْمُ إِلَّا لِلَّهِ » .  « 2 »  * \r\nاز اين مطلب گاهى به توحيد در تشريع تعبير مىشود .\r\n* * * سؤال مهمّى كه در اين زمينه قابل طرح است اين است كه با توجّه به تحولاتى كه در زندگى انسان و نيازهاى او در طول قرون و اعصار پيدا مىشود و با عنايت به حوادث بىشمارى كه براى انسان پيش مىآيد ، چگونه قوانين ثابت و محدود شرعى\r\n\r\n\r\n","description":"","footnote":"\r\n( 1 ) . اعراف ، آيهء 157 .\r\n( 2 ) . يوسف ، آيهء 40 .\r\n","page_name":" 214 ","page_number":214},
  {"content":"\r\n\r\nمىتواند پاسخگوى اين نيازها باشد ؟\r\nبراى پاسخ به اين سؤال ، لازم است كه در ابتدا پاره‌اى از مفاهيم تبيين گردد :\r\n\r\n1 . تعريف حكم و اقسام آن\r\nحكم شرعى به دستوراتى گفته مىشود كه از سوى خداوند براى زندگى مادى يا معنوى بشر ، صادر شده است و داراى تقسيمات مختلفى است .\r\nبخشى از اين تقسيمات ارتباطى با بحث ما ندارد ولى عمده تقسيمى كه مربوط به اين بحث است ، تقسيم حكم به حكم اولى و ثانوى و حكم حكومتى است .\r\n\r\nالف ) حكم اوّلى\r\nاحكام اوليه ، احكامى هستند كه بر موضوعات معينى قرار داده شده‌اند قطع نظر از عوارض و حالات ثانوى كه بر آن موضوع ، عارض مىشود مانند وجوب نماز و روزه و حج يا طهارت آب كُر و جارى و صحت بيع و بطلان معامله ربوى .\r\n\r\nب ) حكم ثانوى\r\nاحكام ثانوى ، احكامى هستند كه به جهت عروض بعضى حالات خاص ، وضع مىشوند مانند موارد عسر و حرج و ضرر و يا مقدّميّت كه سبب وجوب مقدّمه مىشود و يا تقيّه كه بعضى از احكام را تغيير مىدهد . در اين گونه موارد ، احكام ثانويه ، احكام اوّليه را تحت تأثير قرار مىدهد و به حكم ديگرى مبدّل مىسازد . قرآن مجيد مىفرمايد :  « فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ »  « 1 » در اين آيه حكم تحريم ميّته به دليل اضطرار برداشته شده است .\r\nو نيز مىفرمايد : «  « لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ  . . .  إِلَّا أَنْ تَتَّقُوا مِنْهُمْ تُقاةً »  ؛ افراد با ايمان نبايد كافران را به جاى مؤمنان به عنوان دوست و سرپرست خود انتخاب كنند . . . مگر اين كه از آنها تقيّه كنيد ( و به جهت اهداف مهمترى با آنها پيوند دوستى بريزيد ) » . « 2 »\r\n\r\nج ) حكم حكومتى\r\nاحكام حكومتى ، مقرّرات خاصى است كه حاكم اسلامى براى اجراى احكام اوّلى يا ثانوى وضع مىكند مانند مقرّرات مربوط به گذرنامه و رانندگى و تشكيلات ارتش و مانند آن كه همگى براى برقرارى نظم جامعه كه وجوب آن از احكام اوّليه اسلام است توسّط حكومت و زير نظر حاكم اسلامى وضع مىشود . احكام حكومتى ممكن است در راستاى اجراى احكام اوّليه باشد ، مانند آنچه در بالا گفته شد و يا در راستاى اجراى احكام ثانويه . مثلًا استفاده از مواد مخدّر ( و همچنين به عقيده بعضى تمام انواع دخانيات ) به حكم لا ضرر حرام است . حكومت اسلامى براى اجراى اين حكم ، احكام مختلفى در زمينهء مجازات قاچاقچيان و چگونگى برخورد با آنها و همچنين معتادان صادر مىكند . اين احكام كه مقدمه‌اى براى اجراى حكم ثانوى حرمت مواد\r\n\r\n\r\n","description":"","footnote":"\r\n( 1 ) . بقره ، آيهء 173 .\r\n( 2 ) . آل عمران ، آيهء 28 .\r\n","page_name":" 215 ","page_number":215},
  {"content":"\r\n\r\nمخدر يا دخانيات است ، حكم حكومتى محسوب مىشود .\r\nبنابراين هرگز نبايد تصوّر كرد كه احكام حكومتى ، همرديف احكام اوّلى و ثانوى است و حكومت اسلامى ، حق قانون‌گذارى به ميل و تشخيص خود دارد زيرا شارع مقدّس تنها خداست ، هر چند گاه به پيامبر اسلام در موارد محدودى ، اجازه تشريع داده شده و خداوند آن را معتبر شمرده است .\r\nآرى جمعى از دانشمندان اهل سنّت در مورد « ما لا نصّ فيه » اجازه قانون‌گذارى به فقيه داده‌اند و چنين احكامى را در رديف احكام اوّليه شمرده‌اند و بنا به عقيده تصويب ، آن را حكم خدا مىدانند ولى در روايات اهل بيت عليهم السلام شديداً اين معنا انكار شده است .\r\nبه اين ترتيب ، احكام حكومتى هميشه احكام اجرايى هستند كه هرگز خارج از محدودهء احكام اوّلى و ثانوى نمىباشد .\r\nعزل و نصب‌ها و تعيين مناصب و پست‌ها نيز جزء احكام حكومتى محسوب مىشوند كه تمام آنها جنبهء اجرايى دارد و در مسير پياده كردن احكام اوّلى و ثانوى است .\r\nنكتهء قابل توجّه اين كه اصل اختيار حاكم در وضع احكام حكومتى جزء احكام اوّليه است . يعنى خداوند به حاكم اسلامى اين حق را داده كه براى اجراى احكام الهى ، مقرّراتى را از طريق تصميم خود و يا شوراهايى كه زير نظر اوست ، وضع نمايد . « 1 »\r\n\r\n2 . قوانين ثابت و متغيّر و تأثير زمان و مكان\r\nگرچه دربارهء موضوع بالا در همين كتاب بحث مستوفايى آمده ولى در اينجا نيز اشارهء كوتاهى به اين مسأله ، مورد نياز است .\r\nبىشك احكامى داريم كه همواره ثابت و پابرجاست مانند وجوب نماز و روزه و حج و جهاد و مانند آن .\r\nولى احكام ديگرى داريم كه با اختلاف و تغيير زمان و مكان دگرگون مىشود . يعنى زمان و مكان موضوعات را تغيير مىدهد و حكم به تبع آن تغيير مىكند ، زيرا هميشه ، احكام تابع موضوعات است ؛ اگر مىگوييم : « الخمر حرام » تا زمانى است كه موضوع خمر باقى است اما اگر مبدّل به خلّ ( سركه ) شد به يقين پاك مىشود . بديهى است تحريم خمر هرگز نسخ نشده ، بلكه موضوع دگرگون شده است .\r\nمسألهء تأثير زمان و مكان در تغيير احكام نيز همين گونه است مثلًا خريدوفروش خون را در سابق حرام مىدانستند چون منفعت محلّلهء قابل توجّهى نداشت اما امروز كه از خون انسان‌ها براى نجات جان مصدومين و مجروحين و مانند آنها بهره مىگيرند ، موضوع دگرگون شده و داراى منفعت محلّلهء قابل توجّهى شده است لذا در اين شرايط خريدوفروش آن جايز است .\r\nبسيارى از مسائل مستحدثه در عصر و زمان ما\r\n\r\n\r\n","description":"","footnote":"\r\n( 1 ) . براى توضيح بيشتر به كتاب أنوار الفقاهة ، كتاب البيع ، ج 1 ، ص 536 و كتاب الاصول العامة للفقه المقارن ، ص 73 و 74 مراجعه شود .\r\n","page_name":" 216 ","page_number":216},
  {"content":"\r\n\r\nو در زمان‌هاى آينده از طريق اصول كليه‌اى كه در كتاب و سنّت وارد شده با در نظر گرفتن دگرگونى موضوعات حلّ مىشود .\r\nمسائل مربوط به تشريح بدن انسان‌ها براى تكميل علم طب و همچنين پيوند اعضا و مسائل بانكدارى و انواع شركت‌ها و انواع بيمه‌ها و تجارت‌هاى الكترونيكى و سفرهاى فضايى و امثال آن همگى در پرتو اصول كليّه با در نظر گرفتن تغيير موضوعات بر حسب زمان و مكان قابل حلّ است و از اين نظر خلأ قانونى وجود ندارد .\r\nبار ديگر تأكيد مىكنيم كه احكام هرگز دگرگون نمىشوند ، در واقع دگرگونى در موضوعات است كه با تغيير زمان يا مكان حاصل مىشود .\r\n* * * \r\n3 . انفتاح باب اجتهاد\r\nدربارهء مفتوح بودن باب اجتهاد و عدم آن بحث‌هاى مفصّلى در ميان دانشمندان از قديم الايّام تاكنون بوده است . فقهاى اماميّه همگى اعتقاد داشتند كه باب اجتهاد در تمام مسائل فقه مفتوح است . به عبارت ديگر : اجتهاد در احكام اسلامى محدود به چند نفر نبوده و پايان نيافته است ؛ تمام مجتهدان فقهاى آگاه به مبانى شرع مىتوانند احكام اسلامى را استخراج كنند واى بسا فقهاى امروز از فقهاى ديروز آمادگى بيشترى براى استنباط احكام دارند زيرا وارث علوم آنها هستند و علومى نيز از خود بر آن مىافزايند .\r\nاين در حالى است كه در گذشته علماى اهل سنّت ، غالباً معتقد به انسداد باب اجتهاد بودند و مىگفتند : اجتهاد محدود به گروهى از فقهاى پيشين بوده و ديگران حق ندارند در مسائل شرع اجتهاد كنند بلكه بايد همگى از آنان پيروى نمايند .\r\nولى در اين اواخر گروهى از علماى اهل سنّت اين عقيدهء را كنار گذاشتند و باب اجتهاد را به روى همهء آگاهان به مبانى شرع مفتوح دانستند مخصوصاً در مسائل مستحدثه كه احكام آن در كلمات فقهاى پيشين نيامده است .\r\nبحث دربارهء دلايل طرفين و مستندات قائلين به مفتوح بودن باب اجتهاد يا مسدود بودن آن در همين كتاب با ذكر منابع و مدارك ، مشروحاً آمده است ، تنها هدف ما در اينجا اين است كه به عنوان يك مقدّمه‌اى براى مسألهء عدم خلأ قانونى در اسلام از آن بهره بگيريم .\r\n* * * \r\nآيا خلأ قانونى وجود دارد ؟\r\nبا توجّه به مقدّماتى كه ذكر شد اكنون به سراغ اصل مطلب مىرويم و براى پاسخ به سؤال فوق بايد نخست ببينيم منظور از خلأ قانونى چيست ؟\r\nسخن در اين است كه آيا در شريعت اسلامى با توجّه به جاودانگى و جهانى بودن آن تمام موضوعاتى كه در زندگى فردى و اجتماعى انسان‌ها وجود دارد حكم شرعى براى آنها ثابت است يا مواردى وجود دارد كه اسلام حكمى براى آنها ذكر\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nنكرده كه از آن به « موارد خلأ قانونى » تعبير مىشود ؟\r\nمذاهب اسلامى پاسخ‌هاى مختلفى به اين سؤال داده‌اند ؛ بسيارى از علماى اهل سنّت معتقد به وجود خلأ قانونى هستند و مىگويند مسائلى وجود دارد كه در كتاب و سنّت ، سخنى از آن به ميان نيامده است ، با آنكه معتقدند اين مسائل مورد نياز و ابتلاست .\r\nغزالى در كتاب « المستصفى » نسبت به اين گونه مسائل كه از آن به « ما لا نصّ فيه » تعبير مىكنند ، مىنويسد : « در واقعه‌اى كه نصّى در آن نيست حكم معيّنى وجود ندارد كه مجتهد از طريق ظنّ بدنبال آن برود بلكه حكم ، تابع ظنّ مجتهد است و به تعبير ديگر : حكم خداوند متعال بر هر مجتهدى همان است كه بر ظنّ او غالب مىشود و مختار ما ( غزالى ) نيز همين است و قاضى ( أبو بكر باقلانى ) نيز همين عقيده را پذيرفته ، ولى گروهى از قائلين به تصويب معتقدند كه در « ما لا نصّ فيه » حكم معيّنى وجود دارد كه مجتهد در جستجوى آن است زيرا اجتهاد و طلب ، بدون وجود مطلوب معنا ندارد ولى با اين حال ، مجتهد مكلّف نيست كه حتماً به آن حكم واقعى برسد و لذا در هر حال ، او مصيب است هر چند خطا كرده باشد و به آن حكم معيّن واقعى نرسد زيرا نسبت به آن تكليفى ندارد بلكه تكليفش همان است كه به آن رسيده است » . « 1 »\r\nولى عقيدهء تصويب و وجود « ما لا نصّ فيه » مورد اتّفاق همهء علماى اهل سنّت نيست ، ابن حزم در رسالهء « ابطال القياس و الرأى و الاستحسان . . . » مىگويد : اعتراف به وجود « ما لا نصّ فيه » درست نيست « لأنّ الدين كلّه منصوص عليه ؛ زيرا تمام احكام دين در نصوص ( عامّه و خاصّه ) آمده است » . « 2 »\r\nبه اين ترتيب ، اوّلًا : هر چند همهء علماى اهل سنّت قائل به فقدان نصّ نيستند ولى گروه كثيرى معتقد به آن هستند ، ثانياً : در اينكه آيا در موارد فقدان نصّ ، حكم الهى وجود دارد يا ندارد ؟ دو عقيده وجود دارد ، عقيدهء اوّل همان است كه غزالى ( و جمعى زيادى از اشاعره ) به آن معتقدند و مىگويند :\r\nدر اين گونه موارد هيچ حكم الهى وجود ندارد بلكه مجتهد بازهم به گمان خود ( از طريق استحسان و مصالح مرسله و مانند آن ) حكمى وضع مىكند و خداوند هم آن حكم را امضا مىفرمايد و به اين ترتيب به تعداد نظرات فقها احكام متعددى در واقع وجود دارد ( و اين را تصويب اشعرى مىگويند ) .\r\nگروه ديگرى مىگويند : حكمى در واقع وجود دارد كه مجتهد در جستجوى آن است ولى اگر به آن نرسد وظيفه‌اى نسبت به آن ندارد ، وظيفه‌اش همان است كه از طريق ظنّ و گمان به آن رسيده ( و اين را تصويب معتزلى مىگويند ) .\r\nاين در حالى است كه فقهاى اماميّه عموماً معتقدند كه :\r\nاوّلًا : هيچ مسأله‌اى از مسائل مورد نياز انسان تا پايان جهان وجود ندارد كه حكم آن به طور خاص يا\r\n\r\n\r\n","description":"","footnote":"\r\n( 1 ) . المستصفى ، ج 2 ، ص 363 ؛ الاصول العامة للفقه المقارن ، ص 617 .\r\n( 2 ) . المحلّى ، ج 1 ، ص 78 .\r\n","page_name":" 218 ","page_number":218},
  {"content":"\r\n\r\nبه طور عام در كتاب و سنّت نيامده باشد و براى اثبات اين موضوع به قرآن و سنّت استدلال مىكنند از جمله :\r\n1 . قرآن مجيد مىگويد :  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ » .  « 1 » مقتضاى عموم آيه اين است كه تمام احكامى كه مورد نياز انسان‌هاست حكم آن به صورت خاص يا به طور عام در قرآن بيان شده است .\r\n2 . در جاى ديگر مىخوانيم : «  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  ؛ امروز دين شما را كامل كردم و نعمتم را بر شما تمام نمودم و به اسلام به عنوان آيين شما راضى شدم » . « 2 »\r\nچگونه ممكن است آيين اسلام ، كامل باشد در حالى كه خلأ قانونى فراوانى در آن وجود دارد ؟\r\nبه همين دليل در حديثى از امام على بن موسى الرضا عليه السلام مىخوانيم :\r\n« ما ترك شيئاً يحتاج إليه الأمّة الّا بيّنه فمن زعم أن اللَّه عزّ و جلّ لم يكمل دينه فقد ردّ كتاب اللَّه\r\n؛ ( خداوند ) از بيان هيچ حكمى كه امّت به آن نيازمند باشد ، فروگذار نكرده است و اگر كسى گمان كند كه خداوند دينش را كامل نكرده كتاب خدا را رد نموده است » . « 3 »\r\n3 . در حديث معروف حجة الوداع مىخوانيم كه پيامبر اكرم صلى الله عليه و آله فرمود :\r\n« يا ايّها الناس و اللَّه ما من شىء يقرّبكم من الجنّة و يباعدكم من النّار إلّا و قد أمرتكم به و ما من شيء يقرّبكم من النّار و يباعدكم من الجنّة إلّا و قد نهيتكم عنه\r\n؛ اى مردم ! به خدا سوگند هيچ چيزى نيست كه شما را به بهشت نزديك و از جهنم دور سازد مگر آنكه به آن امر كردم . و هيچ چيز نيست كه شما را به جهنم نزديك و از بهشت دور كند مگر آنكه شما را از آن نهى نمودم » . « 4 »\r\nمطابق اين حديث هيچ حكمى در اسلام فروگذار نشده مگر اينكه پيامبر اكرم صلى الله عليه و آله به طور عام يا خاص آن را بيان فرموده است .\r\n4 . در حديث ديگرى از امام صادق عليه السلام مىخوانيم :\r\n« إنّ اللَّه أنزل في القرآن تبيان كلّ شيء حتّى و اللَّه ما ترك شيئاً يحتاج إليه العباد حتّى لا يستطيع عبد يقول : لو كان هذا أنزل في القرآن ؛ إلّا و قد أنزله اللَّه فيه\r\n؛ خداوند در قرآن حكم همه چيز را بيان كرده است . تا آنجا كه به خدا سوگند ! از بيان هيچ حكمى كه بندگان به آن نيازمند باشند فروگذار نكرده است ، تا بدان حدّ كه هيچ كس نمىتواند ادّعا كند كه : « چه خوب بود اگر اين مطلب هم در قرآن مىآمد » مگر آنكه همان نيز در قرآن آمده است » . « 5 »\r\n5 . در احاديث متعددى آمده است كه كتابى نزد على عليه السلام بود كه تمام آنچه را امّت ، تا روز قيامت به آن نياز دارد در آن مكتوب بود ، رسول خدا صلى الله عليه و آله املا مىفرمود و على عليه السلام مىنوشت . « 6 »\r\n6 . حديث ثقلين كه در منابع معروف حديثى اهل\r\n\r\n\r\n","description":"","footnote":"\r\n( 1 ) . نحل ، آيهء 89 .\r\n( 2 ) . مائده ، آيهء 3 .\r\n( 3 ) . تفسير برهان ، ج 1 ، ص 435 .\r\n( 4 ) . كافى ، ج 2 ، ص 74 ، ح 2 .\r\n( 5 ) . كافى ، ج 1 ، ص 59 ، ح 1 .\r\n( 6 ) . اين روايات به طور مبسوط در مقدمات كتاب جامع احاديث الشيعة ، باب 4 آمده است .\r\n","page_name":" 219 ","page_number":219},
  {"content":"\r\n\r\nسنّت و شيعه به طور متواتر وارد شده نيز شاهد ديگرى بر اين مدّعاست . زيرا پيامبر صلى الله عليه و آله در اين حديث مىفرمايد :\r\n« إنّي تارك فيكم الثقلين ما إنْ تمسّكتم بهما لن تضلّوا أبداً : كتاب اللَّه و عترتي أهل بيتي و إنّهما لن يفترقا حتّى يردا علىّ الحوض »\r\n. « 1 »\r\nمطابق اين حديث مراجعه به كتاب اللَّه و به اهل بيت در همهء احكام مشكل‌گشاست .\r\nفقهاى اماميّه با الهام از اين حديث تمام رواياتى را كه با طرق صحيح از ائمّهء اهل بيت عليهم السلام وارد شده ، گردآورى كرده و در منابع معروف خود نوشته‌اند و با توجّه به آنها كه مشتمل بر احكام عام و خاص است جاى خالى براى حكمى نمىبينند كه براى حلّ مشكل آن متوسّل به امورى ديگر بشوند .\r\nبه تعبير ديگر : هيچ واقعه‌اى از وقايعى كه گذشته و امروز و آينده رخ داده و مىدهد خالى از حكم نبوده و نيست منتها در بسيارى از وقايع ، حكم خاص ، وارد شده و در بسيارى ديگر حكم واقعه از عمومات و اطلاقات احكام اوّليه يا احكام ثانويه استفاده مىشود به گونه‌اى كه هيچ موردى نداريم كه در تحت يكى از نصوص خاصّه و يا عامّه ( اعمّ از احكام اوّليه و ثانويه ) مندرج نشود .\r\nبه تعبير سوم : مسألهء امامت امامان اهل بيت عليهم السلام ، بن بست خلأ قانونى را براى آنها شكسته است و سزاوار است فقهاى اهل سنّت احكام فقهى خود را از احاديث اهل بيت به مقتضاى حديث ثقلين بگيرند هر چند به امامت آنها اعتراف نداشته باشند تا خلأ قانونى در احكام اسلامى در برابر آنها خودنمايى نكند .\r\nچقدر فرق است بين مكتب ابو حنيفه كه مىگفت : احاديث صحيح پيامبر نزد من تنها هفده حديث است « 2 » و كسانى كه ده‌ها هزار روايت از امامان اهل بيت عليهم السلام نقل كرده‌اند كه حد اقل هزاران حديث آن از طريق راويان ثقه به ما رسيده است .\r\nثانياً : آنچه به عنوان تصويب اشعرى گذشت سر از فوضى و هرج و مرج عجيبى در مىآورد كه امير مؤمنان در يكى از خطبه‌هاى نهج البلاغه به آن اشاره مىكند ، آنجا كه مىفرمايد : گاه مسأله و دعوايى مطرح مىشود و قاضى به رأى خود در آنجا حكم مىكند سپس شبيه همان دعوا نزد قاضى ديگر عنوان مىگردد . او درست بر خلاف اوّلى حكم مىكند . سپس همهء اين قضات ( با آن آراى ضد و نقيض ) نزد پيشوايشان كه آنان را به قضاوت منصوب كرد ، گرد مىآيند و او رأى همهء آنها را تصديق و تصويب مىكند . در حالى كه خداى آنها يكى و پيامبرشان يكى و كتابشان نيز يكى است . آيا خداوند سبحان به آنها دستور اختلاف و پراكندگى داده است و آنها اطاعت فرمان او كرده‌اند يا اينكه آنها را از اختلاف برحذر داشته و آنها عصيان نموده‌اند يا اينكه دين ناقصى نازل كرده و در تكميل آن از آنها كمك خواسته است يا اينكه آنها شريك‌هاى خدايند و حق دارند بگويند ( حكم صادر\r\n\r\n\r\n","description":"","footnote":"\r\n( 1 ) . در كتاب « النص و الاجتهاد » منابع اين حديث از صحيح ترمذى و تفسير ابن كثير و جامع الاصول ابن اثير و كتب ديگر آمده است .\r\n( 2 ) . تاريخ ابن خلدون ، ج 2 ، ص 796 ، فصل ششم ، علوم الحديث .\r\n","page_name":" 220 ","page_number":220},
  {"content":"\r\n\r\nكنند و قانون بنويسند ) و بر خداوند لازم است رضايت دهد يا اينكه خداوند سبحان دين كاملى نازل كرده ، ولى پيامبر در تبليغ و اداى آن كوتاهى نموده است حال آنكه خداوند سبحان مىفرمايد :\r\n«  « ما فَرَّطْنا فِي الْكِتابِ مِنْ شَيْءٍ »  ؛ ما چيزى را در قرآن فروگذار نكرده‌ايم » . و مىفرمايد : « در قرآن بيان همه چيز آمده است » . « 1 »\r\n\r\nپاسخ به يك پرسش :\r\nممكن است اين سؤال در ذهن خوانندگان مطرح شود كه چگونه در اسلام هيچ گونه خلأ قانونى وجود ندارد در حالى كه با گذشت زمان مسائلى پيدا شده كه در سابق موضوعات آنها وجود نداشته تا چه رسد به حكم آنها ، و آنها را مسائل مستحدثه مىنامند .\r\nمانند بسيارى از مسائل پزشكى ( پيوند اعضا ، اهداى اعضا ، تشريح ، تلقيح مصنوعى و شبيه‌سازى ) و در ابواب معاملات مانند انواع بيمه ، تجارت الكترونيكى ، حقوق مربوط به كتاب‌ها و فيلم‌ها و اختراعات كه اصطلاحاً مالكيت معنوى ناميده مىشود و در مباحث مربوط به حكومت ، استفاده از روش دموكراسى و انتخابات مجالس قانون‌گذارى و رياست جمهورى و مانند آن ، حتّى در بخش عبادات مسائلى مربوط به نماز و روزهء در مسافرتهاى فضايى و مناطق قطبى كه سابقاً كمتر كسى به آنجا مسافرت مىكرد و الان سفر به آن مناطق زياد است .\r\nآيا مىتوان با آيات و روايات موجود پاسخگوى اين مسائل بود ؟\r\nهمانگونه كه در بحث مسائل مستحدثه در همين كتاب مشروحاً آمده است ما اصول و قواعد شناخته‌شده‌اى در اسلام داريم كه برگرفته از كتاب و سنّت و دليل عقل و اجماع است . و هيچ مسأله‌اى از مسائل مستحدثه نيست مگر اينكه تحت شمول يكى از اين اصول و قواعد است بسيارى از مسائل مستحدثه را مىتوان تحت عنوان لزوم حفظ نظم جامعهء اسلامى كه به اجماع و دليل عقل و روايات ثابت شده ، قرارداد و بخشى تحت عنوان مقدّمهء واجب مانند مسألهء تشريح و بسيارى از مسائل طبّى كه مقدّمهء حفظ نفوس است كه از اوجب واجبات محسوب مىشود و بخشى تحت عنوان لا ضرر و ضرورت و اضطرار قرار مىگيرد و بخش مهم ديگرى تحت قانون أهمّ و مهمّ و ترجيح أهمّ بر مهمّ عند دوران الامر بينهما واقع مىشود كه آن هم از اصول ثابت عقلى و نقلى است و همچنين ساير مسائل مستحدثه‌اى كه نصّ خاصّى دربارهء آن واقع نشده است .\r\nدر مسائل مربوط به عبادات نيز در بسيارى از موارد قاعدهء ميسور كه جنبهء عقلى و نقلى دارد حاكم است و يا مسألهء عسر و حرج ، تكليف را در آنجا روشن مىسازد .\r\n\r\n\r\n","description":"","footnote":"\r\n( 1 ) . نهج البلاغه ، خطبهء 18 . در ضمن مرحوم كلينى در كتاب كافى ، بابى آورده تحت عنوان « ليس شىء من الحلال و الحرام و جميع ما يحتاج الناس اليه الا و قد جاء فيه كتاب او سنّة » و در اين باب ده حديث ذكر كرده كه حد اقل اكثر آنها دلالت بر مطلب فوق دارد . ( كافى ، ج 1 ، ص 59 ) .\r\n","page_name":" 221 ","page_number":221},
  {"content":"\r\n\r\n\r\nآيا « منطقة الفراغ » واقعيت دارد ؟\r\nبعضى از علماى معاصر « 1 » در پاسخ به پرسش فوق ، در خصوص حوزهء مسائل اقتصادى اسلامى طرحى را تحت عنوان « منطقة الفراغ » ارائه كرده‌اند كه در بعضى از نوشته‌ها به « ميدانهاى آزاد قانون‌گذارى » و در بعضى ديگر به « منطقهء فارغ از تشريعات ثابت و غير قابل تغيير » ترجمه شده است كه البتّه با توجه به قرائن موجود در مجموع كلمات صاحب اين طرح ، شايد دقيق‌تر اين باشد كه به « منطقهء فارغ از قوانين الزامى » ترجمه شود . « 2 »\r\nملخّص آنچه ايشان در توضيح و تبيين ديدگاه خود بيان داشته‌اند نكات ذيل است :\r\n1 . قوانين اسلام در مورد فعاليتهاى اقتصادى ، به طور موقّت و گذرا وضع نشده تا ( چنان كه ماركسيسم مىگويد ) با تبديل دوره‌هاى تاريخى ، تغيير شكل يابد ، بلكه براى تمام ادوار و اعصار ، ثابت و جاودانه است .\r\n2 . براى تأمين اين شمول و استيعاب ، نياز به يك عنصر حقوقى شناور و متحرّكى است كه در بستر دوره‌ها و مراحل مختلف تاريخى ، پاسخگوى مقتضيّات مختلف باشد و براى روشن ساختن اين عنصر شناور ، بايد ابعاد متغيّر زندگى اقتصادى انسان را معيّن ساخت .\r\n3 . در حيات اقتصادى انسان دو نوع رابطه وجود دارد : نخست رابطهء انسان با طبيعت و سرمايه‌هاى طبيعى كه در شيوه‌هاى توليد از طبيعت و راههاى سيطرهء بر آن خلاصه مىشود و ديگر رابطهء انسان با همنوعانش كه به صورت حقوق و امتيازات بعضى بر بعض ديگر تجلّى مىيابد .\r\n4 . تفاوت اين دو نوع رابطه اين است كه نوع اوّل از روابط ( رابطهء انسان با طبيعت ) تغيّر و تطوّر دارد يعنى به لحاظ تغييراتى كه در توان و ميزان سيطرهء انسان بر طبيعت پديد مىآيد قوانين نيز تغيير مىيابد و الّا عدالت اجتماعى در معرض تهديد قرار مىگيرد .\r\nبه عنوان مثال اگر قانون « من أحيا أرضاً فهى له » در عصر بيل و كلنگ ، مجرى عدالت اجتماعى بود در عصر مكانيزه شدن وسايل احيا و كشاورزى نمىتواند عدالت را تأمين كند زيرا سبب مىشود كه افراد اندكى كه قادر بر آباد كردن زمين‌هاى فراوانى هستند به مالكان بزرگ تبديل شوند و ثروت طبيعى عادلانه توزيع نشود . لذا اين نوع از روابط عنصر متحرّك و شناورى را مىطلبد كه در مقابل آن خطر و تهديد بايستد .\r\nاما نوع دوم از روابط ( روابط انسانها با يكديگر ) به طور طبيعى ثابت بوده ، داراى تطوّر نيست از اين رو قوانين ثابتى را مىطلبد ( در مقابل ديدگاه ماركسيسم كه مىگويد : روابط حقوقى انسانها با يكديگر امرى عرضى و تابع تطوّر رابطهء انسان با طبيعت است ) به عنوان مثال هر ملّتى كه در اثر ارتباط با طبيعت به ثروتى دست مىيابد با مشكلهء كيفيت توزيع عادلانه مواجه مىشود ؛ اين نياز يك نياز ثابتى است كه براى رفع آن فرقى بين عصر\r\n\r\n\r\n","description":"","footnote":"\r\n( 1 ) . شهيد محقق آيت اللَّه محمّد باقر صدر ( قدّس سرّه الشريف ) .\r\n( 2 ) . ر . ك : اقتصادنا ، ص 689 .\r\n","page_name":" 222 ","page_number":222},
  {"content":"\r\n\r\nآسياب دستى و دورهء ماشينيسم نمىباشد و قانونى كه براى رفع چنين نيازى وضع مىشود ( مثل قانون توزيع ثروت بر اساس كار ) قانون عامى است كه در تمام دوره‌ها سارى و جارى است .\r\n5 . آن عنصر شناور و متحركى كه مانع تهديد قوانين بخش اوّل از روابط و ضامن اجراى عدالت مىشود « منطقة الفراغ » به ضميمهء ولايت ولى امر مسلمين نام دارد . منطقهء الفراغ يعنى منطقه‌اى كه از قوانين الزامى خالى است لذا ولىّ امر و حاكم اسلامى ، بسط يد دارد و مىتواند بر اساس مقتضيّات زمان و در جهت اهداف كلى اسلام ( عدالت اجتماعى ) در آن منطقه حكم براند .\r\nبه بيان ديگر : منطقهء فراغ شامل افعالى مىشود كه حكم شرعى اوّليهء آن ، استحباب ، كراهت يا اباحه است . در اين گونه موارد است كه فقيه و يا حاكم اسلامى - كه بر اساس آيهء  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 1 » اطاعت او واجب شده است - مىتواند بر اساس مصالح و اهداف اسلام و اصول كلى بدست آمده از مجموع شريعت ، به وجوب يا حرمت چيزى حكم كند كه حكم اوّلى آن اباحه ( اباحهء بالمعنى الاعم كه شامل استحباب و كراهت نيز مىشود ) است .\r\n6 . افعالى همانند « اخذ ربا » كه حرمت آن ثابت شده و يا مانند « انفاق زوج بر زوجه » كه وجوب آن ثابت شده ، براى حاكم اسلامى امكان ندارد كه به اوّلى ( اخذ ربا ) فرمان دهد و از دومى ( انفاق زوج ) منع كند زيرا اطاعت « ولىّ امر » در حدودى واجب است كه معارض با اطاعت خدا و احكام كلى او نباشد .\r\n7 . آخرين نكته اينكه از آنچه گذشت روشن شد كه « منطقة الفراغ » دليل بر اين نيست كه نقصى در شريعت وجود دارد و يا اهمالى از جانب شريعت نسبت به بعضى از وقايع و حوادث صورت گرفته است بلكه به عكس دليل بر استيعاب و شمول شريعت و توانمندى آن براى هماهنگى و همراهى با اعصار مختلف است ، زيرا - چنان كه اشاره شد - مقصود از منطقة الفراغ اين است كه شريعت در عين حال كه به هر حادثه‌اى حكمى اصيل و اوّلى بخشيده ، به حاكم اسلامى نيز اين شايستگى را داده كه به حسب ظروف و شرايط و مصالح اسلام و مسلمين ، به آن حادثه ، حكم ثانوى ببخشد مثل اينكه مىگويد : احياى زمين به طبيعت اوّلى مباح است ولى ولىّ امر مسلمين حق دارد كه بر اساس مقتضيّات ظروف و شرايط از آن منع نمايد . « 2 »\r\n\r\nنقد و بررسى\r\nصرف نظر از ايرادى كه به گفتار ايشان در مورد ثابت بودن رابطهء انسانها با يكديگر و متغيّر بودن رابطهء انسان با طبيعت وارد است ( زيرا همهء روابط انسانها با يكديگر ثابت نيست همانگونه كه روابط انسان با طبيعت ، همواره متغيّر نيست ) نقاط قابل تأمّل ديگرى در اين نظريّه وجود دارد از جمله :\r\n\r\n\r\n","description":"","footnote":"\r\n( 1 ) . نساء ، آيهء 59 .\r\n( 2 ) . ر . ك : اقتصادنا ، ص 689 - 685 .\r\n","page_name":" 223 ","page_number":223},
  {"content":"\r\n\r\n1 . آيا معناى تبيين فوق اين است كه در حوزهء روابط انسانها با يكديگر ، احكام غير الزامى يافت نمىشود ؟ آيا در اين حوزه ، احكام مستحب و يا مكروه نداريم ؟ و آيا عنصر شناور و متحرّك « منطقهء الفراغ + ولايت ولىّ امر » نمىتواند در اين حوزه نيز وارد عمل شود ؟\r\n2 . آيا عنصر شناور فوق الذكر تنها اختصاص به حوزهء مباحات دارد ؟ و ولىّ امر نمىتواند در حوزهء الزاميّات ( چه در حوزهء روابط با طبيعت و يا روابط انسانها با يكديگر ) در صورت تزاحم با اهمّ وارد عمل شود و حكم الزامى حرمت را به وجوب و يا وجوب را به حرمت و يا حكم الزامى را به غير الزامى تبديل كند ؟ مثلًا در بخش دوم ( حوزهء روابط انسانها با يكديگر ) از حكم اوّلى « حرمت تصرّف در ملك ديگران » براى ايجاد نظم در جامعه و تهيهء جاده‌هاى ضرورى براى عبور و مرور مردم ( در صورتى كه صاحب ملك به قيمت كارشناسى شده ، راضى نمىباشد ) صرف نظر كند و فرمان جاده‌سازى را صادر نمايد ؟\r\nاصولًا چه تفاوتى بين احكام الزامى و غير الزامى است ؟ اگر احكام الزامى را ولىّ امر نمىتواند تغيير دهد چون معارض با وجوب اطاعت خداوند است\r\n( و حرام محمد حرام الى يوم القيامه )\r\nاحكام غير الزامى نيز احكام ثابت خدا و حلالهاى او تا روز قيامت حلال هستند\r\n( و حلاله حلال الى يوم القيامه )\r\nو\r\n« ان اللَّه يحبّ ان يؤخذ برخصه كما يحبّ ان يؤخذ بعزائمه » « 1 »\r\nو در قرآن كريم آمده است :  « يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ »  « 2 » و نيز مىفرمايد :  « قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ » .  « 3 » به عنوان مثال اگر حكم « حرمت ربا » بر اساس\r\n« حرام محمد حرام الى يوم القيامه »\r\nحكم ثابتى است و نبايد تغيير كند حكم « جواز تملّك اراضى از طريق احيا » نيز بر اساس\r\n« حلال محمد حلال الى يوم القيامه »\r\nحكم ثابتى است و نبايد تغيير كند .\r\nو اگر ولىّ امر از احكام غير الزامى مىتواند در صورت تزاحم با حكمى اهمّ و عروض عنوان ثانوى ، رفع يد كند ( مثل اينكه در همان مثال « جواز احياى زمين » حاكم اسلامى به جهت مصلحت اهمّ حكم به حرمت آن مىكند ) از احكام الزامى نيز در فرض تزاحم با اهمّ مىتواند رفع يد كند چنان كه رسول گرامى در قصهء سمره ، حرمت كندن درخت و تصرّف در مال غير را تبديل به جواز فرمودند و چنان كه بعضى از مواردى را كه خود مرحوم شهيد ( صدر ) در پايان اين بحث به عنوان مثال براى اعمال ولايت حاكم اسلامى ذكر مىكند گرچه از يك نگاه ، از مواردى است كه در آن ، از يك حكم غير الزامى رفع يد شده است ( و مثلًا جواز « منع از فضل ماء وكلا » و يا جواز « بيع الثمرة قبل بدوّ صلاحها » و يا « جواز اجارهء زمين » به حرمت تبديل شده ) ولى از نگاه ديگر در بعضى از اين موارد ، رسول مكرّم حكم\r\n\r\n\r\n","description":"","footnote":"\r\n( 1 ) . وسائل الشيعة ، ج 1 ، ص 107 .\r\n( 2 ) . مائده ، آيهء 87 .\r\n( 3 ) . يونس ، آيهء 59 .\r\n","page_name":" 224 ","page_number":224},
  {"content":"\r\n\r\nحرمت را تبديل به جواز كردند مثلًا در مثال اوّل حرمت تصرّف در فضل ماء وكلاء ديگران را به جواز آن تبديل نمودند .\r\n3 . آنچه به عنوان ولايت ولىّ امر مسلمين تعبير شده است آيا بيش از ولايت بر تشخيص عناوين ثانويه ( كه در رأس آن « تقديم اهمّ بر مهمّ » است ) و بيش از توان صدور احكامى در راستاى اجراى احكام اولى و ثانوى مىباشد ؟ آيا وقتى فقيهى چون ميرزاى شيرازى اباحهء شرب تنباكو را به حرمت شرب آن تبديل مىكند غير از اين است كه چون حكم اباحه را با حكم « وجوب حفظ كيان اسلام و مسلمين » و يا « وجوب حفظ عزّت اسلام و مسلمين » و يا « وجوب منع از استيلاى كفّار » ، متزاحم ديدند يعنى در راستاى عمل به اين عناوين ، فتواى حرمت شرب تنباكو را صادر كردند ؟ و يا وقتى رسول گرامى به عنوان ولى امر مسلمين حكم به وجوب بذل فضل ماء وكلاء فرمودند بدين جهت نبود كه حفظ كيان مسلمين را مبتنى بر رشد سرمايه‌هاى زراعى و حيوانى دانستند و نياز مسلمانها چنين اقتضايى داشت ( چنان كه خود آن شهيد مىنويسد : « لان مجتمع المدينة كان بحاجة شديدة الى إنماء الثروة الزراعيّة و الحيوانية . . . » « 1 » ) ؟\r\nاگر چنين است ديگر تعبير به « فراغ » معنا ندارد ، چون ولى امر هر جا كه پا مىگذارد و بر اساس « تشخيص مصلحت أهمّ » حكمى صادر مىكند مىخواهد به يك حكم ثانوىِ مقدّم بر حكم اوّلى عمل نمايد .\r\n4 . از آنچه گذشت روشن شد كه عنصر منطقة الفراغ استيعاب و شمولى را براى شريعت نياورده است بلكه آنچه باعث شمول و استيعاب مىشود همان اجازه‌اى است كه عقل و شرع به حاكم اسلامى مىدهد كه از عناوين ثانويه مانند قاعدهء اهم و مهم براى رفع مشكلات فردى و اجتماعى و شكستن بن‌بستها از آن استفاده كند . بنابراين آنچه بر عهدهء ولىّ امر است تشخيص و تعيين مصداق براى عناوين اوّليه ( اعمّ از موارد احكام الزامى و غير الزامى ) و تشخيص عناوين ثانويه و عروض و عدم عروض آن بر موضوعات است . « 2 »\r\n* * * \r\nمنابع و مآخذ\r\n1 . قرآن .\r\n2 . نهج البلاغه ( با تحقيق دكتر صبحى صالح ) .\r\n3 . الاصول العامة للفقه المقارن ، محمّد تقى حكيم ، دار الاندلس ، بيروت ، چاپ اوّل .\r\n4 . اقتصادنا ، شهيد سيّد محمّد باقر صدر ، دفتر تبليغات اسلامى حوزهء علميّهء قم ، چاپ اوّل ، 1417 ق .\r\n5 . أنوار الفقاهة ، آية اللَّه ناصر مكارم شيرازى ، چاپ اوّل ، 1411 ق .\r\n6 . تاريخ ابن خلدون ، دار الكتاب اللبناني ، مكتبة المدرسة ، بيروت .\r\n\r\n\r\n","description":"","footnote":"\r\n( 1 ) . اقتصادنا ، ص 690 .\r\n( 2 ) . از ابهامات ديگر نظريهء شهيد صدر اين است كه چرا فرمول منطقة الفراغ را در مسائل اقتصادى اسلام محصور ساخته‌اند ؟\r\n","page_name":" 225 ","page_number":225},
  {"content":"\r\n\r\n7 . تفسير البرهان ، سيّد هاشم بحرانى ، چاپخانهء آفتاب ، تهران ، چاپ دوم .\r\n8 . تفسير نمونه ، آية اللَّه ناصر مكارم شيرازى و همكاران ، دار الكتب الاسلاميّة ، تهران ، بازار سلطانى ، چاپ بيست و سوم .\r\n9 . جامع احاديث الشيعة ، شيخ اسماعيل معزى الملايرى ، نشر صحف ، قم ، 1413 ق .\r\n10 . الكافى ، أبو جعفر محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n11 . مجمع الفائدة و البرهان ، مولى احمد اردبيلى ، چاپ دوم ، سال 1413 ه .\r\n12 . المحلّى بالآثار ، ابن حزم اندلسى ، دار الفكر ، بيروت .\r\n13 . المستصفى من علم الأصول ، أبو حامد غزالى ، دار الفكر ، بيروت .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\n8 - انفتاح باب اجتهاد\r\nانسداد باب اجتهاد و ادلّهء آن\r\nپىآمدهاى منفى انسداد\r\nمعتقدان به انفتاح باب اجتهاد و ادلّهء آنها\r\nانفتاح باب اجتهاد و ادلّهء آن\r\nديدگاه‌هاى جديد و انفتاح مطلق باب اجتهاد\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\nانفتاح باب اجتهاد از مسائل مورد بحث در موضوع اجتهاد ، طرح انفتاح يا انسداد اين باب است ؛ به اين معنا كه اختلاف است آيا باب استنباط وظايف يا استخراج حكم افعال مكلّفان ، از منابع اوّليهء اسلام باز است و همه مىتوانند مقدّمات و پيش نيازهاى استنباط را فراگيرند و آن را به كار بندند ، يا بسته است و كسى نمىتواند يا نبايد دست به چنين كارى بزند ؟\r\nقلمرو و حوزهء اين بحث ، تنها وظايف دينى مكلّفان است و گرنه بدون ترديد باب اجتهاد نسبت به ساير علوم ، مفتوح است و دانشگاه‌ها و مراكز تحقيقاتى و علمى جهان ، هر روز كشف يا ابداع جديدى را به جهان علم معرفى مىكنند .\r\nدليل و انگيزهء طرح اين بحث ، اعتقاد جمع زيادى از « اهل سنّت » به انسداد باب اجتهاد است كه اجتهاد را منحصر به فقهاى صدر اوّل و ديگران را مكلّف به تقليد از آنان مىدانند و خواهد آمد كه اين اعتقاد ، موجب ركود و عقب افتادگى فقه مىشود و با جهان شمولى اسلام منافات دارد .\r\nاين مقاله مىكوشد ديدگاه مكتب اهل بيت عليهم السلام و نظر اهل سنّت و دلايل دو طرف و قلمرو قائلان به انسداد را بيان كند كه آيا مدّعيان انسداد ، ادّعاى انسداد مطلق دارند و آن را در همهء زمانها و همهء ابواب فقه جارى مىدانند ، يا در برهه‌اى از زمان و پاره‌اى از ابواب ؟ هر كدام مقصود باشد چرا و شروع آن از چه زمانى صورت گرفته است ؟\r\n\r\nفصل اوّل : انسداد و ادلّهء آن\r\nبىشك عده‌اى از علماى اهل سنّت ، به انسداد باب اجتهاد نظر مىدهند حال اعتقاد به اين پديده از چه زمانى و چرا شروع شده و ادلّهء قائلان به آن و قلمرو و محدودهء آن چيست ، پرسشهايى است كه در اين بخش آن را بررسى مىكنيم .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\n1 . تاريخچهء انسداد\r\nبين اهل تسنّن خلافى نيست كه پديدهء انسداد پس از دوران صحابه پيش آمده ، ولى ديدگاه‌ها دربارهء زمان دقيق آن مختلف است : برخى زمان انسداد را بر محور سال و قرن و گروهى بر محور اشخاص قرار داده‌اند ؛ در ميان گروه نخست چند نظر است : الف ) عده‌اى زمان انسداد را از پايان قرن دوم دانسته‌اند : « قال بكر بن العلاء القشيرى المالكي : ليس لاحد أن يختار بعد المائتين من الهجرة » . « 1 »\r\nب ) گروهى شروع انسداد را از نيمهء قرن چهارم مىدانند : « نادوا بسدّ باب الاجتهاد فى منتصف قرن الرابع » . « 2 »\r\nج ) دسته‌اى آغاز قرن ششم را زمان اعلام انسداد دانسته‌اند ؛ در كتاب موسوعهء فقهيّه - كه تحت اشراف وزارت اوقاف كويت منتشر شده - آمده است :\r\n« ما اهَلَّ القرن السادس الهجرى حتى نادى بعض العلماء بإقفال باب الاجتهاد » . « 3 »\r\nگروهى كه ملاك را اشخاص قرار داده‌اند چند نظر دارند :\r\nالف ) زمان انسداد اجتهاد ، در هر يك از مذاهب چهارگانه پس از علّامهء نسفى ، « 4 » و انسداد اجتهاد مطلق بعد از ائمّهء اربعه است :\r\n« قال صاحب فواتح الرحموت : ثمّ إنّ من النّاس من حكم بوجوب الخلوّ من بعد العلّامة النسفى و اختتم الاجتهاد به و عَنْوا الاجتهاد في المذهب و أمّا الاجتهاد المطلق فقالوا : اختتم بالأئمّة الأربعة » . « 5 »\r\nب ) زمان انسداد پس از ابو حنيفه و أبو يوسف و زفر بن هذيل و محمّد بن حسن و حسن بن زياد لؤلؤى است ؛ ابن حزم و ابن قيم جوزيه از قول طايفه‌اى نقل كرده‌اند :\r\n« ليس لأحدٍ أن يختار بعد أبي حنيفة « 6 » و أبي يوسف « 7 » و زفر بن الهذيل « 8 » و محمّد بن الحسن و الحسن بن زياد اللؤلؤي ، « 9 » و هذا قول كثير من الحنفية » .\r\n\r\n\r\n","description":"","footnote":"\r\n( 1 ) . اعلام الموقعين ، ج 2 ، ص 276 .\r\n( 2 ) . ارشاد النقاد ، ص 27 .\r\n( 3 ) . موسوعهء فقهيّه ، ج 1 ، ص 42 .\r\n( 4 ) . ابو حفص ، عمر بن محمّد بن احمد بن اسماعيل نسفى ، متولّد « نَسَف » ( شهرى نزديك سمرقند ) عالم به تفسير ، تاريخ ، ادبيّات عرب و فقيه حنفى بود . او داراى حدود صد تأليف بوده است و از وى با عنوان مفتى ثقلين نيز نام برده‌اند . وى در سال 537 در سمرقند درگذشت . ( سير اعلام النبلاء ، ج 14 ، ص 580 ) .\r\n( 5 ) . ارشاد النقاد ، ص 26 .\r\n( 6 ) . نعمان بن ثابت [ ابو حنيفه 
  ] از مردم فارس [ ايران 
  ] بود . وى پيشواى مذهب حنفى است . دربارهء او گفته‌اند : دانشمند بزرگ ، مجتهد و امام اعظم است . وى نخستين كسى است كه در فقه و رأى كتاب نوشته است . ( اصحاب الفتيا من الصحابة و التابعين ، ص 211 ) .\r\n( 7 ) . أبو يوسف ، يعقوب بن ابراهيم بن حبيب انصارى كوفى ، شاگرد ابو حنيفه و از پيروان او به شمار مىآيد . گفته شده است كه او نخستين كسى است كه به « قاضى القضاة » ملقّب گرديد . ( الكنى و الالقاب ، ج 1 ، ص 188 ) .\r\n( 8 ) . زفر بن هذيل بن قيس عنبرى ، فقيه بزرگ و از اصحاب ابو حنيفه است ؛ او نخست از اصحاب حديث بود ، آنگاه به جمع اهل رأى پيوست . وى مىگفت : تا زمانى كه نصّى وجود دارد ، به سراغ رأى نمىرويم ؛ و هرگاه نصّى به دست ما برسد نيز رأى و نظر خويش را رها مىكنيم . ( اعلام زركلى ، ج 3 ، ص 45 ) .\r\n( 9 ) . حسن بن زياد لؤلؤى . ابن غزّى در ديوان الاسلام گفته است : لؤلؤى فقيه و دانشمند بزرگ و از اصحاب ابو حنيفه است . او در ارتباط با مذهب خويش كتاب‌هايى نوشته است . ذهبى نيز او را از مردان پاك ، نيكوكار و از شخصيت‌هاى مهم اصحاب رأى مىشمرد . ( أصحاب الفتيا من الصحابة و التابعين ، ص 218 ) .\r\n","page_name":" 230 ","page_number":230},
  {"content":"\r\n\r\nج ) زمان انسداد پس از اوزاعى ، سفيان ثورى ، وكيع بن جراح و عبد اللَّه مبارك است :\r\n« قال الآخرون : ليس لاحد أن يختار بعد الاوزاعي « 1 » و سفيان الثوري « 2 » و وكيع بن الجراح « 3 » و عبد اللَّه المبارك « 4 » » .\r\nد ) انسداد پس از شافعى رخ داده است :\r\n« و قالت طائفة ليس لأحدٍ أن يختار بعد الشافعي » . « 5 »\r\nبا توجّه به تاريخ حيات اين افراد ، تاريخ انسداد باب اجتهاد را از نظر زمان مىتوان مشخص كرد ولى سخن از نحوهء القاى مطلب است كه برخى تاريخچهء انسداد را بر محور زمان و گروهى بر محور اشخاص بيان كرده‌اند .\r\n\r\n2 . انگيزه و علل انسداد\r\nبراى عقيده به انسداد باب اجتهاد علل مختلفى بر شمرده‌اند كه در دو محور علل سياسى - اجتماعى و علل شرعى بيان مىشود .\r\n\r\nالف ) علل سياسى - اجتماعى\r\nاوّل . ضعف قدرت سياسى خلفاى عبّاسى . مؤلّف كتاب « ارشاد النقاد » با اشاره به اين علّت مىگويد :\r\n« ضعف سلطهء سياسى خلفاى عبّاسى از امورى است كه در حيات فقه و فقها تأثير سوء داشت ، فقها در مباحث فقهى شجاعت پيدا نمىكردند براى تدوين مذاهب ، ترتيب و تبويب مسائل آن اقدام كنند و به همان مطالبى كه فقهاى پيشين به آن اعتماد مىكردند ، اكتفا مىنمودند و خود را از بحث و استنباط بىنياز مىدانستند » . « 6 »\r\nدوم . ضعف اعتماد به نفس . كمى اعتماد به نفس و وحشت از اجتهاد ، از عوامل اعتقاد به انسداد باب اجتهاد بود . « 7 »\r\nسوم . حسادت و خودخواهى . شيوع بيمارىهاى اخلاقى ميان بعضى از علما ، حسادت‌ورزى و\r\n\r\n\r\n","description":"","footnote":"\r\n( 1 ) . أبو محمد عبد الرحمن بن عمرو ، معروف به اوزاعى ؛ ابن حبّان در « الثقات » دربارهء او گفته است : وى از فقهاى شام و قاريان و زاهدان آن ديار بود . ابن مبارك گفته است كه اگر به من بگويند براى اين امّت كسى را ( براى راهنمايى ) برگزين ! من ثورى و اوزاعى را بر مىگزينم . و از ميان دو نفر ، اوزاعى را انتخاب مىكنم . شافعى گفته است : من كسى را جز اوزاعى سراغ ندارم كه فقه او به حديثش شبيه‌تر باشد ( چرا كه فقه او با حديث بسيار آميخته است ) ( الثقات ، ج 7 ، ص 63 ؛ تهذيب التّهذيب ، ج 6 ، ص 217 ) .\r\n( 2 ) . دربارهء او گفته شد كه يحيى بن معين كسى را در زمان خودش از نظر فقه و حديث و زهد و هر فضيلت ديگر ، بر سفيان ثورى مقدّم نمىشمرد . از ابو داود نقل شده است كه : هيچ‌گاه سفيان و شعبه در مسأله‌اى اختلاف پيدا نمىكردند ، جز آنكه سفيان پيروز مىشد . ابن حبّان دربارهء او گفته است : وى از نظر فقه و ورع و درستى از بزرگان بوده است ( تهذيب التّهذيب ، ج 4 ، ص 102 - 101 ) .\r\n( 3 ) . دربارهء وكيع گفته‌اند : مردى است مورد اعتماد ، حافظ ، عابد و يكى از بزرگان نه‌گانه به شمار مىرود . ( تحرير تقريب التّهذيب ، ج 4 ، ص 60 ) .\r\n( 4 ) . عبد اللَّه بن المبارك بن واضح مروزى ؛ مجاهد ، تاجر ، شيخ الاسلام و عالم زمان خود بوده است ؛ در حديث ، فقه و تاريخ عرب كتاب‌هايى نوشته است . او نخستين كسى است كه در باب جهاد كتابى تأليف كرده است . ( الاعلام زركلى ، ج 4 ، ص 115 ؛ سير اعلام النبلاء ، ج 7 ، ص 602 ) .\r\n( 5 ) . أبو عبد اللَّه محمّد بن ادريس بن عباس مطلبى ، كه نَسَب او با بنى هاشم و بنى اميّه در جدّ اعلايشان عبد مناف به هم مىرسند . چرا كه وى از نوادگان مطلب بن عبد مناف است . شافعى يكى از چهار امام مذاهب اربعه است . در سال 150 متولّد و سال 204 وفات يافته است . ( الكنى و الألقاب ، ج 2 ، ص 347 ) .\r\n( 6 ) . ارشاد النقاد الى تيسير الاجتهاد ، ص 29 - 25 .\r\n( 7 ) . همان مدرك .\r\n","page_name":" 231 ","page_number":231},
  {"content":"\r\n\r\nخودخواهى از علل انسداد بود . « 1 »\r\nچهارم . تحميل فكرى بر فقها . مكلّف بودن مفتيان و قضات به صدور حكم طبق مذهبى خاص ، از امورى بود كه انگيزهء فقها را براى اجتهاد و تحقيق در مسائل درهم شكست . « 2 »\r\nپنجم . بىاعتمادى مردم به اجتهاد علماى عصر .\r\nتودهء مردم به اجتهاد علماى معاصر اعتماد نمىكردند و تنها به علماى گذشته اعتماد داشتند . « 3 »\r\nششم . ترس حاكمان از برخى اجتهادات . حكام از استمرار اجتهاد هراس داشتند ؛ زيرا اجتهادات برخى از مجتهدين گاه موجب نگرانى ، دردسر و اضطراب مىشد . « 4 »\r\nهفتم . ترس از هرج و مرج در فقه . ميان متفقّهان ، معروف است كه علت مهمّ سدّ باب اجتهاد اين بود كه باز بودن آن موجب تشويش ، اضطراب و هرج و مرج مىشد به حدّى كه ممكن بود طلبه‌هاى مبتدى و كسانى كه شايستگى آن را ندارند ، مدّعى اجتهاد شوند تا جايى كه هر كم سوادى خود را مجتهد بداند . « 5 »\r\nدر كتاب موسوعهء فقهى نيز آمده است : از ترس اين كه نااهلان از روى خوف يا ميل ، ادّعاى اجتهاد كنند ، گروهى از علما به انسداد باب اجتهاد فتوا دادند . « 6 »\r\nهشتم . اشتغال علما به سياست و شئونات آن .\r\nتقسيم دول اسلامى به ممالك متعدّد و تفاخر پادشاهان و وزراى آنها بر حكمرانى ، از مواردى بود كه موجب شد فعاليت‌هاى مذهبى كم رنگ شود و گروهى از علما هم به تبع به سياست و شئون آن مشغول شوند . « 7 »\r\nنهم . ذوب شدن شخصيت مجتهدان در احزاب و تشكيلات سياسى آن زمان . تقسيم مجتهدان به احزاب و اينكه هر حزبى مكتبى و شاگردانى داشته باشد ، از مواردى بود كه باعث مىشد هر حوزه‌اى نسبت به مبانى مخصوص خودش تعصب داشته باشد و سعى كند احزاب ديگر را تضعيف نمايد ؛ و اين كار در حدّى بود كه كسى به نصّ قرآن يا حديث مراجعه نمىكرد مگر اينكه بخواهد به وسيلهء آن ، مذهب خودش را تأييد كند ، هر چند با تأويل و توجيه . به اين وسيله شخصيّت جمعى از علما در حزب ذوب شد و روح استقلال عقلى آنها مرد و خواص مانند عوام ، تابع و مقلّد شدند « 8 » و اين گونه باب اجتهاد مسدود شد .\r\nدهم . نبود ضابطه‌اى مشخص براى اجتهاد .\r\nادعاى فتوا و قضاوت از ناحيهء مبتدىها و نبود ضابطه‌اى مشخص براى احراز اجتهاد سبب فتوا به انسداد باب اجتهاد شد . « 9 »\r\n\r\n\r\n","description":"","footnote":"\r\n( 1 ) . خلاصة التشريع الاسلامى ، ص 342 ( به نقل از : الاصول العامة للفقه المقارن ، ص 600 ) .\r\n( 2 ) . ارشاد النقاد ، ص 29 - 25 .\r\n( 3 ) . همان مدرك .\r\n( 4 ) . همان مدرك .\r\n( 5 ) . الفقه على المذاهب الخمسه ، ص 8 .\r\n( 6 ) . الموسوعة الفقهيّه ، ج 1 ، ص 42 .\r\n( 7 ) . خلاصة التشريع الاسلامى ، ص 341 به بعد ( به نقل از : الاصول العامة للفقه المقارن ، ص 599 ) .\r\n( 8 ) . همان مدرك .\r\n( 9 ) . همان مدرك .\r\n","page_name":" 232 ","page_number":232},
  {"content":"\r\n\r\nآنچه ذكر شد از عوامل انسداد باب اجتهاد شمرده شده و ممكن است منحصر به اين امور نباشد هر چند اين امور از علل و انگيزه‌هاى عمده است .\r\n* * * \r\nنقد و بررسى :\r\nدر ميان عوامل ده‌گانهء سابق الذكر ، از همه مهم‌تر مسألهء هرج و مرج فقهى كه سرچشمهء هرج و مرج اجتماعى و سياسى مىشد ، و همچنين نفوذ نااهلان در حوزهء اجتهاد را مىتوان برشمرد . اين دو عامل - كه در بحث‌هاى آينده نيز مطرح مىشود - نتيجه مستقيم تكيه بر قياس و استحسان و مصالح مرسله و رأى صحابه بود كه حدّ و مرزى را براى خود نمىشناسد و قانونمند و داراى ضابطهء دقيق نيست و فقيه را به هر سو ، مىكشاند . چه خوب بود در اين گونه ادلّهء ظنيّه تجديد نظر مىشد تا هرج و مرج پيش نيايد .\r\nدو عامل ديگر ، يعنى ترس حاكمان از فتاواى جديد و ذوب شدن فقها در مسائل سياسى نيز قابل اجتناب بود ؛ زيرا اگر فقها استقلال علمى و اجتماعى خود را حفظ مىكردند و از وابستگى به حكومت‌ها رها مىشدند گرفتار مشكلاتى نمىشدند كه آنان را از اجتهاد بازدارد . ولى افسوس كه اين اشتباهات ، فقه اسلامى را در ميان برخى از فرق اسلامى به ركود كشاند و اگر باب اجتهاد به سبب اين امور مسدود نمىشد ، به يقين فقه اسلامى در همهء مذاهب ، از پيشرفت و شكوه خاصّى برخوردار بود .\r\n\r\nب ) علل شرعى حكم به انسداد\r\nاوّل : خوف از تغيير بسيارى از احكام شرعى .\r\nبرخى معتقدند اگر فتوا به انسداد داده نمىشد ، بسيارى از احكام شرعى تغيير مىيافت . نويسندهء اعيان الشيعة مىگويد : « لو بقى باب الاجتهاد مفتوحاً عندهم على مصراعيه ، مع القول بالقياس و الاستحسان و المصالح المرسلة لتغيّر الكثير أو الأكثر من أحكام الشرع ؛ اگر باب اجتهاد به طور كامل براى فقهاى اهل سنّت باز بود ، با توجّه به اعتقاد آنها دربارهء قياس و استحسان و مصالح مرسله ، بسيارى از احكام شرعى تغيير مىكرد » . « 1 »\r\nدوم : ترس از مخالفت با اجماع ائمّهء اربعه . در كتاب الاصول العامة للفقه المقارن در اين باره آمده است :\r\nصاحب كتاب الاشباه مىگويد : « پنجمين موردى كه حكم نافذ نيست جايى است كه به چيزى مخالف اجماع حكم شود و اين مطلب روشنى است كه حكم مخالف با نظر ائمّهء اربعه ، مخالف اجماع است - لذا اجتهاد غير ائمّهء اربعه معتبر نيست - در كتاب تحرير تصريح كرده كه عدم جواز عمل به مذهب مخالف ائمّهء اربعه ، اجماعى است ؛ زيرا مذاهب اين ائمّه منضبط است و پيروان زيادى دارد » .\r\nوى در ادامه مىنويسد :\r\n« ما در ميان متأخّران افرادى را يافتيم كه با اين حكم موافقند ، مانند محمّد عبد الفتاح غنائى ، رئيس\r\n\r\n\r\n","description":"","footnote":"\r\n( 1 ) . اعيان الشيعة ، ج 1 ، ص 110 .\r\n","page_name":" 233 ","page_number":233},
  {"content":"\r\n\r\nگروه فتوا در دانشگاه الازهر و دوستان ايشان در همان گروه » .\r\nسپس مىافزايد :\r\n« دلايلى را كه صاحب كتاب « الاشباه » ذكر كرده عبارت است از اجماع و انضباط مذاهب اربعه و كثرت پيروانشان » . « 1 »\r\nاين نويسنده پس از بيان اشكالاتى بر استدلال صاحب « الاشباه » ، مىنويسد :\r\n« ابن صلاح اين اجماع را اجماع محقّقان مىداند ، نه اجماع مجتهدان و اين طبيعى است ؛ زيرا فرض اين است كه اين اجماع پس از انسداد باب اجتهاد است . شيخ مراغى - كه از مناديان آزادى انديشه است - در صغرى و كبراى اين اجماع مناقشه كرده ؛ از جهت صغرى در امكان تحصيل چنين اجماعى ترديد كرده كه علماى محقّق پس از قرن سوم ، اجماع و نقل آن را محال مىدانند ؛ زيرا علما در مناطق مختلف زمين پراكنده‌اند و محال است به آرا و نظريات همهء آنها دست يافت .\r\nاز نظر كبرى نيز در حجيّت امثال چنين اجماعى مناقشه كرده و مىگويد : اجماع محقّقان ( كسانى كه پس از فقهاى نخستين روى كار آمدند ) بين ادلّهء شرعيّه هيچ ارزشى ندارد ؛ ادلّهء شرعيّه منحصر به كتاب خدا ، سنّت رسول اكرم صلى الله عليه و آله ، اجماع مجتهدان و قياس بر منصوص است و هيچ كس اجماع محقّقان را از ادلّهء شرعيّه محسوب نمىكند ، پس اين اجماع چگونه آشكار شد و بين ادلّه ، ارزشمند شد و چنان قدرتى پيدا كرد كه بتواند اجماع مسلمين را فسخ كند ؟ . . . پس استدلال به اين اجماع صحيح نيست ؛ زيرا دليلى بر حجيّت امثال آن قائم نيست . افزون بر اينكه شك در حجيّت آن در عدم اعتبارش كفايت مىكند » . « 2 »\r\nنويسندهء الاصول العامة اضافه مىكند :\r\n« اين دو علّت - خواه تعليل براى اصل حكم باشد يا اجماع - با بقيهء ادلّه فاصله دارد . از چه زمانى كثرت پيروان و انضباط مذاهب براى عدم جواز اخذ به قول غير ، حجّت شدند ؟ چه بسا غير اعلم باشد و بهتر بتواند به حكم واقعى برسد و فتوايش موجود و قابل دسترس باشد ؛ مانند اين كه مجتهد با مستفتى معاصر باشد و به راحتى بتوان به او دست يافت .\r\nافزون بر اين ، من نمىتوانم بفهمم چگونه استعداد اجتهاد مخصوص گروهى از علما - كه در عصر معينى مىزيسته‌اند - بوده است ( در حالى كه آنها در عصر خودشان قدرت و تفكّر خارق العاده و غير طبيعى هم نداشتند ) با اينكه طبيعت تضارب آرا موجب خلق تجربه‌هاى جديد در عرصه‌هاى استنباط مىشود و انديشه‌ها در يك مرحله متوقّف نمىگردند . چگونه ممكن است به كسانى كه تجارب قدما را دارند و آن تجارب را نقد و بررسى كرده‌اند و تجربه‌هاى خويش را بر آن افزوده‌اند ، گفته شود :\r\nقدما به واقع رسيده‌اند و از شما اعلم بودند و شما بايد افكارتان را منجمد كنيد و آنچه را آنان مىگويند\r\n\r\n\r\n","description":"","footnote":"\r\n( 1 ) . الاصول العامة للفقه المقارن ، ص 601 .\r\n( 2 ) . الاجتهاد في الشريعة ، ص 357 ، به نقل از رسالة الاسلام ، سال اوّل ، ج 3 .\r\n","page_name":" 234 ","page_number":234},
  {"content":"\r\n\r\nبپذيريد هر چند به نكاتى دست يابيد كه مخالف نظرات آنان باشد » .\r\nسپس مىافزايد :\r\n« استاد مراغى دربارهء دعوت كنندگان به تحجّر ، و نادرست شمردن موقعيّت فكرى آنها چه نيكو گفته است ؛ وى مىگويد : هيچ تناسبى با مراكز دينى مصر ندارد كه گفته شود آنچه در آن مدارس از علوم لغت و منطق و كلام و اصول خوانده مىشود براى فهم كلمات و خطابهاى عرب و شناخت ادلّه و شرايط آن كافى نيست ! و اگر اين صحيح باشد تكليف هدر رفتن كوشش‌ها و اموالى كه در راه تعليم هزينه مىشود ، چيست ؟ وى سرانجام مىگويد : با احترامى كه براى نظر قائلان به انسداد باب اجتهاد قائلم ، در اين عقيده با آنان مخالفم و مىگويم در ميان علماى دينى مصر كسانى هستند كه همهء شرايط اجتهاد را واجدند و بر آنها تقليد حرام است » . « 1 »\r\n* * * \r\n3 . محدودهء انسداد\r\nانسداد باب اجتهاد از نظر معتقدان به آن به طور مطلق ، اجماعى نيست ، بلكه گروهى به « انسداد خاص » قائل‌اند و باب اجتهاد را در بخشى از مباحث مسدود و در برخى مفتوح مىدانند و بعضى ديگر از علماى اهل سنّت - اخيراً - باب اجتهاد را در همهء مباحث فقهى مفتوح دانسته ، نظريّهء انسداد را مانند اعتقاد پيروان مكتب اهل بيت عليهم السلام رها ساخته‌اند كه در پايان اين بحث به آن خواهيم پرداخت .\r\nمنظور از « انسداد خاص » اين است كه اجتهاد نسبت به فتاواى ائمّهء اربعه مسدود است ؛ يعنى در جايى كه آنها فتوا دارند كسى حق اظهار نظر ندارد و چنانچه فتوايى دهد ، پذيرفته نيست اما در مواردى كه آنها مسكوت گذارده‌اند ، اجتهاد آزاد است ، در اينجا به برخى از موارد اشاره مىكنيم :\r\n1 . در كتاب « ارشاد النقاد » آمده است :\r\n« شيخ تقى الدين ، أبو عمرو عثمان بن عبد الرحمن شهرزورى معروف به ابن صلاح ( 643 - 577 ) ، از كسانى بود كه تقليد ائمّهء اربعه و سدّ باب اجتهاد بعد از آنها را واجب مىدانست » . « 2 »\r\nروشن است اين كلام در موردى درست است كه آنان فتوا داشته باشند ، نه در آنجا كه فتوا ندارند ؛ بنابراين ، مفهوم سخن اين است : آنجا كه فتوايى از آنان نقل نشده ديگران مىتوانند نظر دهند و اجتهاد كنند .\r\n2 . صاحب كتاب « الموافقات » ، ابراهيم بن موسى مالكى شاطبى ( م 790 ) مىنويسد :\r\n« إن الوقائع في الوجود لا تنحصر فلا يصحّ دخولها تحت الادلة المنحصرة و لذلك احتيج إلى فتح باب الاجتهاد من القياس و غيره فلا بدّ من حدوث وقايع لا تكون منصوصاً على حكمها و لا يوجد للأوّلين فيها اجتهاد . . . فإذاً لا بدّ من الاجتهاد في كل زمانٍ لأنّ الوقائع المفروضة لا تختصّ بزمانٍ دون زمانٍ ؛ حوادث و مسائل جديد محدود نيستند ، لذا نمىتوان همه را تحت ادلّهء\r\n\r\n\r\n","description":"","footnote":"\r\n( 1 ) . الاصول العامة للفقه المقارن ، ص 604 .\r\n( 2 ) . ارشاد النقاد ، ص 48 - 46 .\r\n","page_name":" 235 ","page_number":235},
  {"content":"\r\n\r\nمحدودى وارد كرد . بنابراين ، احتياج به فتح باب اجتهاد از قبيل قياس و غير قياس پيدا شده ، پس در مورد وقايع و حوادثى كه نص بر آنها نيست و گذشتگان از علما نسبت به آنها اجتهاد نكرده‌اند ، چاره‌اى جز اجتهاد نيست . پس در هر زمانى اجتهاد لازم است ؛ چون مسائل جديد در همهء زمان‌ها وجود دارد » . « 1 »\r\n3 . در كتاب « الاصول العامة للفقه المقارن » از قول صاحب « الاشباه » آمده است :\r\n« در كتاب تحرير تصريح شده است كه عدم جواز عمل به مذهب مخالف ائمّهء اربعه ، اجماعى است ؛ به جهت استحكام فتاوا و كثرت پيروان آنها » . « 2 »\r\nروشن است استحكام در فتاوايى است كه صادر شده ، اما آنچه صادر نشده نياز به اجتهاد دارد .\r\n4 . در كتاب « القول المفيد » پيروان مذهب « زيديه » را به دو قسمت تقسيم مىكند ؛ قائلان به انفتاح عام و قائلان به انفتاح خاص .\r\nوى مىگويد : « بخلاف غيرهم من المقلّدة فإنهم أوجبوا على أنفسهم تقليد المعيّن و استراحوا إلى أنّ باب الاجتهاد قد انسدّ ؛ برخى از آنها تقليد مذهب را بر خودشان واجب دانسته و گفته‌اند باب اجتهاد مسدود است » . « 3 »\r\nدر جاى ديگرى آمده است :\r\n« أما الاجتهاد المطلق فقالوا اختتم بالأئمة الأربعة حتّى أوجبوا تقليد واحدٍ من هؤلاء على الأمّة ؛ اجتهاد مطلق با ائمّهء اربعه تمام شد و تقليد از اين ائمّه واجب است » . « 4 »\r\nنتيجه اينكه : بسيارى از قائلان به انسداد باب اجتهاد مورد آن را تنها جايى مىدانند كه ائمّهء اربعه فتوا دارند و در موارد ديگر باب اجتهاد را مفتوح مىشمرند . منطق عقل نيز همين را اقتضا مىكند . زيرا در غير اين صورت ، مسائل مزبور بىتكليف مىماند .\r\n\r\nفصل دوم : پىآمدهاى منفى انسداد باب اجتهاد\r\nاز بررسى ادلّهء « انفتاح باب اجتهاد » استفاده مىشود پذيرش انسداد باب اجتهاد ، مشكلاتى را به بار خواهد آورد تا آنجا كه به نقصان اسلام منتهى مىگردد ، از جمله مشكلات موارد ذيل است :\r\n\r\n1 . بىپاسخ ماندن مسائل مستحدثه\r\nمىدانيم بشر از نظر پيشرفتهاى علمى و اختراع و اكتشاف و برنامه‌هاى اجتماعى هيچ گونه توقّفى ندارد ، و در هر زمان به كشف يا اختراع جديدى دست مىيابد و رابطهء انسانها روز به روز گسترش مىيابد ؛ با اين گسترش ، تأثير و تأثّرهاى فراوانى بر زندگى يكديگر مىگذارند . اين معنا از دو زاويه قابل نگرش است ؛ از زاويهء تأثير بر زندگى شخصى و از زاويهء تأثير بر زندگى اجتماعى و تأثيرات بين المللى ،\r\n\r\n\r\n","description":"","footnote":"\r\n( 1 ) . الموافقات ، ج 4 ، ص 104 ؛ ارشاد النقاد ، ص 35 .\r\n( 2 ) . الاصول العامة للفقه المقارن ، ص 601 .\r\n( 3 ) . القول المفيد ، ص 62 .\r\n( 4 ) . ارشاد النقاد ، ص 27 - 26 .\r\n","page_name":" 236 ","page_number":236},
  {"content":"\r\n\r\nو از اين طريق مسائل فراوان جديدى پديد مىآيد كه بايد حكم شرعى آن روشن شود .\r\nافزون بر آن كه در گذشته ، زندگى بشر از هر ناحيه محدود بوده و مسائلى كه در فتاواى گذشتگان آمده نيز به تناسب آن ، محدود بوده است .\r\nبا توجّه به آن چه گفته شد ، يا بايد بپذيريم مسائل جديد هيچ حكمى از ناحيهء شرع مقدّس اسلام ندارند ، كه اين با دو مشكل روبه‌رو خواهد بود :\r\nالف ) قرآن مجيد مىفرمايد :  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  « 1 » يعنى همهء وظايف انسانها در همهء ازمنه در قرآن ( هر چند به صورت كلى ) آمده است و در خطبهء « حجّة الوداع » نيز مىخوانيم :\r\n« ما من شىءٍ يُقرّبكم من الجنة ، و يباعدكم من النّار إلّا و قد أمرتكم به و ما من شىءٍ يُقرّبكم من النّار و يباعدكم من الجنّة إلّا و قد نهيتكم عنه\r\n؛ هر چيزى كه شما را به بهشت نزديك كند و از دوزخ دور دارد ، شما را به آن امر كرده‌ام و هر چيز كه شما را به دوزخ نزديك كند و از بهشت دور سازد شما را از آن نهى نمودم » . « 2 » در حديثى ديگر مىخوانيم : حكم تمام افعال بشر در اسلام آمده ، حتّى « أرش الخدش » . « 3 » اين بيانات با اين سخن كه مسائل مستحدثه حكمى در اسلام ندارد ، سازگار نيست .\r\nب ) اگر بپذيريم كه در اسلام براى اين مسائل حكمى نيست ، ناچار بايد قبول كنيم كه قوانين و احكام مربوط به آنها بايد ، از ناحيهء خود بشر تصويب شود ؛ زيرا هيچ موضوعى در زندگى انسان نمىتواند بدون قانون باشد . پذيرش اين سخن نيز يكى از دو پيامد را به دنبال خواهد داشت :\r\nاوّل : آنچه را بشر تصويب كند ، خداوند امضا مىكند و بر موافقت آن پاداش و بر مخالفتش كيفر خواهد داد كه اين همان تصويب باطل و تابعيّت خدا از خلق است .\r\nدوم : مصوبات بشر مورد امضاى خداوند نيست و عمل بر طبق آن نه موجب اجر مىشود و نه كيفر دارد ؛ معناى اين سخن عدم وجوب عمل به اين قوانين بشرى است .\r\nدر نتيجه پىآمد بسيار منفى اين عقيده ، ناقص بودن آيين اسلام است .\r\n* * * \r\n2 . بىپاسخ ماندن مسائل مورد نياز در زمان ائمّهء اربعه\r\nدر همان عصر ائمّهء اربعه نيز ، بدون ترديد مسائل مورد ابتلايى وجود داشته كه يا آنها از آن آگاهى نيافتند و يا فرصت پاسخ به آن را پيدا نكردند ، اين مسائل ، يا مشابه آنها امروز نيز بدون پاسخ است . به بيان ديگر ، به يقين مسائل مورد نياز مردم در عصر ائمّهء اربعه بسيار بيش از آن بوده كه در كتابهاى آنان آمده است و امروز نيز با همان مسائل روبه‌رو هستيم و اگر به « انسداد باب اجتهاد » تن دهيم اين مسائل همچنان بدون پاسخ مىماند .\r\n\r\n\r\n","description":"","footnote":"\r\n( 1 ) . نحل ، آيهء 89 .\r\n( 2 ) . كافى ، ج 2 ، ص 74 ( همين روايت با مختصر تفاوتى در كنز العمّال ، ج 4 ، ص 24 نيز آمده است ) .\r\n( 3 ) . كافى ، ج 1 ، ص 59 و 241 .\r\n","page_name":" 237 ","page_number":237},
  {"content":"\r\n\r\n\r\n3 . ناسازگارى با جهانى و جاودانى بودن اسلام\r\nقبول اينكه اسلام خاتم اديان است ، اقتضا دارد كه احكامى جهانى و جاودانى داشته باشد . اين سخن با پذيرش انسداد باب اجتهاد ، و اكتفا كردن به فتاواى گذشتگان به هيچ وجه همخوانى ندارد .\r\nپذيرش اين نظر به مثابهء خروج از چرخهء زندگى جهانى است . دينى كه نتواند وظايف انسانها را در تمام مكانها و همهء ازمنه تبيين كند ، و حكم فعاليتها و تلاشهاى آنان را ارائه دهد ، دينى است موسمى و مقطعى ، براى جامعه‌اى خاص ، در دورانى مخصوص ، كه زمان آن نيز سپرى شده است و اين همان تهمتى است كه دشمنان به اسلام مىزنند .\r\n\r\n4 . تضادّ گفتار و عمل\r\nگاه به نظر مىرسد قائلان به انسداد باب اجتهاد مانند جبريّون در باب اعتقادات هستند ؛ جبرىها در بحث و سخن ، قائل به جبرند ، اما در مرحلهء عمل ، به اختيار تن مىدهند ؛ زيرا هرگاه شخصى به حقوقشان تجاوز كند ، فرياد مىزنند ، اعتراض مىكنند و اگر در خيابان راه بروند به محض ديدن اتومبيل به پياده رو مىروند ، اينها در عمل با اختياريون فرقى ندارند ، ولى در گفتار با آنها مخالفند .\r\nبسيارى از قائلين به انسداد باب اجتهاد نيز به هنگام عمل ، انفتاحىاند يعنى مىكوشند وظيفهء خود را پيدا كنند و براى بسيارى از امور سياسى ، اجتماعى ، اقتصادى و . . . از قرآن و روايات دليل اقامه كنند ، كتاب بنويسند ، فتوا دهند ، ولى در مقام سخن گفتن قائل به انسدادند .\r\n* * * \r\nفصل سوم : معتقدان به انفتاح باب اجتهاد و ادلّهء آنها\r\nبه طور قطع مىتوان گفت ، از نظر پيروان مكتب اهل بيت عليهم السلام باب اجتهاد در همهء علوم اسلامى و همهء زمانها و براى همه كس باز است و هيچ يك از فقهاى اين مذهب در هيچ زمانى قائل به مسدود بودن باب اجتهاد در مسائل شرعى نبوده‌اند .\r\nنكتهء جالب در فقهِ پيروان مكتب اهل بيت عليهم السلام اين است كه آنها عموماً تقليد از ميت را به صورت ابتدايى حرام مىدانند و بر تقليد از مجتهد زنده تأكيد مىورزند . مفهوم اين سخن ، آن است كه : در هر عصر و زمان بايد مجتهدانى وجود داشته باشند كه مردم از آنها پيروى كنند و اين مسأله در ميان آنها اجماعى و از تعليمات ائمّهء اهل بيت عليهم السلام است .\r\nادلّهء انفتاح در مسائل عقيدتى و اصول دين ، بسيار روشن و واضح است و اما در مسائل فروع كه مورد گفتگوى ماست ذيلًا به ادلهء آن اشاره مىكنيم .\r\n\r\n1 . آيات\r\n\r\nالف ) عموميّت خطابات قرآنى\r\nخطاب‌هايى كه در قرآن مجيد در زمينهء احكام آمده و همچنين در سنّت نبوى و ائمّهء اهل بيت عليهم السلام\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nخطابات عامى است كه شامل هر زمان و هر مكان و همهء افراد مىشود ؛ حتّى خطابات مشافهه نيز جنبهء عموميّت دارد ، تعبيراتى همچون « يا أيّها الّذين آمنوا » ، « يا أيّها النّاس » و « يا بني آدم » ، در همه جا مخصوصاً در آنجا كه حكمى از احكام فرعيه در آن است همه را به دقّت ، تدبّر و بهره‌گيرى از آيات و روايات دعوت مىكند .\r\nهرگاه بپذيريم همه مخاطب هستند ، بايد قبول كنيم كه باب اجتهاد در آن آيات و روايات ( با فراهم كردن مقدّمات اجتهاد ) به روى همه گشوده است .\r\nمعتقدان به انسداد باب اجتهاد ، در واقع مخاطب را گروه خاصى مىدانند ، در حالى كه هيچ دليلى براى آن وجود ندارد .\r\n\r\nب ) لزوم مراجعه به دانشمندان و علماى امّت\r\nآياتى مانند : «  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » *  ؛ اگر نمىدانيد از آگاهان بپرسيد » . « 1 » نيز آيهء شريفهء « نفر » : «  « وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  ؛ نبايد مؤمنان همگى به سوى ميدان جهاد حركت كنند ، چرا از هر گروهى از آنان طايفه‌اى كوچ نمىكنند ( و طايفه‌اى بمانند ) تا تفقّه در دين نمايند و به هنگام بازگشت به قوم خود ، آنها را بيم دهند ( و احكامى را كه فرا گرفته‌اند به آنان بياموزند ) » . « 2 »\r\nبه يقين  « أَهْلَ الذِّكْرِ » *  ، همهء دانشمندان امّت را شامل مىشود و اين اصطلاح ويژهء گروه خاصى نيست ، گرچه مورد نزول آيه ، دانشمندان اهل كتاب و علامات پيامبر اسلام صلى الله عليه و آله در كتب پيشين است ولى مىدانيم ، مورد نزول آيات ، كليت قوانين مستفاد از آن را نفى نمىكند . به همين جهت دانشمندان علم اصول و فقهاى ما به اين آيه ، هم براى حجيّت خبر واحد و هم جواز تقليد استدلال كرده‌اند . همچنين منظور از « تفقّه » در دين كه در آيهء نفر آمده ، فراگيرى همهء معارف و احكام اسلام اعمّ از اصول و فروع است و تفقّه تنها به معناى يادگرفتن مسائل ساده نيست ، بلكه شامل فراگيرى علوم اسلامى بر حسب اجتهاد نيز مىشود .\r\nبنابراين ، آيات فوق دليل روشنى است بر اينكه :\r\nهمواره گروهى از مسلمانان به عنوان يك واجب كفايى ( و گاه عينى ) بايد به استنباط احكام اسلامى و اجتهاد از كتاب و سنّت بپردازند . و بعد از فراگيرى اين علم ، نتيجهء معلومات خود را به ديگران منتقل سازند .\r\n* * * \r\n2 . سيرهء ائمّه عليهم السلام و دانشمندان\r\nتاريخ فقه پيروان مكتب اهل بيت عليهم السلام گوياى آن است كه در هر عصر و زمان ، از قرن اوّل ، تا زمان حاضر ، مجتهدان صاحب فتوايى بوده‌اند كه احكام اسلامى را از كتاب و سنّت و اجماع و دليل عقل استنباط كرده و در اختيار توده‌هاى مردم قرار\r\n\r\n\r\n","description":"","footnote":"\r\n( 1 ) . نحل ، آيهء 43 .\r\n( 2 ) . توبه ، آيهء 122 .\r\n","page_name":" 239 ","page_number":239},
  {"content":"\r\n\r\nمىدادند .\r\nپيروان مكتب اهل بيت عليهم السلام تقليد از عالم ميّت را روا نمىدانند ، بلكه مردم را به علماى حىّ ارجاع مىدهند ، همان كسانى كه با بهره‌گيرى از تجربيّات و علوم علماى گذشته و افزودن تجارب و دريافتهاى خود را بر آن ، به تكامل و پيشرفت علم فقه كمك مىكنند .\r\nاصل حرمت تقليد از ميّت ، كه مورد اجماع و اتّفاق پيروان اين مكتب است ، به خوبى ثابت مىكند كه باب اجتهاد نزد آنها در هر زمان مفتوح بوده و فقهاى هر عصر وظيفه دارند با استفاده از علوم پيشينيان ، افكار خود را بر آن بيفزايند و آنچه نزديكتر به احكام الهى و مفاهيم آيات و روايات است ، استخراج و استنباط كنند .\r\n* * * بسيار مناسب است از قرن اوّل آغاز و به گروهى از مجتهدان و فقهاى شيعه در هر عصر كه صاحب نظر در فتوا بوده‌اند اشاره كنيم ، تا معلوم شود سيرهء قطعيّه انفتاح باب اجتهاد در همهء قرون اسلامى نزد پيروان اين مكتب وجود داشته است . ( البتّه در قرن اوّل سخن از همهء فقها اعم از فقهاى اهل سنّت و فقهاى اهل بيت عليهم السلام است ) .\r\n* * * \r\nانفتاح در عصر پيامبر صلى الله عليه و آله و صحابه :\r\nمعتقدان به انفتاح و انسداد ، هر دو اتّفاق نظر دارند كه در دورهء رسول خدا صلى الله عليه و آله تا مدتى بعد از رحلت آن حضرت ، باب اجتهاد مفتوح بود و علماى امّت به آسانى مىتوانستند اجتهاد كرده و نظر خود را اعلام دارند . اين مسأله به قدرى توسعه داشت كه گاه دچار افراط شده و اجتهاد در مقابل نصّ را جايز شمردند كه از نظر ما مردود است ؛ زيرا با وجود نصّ قرآن يا سنّت پيغمبر اكرم صلى الله عليه و آله جايى براى اجتهاد باقى نمىماند ؛ زيرا آن وحى است و مخالفت با وحى جايز نيست . مرحوم شرف الدّين به موارد متعددى از آن در كتاب المراجعات اشاره كرده است . « 1 »\r\nنويسندهء كتاب « اعلام المُوَقّعين » صحابه را نخستين كسانى مىداند كه اجتهاد كردند ، وى مىگويد :\r\n« صحابه نخستين كسانى بودند كه قياس و اجتهاد كردند . آنها وقايع را كنار هم گذاشتند و حوادث امثال را به هم تشبيه كردند و حكم بعضى حوادث را در بعضى ديگر جارى ، و باب اجتهاد را براى علما باز نمودند و راه را براى آنها هموار ساختند و آن را هم تبيين كردند . آيا انسان عاقل شك مىكند در اينكه وقتى پيامبر صلى الله عليه و آله فرمود : « كسى كه خشمگين است بين دو نفر قضاوت نكند » ، منظورش اين است كه غضب ، قلب و ذهن انسان را مشوّش مىكند و نمىگذارد انسان خوب بفهمد و مانع از اظهار نظر كامل او مىشود و راه علم و قصد را بر او مىبندد . كسى كه نهى را فقط محدود به حالت غضب كند و ناراحتى و ترس شديد ، گرسنگى ، درد\r\n\r\n\r\n","description":"","footnote":"\r\n( 1 ) . المراجعات ، نامه‌هاى 84 تا 98 .\r\n","page_name":" 240 ","page_number":240},
  {"content":"\r\n\r\nشديد و مشغول بودن قلب را جزء حالات نهى شده نداند ، فقه و فهم او اندك است » . « 1 »\r\nوى در ادامه ، كيفيت اجتهاد را بيان و به يك نمونه اجتهاد در ذيل كلام پيامبر صلى الله عليه و آله اشاره مىكند .\r\nبيان اين نكته ضرورى است كه قياس هرگاه قطعى باشد ( مانند مثال بالا كه مربوط به صفات قاضى است ) همه آن را معتبر مىدانند و ما آن را الغاى خصوصيّت مىناميم و اگر ظنى باشد ، دليل بر اعتبار آن نيست .\r\nآمدى در بحث تخطئه و تصويب به امورى استدلال كرده كه همهء آنها دليل بر انفتاح باب اجتهاد در عصر صحابه است .\r\n1 . سنّت ؛ در اين دليل ، پس از اشاره به حديث « أصحابي كالنّجوم بأيّهم اقتديتم اهتديتم » تصريح به حجيّت فتواى صحابه مىكند .\r\n2 . اجماع ؛ صحابه اتّفاق دارند بر جواز اختلاف بعضى از آنها با برخى ديگر ، بدون اينكه انكارى بين آنها باشد . « 2 »\r\n3 . دليل عقلى ؛ وى سپس به دليل عقل مىپردازد كه با صراحت « انفتاح باب اجتهاد » را بيان مىكند .\r\nاين گونه تعبيرات كه حكايت از مفتوح بودن باب اجتهاد در عصر صحابه مىكند ، در سخنان علماى اهل سنّت فراوان است .\r\n\r\nقرن اوّل :\r\n1 . علىّ بن رافع : غلام رسول خدا صلى الله عليه و آله و از خواص امير مؤمنان عليه السلام ؛ وى كتابى در مسائل مختلف وضو و نماز و ساير ابواب فقه نگاشته است .\r\nآية اللَّه سيّد حسن صدر مىنويسد :\r\nعلى بن ابى رافع از فقهاى اهل بيت عليهم السلام و اصحاب خاصّ امير مؤمنان على عليه السلام و كاتب او بود ، و در تمام نبردهاى آن حضرت با او همراهى داشت .\r\n« نجاشى » « 3 » او را در طبقهء اوّل مصنفان فقهاى اماميّه شمرده و مىگويد : او از خوبان اين جمعيّت و كاتب امير مؤمنان عليه السلام و از اصحاب او بود . علوم بسيارى را از آن حضرت فرا گرفت و كتابى در فقه در بحث وضو ، نماز و ساير ابواب جمع‌آورى نمود ، اين كتاب را از امير مؤمنان عليه السلام فرا گرفته بود و در همان زمان آن را جمع و مبوّب ساخت ، پيروان اين مكتب ، اين كتاب را بسيار عزيز مىشمرند . « 4 »\r\n2 . سعيد بن مسيّب بن حزن بن أبي وهب : « 5 » مرحوم صدر ، سعيد بن مسيب را اين گونه معرفى مىكند :\r\n« سعيد بن المسيب بن حزن ابى وهب ، يكى از فقهاى ششگانهء مدينه است » . « 6 »\r\n\r\n\r\n","description":"","footnote":"\r\n( 1 ) . اعلام الموقعين ، ج 1 ، ص 203 .\r\n( 2 ) . الإحكام فى اصول الأحكام ، ج 4 ، ص 199 .\r\n( 3 ) . أبو العباس احمد بن على بن احمد بن عباس ، معروف به نجاشى ( متوفّاى 450 ) ؛ عالمان اماميّه بر وثاقت و تبحّر وى در علم رجال و بزرگى منزلتش اجماع دارند . علّامهء نورى دربارهء او مىگويد : عالم ، زبردست در نقد و بررسى ( شرح حال ) ، تيزبين ، دانشمند آگاه و برترين كسى است كه در علم رجال قلم به دست گرفته و يا سخنى گفته است . ( مقدّمهء بحار الأنوار ، ج 0 ، ص 201 - 200 ) .\r\n( 4 ) . تأسيس الشيعة ، ص 280 .\r\n( 5 ) . ابن شهاب مىگويد : عبد اللَّه بن ثعلبة بن أبو بصير به من گفت : اگر به دنبال فقه مىباشى ، به سراغ اين مرد ( سعيد بن مسيّب ) برو . عمرو بن ميمون از پدرش نقل مىكند كه من به مدينه رفتم . در آنجا سراغ عالم‌ترين شخص مدينه را گرفتم ، مرا به سوى سعيد بن مسيّب راهنمايى كردند . ( تهذيب التهذيب ، ج 4 ، ص 75 - 74 ) .\r\n( 6 ) . تأسيس الشيعة ، ص 298 .\r\n","page_name":" 241 ","page_number":241},
  {"content":"\r\n\r\n3 . قاسم بن محمّد بن ابى بكر : « 1 » « ذكره ابن خلكان فى تاريخه فقال : أنه من سادات التابعين و فقهاء الشيعة بالمدينة و كان أفضل أهل زمانه و كان يقول مالك بن انس : إنّه من فقهاء هذه الأمّة ، مات سنة 101 هجرى قمرى ؛ ابن خلكان در تاريخش مىگويد : قاسم از سادات تابعين و از فقهاى شيعه در مدينه و افضل اهل زمان خود بود . مالك بن انس همواره مىگفت : او از فقهاى اين امّت است و در سال 101 وفات نمود » . « 2 »\r\n\r\nقرن دوم :\r\n1 . ابراهيم بن محمّد بن ابى يحيي المدني الأسلمي ( م 184 ) : « 3 » مرحوم « صدر » در كتاب « تأسيس الشيعة » او را جز فقها معرفى مىكند و مىنويسد : او كتاب مبوّبى در حلال و حرام دارد . « 4 »\r\n2 . عبيد الله بن علي بن أبي شعبه : « 5 » دربارهء وى آمده است : « و لعبيد اللَّه بن علي بن أبي شعبة كتاب في الفقه كبير ، عَرَضَ على أبي عبد اللَّه الصادق عليه السلام فصحّحه و استحسنه و قال عند قراءته : ليس لهؤلاء في الفقه مثله ؛ عبيد الله بن على بن ابى شعبه ، كتاب بزرگى در فقه دارد كه آن را بر امام صادق عليه السلام عرضه كرد ، امام عليه السلام آن را تصحيح و تحسين فرمود و هنگامى كه آن را مىخواند ، گفت : در فقه كتابى مانند اين ، در ميان علماى آنان وجود ندارد » . « 6 »\r\n3 . صفوان بن يحيى بجلىّ ( م 210 ) : مرحوم صدر او را جز فقها معرفى مىكند و مىنويسد : ايشان سى كتاب دارد كه به ترتيب كتب فقهى نوشته شده است .\r\n« نجاشى » دربارهء او مىنويسد : « او كاملًا مورد اعتماد است ، پدرش از امام صادق عليه السلام روايت نقل مىكند و خودش از امام رضا عليه السلام ، او در پيشگاه امام رضا عليه السلام مقام شريفى داشت . . . او داراى منزلتى از زهد و عبادت بود ، سى كتاب تصنيف نمود . . . » . « 7 »\r\n\r\nقرن سوم :\r\n1 . حسن بن محبوب ( م 224 ) : كتاب فقهى او به نام « مشيخه » است ، اين كتاب بر اساس معانى فقه تبويب\r\n\r\n\r\n","description":"","footnote":"\r\n( 1 ) . قاسم از فقيهان اين امّت بوده است و ابن سيرين به حج‌گزاران مىگفت : به قربانى قاسم بنگريد و ( قربانى و ديگر اعمال حج را ) مانند او انجام دهيد . عِجْلى نيز دربارهء او گفته است : وى مدنى ، از تابعين ، مورد اعتماد ، منزّه و پاك و مردى صالح بود . ابن حبّان در « ثقات التابعين » او را از بزرگان تابعين و برترين شخص عصر خويش از نظر علم و ادب و فقه دانسته است . ( تهذيب التهذيب ، ج 8 ، ص 200 ؛ رجال ابن داوود ، ص 153 ؛ بحار الأنوار ، ج 2 ، ص 123 ) .\r\n( 2 ) . تأسيس الشيعة ، ص 298 .\r\n( 3 ) . أبو إسحاق ، ابراهيم بن محمّد بن أبو يحيى از امام باقر و امام صادق عليهما السلام روايت كرده است . از دوستان نزديك امام بود . بزرگان علماى اهل سنّت از او دانش فرا گرفته و از وى حديث شنيده‌اند . آنان كه خود را از تعصّب دور نگه داشته‌اند ( مانند شافعى و ابن اصبهانى و برخى ديگر ) . ابراهيم بن محمّد را توثيق كرده و از دروغ و حديث‌سازى و نقل احاديث نادرست مبرّا مىدانند . ( رجال نجاشى ، ج 1 ، ص 85 ) .\r\n( 4 ) . تأسيس الشيعة ، ص 300 .\r\n( 5 ) . عبيد الله بن على بن ابى شعبه . نجاشى مىگويد : خاندان ابو شعبه در كوفه جزء اصحاب ما ( اماميّه ) به شمار مىآيند . جدّشان ابو شعبه از امام حسن و امام حسين عليهما السلام روايت كرده است . اين خاندان همگى افراد موثقى هستند و عبيد الله بزرگ و شخصيّت ممتاز آنهاست . كتابى به وى منسوب است و همين كتاب را بر امام صادق عليه السلام عرضه كرد و حضرت آن را صحيح شمرد و هنگام خواندن اين كتاب فرمود : « آيا براى آنان ( ديگر مذاهب ) چنين كتابى سراغ داريد ؟ » ( رجال نجاشى ، ج 2 ، ص 37 ) .\r\n( 6 ) . تأسيس الشيعة ، ص 301 .\r\n( 7 ) . رجال نجاشى ، ج 1 ، ص 440 - 439 .\r\n","page_name":" 242 ","page_number":242},
  {"content":"\r\n\r\nشده است . وى از اصحاب امام رضا عليه السلام بود و از شصت نفر از اصحاب امام صادق عليه السلام روايت نقل كرده است . « 1 »\r\n2 . محمّد بن معافي بن جعفر ( م 265 ) : كتاب فقهى او « شرايع الايمان » است ، دربارهء او مىنويسند : او از اصحاب امام كاظم عليه السلام و امام رضا عليه السلام بود . « 2 »\r\n3 . ابراهيم بن محمّد ثقفي ( م 283 ) : كتاب فقهى او ، « الفقه و الاحكام » است . « 3 »\r\n\r\nقرن چهارم :\r\n1 . علي بن حسين بن موسى بن بابويه قمى ( م 329 ) : « 4 » شهيد اوّل در كتاب ذكرى در مورد على بن بابويه آورده است :\r\n« پيروان مكتب اهل بيت عليهم السلام هنگامى كه دسترسى به نص روايت نداشتند ، دستور العمل خود را از رسالهء على بن بابويه مىگرفتند ، چون به او اعتماد و اطمينان داشتند » .\r\nدر كتاب رجال نجاشى شرح حال مفصلى از او آمده ، گفته است : « شيخ القميّين في عصره و متقدّمهم و فقيههم و ثقتهم ؛ او در عصر خود بزرگ اهل قم ، پيشگام و فقيه و مورد اطمينان آنها بود » . « 5 » كتاب الشرايع وى معروف به « الفقه الرضوى » است .\r\n2 . حسن بن علي بن أبي عقيل عماني : « 6 » كتاب تأسيس الشيعة ، ابن ابى عقيل را اين گونه معرفى مىكند :\r\n« شيخ الشيعة و وجهها و فقيهها . . . المؤسّس في الفقه . . . له كتب كثيرة في كلّ الفنون الإسلامية اشتهر بالفقه و التفريع و صنّف فيه كتاب « المتمسّك بحبل آل الرسول » . . . كان معاصراً للكلينى و لعلي بن بابويه ؛ ابن ابى عقيل بزرگ شيعه ، چهرهء درخشان و فقيه شيعه بود . . . او در فقه مؤسّس بود . در تمام فنون اسلامى كتابهاى فراوانى دارد اما شهرت او از ناحيهء فقه و فروعات آن است ، در فقه كتاب « المتمسّك بحبل آل الرسول » را نوشته است و با « كلينى » و « على بن بابويه » معاصر بوده است » . « 7 »\r\n3 . محمّد بن احمد بن جنيد أبو علي كاتب الاسكافي ( م 381 ) : در كتاب تأسيس الشيعة ، فصل دهم ، علم الفقه ، ص 302 مىنويسد :\r\n« ابن الجنيد شيخنا الأقدم و فقيهنا الأعظم محمّد بن أحمد بن جنيد أبو علي كاتب الاسكافي ، كتب في فروع الفقهية فعقد لها الأبواب و قسّم فيها المسائل و جمع بين النظائر و استوفى ذلك غاية الاستيفاء ؛ از بزرگان قدما و فقيه ما محمّد بن احمد بن جنيد أبو على كاتب اسكافى در فروع فقهى كتاب نوشته و ابوابى را براى\r\n\r\n\r\n","description":"","footnote":"\r\n( 1 ) . تأسيس الشيعة ، ص 301 .\r\n( 2 ) . همان مدرك ، ص 300 .\r\n( 3 ) . همان مدرك .\r\n( 4 ) . ابن نديم گفته است : ابن بابويه از فقيهان شيعه و مورد اعتماد آنان است . امام حسن عسكرى عليه السلام در توقيع شريف خود دربارهء او فرمود : « مرد بزرگ ، مورد اعتماد و فقيه من » . ( مقدمهء بحار الأنوار ، ج 0 ، ص 76 ) .\r\n( 5 ) . رجال نجاشى ، ج 2 ، ص 89 .\r\n( 6 ) . حسن بن على بن ابى عقيل ، فقيه متكلّم و مورد اعتماد است او در فقه و علم كلام داراى كتاب‌هايى است كه از جملهء آن ، كتاب « المتمسّك بحبل آل الرسول » است كه در ميان اماميّه مشهور است . ( رجال نجاشى ، ج 1 ، ص 154 - 153 ) .\r\n( 7 ) . تأسيس الشيعة ، ص 303 .\r\n","page_name":" 243 ","page_number":243},
  {"content":"\r\n\r\nآن قرار داده و مسائل را در آن تقسيم‌بندى كرده و بين نظائر جمع كرده است و حق مطالب را به طور كامل ادا كرده است » . « 1 »\r\n4 . محمّد بن علي بابويه ( شيخ صدوق ) ( م 381 ) « 2 » : گرچه او را در طبقهء محدّثين مىدانند ، اما كتابهايى فقهى نيز براى او ذكر كرده‌اند . كه در كتاب الذريعة به برخى از آنها اشاره شده است . به عنوان نمونه كتاب‌هاى : جوابات المسائل القزوينيات ؛ جوابات المسائل النيشابورية ؛ مسائل نكاح ، وصايا ، وضو و وقف . « 3 »\r\n\r\nقرن پنجم :\r\n1 . محمّد بن محمّد بن نعمان ، معروف به شيخ مفيد ( م 413 ) « 4 » : عماد حنبلى از دانشمندان اهل سنّت از تاريخ ابن أبي طى حلبي نقل كرده است : « او بزرگى از بزرگان اماميّه و رئيس بخش فقه و كلام و مناظره است » . « 5 »\r\n« يافعى » يكى ديگر از دانشمندان اهل سنّت ، در وقايع سال 413 هجرى نوشته است : « در آن سال عالم بزرگى شيعه وفات نمود . او صاحب تأليفات فراوان ، بزرگ اماميّه ، معروف به مفيد و ابن معلم بود و در علم كلام ، فقه و جدل تبحّر داشت » . « 6 »\r\nبرخى از كتاب‌هاى او در فقه : مقنعه ، فرائض الشيعة ، احكام النساء ، مسألة فى تحريم ذبائح أهل الكتاب ، جوابات المسائل الصاغانيات است .\r\n2 . سيّد مرتضى علم الهدى « 7 » ( م 436 ) : مرحوم صدر در فصل دهم علم الفقه ايشان را از فقهاى اماميّه معرفى مىكند .\r\nمرحوم مدرس صاحب ريحانة الادب مىگويد :\r\nايشان داراى تأليفات متعددى بوده و 72 جلد از آنها را نام مىبرد كه تعدادى از آن راجع به فقه است . از جمله : الانتصار ، جمل العلم و العمل ، الذريعة فى أصول الشريعة ، المحكم و المتشابه ، و المختصر . « 8 »\r\n\r\n\r\n","description":"","footnote":"\r\n( 1 ) . همچنين دربارهء او نوشته‌اند : « وى داراى كتاب‌هاى فراوانى است كه از جملهء آنها كتاب « تهذيب الشيعة لاحكام الشريعه » نام دارد كه بيست جلد است . اين كتاب مشتمل بر تعدادى از كتب فقهى است مرحوم علّامهء طباطبايى ( بحر العلوم ) اين گونه وى را ستوده است : محمّد بن احمد بن جنيد اسكافى از شخصيت‌هاى برجسته و از بزرگان طايفهء اماميّه است و از دانشوران قدماى اين طايفه به شمار مىآيد و در علم فقه و ادبيات و تأليف كتاب سرآمد آنهاست » . ( تنقيح المقال ، ج 2 ، ص 67 ، باب محمّد ، شمارهء 10305 ) .\r\n( 2 ) . جايگاه او در دانش ، فهم ، بينش ، فقاهت ، بزرگى ، وثاقت ، فراوانى تأليفات و خوب نوشتن ، برتر و بالاتر از آن است كه قلم‌ها و بيان‌ها آن را تبيين كند . نجاشى در فهرست خود دربارهء او مىنويسد : محمّد بن على بن حسين بن موسى بن بابويه قمى ، ساكن رى ، بزرگ و فقيه ما ( اماميّه ) است . ( وسائل الشيعة ، ج 20 ، ص 21 ) .\r\n( 3 ) . الذريعة ، ج 5 ، ص 230 تا 240 و ج 20 ، ص 362 و 372 .\r\n( 4 ) . نجاشى دربارهء شيخ مفيد مىگويد : شيخ و استاد ما ( شيخ مفيد ) مشهورتر از آن است كه او را در فقه ، كلام ، حديث ، موثق بودن و در علم و دانش توصيف كرد . علّامهء حلّى گفته : فضل او مشهورتر از آن است كه وى را در فقه و كلام و روايت توصيف كرد . وى موثق‌ترين و عالم‌ترين فرد زمان خويش بود ( مقدّمهء بحار الأنوار ، ج 0 ، ص 106 - 105 ) .\r\n( 5 ) . مقدّمهء اختصاص شيخ مفيد ، ص 4 . به نقل از : شذرات الذهب ، ج 3 ، ص 199 .\r\n( 6 ) . مقدمهء اختصاص شيخ مفيد ، به نقل از : مرآة الجنان فى تاريخ المشاهير الأعيان ( تاريخ يافعى ) ، ج 3 ، ص 28 ؛ حوادث سال 413 ق ؛ اوائل المقالات شيخ مفيد ، ص 245 .\r\n( 7 ) . ريحانة الادب ، ج 4 ، ص 190 - 182 .\r\n( 8 ) . سيّد مرتضى معروف به علم الهدى از افتخارات اماميّه و قهرمان عرصهء دانش و دين و پيشوايى از پيشوايان فقه و حديث و كلام و ادبيات است . نجاشى در رجال خويش گفته است : سيّد مرتضى به اندازه‌اى از علوم و دانش را فرا گرفت كه هيچ يك از افراد زمانه‌اش به آن پايه نمىرسيد . احاديث فراوانى را فرا گرفت . او متكلّم ، شاعر ، اديب ، داراى منزلتى بزرگ در علم و دين و دنيا بود . ( مقدّمهء بحار الأنوار ، ( ج 0 ) ، ص 156 ) .\r\n","page_name":" 244 ","page_number":244},
  {"content":"\r\n\r\n3 . شيخ الطائفه أبو جعفر محمّد بن حسن بن علي طوسي ( م 460 ) « 1 » :\r\nدر تأسيس الشيعة ايشان را اين گونه معرفى مىكند :\r\n« شيخ طوسى ، شيخ الطائفه على الاطلاق است .\r\nامام فقه و حديث و تفسير و كلام است . كتابهايى در اسلام تصنيف كرده كه پيش از او كسى مثل آنها را تصنيف نكرده ، از جمله كتاب « مبسوط » كه حاوى فروع مستنبطه از اصول فقهيه است ، كتابى است عظيم و مفصل در فقه . كتاب ديگر ايشان كتاب « خلاف » است ، كه يك كتاب فقهى است و به ترتيب كتب فقه مرتب شده و مسائل مورد اختلاف فقهاى اسلام در آن ( با ذكر ادلّه ) مطرح شده است . . . كتاب ديگر او نهاية است كه در همهء ابواب فقه به ترتيب كتابهاى فقهى نگاشته است . و همهء اين ابواب دربارهء فروعى است كه از احاديث اهل بيت عليهم السلام استنباط شده ، كتاب فشردهء ديگرى در فقه دارد به نام الجمل » . « 2 »\r\n4 . قاضى عبد العزيز حلبي معروف به ابن برّاج ( م 481 ) « 3 » : در كتاب تأسيس الشيعة او را داراى كتابهاى مشهور و فراوانى در فروع فقه معرفى مىكند از جمله : الجواهر ، المعالم ، المنهاج ، الكامل ، روضة النفس في أحكام العبادات ، المغرب ، المهذب ، حسن التعريف و شرح جمل العلم سيّد مرتضى . « 4 »\r\n\r\nقرن ششم :\r\nدر اين قرن فقهاى مشهور و به نامى را مىتوان برشمرد ، مانند : « عماد الدين محمّد بن على بن محمّد طوسى » ( معروف به ابن حمزة ) صاحب كتاب مشهور وسيلة كه از كتب معتبر فقهى اماميّه است ، و قطب الدين سعيد بن هبة اللَّه بن حسن راوندى ، معروف به قطب راوندى ( م 573 ) صاحب رساله‌هاى مسألة فى الخمس و مسألة صلاة الآيات و همچنين سيّد أبو المكارم ابن زهره صاحب كتاب معروف « الغنية » كه علّامهء مجلسى دربارهء او مىگويد : « او از فقهاى بزرگوار و جليل القدر است » . و محمّد بن ادريس حلّى ( م 598 ) معروف به ابن ادريس ، صاحب كتاب نفيس « السرائر » كه از كتب مفيدى است كه در همهء ابواب فقه تأليف يافته است . « 5 »\r\n\r\nقرن هفتم :\r\nدر اين قرن نيز فقهاى بزرگى مىزيستند كه\r\n\r\n\r\n","description":"","footnote":"\r\n( 1 ) . شيخ طوسى ، مردى مورد اعتماد كامل است و فضل و جلالتش مشهورتر از آن است كه نياز به بيان باشد . ( مقدمهء بحار الأنوار ، ج 0 ، ص 93 - 92 ) .\r\n( 2 ) . تأسيس الشيعة ، ص 304 .\r\n( 3 ) . وى شخصيتى بزرگ و از فقهاى بنام اماميّه است . ابن شهرآشوب گفته است : وى كتاب‌هايى در اصول و فروع نوشته است . او فقيه شيعه و به « قاضى » ملقّب است . علّامهء طباطبايى ( بحر العلوم ) وى را از شاگردان حسن بن حسين بن بابويه دانسته است . ( تنقيح المقال ، باب عبد العزيز ، شمارهء 6645 ، ج 2 ، ص 156 ) .\r\n( 4 ) . تأسيس الشيعة ، ص 304 .\r\n( 5 ) . ر . ك : تأسيس الشيعة ، ص 305 - 304 .\r\n","page_name":" 245 ","page_number":245},
  {"content":"\r\n\r\nصاحب نظر و فتوا بودند ؛ از جمله :\r\n1 . الشيخ يحيى بن سعيد بن احمد بن يحيى بن الحسن بن سعيد الهزلي ( م 689 ) : دربارهء وى آمده است :\r\n« له تصانيف جامعة للفوائد ، منها : كتاب الجامع للشرائع في الفقه و كتاب المدخل فى أصول الفقه ؛ او تصنيفات متعدّدى دارد كه جامع فوائد است ، مانند كتاب جامع الشرايع فى الفقه و كتاب المدخل فى أصول الفقه است » . « 1 »\r\n2 . نجم الدين جعفر بن حسن بن يحيى بن سعيد هزلى حلّى ( م 676 معروف به محقّق اوّل ) « 2 » :\r\nدر تأسيس الشيعة دربارهء او مىنويسد :\r\n« او داراى كتابهايى است ، از جمله كتاب شرايع الاسلام - كه از معروفترين و معتبرترين متون فقهى است و شروح بسيارى بر آن نگاشته شده - و كتاب النافع و كتاب شرح نافع به نام معتبر » . « 3 »\r\n\r\nقرن هشتم :\r\nدر اين قرن نيز علماى بزرگ صاحب فتوايى بودند از جمله :\r\n1 . حسن بن يوسف بن علي بن مطهّر ، معروف به علّامهء حلّى ( م 726 ) : دربارهء وى نوشته‌اند :\r\n« تأليفات او در تمام علوم بيش از 500 عنوان كتاب است . از جملهء آنها كتاب « قواعد » در فروع فقهيه ، « تذكرة » كتاب « ارشاد » كتاب « تبصرة » در فروع مستنبط از فقه و . . . » . « 4 »\r\n2 . فخر المحقّقين محمّد فرزند علّامهء حلّى ( م 771 ) :\r\nكتاب معروف او در فقه « ايضاح الفوائد فى حل مشكلات القواعد » است . « 5 »\r\n3 . محمّد بن مكّى ، معروف به شهيد اوّل ( م 786 ) : برخى از كتابهاى فقهى و فتوايى ايشان عبارتند از :\r\n« اللمعة الدمشقية ؛ الذكرى فى فقه الامامية ؛ الدروس الشرعية في فقه الامامية ؛ خلاصة الاعتبار في الحج و الاعتمار ؛ البيان في الفقه و الالفية في فقه الصلاة » . « 6 »\r\n\r\n\r\n","description":"","footnote":"\r\n( 1 ) . تأسيس الشيعة ، ص 307 .\r\n( 2 ) . در كتاب قاموس الرجال آمده است : محقّق حلّى نخستين كسى است كه كتاب فقهى خود ( شرايع ) را بر اساس شيوه‌هاى متأخّرين تنظيم و تأليف كرده است . وى در كتاب شرايع خود ، هستهء اصلى مطالب نهايه ، مبسوط و خلاف شيخ را گردآورى كرده است . ( تلفيقى ميان مطالب اين سه كتاب به طور فشرده پديد آورد ) در حالى كه پيش از آن ، برخى از فقها - مانند ابن ادريس حلّى در سرائر - به شيوهء نهايهء شيخ و برخى ديگر - مانند قاضى ابن برّاج در مهذّب - مانند مبسوط و خلاف شيخ كتاب نوشته‌اند . ( قاموس الرجال ، ج 2 ، ص 616 ) .\r\n( 3 ) . تأسيس الشيعة ، ص 306 - 305 .\r\n( 4 ) . همان مدرك ، ص 307 - 306 .\r\nدر تنقيح المقال دربارهء علّامهء حلّى آمده است : همهء دانشمندان اسلامى بر دانش فراوان وى در همهء فنون اتّفاق نظر دارند . او فقيه ، متكلّم ، حكيم ، منطقى ، صاحب نظر در هندسه و رياضيات بود . ( تنقيح المقال ، باب حسن ، شمارهء 2794 ) .\r\n( 5 ) . فخر المحقّقين عالمى محقّق و مجتهدى فقيه بود . وى از بزرگان اماميّه به شمار مىآيد و شاگردش شهيد اوّل اين گونه از او تجليل مىكند : بزرگ ، پيشوا ، سلطان عالمان ، داراى بالاترين درجه در ميان عالمان و فاضلان و برجستگان و مايهء افتخار آيين و دين . ( مقدّمهء بحار الأنوار ، ج 0 ، ص 255 به نقل از روضات الجنات ، ج 8 ، ص 387 و اجازات ، ص 14 ) .\r\n( 6 ) . در امل الآمل دربارهء وى آمده است : وى عالم ، فقيه ، محدّث ، اهل دقّت ، مورد اعتماد ، جامع فنون عقلى و نقلى ، زاهد ، عابد ، پرهيزكار ، شاعر ، اديب و يگانهء روزگارش بود . ( اعيان الشيعة ، ج 10 ، ص 59 ) .\r\n","page_name":" 246 ","page_number":246},
  {"content":"\r\n\r\n\r\nقرن نهم :\r\nدر اين قرن مجتهدان بزرگى مىزيستند مانند :\r\n1 . مقداد بن عبد اللَّه بن محمّد بن حسين بن محمّد سيورى حلّى اسدى ، معروف به « فاضل مقداد » ( م 826 ) « 1 » : برخى كتاب‌هاى ايشان عبارت است از :\r\nكنز العرفان ؛ آداب الحج ؛ تنقيح الرائع من مختصر النافع .\r\n2 . احمد بن فهد حلّى اسدى ، معروف به ابن فهد ، ( م 841 ) : از جمله كتاب‌هاى فقهى ايشان ، التحرير فى الفقه ؛ المهذب البارع ( شرح مختصر النافع ) ، الدر النضيد في فقه الصلاة است . « 2 »\r\n\r\nقرن دهم :\r\nدر اين قرن نيز صاحبان فتوا بسيار بوده‌اند ، از جمله :\r\n1 . على بن الحسين بن عبد العالي كركي معروف به « محقّق ثانى » يا معروف به « محقّق كركي » ( م 940 ) : برخى كتاب‌هاى فقهى ايشان عبارتند از : جامع المقاصد فى شرح القواعد ، الجعفرية فى الصلاة ، حاشيه بر شرايع الاسلام ، حاشيهء مختصر النافع ، حاشيهء دروس ، حاشيهء ذكرى ، جوابات المسائل الفقهية ، حاشية مختلف علّامهء حلّى .\r\n2 . زين الدين بن على بن احمد عاملى ، معروف به « شهيد ثاني » ( م 966 ) : در برخى از كتب 28 كتاب فقهى از ايشان نقل شده است كه برخى از آنها به شرح ذيل است : الروضة البهيّة فى شرح اللمعة الدمشقية ؛ مسالك الافهام ؛ حاشية مختصر النافع ؛ حاشيهء ارشاد الاذهان . « 3 »\r\n3 . حسن بن شهيد ثاني ( صاحب معالم ) ( م 1011 ) : ايشان كتاب معالم را به عنوان مقدّمه‌اى بر فقه استدلالى نگاشته است . يكى از كتاب‌هاى فقهى ايشان جوابات المسائل المدنيات مىباشد .\r\n4 . حسين بن عبد الصمد حارثى والد شيخ بهائى ( م 984 ) : « 4 » برخى كتب فقهى ايشان عبارتند از :\r\nالمسائل التسع الفقهيّة ، المسائل الصلاتيّة ، رسالة اتساعيّة . « 5 »\r\n5 - احمد بن محمّد اردبيلى معروف به « محقق اردبيلى » ( م 993 ) : كتابهاى معروف فقهى ايشان عبارتند از :\r\nمجمع الفائدة و البرهان في شرح ارشاد الاذهان از علّامهء حلّى و زبدة البيان في احكام القرآن . « 6 »\r\n\r\n\r\n","description":"","footnote":"\r\n( 1 ) . فاضل مقداد عالمى بزرگوار ، دانشمندى برجسته ، محقّقى دقيق و متكلّم و فقيه بود . وى داراى نوشته‌هايى است كه از جملهء آنها كتاب كنز العرفان فى فقه القرآن است . ( تنقيح المقال ، باب ميم ، شمارهء 12097 ، ج 3 ، ص 245 ) .\r\n( 2 ) . شيخ حر عاملى ، ابن فهد حلّى را چنين وصف مىكند : عالم ، فاضل ، مورد اعتماد ، درستكار ، زاهد ، عابد ، پرهيزكار و داراى جلالت و بزرگى قدر است . ( مقدّمهء بحار الأنوار ، ( ج 0 ) ، ص 232 ) .\r\n( 3 ) . مامقانى دربارهء شهيد ثانى مىگويد : وثاقت ، علم ، فضل ، زهد ، عبادت ، پرهيزكارى ، قدرت تحقيق ، مهارت و چيرگى در مسائل ، بزرگى قدر و منزلت و گردآورى فضايل و كمالات وى مشهورتر از آن است كه نياز به بازگويى باشد . كتاب‌هاى فراوانى دارد كه آخرين كتابش شرح لمعهء دمشقيّه است . ( تنقيح المقال ، باب زين الدين ، شماره 4517 ، ج 1 ، ص 472 ) .\r\n( 4 ) . شيخ حرّ عاملى در امل الآمل پس از آن كه وى را ملقّب به لقب شيخ عزّ الدين مىداند ، مىنويسد : وى عالمى چيره دست ، محقّقى دقيق ، مردى جامع ، اديب و داراى جلالت قدر بود . ( تنقيح المقال ، باب حسين ، شمارهء 2948 ، ج 1 ، ص 332 ) .\r\n( 5 ) . الذّريعة ، ج 20 ، ص 354 - 334 .\r\n( 6 ) . همان مدرك ، ص 35 .\r\n","page_name":" 247 ","page_number":247},
  {"content":"\r\n\r\n\r\nقرن يازدهم :\r\nدر اين قرن نيز ، صاحبان فتوا و اجتهاد بسيار بودند ؛ از جمله :\r\n1 . شيخ بهاء الدّين محمّد بن حسين عبد الصّمد عاملى معروف به « شيخ بهايى » ( م 1031 ) : رسالهء عمليّهء ايشان به زبان فارسى به نام « جامع عبّاسى » است اما برخى كتب فقهى و اصولى ديگر ايشان عبارتند از : « الحبل المتين فى احكام الدين ، رسالة فى فقه الصلاة ، زبدة فى اصول الفقه ، رسالة فى معرفة القلبة ، رسالة فى المواريث ، الاسئلة الجزائرية » . « 1 »\r\n2 . ملّا محمّد امين استرآبادى ( م 1033 ) : از كتابهاى فقهى ايشان جوابات المسائل الثلاثة و الفوائد المدنيّة است . « 2 »\r\n3 . مولى محمّد تقى مقصود على المجلسى ( م 1070 ) پدر مجلسى معروف : يكى از كتب فقهى ايشان روضة المتّقين در شرح كتاب من لا يحضره الفقيه است .\r\n4 . ملا محمّد باقر بن محمّد مؤمن خراسانى ، معروف به « محقّق سبزوارى » ( م 1090 ) : برخى كتابهاى فقهى ايشان ، ذخيرة المعاد في الارشاد و كفاية الفقه است . « 3 »\r\n5 - حسين بن جمال الدين محمّد ، معروف به « محقّق خراسانى » ( م 1098 ) : كتاب معروف ايشان در فقه ، مشارق الشموس فى شرح الدروس است . « 4 »\r\n\r\nقرن دوازدهم :\r\nدر اين قرن فقهاى صاحب نامى مىزيستند ؛ مانند :\r\n1 . جمال الدّين بن حسين خوانسارى ( م 1121 ) : معروف‌ترين كتابهاى فقهى ايشان حاشيهء شرح لمعه و حاشيهء شرايع است .\r\n2 . شيخ محمّد بن حسن بن محمّد اصفهانى ، ملقب به بهاء الدّين ، معروف به فاضل اصفهانى ( م 1137 ) : كتابهاى معروف فقهى ايشان : كشف اللثام عن قواعد الاحكام و المناهج السنية فى شرح روضة البهية است . « 5 »\r\n\r\nقرن سيزدهم :\r\nدر اين قرن نيز مجتهدان صاحب فتوا بسيار بودند ؛ از جمله :\r\n1 . سيد محمّد مهدى ابن سيد مرتضى طباطبايى بروجردى ، معروف به « بحر العلوم » ( م 1212 ) : « 6 » برخى\r\n\r\n\r\n","description":"","footnote":"\r\n( 1 ) . شيخ حرّ عاملى در امل الآمل دربارهء شيخ بهايى مىنويسد : جايگاه او در فقه ، علم ، فضل ، تحقيق ، دقّت نظر ، بزرگى شأن و منزلت و نيكو نوشتن و همهء خوبىها آشكارتر از آن است كه نيازى به ذكر و يادآورى باشد . ( تنقيح المقال ، باب محمّد ، شمارهء 10597 ، ج 3 ، ص 107 ) .\r\n( 2 ) . الذّريعة ، ج 5 ، ص 217 .\r\n( 3 ) . همان مدرك ، ج 10 ، ص 19 ، شمارهء 96 ؛ ج 18 ، ص 96 ، شمارهء 843 .\r\n( 4 ) . محقّق اردبيلى در جامع الرواة دربارهء وى مىگويد : جايگاه او در بزرگى قدر و شأن و منزلت ، بلندى مرتبت ، مهارت او در علوم عقلى و نقلى و دقّت نظر و . . . مشهورتر از آن است كه نيازى به يادآورى باشد ( تنقيح المقال ، باب حسين ، شمارهء 2867 ، ج 1 ، ص 323 ) .\r\n( 5 ) . فقهاى نامدار شيعه ، صفحهء 245 ، به نقل از ريحانة الادب مرحوم مدرس .\r\n( 6 ) . مرحوم نورى در مستدرك نوشته : جميع علماى عصر خودش و كسانى كه پس از آن آمده‌اند به علو مقام و رياست نقلى و عقلى و ساير كمالات او اذعان كرده‌اند حتى شيخ و فقيه اكبر شيخ جعفر نجفى با مقام بلند فقاهت و رياستش كفش او را با تحت الحنك خود پاك مىكرد ، جمع زيادى از علماى بزرگ از تلامذهء او بوده‌اند ، از جمله فاضل نراقى . ( الكنى و الألقاب ، ج 2 ، ص 68 - 67 ) .\r\n","page_name":" 248 ","page_number":248},
  {"content":"\r\n\r\nكتب فقهى ايشان : مصابيح ؛ الدر النجفية ؛ حاشية على طهارة الشرائع للمحقّق الحلى و قواعد احكام الشكوك .\r\n2 . جعفر بن شيخ خضر جناحى نجفى ، معروف به « كاشف الغطاء » ( م 1227 ) : « 1 » كتب معروف فقهى ايشان : كشف الغطاء ، شرح قواعد علّامه و كتاب الطهارة است .\r\n3 . شيخ محمّد حسن نجفى « صاحب جواهر » ( م 1266 ) : كتاب معروف فقهى ايشان جواهر الكلام في شرح شرايع الاسلام است كه در ميان كتب فقهى استدلالى اماميّه بىنظير يا كم نظير است و مورد توجّه فقها و مجتهدان امروز مىباشد . « 2 »\r\n4 . شيخ مرتضى بن شيخ محمّد امين معروف به « شيخ انصارى » ( م 1281 ) : كتاب معروف فقهى ايشان :\r\nالمكاسب است ( كه شامل مكاسب محرمه ، بيع و خيارات است ) . ايشان رساله‌هاى متعددى در ابواب مختلف فقهى از قبيل : رضاع ، خمس ، زكات ، طهارت و . . . دارد . نامبرده از كسانى است كه هم در علم اصول و هم در فقه تحول بىسابقه‌اى ايجاد كرد ، كه منشأ پيشرفت فراوان اين دو علم شد و كتاب‌هاى او ساليان دراز است كه در حوزه‌هاى علميّه كتاب درسى شناخته مىشود . « 3 »\r\n\r\nقرن چهاردهم :\r\nاين قرن نيز جولانگاه فقهاى نامدار و مجتهدان بىشمارى است ؛ از جمله :\r\n1 . ميرزا محمّد حسن شيرازى ، معروف به « ميرزاى شيرازى بزرگ » ( م 1312 ) : برخى كتب فقهى ايشان عبارتند از : كتابى در طهارت ؛ رساله‌اى در رضاع ؛ كتابى در فقه ( از اوّل مكاسب تا آخر معاملات ) .\r\n2 . آخوند ملّا محمّد كاظم خراسانى ( م 1329 ) : گرچه شهرت ايشان به موجب تدوين كتابى است با عنوان كفاية الاصول كه حاوى نظرات اصولى ايشان است . اما كتابهاى فقهى مهمى نيز دارد ، مانند : كتاب الاجارة ؛ حاشيه بر مكاسب شيخ ؛ القضاء و الشهادات .\r\n3 . سيّد محمّد كاظم يزدى معروف به صاحب كتاب العروة الوثقى ( م 1337 ) : كتاب فقهى معروف ايشان ، مبناى تدريس و حاشيهء بسيارى از فقهاى معاصر به نام العروة الوثقى است و كتابى به نام حواشى بر مكاسب نيز دارد .\r\n4 . ميرزا محمّد تقى شيرازى معروف به « ميرزاى دوم » ( م 1338 ) : مرحوم حاج آقابزرگ تهرانى در كتاب اعيان الشيعة در مورد ايشان مىنويسد :\r\n\r\n\r\n","description":"","footnote":"\r\n( 1 ) . الذّريعة ، ج 5 ، ص 217 .\r\n( 2 ) . محدّث نورى در مستدرك دربارهء صاحب جواهر گفته است : او مربّى عالمان و بزرگ فقيهان و عهده‌دار رياست اماميّه در عصر خويش بود . نويسندهء كتاب جواهر الكلام است كه چنين كتابى در مسائل حلال و حرام نوشته نشده است . برخى از علما گفته‌اند : اگر مورّخ عصر صاحب جواهر مىخواست ، حوادث عجيب و مهمّ زمانش را ثبت كند ، بىترديد حادثه‌اى عجيب‌تر از تدوين اين كتاب در آن عصر نبود . اين مسأله به اندازه‌اى روشن و واضح است كه نيازى به بيان ندارد . ( ر . ك : مستدرك الوسائل ، ج 2 ، ص 114 ) .\r\n( 3 ) . شيخ انصارى يگانهء روزگار و نابغهء زمانه بود . او نمونهء زنده و كاملى در علم و عمل و قهرمانى است كه در عرصهء اجتهاد به او اقتدا مىشود . وى آينهء روشنى در پرهيزكارى و تقوا بود . . . استادِ شيخ انصارى جناب شيخ على كاشف الغطا دربارهء وى گفته است : همه چيز ( در دنيا ) شنيدنش بزرگتر از ديدنش مىباشد ، مگر شيخ مرتضى كه ديدنش ، از شنيدن وصفش بزرگتر و اعجاب‌انگيزتر است . ( مقدّمهء مكاسب شيخ مرتضى انصارى ، سيّد محمّد كلانتر ، ج 1 ، ص 19 ) .\r\n","page_name":" 249 ","page_number":249},
  {"content":"\r\n\r\n« ميرزا محمّد تقى حائرى شيرازى ، پيشواى انقلاب عراق و برافروزندهء شعلهء آن قيام و جنبش ، از بزرگترين عالمان و مجتهدان عصر خود بود . او يكى از مشهورترين چهره‌هاى شناخته شده در علم و تقوا و غيرت و شهامت دينى بود . . . بعد از درگذشت استادش ، ميرزاى شيرازى بزرگ ، به دليل شايستگى و فضل و دانش و برازندگى به جانشينى وى تعيين شد و مرجع تقليد شيعيان گرديد ، وى با فتواى مشهورش بر ضد اشغال گران انگليس ، اعلام جهاد كرد » . « 1 »\r\n5 . حاج ميرزا محمّد حسين نايينى ، ( م 1355 ) : حاج ميرزا حسين نايينى از اكابر فقها و اصوليان قرن چهاردهم هجرى است ، شهرت بيشتر او در علم اصول فقه است ، بسيارى از فقهاى زمان ، شاگرد اويند و بر عروة الوثقى از مرحوم محمّد كاظم طباطبايى حاشيه دارد .\r\n6 . آية اللَّه حاج شيخ عبد الكريم حائرى يزدى ( م 1355 ) « 2 » مؤسّس حوزهء علميّهء قم : برخى كتابهاى فقهى ايشان عبارتند از : كتاب رضاع ؛ كتاب الصلاة ؛ كتاب المواريث و كتاب النكاح و در اصول فقه كتاب معروف ايشان درر الفوائد است .\r\n7 . آية اللَّه سيّد ابو الحسن اصفهانى ( م 1365 ) : كتاب معروف فقهى ايشان كتاب وسيلة النجاة است . ايشان از فقهاى عصر خود بود كه مرجعيّت عام داشته و بسيارى از مراجع عصر حاضر از محضر ايشان بهره برده‌اند . « 3 »\r\n8 . آية اللَّه حاج سيّد حسين طباطبايى بروجردى ( م 1380 ) : از مراجع بزرگ تقليد كه مقلّدان فراوانى داشته و داراى رسالهء عمليّه و كتب فقهى در صلاة مسافر و صلاة جمعه بوده است . « 4 »\r\n9 . آية اللَّه سيّد محسن حكيم ( م 1390 ) : وى از شاگردان آخوند خراسانى ، آقا ضياى عراقى و ميرزاى نايينى بود . سال‌ها مرجعيّت بخشى از شيعيان - بويژه مردم عراق - را بر عهده داشت .\r\nكتاب‌هايى نيز در فقه از او به يادگار مانده است كه مهمترين آنها ، كتاب ارزشمند مستمسك العروة الوثقى است . « 5 »\r\n\r\nقرن پانزدهم :\r\nدر اين قرن نيز فقها و صاحبان فتواى بسيارى ظهور كردند كه گروهى به رحمت ايزدى پيوستند و گروهى ديگرى هم اكنون زعامت و مرجعيّت شيعه را\r\n\r\n\r\n","description":"","footnote":"\r\n( 1 ) . اعيان الشيعة ، ج 9 ، ص 192 .\r\n( 2 ) . مرحوم آية اللَّه بروجردى ، در مورد « كتاب الصلاة » مرحوم آية اللَّه شيخ عبد الكريم حائرى فرموده‌اند : من تاكنون كتابى به اين كم لفظى و پرمعنايى نديده‌ام .\r\n( 3 ) . آية اللَّه سيّد أبو الحسن اصفهانى سيّدى بزرگوار و شخصيتى يگانه و استثنايى بود . داراى حافظه‌اى عجيب ، دست بخشنده ، اخلاق محمّدى و دربردارندهء خصلت‌هاى كمالى بود . زعامت و پيشوايى شيعه را عهده‌دار شد . او رو به گسترش نهاد ، تا آنجا كه در تمامى بلاد شيعى به عنوان مفتى و مرجع شناخته شد . ( طبقات اعلام الشيعة نقباء البشر ، ج 1 ، ص 41 ) .\r\n( 4 ) . آية اللَّه بروجردى ، پژوهشگر و محقّقى برجسته ، كه به قوّت رأى و دقّت نظر و سلامت فكر در مسائل فقه و اصول معروف بود . بيش از چهار دوره اصول را از محضر محقّق عراقى فرا گرفت و در فقه از محضر آية اللَّه اصفهانى بهره برد . ( نهاية الافكار فى مباحث الألفاظ ، مقدّمه ، صفحهء د ) .\r\n( 5 ) . ر . ك : اعيان الشيعة ، ج 9 ، ص 56 .\r\n","page_name":" 250 ","page_number":250},
  {"content":"\r\n\r\nعهده دارند ، از جمله بزرگانى كه بدرود حيات گفته‌اند :\r\n1 . امام خمينى قدس سرّه ( م 1409 ) : مرجع بزرگ شيعه ، بنيانگذار نظام جمهورى اسلامى ، داراى كتب متعدّد از جمله شرح مكاسب و تحرير الوسيلة ، حاشيه بر عروة الوثقى و رساله‌هاى متعدّد علمى ، كه در پانزدهم خرداد سال 1342 هجرى شمسى نهضت اسلامى را بنياد نهاد و در 22 بهمن سال 1357 هجرى شمسى به پيروزى رسيد و در چهاردهم خرداد ماه 1368 هجرى شمسى به جوار رحمت خداوند شتافت .\r\n2 . آية اللَّه سيّد أبو القاسم خوئى « 1 » ( م 1413 ) : در سال 1314 هجرى قمرى قدم به عرصهء جهان نهاد ، و مراحل تحصيلات خود را با موفقيّت‌هاى بسيار پشت سر گذاشت و سرانجام در رشته‌هاى فقه ، اصول ، تفسير و رجال ، صاحب نظر و از مراجع به نام گرديد ، آثار او در فقه ، اصول ، تفسير و رجال آثارى پرارزش و گران‌بهاست . ( دورهء فقه ايشان به 42 جلد مىرسد ) .\r\nشاگردان مبرّزى تربيت كرد كه هر كدام خود از اساتيد حوزه‌هاى علميّه شدند ، كتاب التنقيح در شرح عروة الوثقى ، حاصل بحثهاى خارج آن مرجع ، و مبانى تكملة المنهاج از كتابهاى ارزندهء فقهى اين بزرگمرد دينى است .\r\n3 . آية اللَّه سيّد محمّد رضا گلپايگانى ( م 1414 ) : آية اللَّه گلپايگانى از شاگردان برجستهء آية اللَّه شيخ عبد الكريم حائرى ( مؤسّس حوزهء علميّه قم ) بود .\r\nپس از رحلت آية اللَّه بروجردى ، در شمار مراجع تقليد و مورد توجّه مردم قرار گرفت . وى در مدت اقامتش در حوزهء علميّهء قم شاگردان و مجتهدان فراوانى را پرورش داد .\r\nاز ايشان آثارى در فقه به جاى مانده است ، از جمله : كتاب الحج ، ولاية الفقيه ، الدرّ المنضود فى احكام الحدود و كتاب الطهارة . « 2 »\r\n* * * از آنچه اشاره شد ، استفاده مىشود كه از ديدگاه اهل بيت عليهم السلام و فقها و پيروان آنها هيچ‌گاه و بر هيچ كس باب اجتهاد مسدود نبوده و نيست و پيروان اهل بيت عليهم السلام در هيچ دوره‌اى خالى از اجتهاد و مجتهدين گرانقدر نبوده‌اند .\r\n\r\n3 . روايات اهل بيت عليهم السلام دليل ديگرى بر انفتاح باب اجتهاد\r\nروايات زيادى از اهل بيت عليهم السلام نقل شده كه به اصحاب خود دستور افتا مىدادند ، برخى از اين روايات كه به وضوح مفتوح بودن باب اجتهاد را در هر عصر و زمان روشن مىسازد ، از اين قرار است :\r\nالف ) در بخشى از نامهء امير مؤمنان على عليه السلام به\r\n\r\n\r\n","description":"","footnote":"\r\n( 1 ) . در مقدّمهء اجود التقريرات در مورد ايشان آمده است : جايگاه علمى وى به روشنى خورشيد در وسط روز است كه جاى هيچ انكارى نيست . به طور فراوان فقه و اصول را تدريس كرد . دو دورهء كامل مكاسب شيخ انصارى و دو دورهء كتاب الصلاة و همه بحث‌هاى عروهء سيّد محمّد كاظم يزدى را تدريس نمود . همچنين شش دورهء كامل اصول را تدريس كرد . ( اجود التقريرات ، ج 1 ، ص 43 ) .\r\n( 2 ) . ر . ك : خورشيد فقاهت ( زندگى نامهء آية اللَّه گلپايگانى ) نوشتهء على كريمى جهرمى و سيماى فرزانگان ، ج 1 ، ص 712 - 691 .\r\n","page_name":" 251 ","page_number":251},
  {"content":"\r\n\r\nقثم بن عباس آمده :\r\n« أمّا بعد ! فأقم للنّاس الحجّ و ذكّرهم بأيّام اللَّه و اجلس لهم العَصْرَين ، فأفتِ المستفتى و علّم الجاهل و ذاكر العالم\r\n؛ امّا بعد ! مراسم حج را براى مردم اقامه كن ! و ايّام اللَّه را يادآورى نما ، عصرها بنشين استفتائات مردم را پاسخ بگو ، ناآگاه را آگاه و تعليم ده و با علما مذاكره نما » . « 1 »\r\nدر كلام فوق امير مؤمنان عليه السلام به قثم بن عباس دستور مىدهد هر بامداد و شامگاه نشستى داشته باشد و پاسخ استفتا كنندگان را بدهد و اين بدون ترديد غير از نقل روايت و يا قرائت آيات است . « 2 »\r\nب ) سليم بن ابى حية نقل مىكند كه در خدمت امام صادق عليه السلام بودم ، وقتى خواستم از وى جدا شوم ، خداحافظى كرده ، عرض نمودم : دوست دارم توصيه و زاد و توشه‌اى ( دينى و علمى ) به من مرحمت فرمايى ؛ حضرت فرمود :\r\n« ائت أبان بن تغلب فإنّه قد سمع منّي حديثاً كثيراً فما روى لك فاروه عنّي\r\n؛ نزد ابان بن تغلب برو ! او از من احاديث زيادى شنيده ، هر چه او براى تو نقل كند ، مستقيماً از من نقل كن ! » .\r\nسپس اضافه فرمود : پدرم أبو جعفر عليه السلام به او فرمود :\r\n« اجلس في مسجد المدينة و أفتِ الناس ، فإنّي أحبّ أن يُرى في شيعتي مثلك\r\n؛ در مسجد مدينه بنشين و براى مردم ( پيروان همه مذاهب ) فتوا بده كه من دوست مىدارم در بين شيعيانم امثال تو ديده شوند » . « 3 »\r\nروشن است سخن امام باقر عليه السلام دربارهء فتواست نه نقل حديث .\r\nج ) امام علىّ بن موسى الرضا عليه السلام به راوى فرمود :\r\n« علينا إلقاء الأصول اليكم و عليكم التفرّع\r\n؛ بر ماست كه اصول كلى را به شما القا نماييم و استنباط فروع بر عهدهء شماست » . « 4 »\r\nنظير روايت فوق از امام صادق عليه السلام چنين نقل شده كه به هشام بن سالم فرمود :\r\n« إنّما علينا أن نلقي اليكم الأُصول و عليكم أن تفرّعوا\r\n؛ آنچه بر عهدهء ماست القاء و تعليم اصول است و بر شماست كه فروع را از آنها استنباط نماييد » . « 5 »\r\nدر عوالى اللئالى آمده است كه : زرارة و أبو بصير نيز از امام باقر و امام صادق عليهما السلام مانند اين حديث را نقل كرده‌اند .\r\nمرحوم علّامهء مجلسى مىفرمايد : اين حديث دليل جواز استنباط احكام از عمومات است . « 6 »\r\n* * *\r\n\r\n\r\n","description":"","footnote":"\r\n( 1 ) . نهج البلاغه ، نامهء 67 .\r\n( 2 ) . قثم بن عباس ، از پيامبر روايت كرده است و به گفته ابن عبد البر از طرف على عليه السلام والى مكّه بوده است ولى دارقطنى معتقد است على عليه السلام او را والى مدينه و برادرش « معبد » را والى مكّه قرار داده است . ( تهذيب التهذيب ، ج 8 ، ص 324 - 323 ) .\r\n( 3 ) . مستدرك الوسائل ، ج 17 ، ص 315 ؛ رجال ابن داوود ، ص 10 ، شمارهء 4 ؛ رجال علّامهء حلّى ، ص 21 ؛ رجال نجاشى ، ص 10 .\r\nحاتم رازى ابان بن تغلب را توثيق كرده است و از امام احمد نقل شده است كه از او دربارهء ابان پرسيدند ؟ گفت : او موثّق است . ابن حبّان نيز نام او را در جمع موثّقان آورده است . ( تاريخ اسماء الثقات ، ص 38 ) .\r\n( 4 ) . بحار الأنوار ، ج 2 ، ص 245 .\r\n( 5 ) . وسائل الشيعة ، ج 27 ، ص 62 .\r\n( 6 ) . بحار الأنوار ، ج 2 ، ص 245 .\r\n","page_name":" 252 ","page_number":252},
  {"content":"\r\n\r\n\r\n4 . رواياتى كه از فتواى بدون علم نهى مىكند :\r\nالف ) امام صادق عليه السلام از پدرانش از رسول گرامى اسلام صلى الله عليه و آله نقل مىكند كه فرمود :\r\n« و من أفتى النّاس به غير علمٍ و هو لا يعلمُ النّاسخ من المنسوخ و المُحكم من المتشابه ، فقد هلك و أهلك\r\n؛ كسى كه بدون علم ، براى مردم فتوا دهد و ناسخ را از منسوخ و محكم را از متشابه تشخيص ندهد ، هم خود را هلاك كرده و هم ديگران را » . « 1 »\r\nمفهوم اين حديث ، اين است : كسى كه با علم و آگاهى از ناسخ و منسوخ و محكم و متشابه و . . . فتوا دهد مجاز است و اين دليل جواز استنباط و انفتاح باب اجتهاد است .\r\nدر حديث ديگرى از همان حضرت رسيده كه به مفضل بن مزيد فرمود : من تو را از دو خصلت نهى مىكنم ، كه افراد از اين طريق هلاك شده‌اند .\r\n« أنهاك أن تدين اللَّه بالباطل و تُفتى النّاس بما لا تعلم\r\n؛ من تو را نهى مىكنم از اين كه به آيين خدا از طريق باطل متديّن گردى ، و طبق آنچه نمىدانى براى مردم فتوا دهى » . « 2 »\r\nاز مفهوم اين حديث ، بر مىآيد كه فتوا و اجتهاد با علم و آگاهى مجاز است و بدون علم در رديف پرستش خداوند از طريق باطل قرار گرفته است .\r\n* * * \r\n5 . رواياتى كه طريق اجتهاد و استنباط را آموزش مىدهد\r\nالف ) عبد الاعلى مولى آل سام مىگويد : به امام صادق عليه السلام عرض كردم : ( پايم لغزيد ) بر زمين افتادم ، ناخنم كنده شد ، با دوايى و پارچه‌اى انگشتم را بسته‌ام ، براى وضويم چه كنم ؟ فرمود :\r\n« يُعرف هذا و أشباهه من كتاب اللَّه عزّ و جلّ  « ما جَعَلَ عَلَيْكُمْ فِي الدِّينِ مِنْ حَرَجٍ »  امسح عليه\r\n؛ اين مسأله و امثال آن از كتاب خدا فهميده مىشود ( فرموده است : ) « در دين حرجى ( و مشقّتى ) بر شما تحميل نكرده » بنابراين روى همان پارچه مسح كن » . « 3 »\r\nاين حديث ، راوى را هدايت مىكند كه اگر به قرآن مراجعه كنيد پاسخ را مىتوانيد از آن دريافت داريد ، زيرا اگر مسح بشره غير مقدور باشد ، به حكم قاعدهء نفى حرج كه از آيه استفاده مىشود ، اصل مسح نبايد ساقط گردد ، و اين چيزى جز آموختن روش اجتهاد نيست .\r\nب ) زراره « 4 » مىگويد : امام باقر عليه السلام فرمود :\r\n« ازدواج با اهل كتاب جايز نيست » . عرض كردم :\r\nحرمت آن در كجا ( ى قرآن ) آمده : فرمود : «  « وَ لا تُمْسِكُوا بِعِصَمِ الْكَوافِرِ »  « 5 » ؛ هرگز زنان كافر را در\r\n\r\n\r\n","description":"","footnote":"\r\n( 1 ) . كافى ، ج 1 ، ص 43 .\r\n( 2 ) . وسائل الشيعة ، ج 18 ، ص 10 ، ح 2 .\r\n( 3 ) . كافى ، ج 2 ، ص 33 .\r\n( 4 ) . ابن نديم گفته است : زراره بزرگترين شخصيّت شيعى در فقه و حديث و آگاهى به كلام و مكتب تشيع مىباشد . نجاشى وى را بزرگ اصحاب اماميّه و از پيشتازان آنها در عصر خويش مىداند . وى قارى قرآن ، فقيه ، متكلّم ، شاعر و اديب بود . فضل و دين با هم در وى جمع شده بود . او در تمام آنچه را كه روايت مىكند ، صادق است . ( تذكرة الاعيان ، ص 24 ؛ تاريخ آل زرارة ، ج 1 ، ص 24 و ج 1 ، ص 27 و ص 37 ؛ فهرست ابن نديم ، ج 1 ، ص 308 ؛ رجال نجاشى ، ص 175 ، شمارهء 463 ) .\r\n( 5 ) . ممتحنه ، آيهء 10 .\r\n","page_name":" 253 ","page_number":253},
  {"content":"\r\n\r\nهمسرى خود نگاه نداريد » . « 1 »\r\nاين حديث اشاره به يك نحو استخراج فروع از آيات قرآن است .\r\nج ) زراره مىگويد : به امام باقر عليه السلام عرض كردم :\r\nآيا به من نمىفرمايى از كجا معلوم مىشود كه مسح بايد بر قسمتى از سر و قسمتى از پاها باشد ؟\r\nامام عليه السلام خنديد ؛ سپس فرمود : اى زراره ! در كتاب خدا « 2 » آمده : «  « فَاغْسِلُوا وُجُوهَكُمْ »  ؛ صورتهايتان را بشوييد » ، از اين عبارت فهميده مىشود كه « انّ الوجه كلّه ينبغي أن يغسله ؛ مىبايست همهء صورت را شست » .\r\nآنگاه فرمود : « و أيديكم إلى المرافق ؛ و دستهايتان را تا مرفق » . پس از آن فرموده : « و امسحوا برءوسكم ؛ سرهايتان را مسح كنيد » . وقتى فرمود : « برءوسكم » فهميديم بايد قسمتى از سر را مسح كرد ، « لمكان الباء :\r\nبه جهت باء در برءوسكم » پس از آن پاها را با سر همراه ساخته ، همان گونه كه دستها را با صورت و فرمود : « و أرجلكم إلى الكعبين ؛ و پاهايتان را تا برآمدگى پشت پاها » وقتى آنها را با سر همراه ساخت ، فهميديم كه مسح بر قسمتى از آنهاست . « 3 »\r\nاين روايت نيز نحوهء استنباط و اجتهاد را به زراره مىآموزد ، اگر استنباط مجاز نبود ، امام يا به او مىفرمود : حكمى تعبّدى است و به شما مربوط نمىشود ، يا مىفرمود : ما چنين مىفهميم ولى شما حق چنين استفاده‌اى را نداريد .\r\nد ) موسى بن بكر مىگويد :\r\n« قلت لابي عبد اللَّه عليه السلام : الرجل يغمى عليه اليوم أو يومين أو ثلاثة أو أكثر ذلك ، كم يقضى من صلاته ؟ فقال : أ لا أخبرك بما ينتظم هذا و أشباهه . فقال : كلّ ما غلب اللَّه عليه من أمرٍ فاللَّه أعذر لعبده و هذا من الأبواب الّتي يفتح كلّ باب منها ألف باب\r\n؛ از امام صادق عليه السلام پرسيدم : شخصى يك روز ، دو روز ، سه روز يا بيشتر بىهوش مىشود ، نمىداند چند روز بوده ، مىبايست چند روز نمازش را قضا كند ؟ فرمود : مىخواهى مقياس و معيارى را براى تو بگويم كه اين مسأله و امثال آن را نظام بخشد ( و خود بتوانى در موارد مشابه پاسخ دهى ؟ ) .\r\nپس از آن فرمود : هر جا ( فرمان ) خداوند غلبه دارد ( و اختيار از دست عبد خارج است ) خداوند عذر بنده‌اش را مىپذيرد . بنابراين نماز شخص بىهوش قضا ندارد . سپس فرمود : اين از درهاى علومى است كه هر در آن ، هزار در را باز مىكند » . « 4 »\r\nطبق اين روايت ، امام صادق عليه السلام يك اصل كلى را به او آموخته كه به وسيلهء آن ، مىتواند حكم بسيارى از مسائل را استنباط كند و پاسخ گويد و اين چيزى جز « انفتاح باب اجتهاد » و جواز استنباط نيست .\r\nه ) « حيّون » يكى از ياران امام رضا عليه السلام نقل مىكند :\r\nآن حضرت فرمود : « كسى كه بتواند متشابهات قرآن را به محكمات بازگرداند ، به صراط مستقيم\r\n\r\n\r\n","description":"","footnote":"\r\n( 1 ) . كافى ، ج 5 ، ص 358 ؛ وسائل الشيعة ، ج 20 ، ص 534 ؛ بحار الأنوار ، ج 2 ، ص 279 .\r\n( 2 ) . مائده ، آيهء 6 .\r\n( 3 ) . كافى ، ج 3 ، ص 30 .\r\n( 4 ) . بحار الأنوار ، ج 2 ، ص 272 .\r\n","page_name":" 254 ","page_number":254},
  {"content":"\r\n\r\nهدايت شده » ؛\r\n( من ردّ متشابه القرآن إلى محكمه هُدى إلى صراطٍ مستقيم )\r\n. سپس فرمود : « در روايات ما نيز متشابهاتى همچون متشابهات قرآن ، و محكماتى همچون قرآن است . متشابهاتش را به محكمات بازگردانيده ، و از متشابهات بدون محكمات تبعيّت نكنيد كه گمراه مىشويد » ؛\r\n( إنّ في أخبارنا متشابهاً كمتشابه القرآن و محكماً كمحكم القرآن ، فردّوا متشابهها إلى محكمها و لا تتّبعوا دون محكمها فتضلّوا )\r\n. « 1 » اين حديث دليل روشن ديگرى بر مفتوح بودن باب اجتهاد است .\r\nو ) ابن ابى حاتم « 2 » و « بيهقى » از « دئلى » نقل كرده‌اند : زنى پس از شش ماه ( ازدواج ) وضع حمل كرد ، به عمر اطّلاع دادند ، عمر دستور رجم او را صادر كرد . على عليه السلام از جريان آگاه شد ، فرمود : حكم او رجم نيست ، عمر دليل آن را خواست ، امام فرمود :\r\nمگر خداوند نفرموده : «  « وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ »  ؛ مادران فرزندان خود را دو سال كامل شير مىدهند ؟ » « 3 » و مگر نفرموده : «  « وَ حَمْلُهُ وَ فِصالُهُ ثَلاثُونَ شَهْراً »  ؛ دوران حاملگى و از شير گرفتن او سى ماه است ؟ » « 4 » فستة أشهر حمله ، و حولين . فذلك ثلاثون ؛ بنابراين شش ماه دوران حمل و دو سال ( بيست و چهار ماه دوران شيرخوارگى ) مجموعاً مىشود سى ماه ( از اين رو او مرتكب خلاف نشده ) . عمر دستور داد حكم جارى نگردد . « 5 »\r\nبدين ترتيب ، امير مؤمنان على عليه السلام با استدلال به دو آيه ، نحوهء استخراج حكم را ارائه فرمود . با اين بيان روشن مىشود كه از ضميمه كردن آيات قرآن مىتوان احكام را استنباط كرد . آيا اين جز انفتاح باب اجتهاد است ؟\r\nز ) ابان ، از سليمان بن هارون نقل مىكند : از امام صادق عليه السلام شنيدم ، مىفرمود : خدا هيچ حلال و حرامى را خلق نكرد ، مگر اينكه براى آن حدّى قرار داد ، مثل حدود خانه‌ها ، آن بخشى كه جزء راه است ، راه ، و آن بخشى كه جزء خانه است ، خانه محسوب مىشود .\r\n« حتّى أرش الخدش فما سواه ، و الجلدة و نصف الجلدة\r\n؛ حتّى خسارت خراش و مانند آن و قصاص يك تازيانه يا نصف آن » . « 6 »\r\nآيا منظور از اين روايت اين است كه همهء جزئيات احكام مورد نياز در قرآن و روايات اسلامى آمده است ، يا اين كه قواعد كلى و اصولى بيان شده كه مىتوان مسائل غير منصوص را از آن استنباط كرد ؟ به يقين منظور همان احتمال دوم است .\r\nح ) پيامبر اكرم صلى الله عليه و آله در آخرين حجّ خود كه حجة الوداع نام گرفت ، ضمن خطبه‌اى فرمود :\r\n« ليس من عملٍ يقرّب إلى الجنّة إلّا قد أمرتكم به و لا عملٍ يقرّب إلى النّار إلّا قد نهيتكم عنه\r\n؛ هيچ عملى نيست كه شما را به بهشت نزديك كند ، جز اينكه شما\r\n\r\n\r\n","description":"","footnote":"\r\n( 1 ) . بحار الأنوار ، ج 2 ، ص 185 .\r\n( 2 ) . محمّد بن ادريس حنظلى معروف به ابن ابى حاتم كسى است كه علماى اهل سنّت دربارهء او گفته‌اند : وى پيشوا ، حافظ و از دانشمندان مشهور است . ( به سبب قدرت حافظه و حفظ قرآن و احاديث ) وى را حافظ مشرق گفته‌اند . ( الكنى و الألقاب ، ج 1 ، ص 44 ) .\r\n( 3 ) . بقره ، آيهء 233 .\r\n( 4 ) . احقاف ، آيهء 15 .\r\n( 5 ) . الغدير ، ج 6 ، ص 93 .\r\n( 6 ) . كافى ، ج 1 ، ص 59 .\r\n","page_name":" 255 ","page_number":255},
  {"content":"\r\n\r\nرا بدان امر كردم ، و عملى نيست كه شما را به آتش نزديك سازد جز اينكه شما را از آن نهى كردم » . « 1 »\r\nاز اين حديث نيز استفاده مىشود كه ، اصول و كلياتى در اختيار مسلمانان قرار داده شده كه مىتوانند وظايف خود را استنباط كنند و گرنه تمام جزئيات احكام در روايات پيامبر صلى الله عليه و آله نيامده است .\r\nط )\r\nعن أبى عبد اللَّه عليه السلام قال : « انّ اللَّه تبارك و تعالى أنزل في القرآن تبيان كلّ شىء ، حتّى و اللَّه ما ترك اللَّه شيئاً يحتاج إليه العباد ، حتّى لا يستطيع عبد يقول : لو كان هذا انزل فى القرآن إلّا و قد أنزله اللَّه فيه\r\n، امام صادق عليه السلام فرمود : خداى تبارك و تعالى در قرآن همه چيز را بيان كرده ، به خدا سوگند هرچه را بندگان نياز دارند فروگذار نكرده تا جايى كه هيچ بنده‌اى نمىتواند بگويد : اگر اين مطلب اين گونه بود ، در قرآن نازل شده بود ، ( آرى ) خداوند آن مطلب را در قرآن آورده است » . « 2 »\r\nاز اين حديث نيز بر مىآيد كه همهء احكام در اصول كلّى قرآن آمده و مىتوان استنباط نمود .\r\nى ) حمّاد مىگويد : از امام صادق عليه السلام شنيدم مىفرمود :\r\n« ما من شىء إلّا و فيه كتاب أو سنّة\r\n؛ هيچ چيزى وجود ندارد مگر اينكه ( حكم آن ) در كتاب يا سنّت آمده است » . « 3 »\r\nروشن است ، پاسخ هر مسألهء فرعى از فروع مورد ابتلاى امّت در قرآن و سنّت نيامده ، بلكه - همانگونه كه گذشت - اصول و كليّاتى آمده كه مىتوان از آنها وظايف را در جايى كه نصّ خاصّى وارد نشده استنباط كرد . بنابراين اجتهاد مجاز ، و باب آن مفتوح است .\r\nك ) سماعه مىگويد : از امام كاظم عليه السلام پرسيدم :\r\nآيا همه چيز در كتاب و سنّت است ؟ يا شما مىگوييد :\r\nدر آن است ؟ فرمود :\r\n« بل كلّ شىءٍ في كتاب اللَّه و سنّة نبيّه\r\n؛ همه چيز در كتاب خدا و سنّت پيامبر اوست » . « 4 » اين حديث نيز مانند ساير احاديث مىگويد : همهء احكام در قرآن و سنّت آمده ولى به يقين منظور كليّاتى است كه بايد از آن استنباط كرد .\r\n* * * \r\n6 . روايات حلّ تعارض احاديث\r\nاز ادلّه‌اى كه مىتواند ما را به انفتاح باب اجتهاد ، در هر عصر و زمان رهنمون شود ، رواياتى است كه مشكل تعارض ميان اخبار را حل مىكند ، زيرا اگر اجتهاد و استنباط مجاز نبود ، نشان دادن راه حل براى مشكل تعارض احاديث معنا نداشت .\r\nبه بيان ديگر ، پيشوايان ما نه تنها راه استنباط احكام را از كتاب و سنّت آموزش داده‌اند ، بلكه طريقهء استنباط را در موارد تعارض روايات نيز بيان كرده‌اند . در اينجا برخى از آن روايات را نقل مىكنيم :\r\nمحمّد بن ابى عمير « 5 » از عبد الرحمن بن ابى\r\n\r\n\r\n","description":"","footnote":"\r\n( 1 ) . المستدرك على الصحيحين ، ج 2 ، ص 5 . اين روايت در كافى ، ج 2 ، ص 74 نيز با كمى تفاوت نقل شده است .\r\n( 2 ) . كافى ، ج 1 ، ص 59 .\r\n( 3 ) . همان مدرك .\r\n( 4 ) . همان مدرك ، ص 62 .\r\n( 5 ) . محمّد بن ابى عمير از موثّق‌ترين مردم به نزد فريقين بوده است . او سرآمد مردم در زهد و پرهيزكارى و عبادت بود . وى امام موسى كاظم و دو امام پس از وى را درك كرد و از اصحاب اجماع به شمار مىرود . داراى جلالت قدر و عظمت مقام است و عالمان شيعه احاديث مرسل او را مىپذيرند و معتقدند وى جز از فرد موثّق حديثى را به صورت مرسل نقل نمىكند . دربارهء او گفته شد : وى از يونس فقيه‌تر ، برتر و شايسته‌تر است . ( الكنى و الألقاب ، ج 1 ، ص 200 - 199 ) .\r\n","page_name":" 256 ","page_number":256},
  {"content":"\r\n\r\nعبد اللَّه نقل مىكند كه امام صادق عليه السلام فرمود :\r\n« إذا ورد عليكم حديثان مختلفتان فأعرضوهما على كتاب اللَّه ، فما وافق كتاب اللَّه فخذوه و ما خالف كتاب اللَّه فردّوه\r\n؛ هرگاه دو حديث مختلف يافتيد ( كه حكم آنها با يكديگر متفاوت بود ) آنها را به قرآن عرضه بداريد ، آنچه موافق كتاب خدا بود بگيريد و آن را كه مخالف بود كنار بگذاريد » . « 1 »\r\nاين حديث و نظاير آن ، طريق اجتهاد و استنباط در موارد وجود احاديث مختلف را مىآموزد و اين دليل انفتاح باب اجتهاد است .\r\nشيخ حرّ عاملى اين احاديث را در يك باب از جلد 18 كتاب وسائل الشيعة جمع نموده . در اين باب كه 47 حديث دارد ، احاديث متعدّدى است كه راه حل تعارض احاديث را بازگو مىكند كه نقل همه آنها از حوصلهء اين بحث خارج است .\r\n* * * \r\n7 . ادلّهء قائلين به انفتاح از اهل سنّت\r\nگرچه نظريهء غالب در ميان اهل سنّت انسداد باب اجتهاد است ، ولى گروهى از دانشمندان معروف آنها معتقد به انفتاح هستند و با گذشت زمان بر طرفداران آنها افزوده مىشود .\r\nادلّهء عمدهء آنها به قرار زير است :\r\n\r\nالف ) اجتهاد فريضه‌اى دينى است\r\nدر كتاب ارشاد النقاد چنين نقل شده است :\r\n« أبو الحسن على بن محمّد ماوردى « 2 » مىگويد :\r\nتقليد ، به اختلاف احوال مردم مختلف مىشود ، به موجب فراهم بودن منابع اجتهاد يا عدم آن ؛ چون طلب علم واجب كفايى است و اگر همهء مردم از تقليد منع ، و مكلف به اجتهاد مىشدند علم از طريق اجتهاد براى همه واجب مىشد ، و اين موجب اختلال نظام مىگرديد ، و اگر همه تقليد مىكردند ، اجتهاد از بين مىرفت و وجوب علم ساقط مىشد و اين منجر به تعطيلى شريعت و از بين رفتن علم مىشد ، بنابراين ، اجتهاد واجب كفايى شد » . « 3 »\r\nبه نظر مىرسد منظور « ماوردى » اجتهاد در مسائل مورد نيازى است كه در فتاواى ائمّهء اربعه نيامده است كه تعطيل اجتهاد در آن سبب تعطيل شريعت است .\r\nدر جاى ديگرى از همين كتاب آمده است :\r\n« اجتهاد از واجبات دينى و شعائر اسلامى است و با توجّه به وقايع و حوادث تا آنجايى كه خدا\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 84 ، ح 29 ، باب 9 از ابواب صفات قاضى .\r\n( 2 ) . على بن محمّد ماوردى ، سرآمد همهء قاضيان - در عصر خويش - و از بزرگان شافعى است . وى داراى كتاب‌هايى است كه از جملهء آنها : ادب الدين و الدنيا ، الاقناع ، الحاوى و تفسير قرآن است . سال وفات او 450 هجرى قمرى است . ( الكنى و الالقاب ، ج 3 ، ص 134 ) .\r\n( 3 ) . ارشاد النقاد ، ص 29 - 25 .\r\n","page_name":" 257 ","page_number":257},
  {"content":"\r\n\r\nبخواهد استمرار مىيابد و با تغيير ظروف و شرايط تمام نمىشود و با مرور زمان از ميان نمىرود و اختصاص به يك عصر معين ندارد ، بلكه هديهء عام ربانى است » . « 1 »\r\nاين جمله اشاره به آن است كه ادلّهء جواز اجتهاد عموميّت دارد ، و نمىتوان آن را محدود به زمان خاصى كرد .\r\n\r\nب ) جاودانگى اسلام و نياز مستمر به احكام دينى\r\nأبو إسحاق ابراهيم بن موسى شاطبى « 2 » مىگويد :\r\n« حوادث زندگى انسان‌ها محدوديّتى ندارد ، پس داخل كردن آنها تحت ادلّهء منحصره صحيح نيست ، لذا احتياج به فتح باب اجتهاد از طريق قياس و غير قياس است » . « 3 »\r\nالبتّه اين سخن ، مطابق عقيدهء معتقدان به قياس و مانند آن است ولى ما معتقديم عمومات و قواعدى در كتاب و سنّت داريم كه از هر نظر گسترده است و مىتواند پاسخگوى همهء مسائل مستحدثه از نظر مجتهد باشد .\r\n\r\nج ) صيانت و حفاظت از كتاب و سنّت\r\nدر كتاب « ارشاد النقاد » آمده است :\r\n« سدّ باب اجتهاد بر علماى شايسته از آثار سوء تقليد است كه بر امّت روا شده است . شوكانى « 4 » مىگويد : اين مقوله يعنى انسداد باب اجتهاد و لزوم تقليد اگر مطرح نشده بود ، اجتهاد براى همهء امور كافى بود . انسداد باب اجتهاد ، مسأله‌اى است كه شريعت را از بين مىبرد و نسخ كلام خدا و رسول خدا و مقدّم كردن غير خدا و رسول و جايگزينى غير آنها را ، به همراه دارد » . « 5 »\r\nاز اين بيان استفاده مىشود اگر اجتهاد نباشد ، كلام خدا و كلام رسول خدا صلى الله عليه و آله نسخ و مبدّل مىشود ؛ زيرا ظاهر آيات قرآن و روايات رسول خدا صلى الله عليه و آله اين است كه همه حق دارند در فهم مسائل اسلامى بينديشند و اجتهاد كنند ، و اگر گروهى را از اجتهاد نهى كنيم در واقع با عموميّت كتاب و سنّت مخالفت كرده‌ايم و همچنين حرف اين و آن را بر سخنان خدا و رسولش مقدّم داشته‌ايم .\r\n\r\nد ) شهادت ائمّهء مذاهب اربعه بر انفتاح\r\nائمّهء مذاهب اربعه خود نيز اعلام داشته‌اند :\r\nفتواى ما آخرين كلام نيست ، بلكه هركس حق دارد ادلّه را ملاحظه كند و نظر دهد ، خواه مطابق فتواى ما باشد يا خير ، به متن سخن آنها توجّه كنيد :\r\nابو حنيفه مىگويد :\r\n\r\n\r\n","description":"","footnote":"\r\n( 1 ) . ارشاد النقاد ، ص 45 .\r\n( 2 ) . أبو إسحاق ابراهيم بن موسى شاطبى ، اصولى ، مفسّر ، محدّث و لغوى است او نويسندهء كتابهاى : الاعتصام ، الموافقات و المجالس است . شاطبى از شهر شاطبه ، شهرى از منطقهء اندلس است . ( الكنى والألقاب ، ج 2 ، ص 347 ) .\r\n( 3 ) . ارشاد النقاد ، ص 35 .\r\n( 4 ) . محمّد بن على بن محمّد بن عبد اللَّه معروف به شوكانى ، مردى دانشمند و استاد بود . تدريس مىكرد ، فتوا مىداد و كتاب مىنوشت . وى در شبانه روز حدود سيزده درس مىگفت . كتاب ارشاد الفحول و الدر النضيد از اوست . در سال 1250 ق وفات يافت . شوكان منطقه‌اى است در يمن . ( الكنى و الالقاب ، ج 2 ، ص 372 - 371 ) .\r\n( 5 ) . ارشاد النقاد ، ص 29 - 25 .\r\n","page_name":" 258 ","page_number":258},
  {"content":"\r\n\r\n« حرام على من لم يعرف دليلي أن يفتي بكلامي ؛ بر كسى كه دليل مرا ( بر فتوايم ) نمىداند ، حرام است كه طبق سخن من فتوا دهد » . « 1 »\r\nو نيز مىگويد : « اذا قلت قولًا يخالف كتاب اللَّه تعالى و خبر الرّسول فاتركوا قولي ؛ هرگاه فتوايى دادم كه با كتاب خدا و يا خبرى كه از پيامبر صلى الله عليه و آله رسيده مخالف بود ، فتواى مرا كنار بگذاريد » . « 2 »\r\nمالك بن انس « 3 » مىگويد :\r\n« إنّما أنا بشر أخطئ و أصيب ، فانظروا في رأيي فكلّ ما وافق الكتاب و السنّة فخذوه و كلّ ما لم يوافق الكتاب و السّنة فاتْركوه ؛ من بشرم ، گاهى به خطا مىروم و گاه به واقع دست مىيابم ، در فتوايم دقت كنيد ، آنچه موافق كتاب و سنّت بود بگيريد و آنچه موافق نبود ، ترك نماييد » . « 4 »\r\nامام شافعى مىگويد :\r\n« إذا وجدتم في كتابي خلاف سنّة رسول اللَّه فقولوا بسنّة رسول اللَّه و دعوا ما قلت ؛ هرگاه در كتاب من خلاف سنّت پيامبر صلى الله عليه و آله را يافتيد ، سنّت پيامبر را بگيريد و گفتهء مرا رها سازيد » . « 5 »\r\nدر جاى ديگر مىگويد :\r\n« إذا رأيتمونى أقول قولًا و قد صحّ عن النبى صلى الله عليه و آله خلافه فاعلموا أن عقلي قد ذهب ؛ هرگاه مشاهده كرديد من چيزى را گفتم و از پيامبر صلى الله عليه و آله خلاف آن رسيده ، بدانيد كه عقل خود را از دست داده‌ام » . « 6 »\r\nاحمد حنبل مىگويد :\r\n« لا تُقلّدْنى و لا تُقلِّد مالكاً و لا الشّافعي و لا الأوزاعي و لا الثوري و خذ من حيث أخذوا ؛ از من تقليد مكن ، از مالك ، شافعى ، اوزاعى و ثورى نيز تقليد مكن بلكه وظيفه و تكليف شرعى خود را از آنجا بگير كه آنها گرفتند » . « 7 »\r\nدر جاى ديگر مىگويد :\r\n« رأى الاوزاعي و رأى المالك و رأى أبي حنيفة كلّه رأي و هو عندي سواء و انّما الحجّة فى الآثار ؛ رأى أوزاعى ، مالك و ابو حنيفه همه رأى و نزد من مساوى هستند و حجّت اصلى در آثار و اخبار رسيده ( از پيامبر ) است » . « 8 »\r\n\r\nجمع‌بندى :\r\nدر جمع‌بندى بايد گفت : گرچه در گذشته از نظر\r\n\r\n\r\n","description":"","footnote":"\r\n( 1 ) . « ابن عبد البر » در « الانتقاء فى فضائل الثلاثة الائمة الفقهاء » ص 145 ، « ابن قيم » در « اعلام الموقعين » ج 2 ، ص 309 و « ابن عابدين » در حاشيه‌اش بر « البحر الرائق » ج 6 ، ص 293 و در « رسم المفتى » ، ج 7 ، ص 29 و 30 و « شعرانى » در « العهود المحمّديه » ، ص 634 اين جمله را نقل كرده‌اند .\r\n( 2 ) . « ابن عبد البر » در كتاب جامع بيان العلم و فضله ، ج 2 ، ص 32 و « ابن حزم » در « اصول الاحكام » ، ج 6 ، ص 149 و ايقاظ الهمم ، ص 62 اين سخن را آورده‌اند .\r\n( 3 ) . مالك بن انس بن مالك مدنى ، فقيه و يكى از بزرگان است او امام دار الهجرة ( مدينه ) بوده است . عبد الرزاق دربارهء او گفته است : مالك ، موثّق ، مورد اعتماد ، پرهيزكار ، فقيه و عالم بوده است . ( تهذيب التهذيب ، ج 10 ، ص 7 - 5 ) .\r\n( 4 ) . الإحكام ( ابن حزم ) ، ج 6 ، ص 790 ؛ تهذيب التهذيب ( ابن حجر ) ، ج 10 ، ص 8 .\r\n( 5 ) . ذم الكلام ، ج 3 ، ص 47 ، ح 1 ؛ تاريخ مدينهء دمشق ، ابن عساكر ، ج 51 ، ص 386 .\r\n( 6 ) . أبو القاسم سمرقندى در امالى آن را آورده . تاريخ مدينهء دمشق ، ج 51 ، ص 387 .\r\n( 7 ) . إعلام الموقعين ، ج 2 ، ص 201 .\r\n( 8 ) . جامع بيان العلم و فضله ( ابن عبد البر ) ، ج 2 ، ص 149 .\r\n","page_name":" 259 ","page_number":259},
  {"content":"\r\n\r\nجمعى از اهل تسنّن ، به دلايل مختلف ، باب اجتهاد مسدود بوده ، ولى امروز ، مىتوان گفت : مجامع علمى اهل سنّت نيز ، معتقد به انفتاح باب علم هستند ؛ هر چند گروهى نسبت به فتاواى ائمّهء مذاهب اربعه احترام قائلند ، و بر خلاف نظر آنان فتوا نمىدهند ، امّا در مسائلى كه فتوايى از آنها نقل نشده - كه موارد آن بسيار زياد است - خود اجتهاد مىكنند ، و دستور العمل را از قرآن و احاديث و غير آن استنباط مىنمايند . ولى نبايد فراموش كرد كه پيشگام در انفتاح باب اجتهاد فقهاى اهل بيت عليهم السلام بوده‌اند .\r\n\r\nفصل چهارم : ديدگاه‌هاى جديد و انفتاح مطلق باب اجتهاد\r\nدر اين فصل ابتدا به اصل اين ديدگاه‌ها و سپس به ادلّهء آنها اشاره مىشود .\r\nبعضى از علماى اهل تسنّن ، به ويژه در عصر اخير بر اين اعتقادند كه مجتهدان حق دارند نسبت به تمام مسائل و وقايع ، چه آنجا كه ائمّهء اربعه فتوا داشته‌اند و چه آنجا كه نداشته‌اند اجتهاد كنند و فتوا دهند .\r\nبرخى از اين نظرات از اين قرار است :\r\n1 . محمّد سعيد البانى مىگويد :\r\n« لا دليل أصلًا على سدّ باب الاجتهاد و إنّما هي دعوى فارغة و حجّة واهنة أوهن من بيت العنكبوت ، لأنّها غير مستندةٍ الى دليلٍ شرعىٍّ أو عَقلىٍّ ؛ هيچ دليلى بر سد باب اجتهاد وجود ندارد ، اين ادّعايى است توخالى ، حجّتى است سست ، سست‌تر از لانهء عنكبوت ؛ چون هيچ دليل شرعى يا عقلى ندارد » !\r\nهمچنين گفته است : امروزه اجتهاد به تمام معنا ممكن است و مشكلى در آن نيست ، به شرط اينكه اوهام و خيالات را از بين ببريم و چيزهايى كه از گذشتگان بر عقول و قلوب ما پرده افكنده است از ميان برود و گمان اينكه امكان رسيدن به آنچه پيشينيان به آن رسيده‌اند وجود ندارد ، دفن گردد ، آيا بعد از رفتن به فضا و اختراع انواع وسايل صنعتى جديد اجتهاد محال است ؟ « 1 »\r\nاز اين عبارت ، بر مىآيد كه قائلان به سدّ باب اجتهاد عقيده داشتند بشر امروز قدرت تفكّر در حدّ استنباط را ندارد .\r\n2 . محمّد ابو زهره از ابن تيميه نقل مىكند :\r\n« انسان محقّق جز از چيزى كه با دليل به آن رسيده است ، پيروى نمىكند و بر غير آن اعتماد نمىنمايد و باب اجتهاد به طور كامل براى كسى كه توانايى داشته باشد ، باز است و اگر توانايى نسبت به بعض ابواب فقه داشته باشد و نسبت به بعضى نداشته باشد ، مىتواند در بخشى كه قادر بر اجتهاد نيست تقليد كند و در مواردى كه قادر است تقليد جايز نيست » . « 2 »\r\nاز اين عبارت برمىآيد : علاوه بر اينكه باب اجتهاد مفتوح است ، مجتهدان متجزّى نيز ، به همان اندازه كه قدرت بر اجتهاد دارند ، جايز نيست تقليد كنند .\r\n\r\n\r\n","description":"","footnote":"\r\n( 1 ) . ارشاد النقاد ، ص 41 .\r\n( 2 ) . همان مدرك ، ص 44 .\r\n","page_name":" 260 ","page_number":260},
  {"content":"\r\n\r\n3 . در كتاب الموافقات آمده است :\r\n« لا بدّ من الاجتهاد فى كلّ زمانٍ ، لأنّ الوقائع المفروضة لا تختصّ بزمانٍ دون زمانٍ ؛ در هر زمان چاره‌اى جز اجتهاد وجود ندارد ، چون حوادث و مسائل تازه ، اختصاص به زمان خاصّى ندارد » . « 1 »\r\nاين عبارت نيز صراحت در مفتوح بودن باب اجتهاد دارد .\r\n4 . در كتاب ارشاد النقاد آمده است :\r\n« دكتر حسن احمد مرعى مىگويد : اعتقاد من اين است كه ، اجتهاد واجب كفايى است ، براى اينكه مردم احكامى را كه در حيات دنيوى به آن نياز دارند بشناسند ، تا زندگى در پرتو دين باشد و اگر ما بگوييم در اين زمان مجتهد نيست ، پس اين همه اجتهادات فقهاى عالم اسلامى چيست ، يك بار در قاهره يك بار در لاهور و بار ديگر در مكّه و رياض » . « 2 »\r\nبه اين ترتيب ، نه تنها آقاى دكتر حسن احمد مرعى باب اجتهاد را مفتوح مىداند بلكه معتقد است معاصران او نيز در مناطق مختلف باب اجتهاد را مفتوح مىدانند .\r\n5 . در جاى ديگر از همين كتاب آمده است :\r\n« اين معنا مسلّم است كه اجتهاد از واجبات دينى و شعائر اسلامى است و تا آنجايى كه خدا بخواهد بر حسب وقايع و حوادث ادامه مىيابد و با تغيير ظروف و شرايط پايان نمىگيرد و به مرور زمان كهنه نمىگردد و اختصاص به عصر خاصّى ندارد ، بلكه هديهء عامّ الهى است . بنابراين ، بايد يقين داشت كه اجتهاد در هيچ حالى غير ممكن نيست ، زيرا غير ممكن آن است كه از توان انسان بيرون باشد ، و اجتهاد در مسائل فقهى و جستجوى حديث نبوى و تشخيص حديث از جهت صحت و حسن و ضعف شرعاً مطلوب است ، و تحصيل آن بر علما واجب كفايى است . و اگر خداوند آن را واجب كرده ولى امكان نداشته باشد ، لازمه‌اش اين است كه بگوييم خداوند چيزى را خواسته كه از توان انسان بيرون است ، در حالى كه خداوند سبحان مىفرمايد : ما به انسان تكليف نمىكنيم مگر به اندازهء توانش » . « 3 »\r\n6 . اخيراً در همايش « فقه مقارن » كه در شهرستان قم برگزار گرديد ، دكتر نعيمى از كارشناسان و علماى مذهب شافعى ، پيرامون معرفى مذهب شافعى و فقه مقارن سخن گفت . وى در زمينهء نظريهء تغيير الفتاوى بحسب الأزمنة و الأمكنة و الحالات گفت : ما اعتقاد نداريم كه امام شافعى تمام مسائل مستحدثهء قرن بيست و يكم را گفته باشد ، بلكه معتقديم مجتهدان هر مذهب بايد در هر عصرى وجود داشته باشند و زنده و آگاه به عرف و عادات مردم باشند .\r\nدكتر نعيمى تأكيد كرد : نمىتوان گفت : « لا رطب و لا يابس إلّا في كتاب الشّافعى » ! اين غير ممكن است .\r\nامروز ما عالمانى داريم كه چه بسا از شافعى عالم‌تر باشند . « نووى » كه بزرگ‌ترين عالم شافعى است در كتاب المجموع خود چند جا به صراحت مىگويد :\r\n\r\n\r\n","description":"","footnote":"\r\n( 1 ) . الموافقات ، ج 4 ، ص 104 ؛ ارشاد النقاد ، ص 35 .\r\n( 2 ) . ارشاد النقاد ، ص 41 .\r\n( 3 ) . مؤمنون ، آيهء 62 .\r\n","page_name":" 261 ","page_number":261},
  {"content":"\r\n\r\n« امام شافعى در اين مسأله به خطا رفته است » . « 1 »\r\n\r\nخلاصهء بحث :\r\n1 . على رغم اصرار جمعى از متعصّبان بر انسداد باب اجتهاد در همهء مسائل ، يا در خصوص مسائلى كه فقهاى چهارگانه فتوا داده‌اند جمعى از دانشمندان و فقهاى معروف معاصر اهل سنّت بر اين عقيده‌اند كه باب اجتهاد در همهء مسائل به روى فقها باز است .\r\n2 . قائلين به انسداد مطلق ، هيچ راه حلّى براى پاسخ به مسائل مستحدثه كه در گذشته وجود نداشته ارائه نكرده‌اند .\r\n3 . ادلّهء طرفداران انسداد باب اجتهاد در برابر عمومات كتاب و سنّت و خطابات مطلقهء قرآن مجيد بسيار سست و ضعيف است ؛ زيرا ظاهر آيات قرآن و روايات رسول خدا اين است كه همه حق دارند در مسائل اسلامى بينديشند ( با فراهم كردن مقدّمات اجتهاد ) و اگر گروهى را از اجتهاد نهى كنيم در واقع با عموميّت خطابات كتاب و سنّت مخالفت كرديم .\r\n4 . شهادت ائمّهء اربعه بر نفى انحصار اجتهاد به آنها ، گواه روشنى بر انفتاح باب اجتهاد است .\r\n5 . پيروان مكتب اهل بيت عليهم السلام عموماً و در تمام اعصار طرفدار گشوده بودن باب اجتهاد به روى همهء فقها در هر عصر و زمان بوده‌اند .\r\n6 . پيروان اين مكتب اضافه بر اين ، قائل به عدم تقليد ابتدايى از ميّت و وجوب تقليد از فقهاى حىّ مىباشند كه يك دليل منطقى روشن در آن نهفته است و آن اينكه بزرگان هر عصر ، وارث علوم دانشمندان پيشين به اضافهء مطالعات جديدى هستند كه آنها را به حقيقت احكام اسلام آشناتر مىسازد .\r\n7 . اعتقاد به انسداد باب اجتهاد سبب ركود و عقب‌ماندگى فقه و مخصوصاً سرگردانى مسلمين در مسائل مستحدثه است و به عكس اعتقاد به گشوده بودن باب اجتهاد سبب پيشرفت و تكامل و بالندگى فقه در تمام ابعاد است .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ( با تحقيق دكتر صبحى صالح ) .\r\n3 . اجود التقريرات ، آية اللَّه سيد أبو القاسم خويى ، تحقيق و نشر مؤسّسهء صاحب الامر ( عجّل اللَّه تعالى فرجه الشريف ) ، قم ، چاپ اوّل ، 1419 ق .\r\n4 . الإحكام فى اصول الأحكام ، آمدى ، دار الكتب العربى ، بيروت ، چاپ اوّل ، 1404 ق .\r\n5 . اختصاص شيخ مفيد ، نشر جامعهء مدرّسين حوزهء علميّهء قم ، تحقيق على اكبر غفارى .\r\n6 . ارشاد النقاد الى تيسير الاجتهاد ، محمّد بن اسماعيل صنعانى ، كويت ، 1405 ق .\r\n7 . اصحاب الفتيا من الصحابة و التابعين ، دار الكتب العلميّة ، چاپ اوّل ، 1415 ه ، بيروت .\r\n8 . الاصول العامة للفقه المقارن ، محمّد تقى حكيم ، مؤسّسهء آل البيت ، چاپ دوم ، 1390 ق .\r\n9 . الاعلام ، خير الدين زركلى ، دار العلم للملايين ، بيروت ،\r\n\r\n\r\n","description":"","footnote":"\r\n( 1 ) . « افق » پيش شمارهء 36 / دوشنبه 12 / 8 / 1382 .\r\n","page_name":" 262 ","page_number":262},
  {"content":"\r\n\r\nچاپ پنجم .\r\n10 . اعلام الموقعين ، محمّد بن ابى بكر بن ايوب دمشقى ، دار الجيل ، بيروت ، 1973 م .\r\n11 . اعيان الشيعة ، سيّد محسن امين ، دار التعارف للمطبوعات ، بيروت ، 1403 ق .\r\n12 . اوائل المقالات ، شيخ مفيد ، تحقيق ابراهيم انصارى زنجانى ، دار المفيد ، بيروت ، چاپ دوم ، 1404 ق .\r\n13 . بحار الأنوار ، علّامهء محمّد باقر مجلسى ، مؤسّسة الوفاء ، بيروت ، چاپ دوم ، 1403 ق .\r\n14 . تاريخ اسماء الثقات ، عمر بن احمد ابو حفص الواعظ ، تحقيق صبحى السامرائى ، الدار السلفيّه ، كويت ، چاپ اوّل ، 1404 ق .\r\n15 . تأسيس الشيعة ، سيّد حسن صدر ، شركة النشر و الطباعة العراقية المحدودة .\r\n16 . تحرير تقريب التهذيب ، دكتر بشار غواد معروف - شيخ شعيب ارنووط ، مؤسسة الرسالة ، بيروت ، چاپ اوّل .\r\n17 . تنقيح المقال ، علّامه شيخ عبد اللَّه مامقانى ، انتشارات مرتضويّه ، نجف اشرف .\r\n18 . تهذيب التهذيب ، احمد بن على بن حجر عسقلانى ، دار الفكر ، چاپ اوّل ، 1404 ق .\r\n19 . الثقات ، محمّد بن حبّان ، دار الفكر ، چاپ اوّل ، 1395 ق .\r\n20 . خورشيد فقاهت ، على كريمى جهرمى .\r\n21 . الذّريعة ، علّامه شيخ آقا بزرگ تهرانى ، دار الأضواء ، بيروت ، چاپ دوم ، 1403 ق .\r\n22 . رجال نجاشى ، انتشارات دار الاضواء ، بيروت ، چاپ اوّل ، 1408 ق .\r\n23 . سير اعلام النبلاء ، شمس الدين محمّد بن احمد بن عثمان ذهبى ، بيروت ، دار الفكر ، 1417 ق .\r\n24 . سيماى فرزانگان ، آية اللَّه شيخ جعفر سبحانى ، مؤسسهء امام صادق عليه السلام ، قم ، چاپ اوّل ، 1379 ش .\r\n25 . شذرات الذهب ، أبو الفلاح عبد الحىّ ابن العماد حنبلى ، دار احياء التراث العربى ، بيروت .\r\n26 . العهود المحمديه ، شعرانى ، نشر مصطفى البالى الحلبى و اولاده ، چاپ دوم ، 1393 ق .\r\n27 . الغدير ، علّامهء امينى ، دار الكتاب العربى ، بيروت ، چاپ چهارم ، 1398 ق .\r\n28 . الفقه على المذاهب الخمسه ، محمّد جواد مغنيه ، چاپ هفتم ، 1402 ق .\r\n29 . قاموس الرجال ، انتشارات جامعهء مدرّسين حوزهء علميّهء قم ، چاپ دوم ، 1410 ق .\r\n30 . القول المفيد ، محمّد بن على بن محمّد شوكانى ، تحقيق عبد الرحمن عبد الخالق ، دار القلم ، كويت ، چاپ اوّل ، 1396 ق .\r\n31 . الكافى ، أبو جعفر محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n32 . كنز العمّال ، متّقى هندى ، مؤسّسة الرسالة بيروت ، 1409 ق .\r\n33 . الكنى و الالقاب ، شيخ عباس قمى ، انتشارات كتابخانهء صدر ، چاپ پنجم .\r\n34 . لسان الميزان ، احمد بن على بن حجر عسقلانى ، مؤسّسة الأعلمى للمطبوعات ، بيروت ، چاپ دوم ، 1390 ق .\r\n35 . مرآة الجنان فى تاريخ مشاهير الأعيان ( تاريخ يافعى ) ، چاپ هند ( حيدرآباد دكن ) ، 1338 ق .\r\n36 . المراجعات ، سيّد عبد الحسين شرف الدين عاملى ، مؤسسة الاعلمى ، بيروت .\r\n37 . المستدرك على الصحيحين ، محمّد بن عبد اللَّه ( حاكم نيشابورى ) دار الكتب العلمية .\r\n38 . مستدرك الوسائل ، ميرزا حسين نورى طبرسى ، مؤسّسهء آل البيت ، چاپ اوّل ، 1415 ق .\r\n39 . المكاسب ، شيخ مرتضى انصارى ، مؤسّسة النور للمطبوعات ، چاپ اوّل ، 1410 ق .\r\n40 . الموافقات ، ابراهيم بن موسى الشاطبى ، تحقيق عبد اللَّه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدراز ، دار المعرفة ، بيروت .\r\n41 . موسوعة فقهيه ، وزارت اوقاف و شئون اسلاميّه ، مطبعة دار الصفوة ، كويت ، 1414 ق .\r\n42 . وسائل الشيعة ، شيخ حرّ عاملى ، دار احياء التراث العربى ، چاپ چهارم ، بيروت ، 1391 ق .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\n9 - نقش زمان و مكان در استنباط\r\nزمان و مكان و تأثير آن در استنباط - تعاريف\r\n- تأثير زمان و مكان از منظر بزرگان فقها\r\n- قلمرو تأثير\r\n- گونه‌شناسى تأثير زمان و مكان\r\n- نتايج تأثير\r\n- شبهات و سؤالات\r\n\r\n","description":"","footnote":"","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\nنقش زمان و مكان در استنباط\r\n\r\nپيشگفتار :\r\nما مسلمانان معتقديم اسلام دين جامعى است كه همهء نيازمنديهاى معنوى و مادى ، فردى و اجتماعى انسانها در آن پيش‌بينى شده است . قرآن مجيد مىگويد :  « ما فَرَّطْنا فِي الْكِتابِ مِنْ شَيْءٍ »  « 1 »  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ » .  « 2 »\r\nتعبير به « من شيء » و « لكلّ شيء » دليل روشنى بر اين جامعيّت است .\r\nاين سخن بدان معنا نيست كه بعضى از افراطيون پنداشته‌اند كه همهء علوم طبيعى و مادى نيز در قرآن آمده است و مثلًا آيهء  « انْطَلِقُوا إِلى ظِلٍّ ذِي ثَلاثِ شُعَبٍ »  « 3 » كه دربارهء دوزخيان است ، اشاره به علم هندسه و آيهء  « وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ »  « 4 »  *  كه دربارهء حضرت آدم و حوّاست ، اشاره به حرفهء خيّاطى و آيهء  « فِيهِ شِفاءٌ لِلنَّاسِ »  « 5 » كه دربارهء عسل است ، اشاره به علم طب و آيهء  « كَالَّتِي نَقَضَتْ غَزْلَها »  « 6 » كه دربارهء زن ساده‌لوحى است كه در عصر جاهليّت مىزيست و پيوسته با چرخ دستى ، پشمى را مىتابيد و سپس آن را وامىتابيد . اشاره به علم نساجى ، و مانند آن است ؛ آن گونه كه جلال الدين سيوطى در كتاب اتقان آورده است . « 7 »\r\nدر حالى كه وجود همه چيز در قرآن به معناى امورى است كه مربوط به ايمان و تربيت و اخلاق و روابط صحيح و عادلانه اجتماعى و تكامل انسانهاست .\r\nالبتّه دعوت قرآن به علم و دانش ، به گونه‌اى كه آن را بزرگ‌ترين افتخار بشر شمرده ، مىتواند نيروى محركه‌اى جهت حركت به سمت و سوى همهء علوم و دانشها باشد ؛ نه اينكه اصول و فروع علم هندسه و خيّاطى ، نساجى و . . . در قرآن آمده است .\r\n\r\n\r\n","description":"","footnote":"\r\n( 1 ) . انعام ، آيهء 38 .\r\n( 2 ) . نحل ، آيهء 89 .\r\n( 3 ) . مرسلات ، آيهء 30 .\r\n( 4 ) . اعراف ، آيهء 22 .\r\n( 5 ) . نحل ، آيهء 69 .\r\n( 6 ) . نحل ، آيهء 92 .\r\n( 7 ) . الاتقان فى علوم القرآن ، ج 4 ، ص 40 - 28 .\r\n","page_name":" 267 ","page_number":267},
  {"content":"\r\n\r\nاز سوى ديگر مىدانيم كه تشريع اسلامى بر اساس مصالح و مفاسد است و آنها كه وجود مصالح و مفاسد را در احكام انكار مىكنند ، در واقع بر خلاف بديهيّات گام بر مىدارند . نيز مىدانيم مصالح و مفاسد فردى و اجتماعى با گذشت زمان در تغيير است و مكانها نيز به يقين در آن تأثير دارند ، همان گونه كه مشابه آن را در قوانين بشرى نيز مشاهده مىكنيم ، هر چند بين اين دو تفاوت بسيار است .\r\nاز سوى سوم ، درونگرى و جامعيت و انعطاف‌پذيرى مطلوب كه در اسلام وجود دارد نيز ايجاب مىكند تأثير زمان و مكان در احكام لحاظ شود ، زيرا درونگرى موجب مىشود شرايط هزاران سال بعد و حركت به سوى مكانهاى جديد ، همچون كرهء ماه در گسترهء احكام ديده شود .\r\nهمهء اين دگرگونيها بايد به طور معجزه‌آسايى با ثبات اصول احكام - احكامى كه هماهنگ با فطرت ثابت انسانى است - تطبيق كند و اين راز مهمى است .\r\nبخش مهمى از اين « رمز و راز » در بحث نحوهء تأثير عنصر زمان و مكان در استنباط احكام شرعى مورد توجّه قرار گرفته كه هم اكنون از نظر شما خوانندگان عزيز مىگذرد .\r\n* * * \r\nفصل اوّل : زمان و مكان و تأثير آن در استنباط\r\n\r\nگفتار اوّل : تعاريف\r\n( مراد از زمان و مكان و مقصود از تأثير آنها )\r\nحقيقت اين است كه زمان و مكان در هر علمى تعريفى مخصوص به خود داشته و بايد با تعريف آن علم لحاظ شود . در لغت ، زمان به معناى « وقت » و مكان به معناى « موضع و محل » آمده است . « 1 » از ديد علمى زمان عبارت است از مقدار حركت وضعى و انتقالى زمين كه با نصف النهار سنجيده مىشود ، و مكان ( مكان هندسى ) شكلى است كه جميع نقاطش داراى يك خاصيّت مشخص و نقاط خارج از آن شكل فاقد اين خاصيّت باشد . به بيان ديگر مجموع نقاطى را كه همه از يك خاصيّت معلوم و مشخص بهره‌مند باشند ، مكان هندسى مىگويند . « 2 »\r\nاز ديد فلسفى نيز طبق نظر اكثر فلاسفه ، زمان امرى واقعى و حقيقى بوده و عبارت است از مقدار حركت ، حتى در ميان متأخران از فلاسفهء اسلامى ، زمان بُعد چهارم مادّه تلقى شده است . « 3 »\r\nبا توجّه به تعاريف فوق ، شكى نيست كه زمان و مكان مورد بحث ما ، زمان و مكان به معناى علمى يا فلسفى آن نيست ، زيرا زمان و مكان از امور تكوينى\r\n\r\n\r\n","description":"","footnote":"\r\n( 1 ) . لسان العرب ، ج 6 ، ص 86 ، مادّهء « زمن » .\r\n( 2 ) . لغت نامهء دهخدا ، مادّهء « مكان » .\r\n( 3 ) . نهاية الحكمة ، ج 1 ، ص 273 .\r\n","page_name":" 268 ","page_number":268},
  {"content":"\r\n\r\nبوده و خارج از حيطهء انسان است و قهراً نمىتواند دخالت و تأثيرى آن چنان در فتوا و استنباط احكام داشته باشد .\r\nهمچنين بايد گفت : زمان و مكان به معناى رايج آن در ميان عرف ، هر چند ممكن است در احكام و موضوعات و ملاكات آن اخذ شده باشد بدين صورت كه مثلًا زمان ، گاه شرط وجوب ( حلول ماه رمضان براى وجوب صوم ) و گاه شرط واجب ( حلول ذى حجّه براى وجوب حج ) در نظر گرفته شده است ؛ ولى اين معنا از زمان و مكان مورد بحث نيست ، بلكه مراد ما از زمان و مكان ، ويژگيهاى هر عصر و هر محيط است كه مىتواند روى موضوعات احكام ، اثر بگذارد يا به صورت قرينهء حاليّه بر مفاهيم نصوص تأثيرگذار باشد . به بيان ديگر و جامع‌تر تأثير زمان و مكان در استنباط ، به سه نحو قابل تصوير است :\r\nالف ) تأثير زمان و مكان نزول ، يا صدور ، يكى از قرائن عقليّه متن شرعى : براى استنباط از يك متن ، لازم است همهء قرائن لفظيّه و عقليّه ، متّصله و منفصله را ملاحظه كرد و روشن است كه فضاى نزول يك آيه و يا فضاى صدور يك روايت و شرايط زمانى و مكانى و جوّ حاكم در زمان نزول يا صدور ، يكى از قرائن عقليّه متّصله به حساب مىآيد .\r\nب ) تأثير زمان و مكان استنباط فقيه در شناخت موضوع حكم : شكى نيست كه زمان يا مكانى كه فقيه در آن ، به استنباط حكمى مىپردازد در تعيين و تشخيص موضوع ، اثر دارد و مثلًا سبب مىشود كه فقيه به اين نتيجه برسد كه بازى با شطرنج حرام نيست ، زيرا در اين ظرف زمانى يا مكانى جزء مصاديق قمار كه موضوع دقيق حكم حرمت است ، قرار نمىگيرد . يا مثلًا در آيهء  « وَ أَمْرُهُمْ شُورى بَيْنَهُمْ »  « 1 » دستور به مشورت و اتكا بر آرا در ادارهء جامعه داده شده و همان‌طور كه مىبينيم موضوع مشورت متناسب با سنتها و عرف جوامع تغيير شكل داده و از آن حالت بسيط در آمده و تبديل به يك نظام مدوّن و سيستماتيك شده است به طورى كه اتكا بر آراى مردم در تصميم‌گيريهاى كلان جامعه ، امرى الزامى تلقى مىشود . روشن است كه با سير صعودى تحوّلات جوامع و تكامل عقلانى آن ، مصاديق جديدتر و مناسب ترى نيز براى موضوع مشورت پديد خواهد آمد .\r\nج ) تأثير زمان و مكان در تأمّلات و دقّتهاى فقيه در متون : شرايط زمانى و مكانى ممكن است سبب شود كه فقيه با نگاه تازه‌اى به نصوص شرعيّه بنگرد و مثلًا تشكيل حكومت دينى و قرار گرفتن فقيه بر كرسى قيادت و رهبرى و نيازهاى فراوانى كه در اين زمان خاص بوجود آمده ، سبب مىشود فقيه قائد با تأمّل و دقت تازه‌اى به نصوصى كه بيانگر احكام مرتبط به حكومت و شئون آن است بنگرد و به نتايج جديدى ، چه در عرصهء موضوعات و چه در حوزهء احكام برسد و يا ملاحظهء مشكلات فعلى در رمى جمرات و ازدحام خطرآفرين در ايّام حج ، ممكن\r\n\r\n\r\n","description":"","footnote":"\r\n( 1 ) ، شورى ، آيهء 38 .\r\n","page_name":" 269 ","page_number":269},
  {"content":"\r\n\r\nاست فقيه جامع الشرايطى را وادار سازد تأمّل جديدى را در نصوص مربوطه اعمال كند و به فهم تازه‌اى دست يابد .\r\nبه نظر مىرسد مقصود از زمان و مكان و تأثير آن در عنوان اين نوشتار بيشتر ناظر به قسم دوم و سوم است .\r\nناگفته پيداست كه همراهى و همخوانى اجتهاد با عنصر زمان و مكان هيچ‌گاه به اصول و مبانى اصيل كتاب و سنّت و قواعد اجتهاد لطمه‌اى وارد نكرده است ، زيرا فروع و احكام جزئى با ملاحظهء زمان و مكان در پرتو كليّاتِ خطابات استخراج مىگردد و اصول كلى خطابات شرع همواره پابرجاست .\r\n\r\nگفتار دوم : تأثير زمان و مكان از منظر بزرگان فقها\r\nحقيقت اين است كه در ميان علماى پيشين ، سخن از دخالت عنصر زمان و مكان در صدور احكام ، صراحت چندانى نداشته و اغلب در قالب بيان مصاديق و موضوعات مرتبط با اين بحث بدان اشاره‌اى داشته‌اند ؛ اما آنچه از بررسى اقوال و مبانى اين بزرگان به دست مىآيد ، اين است كه آنان لااقل به اجمال بر توجّه به زمان و مكان و تأثيرات آن اتّفاق نظر داشته‌اند . بزرگانى همچون علّامه حلّى « 1 » و محقّق ثانى « 2 » در مسائلى نظير حرمت بيع اعيان نجسه ، ضمن فتوا به حرمت بيع خون دليل مىآورند كه ملاك در جواز و عدم جواز فروش خون و به طور كلى اعيان نجسه ، ماليّت و انتفاع و عدم آن است كه به لحاظ زمانها و مكانهاى مختلف ، تغيّر پيدا مىكند .\r\nمرحوم شهيد اوّل نيز در قواعد ضمن تصريح به تغييرات و تأثيرات زمان و مكان مىنويسد : « يجوز تغيير الأحكام بتغيّر العادات ، كما فى النقود المتعارفة و الأوزان المتداولة و نفقات الزّوجات و الأقارب فإنّها تتبع عادة ذلك الزّمان الّذي وقعت فيه ؛ تغيير احكام با تغيير آداب و عرف جامعه جايز است ، همچنان كه در مسكوكات و اوزان متداول در جامعه اين چنين است و همين‌طور نفقه‌اى كه اختصاص به زوجات دارد و نفقهء اقارب و بستگان . در حقيقت اعطاى نفقه تابع شرايط و آداب و رسوم زمانى است كه در آن واقع مىشود » . « 3 » ناگفته پيداست كه طبق نظر شهيد اوّل و به طور كلى اماميّه ، دگرگونى عادات و رسوم ، موجب دگرگونى موضوعات شده و به تبع تغيير موضوعات ، احكام نيز دچار تغيير مىگردد . همچنان كه مرحوم كاشف الغطا به اين نكته اذعان داشته و با بيان اينكه « لا ينكر تغيّر الأحكام بتغيّر الأزمان » مىفرمايد : « قد عرفت أن من أصول المذهب الامامية ، عدم تغيير الأحكام إلّا بتغيير الموضوعات إمّا بالزّمان و المكان أو الأشخاص ، فلا يتغيّر الحكم و دين اللَّه واحد فى الجميع لا تجد لسنّة اللَّه تبديلًا ؛ دانستى كه از اصول مذهب اماميّه اين است كه احكام اسلام دستخوش تغيير نمىگردد ، مگر به تغيير موضوعات و يا اين تغيير\r\n\r\n\r\n","description":"","footnote":"\r\n( 1 ) . مختصر النافع ، كتاب التجارة ، ص 16 .\r\n( 2 ) . جامع المقاصد ، ج 4 ، ص 12 .\r\n( 3 ) . القواعد و الفوائد ، ج 1 ، ص 151 .\r\n","page_name":" 270 ","page_number":270},
  {"content":"\r\n\r\nموضوعات ناشى از زمان و مكان است و يا از اشخاص ، بنابراين هيچ‌گاه حكم تغيير نمىكند و دين خداوند در هر زمان و مكان يكى است و هرگز سنّت الهى دگرگون نمىشود » . « 1 »\r\nمحقّق اردبيلى از صريح‌ترين و باسابقه‌ترين فقها در اين زمينه است . وى مىگويد :\r\n« و لا يمكن القول بكليّة شىء بل تختلف الأحكام باعتبار الخصوصيّات و الأحوال و الأزمان و الأمكنة و الأشخاص و هو ظاهر ، و باستخراج هذه الاختلافات و الانطباق على الجزئيّات المأخوذة من الشرع الشريف امتاز أهل العلم و الفقهاء ؛ نمىتوان به ثابت بودن و كليّت چيزى حكم داد ، بلكه احكام به اعتبار خصوصيات و احوال و زمانها و مكانها و اشخاص مختلف است و اين مسأله روشن است و با استخراج و در نظر گرفتن اين خصوصيّات و اختلافات و انطباق بر جزئيات مأخوذه از شرع اسلام ، اهميّت اهل علم و فقها نمايان مىگردد » . « 2 »\r\nاهميّت و توجّه به مقولهء زمان و مكان تا آنجا ضرورى تلقى مىشود كه فقيه معروف صاحب كتاب جواهر الكلام در بحث مكيل و موزون با قاطعيّت تمام اين توهّم را كه در متن شرعى ، عرفِ زمانِ خاصّى ( مثل زمان پيامبر صلى الله عليه و آله ) مورد ملاحظه قرار گرفته ، مورد نقد قرار داده و مىفرمايد : « و دعوى الإجماع هنا على كون المدار على زمان النبىّ صلى الله عليه و آله على الوجه الّذي عرفته ، غريبة فإنّى لم أجد ذلك في كلام أحد من الأساطين فضلًا عن أن يكون اجماعاً ؛ و ادّعاى اجماع در مقام كه ملاك ( مكيل و موزون ) همان چيزى است كه در زمان پيامبر صلى الله عليه و آله بوده ، بسيار بعيد است و من چنين مطلبى را در كلام هيچ يك از بزرگان نيافتم چه رسد به اينكه امرى اجماعى باشد » . « 3 »\r\nاساساً اين فقيه نامدار در موارد بسيارى شرايط زمانى و مكانى را ناشى از اختلاف در عادات و رسوم دانسته و ملاحظه زمان و مكان را امرى اجتناب‌ناپذير مىشمرد . به طور مثال در مسألهء « حِداد » كه در اصطلاح عبارت است از تزيين زنِ شوهر مرده به لباس و وسائل زينتى - كه اتّفاقاً معركهء انظار فقها نيز هست - مىفرمايد : « و لا يخفى عليك أنّه تطويل بلا طائل ضرورة كون المدار على ما عرفت و هو مختلفٌ باختلاف الأزمنة و الأمكنة و الأحوال و لا ضابطة للزينة و التزيّن و ما يتزيّن به إلّا العرف و العادة الّتي يندرج فيها الهيئات و غيرها ؛ مخفى نماند كه توضيح بيشتر براى اين بحث بىفايده و غير لازم است ، زيرا ملاك بر آن مبنايى است كه دانستى و آن بواسطهء زمان‌ها و مكان‌ها و حالات ، مختلف است و ضابطه‌اى براى زينت و اسباب تزيين نيست مگر عرف و عادات و رسوم » . « 4 »\r\nدر ميان معاصران ، مقولهء زمان و مكان جايگاه ويژهء خود را پيدا كرده و با عنايتى كه فقهاى معاصر به آن داشته‌اند به تدريج زمان و مكان موقعيّتى ويژه در لابه‌لاى بحثهاى علمى براى خود پيدا نموده است .\r\n\r\n\r\n","description":"","footnote":"\r\n( 1 ) . تحرير المجلّة ، ج 1 ، ص 34 .\r\n( 2 ) . مجمع الفائدة و البرهان ، ج 3 ، ص 436 .\r\n( 3 ) . جواهر الكلام ، ج 22 ، ص 427 .\r\n( 4 ) . همان مدرك ، ج 32 ، ص 280 .\r\n","page_name":" 271 ","page_number":271},
  {"content":"\r\n\r\nهمِّ متأخران و به ويژه معاصران بر اين بوده كه در كنار ذكر مصاديق و موضوعات مرتبط با زمان و مكان تعريفى علمى و فنى در شرح و بسط عنصر زمان و مكان بيان داشته باشند . نمونهء بارز و مصداق شاخص اين عده از فقها امام خمينى قدس سرّه است كه با تلفيق عنصر زمان و مكان با اجتهاد ، نظريهء « ولايت فقيه » را در ادارهء حكومت اسلامى به جامعهء اسلامى ارائه نمود . ايشان در بيان ضرورت توجّه به زمان و مكان در استنباط مىگويد :\r\n« زمان و مكان دو عنصر تعيين‌كننده در اجتهادند مسأله‌اى كه در قديم داراى حكمى بوده است به ظاهر همان ، مسأله در روابط حاكم بر سياست و اجتماع و اقتصاد يك نظام ، ممكن است حكم جديدى پيدا كند ، بدين معنا كه با شناخت دقيق روابط اقتصادى ، اجتماعى و سياسى همان موضوع اوّل كه از نظر ظاهر با قديم فرقى نكرده واقعاً موضوع جديدى شده است كه قهراً حكم جديدى را نيز مىطلبد » . « 1 »\r\nاز جمله نظريات ديگر معاصران كه حائز اهمّيّت است نظريهء علّامه محمّد حسين طباطبايى و استاد شهيد مرتضى مطهرى است كه معتقدند قوانين اسلام به دو دسته ثابت و متغيّر تقسيم شده كه قوانين متغير ناظر به تغييرات موضوع از ناحيهء زمان و مكان است . « 2 »\r\nمرحوم آيت اللَّه بروجردى نيز ضمن تصريح به نقش تعيين كنندهء زمان و مكان در صدور حكم مىگويد :\r\n« از آنجا كه فقه شيعه به واسطهء خلافت و حكومت عامّه كه از صدر اسلام بوده ناظر به آرا و احكام اهل سنّت است ، بنابراين بايد روايات ، زمان ، زمينه ، پرسش‌كننده ، محيط و ديگر شرايط و به طور كلى « جهت صدور روايات » را هنگام فتوا مدّ نظر قرار داد و چون اين مسأله وابسته به درك زمان و مكان است هيچ‌گاه در هيچ مسأله‌اى نمىتوان از زمان و مكان و تأثيرات آن غافل شد » . « 3 »\r\nدر واقع نظر ايشان به قرائن حاليّه و مقاليّه‌اى است كه در زمان و مكان صدور روايت وجود داشته است .\r\nبه هر حال ، در يك جمع‌بندى كلى از اقوال علماى سلف و معاصران اماميّه مىتوان گفت كه جملگى بر تأثير غير قابل انكار زمان و مكان در فتاوا و احكام ، اتّفاق نظر داشته و از نظر فقهاى اهل بيت عليهم السلام مقولهء زمان و مكان در استنباط حكم ، امرى پذيرفته شده بوده است .\r\nعلماى اهل سنّت نيز با درك تأثير زمان و مكان در استنباط احكام ، به آن از زاويه‌اى ديگر نگريسته‌اند .\r\nهمانگونه كه علّامه قرافى گفته اوّلًا : امكان تبديل مصلحتى را كه مقتضى وجوب يا استحباب بوده به مفسده‌اى كه مقتضى حرمت است پذيرفته است و ثانياً : بر سبيل قاعدهء كليّهء شرعيّه ادّعا مىكند\r\n\r\n\r\n","description":"","footnote":"\r\n( 1 ) . صحيفهء نور ، ج 21 ، ص 98 .\r\n( 2 ) . اسلام و مقتضيّات زمان ، ج 1 ، ص 232 .\r\n( 3 ) . كيهان انديشه ، ش 29 ( مقالهء جامعيّت علمى و عملى ) .\r\n","page_name":" 272 ","page_number":272},
  {"content":"\r\n\r\nكه هر جا مصلحت به مفسده مبدّل گشت حكم آن نيز از جواز به منع تغيير پيدا مىكند « 1 » و روشن است كه عامل تبديل مصلحت به مفسده گاه عنصر زمان و مكان است .\r\nهمچنين شاطبى در كتاب خود مىگويد :\r\n« مىدانيم كه شارع ، مصالح بندگانش را مىخواهد و احكام عادى را بر پايهء مصالح وضع مىكند و لذا گاه ديده مىشود كه شيئى در بعضى حالات كه داراى مصلحت نبوده ممنوع و حرام بوده و در بعضى حالات كه داراى مصلحت مىشود ، جايز مىگردد » . « 2 » دكتر وهبه زُحيلى در مقدّمهء سخن شاطبى مىگويد : « اين مطلبى را كه شاطبى آورده اشاره به اين است كه ممكن است با تغييرات در ظرفيتهاى اجتماعى ، وجوه و جهات مصالح دين هم تغيير پيدا كرده و در نتيجه حكم الهى عوض شود » . « 3 »\r\nمحمّد مصطفى الزّرقاء مىگويد : « قد اتّفقت كلمة فقهاء المذاهب على أنّ الأحكام الّتي تتبدّل الزمان و أخلاق الناس هي الأحكام الاجتهادية من قياسيّة و مصلحية ، أى الّتي قرّرها الاجتهاد بناء على القياس أو على دواعي المصلحة - و هي المقصودة من القاعدة المقرّرة ( تغيّر الأحكام بتغيّر الزمان ) - أمّا الأحكام الأساسية التي جاءت الشريعة لتأسيسها و توطيدها بنصوصها الأصلية الآمرة و الناهية كحرمة المحرّمات المطلقة و كوجوب التراضي في العقود و التزام الإنسان بعقده و ضمان الضرر الّذى يلحقه بغيره و سريان إقراره على نفسه دون غيره و وجوب منع الأذى و قمع الأجرام و سدّ الذرائع إلى الفساد و حماية الحقوق المكتسبة و مسئوليّة كلّ مكلف من عمله و تقصيره و عدم مؤاخذة برىء بذنب غيره إلى غير ذلك من الأحكام و المبادي الشرعية الثابتة الّتي جاءت الشريعة لتأسيسها . . . فهذه لا تتبدّل بتبدّل الأزمان بل هي الأُصول الّتي جاءت بها الشريعة لإصلاح الأزمان و الأجيال و لكن وسائل تحقيقها و أساليب تطبيقها قد تتبدّل باختلاف الأزمنة المحدثة ؛ فقهاى مذاهب بر اين مطلب اتّفاق دارند كه احكامى كه به تغيير زمان و عرف تغيير مىكنند ، عبارت‌اند از احكام اجتهادى از قياس و مصلحت‌سنجى ؛ يعنى احكامى كه بر مبناى اجتهاد ناشى از قياس و يا مصلحت استوار گرديد ، و منظور از قاعدهء تغيير احكام به تغيير زمان ، اين است . اما احكام تأسيسى كه به لسان امر و نهى آمده مثل حرمت محرمات مطلقه و وجوب تراضى در عقود و التزام در عقد و ضمان ضرر و تنفيذ اقرار نسبت به مقرّ ، نه ديگرى و وجوب منع آزار و اذيّت و ريشه كنى جرم و سدّ ذرائعى كه به فساد منتهى مىشود و حمايت از حقوق فردى و اجتماعى فرد و مسئوليت هر فرد در قبال عمل و كوتاهى خود و عدم مؤاخذه و بازخواست از بىگناه و ساير احكام ثابت كه شريعت آن را تأسيس نموده است ، با تغيير زمان تغيير نخواهند يافت ، بلكه اين احكام در واقع اصولى است كه شريعت آن را براى اصلاح زمانه و قشرهاى مختلف مردم ، آورده است و لكن ابزار\r\n\r\n\r\n","description":"","footnote":"\r\n( 1 ) . الفروق ، ج 1 ، ص 183 .\r\n( 2 ) . الموافقات ، ج 2 ، ص 306 .\r\n( 3 ) . اصول الفقه الاسلامى ، ج 2 ، ص 116 .\r\n","page_name":" 273 ","page_number":273},
  {"content":"\r\n\r\nتحقّق آن و اسلوب تطبيق اين احكام بر آن اصول با اختلاف ازمنه تغيير مىكند » . « 1 »\r\n\r\nگفتار سوم : قلمرو تأثير\r\nتأثير زمان و مكان در استنباط با توجّه به سه اصل تغييرناپذير « توحيد در تشريع » ، « ابديّت احكام » و « حكم داشتن تمام وقايع » قابل توجيه است .\r\n1 . توحيد در تشريع : اين اصل مبتنى بر آيهء شريفهء  « إِنِ الْحُكْمُ إِلَّا لِلَّهِ »  « 2 »  *  است كه مراد از حكم هم قانون‌گذارى است . بر اين اساس حتّى رسول خدا صلى الله عليه و آله هم مشرِّع نيست : «  « قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي »  ؛ بگو براى من سزاوار نيست حكم و آيه‌اى را از نزد خودم تغيير دهم » . « 3 » بر اساس اين اصل امامان اهل بيت عليهم السلام نيز به عقيدهء ما مبيّن احكام هستند .\r\nبنابراين ، وضع حكم و تقنين در انحصار خداوند تبارك و تعالى است و اگر طبق روايات معتبر رسول خدا در پاره‌اى از موارد ، تشريعاتى داشته ، آن هم به اذن اللَّه بوده است .\r\n2 . اصل ابديّت احكام : اين اصل مبتنى بر اين جملهء شريفه است كه\r\n« حلال محمّدٍ حلال إلى يوم القيامة و حرامه حرام إلى يوم القيامة » « 4 »\r\nطبق اين اصل هيچ حكمى با حفظ موضوعش تغيير نمىكند .\r\n3 . اصل عدم خلوّ واقعه از حكم : اين اصل همان عدم خلأ قانونى است . « 5 »\r\nطبق سه اصل فوق ، احكام را فقط خدا تشريع مىكند ، همهء وقايع و حوادث مستحدث و غير مستحدث داراى حكم هستند و اين احكام جاويدان است .\r\nالبتّه ، چون احكام دائر مدار مصالح و مفاسد هستند و هر حكمى داراى ملاك و مناط ويژه‌اى است كه به طور عام ، مصلحت يا مفسده نام دارد و به طور خاصّ عناوينى مانند معراج بودن نماز ، مسكر بودن خمر و مَيْسر بودن و غير ذلك ناميده مىشود ، مىتوان گفت كه ثبوت احكام از ثبوت ملاكات آن نشأت مىگيرد . بنابراين ، تأثير زمان و مكان غالباً بر موضوعات است به اين صورت كه يك موضوع گاهى مصداق براى يك ملاك است و گاهى مصداق براى ملاك ديگر . به تعبير ديگر : زمان و مكان در يك نگاه دقيق نه مغيّر احكام و نه مغيّر ملاك ، بلكه مغيّر موضوع است و اين تغيير هم در واقع تبديل يك شىء از مصداق بودن يك ملاك به ملاك ديگر است . هر چند به حسب ظاهر به نظر مىرسد كه زمان و مكان در احكام و ملاكات آن هم تأثير دارد .\r\nبه بيان ديگر : قلمرو حقيقى تأثير زمان و مكان ، موضوعات هستند ؛ ولى قلمرو ظاهرى آن ، شامل احكام و ملاكات هم مىشود . براى روشن شدن\r\n\r\n\r\n","description":"","footnote":"\r\n( 1 ) . المدخل الفقهى العام ، ج 2 ، ص 925 - 924 .\r\n( 2 ) . يوسف ، آيهء 40 .\r\n( 3 ) . يونس ، آيهء 15 .\r\n( 4 ) . كافى ، ج 1 ، ص 58 ، ح 19 .\r\n( 5 ) . بحث مستقلّى در اين زمينه ( عدم وجود خلأ قانونى ) در اين كتاب آمده است .\r\n","page_name":" 274 ","page_number":274},
  {"content":"\r\n\r\nمطلب به طور تفصيل به اين قلمرو پرداخته مىشود :\r\n\r\n1 . تأثير زمان و مكان در موضوعات\r\nموضوع عبارت است از شخص يا شيئى كه فعليّت يافتن حكم متوقّف بر وجود آن است ؛ مانند عنوان « مسكر » در حرمت شرب خمر و عنوان « مستطيع » در وجوب حج . « 1 »\r\nمتعلّق در احكام به عقيدهء همهء فقها همان افعال مكلّفين و همان چيزى است كه از بنده طلب مىشود . « 2 »\r\nبا ذكر اين مقدّمه به انواع تأثير زمان و مكان در موضوعات مىپردازيم :\r\n\r\nالف ) تغيير مصداق\r\nبراى تغيير مصداق مثالهاى فراوانى وجود دارد از جمله :\r\n1 . موضوع وجوب حج عنوان مستطيع است ؛ ولى ممكن است كسى در زمان خاصّ با توانايى مخصوص و محدود ، مستطيع به حساب آيد و در زمانى ديگر كه تحقّق عنوان استطاعت غناى بيشترى را مىطلبد مستطيع نباشد ، چنان كه خصوصيّت مكانى نيز ممكن است سبب چنين تغيير و تبدّلى گردد .\r\n2 . فقير يكى از مصارف خمس و زكات است ؛ ولى مصداق آن با اختلاف زمان و مكان تغيير مىكند ، زيرا ممكن است در يك مكان به كسى با درآمد محدودى فقير اطلاق شود و در مكانى ديگر به كسى كه از درآمدى بالاترى نيز برخوردار است ، زير خط فقر اطلاق شود .\r\n3 . حرمت ربا مربوط به مكيل و موزون است .\r\nاين دو عنوان با اختلاف زمان و مكان تغيير مىكنند ؛ مثلًا برنج مىتواند در يك شرايط مكيل و در شرايط ديگر موزون به حساب آيد و بعضى از معدودها كه مشمول حرمت ربا نيست با اختلاف زمان و مكان مىتواند موزون ، محسوب شود .\r\n4 . حكم ضمان در مثلى و قيمى\r\n« مثلى » به چيزى اطلاق مىشود كه همانند ، فراوان دارد ؛ مانند حبوبات و قيمى به چيزى گفته مىشود كه همانند زياد ندارد ؛ مانند لباس . ممكن است چيزى كه مثل لباس قيمى بوده است با پيشرفت صنعت در زمانى ديگر ، مثلى به حساب آيد .\r\n\r\nب ) تبديل موضوع با تغيير درونى آن\r\nمانند آنچه در احكام مطهرات ذيل عنوان استحاله ، انتقال و انقلاب ذكر شده است . مراد از استحاله در اينجا استحالهء موضوع پيشين و تبديل آن عرفاً به موضوع ديگر است و دليل بر مطهريّت استحاله اين است كه با استحاله ، موضوع جديدى غير از آن موضوعى كه به نجاستش حكم شده بود ، به وجود مىآيد . « 3 »\r\n\r\n\r\n","description":"","footnote":"\r\n( 1 ) . دروس فى علم الاصول ، الحلقة الاولى ، ص 158 .\r\n( 2 ) . فوائد الاصول ، ج 1 ، ص 145 .\r\n( 3 ) . التنقيح فى شرح العروة الوثقى ، ج 3 ، ص 168 .\r\n","page_name":" 275 ","page_number":275},
  {"content":"\r\n\r\n\r\nج ) توسعه و تعميم مصداق\r\nطبق منابع روايى ، احتكار منحصر در چند نوع موادّ غذايى خاصّ است ؛ ولى برخى از فقها موارد احتكار را محدود به اين مواد غذايى نمىدانند ، چون ملاك و معيار تشريع آن نجات مردم از تنگناهاى اقتصادى به هنگام عسر و حرج است و موضوع واقعى حرمت احتكار كمبود اقتصادى است كه سبب عسر و حرج مىشود . در نتيجه مصاديق جديدى ( با گذشت زمان و تغيير مكان ) بر آنچه در روايت ذكر شده ، اضافه مىگردد . « 1 »\r\n\r\nد ) تضييق و تخصيص مصاديق\r\nزمينى كه احيا شود طبق اطلاق رواياتى از قبيل\r\n« من أحيا ارضاً مواتاً فهى له » « 2 »\r\nبه ملكيّت احياكننده در مىآيد ؛ ولى گذشت زمان و پيشرفت وسايل كشاورزى باعث كشف دقيق موضوع و در نتيجه سبب تضيق و تخصيص مصاديق موضوع احيا به مواردى مىشود كه مايهء سلطهء اقتصادى و طبقاتى نشود و به حدودى كه حاكم آن را تعيين مىكند ، محدود گردد ، چون موضوع دقيق آن ، احيايى است كه ضرر به ديگران را موجب نشود ، اين موضوع گرچه از يك نظر جزء عناوين ثانويه محسوب مىگردد ؛ ولى از جهتى شباهت به تأثير زمان و مكان در موضوعات دارد .\r\n\r\nه ) پيدايش مصاديق جديد\r\nدر بستر زمان و مكان و تأثير عوامل گوناگون ، مصاديق جديدى براى موضوعات احكام پديدار مىشود و مسائل جديدى را وارد فقه مىكنند ؛ مانند دوقلوهاى به هم چسبيده كه موضوعى براى احكام محرميّت ، نكاح و غيره گرديده و در نتيجه احكام مخصوص به خود را طلب مىكند .\r\nفقها نوعاً اين موضوعات را تحت عمومات وارد مىدانند و حكم عمومات را بر آنها جارى مىكنند و همچنين موضوعات جديدى مانند بورس اوراق بهادار ، حقوق و مالكيّت‌هاى فكرى ( حق التأليف ، حق الاختراع ، حق الطّبع ، حق الانتشار . . . ) كه هر يك نيازمند حكم خاصّ خود است و نوعاً تحت عمومات و اطلاقاتى ، همانند   « أَوْفُوا بِالْعُقُودِ »   « 3 »  « أَحَلَّ اللَّهُ الْبَيْعَ »  « 4 » و  « أَوْفُوا بِالْعَهْدِ »  « 5 » قرار مىگيرند .\r\nدرست است كه اين قبيل موضوعات جزء مسائل مستحدثه محسوب مىشود ؛ ولى چون شباهتى به تأثير زمان و مكان در موضوعات دارد در اينجا به آن اشاره كرديم .\r\n\r\n2 . تأثير زمان و مكان در احكام\r\nهمان‌طور كه گفته شد احكام ثابت هستند و حكم هر واقعه عموماً يا خصوصاً در شرع مقدّس مشخص است كه فقيه از طريق استنباط يا تطبيق\r\n\r\n\r\n","description":"","footnote":"\r\n( 1 ) . مفتاح الكرامة ، ص 107 ؛ مصباح الفقاهة ، ج 5 ، ص 497 .\r\n( 2 ) . تهذيب الاحكام شيخ طوسى ، ج 7 ، ص 152 ؛ معجم الاوسط طبرانى ، ج 4 ، ص 247 .\r\n( 3 ) . مائده ، آيهء 1 .\r\n( 4 ) . بقره ، آيهء 275 .\r\n( 5 ) . اسراء ، آيهء 34 .\r\n","page_name":" 276 ","page_number":276},
  {"content":"\r\n\r\nقاعده بر مصداق ، حكم آن را معلوم مىكند .\r\nمقصود ما از تأثير زمان و مكان در احكام ، تأثير در « كيفيت اجراى حكم » ، « روشهاى اجراى احكام » ، « جانشينى حكم اضطرارى ثانوى به جاى حكم اولى به شكل موقّت » و يا « ترجيح يك حكم الهى بر حكم ديگر آن در مقام تزاحم » است كه به شرح آن پرداخته مىشود :\r\n\r\nالف ) تأثير زمان و مكان در كيفيت و روش اجراى احكام\r\nطبق منابع روايى استفاده از انفال در زمان غيبت مجاز و حلال است . يكى از مصاديق انفال اراضى موات و معادن است . زمان و مكان مايهء پيشرفت وسائل بهره‌بردارى از معادن مىشود به گونه‌اى كه يك نفر مىتواند با استفاده از ابزار جديد معادن زيادى را تصرّف كند كه منجر به نابودى معادن و طبقاتى شدن جامعه مىشود . اين شرايط ، قيودى را در اجراى حكم ايجاد مىكند ( بدون اينكه حكم حليّت تغيير كند ) ، لذا اجراى اين حكم ، مقيّد به حفظ نظام و عدم تعدّى به حقوق ديگران است . تشخيص و استنباط اين نوع تقييد به عهدهء حاكم اسلامى است كه فقيه جامع الشرائط است . بر اين اساس توزيع انفال بين مردم با قيود فوق زير نظر حاكم انجام مىپذيرد و به محض اينكه اين توزيع منجر به اختلال نظام شود و مايهء ظلم و تبعيض گردد ، وى به محدوديّت آن حكم مىكند . با اين بيان روشن مىشود كه حكم حليّت انفال براى مردم هيچ تغييرى نكرده ، فقط اجراى آن مقيد شده است .\r\nجريان فوق در مثل تقسيم غنايم هم جارى است . غنايم طبق مضمون منابع روايى بايد بين رزمندگان تقسيم شود ؛ ولى اكنون توزيع غنايمى مانند هواپيما و تانك و غيره به جهت تالى فاسدى كه دارد مشمول ادلّهء تقسيم غنايم نيست و اين نوعى تقييد در نحوهء تقسيم غنايم است ، لذا اين حكم در عين حال كه ثابت است مقيّد مىشود به عدم اختلال نظام و يا فسادهاى ديگر كه با نظارت حاكم شرع انجام مىپذيرد و در نتيجه غنايمى توزيع مىشود كه منجر به فساد نشود .\r\nلازم به توضيح است - چنان كه از مباحث قبل روشن شد - آنچه ابتدائاً و بلاواسطه ، زمان و مكان ، در آن اثر مىگذارد شناخت دقيق موضوع است . مثلًا در مثال اوّل ، زمان و مكان سبب مىشود كه فقيه كشف كند موضوع واقعى و دقيق در معادن و اراضى موات ، احيا يا استخراج غير مخلّ به نظام و يا حقوق مردم است و چون فقيه حاكم ، ضامن اجراى دقيق احكام است و بايد جلو تعدّى و ظلم را بگيرد ، تأثير زمان و مكان در مقام اجراى احكام نيز ظاهر مىشود ؛ به اين صورت كه مثلًا فقيه حاكم مىگويد :\r\nدر چنين زمانى كه شخص واحد با ابزار مكانيكى جديد در مدّتى كوتاه مىتواند هزاران هكتار زمين را احيا كند ( به نحوى كه سبب به وجود آمدن فاصلهء زياد طبقاتى مىشود ) كسى حق ندارد در احياى موات ، از چنين روشى استفاده كند و يا حق ندارد بيش از فلان مقدار ، احيا نمايد !\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبه اين طريق نقش زمان و مكان در كيفيّت اجراى مسألهء « مالكيّت به سبب احيا » روشن مىشود و همچنين است مسألهء وجوب دفاع و تأثيرى كه زمان و مكان در كيفيت و روش اجراى آن دارد كه مثلًا از چه ابزارى مىبايست براى تحقّق دفاع لازم ، بهره گرفت و يا « مسألهء داورى » و وجوب فصل خصومت بين مردم و تأثيرى كه زمان و مكان در نحوهء اجراى آن دارد كه آيا توسّط جمعى از قضات و به شكل شورايى باشد ، يا يك قاضى و به صورت انفرادى ؛ همچنين مسألهء « حكومت و ولايت حاكم جامع الشرائط » كه آيا به شيوهء پارلمانى و مبتنى بر رأى مستقيم مردم باشد و يا از طرق ديگر .\r\n\r\nب ) جانشينى حكم ثانوى به جاى حكم اوّلى در موارد اضطرار\r\nحكم اوّلى در خصوص خوردن گوشتهاى حرام حرمت است . اين حكم ثابت و لا يتغيّر است و بر عهدهء هر مكلّفى است كه در شرايط طبيعى به سر مىبرد ؛ ولى در سالهاى قحطى و كمبود مواد غذايى به وجوب استفادهء از اين گوشتها حكم مىشود . اين حكم ثانوى است و در اين مورد مقيّد است به اضطرار ؛ يعنى استفاده از مواد غذايى حرام به قدر ضرورت و رفع اضطرار است ، همين كه قحطى و كمبود پايان يافت مكلّف به حكم اوّلى بازمىگردد .\r\nروشن است كه در اينجا هيچ حكمى تغيير نكرده و هر دو حكم اوّلى و ثانوى را شارع قرار داده است و اين دو حكم در ظرف خود ثابت هستند و تغيير شرايط مكلّفان به معناى تغيير احكام نيست .\r\nالبتّه عناوين ثانويه منحصر به اضطرار نيست آنچه در بالا آمد به عنوان مثال بود .\r\n\r\nج ) ترجيح بعضى از احكام بر بعضى ديگر ( قاعدهء اهمّ و مهم )\r\nممكن است در زمان يا مكانى حكمى وجود داشته باشد ؛ ولى با گذشت آن زمان يا تغيير آن مكان ، عنوانى بر آن عارض شود كه سبب تغيير حكم گردد .\r\nدر مثال معروف « تحريم تنباكو » كه به وسيلهء فقيه بزرگ اسلامى ، ميرزاى شيرازى انجام گرفت ملاحظه مىكنيم كه در شرايط عادى استفادهء از تنباكو به نظر اين فقيه بزرگوار مجاز بود ؛ ولى هنگامى كه انحصار آن به دست يك شركت انگليسى مىافتد و آن را مقدّمه‌اى براى سلطهء اقتصادى بر يك كشور اسلامى قرار مىدهد ، مجاز بودن تحت الشعاع وجوب حفظ استقلال اقتصادى كشورهاى اسلامى قرار مىگيرد و حكم آن مبدّل به تحريم مىشود . اين زمان مىگذرد و بر اثر استقبال عظيم مردم از حكم آن فقيه ، شركت انگليسى و حكومت وقت مجبور مىشوند آن را منحل سازند و در شرايط جديد ، همان فقيه حكم به اباحه و جواز مىدهد ، در واقع عناوين اهمّ كه با تغيير زمان يا مكان به وجود مىآيد عناوين مهم را كنار مىزند و حكم را به خود اختصاص مىدهد .\r\nهمچنين در شرايط فعلى كه آمريكا با تمام قدرت به حمايت از اسرائيل و ضربه زدن به\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nكشورهاى اسلامى برخاسته ، بسيارى از فقهاى اسلامى حكم به تحريم خريدوفروش مصنوعات آمريكايى داده‌اند ، زيرا هدف مهمترى ، عنوان اوّلى جواز را تحت الشعاع قرار داده است و اگر روزى اوضاع برگردد ممكن است اين حكم نيز به تغيير شرايط ، تغيير كند .\r\n\r\n3 . تأثير زمان و مكان در مصالح و مفاسد احكام\r\nمىدانيم احكام بنابر اعتقاد محقّقان از اماميّه و اهل سنّت ، تابع مصالح و مفاسد است . شراب از آن رو تحريم شده كه رجس و عمل شيطانى و موجب عداوت و كينه در ميان مردم و بازداشتن از نماز و ذكر اللَّه مىشود ، چون عقل را زايل مىكند و زوال عقل اين پيامدها را به دنبال دارد و همچنين است مسألهء قمار با آلات مخصوص .\r\nحال اگر در بعضى از موارد موضوع حكم وجود داشته باشد اما مصلحت و مفسده به موجب زمان يا مكان تغيير يابد ، طبيعى است كه حكم نيز دگرگون مىشود ، زيرا آن موضوع با وصف آن مصالح و مفاسد محلّ حكم بود و اگر اين وصف از بين برود ديگر محلّ آن حكم نخواهد بود . مثلًا در زمانهاى گذشته همهء فقها حكم به تحريم خريدوفروش خون انسان و حيوانات مىكردند ، زيرا هيچ مصلحتى در آن نبود ، بلكه منبع انواع مفاسد معنوى و مادى محسوب مىشد ؛ ولى امروز با گذشت زمان ، خون انسان عامل نجات بسيارى از مردم ( مجروحان و نيازمندان به عمل جراحى ) از چنگال مرگ مىشود ، بنابراين خون ، همان خون است ؛ ولى مفسده ، تبديل به مصلحت مهمّى شده است . بديهى است در اين صورت خريدوفروش خون نمىتواند حرام باشد ؛ يعنى ملاك حكم تغيير يافته است .\r\nهمچنين هرگاه در زمان يا مكان خاصّى شطرنج به عنوان آلت قمار محسوب نشود و عامّهء مردم آن را ورزش فكرى بدانند ، به يقين در چنين فرضى مفاسد قمار بر آن مترتب نيست و به تعبير ديگر : عنوان كلّى قمار كه داراى مفاسدى است از آن برداشته شده است ، بنابراين دليلى ندارد كه حرام باشد .\r\nبه اين ترتيب ، ملاحظه مىكنيم كه زمان و مكان مىتواند عاملى براى تغيير مصالح و مفاسد موضوعات باشد و در سايهء آن حكم دگرگون شود .\r\n\r\n4 . تأثير زمان و مكان در فهم متون ( تفسير عصرى )\r\nگاهى يك متن و نصّ شرعى اعمّ از كتاب و سنّت بر اثر تغيير زمان و مكان به گونه‌اى نوتر و عميق‌تر فهميده مىشود ؛ يعنى شرايط جديد موجب فهمى دقيق‌تر مىگردد . اين در حقيقت امرى است كه مايهء تقويت دين اسلام و متون منسوب به آن است ، چون حكايت از عمق و وسعت فراوان آن مىكند كه هر نسلى مىتواند از آن بهره‌اى ببرد ؛ مانند دريا يا اقيانوس كه با آنكه ثابت است هر نسل بهتر از نسل قبل از اسرار و عمق و محتواى آن استفاده مىبرد .\r\nالبتّه « فهم بهتر » حاكى از جامعيّت و كامل بودن متن\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاست كه براى هر نسلى پيام تازه‌اى دارد .\r\nامام صادق عليه السلام دربارهء قرآن مىفرمايد :\r\n« لأنّ اللَّه تبارك و تعالى لمْ يجعله لزمانٍ دون زمانٍ و لا لناسٍ دون ناسٍ ، فهو في كلّ زمانٍ جديد و عند كلّ قومٍ غضّ إلى يوم القيامة\r\n؛ خداوند تبارك و تعالى قرآن را براى زمان و مردم خاص قرار نداده است ، بنابراين ، قرآن در هر زمان جديد است و نزد هر نسلى تازه است تا روز قيامت » . « 1 »\r\nوجود تفاسير گوناگون ، شاهدى گويا بر تأثيرات زمان و مكان در فهم قرآن است ، همين خصيصه در سنّت هم كه تالىتلو وحى است ، وجود دارد .\r\nعوامل مؤثّر در فهم متون عبارت‌اند از :\r\n1 . پيدايش سؤالات جديد\r\n2 . پديدارى نيازهاى نوين\r\n3 . پيدايش شرايط جديد و تنگناها در اجراى شريعت\r\n4 . افزايش سطح علمى مفسّر\r\nقابل توجّه است كه فهم جديد به معناى تحميل نظر بر متن نيست ، بلكه به معناى فهم بهتر از متن است كه تاكنون به علت بساطت اوضاع ، از آن غفلت شده بود . مثالهاى ذيل سودمند است :\r\n1 . در فتوايى كه اخيراً از سوى يكى از مراجع عظام اماميّه صادر شده موضوع جمره از ستون مخصوص به حوضچه سنگ ريزه‌ها تغيير داده شده است ، لذا لازم است سنگ ريزه‌ها توسّط پرتاب‌كننده داخل حوضچه بيفتد ، هر چند ابتدا به ستونها اصابت كند . « 2 »\r\nآنچه انگيزهء اين فهم جديد شده و سبب گرديده كه فقيه ، با تأمّل تازه‌اى به نصوص بنگرد ازدحام فراوان حاجيان در اطراف جمرات است كه تلفات و صدمات زيادى را سبب مىشد . اين تنگنا باعث شده كه نگاهى جديد به متون اصيل اسلامى انداخته و به تحقيق بيشتر در معناى « جمره » پرداخته شود و معلوم گردد كه جمره در لغت نيز به معناى ستون نيامده است ، بلكه به معناى مجمع الحصى ( محل جمع سنگريزه‌ها ) است . در هر حال شرايط تازه و ازدحام و تنگناى به وجود آمده در طول زمان سبب طرح سؤال و استفتا از فقها و در نتيجه مايهء تحقيق دقيق آنان و منتهى شدن به فهمى جديد از متن و از واژه « جمره » گرديد و روشن است كه چنين فتوايى بر اساس عسر و حرج صادر نشده ، بلكه مبتنى بر گشوده شدن افقى تازه ، پيش روى فقيه در مقام فهم و استنباط است .\r\n2 . كلمهء بيع زمانى به معناى نقل اعيان يا تبادل مال با مال بود ؛ ولى پديد آمدن شرايط جديد و پيدايش حقوق و مالكيّتهاى معنوى سبب شده كه فهمى جديد از بيع پيدا شود كه بر معاوضهء حقوق نيز صادق باشد ؛ مانند بيع « حقّ سرقفلى » ، يا فروش « حقّ نشر » ، « حقّ اختراع » ، « حقّ تأليف » و مانند آن .\r\nشرايط جديد و پيدايش حقوق جديد در مجتمع انسانى فقيه را وادار به بازنگرى در حقيقت بيع\r\n\r\n\r\n","description":"","footnote":"\r\n( 1 ) . بحار الأنوار ، ج 17 ، ص 213 .\r\n( 2 ) . در اين زمينه رجوع كنيد به كتاب « جمرات ، در گذشته و حال » تأليف حضرت آية اللَّه العظمى مكارم شيرازى .\r\n","page_name":" 280 ","page_number":280},
  {"content":"\r\n\r\nمىكند و در نتيجه سبب تجويز بيع حقوق و امتيازات مىشود . « 1 »\r\n3 . پديد آمدن حكومت دينى و صبغهء فقهى آن و حاكم شدن فقه و فقيه ، مايهء نگرش جديد به متون و نصوص دينى شده است ، به گونه‌اى كه سبب گرديده هم راه حلّى در چارچوبه احكام اسلامى براى مسائل مستحدثه‌اى همانند بانكدارى ، تورّم ، كاهش قدرت خريد پول ، مسائل مربوط به راديو و تلويزيون ، هنرمندى ، فيلم و تئاتر ، حضور زنان و غير ذلك ، از متون دينى به دست آيد و هم در بعضى از فتواهاى قبلى تجديد نظر شود .\r\nيكى از نمونه‌هاى بارز اين فهم جديد ، مربوط به پاك بودن اهل كتاب است ؛ بسيارى از فقهاى معاصر به خلاف فقهاى دوران قبل از حكومت ، فتواى به طهارت داده‌اند ، گرچه به شكل نادر ، اين فتوا سابقه نيز داشته است . به نظر مىرسد مشكلات زمانه و نياز به ارتباط وسيع و دقيق با اهل كتاب در ديدارهاى خارجى ، مايهء دقّت بيشتر گرديده است به گونه‌اى كه از همان متونى كه سابقاً نجاست كفّار از آن استفاده مىشد ، طهارت به دست آمد . اين نيست مگر نيازها ، تنگناها و فعاليّتهاى حكومتى ، بلكه غير حكومتى و ازدياد ارتباط با آنها ؛ و البتّه نه به معناى تحميل حكم و تغيير حكم خداوند ، بلكه به معناى كشف حكم واقعى ، كه سابقاً نياز چندانى به آن احساس نمىشد .\r\n( دقت كنيد )\r\n4 . ازدحامات فراوان و افزايش چشم‌گير طواف كنندگان ، باعث تجديد نظر در حدّ مطاف شده است و اين نيز نه از باب عسر و حرج كه از باب كشف دقيق موضوع مطاف است ؛ يعنى با دقّت در ادلّه‌اى كه مىگويد حدّ مطاف ميان بيت و مقام ابراهيم است روشن مىشود كه اين يك حكم وجوبى نيست .\r\nروشن است كه در زمان عدم ازدحام انگيزه‌اى براى نگرش و دقّت جديد نبود .\r\nاز همين قبيل است مسأله قربانى و ذبح آن و نحوه استفاده از آن در ايّام حج .\r\n5 - تأكيد علماى اهل سنّت بر شكستن حصر مذاهب اربعه و گشودن باب اجتهاد به روى فقهاى معاصر نيز يكى ديگر از نمونه‌هاى اين مطلب است ؛ زيرا كثرت مسائلى كه در كتب پيشين مطرح نبوده ، يا به گونهء اجمالى مطرح بوده و در زمان و عصر ما به صورت مسائل جدّى درآمده سبب گرديده است كه علماى مذاهب مختلف در ادلّهء انسداد باب اجتهاد ، يا حصر در مذاهب چهارگانه دقّت بيشترى كنند و در نتيجه به اين حقيقت واقف گردند كه نه هيچ دليل معتبرى بر انسداد باب اجتهاد داريم و نه دليلى بر حصر در مذاهب چهارگانه .\r\nالبتّه فقهاى اهل بيت عليهم السلام از همان آغاز قائل به انفتاح باب اجتهاد و عدم انحصار بوده‌اند .\r\nنمونه‌هايى كه ذكر شد نشان مىدهد كه بن‌بستى در احكام اسلام وجود ندارد . آنچه بوده عدم انگيزه براى دقّت بيشتر در متون بوده است ، شرايط جديد اين دقّت نظر را الزامى مىكند و احكام واقعى كشف\r\n\r\n\r\n","description":"","footnote":"\r\n( 1 ) . طبقات الفقهاء ، آية اللَّه جعفر سبحانى ، مقدّمه ، ص 324 .\r\n","page_name":" 281 ","page_number":281},
  {"content":"\r\n\r\nمىشود و اين خود يكى از جلوه‌هاى خاتميّت و جامعيّت اسلام است .\r\n\r\nگفتار چهارم : گونه‌شناسى تأثير زمان و مكان\r\nحال كه با قلمرو و كيفيت تأثير زمان و مكان آشنا شديم بجاست كه با نگاهى ديگر به گونهء « تأثير زمان و مكان در مفاهيم قرآنى » ، در « سيرهء نظرى و عملى معصومان » و در « فتاواى فقهاى قديم و معاصر » نظرى افكنده شود ، زيرا گونهء تأثير زمان و مكان در هر يك از موارد ياد شده متفاوت است .\r\n\r\n1 . گونهء تأثير در مفاهيم قرآنى\r\nالف ) قرآن در طول 23 سال و در مكانهاى متعدد - عمدتاً مكّه و مدينه - نازل شده است . دور نيست اگر طول زمان و گستره مكان ، تأثير خود را در قرآن گذاشته باشد ، به گونه‌اى كه آيات مكّى و مدنى طبق برخى تفاسير امتيازاتى دارند ؛ مثلًا آيات مكّى نوعاً متمركز در انذار و يادآورى مبدأ و معاد هستند ، زيرا مردم جاهلى بايد آمادهء پذيرش اسلام مىشدند و نيز فشار مشركان ، آيات صبر و مقاومت را طلب مىكرد . در حالى كه آيات مدنى ، آياتى است كه در زمان تشكيل حكومت نازل شده است و ناظر بر جهاد براى حفظ ، توسعه ، تداوم حكومت و نيز آموزش اخلاق مدنى و عبادى و اخلاقى و اجتماعى به مردم است . اگر گفته شود كه در مكّه اصول دين و در مدينه فروع دين موضوع اصلى و غالبى نزول آيات بود سخنى درست است .\r\nب ) گونهء دوم تأثير زمان و مكان در قرآن ، نسخ بعضى آيات است . نسخ در حقيقت رفع حكم به سبب انقضاى زمان و مدّت آن حكم است ، حكمى كه در موارد نسخ جعل مىشود در واقع مقيّد به زمان خاصّى است كه آن زمان پيش خداوند معلوم و پيش مردم مجهول است . « 1 » و پس از پايان آن رسماً اعلام مىشود .\r\nآيات قبله و نجوا از نمونه‌هاى بارز نسخ هستند .\r\nج ) گونه‌اى ديگر از تأثير زمان در مباحث قرآنى مواردى است كه خاص ، طبق مصالحى مدتى بعد از زمان عام بيان مىشود ، مثلًا مىفرمايد :  « كُلُوا مِمَّا فِي الْأَرْضِ حَلالًا طَيِّباً »  « 2 » كه يك حكم عام در مورد حليّت مأكولات و موادّ غذايى است . سپس به تدريج موارد تخصيص را با گذشت زمانهاى مختلف بيان مىكند ، زيرا مصلحت در بيان تدريجى احكام است ؛ مثلًا بعد از مدّتى مىفرمايد :  « حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ  . . . » « 3 » و يا مثلًا حكم تحريم شراب كه به صورت تدريجى نازل شد تا با آماده ساختن مخاطبان تأثير قطعى خود را بگذارد . آنچه گفته شد در مورد مطلق و مقيّد و مجمل و مبيّن نيز صادق است .\r\nد ) نوع چهارم تأثير ، بعد از اتمام نزول آيات\r\n\r\n\r\n","description":"","footnote":"\r\n( 1 ) . بداية المعارف الالهيّة فى شرح عقائد الاماميّة ، ص 200 .\r\n( 2 ) . بقره ، آيهء 168 .\r\n( 3 ) . مائده ، آيهء 3 .\r\n","page_name":" 282 ","page_number":282},
  {"content":"\r\n\r\nقابل تصوّر است كه مربوط به فهم آيات در طول زمان و در ارتباط با نيازها و خواسته‌هاى جديد مىشود ، چنان كه در روايتى كه سابقاً از امام صادق عليه السلام ذكر شد ، آمده است :\r\n« إنّ اللَّه تبارك و تعالى لم يجعله لزمان دون زمانٍ و لا لناسٍ دون ناس فهو فى كلّ زمانٍ جديد و عند كل قومٍ غضّ إلى يوم القيامة »\r\n؛ « 1 » يعنى مفاهيم قرآنى به گونه‌اى زمان شمول و مكان شمول ، بيان شده است كه قابل انطباق بر همهء زمانها و مكانها و جواب گوى همه نيازها در بستر زمان و گسترهء مكان است و مطابق روايت فضيل از امام باقر عليه السلام :\r\n« يجري كما تجري الشّمس و القمر\r\n؛ همانند جريان دائمى خورشيد و ماه ، قرآن جريان و سريان دارد » . « 2 »\r\nقابل توجّه است كه آنچه در طول زمان اتّفاق مىافتد يا فهم تازه‌اى است و يا تطبيق بر مصداق تازه‌اى . البتّه نبايد فراموش كرد كه منظور فهم تازه در چارچوبه قواعد باب الفاظ و ادبيات عرب است .\r\n* * * تأثيرات چهارگانه فوق در مقام استنباط احكام نقش دارند ، هر چند بيشترين نقش را بايد به تأثير در فهم آيات داد كه قبلًا هم در فهم متون مورد اشاره واقع شد .\r\nاين نكته نيز گفتنى است با توجّه به اينكه قرآن يكى از منابع و بلكه اصلىترين منبع استنباط است تأثير زمان و مكان در فهم آيات قرآنى خصوصاً در قسم چهارم ، در بسيارى از موارد به معناى تأثير زمان و مكان در استنباط نيز هست .\r\n\r\n2 . گونهء تأثير زمان و مكان در سيرهء نظرى و عملى معصومان عليهم السلام\r\nپيشواى معصوم ، از خطا و نسيان در نظر و عمل منزّه است . در عين حال بين معصومان گاهى در نظر و عمل در طول زمان و نسبت به امكنهء مختلف تفاوتهايى مشاهده مىشود . اين تفاوت ناشى از نيازهاى زمان و مكان است و نه چيز ديگر :\r\n\r\nالف ) تأثير در سيرهء نظرى و نحوهء گفتار\r\nاين اختلاف ناشى از شرايط و شأن صدور روايات است كه گاه در چهرهء تعارض روايات ، ظاهر مىشود كه فقها نخست آن را از طريق جمع دلالى ؛ يعنى تخصيص و تقييد حل مىكنند و در صورت عدم امكان جمع دلالى ، به سراغ اخبار علاجيّه و مرجّحات سندى مىروند و با استفاده از روش تعادل و تراجيح به علاج مىپردازند . در نتيجه يا يكى از دو دسته روايات را به جهت برخوردارى از بعضى مرجّحات ترجيح مىدهند و يا در صورت تكافؤ و هم سنگ بودن به سراغ تخيير و يا تساقط و در نتيجه اصول عملى مىروند ، مهم آن است كه اين تأثيرات و تغييرات وجود دارد بدون آنكه ضربه‌اى به عصمت آن امام معصوم عليه السلام بزند ، زيرا اين اختلاف در تعبير و گفتار از شرايط خاصّ زمانى و مكانى نشأت گرفته و در واقع مقتضاى زمان و مكان هر امام با امام ديگر متفاوت است ؛ مثلًا يكى از آن بزرگواران در شرايط\r\n\r\n\r\n","description":"","footnote":"\r\n( 1 ) . بحار الأنوار ، ج 17 ، ص 213 .\r\n( 2 ) . همان مدرك ، ج 23 ، ص 197 .\r\n","page_name":" 283 ","page_number":283},
  {"content":"\r\n\r\nتقيّه و فشار حكومتهاى جبّار بوده و ديگرى در غير اين زمان . يا اينكه خصوصيّات و شرايط زمانى و مكانى يك امام اقتضا داشت كه مثلًا حكمى به نحو عام يا مطلق ادا شود و شرايط زمانى و مكانى امام ديگر مقتضى تقييد يا تخصيص بود .\r\nدر گفتار پنجم به نمونه‌هاى ديگرى از اين تعارض ظاهرى و راه حل آن اشاره خواهد شد .\r\n\r\nب ) تأثير در سيرهء عملى معصومان\r\nرسول خدا صلى الله عليه و آله خضاب مىكرد و امير مؤمنان عليه السلام گاه از خضاب پرهيز داشت « 1 » و لباس خشن مىپوشيد و امام صادق عليه السلام لباس نرم و فاخر ، « 2 » رسول خدا صلى الله عليه و آله و على عليه السلام حكومت مىكنند ساير ائمّه عليه السلام حكومت تشكيل نمىدهند . امام حسين عليه السلام قيام مىكند . امام حسن عليه السلام صلح مىكند و ده‌ها نمونه از اين قبيل ، حاكى از تأثير شرايط زمان و مكان در سيرهء عملى پيغمبر اكرم صلى الله عليه و آله و امامان معصوم عليهم السلام است . بديهى است هر كدام از معصومان اگر در شرايط ديگرى قرار مىگرفتند همان اقدام را انجام مىدادند ، پس تغيير سيره ، به معناى تغيير ارزشها يا احكام يا اصول نيست .\r\n\r\n3 . گونهء تأثير زمان و مكان در فتاواى فقها\r\nگرچه بخش عظيمى از اختلاف فتاواى فقها ارتباطى به شرايط زمانى و مكانى ندارد ؛ نظير اختلافاتى كه از اختلاف در مبانى رجالى ، درايه ، فقه اللغة و تفاوت سطوح علمى فقها نشأت مىگيرد و نظير اختلافاتى كه از اختلاف در بعضى از مبانى اصولى به وجود مىآيد ؛ مانند اختلافات فراوانى كه ابن ادريس در فتاوا با شيخ الطائفه دارد و جهت آن گرايش زياد وى به استدلالات عقلى و گريزش از اخبار آحاد است ، بر خلاف شيخ طوسى كه خبر واحد را حجّت مىداند . « 3 »\r\nبخشى از اختلافات است كه شرايط و خصوصيّات زمانى و مكانى نقش مستقيمى در تحقّق آن دارد ؛ نظير اختلافاتى كه نوع سؤالات و استفتائات برخاسته از نيازهاى زمان خاص و يا مكان خاص ، بر فقها تحميل مىكند ؛ مثلًا چند نسل از فقها فتوا به نجاست اهل كتاب و نسل بعدى فتوا به پاكى آنان مىدهند . فقيهان عصر حكومت دينى با فقيهان عصر غير حكومت ، فتاواى متفاوتى دارند ، فقيهان عصر اينترنت و رايانه كه با سؤالات و نيازهاى جهانى روبه‌رو مىشوند و سفرهايى به جهان مىكنند قطعاً احكام ديگرى صادر مىكنند . اشتباه نشود منظور اين نيست كه آنها تحت تأثير محيط قرار مىگيرند و رنگ آن را به خود مىپذيرند ، بلكه مقصود اين است كه به نيازهاى جديد و مشكلاتى پى مىبرند كه سبب غور بيشتر در ادلّه مىشود و از درون اين ادلّه گاه فتواى تازه‌اى بيرون مىآورند .\r\n\r\n\r\n","description":"","footnote":"\r\n( 1 ) . نهج البلاغه ، حكمت 17 . و سئل عليه السلام عن قول الرسول صلى الله عليه و آله « غيّروا الشيب و لا تشبّهوا باليهود » فقال عليه السلام : إنّما قال صلى الله عليه و آله ذلك و الدّين قُلّ فأمّا الآن و قد اتّسع نطاقه و ضرب بجرانه فامرؤٌ و ما اختار .\r\n( 2 ) . مجموعهء آثار استاد مطهرى ، ج 21 ، ص 152 .\r\n( 3 ) . سرائر ، جلد 3 ، صفحهء 46 و 51 .\r\n","page_name":" 284 ","page_number":284},
  {"content":"\r\n\r\nلازم به يادآورى است كه اين نوع اختلاف ميان ائمّهء مذاهب اربعه نيز وجود دارد كه گاه ناشى از تأثير زمان و مكان در استنباط و گاه ناشى از اختلاف در مبانى است . گاه امام يك مذهب ، خود نيز تغيير فتوا مىداد و گاه در يك مذهب ميان فقهاى آن نيز اختلاف پديد مىآيد ، مثلًا طرز تفكّر ابو حنيفه ، عقلانى است ؛ ولى در حدّ افراط ؛ يعنى در فقه خودش بيشتر روى استدلال فتوا مىدهد به طورى كه اخبار و احاديثى كه به آن استناد مىكند ، بسيار كم است ، لذا مسلك ابو حنيفه قياس و مركز او در عراق و كوفه بود .\r\nمعاصر او مالك بن انس و مركز وى در مدينه بود . مالك بيشتر به حديث اعتماد داشت و اگر جايى حديث نبود به سيرهء صحابهء پيغمبر صلى الله عليه و آله و گرنه به سيرهء تابعين اعتماد مىكرد .\r\nشافعى ميانه رو بود . وى شاگردِ شاگرد ابو حنيفه و ظاهراً شاگرد أبو يوسف است . مدّتى در عراق نزد وى فقه ابو حنيفه را آموخت . سپس زمانى نزد مالك درس خواند . آنگاه به مصر رفت . مردم مصر به فتواى او عمل مىكردند و از همان زمان مردم مصر شافعى مذهب شدند .\r\nأحمد بن حنبل تقريباً با حضرت هادى عليه السلام معاصر است . فقه او بسيار جامد است . او اساساً براى عقل حقّى قائل نيست . « 1 »\r\nبه اتّفاق تمام فقها كتاب « حجة » يا « بغدادى » مشتمل بر مذهب قديم امام شافعى بوده است ، شافعى اين كتاب را به عنوان يكى از پيروان امام مالك و مجتهد در مذهب آن امام نوشت ، پس مذهب قديم امام شافعى همان مذهب مالك بوده است و مذهب جديد وى مذهب اجتهادى مستقل اوست كه در كتاب « الامّ » تبلور يافته است . « 2 »\r\nشافعى در فتواى قديم ، نظراتى ابراز كرد كه قول جديدش با آن مخالف است . برخى از فتاواى قديم و جديد وى به قرار ذيل است :\r\nالف ) در قديم فتوا داد آب راكد اگر زياد باشد ، بر اثر ملاقات با نجس ناپاك نمىگردد « 3 » ؛ ولى در كتاب الام ، ( ج 1 ، ص 4 ) فتوا به نجس بودن آن داده است .\r\nب ) در نمازهاى جهريه تأمين [ گفتن آمين ، پس از قرائت حمد 
  ] را مستحب دانسته ؛ « 4 » ولى ظاهر كلام او در كتاب الامّ ، ( ج 1 ، ص 109 ) مىرساند كه تأمين مطلقاً واجب است .\r\nج ) كسى كه در شب نيّت روزه كند ، سپس مجنون شود ، روزهء او در صورتى صحيح است كه در جزئى از روز از جنون بهبود يابد ؛ « 5 » ولى از كتاب الفقه على المذاهب الاربعة ( ج 1 ، ص 576 ) معلوم مىشود كه فقهاى مذاهب همگى اتّفاق دارند روزهء او به هيچ وجه صحيح نيست . و در قضاى آن اختلاف است ؛ شافعيّه معتقدند اگر شبانگاه چيزى را بخورد كه در روز عقلش را زايل كند ، بايد روزهء آن روز را قضا كند و گرنه لازم نيست .\r\n\r\n\r\n","description":"","footnote":"\r\n( 1 ) . مجموعه آثار استاد مطهرى ، ج 21 ، ص 82 - 80 .\r\n( 2 ) . تجزيه و تحليل زندگانى امام شافعى ، ص 160 - 157 .\r\n( 3 ) - 5 . همان مدرك ، ص 154 - 152 و الامام الشافعى فى مذهبيه القديم و الجديد ، دكتر احمد غراوى عبد السلام ، ص 551 .\r\n( 4 ) -\r\n( 5 ) -\r\n","page_name":" 285 ","page_number":285},
  {"content":"\r\n\r\nامام شافعى در عقد ازدواج ، هم شأنى و هم طرازى شوهر با همسرش را تنها در ديانت و اخلاق اسلامى لازم شمرده ؛ ولى جمعى ديگر از فقهاى شافعى ، مثل أبو إسحاق شيرازى ، امام الحرمين ، غزالى و قفّال گفته‌اند : تنها ديانت و اخلاق اسلامى كافى نيست ، بلكه در چند امر ديگر مانند حريّت ، نَسَب ، شغلها و موقعيتهاى اجتماعى و . . . مطابق نظر برخى ، در ثروت و دارايى ، نيز بايد كفو و هم شأن همسرش باشد . « 1 »\r\n\r\nگفتار پنجم : نتايج تأثير\r\nقائل شدن به تأثير زمان و مكان ، داراى فوايد فراوانى است كه به تعدادى اشاره مىشود :\r\n\r\nالف ) حلّ تعارض ظاهرى موجود در سيرهء نظرى و عملى معصومان عليهم السلام\r\nغرض از نقش زمان در علاج تعارض ، دست يافتن به يك جمع دلالى و عرفى و در نتيجه رفع تعارض ظاهرى است ؛ نه آنكه مراد ترجيح روايتى بر روايت ديگر و در نتيجه حكم به جدّى بودن صدور يكى و عدم جدّى بودن صدور ديگرى باشد ؛ چنان كه در حمل بر تقيّه چنين علاج مىشود . به بيان ديگر : مقصود اين است كه با فرض صدور و جدّى بودن استعمال در هر دو روايت ، هر يك از آن دو مربوط به زمان يا مكان يا شرايط ويژه‌اى هستند ، لذا با هم تعارض ندارند .\r\nنمونه‌هايى از تأثير زمان و مكان در حلّ تعارض در سيرهء نظرى و عملى معصومان عليهم السلام از نظر فقهاى اهل بيت عليهم السلام عبارت‌اند از :\r\n1 . اخبار مربوط به خمس به دو طايفه تقسيم مىشوند . در ميان روايات مربوط به تحليل و عفو خمس ، اخبارى وجود دارد كه از لحاظ سند صحيح و از جهت دلالت نيز گويا و رساست ؛ مانند صحيحهء فضلا « 2 » از امام باقر عليه السلام كه از امير مؤمنان على عليه السلام نقل مىكند كه فرمود : « . . . شيعيان ما از پرداخت خمس معاف‌اند » . « 3 »\r\nطايفهء دوم بر شدت مطالبهء خمس دلالت دارد ؛ مانند روايت محمّد بن زيد طبرى از امام على بن موسى الرضا عليه السلام كه در پاسخ به يكى از تجّار فارس دربارهء حكم خمس فرمود : « خمس ، كمكى براى دين و عيال و مواليان ماست و ما آن را نمىبخشيم ، زيرا با آن آبروى خويش ( و پيروان خود ) را در برابر سيطرهء دشمنان ، حفظ مىكنيم ، پس آن را از ما دريغ مداريد » . « 4 »\r\nشكى نيست كه اختلاف اين دو طايفه از روايات به تفاوت شرايط زمانى امام باقر و امام رضا عليهما السلام بر مىگردد .\r\n2 . علاوه بر آيات قرآن ، روايات اسلامى نيز\r\n\r\n\r\n","description":"","footnote":"\r\n( 1 ) . ر . ك : تجزيه و تحليل زندگانى امام شافعى ، ص 311 - 309 .\r\n( 2 ) . محمّد بن مسلم ، زراره و أبو بصير .\r\n( 3 ) . وسائل الشيعة ، ج 6 ، ص 379 ، ح 1 .\r\n( 4 ) . همان مدرك ، ج 6 ، ص 375 ، ح 2 .\r\n","page_name":" 286 ","page_number":286},
  {"content":"\r\n\r\nدلالت بر اين دارد كه مسلمانان در آغاز اسلام مأمور به هجرت بودند ؛ يعنى هر جا و هر موقع اسلام مىآوردند بايد به سوى مدينه حركت كنند ؛ ولى در بعضى از روايات هجرت را واجب نمىدانند ، حتّى اين حكم مقيّد به اين شده است كه بعد از فتح مكّه هجرتى در كار نيست .\r\nاين دو روايت هرگز با هم منافاتى ندارند ، زيرا هجرت مخصوص زمانى بود كه عدّهء مسلمانان كم و پايگاه اسلام مدينه بود و مىبايست همه در آنجا اجتماع كنند تا قوّت و قدرتى حاصل شود ؛ ولى بعد از فتح مكّه و سيطرهء اسلام بر جزيرة العرب ديگر هجرت ، فلسفهء خود را از دست داده بود .\r\n3 . در حديثى مىخوانيم كه طبق فرمودهء پيامبر اكرم صلى الله عليه و آله خضاب كردن ( رنگ كردن موها ) براى مردان مستحبّ است ؛ ولى هنگامى كه در اين باره از على عليه السلام سؤال كردند ، فرمود :\r\n« إنّما قال صلى الله عليه و آله ذلك و الدّينُ قُلّ فأمّا الآن فقد اتّسع نطاقه و ضرب بجرانه فامرؤ و ما اختار\r\n؛ اين مربوط به زمانى است كه پيروان اسلام اندك بوده‌اند ( و چهره‌هاى جوان سبب قوّت و قدرت بود ) اما امروز كه اسلام گسترش يافته و نظام اسلامى استوار شده ، همه در اين امر مخيّرند » . « 1 »\r\n4 . اختلاف در شيوه مبارزه با ستمگران كه هر يك از معصومان عليهم السلام با توجّه به شرايط زمانى و مكانى و توان رزمى طرفداران خود ، « جنگ » يا « صلح و بىطرفى » را برگزيده‌اند .\r\n5 - در روايتى از امام صادق عليه السلام در پاسخ سؤالى دربارهء نگهدارى گوشت قربانى در منى بيش از سه روز فرموده‌اند :\r\n« لا بأس بذلك اليوم ، إنّ رسول اللَّه صلى الله عليه و آله إنّما نهى عن ذلك أوّلًا لأنّ النّاس كانوا يومئذٍ مجهودين\r\n؛ اين مسأله ( نگهدارى گوشت قربانى در منى بيش از سه روز ) در اين زمان ( زمان امام صادق عليه السلام ) اشكالى ندارد ، و نهى رسول خدا بدين جهت بود كه مردم آن زمان در تنگى معيشت به سر مىبردند » . « 2 »\r\n6 . سيرهء عملى رسول خدا صلى الله عليه و آله نيز گاهى در زمانهاى مختلف بر حَسَب اوضاع و شرايط تغيير مىكرد ؛ مثلًا آن حضرت در شرايط سالهاى آغازين بعثت ، در برابر آزار مشركان ، به مسلمانان اجازهء برخورد قهرآميز نمىداد و فقط امر به صبر و شكيبايى مىنمود ؛ ولى پس از آن در مدينه ، پس از تشكيل حكومت و فراهم ساختن عِدّه و عُدّه ، در برابر آزار مشركان ، دفاع سرسختانه كرد و دستور به مبارزه و نبرد داد . « 3 »\r\nهمچنين آن حضرت ، در حالى كه در نبردهاى بدر و احد و احزاب ، با دشمنان برخورد قهرآميز\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، 17 .\r\n( 2 ) . وسائل الشيعة ، ج 10 ، ص 149 ، ح 5 .\r\n( 3 ) . مراحل جهاد نيز به تدريج ، تشريع شد ، مرحلهء اوّل . اذن دفاع :  « أُذِنَ لِلَّذِينَ يُقاتَلُونَ بِأَنَّهُمْ ظُلِمُوا . . . » .  ( حج ، آيهء 39 ) .\r\nمرحلهء دوم . عقب راندن متعرّضين به مسلمانان :  « فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ . . . » .  ( نساء ، آيهء 91 ) .\r\nمرحلهء سوم . پيكار با دشمنان نزديك‌تر :  « . . . قاتِلُوا الَّذِينَ يَلُونَكُمْ مِنَ الْكُفَّارِ . . . » .  ( توبه ، آيهء 123 ) .\r\nمرحلهء چهارم . جنگ تمام عيار :  « وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ » .  ( بقره ، آيهء 193 ) .\r\n","page_name":" 287 ","page_number":287},
  {"content":"\r\n\r\nداشت و مشركان را مجازات مىكرد ، در ماجراى فتح مكّه - بر اساس شرايط به وجود آمده - با همگان كريمانه برخورد كرد و از قهر و انتقام پرهيز نمود .\r\n\r\nب ) تسهيل در احكام حكومتى\r\nاحكام شرعى در يك تقسيم‌بندى كلى به سه دسته تقسيم مىشوند : احكام اوّليه ، احكام ثانويه و احكام حكومتى .\r\nپر واضح است كه ملاك وضع حكم و قرارداد احكام حكومتى ، چيزى جز مصلحت اسلام و مسلمين نيست و روشن است كه با تحوّل در روابط ، مناسبات ، تكنولوژى و . . . مصالح مردم دستخوش تغيير مىگردد .\r\nفرمانهاى اجتماعى و حكومتى پيشوايان اسلام چون در راستاى مصلحت مزبور صادر شده نمىتواند ثابت بماند . مرحوم شهيد مطهرى ، فلسفهء احكام حكومتى را در شريعت ، هم‌سازى و سازگارى قانونهاى اسلامى و پيش بردن حاكميّت دين با شرايط گوناگون زمان و مكان مىداند ، « 1 » از اين رو با مؤثّر دانستن زمان و مكان در اجتهاد ، امر حكومت كه مسأله‌اى پيچيده و دشوار است ، آسان مىگردد . براى نمونه مىتوان به موارد زير اشاره كرد :\r\n1 . مسألهء ضامن بودن صنعتگر در صورت تلف مال در دست وى ، از مسائلى است كه مىتوان نقش زمان و مكان را در حكم مربوط به آن به وضوح مشاهده كرد . صنعتگران و صاحبان حرفه‌هاى مختلف ، هرگاه متاع مراجعه كنندگان را براى تعمير و اصلاح نزد خود نگاه مىداشتند ؛ ولى بر اثر حادثه‌اى تلف مىشد در صورت امين و درستكار بودن ضامن مال شناخته نمىشدند . اين در حالى است كه در زمان امير المؤمنين على عليه السلام حضرت به نحو مطلق و به نفع مردم و حفظ اموالشان حكم به ضامن بودن آنها نمودند « 2 » و با توجّه به اينكه « يد » آنها يد امانى است و مطابق قاعده ، در صورت عدم تقصير ، ضمانتى نيست در عين حال حضرت حكم به ضمان به نحو مطلق فرمودند .\r\nاين نشان آن است كه در زمان حضرتش روحيّه اهمال‌گرى در ميان صاحبان حرفه‌هاى مختلف نسبت به حفظ اموال مردم غلبه يافته بود و حضرت با توجّه به ولايت و حاكميّت خود و به تعبير علّامهء مجلسى « 3 » بر عهده داشتن وظيفهء تأديب مردم ، و براى مبارزهء با اين روحيه ، حكم به ضمان به نحو مطلق ( به گونه‌اى كه حتّى شامل اقليّت امين آنها نيز مىشد ) فرمودند و اين دليلى است بر نقش زمان در حكم حكومتى حاكم .\r\n2 . در پيمان صلح حديبيّه گرچه به حسب ظاهر امتيازاتى به كفّار داده شد و از اين جهت بر جمعى از اصحاب ، گران آمد ؛ ولى رسول مكرّم اسلام صلى الله عليه و آله با توجّه به اشرافى كه بر مصالح اسلام و مسلمين داشت و مىدانست كه اين پيمان ، در مجموع منافع فراوانى\r\n\r\n\r\n","description":"","footnote":"\r\n( 1 ) . اسلام و مقتضيّات زمان ، ج 2 ، ص 91 - 90 .\r\n( 2 ) . وسائل الشيعة ، ج 13 ، باب 29 از ابواب احكام الاجاره ، ح 4 و 12 .\r\n( 3 ) . مرآة العقول ، ج 19 ، ص 296 .\r\n","page_name":" 288 ","page_number":288},
  {"content":"\r\n\r\nرا در پى دارد ، تن به اين پيمان داد . روشن است مصلحتى كه در اين گونه موارد ، مورد نظر حاكم است تابع شرايط و مقتضيّات زمان و مكان است و بر اساس آن رقم مىخورد .\r\n\r\nج ) تسهيل در معيشت\r\nبا پذيرش تغيير احكام بر اساس تغيير موضوع ، مىتوان نمونه‌هاى فراوانى از تأثير اين قضيّه را در تسهيل امر معيشت مردم بيان نمود :\r\n1 . امام صادق عليه السلام در پاسخ اشكال سفيان ثورى بر نحوهء لباس پوشيدن حضرت فرمود : « به تو خبر مىدهم كه رسول خدا صلى الله عليه و آله در زمانى كه مردم در سختى و فشار بودند ، بسيار ساده بود و امروز كه مردم رفاه بيشتر دارند لباسهاى نيكو ، شايستهء مؤمنان است ؛ نه كافران » . « 1 »\r\n2 . أبو بكر حضرمى مىگويد : بر امام صادق عليه السلام وارد شدم كه مردى به نام حَكَم سرّاج از حضرت پرسيد : فروش زين اسب و ادوات جنگى به شاميان چه حكمى دارد ؟ حضرت فرمودند : « اشكال ندارد .\r\nشما در اين زمان مانند ياران رسول خدا در صلح و آرامش هستيد ، درگيرى و جدالى نيست ؛ ولى زمانى كه جنگ صورت بگيرد در آن زمان فروش سلاح به آنان جايز نيست » . « 2 »\r\n3 . در موضوع آداب زندگى نيز ، زمان و مكان مؤثّر خواهد بود و اين مطلب از روايت ذيل استفاده مىشود :\r\n« لا تقسروا أولادكم على آدابكم فانّهم مخلوقون لزمانٍ غير زمانكم\r\n؛ فرزندانتان را بر آداب خودتان مجبور نكنيد ، چون آنان براى زمانى غير از زمان شما خلق شده‌اند » . « 3 »\r\n4 . در گذشته سن و سال خاصّى براى كار كردن جوانان و نوجوانان وجود نداشت . در دستورات شرع نيز دستور خاصّى در اين زمينه ديده نمىشود ؛ ولى در عصر ما به جهت حفظ نيروى نوجوانان و لزوم ادامهء تحصيل براى آنها ، در بسيارى از محافل جهانى سنّ خاصّى براى كار در نظر گرفته‌اند و به كار گرفتن كودكان را قبل از آن ممنوع شمرده‌اند . بعضى از محافل اسلامى نيز اين مصوبه را به جهت مصالح قطعى و مسلّمى كه دارد ، پذيرا شده‌اند .\r\n\r\nد ) هماهنگ ساختن اسلام با نيازهاى واقعى زمان\r\nيكى از مسائل نوپيدا ، جايگزينى رأى دادن به جاى دست دادن و بيعت در قديم است . امروزه به جاى بيعت با دست ، رأى موافق خود را در صندوق مىاندازند .\r\nفقيهى كه دو عنصر زمان و مكان را در اجتهاد دخيل مىداند مىگويد : آنچه موضوعيّت دارد « اعلان اطاعت » به پيشوا يا فقيه حاكم است . اين موضوع ، سابقاً در نظر عرف با دست دادن تحقّق مىيافت و امروز با رأى دادن و به اين صورت ، جايگزينى يكى را از ديگرى ، حل مىكند .\r\n\r\n\r\n","description":"","footnote":"\r\n( 1 ) . كافى ، ج 5 ، ص 65 .\r\n( 2 ) . همان مدرك ، ج 2 ، ص 112 .\r\n( 3 ) . شرح نهج البلاغهء ابن ابى الحديد ، ج 2 ، ص 267 .\r\n","page_name":" 289 ","page_number":289},
  {"content":"\r\n\r\nبه بيان ديگر : از آنجا كه اسلام پاسخگوى همهء احتياجات انسان است ، شكل پاسخگويى به نيازهاى انسان در زمانهاى مختلف فرق مىكند كه اين با دخالت زمان و مكان در اجتهاد قابل تحقّق است . آنچه امروز به عنوان « مسائل مستحدثه » مطرح است ، دستاورد عنصر زمان است . منفعت در عقود بانكى ، خريدوفروش اعضاى انسان ، خريدوفروش خون ، بيمه ، قانون كار ، مقرّرات راهنمايى ، محيط زيست ، معادن ، حقوق بين الملل ، سفر هوايى ، دوقلوهاى به هم چسبيده و شركت در انتخابات از طريق رأى دادن ، از جمله مسائلى است كه در صدر اسلام هنگام صدور احكام ، وجود نداشت ؛ با مؤثّر دانستن دو عنصر زمان و مكان در اجتهاد مىتوان پاسخ درست شرعى اين مسائل را از نصوص دينى استنباط كرد .\r\n\r\nه ) رفع عسر و حرج\r\nعسر و حرج از عناوين نسبى و اضافى هستند كه با توجّه به شرايط زمان و مكان ( اختلاف اشخاص و حالات آنها ) دگرگون مىشوند . قاعدهء نفى عسر و حرج بر بسيارى از احكام حكومت مىكند ، فقيه با تشخيص موارد عسر و حرج كه با اختلاف زمان و مكان مختلف مىشود ، مانع از به سختى افتادن مردم مىشود . امروز به جهت عادت كردن مردم به وسائل جديد ، رفتن به سفر حج به روش قديم ( پياده يا مركب حيوانى ) عمل بسيار دشوار و نوعاً حرجى به شمار مىآيد و قهراً حكم وجوب حج از عهدهء كسانى كه امكانات و وسائل امروزى را در اختيار ندارند ، به حكم قاعدهء « لا حرج » برداشته مىشود .\r\n\r\nفصل دوم : شبهات و سؤالات\r\n\r\nالف ) مخدوش شدن جاودانگى احكام اوّليهء اسلام\r\nاگر زمان و مكان را دخيل در احكام و سبب تغيّر آن بدانيم نتيجه‌اش اين است كه اسلام ، دينى جاودانه و احكام آن ابدى نباشد و چنين چيزى با اصل ابدى بودن احكام ( حلال محمّد حلال الى . . . ) سازگار نيست .\r\nپاسخ : در مباحث قبل به خوبى روشن شد كه احكام اسلام تغييرى نمىكند و آنچه در واقع تغيير مىپذيرد موضوعات احكام است ؛ پس خدشه‌اى به جاودانگى احكام وارد نمىشود ؛ مثلًا اگر شراب سركه شود و حكم حرمت تبديل به حليّت گردد ، قطعاً كسى نمىگويد بر جاودانگى احكام اسلام خدشه وارد شده است .\r\n\r\nب ) مصلحت محورى و مصالح مرسله\r\nاشكال اين است كه مطابق آنچه گذشت ، مصلحت پايهء صدور احكام است ، فقيه با تشخيص مصلحت حكمى را صادر مىكند و اين همان مصالح مرسلهء برادران اهل سنّت است كه هنگام فقدان دليل شرعى معيّن ، به آن تمسّك مىجويند .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nبه تعبير ديگر : فقهاى اهل سنّت در مواردى كه نص و حكم شرعى وجود ندارد ، به مصالح مرسله متمسك مىشوند در حالى كه اين مطلب مورد قبول فقهاى اماميّه نيست .\r\nپاسخ : اصول فقه شيعه گرچه بر تابعيت احكام از مصالح و مفاسد واقعيه در مقام ثبوت ، پاى مىفشارد ؛ ليكن در مقام اثبات آنچه را كه به نظر انسان مصلحت مىآيد تا وقتى كه مفيد علم نباشد ، پشتوانه استنباط حكم كلى الهى قلمداد نمىكند . « 1 » به بيان ديگر : مقصود از مصلحتى كه فقيه شيعى به آن تمسّك مىكند مصلحتى است كه دخالت آن در حكم قطعى باشد در حالى كه در مصالح مرسلهء اهل سنّت مصالح ظنّى نيز مورد قبول است .\r\n\r\nج ) عرف محورى و عرفى شدن دين !\r\nشبهه اين است كه با ورود دين به صحنهء سياست و دخالت تأثير زمان و مكان در احكام ، دين عرفى خواهد شد و قداست خود را از دست خواهد داد . به بيان ديگر : گره خوردن دستگاه فقاهت با دستگاه دولت باعث مىشود نهاد سياست آثار و مقتضيّات خود را به نهاد دين تحميل كند . دولت به ويژه در عصر مدرن ، مهم‌ترين كانون عرفىكننده است .\r\nدولت براى بقا در جهان مدرن بايد دائماً به محاسبه مقدورات و محدوديّتها و هزينه‌ها و فايده‌ها و تهديدها و فرصتها بپردازد ، و همه اين متغيّرات ، عرفى شدن را به دين تحميل مىكند تا حكومت به عنوان دين باقى بماند .\r\nپاسخ : عرف تنها از عناصر مورد اتكاى فقها در شناخت موضوعات احكام است ؛ نه خود احكام .\r\nعرف به شفاف سازى موضوعات براى كشف احكام آنها در چارچوب ضوابط دين مىپردازد و آنچه مورد اشكال است تابعيّت دين از عرف است كه چنين چيزى با صِرف دخالت عرف در تشخيص موضوعات اتّفاق نمىافتد .\r\nتوضيح اينكه : ضرورت‌ها و بن‌بستها و مشكلاتى كه براى حكومت رخ مىدهد هرگاه در چارچوبهء عناوين ثانويه قرار گيرد حكم شرعى آن روشن خواهد بود و اين ارتباطى با عرفى شدن احكام ندارد ، مثلًا اگر ما ببينيم در شرايط كنونى انجام شورا و مشورت در امور مسلمين تنها از طريق انتخابات نمايندگان مردم كارساز است به سراغ آن مىرويم ؛ زيرا كه ضرورت ايجاب مىكند و ضرورتها از عناوين ثانويه است . چنان كه در حديث معروف وارد شده :\r\n« ليس شىء ممّا حرّم اللَّه إلّا و قد أحلّه لمن اضطرّ إليه\r\n؛ هر چيزى كه حرام است خداوند آن را براى افراد مضطر حلال مىكند » . « 2 » به طور مسلّم ، ممكن است چيزى ذاتاً مباح باشد ، مانند انتخابات ، ولى ضرورتها آن را به مرحلهء وجوب سوق دهد .\r\nاز سوى ديگر ، مراجعه به عرف براى تشخيص موضوعات احكام غير از عرف‌گرايى است كه تلاشى ايدئولوژيك به منظور مقابله با باورهاى دينى است .\r\n\r\n\r\n","description":"","footnote":"\r\n( 1 ) . اصول الفقه ( مظفر ) ، ج 3 ، ب 4 ، دليل عقلى .\r\n( 2 ) . مستدرك الوسائل ، ج 12 ، ص 258 .\r\n","page_name":" 291 ","page_number":291},
  {"content":"\r\n\r\nنكتهء قابل توجّه در محل بحث اين است كه قضاياى شرعيّه - چنان كه در علم اصول ثابت شده - به نحو قضاياى حقيقيه‌اى صادر مىشود كه دايرهء شمول آن فراتر از افراد موجود در زمان صدور حكم است و در واقع به قضاياى شرطيّه بر مىگردد . گرچه ممكن است خصوص موضوع در اين گونه قضايا در طول زمان تغيير يابد و يا مصاديق جديدى براى آن به وجود آيد و به تبع تغيير موضوع ، حكم نيز تغيير پيدا كند ؛ ليكن شرطيّت و تلازمى كه در اين گونه قضايا وجود دارد ( اگر چنين باشد چنان مىشود ) پيوسته ثابت است و اتّفاقاً روح و جوهرهء اين گونه قضايا به همان شرطيّت و تلازم بازمىگردد و روشن است كه جابجايى يا تغيير موضوع و يا مصداق و حتى تغيير محمول قضيه به تبع موضوع ، منافاتى با ثبات و دوام حكم « مشروط » كه در اين قضيه ديده مىشود ندارد .\r\nمثلًا حكم كلّى « بيع الدم حرام ؛ خريدوفروش خون حرام است » بازگشت به اصل كلى\r\n« انّ اللَّه إذا حرّم شيئاً حرّم ثمنه\r\n؛ هرگاه خداوند چيزى را حرام كند پول حاصل از فروش آن نيز حرام است » « 1 » مىكند ؛ حال اگر شرط عوض شد ؛ يعنى يك شىء مانند خون كه سابقاً منافع آن منحصراً حرام بود ؛ در زمان ما ، منافع حلالى براى نجات جان انسانها پيدا كرد ، طبيعى است كه جزاى اين شرط كه حرمت خريدوفروش است ، عوض خواهد شد .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ، ( با تحقيق دكتر صبحى صالح ) .\r\n3 . الاتقان فى علوم القرآن ، جلال الدين سيوطى ، دار ابن كثير ، بيروت ، 1416 ه . ق .\r\n4 . اسلام و مقتضيّات زمان ، علّامهء شهيد مرتضى مطهرى ، انتشارات صدرا ، چاپ هشتم ، 1373 ش .\r\n5 . اصول الفقه الاسلامى ، دكتر وهبه زحيلى ، دار الفكر ، دمشق ، 1406 ق .\r\n6 . الامام الشافعى فى مذهبيه القديم و الجديد ، دكتر احمد غراوى عبد السلام .\r\n7 . بحار الأنوار ، علّامهء مجلسى ، مؤسّسة الوفاء ، بيروت ، چاپ دوم ، 1403 ق .\r\n8 . بداية المعارف الالهيّة فى شرح عقائد الاماميّة ، محسن خرازى ، جامعهء مدرّسين قم ، چاپ هفتم ، 1420 ق .\r\n9 . تحرير المجله ، كاشف الغطاء ، المكتبة المرتضويّه ، مكتبة النجاح تهران و مكتبة فيروزآبادى قم ، 1359 ق .\r\n10 . تجزيه و تحليل زندگانى امام شافعى ، عبد اللَّه احمديان ، نشر احسان .\r\n11 . تفسير القرطبى ، ( الجامع لاحكام القرآن ) ، أبو عبد اللَّه محمّد بن احمد قرطبى ، دار احياء التراث العربى ، بيروت ، 1405 ق .\r\n12 . التنقيح فى شرح العروة الوثقى ، آية اللَّه خويى ، المطبعة العلميّه ، قم ، چاپ دوم ، 1407 ق .\r\n13 . تهذيب الاحكام ، شيخ طوسى ، دار الكتب الاسلاميّه ، چاپ چهارم ، 1365 ش .\r\n\r\n\r\n","description":"","footnote":"\r\n( 1 ) . عوالى اللئالى ، ج 2 ، ص 110 ، ح 301 ؛ تفسير قرطبى ، ج 2 ، ص 220 .\r\n","page_name":" 292 ","page_number":292},
  {"content":"\r\n\r\n14 . جواهر الكلام ، شيخ محمّد حسن نجفى ، دار الاحياء التراث العربى ، بيروت ، 1981 م .\r\n15 . دروس فى علم الاصول ، شهيد محمّد باقر صدر ، مجمع شهيد صدر ، اسماعيليان ، قم ، چاپ دوم ، 1408 ق .\r\n16 . شرح نهج البلاغهء ابن ابى الحديد ، دار الاحياء التراث العربى ، بيروت ، چاپ دوم ، 1385 ق .\r\n17 . طبقات الفقهاء ، جعفر سبحانى ، مكتبة توحيد ، قم ، چاپ اوّل ، 1418 ق .\r\n18 . عوالى اللئالى ، ابن ابى جمهور احسائى ، تحقيق سيّد مرعشى و مجتبى عراقى ، چاپ سيد الشهداء ، قم ، چاپ اوّل ، 1403 ق .\r\n19 . الفقه على المذاهب الاربعة ، عبد الرحمن الجزيرى ، دار الفكر ، بيروت .\r\n20 . الفروق ، علّامه قرافى ، دار الكتب العلميّه ، بيروت ، چاپ اوّل ، 1418 ق .\r\n21 . فوائد الاصول ، ميرزا محمّد حسين نايينى ، جامعهء مدرّسين قم ، 1414 ق .\r\n22 . القواعد و الفوائد ، شهيد اوّل ، منشورات جمعية منتدى ، النشر نجف اشرف ، مطبعة الآداب ، 1980 م .\r\n23 . الكافى ، أبو جعفر محمد بن يعقوب كلينى ، دار الكتب الاسلاميّه ، تهران ، چاپ سوم ، 1367 ش .\r\n24 . كيهان انديشه ، شمارهء 29 .\r\n25 . مجمع الفائدة و البرهان ، محقّق اردبيلى ، جامعهء مدرّسين قم ، 1411 ق .\r\n26 . مجموعه آثار استاد شهيد علّامهء مرتضى مطهرى رحمه الله ، انتشارات صدرا .\r\n27 . مختصر النافع ، محقّق حلّى ، مؤسّسهء مطبوعات دينى ، 1376 ش .\r\n28 . المدخل الفقهى العام ، محمّد مصطفى الزرقاء ، مطبعة طربين ، دمشق ، 1968 .\r\n29 . مرآة العقول ، علّامهء محمّد باقر مجلسى ، دار الكتب الاسلاميّه ، تهران ، چاپ اوّل ، 1366 ش .\r\n30 . مستدرك الوسائل ، ميرزا حسين نورى طبرسى ، مؤسّسهء آل البيت ، قم ، چاپ اوّل ، 1407 ق .\r\n31 . معجم الاوسط ، سليمان بن احمد طبرانى ، تحقيق ابراهيم الحسينى ، دار الحرمين .\r\n32 . مفتاح الكرامة ، علّامه سيّد جواد عاملى ، جامعهء مدرّسين قم ، چاپ اوّل ، 1424 ق .\r\n33 . مصباح الفقاهة ، آية اللَّه خويى ، وجدانى ، چاپ اوّل ، 1368 ش .\r\n34 . الموافقات ، شاطبى ، دار الكتب العلميّه ، بيروت .\r\n35 . نهاية الحكمة ، علّامه طباطبايى ، جامعهء مدرّسين قم ، چاپ يازدهم ، 1415 ق .\r\n36 . وسائل الشيعة ، حرّ عاملى ، مكتبة الاسلاميّه ، تهران ، چاپ سوم ، 1395 ق .\r\n\r\n","description":"","footnote":"","page_name":" 293 ","page_number":293},
  {"content":"\r\n . \r\n","description":"","footnote":"","page_name":" 294 ","page_number":294},
  {"content":"\r\n\r\n\r\n10 - علوم پيش نياز اجتهاد\r\nاجتهاد از نظر لغت\r\nاجتهاد از نظر اصطلاح\r\nاقسام اجتهاد\r\nمقصود از اجتهاد در عنوان بحث\r\nلزوم فراگيرى بعضى از علوم پيش نياز اجتهاد\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\nعلوم پيش نياز اجتهاد\r\n\r\nپيشگفتار :\r\nدر اين بخش به پنج مطلب اشاره مىشود :\r\n1 . اجتهاد از نظر لغت\r\n2 . اجتهاد از نظر اصطلاح\r\n3 . اقسام اجتهاد\r\n4 . مقصود از اجتهاد در عنوان بحث\r\n5 . لزوم فراگيرى بعضى از علوم پيش نياز\r\n\r\n1 . اجتهاد از نظر لغت\r\nاجتهاد در لغت از ريشه « جَهْد » به فتح جيم ، يا از « جُهد » به ضمّ جيم است ؛ فيّومى مىگويد : « الجُهد بالضم فى الحجاز و بالفتح فى غيرهم الوسع و الطاقة » « 1 » و نظر ابن فارس چنين است : « الجيم و الهاء و الدال ، أصله المشقة . . . و الجُهد الطاقة » « 2 » و ابن منظور مىگويد : « الجَهْد و الجُهد بمعنى الطاقة » يعنى جَهْد و جُهد به معناى قدرت و توانايى است و در همين كتاب آمده كه « جَهْد » به معناى سختى و رنج است و « جُهد » به معناى طاقت و توانايى است . « 3 »\r\nراغب اصفهانى مىگويد : « الجَهْد و الجُهد الطاقة و المشقّة » ، نيز : « الجَهْد الطاقة » و « الجُهد الوسع » و سرانجام گفته است : « الاجتهاد أخذ النفس ببذل الطاقة و تحمّل المشقة « 4 » ؛ اجتهاد آن است كه انسان در انجام كارى نهايت طاقت و توان خويش را به كار گيرد و رنج‌ها و سختىها را تحمّل كند » .\r\nحق آن است كه تحمّل مشقّت و سختى از لوازم به كار گرفتن نهايت قدرت و توان است . اجتهاد در لغت به معناى استفاده كردن از تمام قدرت و توان است كه لازمه‌اش در رنج و سختى قرار گرفتن مىباشد . « 5 »\r\nآيهء شريفه :  « لا يَجِدُونَ إِلَّا جُهْدَهُمْ »  « 6 » به همين معنا اشاره دارد ، يعنى بيش از توان نمىيابند . و در\r\n\r\n\r\n","description":"","footnote":"\r\n( 1 ) . مصباح المنير ، مادّهء « جهد » .\r\n( 2 ) . مقاييس اللغه ، مادّهء « جهد » .\r\n( 3 ) . لسان العرب ، مادّهء « جهد » .\r\n( 4 ) . مفردات ، مادهء « جهد » .\r\n( 5 ) . أنوار الاصول ، ج 3 ، ص 596 .\r\n( 6 ) . توبه ، آيهء 79 .\r\n","page_name":" 297 ","page_number":297},
  {"content":"\r\n\r\nنهج البلاغه نيز به اين معنا آمده :\r\n« و لا يؤدّى حقّه المجتهدون\r\n؛ كسانى كه نهايت قدرت و توان خويش را به كار گيرند نمىتوانند حقّ پروردگار متعال را ادا كنند » . « 1 »\r\nاين واژه ، گاه در مواردى كه انسان ، اشياى ثقيل و سنگينى را حمل كند يا آن را از زمين بردارد نيز استعمال مىشود . « 2 »\r\nلذا به كسى كه ضروريات دين را به دست مىآورد ، نمىگويند اجتهاد كرده ؛ ولى براى فقيهى كه مسائل پيچيدهء فقهى و احكام شرعى را از منابع آن استنباط كرده اين واژه را به كار مىبرند .\r\n\r\n2 . اجتهاد از نظر اصطلاح\r\nعلماى اصول براى اجتهاد معانى و تعاريف مختلفى ذكر كرده‌اند كه به بعضى از آنها اشاره مىشود :\r\nالف ) هرگاه كسى در تحصيل و به دست آوردن ظن به حكمى شرعى تمام توان و همه قدرت خويش را به كار گيرد ، در اين صورت مىگويند : او اجتهاد كرده و مجتهد است . « 3 »\r\nاين تعريف اگر چه در كلمات بعضى از علماى اماميّه ديده مىشود « 4 » ، ولى ريشهء اصلى آن در كلمات غير اماميّه ( عامّه ) است « 5 » ؛ زيرا عامّه ظن به احكام را به طور مطلق حجّت شرعى مىدانند و آنچه نزد اماميّه معتبر است ظنون خاصّى است كه دليل خاص بر حجيّت آن اقامه شده باشد .\r\nايراد ديگر اينكه وجهى ندارد تعريف ، مقيّد به تحصيل ظن به حكم شرعى بشود ، چون اگر بذل وسع و طاقت در تحصيل علم به حكم شرعى شود نيز ، اجتهاد صدق مىكند . « 6 »\r\nب ) « الاجتهاد هو استفراغ الوسع فى تحصيل الحجّة على الحكم الشرعي ؛ اجتهاد عبارت از به كار گرفتن همهء توان و قدرت و بذل وسع و طاقت است در به دست آوردن حجّت بر حكم شرعى » . « 7 »\r\nيكى از اشكالاتى كه به اين تعريف مىشود اين است كه در تحقق اجتهاد ، نهايت تلاش و به كارگيرى تمام توان و نيرو در مقام فحص لازم نيست ، بلكه اگر به قدرى فحص و تحقيق كند به گونه‌اى كه از وجود دليل مخالف يا مخصّص و يا مقيّد مأيوس شود ، كافى است كه به ظاهر دليل اوّل اخذ كند و ديگر نيازى نيست كه همهء توان را در مقام فحص و تحقيق مصرف كند . « 8 » مگر اينكه منظور از تمام وسع ، همان مقدار عرفى فحص باشد .\r\nج ) تعريفى كه در تنقيح آمده ، و آن عبارت است از « تحصيل حجّت بر حكم شرعى » . « 9 »\r\n\r\n\r\n","description":"","footnote":"\r\n( 1 ) . نهج البلاغه ، خطبهء 1 .\r\n( 2 ) . المستصفى ، ج 2 ، ص 350 ؛ الإحكام فى اصول الأحكام ، ج 4 ، ص 396 ؛ الاصول العامة للفقه المقارن ، ص 561 ؛ ارشاد الفحول ، ص 417 ؛ المحصول ( فخر رازى ) ، ج 2 ، ص 425 .\r\n( 3 ) . كفاية الاصول ، ج 2 ، ص 422 ؛ إرشاد الفحول ، ص 250 ؛ الإحكام فى اصول الأحكام ، ج 4 ، ص 396 .\r\n( 4 ) . مبادى الوصول الى علم الاصول ، ص 240 .\r\n( 5 ) . شرح مختصر حاجبى ، ص 460 .\r\n( 6 ) . انوار الاصول ، ج 3 ، ص 597 .\r\n( 7 ) . همان مدرك ، ص 598 .\r\n( 8 ) . همان مدرك .\r\n( 9 ) . التنقيح فى شرح العروة الوثقى ، ج 1 ، ص 22 .\r\n","page_name":" 298 ","page_number":298},
  {"content":"\r\n\r\nاين تعريف اگر چه از تعاريف ديگر بهتر و كامل‌تر است ، ولى ايرادى كه بر آن وارد مىشود اين است كه شامل عمل مقلّد نيز مىشود ، زيرا او نيز حجّت بر حكم شرعى را از طريق قول مجتهد تحصيل مىكند منتها از طريق دليل اجمالى .\r\nد ) تعريفى كه نزد مشهور علماى اصول مورد قبول است و خالى از اشكالات سابق است ، گفته‌اند :\r\n« الاجتهاد هو استخراج الحكم الشرعي الفرعي او الحجّة عليه عن أدلّتها التفصيلية ؛ اجتهاد عبارت است از استخراج و استنباط حكم شرعى فرعى ، يا حجّتى شرعى بر حكم شرعى فرعى از طريق دليلهاى تفصيلى » . « 1 »\r\n\r\n3 . اقسام اجتهاد\r\nاجتهاد تقسيماتى دارد و هدف ما در اين مقام ، بيان همهء اقسام آن نيست ، تنها جهت روشن شدن مفهوم اجتهاد در عنوان بحث ، به بعضى از آنها اشاره مىشود .\r\n\r\nاوّل . اجتهاد مطلق و متجزّى\r\nالف ) اجتهاد مطلق آن است كه در انسان قدرت و ملكه‌اى پديد آيد كه به بركت آن توان استنباط و استخراج احكام فعلى ( وظايف فعلى خود و مقلّدانش ) را از امارات معتبره يا اصول عمليّهء معتبره پيدا كند و بتواند همهء احكام نظرى فقه را از منابع آنها به دست آورد .\r\nبه بيان ديگر ، از آغاز كتاب طهارت تا پايان كتاب ديات هر باب و مسأله‌اى كه پيش مىآيد ، قدرت اجتهاد داشته باشد و بتواند حكم آن را استنباط و استخراج كند . نام چنين قدرت و ملكه‌اى ، اجتهاد مطلق و نام دارنده آن مجتهد مطلق است .\r\nب ) اجتهاد متجزّى آن است كه در انسان قدرت و ملكه‌اى پديد آيد كه با آن بتواند در بخشى از احكام شرعيه ، استنباط و اجتهاد كند ، ( مثلًا در باب طهارت يا در همهء عبادات ) ولى در ساير بخشهاى فقه قدرت اجتهاد نداشته باشد و آن ملكه در او نباشد ؛ صاحب چنين اجتهادى را مجتهد متجزّى گويند . « 2 »\r\n\r\nدوم . اجتهاد عام و خاص\r\nالف ) اجتهاد خاص ، يعنى رأى و نظر شخصى فقيه در موارد فقدان نص . اگر فقيه در طريق استنباط و كشف حكم شرعى ، دليل و نصّى از قرآن و سنّت پيامبر اكرم صلى الله عليه و آله پيدا كرد ، به همان عمل مىكند ، و گرنه به سراغ رأى و نظر شخصى خود مىرود و بررسى مىكند كه كدام طرف از نظر مصالح ترجيح دارد ، همان طرف را مىگيرد و به عنوان حكم ، فتوا مىدهد . اين نوع اجتهاد در ميان علماى اماميّه قابل قبول نيست و طرفداران آن فقط در ميان فقهاى اهل سنّت مىباشند .\r\n\r\n\r\n","description":"","footnote":"\r\n( 1 ) . انوار الاصول ، ج 3 ، ص 599 .\r\n( 2 ) . شرح كفاية الاصول ، ج 5 ، ص 362 - 361 ؛ ارشاد الفحول ، ص 424 ؛ المستصفى ، ج 2 ، ص 305 ؛ الإحكام في اصول الأحكام ، ج 4 ، ص 398 - 397 ؛ قوانين الاصول ، ج 2 ، ص 342 ؛ مبادئ الوصول إلى علم الاصول ، ص 243 ؛ مصباح الاصول ، ج 3 ، ص 441 .\r\n","page_name":" 299 ","page_number":299},
  {"content":"\r\n\r\nب ) اجتهاد عام كه همان معناى معروفى است كه در فوق گفته شد ، يعنى قدرت استنباط در جميع احكام فقهى و استخراج آن از روى ادلّه تفصيلى . « 1 »\r\n\r\n4 . مقصود از اجتهاد در عنوان بحث\r\nمقصود از اجتهادى كه در اينجا از آن بحث مىكنيم و مىخواهيم بدانيم كه به چه علومى نياز دارد ، اجتهاد مطلق به مفهوم عام آن است ، نه اجتهاد متجزّى و نه اجتهاد خاص ، به معناى رأى و قياس و استحسان و مانند آن در موارد فقدان نصّ .\r\n\r\n5 . لزوم فراگيرى بعضى از علوم پيش نياز اجتهاد\r\nفراگيرى هر يك از رشته‌هاى علمى مانند طبّ ، رياضى ، شيمى و . . . در حدّ تخصص ، نياز به يك سلسله علوم مقدّماتى دارد كه بدون آنها رسيدن به مرحلهء تخصص و صاحب نظر شدن در آن رشته غير ممكن است ؛ مثلًا انسان در صورتى مىتواند در مراحل عالى دانشگاهى رشتهء طبّ ، رياضى يا . . .\r\nشركت كند كه قبلًا آگاهى مقدّماتى از اين رشته‌ها داشته باشد .\r\nاجتهاد مطلق به مفهوم عام آن نيز از اين قانون مستثنا نيست ، يعنى اجتهاد نيز مرحله‌اى كارشناسى و تخصّصى است كه مجتهد با رسيدن به آن مرحله مىتواند احكام شرعيّهء فرعيّه را از ادلّهء تفصيلى استخراج و استنباط كند . لذا شخصى كه تصميم گرفته به اين مرحله تخصصى راه يابد ، مىبايست مجموعه‌اى از علوم پيش نياز اجتهاد را فراگيرد . « 2 »\r\nالبتّه ممكن است انسان بعضى از اين علومى را كه بعداً اشاره مىشود ، به طور فطرى آگاهى داشته باشد و آن را بداند ، چنان كه جمعى از دانشمندان دربارهء علم منطق چنين ادعايى دارند . در كتاب تنقيح به اين نكته اذعان شده و حاصل آن اين است كه ، ما از علم منطق بيش از هر چيز حجيّت شكل اوّل و شرايط آن را مىخواهيم كه همان كليّت كبرى و موجبه بودن صغرى است و اين براى همه مردم روشن است ، مثلًا مىگويند : اين آتش است و هر آتشى سوزاننده است ، پس اين هم سوزاننده است . « 3 »\r\nولى حق آن است كه اگر انسان به طور طبيعى و فطرى از بعضى قواعد مهم منطقى آگاهى داشته باشد ، به معناى بىنيازى وى از علم منطق در اجتهاد نيست ، بلكه معنايش اين است كه تحصيل اين علم لازم نيست .\r\n* * * به هر حال ، علوم مقدّماتى اجتهاد ، در نظر مشهور از دانشمندان اسلامى ، چهارده علم است كه همهء آنها را مىتوان در زير مجموعهء سه عنوان : علوم ادبيات عرب ، علوم عقلى و علوم نقلى گنجانيد .\r\n\r\n\r\n","description":"","footnote":"\r\n( 1 ) . دروس في علم الاصول ، حلقهء اولى ، ص 58 - 54 .\r\n( 2 ) . أنوار الأصول ، ج 3 ، ص 621 ؛ قوانين الاصول ، ج 2 ، ص 392 ؛ إرشاد الفحول ، ص 418 ؛ البحر المحيط ، ج 6 ، ص 199 ؛ المحصول ( فخر رازى ) ، ج 2 ، ص 433 ؛ مبادئ الوصول الى علم الاصول ، ص 241 .\r\n( 3 ) . التنقيح فى شرح العروة الوثقى ، ج 1 ، ص 25 .\r\n","page_name":" 300 ","page_number":300},
  {"content":"\r\n\r\n\r\nالف ) ادبيات عرب\r\nاين علوم مجموعاً چهار قسم است :\r\n\r\n1 . علم به لغت عرب\r\nعلم به لغت عرب كه موادّ الفاظ را تفسير و معانى مفردات آنها را تبيين مىكند ، يكى از علوم مقدّماتى اجتهاد و استنباط است و دانستن آن براى استنباط و استخراج احكام شرعى فرعى از منابع آن ضرورى است . « 1 » زيرا مهم‌ترين منابع استنباط احكام شرعى يعنى كتاب و سنّت ، به زبان عربى است . پس فقيه ناچار بايد به معانى لغات ، آگاهى داشته باشد تا بتواند مراد و مقصود متكلّم را از عبارت كتاب و سنّت بفهمد و تفاوتى نيست كه آگاهى و دانش وى به معانى لغت عرب از راه اجتهاد در لغت باشد يا از طريق مراجعه به اقوال دانشمندان و متخصّصان در فنّ . « 2 »\r\nمثلًا قرآن مىفرمايد :  « فَتَيَمَّمُوا صَعِيداً »  « 3 »  *  ؛ يعنى بر « صعيد » تيمم كنيد . حال تا معناى كلمه « صعيد » براى فقيه مشخص نگردد كه مثلًا مقصود از آن ، مطلق وجه الارض است يا خصوص تراب و خاك ، نمىتواند صريحاً فتوا بر جواز تيمم بر مطلق وجه الارض يا خصوص خاك را بدهد . يعنى در مرحله نخست بايد مفهوم كلمهء « صعيد » يا از روى اجتهاد و يا با مراجعه به نظرات علماى لغت ، دانسته شود تا بتوانند بر جواز تيمم بر يكى از آن دو فتوا بدهد .\r\nهمچنين در مورد « غنيمت » كه در قرآن مجيد « 4 » موضوع خمس واقع شده بحث مىشود كه آيا تنها به معناى غنايم جنگى است يا هر گونه درآمد و منفعتى را شامل مىگردد و يا عنوان « جمره » در مناسك حج كه آيا « محل اجتماع سنگريزه » هاست يا « ستونهاى مخصوص » .\r\n\r\n2 . علم صرف\r\nعلم صرف ، علمى است كه انسان با دانستن آن قدرت پيدا مىكند چگونه يك كلمه را به شكلهاى مختلف تغيير دهد تا از آن معانى مختلف حاصل گردد . مثلًا كلمهء « علم » را طبق قواعد صرفى مىتوان به صورتهاى گوناگون از قبيل « عَلِمَ » و « يَعْلَمُ » و « اعْلَمْ » و . . . تغيير داد تا از آن معانى مختلفى از قبيل :\r\n« دانست » ، « مىداند » و « بدان » و . . . به دست آورد .\r\nبنابراين ، فايدهء علم صرف شناساندن كلمات از نظر هيئت و صيغه است ، يعنى با برخوردارى از چنين علمى مىتوان تشخيص داد كه اين صيغه مثلًا نفى است يا جحد يا اسم فاعل ، يا اسم زمان و مكان و اسم آلت . . . تا به مراد متكلّم دسترسى پيدا كنيم .\r\nپس معلوم شد كه علم صرف براى فهم الفاظ قرآن و سنّت و به دست آوردن ظهور و مراد متكلّم لازم است .\r\nالبتّه آن مقدار از اين علم در اجتهاد مطلق به\r\n\r\n\r\n","description":"","footnote":"\r\n( 1 ) . به مصادرى كه در صفحات قبل ذكر شد ، مراجعه شود .\r\n( 2 ) . بنابراين كه نظر لغوى در تفسير و تبيين معانى الفاظ براى ديگران حجّت باشد ، همان گونه كه بحث آن در علم اصول آمده است .\r\n( 3 ) . مائده ، آيهء 6 .\r\n( 4 ) .  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ . . . »  انفال ، آيهء 41 .\r\n","page_name":" 301 ","page_number":301},
  {"content":"\r\n\r\nمفهوم عام آن ، لازم است كه شخص بتواند اين تغييرات مختلف را كه در يك كلمه حاصل مىشود بر اساس قواعد تشخيص دهد و درك كند . جمع كثيرى از دانشمندان اسلامى به توقّف داشتن اجتهاد بر دانستن علم صرف تصريح كرده‌اند . « 1 »\r\n\r\n3 . علم نحو\r\nعلم نحو علمى است كه به واسطهء آن احوال اواخر كلمات سه‌گانه ( اسم ، فعل و حرف ) از حيث معرب بودن يا مبنى بودن و چگونگى اعراب و تركيب بعضى با بعض ديگر ، شناخته مىشود و از آنجا كه يك كلمه حتّى در يك حالت ، استعداد پذيرش معانى مختلف را دارد ، مثلًا اگر منصوب باشد احتمال دارد كه مفعول يا تمييز يا حال باشد ، و اگر مرفوع باشد ، شايد فاعل يا نائب فاعل باشد و هر يك از اين احتمالات در كيفيت معنا تأثير مىگذارد و در نتيجه در استنباط و اجتهاد مؤثّر است ، لذا فرا گرفتن علم نحو ، جهت تحصيل اجتهاد ضرورى است .\r\nدر مسألهء مسح وضو كه آيا مسح واجب است يا شستن پا ، در ارتباط با آيهء  « فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ »  « 2 » بين اماميّه و اكثر اهل سنّت اختلاف نظر است كه آيا «  أَرْجُلَكُمْ  » عطف بر «  بِرُؤُسِكُمْ  » است ، يا به «  أَيْدِيَكُمْ  » ؟ طبعاً شناخت حقّ در مسأله ، مبتنى بر شناخت دقيق قواعد نحوى است .\r\nتوقّف استنباط از منابع كتاب و سنّت كه به زبان عربى نازل و صادر شده ، بر آشنايى با قواعد نحوى در حدّى از وضوح است ، كه همهء كسانى كه از علوم پيش نياز اجتهاد بحث كرده‌اند ، به اين مسأله نيز پرداخته‌اند . « 3 »\r\n\r\n4 . علم بلاغت ( معانى و بيان و بديع )\r\nعلم بلاغت از علومى است كه گفته مىشود دانستن آن در استنباط احكام فقهى لازم است ، « 4 » علّامه وحيد بهبهانى در الفوائد الحائرية گفته است كه : سيّد مرتضى ، شهيد ثانى و شيخ احمد بن متوجّ بحرانى ، علم معانى و بيان را از شرايط اجتهاد شمرده‌اند ، بلكه شيخ احمد و شهيد ثانى علم بديع را نيز از شرايط اجتهاد مىدانند . « 5 »\r\nاين گروه استدلال مىكنند كه يكى از مرجّحات در باب تعارض بين دو خبر ، بلاغت و فصاحت است ، يعنى اگر دو خبر متعارض از همهء جهات با هم متساوى بودند ، آن خبرى كه بليغ‌تر و فصيح‌تر باشد مقدّم است ، و بديهى است كه دانش اين مطلب\r\n\r\n\r\n","description":"","footnote":"\r\n( 1 ) . نهاية الأفكار ، ج 4 ، ص 227 ؛ دراسات فى علم الاصول ، ج 4 ، ص 426 ؛ قوانين الاصول ، ج 2 ، ص 392 ؛ مبادئ الوصول الى علم الاصول ، ص 243 . المحصول ، ج 2 ، ص 435 ؛ ارشاد الفحول ، ص 420 ؛ البحر المحيط ، ج 6 ، ص 202 ؛ الاجتهاد فى الشريعة الاسلاميّه ، ص 25 .\r\n( 2 ) . مائده ، آيهء 6 .\r\n( 3 ) . أنوار الأصول ، ج 3 ، ص 621 ؛ المحصول فى علم اصول الفقه ( فخر رازى ) ، ج 2 ، ص 433 ؛ المستصفى من علم الاصول ، ج 2 ، ص 351 ؛ مبادى الوصول الى علم الاصول ، ص 243 .\r\n( 4 ) . الفوائد الحائرية ، ص 341 ؛ الاصول العامة للفقه المقارن ، ص 574 ؛ الاجتهاد فى الشريعة الاسلاميّه ، ص 25 .\r\n( 5 ) . الفوائد الحائرية ، ص 342 - 341 .\r\n","page_name":" 302 ","page_number":302},
  {"content":"\r\n\r\nمتوقّف است بر آگاهى از علم معانى و بيان و بديع .\r\nدر مقابل اين گروه بعضى بر اين عقيده‌اند كه فصاحت و بلاغت از مرجّحات باب تعارض نيست ؛ زيرا كلمات معصومان عليهم السلام از نظر فصاحت و بلاغت مختلف است ، گاهى در مقام وعظ و خطابه بودند و گاهى در مقام بيان احكام فرعيّه و مسائل عمليّه به زبان تودهء مردم .\r\nدر فرض اوّل ، قواعد بلاغت و فصاحت را در كلماتشان به كار مىبردند و از آن استفاده مىكردند ؛ نظير خطبه‌هاى نهج البلاغه و دعاهاى صحيفه سجّاديه و مانند اينها .\r\nاما در فرض دوم كه در مقام بيان احكام فرعيّه عمليّه بودند ، سخنان خويش را به شكل عادى و بدون التزام به رعايت قواعد بلاغت و فصاحت ايراد مىكردند . اين مطلب ، مانند نسبت ميان آيات قرآنى و حديث قدسى است كه در آيات قرآنى قواعد بلاغت و فصاحت در بالاترين حدّ اعمال شده و حتّى در مقام تحدّى هم قرار گرفته است ، ولى احاديث قدسى اين چنين نيست ، با اينكه هر دو كلام خداوند تبارك و تعالى است .\r\nلازم است دانسته شود كه بعضى از مباحث معانى و بيان ، مانند تقديم چيزى كه حقّش از نظر قاعده تأخير است ( مانند مفعول ) كه مفيد حصر است و ابواب مجاز و حقيقت و كنايه و استعاره ، در فهم آيات و روايات و فهم احكام از ادلّهء لفظيّهء تأثيرگذار است ، ولى اين گونه مباحث نوعاً در علم اصول بررسى مىشود . بنابراين ، براى مجتهد نيازى نيست كه علم بلاغت را جداگانه فرا بگيرد . « 1 »\r\nحق آن است كه اين علوم - همان گونه كه اشاره شد - داراى مباحث مختلفى است ، كه بعضى از آن در اصل اجتهاد تأثير دارد ، مانند مباحث قصر و مباحث انشاء و خبر از علم معانى ، و مباحث مربوط به حقيقت و مجاز ، اقسام دلالات و كنايه و اقسام تشبيه در علم بيان .\r\nهر چند ممكن است آن مقدار از علوم بلاغت كه در اجتهاد كاربرد دارد در علم اصول مورد بحث و نقد قرار گيرد ، امّا اين مسأله با اصل توقّف اجتهاد بر اين علوم منافات ندارد .\r\nبر اين اساس ، بعضى از دانشمندان در جمع‌بندى گفته‌اند :\r\n« فراگيرى قواعد لغت عربى از قبيل صرف و نحو و بلاغت واجب است و گرنه نمىتوان كتاب خدا و سنّت رسول اللَّه صلى الله عليه و آله را خوب درك كرد » . « 2 »\r\nو بعضى ديگر گفته‌اند : « زمانى مجتهد قادر بر معرفت معانى و خواص تراكيب قرآن و لطايف و مزاياى قرآنى مىشود كه عالم به علم نحو و صرف و معانى و بيان باشد ، به گونه‌اى كه اين علوم براى او ملكه شده باشد . در اين صورت است كه مىتواند احكام را به شكل صحيح استخراج كند » . « 3 » نظير اين مطلب در كتاب الاصول العامة للفقه المقارن نيز آمده است . « 4 »\r\n\r\n\r\n","description":"","footnote":"\r\n( 1 ) . أنوار الاصول ، ج 3 ، ص 628 - 627 .\r\n( 2 ) . الوجيز فى اصول التشريع الاسلامى ، ص 500 - 499 .\r\n( 3 ) . ارشاد الفحول الى تحقيق علم الاصول ، ص 420 .\r\n( 4 ) . الاصول العامة للفقه المقارن ، ص 574 .\r\n","page_name":" 303 ","page_number":303},
  {"content":"\r\n\r\n\r\nب ) علوم عقلى\r\nمقصود از علوم عقلى در اينجا ، علم منطق ، فلسفه و كلام است كه در لزوم فراگيرى هر يك به عنوان مقدّمهء اجتهاد جداگانه بحث مىشود :\r\n\r\n1 . علم منطق\r\nعلم منطق ، عبارت است از مجموعه‌اى از قوانين كه مراعات آن ذهن انسان را از خطاى در انديشه و تفكّر و استدلال بازمىدارد . « 1 »\r\nچون استنباط و استخراج احكام شرعيّه از منابع و مآخذ آن نياز به استدلال و اقامهء برهان دارد ، استدلال صحيح و آوردن برهان قاطع ، به گونه‌اى كه منزه از مغلطه و اسباب اشتباه باشد ، جز از طريق آگاهى و دانستن قواعد منطقى و به كار گرفتن آن ممكن نمىگردد . قواعدى مانند : « انواع قياس » و « اشكال اربعه » ( شكلهاى چهارگانه ) آن ، « موضوع » ، « محمول » ، « عكس » ، « نقيض » و . . . .\r\nبنابراين ، لزوم تحصيل اين علم به عنوان مقدّمه جهت تحصيل اجتهاد ، امرى ضرورى است و جمعى از دانشمندان اسلامى به اين حقيقت اذعان دارند . « 2 » ولى عدّه‌اى از علما در لزوم فراگيرى آن به عنوان مقدّمهء اجتهاد ترديد كرده‌اند و معتقدند آن مقدار از علم منطق كه در اجتهاد و استدلالات لازم است ، به طور فطرى در انسان وجود دارد ، چون مهم‌ترين مسائل منطقى كه در مقام استدلال و برهان نياز است ، همان شكلهاى چهارگانه معروف قياس است و اكثر استدلالها هم به شكل اوّل از شكلهاى چهارگانه بازمىگردد و شكل اوّل هم از نظر رسيدن به نتيجه و اثبات مطلوب ، بديهى است ، لذا نيازى به فراگيرى علم منطق به عنوان يكى از پيش نيازهاى اجتهاد در فقه و استنباط احكام شرعى فرعى ، نيست .\r\nولى با اينكه بعضى از مسائل منطقى از قبيل « عكس مستوى » و « عكس نقيض » و امثال آن كمتر در استدلالها مورد نياز است ، امّا نمىتوان انكار كرد كه احاطه به قسمتهاى ديگر ، مانند « نسب أربعة » و « كليّات خمس » و « شرايطى كه در تناقض معتبر » است و امثال آن ، موجب مىشود كه فقيه بهتر و آسان‌تر بتواند استدلال كند ، هر چند به گونه‌اى نيست كه اگر كسى اينها را نداند ، نتواند به مقام رفيع اجتهاد دست يازد . « 3 »\r\nاز نظر ما حق آن است كه در هر حال بيان مذكور ، اصل توقف اجتهاد را بر دانستن علم منطق نفى نمىكند . نهايت اين است كه فرا گرفتن علم منطق از نظر بعضى لازم نيست ، چون به طور طبيعى و فطرى در نهاد انسان وجود دارد . اگر چه خود اين هم قابل تأمّل است ، چون گاهى ذهن و افكار بشر بر اثر ارتباط با عوامل خارجى ، دچار اعوجاج در سليقه و انحراف در طرز تفكّر و مبتلا به اشتباه و غلط\r\n\r\n\r\n","description":"","footnote":"\r\n( 1 ) . المنطق ، ج 1 ، ص 11 .\r\n( 2 ) . مبادى الوصول الى علم الاصول ، ص 243 ؛ المحصول فى علم اصول الفقه ( فخر رازى ) ، ج 2 ، ص 435 ؛ المستصفى من علم الاصول ، ج 2 ، ص 351 ؛ البحر المحيط فى اصول الفقه ، ج 6 ، ص 201 ؛ الروضة البهية فى شرح اللمعة الدمشقيّه ، ج 3 ، ص 63 ؛ حاشيه كفاية الاصول ( محقّق مشكينى ) ، ج 2 ، ص 430 .\r\n( 3 ) . أنوار الاصول ، ج 3 ، ص 626 .\r\n","page_name":" 304 ","page_number":304},
  {"content":"\r\n\r\nمىگردد و براى نجات از آن و تشخيص مغالطات از براهين ، نياز به علم منطق دارد تا در نتيجه اين آگاهى و دانش ، مغالطات را در مقام استنباط و اجتهاد به جاى استدلال و برهان به كار نگيرد .\r\n* * * از مجموع آنچه گذشت نتيجه مىگيريم كه :\r\nاوّلًا ، آگاهى بر علم منطق از علوم پيش نياز مجتهد در استنباط احكام شرعى است .\r\nثانياً ، قسمت مهمّى از علم منطق براى هركس به صورت فطرى معلوم است .\r\nثالثاً ، بخشهايى از علم منطق مىتواند به مجتهد ، در سهولت استنباط كمك كند ، هر چند ضرورى نيست .\r\nرابعاً ، گاه در بخش فطرى منطق ممكن است انسان انحرافاتى پيدا كند كه دانش منطق از آن پيشگيرى مىكند .\r\n\r\n2 . علم فلسفه\r\nفلسفه مجموعهء مسائلى است كه از احكام كلّى وجود - بدون آنكه خصوصيّت طبيعى يا رياضى بودن در آن لحاظ شود - گفتگو مىكند . « 1 »\r\nيكى از خصوصيّات علم اصول در عصر حاضر اين است كه در آن از قواعد فلسفى ، جهت تبيين يا تثبيت قاعدهء اصولى فراوان استفاده مىشود ، به گونه‌اى كه در بعضى از مباحث اصولى ، آثار استمداد از قواعد فلسفى به وضوح به چشم مىخورد .\r\nدر اينكه آيا مىتوان علم فلسفه را از علوم پيش نياز اجتهاد تلقى كرد نظرات گوناگونى وجود دارد ؛ عده‌اى بر اين باورند كه براى اجتهاد ، بايد ذهن فقيه از مباحث فلسفى مبرّا باشد ، چنان كه مرحوم نراقى مىگويد : « قيل يشترط ان لا يكون مستأنساً بطريق الحكمة و الرياضى و نحوهما » . « 2 »\r\nجمعى ديگر معتقدند كه نيازى به دانستن علم فلسفه براى اجتهاد نيست ، ولى دانستن آن براى اجتهاد مخلّ و مضرّ هم نيست . بلكه چه بسا تأثيرى در فهم آن نيز داشته باشد . « 3 »\r\nبعضى ديگر اجتهاد عقلى را متوقّف بر آگاهى و دانستن قواعد فلسفى و منطقى مىدانند . « 4 »\r\nدر اين ميان عده‌اى راه ميانه را طى كرده‌اند و راه بهره‌گيرى مناسب را از قواعد فلسفى مطرح نموده‌اند . همچون علّامه طباطبايى رحمه الله كه تبيين و نقد خلط ميان قضاياى « حقيقى » و « اعتبارى » از ابتكارات ايشان است و امام خمينى رحمه الله هم طرفدار همين انديشه بود . « 5 »\r\nبىشك آميختن مسائل فلسفى كه از « حقايق » بحث مىكند با قواعد اصولى كه سر و كار با « امور اعتبارى » دارد ، در بسيارى از موارد ، مشكلات مهمّى به بار مىآورد . به عنوان مثال به موارد زير توجّه شود :\r\n\r\n\r\n","description":"","footnote":"\r\n( 1 ) . دروس فلسفه ، ص 2 .\r\n( 2 ) . مناهج الأحكام و الاصول ، ص 269 ( اقتباس از مجموعه مقالات كنگره فاضلين نراقى ، ج 1 ، ص 96 - 95 ) .\r\n( 3 ) . أنوار الاصول ، ج 3 ، ص 627 .\r\n( 4 ) . الاصول العامة للفقه المقارن ، ص 571 .\r\n( 5 ) . مجموعه مقالات كنگره فاضلين نراقى ، ج 1 ، ص 99 .\r\n","page_name":" 305 ","page_number":305},
  {"content":"\r\n\r\n1 . يكى از قواعد فلسفى كه در اصول مورد استفاده قرار گرفته ، قاعدهء تضاد ميان احكام شرعيّه است .\r\nتوضيح اينكه : بعضى از علماى اصول بر اين عقيده‌اند كه احكام شرعيّه ، امورى وجودى و متضاد با يكديگرند ، بر همين اساس گفته‌اند : اجتماع امر و نهى در يك مورد جايز نيست ؛ وجوب و تحريم كه دو حكم مستفاد از امر و نهى است ، متضاداند و چنانچه در فلسفه و منطق ثابت شده ، اجتماع ضدين در موضوع واحد هم ممتنع است ، پس اجتماع امر و نهى در يك موضوع ممتنع است .\r\nولى حق اين است كه احكام شرعيّه امورى اعتبارى هستند و چنين نسبتى تنها در ميان امور حقيقى و تكوينى جارى است ، زيرا قواعد فلسفى در مورد امور تكوينى قابل اجراست نه در قضايا و امور اعتبارى . « 1 »\r\n2 . از مواردى كه در اصول از قواعد فلسفى استمداد شده اين است كه بعضى از علما و دانشمندان رابطهء بين « موضوع » و « حكم » را از قبيل رابطهء بين « عرض » و « معروض » شمرده‌اند . يعنى گفته‌اند : حكم به منزلهء عرض و موضوع به منزلهء معروض است ، در نتيجه احكامِ عرض و معروض را بين آنها جارى دانسته‌اند . « 2 »\r\nچنان كه عده‌اى ديگر رابطهء بين آن دو را از قبيل رابطهء بين علّت و معلول به حساب آورده‌اند . يعنى موضوع را به منزلهء علّت و حكم را به منزلهء معلول شمرده‌اند و احكام علّت و معلول را كه مختص امور حقيقى و تكوينى است دربارهء حكم و موضوع جارى كرده‌اند . اين مورد نيز ، همان اشكال سابق را دارد . « 3 »\r\n3 . قاعدهء « الواحد لا يصدر منه الّا الواحد » قاعده‌اى فلسفى و مربوط به واحدى است كه بسيط حقيقى باشد و ربطى به مسائل و امور اعتبارى ندارد .\r\nولى با اين حال بعضى از علماى اصول با اين قاعده در اثبات بعضى از قواعد و مسائل اصولى كه امرى است اعتبارى استدلال كرده‌اند .\r\nمثلًا ، آيا هر علمى لازم است داراى موضوع واحدى باشد يا نه ؟ عدّه‌اى گفته‌اند : جواب مثبت است و استدلال كرده‌اند به اينكه هر علمى داراى يك « غرض » بيشتر نيست و غرض واحد هم بايد از موضوع واحد صادر شود . به دليل قاعده « الواحد . . . » .\r\nطبق اين قاعده بين تمام موضوعات و مسائل يك علم بايد قدر جامعى وجود داشته باشد كه آن قدر جامع موضوع آن علم به حساب آيد و اگر چنين قدر جامعى نباشد ، لازم مىآيد كه « واحد » صادر از « كثير » شود . « 4 »\r\nدر حالى كه اين قاعده - همان‌طور كه اشاره شد - مربوط به امور تكوينى و حقيقى است و ارتباطى به امور اعتبارى ندارد . و مىدانيم كه جمع يك سلسله از مسائل تحت عنوان « علم واحد » امرى قراردادى\r\n\r\n\r\n","description":"","footnote":"\r\n( 1 ) . أنوار الأصول ، ج 3 ، ص 627 .\r\n( 2 ) . همان مدرك .\r\n( 3 ) . همان مدرك .\r\n( 4 ) . المحصول فى علم الاصول ( آية اللَّه سبحانى ) ، ج 1 ، ص 25 .\r\n","page_name":" 306 ","page_number":306},
  {"content":"\r\n\r\nاست .\r\nنتيجه اينكه قواعد فلسفى مذكور و قواعد ديگرى از فلسفه با علم اصول امروز آميخته شده و شايد به همين دليل فقيه و مجتهد براى آنكه از اختلاط مباحث فلسفى با مباحث اصولى اجتناب كند و احكام امور تكوينى را در مورد امور اعتبارى جارى نكند ، بايد مقدارى از علم فلسفه و قواعد آن آگاهى داشته باشد ، تا بتواند از لغزشهاى احتمالى و اختلاط مباحث مصون بماند . « 1 »\r\nبه بيان ديگر ، فراگيرى علم فلسفه به عنوان پيش نياز استنباط و اجتهاد لازم نيست ، ولى براى تفكيك مباحث و جلوگيرى از اختلاط مباحث امور تكوينى و امور اعتبارى كه اصوليون اخير گرفتار آن شده‌اند ، ضرورى به نظر مىرسد .\r\n\r\n3 . علم كلام\r\nعلم كلام ، علمى است كه بحث مىكند از معارف و اصول اعتقادات ، يعنى امورى كه هدف از آنها شناخت و ايمان و اعتقاد است كه به قلب و فكر مربوط مىشود ، مانند مسائل مربوط به مبدأ ، معاد ، نبوّت ، وحى ، ملائكه ، امامت و . . .\r\nدر پاسخ به اينكه آيا علم كلام از جمله علومى است كه اجتهاد بر آن توقّف دارد ، دو ديدگاه جلب توجّه مىكند :\r\nديدگاه اوّل . علم كلام به عنوان پيش نياز در استنباط و اجتهاد فقه مؤثّر است ، لذا دانستن و فراگرفتن آن لازم است ، بر اين مطلب دليل‌هاى مختلفى اقامه شده كه به بعضى از آنها اشاره مىشود :\r\nالف ) اثبات حجيّت كلام و فعل و تقرير معصوم عليه السلام متوقّف بر اثبات نبوّت و امامت و عصمت آنان در رتبهء قبل است ، يعنى ابتدا بايد معصوم بودن نبى صلى الله عليه و آله و ائمّه عليهم السلام را اثبات كنيم تا بتوانيم فعل و قول و تقرير آنها را حجّت بدانيم . همان‌طور كه اثبات حجيّت ظواهر قرآن ، مبتنى است بر حقانيّت اصل كتاب و اثبات اينكه قرآن كلام خداست ، نه مخلوق بشر ، و معلوم است كه محل بحث درباره اين گونه امور علم كلام است ، لذا فراگرفتن آن ضرورى به نظر مىرسد . « 2 » به بيان مرحوم علّامه نراقى :\r\n« و دليل اشتراط الكلام ، توقف الاجتهاد على اثبات الصانع و النبى صلى الله عليه و آله و الامام عليه السلام و وجوب اطاعتهم و تعيين الامام و صدق النبى صلى الله عليه و آله و على نفى القبيح عنه ؛ دليل شرط بودن فراگيرى علم كلام در اجتهاد ، توقّف داشتن اجتهاد بر اثبات صانع ، پيامبر ، امام ، ضرورت پيروى از آنان ، تعيين امام ، راستگويى پيامبر در ادعاى خود و نفى قبيح از خداوند سبحان است » . « 3 »\r\nب ) بعضى ديگر براى لزوم فراگيرى علم كلام براى اجتهاد اين گونه استدلال كرده‌اند كه وظيفهء مجتهد بحث و تحقيق از كيفيّت تكليف است و اين ، متفرّع بر شناخت و معرفت اصل تكليف و تكليف‌كننده ( شارع ) است . بنابراين ، معرفت چيزى كه اثبات شارع متوقّف بر آن است ، ضرورى به نظر مىرسد .\r\n\r\n\r\n","description":"","footnote":"\r\n( 1 ) . أنوار الاصول ، ج 3 ، ص 627 .\r\n( 2 ) . همان مدرك ، ص 622 .\r\n( 3 ) . اقتباس از مجموعه مقالات كنگرهء فاضلين نراقى ، ص 78 .\r\n","page_name":" 307 ","page_number":307},
  {"content":"\r\n\r\nيعنى ، اثبات حدوث عالم و نياز حادث به محدث و صانع ، سپس اثبات اينكه صانع عالَم منزّه از اوصاف سلبيّه و متّصف به اوصاف كماليّه و جماليّه است و اثبات اينكه خداوند متعال مبعوث كنندهء انبياست و به واسطهء معجزات بر صدق و راستگويى آنها صحه نهاده است . همهء اين مطالب - هر چند به طور اجمال - با دليل بايد ثابت شود و جايگاه اين مباحث در علم كلام است . « 1 » اين دليل نيز در واقع به استدلال سابق برمىگردد .\r\nاضافه بر اين ، جمعى ديگر از علماى اسلام نيز فراگيرى علم كلام را براى تحصيل اجتهاد معتبر و لازم دانسته‌اند . « 2 »\r\nديدگاه دوم . طبق اين بينش ، علم كلام يكى از مقدّمات و پيش نيازهاى اجتهاد به شمار نمىآيد .\r\nهمان گونه كه عده‌اى از علماى مذاهب اسلامى به اين نكته اشاره كرده‌اند ؛ مثلًا :\r\nغزالى در المستصفى گفته است : « فأمّا الكلام و تفاريع الفقه فلا حاجة إليهما ؛ امّا علم كلام و فروع فقهيه نيازى به آنها ( در اجتهاد ) نيست » . « 3 »\r\nفخر رازى مىگويد : « امّا الكلام فغير معتبرٍ لأنّا لو فرضنا إنساناً جازماً بالاسلام تقليداً لأمكنه الاستدلال بالدلائل الشرعية على الأحكام ؛ امّا علم كلام در استنباط معتبر نيست ، زيرا اگر فرض كنيم كسى از روى تقليد به اسلام يقين پيدا كند ، مىتواند بر احكام به دلايل شرعى استدلال كند » . « 4 »\r\nشيخ زين الدّين بن على ، معروف به شهيد ثانى در كتاب الروضة البهية فى شرح اللمعة الدمشقيّه مىنويسد : « صرّح جماعة من المحققين بأنّ الكلام ليس شرطاً فى التفقّه فانّ ما يتوقّف عليه منه مشترك بين سائر المكلّفين ؛ گروهى از محقّقان تصريح كرده‌اند كه فراگيرى علم كلام شرط در اجتهاد نيست ، زيرا فراگيرى علم كلام براى همهء مكلّفان لازم است » . « 5 »\r\nمرحوم آقا ضياى عراقى و آية اللَّه خويى در نهاية الأفكار و مصباح الاصول در حالى كه مقدّمات اجتهاد را بر مىشمرند ، اشاره‌اى به مقدّمه بودن علم كلام براى اجتهاد نكرده‌اند . « 6 »\r\nولى حق مطلب اين است كه فراگيرى علم كلام براى تحصيل اجتهاد امرى لازم و ضرورى است ، چون كه زيربناى بعضى از مسائل اصولى ، مسائل اعتقادى و كلامى است ؛ مثلًا اين مسأله كه : خداوند متعال حكيم است ، و حكيم فعل قبيح را انجام نمىدهد ، پس به چيزى كه از قدرت و طاقت بشر خارج است تكليف نمىكند ، مسأله‌اى كلامى است كه اساس و زيربناى بعضى از مسائل علم اصول مثل حجيّت ظواهر و عدم جواز تأخير بيان از وقت حاجت قرار گرفته است .\r\nتوضيح اينكه : اگر از متكلّمى حكيم ، مانند\r\n\r\n\r\n","description":"","footnote":"\r\n( 1 ) . قوانين الاصول ، ج 2 ، ص 392 .\r\n( 2 ) . براى نمونه مىتوان به اين منابع مراجعه كرد : الإحكام فى اصول الأحكام ، ج 2 ، ص 397 ؛ الفوائد الحائرية ، ص 336 ؛ مبادئ الوصول إلى علم الاصول ، ص 241 .\r\n( 3 ) . المستصفى ، ج 2 ، ص 202 .\r\n( 4 ) . المحصول ( فخر رازى ) ، ج 2 ، ص 435 .\r\n( 5 ) . الروضة البهية فى شرح اللمعة الدمشقيه ، ج 1 ، ص 277 .\r\n( 6 ) . نهاية الافكار ، ج 4 ، ص 227 ؛ مصباح الاصول ، ج 3 ، ص 443 .\r\n","page_name":" 308 ","page_number":308},
  {"content":"\r\n\r\nخداوند تبارك و تعالى ، خطابى صادر شود و آن خطاب داراى ظاهرى باشد ، آيا مىتواند بدون آوردن قرينه ، خلاف ظاهر آن را اراده كند ؟\r\nپاسخ اين سؤال منفى است ، چون ارادهء خلاف ظاهر كلام بدون قرينه ، نزد عقلا كارى قبيح است و از آنجا كه خداوند حكيم است و از حكيم كار قبيح سر نمىزند ، پس خلاف ظاهر را بدون قرينه اراده نمىكند . در نتيجه ظاهر كلام و خطاب حكيم ، براى مخاطبان حجّت مىشود . بنابراين ، حجيّت ظواهر كلام را كه بحثى اصولى است از عقيده‌اى كلامى بايد استخراج كرد .\r\nيا به تعبير ديگر : در علم اصول مطرح است كه آيا تأخير بيان از وقت حاجت جايز است يا نه ؟\r\nعده‌اى به اين دليل كه اين كار ، عملى قبيح نزد عقلاست و شارع حكيم فعل قبيح مرتكب نمىشود ، تأخير بيان از وقت حاجت را جايز نمىدانند ، بنابراين ، هرچه ظاهر لفظ اقتضا دارد - از اطلاق يا عموم - حجّت است .\r\nاز اين بيان معلوم مىشود كه چه بسا فتواى فقهى به عموم يا اطلاق ، از طريق مسأله‌اى اعتقادى ( خداوند حكيم است و كار قبيح را مرتكب نمىشود ) استنباط مىگردد .\r\nاز آنچه در اينجا گفتيم و مسائل ديگرى كه قبلًا اشاره شد ، نتيجه مىگيريم كه نمىتوان ضرورت فراگيرى علم كلام را براى اجتهاد منكر شد . « 1 »\r\n\r\nج ) علوم نقلى ( يا عقلى و نقلى )\r\nعلومى كه از طريق وحى و كلمات معصومين عليهم السلام به ما رسيده است و يا پيرامون آنها بحث مىكند علوم نقلى ناميده مىشود كه موارد زير را تشكيل مىدهد :\r\nتفسير ، حديث ، درايه ، رجال ، اصول الفقه « 2 » ، فقه و علم به قواعد فقهيّه .\r\n\r\n1 . علم تفسير\r\nشكى نيست كه يكى از مهم‌ترين منابع در استنباط و اجتهاد ، قرآن ، كتاب خداست ؛ اكثريّت قاطع علماى اسلام قرآن را يكى از منابع اجتهاد و استنباط دانسته و آن را حجّت مىدانند و بر اساس همين تفكّر است كه شناخت و دانستن تفسير براى استنباط و اجتهاد ، امرى ضرورى و لازم به نظر مىرسد .\r\nالبتّه بخشى از مباحث قرآنى ، از قبيل حجّيت ظواهر كتاب و جواز تخصيص كتاب بوسيلهء سنّت و . . . از مباحث علم اصول است و در آنجا بررسى مىشود و ارتباطى به علم تفسير ندارد ، امّا دستهء ديگر از مباحث قرآنى از قبيل شناخت محكم و متشابه ، ناسخ و منسوخ ، شناخت مفردات و معانى\r\n\r\n\r\n","description":"","footnote":"\r\n( 1 ) . قوانين الاصول ، ج 2 ، ص 392 ؛ الفوائد الحائريه ، ص 436 .\r\n( 2 ) . علم اصول فقه ، مشتمل بر مباحث مختلفى است كه بعضى از آنها مستند به نقل است ، مانند : اثبات حجّيت استصحاب از طريق اخبار و اثبات حجّيت خبر واحد از طريق سنّت و اثبات حجّيت برائت شرعى و احتياط شرعى و مانند آن و بعضى از آنها مستند به دليل‌هاى عقلى است ، مانند : مباحث « اجتماع امر و نهى در شىء واحد » ، « اجزاء » و . . . .\r\n","page_name":" 309 ","page_number":309},
  {"content":"\r\n\r\nتركيب‌هاى قرآنى ، به ويژه معرفت اسباب نزول و شناخت مواردى كه در شأن آنها آياتى نازل شده و مخصوصاً شناخت آياتى كه مربوط به احكام است ( آيات الاحكام ) و . . . در علم اصول مطرح نيست ، بلكه اينها را بايد در علوم قرآنى و تفسير جويا شد .\r\nمتوقّف بودن اجتهاد و استنباط احكام شرعى فرعى بر دانستن و آگاهى نسبت به اين گونه مباحث قرآنى امرى روشن است و گروه كثيرى از دانشمندان علوم اسلامى به اين مهم تصريح كرده‌اند . « 1 » به گفتهء مؤلّف كتاب الاجتهاد الجماعى :\r\n« يشترط فى المجتهد أن يكون عالماً بالقرآن الكريم و دقائق آيات الاحكام فيه ، عامها و خاصها ، ناسخها و منسوخها ، مطلقها و مقيّدها ، محكمها و متشابهها و سائر ما يتعلّق بآيات الأحكام ؛ شرط است در مجتهد نسبت به قرآن كريم آگاهى داشته باشد و دقّت‌هايى را كه در آيات احكام وجود دارد ، بداند ، زيرا در قرآن ، احكام عام و خاص ، ناسخ و منسوخ ، مطلق و مقيّد و محكم و متشابه وجود دارد . و همچنين بحثهاى ديگرى ( مانند اسباب نزول ) كه به آيات احكام ارتباط دارد ، بايد مورد توجّه قرار دهد » . « 2 »\r\nدر كتاب أنوار الأصول چنين آمده است :\r\n« و أمّا علم التفسير . . . فلا اشكال فى دخله فى استنباط الاحكام ؛ شكى نيست كه علم تفسير در استنباط احكام لازم است » . « 3 »\r\n\r\n2 . علم الحديث\r\nمنظور از اين علم ، آشنايى با ادبيات و لحن روايات و شأن ورود احاديث و شرايط زمانى و مكانى و ويژگيهاى راوى حديث و شناخت آن دسته از روايات و احاديثى است كه مربوط به احكام است .\r\nسنّت نبوى صلى الله عليه و آله و روايات اهل بيت عصمت عليهم السلام داراى آهنگ خاص و لحن ويژه‌اى است كه با عبارات فقها و ساير ادبا تفاوت دارد ، در نتيجه مىتوان گفت كه علم حديث به منزلهء تفسير نسبت به قرآن است كه به واسطهء آن مىتوان حديث را از غير حديث و ناسخ را از منسوخ و محكم را از متشابه تشخيص داد . همچنين شناخت تعبيرات خاصّ معصومين و مصطلحات كلماتشان كه با تتبّع در سخنان آن بزرگواران حاصل مىشود ، هر چند مدوّن نشده باشد ، با علم حديث حاصل مىگردد . بنابراين ، در طريق استنباط حكم شرعى فرعى ، وجود اين علم براى مجتهد ضرورى و لازم است . « 4 »\r\nناگفته نماند كه مجتهد همين مقدار كه نسبت به احاديث مربوط به احكام ، شناخت لازم را بيابد و مواضع آنها را شناسايى كند تا در وقت ضرورت و نياز ، به آنها رجوع كند كافى است و لازم نيست كه آنها را از حفظ بداند و به ذهن بسپارد .\r\nضرورت آگاهى بر اين علم جهت تحصيل\r\n\r\n\r\n","description":"","footnote":"\r\n( 1 ) . قوانين الاصول ، ج 2 ، ص 397 ؛ الفوائد الحائريه ، ص 337 ؛ أنوار الاصول ، ج 3 ، ص 621 ؛ المحصول فى علم اصول الفقه ( فخر رازى ) ، ج 2 ، ص 434 - 433 . المستصفى ، ج 2 ، ص 351 ؛ الاجتهاد فى الشريعة الاسلامية ، ص 28 .\r\n( 2 ) . الاجتهاد الجماعى ، ص 38 - 37 .\r\n( 3 ) . أنوار الاصول ، ج 3 ، ص 621 .\r\n( 4 ) . همان مدرك ، ص 622 .\r\n","page_name":" 310 ","page_number":310},
  {"content":"\r\n\r\nاجتهاد ، مورد تأكيد جمعى از علماى اسلام قرار گرفته است . « 1 »\r\nدر كتاب الاجتهاد الجماعى آمده است :\r\n« مجتهد بايد در همهء امورى كه حكم آن از طريق اجتهاد حاصل مىشود نسبت به سنّت ، اعمّ از قول و فعل و تقرير آگاهى داشته باشد ، همان گونه كه واجب است نسبت به ناسخ و منسوخ از سنّت و عام و خاص و مطلق و مقيّد آن و به طرق روايات و اسناد احاديث ، شناخت و معرفت داشته باشد » . « 2 »\r\nمحقّق قمى رحمه الله در كتاب قوانين الاصول مىنويسد :\r\n« الثامن : العلم بالاحاديث المتعلّقة بالأحكام سواء حفظها أم كان عنده من الأُصول المصححة ما يرجع إليها عند الاحتياج و عرف مواقع أبوابها ؛ هشتم ( از علومى كه فراگيرى آن براى اجتهاد لازم است ) علم به احاديثى است كه دربارهء احكام است ، خواه آنها را از حفظ بداند يا به منابع معتبر و كتابهايى كه در آن احاديث معتبر و صحيح گردآورى شده است آشنايى و دسترسى داشته باشد تا در موقع نياز به آنها رجوع كند » . « 3 »\r\n\r\n3 . علم درايه\r\nمقصود از علم درايه ، علمى است كه به وسيلهء آن ، طبقه‌بندى حديث از قبيل : متواتر ، مستفيض ، صحيح ، ضعيف ، موثق ، حسن ، مرسله ، مقطوعه ، مضمره بودن و . . . شناخته مىشود .\r\nاز آنجا كه ميزان و معيار حجّيت حديث نزد جمعى از بزرگان ، وثوق به صدور آن است و يكى از طرق حصول آن ، وثوق و اطمينان به رجال مذكور در سند حديث است و نزد بعضى وثاقت راويان شرط است ، لذا لازم است بر كسى كه در مسير اجتهاد قدم برمىدارد نسبت به اقسام حديث ، بر اساس رجال سند آشنايى داشته باشد تا بتواند حديث موثوق الصدور را از غير آن و نيز درجهء اعتبار حديث را بر حسب اقسامى كه اشاره شد تشخيص دهد و اين از طريق علم درايه ميسر است . « 4 »\r\nنتيجه اينكه : علم درايه نيز يكى از پيش نيازهاى اجتهاد است ؛ زيرا فقيه را از انواع احاديث و ميزان اعتبار آنها و مشكلاتى كه در سند آن وجود دارد آگاه مىسازد .\r\n\r\n4 . علم رجال\r\nعلم رجال علمى است كه به وسيلهء آن ، احوال اشخاص و راويان حديث ، مشخص مىگردد ، يعنى از طريق اين علم دانسته مىشود كه فلان راوى مثلًا ثقه و مورد اطمينان است ، عادل است ، و آيا مىتوان به رواياتى كه نقل مىكند اعتماد كرد ؟\r\nمشهور و معروف اين است كه بدون آگاهى بر علم رجال ، استنباط احكام از روايات ميسر نيست ،\r\n\r\n\r\n","description":"","footnote":"\r\n( 1 ) . مناهج الأحكام و الاصول ، ص 265 ؛ عين الاصول ( ملا احمد نراقى ) ، ص 227 ؛ قوانين الاصول ، ج 2 ، ص 397 ؛ الاجتهاد فى الشريعة الاسلاميّه ، ص 27 ؛ المحصول ( فخر رازى ) ، ج 2 ، ص 434 .\r\n( 2 ) . الاجتهاد الجماعى ، ص 38 .\r\n( 3 ) . قوانين الاصول ، ج 2 ، ص 397 .\r\n( 4 ) . أنوار الأصول ، ج 3 ، ص 622 ؛ منتهى الاصول ، ج 2 ، ص 794 .\r\n","page_name":" 311 ","page_number":311},
  {"content":"\r\n\r\n( هر چند گروه اندكى فقيه را بىنياز از علم رجال مىدانند ) .\r\nتوضيح اينكه : خبر يا متواتر است كه مفيد قطع به صدور است يا واحد ، و خبر واحد هم يا محفوف به قرينه‌اى است كه مفيد علم به صدور است و يا مجرّد از قرينه است .\r\nدر خبر متواتر و خبر واحد محفوف به قرينه ، نيازى به بررسى سند و دانستن احوال رجال مذكور در سند حديث نيست . فقط در خبر واحدى كه مجرّد از قرينه است جهت مشخص شدن وضعيت صدور ، نياز به بررسى سند هست كه آن هم با دانستن علم رجال حاصل مىشود .\r\nبا توجّه به مطالب فوق ، فقهاى اسلام بر اساس دو بينش مختلف دو دسته شده‌اند :\r\n1 . معروف در ميان علماى اهل سنّت اين است كه اخبار تمام كتب صحاح ستّه يا لااقل صحيح بخارى و مسلم معتبر است و نيازى به بررسى اسناد ندارد و به همين دليل نام صحيح بر آن نهاده شده است . از ميان علماى اماميّه گروهى معتقدند كه اخبار و رواياتى كه در كتب مشهور حديثى خصوصاً كتب اربعه ( كافى ، تهذيب ، الاستبصار ، من لا يحضره الفقيه ) گردآورى شده همه صحيح است و ديگر تحقيق در احوال راويان حديث ضرورتى ندارد . بنابراين ، احتياجى به علم رجال نيست . اخباريان از جمله محمّد امين استرآبادى از طرفداران اين عقيده‌اند . « 1 »\r\nنامبرده براى عدم احتياج به علم رجال اين گونه استدلال مىكند :\r\n« تمام اخبار آحاد ما محفوف به قرينه‌هاى مختلفى است كه موجب قطع به صدور آنها مىشود و با وجود آن قرينه‌ها و قطع به صدور ، ديگر نيازى به علم رجال نيست » . « 2 »\r\nولى اين نكته شايان دقّت است كه همهء احاديث ، بر خلاف گفته نامبرده به قرينه‌اى كه موجب قطع به صدور آنها شوند قرين نيستند و بعضى از آنها هم كه داراى قرينهء لفظيّه بوده در طول تاريخ و مرور زمان بر اثر تقطيع احاديث از ناحيهء محدّثان و عوامل ديگر ، مفقود شده است ، لذا امروز براى شناخت احاديث صحيح و ضعيف ناچاريم از علم رجال كمك بگيريم .\r\nالبتّه مقصود ، دانستن احوال راويان احاديث است ؛ خواه از طريق مراجعه به كتابهاى رجالى باشد يا از طريق شفاهى و شنيدن از متخصّصان در علم رجال ، يا از طرق ديگر . بنابراين ، رجوع به خصوص كتب رجال موضوعيّت ندارد ، هر چند راه متعارف همين است .\r\n2 . در مقابل اين گروه ، مشهور از فقها و علماى اسلام معتقدند كه احاديث موجود در كتب اربعه و ساير كتب مشهور حديث همه از نظر صدور قطعى نيستند ، بلكه در ميان آنها صحيح و ضعيف و حسن و موثق و . . . وجود دارد و براى تمييز احاديث معتبر از غير آن بايد به علم رجال ، متوسّل شد تا در مقام اجتهاد و استنباط به احاديث صحيح و معتبر تمسّك شود .\r\n\r\n\r\n","description":"","footnote":"\r\n( 1 ) . ر . ك : قوانين الاصول ، ج 2 ، ص 397 .\r\n( 2 ) . همان مدرك .\r\n","page_name":" 312 ","page_number":312},
  {"content":"\r\n\r\nحق اين است كه ما بايد از طريق رجال سند يا طرق ديگر نسبت به صدور حديث ، وثوق و اطمينان حاصل كنيم .\r\nتوضيح اينكه : وثوق به روايت از راه‌هاى مختلف حاصل مىشود ، گاهى از طريق وثوق به راوى ، و گاه هم از طريق موافق بودن با عمل مشهور ، و زمانى هم از طريق عالى بودن مضامين و محتوا و گاهى هم از جهت كثرت و متضافر بودن حديث ، ولى به هر حال به علم رجال نيز در حصول اين وثوق نياز است . در نتيجه ، علم رجال يكى از علوم مهم پيش نياز اجتهاد است و اين عقيده طرفداران فراوانى دارد . « 1 »\r\nاز جمله غزالى در كتاب المستصفى گفته است :\r\n« الثانى : و هو يخص السنة معرفة الرواية و تمييز الصحيح منها عن الفاسد و المقبول عن المردود فانّ ما لا ينقله العدل عن العدل فلا حجّة فيه ؛ دومين شرط اجتهاد كه اختصاص به سنّت دارد شناخت روايت و تشخيص روايت صحيح از غير آن و تمييز روايت مقبول از مردود است ، چون حديثى را كه عادل از عادل نقل نكند حجّت نيست » . « 2 »\r\nفخر رازى نيز در مقام شمارش علومى كه اجتهاد بر آن متوقّف است مىگويد :\r\n« و الآخر يتعلق بالسنّة و هو علم الجرح و التعديل و معرفة احوال الرجال ؛ ديگر از شرايط اجتهاد علم مربوط به سنّت است و آن علم به جرح و تعديل راويان حديث و شناخت احوال آنهاست » . « 3 »\r\nمرحوم آية اللَّه خويى در كتاب مصباح الاصول مىگويد :\r\n« إن قلنا بأن الملاك فى جواز العمل بالرواية إنّما هو ثبوت وثاقة رواتها و أنّه لا عبرة به عمل المشهور بها أو إعراضهم عنها ، فحينئذٍ تكثر الحاجة إلى علم الرجال و استعلام حال الرواة من حيث الوثاقة و عدمها ؛ اگر وثاقت راوى را ملاك حجّيت روايت دانستيم و عمل مشهور يا اعراض آنها را معيار و ملاك قرار نداديم ، ( همان گونه كه حق در نزد ايشان همين رأى است ) در اين صورت نياز به علم رجال براى آگاهى از احوال راويان احاديث از جهت وثاقت و عدم آن زياد است » . « 4 » ( ولى ما همچون بسيارى فقها معتقديم عمل مشهور معيارى براى قوت احاديث است ) .\r\nمحقّق عراقى در نهاية الافكار مىگويد :\r\n« إنّ علم الرجال من عُمدة ما يحتاج إليه الاجتهاد فى مقام استنباط الأحكام . . . ؛ علم رجال از مهم‌ترين علومى است كه در مقام استنباط احكام و اجتهاد به آن نياز است » . « 5 »\r\nيادآورى : اين نكته قابل توجّه است كه اگر فقيه خود در علم رجال ، مجتهد و صاحب نظر است ، در اين صورت به اجتهاد خود ( در علم رجال ) عمل مىكند و اگر در علم رجال مجتهد و صاحب نظر\r\n\r\n\r\n","description":"","footnote":"\r\n( 1 ) . قوانين الاصول ، ج 2 ، ص 397 ؛ انوار الاصول ، ج 3 ، ص 621 ؛ منتهى الاصول ، ج 2 ، ص 794 ؛ مبادئ الوصول الى علم الاصول ، ص 243 ؛ مصباح الاصول ، ج 3 ، ص 443 ؛ نهاية الأفكار ، ج 4 ، ص 227 .\r\n( 2 ) . المستصفى ، ج 2 ، ص 352 .\r\n( 3 ) . المحصول ( فخر رازى ) ، ج 2 ، ص 435 .\r\n( 4 ) . مصباح الاصول ، ج 3 ، ص 444 - 443 .\r\n( 5 ) . نهاية الافكار ، ج 4 ، ص 227 .\r\n","page_name":" 313 ","page_number":313},
  {"content":"\r\n\r\nنباشد ، از نظرات متخصّصان و خبره‌هاى علم رجال پيروى مىكند .\r\n\r\n5 . علم اصول فقه\r\nعلم اصول ، عبارت از مجموعهء قواعدى است كه نتيجهء آن در طريق استنباط احكام شرعى قرار مىگيرد و در جاى ديگر از آن بحث نشده است .\r\n\r\nادلّهء توقّف اجتهاد بر علم اصول\r\nعلم اصول يكى از مهم‌ترين و اساسىترين مقدمات براى اجتهاد است به گونه‌اى كه اگر كسى از اين علم بهره نداشته باشد براى او امكان اجتهاد نيست . همانند فرمولهاى رياضى كه اگر كسى آگاهى از آن نداشته باشد نمىتواند مسائل و مشكلات بسيارى از علوم ، مانند فيزيك ، شيمى ، هيئت ، نجوم و مانند آن را حلّ كند . همچنين در باب اجتهاد اگر كسى از قواعد و فرمولهاى علم اصول آگاهى نداشته باشد ، نمىتواند مجتهد بشود و بايد اين علم را از روى اجتهاد و نظر بداند ، نه از روى تقليد ؛ يعنى در مسائل اصولى بايد خودش صاحب نظر باشد .\r\nبه هر حال ، دليل توقّف اجتهاد بر علم اصول را مىتوان در تعريف و موضوع علم اصول يافت ، زيرا موضوع علم اصول ، ادلّهء اربعه ( كتاب ، سنّت ، اجماع و عقل ) و يا به طور كلّىتر « الحجة فى الفقه » است ، يعنى هر دليل كلّى كه در فقه بر آن تكيه مىشود .\r\nبنابراين ، بدون علم اصول حجيّت ظواهر كتاب اللَّه و سنّت و حجيّت خبر واحد و اجماع و دليل عقل مشخص نمىشود و شرايط هر يك از اين ادلّه را بايد در علم اصول جستجو كرد . مثلًا يكى از ادلّهء احكام شرعيّه ، عقل است بايد ديد مقصود از آن عقل نظرى است يا بديهى ، مستقل از كتاب و سنّت است يا غير مستقل ؛ و يا اينكه يكى از ادلّه ، اجماع است . بايد روشن شود آيا اجماع به معناى اتّفاق همهء علماى اعصار است يا علماى عصر واحد ، اجماع دخولى است يا كشفى و حدسى .\r\nهمچنين در مورد حجيّت خبر ثقه ، گاه روايات ثقات با هم متعارضند و هنگام تعارض چه امورى مىتواند سبب ترجيح شود و اگر كار ترجيح به جايى نرسيد آيا حكم ، تخيير ميان دو خبر متعارض است يا هر دو سقوط مىكند ، همهء اين مباحث را علم اصول متكفل است .\r\nاضافه بر اينها مصاديقى از ظواهر الفاظ است كه در جايى ديگر ( صرف و نحو و لغت ) تبيين نشده ، مانند ظهور صيغهء امر در وجوب يا فوريت و ظهور صيغهء نهى در حرمت و دوام ، و نيز ظهور عام تخصيص خورده در باقى مانده و امثال اينها كه امروز در علم اصول ، حق آن به طور كامل ادا شده است .\r\nاز اينها كه بگذريم ، در صورتى كه فقيه به هيچ يك از ادلّهء چهارگانه دسترسى پيدا نكند و در شك باقى بماند كه آيا فلان عمل حرام است يا حلال ، واجب است يا مستحب ، تكليف او برائت است يا احتياط ، استصحاب است يا تخيير . همهء اين مسائل در علم اصول تبيين شده و هر فقيهى بدون آگاهى كامل از آنها دچار مشكل خواهد شد .\r\nدر يك كلمه مىتوان گفت : نياز فقيه به « علم\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاصول » در استنباط احكام شرع ، از تمام علوم پيش نياز بيشتر است ، زيرا در هر گام با اصل يا قاعده‌اى روبه‌رو است كه فقط در علم اصول تبيين شده است .\r\nبنابراين ، نياز به علم اصول براى رسيدن به اجتهاد امرى ضرورى و لازم است و تقريباً همه دانشمندان اسلامى ، جز گروهى اندك ، معترفند كه علم اصول يكى از پيش نيازهاى اساسى براى اجتهاد است ، « 1 » تا جايى كه حتّى فخر رازى گفته است :\r\n« إنّ أهمّ العلوم للمجتهد ، علم اصول الفقه ؛ مهم‌ترين علوم مورد نياز مجتهد ، علم اصول فقه است » . « 2 »\r\nمرحوم آية اللَّه خويى مىگويد :\r\n« و أمّا علم الأُصول فتوقّف الاستنباط عليه أوضح من أن يخفى ؛ متوقّف بودن استنباط بر علم اصول بسيار واضح و روشن است » . « 3 »\r\n\r\nمخالفت اخبارىها با علم اصول :\r\nبا اينكه نياز فقيه به علم اصول از بديهيّات است ، ولى گروه اندكى به نام « اخبارىها » به علّت وجود بعضى از شبهات ، در اين امر ترديد كرده‌اند .\r\nآنها معتقدند كه علم اصول در زمان پيامبر صلى الله عليه و آله و زمان ائمّه عليهم السلام مدوّن نبوده ، بلكه پس از عصر آنها تدوين شده و ما قطع داريم محدّثانى كه حاملان اخبار پيامبر اكرم صلى الله عليه و آله و اهل بيت عليهم السلام هستند به اخبار عمل مىكردند ، نه علم اصول ؛ و پيغمبر اكرم صلى الله عليه و آله و ائمه اهل بيت عليهم السلام آنها را تأييد مىكردند .\r\nاين داستان تا قرن چهارم هجرى ، ادامه داشت و در اين زمان بود كه علم اصول به صورت مستقل تدوين شد و در واقع علم اصول بدعتى است كه حادث شده و نبايد به بدعت تمسّك كرد ! « 4 »\r\nپاسخ :\r\nأوّلًا : آنچه آنها مطرح كرده‌اند در واقع مجرّد ادّعاست و اگر اخبارىها از وجود علم اصول در ميان اصحاب حديث آگاهى كافى ندارند ، دليل بر فقدان آن علم در ميان آنها نيست . افزون بر اين ، مدوّن نبودن يك علم در عصر و زمانى ، دليل بر نبودن آن علم هم نيست . مثلًا مىدانيم كه امير مؤمنان على عليه السلام به أبو الأسود دؤلى دستور تدوين علم نحو را داد . آيا معناى اين دستور اين است كه تا آن زمان رعايت قواعد نحو در ميان عرب رايج نبوده است ؟\r\nبه بيان ديگر با تتبّع در اخبار نبىّ اكرم صلى الله عليه و آله و اهل بيت عليهم السلام ، روشن مىشود كه قواعد اين علم به صورت پراكنده و ساده در ميان اصحاب و ياران رسول گرامى اسلام صلى الله عليه و آله و اهل بيت عصمت عليهم السلام به كار گرفته مىشد . مانند احكام متعارضين ، استصحاب ، عام و خاص ، مطلق و مقيد ، ناسخ و منسوخ ، محكم و متشابه و جواز نقل حديث به معنا و مسألهء افتا و\r\n\r\n\r\n","description":"","footnote":"\r\n( 1 ) . مبادئ الوصول الى علم الاصول ، ص 242 ؛ نهاية الافكار ، ج 4 ، ص 227 ؛ فوائد الحائريه ، ص 336 ؛ منتهى الاصول ، ج 2 ، ص 793 ؛ ارشاد الفحول ، ص 420 ؛ المستصفى ، ج 2 ، ص 351 ؛ الاجتهاد فى الشريعة الاسلاميّه ، ص 29 .\r\n( 2 ) . المحصول ( فخر رازى ) ، ج 2 ، ص 435 .\r\n( 3 ) . مصباح الاصول ، ج 3 ، ص 444 .\r\n( 4 ) . فوائد المدنيّه ( مولى محمّد امين استرآبادى ) ، ص 30 - 29 .\r\n","page_name":" 315 ","page_number":315},
  {"content":"\r\n\r\nتقليد عامى و مانند آن . اينها همه از مسائل علم اصول بوده كه در آن اعصار رواج داشته است .\r\nآرى ! همه اين اصول و قواعد به صورت ساده و غير مدوّن مورد استناد بوده است ، ولى اين دليل نمىشود كه علم اصول وجود نداشته و بدعت به شمار مىآيد .\r\nثانياً : كتب متعدّدى در آن اعصار تدوين شده كه مورد انكار ائمّهء معصومين عليهم السلام و فقهاى اسلام قرار نگرفت ، مانند كتاب اختلاف الحديث و مسائله از يونس بن عبد الرحمن ( م 208 ) كه دربارهء تعادل و تراجيح يكى از مباحث علم اصول است . وى از اصحاب امام موسى بن جعفر و على بن موسى الرضا عليهما السلام بوده است . « 1 »\r\nكتاب ديگرى كه ابو سهل نوبختى ، اسماعيل بن على بن اسحاق تأليف كرد و به الخصوص و العموم ناميده شد كه حاوى يكى از مباحث علم اصول است . « 2 »\r\n\r\nنزاع لفظى\r\nحق آن است كه نزاع بين اصولىها و اخبارىها ، واقعى و ماهوى نيست و بر دو گونه است ؛ در يك بخش لفظى و در بخش ديگر معنوى است .\r\nبخش اوّل . سلسله بحثهايى است كه اخباريها از جمله مولى محمّد امين استرآبادى از آن دفاع مىكنند و از مباحث علم اصول به شمار مىآيد .\r\nتوضيح اينكه : چون اخبارىها مدرك احكام را منحصر به كتاب و سنّت مىدانند و سنّت هم در همهء موارد به حدّ تواتر وجود ندارد و همه جا قرينه‌اى كه مفيد علم باشد نيست ، ناچار بايد به اخبار آحادى تمسّك كنند كه مدّعى حجّيت قطعيهء آنها هستند ، و حجيّت ظواهر الفاظ را بپذيرند . و در موارد تعارض اخبار ، به قواعد باب تعادل و تراجيح ، و در فقدان مرجح به تخيير و در فقدان نص به اصول عمليّه رجوع كنند . هر چند آن اصل عملى مورد قبول در نظر اخبارىها أصالت احتياط باشد .\r\nشكى نيست كه جايگاه اين گونه مباحث علم اصول است ، پس اخباريها براى تنقيح قواعد تعادل و تراجيح و اثبات حجّيت خبر واحد و ظواهر الفاظ و اصالت احتياط و جز آنها نياز به بهره‌گيرى از علم اصول دارند ، هر چند نام علم اصول را نبرند . پس انكار آنها در اين گونه موارد واقعى نيست بلكه نزاع لفظى است ، چون عملًا آن را پذيرفته‌اند . « 3 »\r\nمؤيّد اين گفته مطالبى است كه محدّث بحرانى رحمه الله صاحب كتاب الحدائق الناظرة فى أحكام العترة الطاهرة عليهم السلام در مقدّمهء آن آورده است . ايشان با اينكه از محدّثان و اخبارىهاى معروف است ، در مقدّمهء كتاب ، از دوازده امر بحث كرده كه اكثر آنها از مباحث اصولى است . مثلًا در مقدّمهء دوم از حجّيت خبر واحد بحث كرده و در مقدّمهء سوم ، بحث مدارك احكام شرعيّه را مطرح كرده كه از جملهء آنها حجّيت ظواهر كتاب و اجماع و اصل عدم و اصل برائت در\r\n\r\n\r\n","description":"","footnote":"\r\n( 1 ) . معجم رجال الحديث ، ج 20 ، ص 199 .\r\n( 2 ) . رجال النجاشى ، رقم 68 ، ص 31 .\r\n( 3 ) . انوار الاصول ، ج 3 ، ص 623 .\r\n","page_name":" 316 ","page_number":316},
  {"content":"\r\n\r\nشبهات وجوبى و مقدّمهء واجب و دلالت امر به شىء بر نهى از ضد و قياس اولويت و منصوص العلة است كه تمام اينها جزء مباحث علم اصول است .\r\nدر مقدّمهء ششم ، بحث تعارض أدلّه را عنوان كرده و در مقدّمهء هفتم ، از دلالت امر و نهى بر وجوب و تحريم سخن مىگويد ؛ در مقدّمهء هشتم ، بحث حقيقت شرعيّه را عنوان كرده و در مقدّمهء نهم معنا و مفهوم مشتق را بررسى كرده ؛ در مقدّمهء دهم از حجّيت دليل عقلى و عدم آن سخن گفته و در مقدّمهء يازدهم قسمتى از قواعد فقهى را ذكر كرده است . « 1 » غالب اينها نيز جزء مسائل علم اصول است .\r\nتا اينجا روشن شد كه در اين گونه مباحث هر دو گروه ( اخبارى و اصولى ) لزوم بررسى يك سلسله مباحث را كه بخش عمده علم اصول را تشكيل مىدهد ، قبول دارند . پس در واقع نزاع در انكار علم اصول ، واقعى و معنوى نيست ، بلكه لفظى و صورى است .\r\nبخش دوم . موارد اين بخش مباحثى است كه نزاع در آن معنوى و حقيقى است و بسيار كم است .\r\nگرچه بعضى چون شيخ عبد اللَّه بن صالح بحرانى در كتاب منية الممارسين فى أجوبة مسائل شيخ ياسين موارد اختلاف را تا چهل و سه مورد برشمرده است « 2 » ، ولى حق آن است كه اين تعداد ، رقم واقعى نيست ، چون تعداد زيادى از آن در واقع از شاخه‌هاى دليل عقل است كه اخبارىها انكار مىكنند . بنابراين ، صحيح آن است كه بگوييم موارد اختلاف بين اصولى و اخبارى از تعداد انگشتان دست تجاوز نمىكند و عمدهء آن سه مورد است :\r\n1 . در تعداد ادلّهء شرعيّه كه نزد اصولىها چهار دليل است ؛ كتاب ، سنّت ، اجماع و عقل . اخبارىها ادلّه را منحصر به كتاب و سنّت مىدانند ، ولى با اندك تأمّل معلوم خواهد شد كه اين اختلاف جزئى است ، چون بسيارى از اصولىهاى اماميّه اجماع را از باب كاشفيّت از رأى و نظر معصوم عليه السلام حجّت مىدانند نه براى نفس اتّفاق و اجماع علما و فقها . در نتيجه بازگشت اجماع كه نزد اصولىها يكى از ادلّه است ، به همان سنّت است .\r\nاما دليل عقلى ، اخبارىها به طور كلّى منكر حجّيت آن نيستند بلكه در بعضى موارد حجّيت عقل را قبول دارند و تنها در بعضى موارد منكرند ؛ مثلًا در احكام بديهى عقلى و احكام نظرى كه مبتنى بر مقدّمات حسّى است ، مانند رياضيات و نجوم ، آنها را حجت مىدانند ، ولى احكام عقلى نظرى را كه بر اساس مقدّمات حسّى يا قريب به حس نباشد ، حجّت نمىدانند و چنين استدلال مىكنند كه در دليلهاى عقلى نظرى خطا فراوان است ، از اين رو ، نمىتواند مورد اعتماد باشد .\r\nبه همين دليل اخبارىها در مسائل عقليّه اصوليه از قبيل مقدّمهء واجب و مسألهء اجتماع امر و نهى و دلالت امر بر نهى از ضد و نظاير آن دليل عقل را پذيرفته‌اند .\r\n2 . در شبهات حكميّهء تحريميّه در صورت فقدان\r\n\r\n\r\n","description":"","footnote":"\r\n( 1 ) . الحدائق الناظرة ، ج 1 ، ص 133 .\r\n( 2 ) . همان مدرك ، ص 167 .\r\n","page_name":" 317 ","page_number":317},
  {"content":"\r\n\r\nنص . در جايى كه مجتهد با فحص و تحقيق كامل به دليل معتبرى دست نيافت ، اصولىها معتقدند با تمسّك به اصل برائت بايد حكم به جواز كرد ، در حالى كه اخبارىها معتقد به احتياط هستند و در مورد شك در حرمت ، حكم به وجوب احتياط مىكنند .\r\n3 . در حجيّت ظواهر كتاب خدا ؛ گفته شده است كه آنها ظواهر كتاب را حجّت نمىدانند ، ولى اصولىها ظواهر قرآن را حجّت مىدانند .\r\nالبتّه بايد توجّه داشت كه نزاع بين اين دو در اين مسأله صغروى است ، نه كبروى « 1 » ، يعنى هر دو گروه معتقدند كه سيرهء شارع مقدّس همانند سيرهء ساير عقلا و مردم معمولى در محاورات روزانه ، بر اين است كه به ظواهر كلام متكلّم اخذ مىكنند ، يعنى همان گونه كه ساير مردم در مقام تفهيم مقصود خود به مخاطبين ، اعتمادشان بر اصل عدم قرينه است ، شارع مقدّس نيز سيره و روش او چنين است . ولى اخباريها مدعى هستند كه خطابات قرآنى در مقام افادهء مقصود به نحو مستقل نيستند و بدون ضميمه شدن تفسير پيغمبر اكرم صلى الله عليه و آله و اهل بيت عليهم السلام به آن ، ظهورى ندارند ، نه اينكه ظهور دارند ولى حجّت نيستند . « 2 »\r\nاز آنچه گذشت روشن شد كه موارد اختلاف بين دو گروه اصولى و اخبارى بسيار نادر و محدود است و اين مقدار اختلاف نظر ميان فقها و علما طبيعى و عادى است . همان‌طور كه خود علماى اصول نيز در مسائل مختلف گاه با يكديگر اختلاف نظر دارند و اين مقدار از اختلاف نبايد موجب آن گردد كه دانشمندان اخبارى بر علماى اصول خرده گيرند و افكار آنها را تقبيح كنند ، در مقابل نيز خرده‌گيرى علماى اصول نسبت به علماى اخبارى صحيح نيست ، و شاهد بر اين گفتار مباحثى است كه صاحب الحدائق الناظرة ، شيخ يوسف بحرانى كه از محدّثان مشهور در قرن سيزدهم است آنها را بيان كرده است . « 3 »\r\nبنابراين ، اختلاف اخبارىها با اصولىها همانند اختلاف اصولىها با يكديگر در پاره‌اى از مسائل علم اصول است و اين اختلاف نظر موجب صف‌بندى در برابر يكديگر نمىشود .\r\nاين اختلافات به نوعى ديگر و به مراتب تأثيرگذارتر ميان اهل حديث و اهل رأى و يا ظاهريون و اهل رأى در ميان اهل سنّت نيز وجود دارد . اصحاب مدرسهء حديث كه مخالف رأى و قياس بودند روايات و كلمات فراوانى را در مذمت اصحاب رأى نقل كرده‌اند . « 4 »\r\nهمچنين عده‌اى در ميان اهل سنّت با علم اصول مخالفت كردند و شبهاتى را در اين باره مطرح ساختند . « 5 »\r\n\r\n\r\n","description":"","footnote":"\r\n( 1 ) . فرائد الاصول ، ص 34 .\r\n( 2 ) . أنوار الأصول ، ج 3 ، ص 624 - 623 .\r\n( 3 ) . الحدائق الناظرة ، ج 1 ، ص 169 .\r\n( 4 ) . براى آگاهى از مذمّت‌ها و اختلافات اهل حديث و اهل رأى ر . ك : اعلام الموقعين ، ج 1 ، ص 49 - 43 ؛ ملل و نحل شهرستانى ، ص 167 - 166 .\r\nشهرستانى تصريح مىكند كه : ميان اين دو فرقه ( اهل رأى و اهل حديث ) اختلافات فراوانى در فروعات پيش آمد ، در ارتباط با افكارشان كتاب‌هاى فراوانى نوشته و مناظرات زيادى انجام داده‌اند .\r\n( 5 ) . ر . ك : المهذّب فى علم اصول الفقه المقارن ، دكتر عبد الكريم النمله ، ج 1 ، ص 52 - 45 .\r\n","page_name":" 318 ","page_number":318},
  {"content":"\r\n\r\n\r\n6 . علم فقه\r\nمقصود از علم فقه كه به عنوان يكى از مبانى و مقدّمات اجتهاد و استنباط احكام مطرح است ، همان تمرين و ممارست با مسائل فقهى است . البتّه ممكن است بعضى توهّم كنند كه اجتهاد مقدّمه و وسيله براى تحصيل فقه و فقه ذى المقدمه آن است ، پس چگونه مىتواند مقدّمه اجتهاد باشد ؟ « 1 »\r\nپاسخ اين است كه : يكى از مواردى كه در فعليّت و تحقّق اجتهاد شرط است ، - هرچند به عنوان علم مطرح نيست - استعداد و قوهء قدسيهء ملكه اجتهاد است . يعنى قوّهء ردّ فروع بر اصول و بالعكس و تنها عالم بودن به علومى كه مقدّمهء اجتهاد شناخته مىشود براى اين مهم كفايت نمىكند ، بلكه افزون بر آن بايد داراى قوه و نيرويى باشد كه بتواند ردّ فروع بر اصول و ارجاع جزئيات به كلّيات كند . مثلًا در هنگام تعارض دو دليل ، قوّهء تشخيص ترجيح يكى بر ديگرى را داشته باشد .\r\nملكهء اجتهاد و بخشى از آن ، از موهبتهاى الهى است كه به هر كسى كه آمادگى و صلاحيت در او فراهم باشد ، عطا خواهد شد و اگر شخصى از اين موهبت الهى محروم باشد نمىتواند اجتهاد كامل و صحيح را انجام دهد . چنان كه فاقد طبع شعر نمىتواند شعر بسُرايد ، اگر چه ، به همهء قواعد ادبيات و دستورهاى شعر گفتن و قافيه و جز اينها آگاهى داشته باشد ، چون طبع سليم و مساعد ، تأثير بسزايى در سرودن شعر دارد « 2 » و بخشى از آن نيز از تكرار و تمرين حاصل مىشود و نياز به تجربهء عملى دارد .\r\nهمان‌طور كه در ساير علوم و دانشها مطلب چنين است كه بدون تمرين و تطبيق دانسته‌هاى علمى در خارج ، آن ملكهء خاص حاصل نمىشود . مثلًا دانشجويان رشته پزشكى همزمان با تحصيل علم در دانشگاه‌ها ، در بيمارستانها مشغول كار طبابت مىشوند تا همراه تحصيل ، تجربهء عملى و ممارست ، به آن ضميمه شود تا قوّهء كامل طبابت حاصل گردد .\r\nبنابراين ، براى تحقّق ملكه اجتهاد نياز به تمرين و ممارست در مسائل فقهى و ردّ فروع بر اصول و بالعكس است .\r\nمثلًا اگر از مجتهد سؤال شود كه شخصى نماز ظهر و عصر را خوانده و علم اجمالى دارد كه در يكى از اين دو نماز ، بدون طهارت بوده ، ولى به صورت معيّن و مشخص نمىداند كدام بوده ، تكليف چيست ؟\r\nدر اينجا مجتهد بايد بداند كه مورد سؤال از قبيل موارد تطبيق قاعدهء احتياط است يا قاعدهء فراغ تا بر هر كدام ثمرهء خاص خودش را مترتب كند ، و اين آگاهى از طريق تمرين و ممارست حاصل مىشود .\r\nگروهى از علماى اسلام به اين شرط ، يعنى ممارست در فقه به عنوان مقدّمهء اجتهاد اشاره كرده‌اند . « 3 »\r\n\r\n\r\n","description":"","footnote":"\r\n( 1 ) . عناية الاصول ، ج 6 ، ص 192 ؛ المحصول فى علم اصول الفقه ( فخر رازى ) ، ج 2 ، ص 435 ؛ در المحصول فخر رازى چنين آمده : « و أمّا تفاريع الفقه فلا حاجة اليها لأنّ هذه التفاريع ولّدها المجتهدون بعد أن فازوا بمنصب الاجتهاد فكيف تكون شرطاً فيه ؛ و اما فروع‌سازى فقهى نيازى به آن در اجتهاد نيست ؛ چرا كه اين تفريعات را مجتهدان پس از رسيدن به جايگاه اجتهاد پديد مىآورند . لذا چگونه مىتوان آن را شرط اجتهاد دانست ؟ » .\r\n( 2 ) . قوانين الاصول ، ج 2 ، ص 405 .\r\n( 3 ) . الفوائد الحائريه ، ص 337 ؛ المستصفى ، ج 2 ، ص 353 ؛ ارشاد الفحول ، ص 420 ؛ انوار الاصول ، ج 3 ، ص 626 .\r\n","page_name":" 319 ","page_number":319},
  {"content":"\r\n\r\n\r\n7 . علم به قواعد فقهى\r\nشكى نيست كه يكى از مقدّمات مهم استنباط و اجتهاد در احكام ، علم به قواعد فقهى است ، « 1 » و تأثير عظيم و گسترده‌اى كه اين علم در اجتهاد و استنباط دارد بر كسى مخفى نيست . ولى متأسّفانه غالباً از آن به عنوان مقدّمهء اجتهاد نام نبرده‌اند . شايد از آن رو كه فكر مىكنند قواعد فقهى همان فقه است و چيز جدايى نيست ، در صورتى كه قواعد فقهى ، علم مستقلّى است كه هم با علم اصول فقه و هم با علم فقه تفاوت دارد ، و اينجا جاى شرح اين مطلب نيست و تنها اجمالًا به تعريف آن و بيان بعضى از اقسام قواعد فقهى اكتفا مىشود .\r\nتعريف قواعد فقهى « 2 » : قواعد فقهى عبارت است از احكام عامى كه در ابواب مختلف فقه جارى مىشود و مانند برزخى بين اصول فقه و علم فقه است ، به اين ترتيب كه تفاوت آن با مسائل اصولى اين است كه هميشه متضمّن حكمى از احكام كلى است كه بر محور موضوع كلى دور مىزند و تفاوت آن با مسائل فقهى در اين است كه در فقه همواره سخن از احكام خاص روى موضوعات جزئى گفته مىشود .\r\nاقسام قواعد فقهى « 3 » : بعضى از قواعد فقهى اختصاص به باب خاصّى از ابواب فقه دارد مثل قاعدهء « طهارت » كه فقط در ابواب طهارت و نجاست جارى مىشود و قاعدهء « لا تعاد » و قاعدهء « فراغ و تجاوز » كه فقط در ابواب نماز و عبادات جارى مىشوند ، و قاعدهء « ما يُضمن بصحيحه يُضمن بفاسده » و « ما لا يُضمن بصحيحه لا يُضمن بفاسده » كه در باب معاملات به معناى اخص جريان دارد و بعضى ديگر از قواعد فقهى به باب خاصّى از ابواب فقه اختصاص ندارند ، بلكه در اكثر يا جميع ابواب فقه جارى مىشوند جز آن كه مانعى از جريان آن منع كند ، مثل قاعدهء « لا ضرر » و « لا حرج » . درست است كه اين قواعد به موضوع معيّنى اختصاص دارد ، چون اين دو بر محور موضوعات ضررى و حرجى دور مىزند ، ولى تقريباً در تمام ابواب فقه مىتوان از آنها استفاده كرد .\r\nاز اين اشاره كوتاه به قواعد فقهيّه معلوم مىشود كه فراگيرى و دانستن آنها به عنوان پيش نياز اجتهاد لازم و ضرورى است .\r\n« ابن سبكى » مىگويد : « براى مجتهد لازم است كه به قواعد مهم فقهى آشنايى داشته باشد تا با ممارست در آن و اكتساب نيروى استنباط ، به فهم مقصود شارع نائل آيد » .\r\nسپس به نمونه‌هايى از قواعد فقهى اشاره مىكند ، مانند :\r\n1 . « الضرر يُزال » ، ( قاعدهء لا ضرر ) .\r\n2 . « اليقين لا يزول بالشّك » ، ( قاعدهء استصحاب ) .\r\n3 . « الضرورات تبيح المحظورات » .\r\n\r\n\r\n","description":"","footnote":"\r\n( 1 ) . أنوار الأصول ، ج 3 ، ص 628 ؛ جمع الجوامع ( ابن سبكى ) ، ج 2 ، ص 401 .\r\n( 2 ) . القواعد الفقهيّه ، ج 1 ، ص 18 - 11 .\r\n( 3 ) . همان مدرك .\r\n","page_name":" 320 ","page_number":320},
  {"content":"\r\n\r\n4 . « الضرر الأشدّ يزال بالضرر الأخف » ، ( قاعدهء أهمّ و مهم )\r\n5 . « درء المفاسد أولى من جلب المنفعة » .\r\n6 . « الحرج شرعاً مرفوع » ، ( قاعدهء لا حرج ) . « 1 »\r\nيادآورى :\r\nيكى از شرايط و مقدّمات اجتهاد و استنباط احكام اين است كه شخص به موارد اجماع فقها آگاهى داشته باشد تا از فتوا دادن بر خلاف اجماع اجتناب كند و اين مطلب وقتى حاصل مىشود كه شخص با كتابهاى فقهى استدلالى بلكه با متون فقهى ، ارتباط مستمرّ داشته باشد ، لذا شناخت فقه و فتواى فقها از شرايط اجتهاد صحيح است نه از مكمّلات آن .\r\nبلكه حقّ و انصاف آن است كه بگوييم فهم اخبار و احاديث به گونهء صحيح نيز امرى است كه بدون ممارست با كتابهاى فقهى و حديثى حاصل نمىشود چه رسد كه مجتهد بخواهد تشخيص دهد فلان حديث موافق كتاب و سنّت است يا نه ، يا مخالف فتواى فلان گروه از فقهاست يا نه .\r\nگروهى از علما به اين شرط ، يعنى دانستن موارد اجماع براى تحصيل اجتهاد صحيح ، اشاره كرده‌اند ، از جمله : فخر رازى در المحصول « 2 » ، غزالى در المستصفى « 3 » ، ميرزاى قمى در قوانين الاصول « 4 » و سيّد محمّد مجاهد در مفاتيح الاصول . « 5 »\r\n\r\nخلاصه و نتيجهء بحث‌هاى گذشته :\r\nتا اينجا علومى را كه مىتوانست مقدّمه براى اجتهاد باشد و در كلام و عبارات علما و فقها آمده بود برشمرديم و آن بر دو قسم است : نخست علومى كه نزد اكثر يا همهء علماى اسلام به عنوان پيش نياز اجتهاد شناخته شده كه عبارتند از :\r\n1 . علم لغت 2 . علم صرف 3 . علم نحو 4 . علم تفسير در حدّ آيات الاحكام 5 . علم اصول فقه 6 .\r\nعلم فقه 7 . قواعد فقهيّه .\r\nديگر علومى كه در اعتبار و مقدّمه بودن آنها براى اجتهاد بين علما اختلاف است نظير علم كلام ، فلسفه و منطق ، بلاغت ، رجال .\r\n\r\nآيا علوم و آگاهىهاى ديگرى براى اجتهاد لازم است ؟\r\nپيشرفت علوم در رشته‌هاى مختلف ، امروزه تأثير بسزايى در تنوّع و پيدايش موضوعات گوناگون و متعدّد گذاشته ، كه شايد در سابق مطرح نبوده است و اين سبب شده كه فقيهان و دانشمندان دينى بخشى از تلاشها و فعاليتهاى خود را به شناخت موضوعات اختصاص دهند . لذا به ظاهر ، مجتهد بايد از علوم سياسى و اقتصادى و پزشكى و رياضى و ساير علوم آگاهى داشته باشد .\r\nسؤال اين است كه فقيهان و عالمان دينى در اين علوم كه مربوط به شناخت موضوعات احكام\r\n\r\n\r\n","description":"","footnote":"\r\n( 1 ) . جمع الجوامع ( ابن سبكى ) ، ج 2 ، ص 401 ، به نقل از كتاب اجتهاد و سير تاريخى آن .\r\n( 2 ) . المحصول فى علم الاصول الفقه ( فخر رازى ) ، ج 2 ، ص 435 .\r\n( 3 ) . المستصفى ، ج 2 ، ص 351 .\r\n( 4 ) . قوانين الاصول ، ج 2 ، ص 404 .\r\n( 5 ) . مفاتيح الاصول ، ص 577 .\r\n","page_name":" 321 ","page_number":321},
  {"content":"\r\n\r\nمىشود بايد آگاه و صاحب نظر باشند يا نيازى نيست آنها را فرا بگيرند ، بلكه كافى است در هر موضوع تخصّصى ، به متخصّص و صاحب فن آن موضوع مراجعه كنند ؟\r\nمثلًا ، بعضى از مسائل علم هيئت به كروى بودن زمين مربوط است و همين كرويّت زمين عامل اختلاف رؤيت هلال در مكانهاى مختلف شده است .\r\nآيا فقيه بايد از علم هيئت آگاهى داشته و در آن صاحب نظر باشد تا بداند كه ممكن است ماه رمضان براى بعضى از ساكنان زمين بيست و نه روز و براى بعضى ديگر سى روز باشد ، آيا لازم است در تشخيص روز عيد فطر و عيد قربان و تشخيص جهت قبله در مكانهاى مختلف ، علم هيئت را فرا بگيرد ؟ « 1 »\r\nمثال ديگر ، آيا كسى كه دچار مرگ مغزى شده مرده و ميّت به شمار مىآيد ، تا زوجهء او از آن لحظه عدّه وفات را شروع كند و تقسيم اموال او بين وارثان مشروع باشد يا زنده است و جايز نيست آثار فوق بر وى مترتب شود ، يا در پاره‌اى از جهات حكم ميّت و در پاره‌اى حكم حىّ را دارد ؟\r\nآيا بر فقيه لازم است جهت تشخيص اين مطلب علم طبّ را بياموزد و در آن صاحب نظر شود ؟\r\nهمچنين دربارهء بيماريهايى كه باعث سلب قدرت در روزه گرفتن مىشود يا عيوب مربوط به فسخ نكاح همين پرسش مطرح است .\r\nآيا فقيه بايد علوم رياضى را بداند تا در تقسيم اموال و تعيين سهم هر يك از وارثها و حلّ مسائل ارث و اقرار و اعترافاتى كه با مسائل رياضى ارتباط دارد ، دچار مشكل نگردد ؟\r\nمثلًا ، اگر كسى گفت : « لزيد عليّ عشر لّا نصف ما لبكر و لبكر عليّ عشر لّا نصف ما لزيدٍ ؛ يعنى من به زيد به مقدار ده منهاى نصف مال بكر بدهكارم و به بكر هم به مقدار ده منهاى نصف مال زيد بدهكارم » ، آيا در اينجا فقيه بايد بداند مقدار مبلغ ثابت شده بر اثر اقرار چقدر است ؟ و دانستن آن متوقّف بر آموختن قواعد علم رياضى است ؛ يا نه وظيفهء او فقط اين است كه بگويد طبق قاعدهء\r\n« إقرار العقلاء على أنفسهم جائز » « 2 »\r\nاين اقرار صحيح است و بدهكارى ثابت مىشود ، اما تعيين مقدار آن به عهدهء كارشناسان رياضى است ؟\r\nحاصل آن كه آيا بر فقيه لازم است جهت تشخيص موضوعات احكام ، علومى از قبيل هيئت و طب و رياضى و . . . را فرا بگيرد و در آنها صاحب نظر شود ، يا نيازى نيست و كافى است در تشخيص مصاديق موضوعات به خبرگان و متخصّصان در همان علم مراجعه كند ؟\r\nپاسخ اين پرسش متوقّف بر بيان دو مقدّمه است :\r\n1 . وظيفهء فقيه ، تشخيص موضوعات كلى احكام در مقام استنباط است ، امّا تطبيق آن كلّيّات بر مصاديق خارجى و افراد ، از شئون فقيه نيست ؛ زيرا تشخيص مصاديق و جزئيات تأثيرى در استنباط\r\n\r\n\r\n","description":"","footnote":"\r\n( 1 ) . قوانين الاصول ، ج 2 ، ص 409 - 408 .\r\n( 2 ) . وسائل الشيعة ، ج 16 ، باب 3 از ابواب كتاب الاقرار ، ص 111 ، ح 2 .\r\n","page_name":" 322 ","page_number":322},
  {"content":"\r\n\r\nندارد ، اگر چه در بعضى از موارد مصاديق موضوعات كلّى مبهم بوده و فقها متصدّى بيان آن شده‌اند ، ولى اين كليّت ندارد .\r\nاگر فقيه گفت : خون نجس است . در اين مثال ، موضوعى كلّى داريم به نام « خون » و حكمى كه « نجس بودن خون » باشد ، تشخيص اين دو وظيفهء فقيه است ، اما اينكه فلان مايع خاص خون هست يا نه ، بيان آن از عهدهء فقيه خارج است .\r\nيا اگر فقيه گفت : بيمارى كه روزه براى او ضرر دارد جايز نيست روزه بگيرد . استنباط موضوع كلّى در اين مثال ( مريضى كه روزه براى او ضرر دارد ) و حكم آن ( جايز نبودن روزه براى او ) از منابع احكام يعنى كتاب و سنّت ، وظيفهء مجتهد است . امّا اينكه اين مريض خاص آيا روزه براى او ضرر دارد يا نه ؟ ديگر به فقيه ارتباط ندارد ، بلكه تشخيص آن به عهده طبيب حاذق است .\r\n2 . تشخيص موضوعات كلّى احكام كه وظيفهء فقيه است ، نيازى به دانستن و آگاهى از علوم رياضى و طبّ و هيئت و شيمى و . . . ندارد ، بلكه آن موضوعات كلّى را فقيه از منابع احكام يعنى كتاب و سنّت استخراج و استنباط مىكند . آرى ! آنچه به اين علوم نياز دارد همان تشخيص مصاديق و جزئيات آن موضوعات كلّى است كه آن وظيفهء فقيه نيست .\r\nبا توجّه به دو مقدّمهء مذكور نتيجه مىگيريم كه فقيه در تشخيص موضوعات كلّى نيازى به فراگيرى ساير علوم از قبيل رياضى و شيمى و طب و . . . ندارد و گرنه لازم مىآيد يك شخص جهت به دست آوردن رتبهء اجتهاد علوم بسيارى را بياموزد و عادتاً اين امر محال است و موجب سدّ باب اجتهاد و محروميّت غالب افراد در رسيدن به قوّهء قدسيه اجتهاد مىشود . حال آنكه كسى از فقها تاكنون چنين سخنى نگفته است ، بلكه عكس آن را معتقدند .\r\nمرحوم محقّق نراقى در اين زمينه مىگويد :\r\n« ديدن الفقهاء ، الرجوع في الموضوعات الى أهل خبرتها ؛ روش فقها در موضوعات ، مراجعه به اهل خبره و تخصص در آن موضوعات است » . « 1 » شبيه اين سخن را ديگران نيز گفته‌اند . « 2 »\r\nنتيجه آنكه در مواردى كه نياز به تشخيص جزئيات و مصاديق باشد و آنها مبهم باشند ، فقيه با رجوع به اهل تخصّص در آن فن ، مشكل را حلّ مىكند و نيازى نيست كه خود همهء آن علوم را فرا بگيرد . « 3 »\r\nيادآورى لازم :\r\nاگر درست در موضوعات احكام شرعى دقّت كنيم آنها را سه گونهء مختلف مىيابيم :\r\n1 . موضوعات مستنبطه كه فقيه آن را از ادلّه شرع استنباط مىكند مانند نماز و روزه و حج ؛ بىشك تبيين اين موضوعات بر عهدهء فقيه است چرا كه شرايط و اجزا و اركان و موانع آن از ادلّهء شرع - مخصوصاً كتاب و سنّت - استفاده مىشود .\r\n2 . موضوعات تخصّصى كه بايد از متخصّصان\r\n\r\n\r\n","description":"","footnote":"\r\n( 1 ) . مستند الشيعة ، ج 2 ، ص 121 .\r\n( 2 ) . مهذّب الاحكام ، ج 11 ، ص 387 - 386 .\r\n( 3 ) . أنوار الاصول ، ج 3 ، ص 629 .\r\n","page_name":" 323 ","page_number":323},
  {"content":"\r\n\r\nعلوم ديگر گرفته شود و شرح آن در بالا آمد .\r\n3 . موضوعات عرفى كه نياز به تخصّص علمى خاصّى ندارد ولى بايد نظر و ارتكاز عرف به طور دقيق شناخته شود و بىشكّ فقيه به خاطر ممارست دائم با اين مسائل در تشخيص اين موضوعات قوىتر است و به همين دليل ، تشخيص اين موضوعات را بر عهده مىگيرد و حكم آن را صادر مىكند و در اختيار مقلّدان مىگذارد .\r\nمثال‌هاى فراوانى در فقه براى اين قسم داريم از جمله اينكه گفته مىشود استعمال ظروف طلا و نقره حرام است . اين حكم به طور كلّى از ادلّهء شرع ثابت شده ولى در مصاديق آن شك و ترديدهاى زيادى پيدا مىشود : آيا قاب ساعت ، سرمه دان ، قاشق و امثال آن جزء ظروف ( اوانى ) محسوب مىشود ؟\r\nهمچنين در مورد وجوب سجده بر زمين و آنچه از زمين مىرويد غير از مأكولات و ملبوسات ، به عنوان يك حكم كلّى معلوم است ؛ ولى آيا داروهاى گياهى ، قشر فواكه و مانند آن از مأكولات است يا نه ؟\r\nو برگ‌هاى درختانى مانند درخت نخل كه از آن كلاه مىبافند جزء ملبوسات است يا نه ؟ تغيير تقديرى در آب‌هاى تيره كه مثلًا مقدارى از خون در آن ريخته شده مصداق تغييرى است كه موجب نجاست آب كر مىشود يا نه ؟ يا در مسائل تازه‌اى مانند مشاهدهء زنان بىحجاب در تلويزيون در پخش مستقيم آيا مصداق « نظر به نامحرم » محسوب مىشود ؟ و يا شنيدن آيهء سجده از رسانه‌هاى عمومى مصداق استماع آيات سجده و موجب وجوب سجده مىشود يا نه ؟ و امثال اين گونه موضوعات كه در سراسر فقه وجود دارد و معمولًا فقها متكفّل تشخيص موضوع مىشوند و حكم آن را بيان مىكنند . به يقين اگر تشخيص اين موضوعات به دست مقلّدان داده شود بسيارى از آنها سر در گم مىشوند و در تشخيص وظيفهء خود مىمانند لذا تشخيص اين موضوعات را مىتوان يكى از وظايف فقها دانست .\r\nالبتّه انكار نمىكنيم اگر در ميان مردم تيزهوشانى باشند كه قدرت بر تشخيص همه يا بعضى از اين موضوعات داشته باشند مىتوانند به تشخيص خود عمل كنند .\r\n\r\nتأثير زمان و مكان در اجتهاد :\r\nشكّى نيست كه زمان و مكان مىتواند به گونه‌اى خاص در اجتهاد فقيه تأثير داشته باشد . براى بررسى اين مهم ، مباحث فراوانى از قبيل : مقصود از زمان و مكان و مراد از تأثير اين دو در اجتهاد ، قلمرو و چگونگى تأثير زمان و مكان و مباحث ديگر . . . بايد مورد بحث و تحقيق قرار گيرد . چون موضوع اين بحث ، بررسى علوم پيش نياز اجتهاد است ، بحث تأثير زمان و مكان بر اجتهاد در همين مجموعه آمده است .\r\n* * *\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nمنابع و مآخذ\r\n1 . قرآن كريم .\r\n2 . نهج البلاغه ، ( با تحقيق دكتر صبحى صالح ) .\r\n3 . اجتهاد و سير تاريخى آن از ديدگاه اهل سنّت ، احمد نعمتى ، نشر احسان ، چاپ اوّل ، 1376 ش .\r\n4 . الاجتهاد اصوله و احكامه ، محمّد بحر العلوم ، دار الزهراء ، بيروت ، چاپ سوم ، 1412 ق .\r\n5 . الاجتهاد الجماعى ، دكتر شعبان محمّد اسماعيل ( استاد جامعة أم القرى ) ، دار البشائر الاسلاميّه - دار الصابونى ، بيروت ، چاپ اوّل ، 1418 ق .\r\n6 . الاجتهاد فى الشريعة الاسلاميّه ، به قلم دكتر محمّد فوزى فيض اللَّه ، مكتبة دار التراث ، كويت ، چاپ اوّل ، 1404 ق .\r\n7 . الاجتهاد و التقليد ، امام خمينى ، مؤسّسهء تنظيم و نشر آثار امام خمينى ، چاپ اوّل ، 1418 ق .\r\n8 . الاجتهاد و التقليد و الاتباع و النظر ، يحيى محمّد ، مؤسّسهء انتشار العربى ، لندن ، چاپ اوّل ، 2000 م .\r\n9 . الاجتهاد و مقتضيات العصر ، محمّد هسام الايّوبى ، دار الفكر ، عَمّان ، اردن .\r\n10 . الإحكام فى اصول الأحكام ، سيف الدين على بن ابى على آمدى ، دار الكتب العلميّه ، بيروت .\r\n11 . ارشاد الفحول الى تحقيق علم الاصول ، محمّد بن على بن محمّد الشوكانى ، دار السلام ، مصر ، چاپ اوّل ، 1418 ق .\r\n12 . الأصول العامة للفقه المقارن ، سيّد محمّد تقى حكيم ، مؤسّسهء آل البيت ، قم ، چاپ دوم ، 1979 م .\r\n13 . اعلام الموقعين عن ربّ العالمين ، ابن قيم ، دار الكتاب العربى ، بيروت ، چاپ اوّل ، 1416 ق .\r\n14 . أنوار الأصول ، تقريرات درس آية اللَّه مكارم شيرازى به قلم احمد قدسى ، مدرسة الامام على بن ابى طالب ، چاپ اوّل ، 1424 ق .\r\n15 . البحر المحيط فى اصول الفقه ، بدر الدين محمّد بن بهادر بن عبد اللَّه شافعى معروف به زركشى .\r\n16 . التنقيح ، تقريرات درس فقه آية اللَّه خويى ، به قلم ميرزا على غروى تبريزى ، مؤسّسهء آل البيت ، قم ، چاپ دوم .\r\n17 . تهذيب الأصول ، تقريرات درس امام خمينى ، به قلم آية اللَّه شيخ جعفر سبحانى ، مؤسسهء نشر اسلامى ، قم ، چاپ اوّل ، 1405 ق .\r\n18 . الحدائق الناظرة ، شيخ يوسف بحرانى ، مؤسّسهء نشر اسلامى ( وابسته به جامعهء مدرّسين حوزهء علميّهء قم ) ، قم ، چاپ اوّل ، 1363 ش .\r\n19 . دراسات فى علم الأصول ، تقريرات درس آية اللَّه سيّد أبو القاسم خويى ، به قلم سيّد على هاشمى شاهرودى ، مؤسّسهء دائرة المعارف الفقه الاسلامى ، چاپ اوّل ، 1419 ق .\r\n20 . دروس فى علم الأصول ، شهيد سيّد محمّد باقر صدر ، مؤسسهء نشر اسلامى ، قم ، چاپ اوّل .\r\n21 . الرسائل ، امام خمينى ، چاپخانه مهر ، قم ، چاپ اوّل ، 1385 ق .\r\n22 . الروضة البهية فى شرح اللمعة الدمشقيّه ، زين الدين معروف به شهيد ثانى ، دار إحياء التراث العربى ، بيروت ، چاپ اوّل ، 1403 ق .\r\n23 . سنن ابن ماجه ، حافظ أبو عبد اللَّه محمّد بن يزيد قزوينى ، دار احياء التراث العربى ، بيروت ، چاپ اوّل ، 1395 ق . .\r\n24 . شرح كفاية الأصول ، على محمّدى خراسانى ، نشر امام حسن بن على عليه السلام ، قم ، چاپ اوّل ، 1379 ش .\r\n25 . شرح مختصر ، حاجبى .\r\n26 . عناية الأصول ، سيّد مرتضى حسينى ، فيروزآبادى ، دار الكتب الاسلاميّه ، تهران ، چاپ دوم ، 13952 ق .\r\n27 . عين الأصول ، ملا احمد نراقى .\r\n28 . الفوائد الحائرية ، آية اللَّه وحيد بهبهانى ، مجمع الفكر الاسلامى ، چاپ اوّل ، 1415 ق .\r\n29 . الفوائد المدنيّة ، مولى محمّد امين استرآبادى ، دار النشر\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nلاهل البيت .\r\n30 . القواعد الفقهيّه ، آية اللَّه ناصر مكارم شيرازى ، منشورات دار العلم ، قم ، 1382 ق .\r\n31 . قوانين الأصول ، آية اللَّه ميرزا أبو القاسم قمى ، چاپ سنگى .\r\n32 . الكافى ، محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n33 . كفاية الأصول ، آية اللَّه شيخ محمّد كاظم خراسانى ، مؤسّسهء آل البيت لاحياء التراث ، قم ، چاپ دوم ، 1417 ق .\r\n34 . لسان العرب ، علّامه ابن منظور .\r\n35 . مبادى الوصول الى علم الاصول ، علّامهء حلّى ( أبو منصور حسين بن يوسف بن على بن ، مطهر قمى ) ، چاپخانه علميّه ، تهران ، چاپ دوم ، 1404 ق .\r\n36 . مجموعه مقالات كنگره فاضلين نراقى ، گروهى از نويسندگان ، دبيرخانه كنگره فاضلين نراقى ، چاپ اوّل ، 1381 ش .\r\n37 . المحصول فى علم اصول الفقه ، فخر الدين محمّد بن عمر بن الحسين الرازى ، دار الكتب العلميّة ، بيروت ، چاپ اوّل ، 1420 ق .\r\n38 . المحصول فى علم الاصول ، تقريرات درس اصول آية اللَّه شيخ جعفر سبحانى ، به قلم سيّد محمود جلالى ، نشر مؤسّسهء امام صادق ، قم ، چاپ اوّل ، 1414 ق .\r\n39 . المستصفى ، ابو حامد محمّد بن محمّد غزالى ، دار الفكر ، بيروت .\r\n40 . مستند الشيعة ، ملا احمد نراقى ، مؤسّسهء آل البيت ، قم ، چاپ اوّل ، 1415 ق .\r\n41 . مصباح الاصول ، تقريرات درس اصول آية اللَّه سيّد أبو القاسم خويى ، به قلم سيّد محمّد سرور بهسودى ، مكتبهء داورى ، قم ، چاپ دوم ، 1412 ق .\r\n42 . مصباح المنير ، احمد بن محمّد فيّومى .\r\n43 . معالم الدين فى الأصول ، شيخ حسن بن زين الدين ، مؤسّسهء نشر اسلامى ، قم ، چاپ اوّل ، 1406 ق .\r\n44 . معجم رجال الحديث ، آية اللَّه سيّد أبو القاسم خويى ، چاپ پنجم ، 1413 ق .\r\n45 . مفاتيح الأصول ، سيّد محمّد مجاهد .\r\n46 . المفردات ، راغب اصفهانى .\r\n47 . مقائيس اللغة ، أبو الحسين احمد بن فارس .\r\n48 . منابع استنباط حقوق اسلامى ، دكتر أبو الحسن محمّدى ، انتشارات دانشگاه تهران ، چاپ هشتم ، 1373 ش .\r\n49 . مناهج الاحكام و الاصول ، ملّا احمد نراقى .\r\n50 . المنطق ، محمّد رضا مظفر ، دار التعارف ، بيروت ، 1400 ق .\r\n51 . منع الموانع عن جمع الجوامع ، عبد الوهاب بن على السبكى ، دار البشائر الاسلامية ، بيروت ، چاپ اوّل ، 1420 ق .\r\n52 . منتهى الأصول ، آية اللَّه سيّد ميرزا حسين بجنوردى ، مؤسّسهء عروج ، چاپ اوّل ، 1421 ق .\r\n53 . المهذّب فى علم اصول الفقه المقارن ، دكتر عبد الكريم نمله ، مكتبة المرشد ، رياض ، چاپ اوّل ، 1420 ق .\r\n54 . مهذّب الأحكام ، آية اللَّه سيّد عبد الأعلى سبزوارى ، مؤسّسة المنار ، قم ، چاپ چهارم ، 1416 ق .\r\n55 . نهاية الافكار ، تقريرات درس اصول آية اللَّه آقا ضياء الدين عراقى ، به قلم آية اللَّه شيخ محمّد تقى نجفى بروجردى ، مؤسّسهء نشر اسلامى ، قم ، چاپ اوّل ، 1405 ق .\r\n56 . وسائل الشيعة ، محمّد بن حسن حرّ عاملى ، دار احياء التراث العربى ، بيروت ، چاپ چهارم ، 1391 ق .\r\n57 . الوجيز فى اصول التشريع الاسلامى ، دكتر محمّد حسين هيتو ، مؤسّسة الرسالة ، بيروت ، چاپ اوّل ، 1421 ق . .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\n11 - سرچشمهء اختلاف فتاوى\r\nحكم الهى يكى بيش نيست\r\nفراوانى مشتركات فقهى\r\nعوامل اختلاف در مسائل خلافيّه - اختلاف در پاره‌اى از منابع استنباط احكام\r\n- دسترسى يا عدم دسترسى به برخى از احاديث\r\n- اختلاف در معيار وثاقت راويان\r\n- اختلاف در جهت صدور حديث\r\n- اختلاف در نسخ حكم\r\n- اختلاف قرائت آيات يا نقل متون احاديث\r\n- اختلاف در دلالت آيات و روايات\r\n- اختلاف در ترجيح ادلّهء متعارض\r\n- اختلاف در موارد حجيّت اصول عمليّه\r\n- اختلاف در مورد محدودهء قواعد فقهيّه\r\n- اختلاف در دايرهء حجيّت عقل\r\n- اختلاف در اقسام اجماع\r\n- تأثير شرايط اجتماعى در فتواى مجتهد\r\n\r\n","description":"","footnote":"","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\nسرچشمهء اختلاف فتاوى\r\n\r\nپيشگفتار :\r\n\r\nالف ) حكم الهى يكى بيش نيست\r\nمىدانيم شريعت واقعى اسلام و احكام و تكاليف و قوانين حيات‌بخشى كه خداوند بر رسول گرامى اسلام ، حضرت محمّد صلى الله عليه و آله نازل فرموده ، يكى بيش نيست . و اگر اختلافى در احكام فقهى و فتاواى فقيهان مشاهده مىشود ناشى از اختلاف برداشت آنان از منابع فقهى شريعت است .\r\n\r\nب ) فراوانى مشتركات فقهى\r\nاين نكته قابل توجّه است كه سخن از عوامل اختلاف آراى فقهى و گسترهء آن با همهء تنوعى كه دارد فقط در « محدودهء اندكى » از « فقه و شريعت كامل اسلام » است ، و فقهاى مذاهب اسلامى در اكثر مسائل فقهى اتّفاق نظر دارند ، كلّيّات تمام ابواب فقهى مانند : نماز ، روزه ، خمس ، زكات ، حج ، جهاد ، انواع معاملات و قراردادهاى اجتماعى و خانوادگى و نيز بسيارى از عناصر و احكام و شرايط اصلى هر كدام مانند : اركان نماز ، تكبير ، نيّت ، قرائت ، ركوع ، سجود ، تشهد ، سلام و شرايطى مانند طهارت و قبله و مانند آنها و نيز تمام احكامى كه صريح آيات قرآن يا احاديث متواتر نبىّ گرامى اسلام صلى الله عليه و آله به بيان آنها پرداخته است و ساير ضروريات فقه اسلامى همه از مشتركات فقه اسلام است كه تمامى فقيهان همه مذاهب اسلامى بر آنها اتّفاق نظر دارند .\r\nالبتّه برخى از مسائل فرعى اين ابواب كه فاقد دليل قطعى و متفق عليه باشد ، در « حوزهء اجتهاد و استنباط فقيهان اسلام » قرار گرفته و هر مجتهدى با سعى و تلاش به جستجوى دلايل مناسب جهت كشف حكم شرعى مىپردازد و قوىترين دليل را برگزيده و بر طبق آن فتوا مىدهد و اختلاف فتوا تنها در اين حوزه است .\r\nج ) مسائل اختلافى دو نوع است : برخى از آنها اختلاف بين مذاهب است كه مذاهب گوناگون اسلامى بر اثر اختلاف در مبانى مذهبى و فقهى به اختلاف نظر فقهى مىرسند ، و برخى از مسائل\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاختلافى بين فقهاى يك مذهب است كه عوامل جزئى ترى موجب اختلاف رأىشان مىشود ، معمولًا كتاب‌هاى « فقه مقارن » به معرفى نوع اوّل پرداخته و كتاب تفصيلى فقه هر مذهب متكفل عرضهء نوع دوم مسائل اختلافى است .\r\nد ) اكثريّت قاطع فقيهان مذاهب بر اساس اصل « تخطئه در اجتهاد » و نفى نظريه تصويب ، رأى مجتهد را خطاپذير شمرده و لذا هر مجتهدى كه در مسائل فرعى فقهى حكمى را از دلايل غير قطعى استنباط كرد ، ادعا نمىكند كه « حكم خدا قطعاً همين است و بقيّهء فتاواى فقيهان ديگر ضد اسلام است » ، بلكه فتواى خويش را كه نزديك‌تر به واقع مىبيند ، بر خود و پيروانش حجّت دانسته ، ضمن اينكه احتمال صحت فتواى ديگران را نيز مىدهد ، و اين ويژگىِ سلامت فقيهان از جمود ، از افتخارات فقاهت در اسلام است .\r\nبر اين اساس نه تنها فقيهان آگاه ، آرا و فتاواى مخالف ديگر فقيهان را تحمّل مىكنند ، بلكه فقيه جامع الشرائط كه احياناً على رغم تلاش و تتبع و حفاظت بر روش ويژه فقاهت دچار خطا شده باشد او را مأجور عند الله مىدانند ( للمصيب أجران و للمخطئ أجرٌ واحد ) . « 1 »\r\nه ) نبايد گمان شود كه اختلاف آرا و فتاواى فقيهان بىاساس بوده و هر فقيهى طبق ميل و حدس شخصى خويش فتوايى به نام دين داده است ، بلكه خود را تابع قرآن كريم و سنّت و منابع دينى دانسته و فقط آنچه را از اين منابع دريافت و برداشت مىكند به عنوان فتوا اعلام مىدارد . حتّى اگر در مسأله‌اى فهم مطمئنى از منابع شرعى داشته باشد ، در آن مسأله فتوا نداده ، بلكه عدم موفقيّتش را در فهم حكم شرعى آن مسأله با كلماتى مانند ( احتياط واجب ، احتياط مستحب ، محل تأمّل است ) بيان مىدارد . و اگر احياناً فتاواى معدود و ناچيزى بر اثر هواهاى نفسانى از فقيهى صادر شده است ، مورد محكوميّت فقيهان قرار گرفته است .\r\nبا توجّه به اين التزام شديد فقيهان اسلام به پيروى از منابع و دلايل شرعى مىتوان دريافت كه اختلاف فتاواى فقيهان درون هر مذهب ، يا فقيهان مذاهب گوناگون ، معلول علل و عوامل فنّى است كه سبب مىشود مجتهدان هنگام استنباط احكام از منابع شرعى و اختلاف نظر در اصول و قواعد گوناگون اجتهاد و استنباط دچار اختلاف فهم و اختلاف فتوا مىشوند .\r\nآگاهى خوانندگان عزيز و كنجكاو از اين عوامل و علل فنى اختلاف فتاوا مىتواند عظمت و سختى اجتهاد و دقت شديد فقيهان را در استنباط نمايان ساخته و به تبع آن لزوم احترام به اين تلاش پرمشقّت و نگاه تكريم‌آميز به اين اختلاف فتاوا را در پى داشته باشد .\r\n\r\n\r\n","description":"","footnote":"\r\n( 1 ) . اين جملهء معروف برگرفته از اين حديث نبوى است . قال رسول اللَّه صلى الله عليه و آله : « اذا حكم الحاكم فاجتهد فأصاب فله أجران ، و إذا حكم فاجتهد فأخطأ ، فله أجر واحد » ( كنز العمّال ، شمارهء 14597 و 15019 ) .\r\n","page_name":" 330 ","page_number":330},
  {"content":"\r\n\r\nو ) مجتهد فقه اسلام بر اساس ديدگاه فوق هميشه براى دسترسى بهتر به حكم واقعى خود را نيازمند پژوهش‌هاى علمى ديگر مجتهدان و لو از ديگر مذاهب دانسته و فقهاى مذاهب اسلامى با بهره‌مندى از اين روش از دستاوردهاى علمى يكديگر بهره‌مند مىشوند ، زيرا « أعلم النّاس أعلمهم باختلاف النّاس » .\r\n\r\nعوامل اختلاف فتوا :\r\nسرچشمهء اختلاف فتاوا را مىتوان در امور ذيل خلاصه كرد :\r\n1 . اختلاف در منابع استنباط مانند بحث دربارهء حجيّت عقل نظرى و حجيّت رأى صحابى و قياس و استحسان و مانند آن .\r\n2 . عدم دسترسى بعضى از فقها به برخى از احاديث و دسترسى بعضى ديگر به آنها .\r\n3 . اختلاف نظر در حجيّت اسناد پاره‌اى از روايات به جهت اختلاف در معيار وثاقت راويان و مانند آن .\r\n4 . اختلاف در جهت صدور حديث ، مانند احتمال تقيّه يا موقّتى بودن حكم .\r\n5 . اختلاف در نسخ حكم به سبب اختلاف در ضوابط نسخ احكام ، مانند نسخ قرآن به خبر واحد .\r\n6 . اختلاف در قرائت بعضى از آيات از نظر اعراب و مانند آن و اختلاف در نقل متون بعضى از احاديث .\r\n7 . اختلاف در برداشت از آيات و روايات و فهم و تفسير آنها .\r\n8 . تعارض ادلّه و اختلاف در چگونگى مرجّحات .\r\n9 . اختلاف نظر در پاره‌اى از اصول عمليّه مانند حجيّت استصحاب و برائت در شبههء تحريميّه و غير آن .\r\n10 . اختلاف نظر در مورد محدودهء قواعد فقهيّه .\r\n11 . اختلاف در حكومت عقل در بعضى از مسائل .\r\n12 . اختلاف در كيفيت تحقّق اجماع و حجيّت آن .\r\n13 . تأثيرپذيرى بعضى از فقها از پيش فرض‌هاى ذهنى يا فرهنگ‌هاى حاكم بر محيط يا تعصبات غير منطقى و افراطى كه احياناً بعضى از فقهاى نسبت به مذهب يا مكتب خاصّى داشته‌اند .\r\nممكن است خواننده با نگاه به اين همه عوامل اختلاف فتوا گمان كند كه نبايد فقهاى اسلامى در كمتر مسأله‌اى اتّفاق نظر داشته باشند ، امّا ملاحظهء كتب فقهى فقهاى و مذاهب نشان مىدهد كه اين عوامل موجب اختلاف‌شان در كليّات ابواب فقه نشده ، بلكه در كليات فقهى اسلام همفكر و هم نظر بوده ، تنها در برخى مسائل فرعى اختلاف فتوا داشته‌اند .\r\nبديهى است اين اندازه اختلاف در فهم هم طبيعى است و هم در تمام علوم نظرى و عقلى رايج است ، حتّى در علوم تجربى كه مبتنى بر آزمايش‌هاى حسّى است و انتظار اختلاف نظر نمىرود ، بسيار\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nديده مىشود كه در تشخيص مريضى يك بيمار پس از معاينه و يا پس از آزمايش و راديولوژى ، اختلاف رأى بين پزشكان وجود دارد .\r\nتوضيح :\r\nاين عوامل عمده‌ترين اختلاف فتاوا بوده و هر كدام از اين عوامل سهمى در اختلاف فتاواى مجتهدان شيعه و فقيهان ديگر مذاهب اسلامى داشته است و در اين مقاله سعى شده است براى تبيين سهم واقعى هر كدام از اين عوامل در ايجاد اختلاف فتوا از چند زاويه مطالبى عرضه شود :\r\n1 . هر كدام از اين عوامل معرفى گردد و توضيح كوتاهى پيرامون آن داده شود .\r\n2 . مهم‌ترين آرا و نظريات مختلف پيرامون هر يك از اين عوامل با معرفى معتقدان به آن نظريات بيان گردد .\r\n3 . اهم دلايل هر نظريه در غالب موارد ارائه شود .\r\n4 . جهت روشن شدن چگونگى نقش اختلاف نظر در اين موارد در ايجاد اختلاف فتاواى فقهى براى هر يك از آنها يك يا چند مثال فقهى كه واقعاً اختلاف فتاوا در آن مسأله ناشى از اختلاف فقيهان در آن امور بوده ، عرضه گردد .\r\n\r\nعامل اوّل : اختلاف در پاره‌اى از منابع استنباط احكام\r\nبنيادىترين اختلافات فتوايى فقهاى مذاهب اسلامى ناشى از اختلاف نظر آنها در منابع استنباط احكام است كه به عمده‌ترين آنها در زير پرداخته مىشود :\r\n\r\nالف ) ظواهر آيات قرآن\r\nاوّلين و مهم‌ترين منبع استنباط احكام فقه اسلام نزد همهء فقيهان كليهء مذاهب اسلامى ، قرآن كريم است و هيچ فرقهء اسلامى و فقيه مسلمان اختلاف و ترديدى در اين اصل مسلّم ندارد . چنان كه صدها آيهء شريفهء قرآنى مشتمل بر احكام فقهيّه - كه آيات الأحكام نام دارند - نقش بنيادين را در فقه و شريعت اسلام ايفا مىكنند .\r\nالبتّه برخى آيات دلالت صريح و آشكار بر حكم شرعى دارند ، مانند :  « وَ أَحَلَّ اللَّهُ الْبَيْعَ وَ حَرَّمَ الرِّبا »  « 1 » كه دلالت صريح بر حليّت بيع و حرمت ربا داشته و آيهء  « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها »  « 2 » كه دلالت صريح بر حرمت كشتن انسان مؤمن دارد . امّا برخى آيات دلالت صريح نداشته ، بلكه ظاهر آنها در عرف دلالت بر يك حكم شرعى دارد ، مانند :\r\n « وَ أَشْهِدُوا ذَوَيْ عَدْلٍ مِنْكُمْ »  « 3 » كه ظاهرش دلالت بر وجوب حضور دو شاهد عادل در اجراى طلاق دارد . زيرا ظاهر امر دلالت بر وجوب دارد ، هر چند بعضى از آن استحباب فهميده‌اند .\r\nالبتّه در حجيّت نوع اوّل آيات - كه دلالت صريح\r\n\r\n\r\n","description":"","footnote":"\r\n( 1 ) . بقره ، آيهء 275 .\r\n( 2 ) . نساء ، آيهء 93 .\r\n( 3 ) . طلاق ، آيهء 2 .\r\n","page_name":" 332 ","page_number":332},
  {"content":"\r\n\r\nبر حكم دارند - هيچ گونه اختلافى در بين فقيهان نيست ، اما در مورد نوع دوم و حجيّت ظهور آيات اندك اختلافى وجود دارد ، زيرا اكثريّت قاطع فقيهان همه مذاهب اسلامى معتقد به حجيّت ظواهر قرآن هستند ( مگر اين كه قرينه بر خلاف اقامه شود ) . امّا تعداد اندكى از فقيهان اخبارى شيعه گفته‌اند : با توجّه به اينكه قرآن كريم فقط به بيان كليّات احكام پرداخته و تفصيل آنها توسّط پيامبر اكرم صلى الله عليه و آله و امامان اهل بيت عليهم السلام بيان شده است ، فقيه و مجتهد حق ندارد بدون مراجعه به احاديث ، ظواهر آيات قرآن را سند فتواى خويش قرار داده و در احكام فقهى نظرى كه نيازمند استدلال و تفصيل است به همان مفاهيم ظاهر آيات اكتفا كند و آنها را حجّت بداند ، بلكه بر مجتهد لازم است در اين گونه مسائل فقهى در فهم خود از ظواهر آيات قرآن تابع توضيح احاديث معصومين باشد و ظواهر آيات قرآن به تنهايى براى استنباط احكام كافى نيست .\r\nچنان كه محمّد امين استرآبادى ( م 1306 ) در كتاب « الفوائد المدنيّه » « 1 » و شيخ حرّ عاملى ( م 1104 ) در وسائل الشيعة « 2 » و شيخ يوسف بحرانى در « الحدائق الناضرة » « 3 » همين نظريه را انتخاب كرده‌اند .\r\nالبتّه اگر مقصود آنها عدم اكتفاى مجتهد در تشريح احكام فقهى به آياتى است كه فقط احكام كلّى فقهى را بيان كرده ، مانند :  « أَقِيمُوا الصَّلاةَ وَ آتُوا الزَّكاةَ » *  - زيرا شرايط و اجزا و عدد ركعات نماز و نيز موارد وجوب زكات و نصاب هر كدام در اين آيات بيان نشده - و مقصود آنها لزوم مراجعه به احاديث نبوى و امامان اهل بيت عليهم السلام جهت آشنايى با شرايط و فروع ريز فقهى هر كدام باشد ، ( چنان كه عبارات صاحب حدائق هنگام نقل نظريه شيخ طوسى بيانگر همين مقصود است ) « 4 » سخن حقّى است . زيرا همهء علماى اسلام اتّفاق نظر دارند كه فقيه بايد براى استنباط فروع احكام هر يك از اين تكاليف فقهى قرآنى به سنّت رجوع كند و اكتفا به اطلاق ظاهر اين آيات جهت نفى احتمال همه شرايط و اجزا و احكام شرعى به هيچ وجه جايز نمىباشد .\r\nلكن اگر مقصود اين دسته از اخباريون آن است كه مفاهيم ظاهر آيات قرآن به هيچ وجه - حتى پس از تتبع احاديث مربوطه - قابل استناد و داراى حجيّت نيست ، چنان كه عبارات استرآبادى در « الفوائد المدنيّه » بيانگر آن است « 5 » ، اين سخن نادرستى است .\r\nبه نظر مىرسد كه مقصود اخباريون همان احتمال اوّل است و فقهاى اخبارى و اصولى در عمل رهنمودهاى آيات شريفهء قرآن كريم و مفاهيم عرفى و ظاهرى آن را با استفاده از اصول و قواعد استنباط و به كمك احاديث صحيح پيامبر اكرم صلى الله عليه و آله و ائمّهء اهل بيت عليهم السلام به استنباط احكام فقهى پرداخته و اختلافات و مجادلات آنان به يك اختلاف لفظى\r\n\r\n\r\n","description":"","footnote":"\r\n( 1 ) . الفوائد المدنيّه ، ص 47 .\r\n( 2 ) . وسائل الشيعة ، ج 18 ، ص 129 ، باب 13 ( ابواب صفات القاضى ) .\r\n( 3 ) . الحدائق الناضرة فى احكام العترة الطاهره ، ج 1 ، ص 27 ، ( المقدمة الثالثة ) ؛ الدرر النجفيه ، ص 171 .\r\n( 4 ) . الحدائق الناضرة ، ج 1 ، ص 34 .\r\n( 5 ) . الفوائد المدنيّه ، ص 47 و 128 .\r\n","page_name":" 333 ","page_number":333},
  {"content":"\r\n\r\nنزديك است ، و جز در اندكى موارد ، اختلاف فتواى فقهى نداشته‌اند .\r\n\r\nب ) حجيّت احاديث ائمّهء اهل بيت عليهم السلام\r\nيكى از مهم‌ترين عواملى كه بيشترين نقش را در اختلاف فتاواى فقهاى شيعه و اهل سنّت داشته است ، اختلاف فقهاى اين دو مذهب در حجيّت احاديث ائمّه اهل بيت عليهم السلام و محدودهء آن است . مجموعهء ده‌ها هزار « 1 » حديث امامان دوازده‌گانه اهل بيت عليهم السلام در موضوع فقه و عقائد و اخلاق ، ميراث و گنجينهء گران بهايى از سنّت نبى اكرم صلى الله عليه و آله و معارف اسلام است كه فقط مورد بهره‌مندى جمعى از فقيهان اسلام قرار گرفته است .\r\nفقيهان اهل سنّت با استدلال به عدم اثبات حجيّت سنّت و تعاليم و رهنمودهاى امامان اهل بيت عليهم السلام و مرسل دانستن اكثر احاديث آنان و عدم اتصال سندى آن احاديث به پيامبر اكرم صلى الله عليه و آله همهء آن احاديث را - به جز اندكى انگشت شمار - كنار نهاده و بالطبع فتاواى فقهى آنان در قسمتى از مسائل هماهنگى لازم را با مضمون آن احاديث ندارد .\r\nاما فقيهان شيعه با توجّه به دلايل متعدّد از قرآن كريم و احاديث نبوى صلى الله عليه و آله موجود در كتب اهل سنّت و شيعه و توضيحات خود امامان معصوم عليهم السلام حجيّت احاديث آنان را يك حكم الهى و قرآنى ديده و دستورات آنان را از جانب پيامبر اكرم صلى الله عليه و آله لازم الاطاعة يافته و لذا بر اساس احاديث صادر شده از آن بزرگواران و طبق مُفاد آنها فتوا داده ، كه قسمتى از اين فتاوا با فتاوى فقيهان اهل سنّت متفاوت مىباشد . « 2 »\r\nبرخى از دلايل فقيهان شيعه بر حجيّت احاديث اهل بيت عليهم السلام عبارت است از :\r\n\r\n1 . روايات آنها روايت از رسول اللَّه است\r\nامام باقر و امام صادق عليهما السلام طى احاديثى تصريح و تأكيد كرده‌اند كه هيچ يك از احاديث و تعاليم‌شان فتاوا و آراى شخصى آنها نيست ، بلكه معارفى است كه نسل در نسل از جدشان پيامبر اكرم صلى الله عليه و آله دريافت كرده و همهء احاديث‌شان از طريق پدر و اجدادشان متّصل به پيامبر اكرم صلى الله عليه و آله بوده بنابراين كل احاديث ائمّهء اهل بيت عليهم السلام احاديث نبوى صلى الله عليه و آله است . « 3 »\r\n\r\n\r\n","description":"","footnote":"\r\n( 1 ) . مناسب است تنها به تعداد احاديث در دو كتاب فقهى از مجموع كتب احاديث فقهى ائمّهء اهل بيت عليهم السلام توجّه كرد :\r\nالف ) وسائل الشيعة الى تحصيل الشريعه ، تأليف شيخ محمّد حسن بن حسن حرّ عاملى ( م 1104 ) ، داراى 35840 حديث .\r\nب ) مستدرك الوسائل ، تأليف ميرزا حسين نورى ( م 1320 ) ، داراى : 23129 حديث .\r\n( 2 ) . سيّد مرتضى علم الهدى در كتاب « الانتصار » جمعى از فتاواى مختص فقه شيعه را كه از احاديث ائمّهء اهل بيت عليهم السلام اخذ شده و فقهاى اهل سنّت آن را ذكر نكرده‌اند ، با عنوان « و مما انفردت به الشيعة الاماميه . . . » گردآورى كرده است كه نزديك به 330 مسألهء فقهى است .\r\n( 3 ) . مانند : الف ) عن هشام بن سالم و حماد بن عثمان و غيره قالوا : سمعنا أبا عبد اللَّه عليه السلام يقول :\r\n« حديثى حديث ابى و حديث ابى حديث جدى و حديث جدى حديث الحسين و حديث الحسين حديث الحسن و حديث الحسن حديث امير المؤمنين و حديث امير المؤمنين حديث رسول اللَّه و حديث رسول اللَّه قول اللَّه عز و جل ؛ امام صادق عليه السلام فرمود : سخن من سخن پدر من است ، و سخن وى سخن جدم مىباشد و حديث جدّ من حديث امام حسين است و حديث او حديث امام حسن است و احاديث امام حسن احاديث امير المؤمنين است و احاديث وى احاديث پيامبر اكرم است كه سخن خداى عزّ و جلّ مىباشد » . ( جامع احاديث الشيعة ، مقدّمه ، ص 181 ، ح 113 و 114 ) .\r\nب ) عن جابر قال قلت لأبي جعفر عليه السلام اذا حدثتنى بحديث فأسنده لى . فقال : « حدثنى أبى عن جدى رسول اللَّه عن جبرئيل عن اللَّه عزّ و جل ، و كل ما احدثك بهذا الاسناد و قال يا جابر ! لحديث واحد تأخذه عن صادق خير لك من الدنيا و ما فيها ؛ جابر گفت : به امام باقر عرض كردم كه : هرگاه حديثى براى من مىگوييد ، اسناد آن را نيز براى من بيان كنيد . حضرت ( با يك پاسخ كلّى ) فرمود : ( احاديث مرا ) پدرم از جدم رسول خدا از جبرئيل از خداوند نقل كرده است . و هر حديثى كه براى تو مىگويم داراى همين سند است . پس فرمود : اى جابر ! اگر يك حديث را از يك راوى صادق و راستگو بگيرى ، از تمام دنيا و آنچه در دنيا است براى تو بهتر و ارزشمندتر است » . ( همان مدرك ) .\r\nبنابراين اگر صداقت و وثاقت امام باقر و امام صادق عليهما السلام مورد قبول فقهاى اهل سنّت باشد - كه هست - تمام احاديث اين دو امام بزرگوار و ديگر امامان اهل بيت عليهم السلام احاديث مستند نقل شده از پيامبر اكرم صلى الله عليه و آله خواهد بود و لذا حجّت شرعى بوده و بر آن اساس مىتوان - بلكه بايد - فتوا داد . ولى چون بسيارى از علماى مذاهب ديگر بر اين معنا واقف نشده‌اند ، مطابق اين احاديث فتوا نداده‌اند .\r\n","page_name":" 334 ","page_number":334},
  {"content":"\r\n\r\n\r\n2 . مقام عصمت\r\nشيعه معتقد است كه امامان اهل بيت عليهم السلام از هر گونه خطا و گناه معصوم هستند ، همان گونه كه در قرآن مجيد آمده است :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً » .  « 1 »\r\nبا توجّه به اين كه مقصود از طهارت در اين آيهء شريفه ، پاكيزگى از آلودگىهاى ظاهرى بدن و لباس نيست بلكه پاكيزگى روح از آلودگى هر گونه گناه و دروغ و شرك است ، و نيز مقصود از ارادهء الهى ، ارادهء تكوينى و قطعى ذات لايزال الهى است كه تخلف‌پذير نيست ، زيرا ارادهء تشريعى خداوند مبتنى بر تطهيرِ از گناهان ، شامل همهء انسان‌هاست ، قطعاً مقصود از ارادهء تطهير در اين آيه همان پاكيزگى اهل بيت عليهم السلام از هر گونه گناه است كه مفهوم « عصمت » مىباشد .\r\nده‌ها نفر از محدّثان اهل سنّت و پيروان مكتب اهل بيت عليهم السلام در كتب خويش تصريح كرده‌اند كه شأن نزول اين آيه علاوه بر پيغمبر اكرم صلى الله عليه و آله « حضرت على ، فاطمه ، حسن و حسين عليهم السلام » بودند . « 2 »\r\n( شرح بيشتر در مسألهء معصوم بودن ائمّهء اهل بيت عليهم السلام را بايد در كتب كلامى مطالعه كرد ) .\r\n3 . احاديث نبوى كه دلالت دارد بر اين كه على عليه السلام محور حق و معيار شناخت حق از باطل است مانند آنچه حاكم نيشابورى در « مستدرك » نقل كرده كه پيامبر اكرم صلى الله عليه و آله فرمود :\r\n« رحم اللَّه عليّاً اللّهم أدر الحقّ معه حيث دار »\r\n. حاكم نيشابورى بعد از ذكر اين حديث مىگويد :\r\nهذا حديث صحيح على شرط مسلم و لم يخرجاه . « 3 »\r\nاين حديث در « صحيح ترمذى » « 4 » و « الإمامة و السياسة » « 5 » به اين تعبير آمده است :\r\n« علىٌّ مع الحقّ و الحقّ مع علىٍّ »\r\nو همچنين در « تاريخ بغداد » « 6 » و « تاريخ\r\n\r\n\r\n","description":"","footnote":"\r\n( 1 ) . احزاب ، آيهء 33 .\r\n( 2 ) . مانند روايت ابن عباس : اخذ رسول اللَّه صلى الله عليه و آله ثوبه فوضعه على على و فاطمه و حسن و حسين و قال :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  دعا رسول اللَّه صلى الله عليه و آله علياً و فاطمه و حسناً و حسيناً فجلّل عليهم كساء خيبرياً فقال : « اللهم هؤلاء اهل بيتى ، اللهم اذهب عنهم الرجس و طهرهم تطهيراً » . فقالت ام سلمة لرسول اللَّه صلى الله عليه و آله : أ لستُ منهم ؟ قال : « أنت الى خير » . ( المستدرك على الصحيحين حاكم ، ج 2 ، ص 158 ، حديث 4705 ) .\r\n( 3 ) . مستدرك الصحيحين ، ج 3 ، ص 124 .\r\n( 4 ) . صحيح ترمذى ، ج 5 ، ص 297 ، ح 3798 .\r\n( 5 ) . الامامة و السياسة ، ج 1 ، ص 98 .\r\n( 6 ) . تاريخ بغداد ، ج 14 ، ص 322 .\r\n","page_name":" 335 ","page_number":335},
  {"content":"\r\n\r\nدمشق » « 1 » با اضافهء اين عبارت :\r\n« و لن يفترقا حتّى يردا علىّ الحوض يوم القيامة »\r\nو منابع ديگرى از كتب اهل سنّت و منابع حديث اهل بيت ذكر شده است .\r\n4 . احاديث نبوى كه على عليه السلام را به عنوان « باب مدينة علم النبىّ » معرفى كرده ، از جمله حاكم نيشابورى با سندى كه تصريح مىكند سند صحيحى است در كتاب مستدرك از پيامبر اكرم صلى الله عليه و آله نقل مىكند\r\n« أنا مدينة العلم و علىّ بابها » « 2 »\r\nو همچنين طبرانى در « معجم الكبير » « 3 » و هيتمى در « مجمع الزوائد » « 4 » و سيوطى در « جامع الصغير » « 5 » و مير متّقى هندى در « كنز العمّال » « 6 » و جمعى ديگر اين حديث را آورده‌اند .\r\nاين حديث به اين عبارت\r\n« انا دار الحكمة و علىّ بابها\r\n» در « صحيح ترمذى » « 7 » و كتب متعدّد ديگر آمده است .\r\n5 . حديث ثقلين : كه از احاديث معروفى است كه با طرق متعدد در كتاب‌هاى بسيار و مخصوصاً كتب دست اوّل برادران اهل سنّت ( علاوه بر كتب پيروان اهل بيت ) نقل شده است از جمله : در صحيح ترمذى از ابو سعيد خدرى و زيد بن ارقم نقل شده كه هر دو گفتند : رسول اللَّه فرمود :\r\n« إنّى تارك فيكم ما إن تمسكتم به لن تضلّوا بعدى أحدهما أعظم من الآخر كتاب اللَّه حبل ممدود من السماء إلى الأرض و عترتي أهل بيتي و لن يفترقا حتّى يردا علىّ الحوض فانظروا كيف تخلفونى فيها »\r\n. « 8 »\r\nاين حديث در مسند احمد « 9 » به عنوان « إنّى تارك فيكم خليفتين » و در خصايص نسائى « 10 » به عنوان « إنّى تارك فيكم ثقلين » و در « مستدرك الصحيحين » « 11 » به عنوان\r\n« إنّى تارك فيكم أمرين لن تضلّوا إن اتبعتموهما و هما كتاب اللَّه و أهل بيتي عترتي »\r\nو ابن حجر هيتمى در كتاب « الصواعق المحرقه » « 12 » به عنوان « إنّى قد تركت فيكم الثقلين . . . » با تصريح به اين نكته كه اين يك روايت صحيح و معتبر است ، نقل شده است .\r\nقابل توجّه است كه ابن حجر هيتمى مىافزايد :\r\n« حديث تمسّك از طرق بسيارى در حدود بيست و چند طريق از بيست و چند صحابى نقل شده ، از بعضى طرق استفاده مىشود كه پيامبر اين سخن را در « حجّة الوداع » در عرفه فرموده و از بعضى استفاده مىشود كه در مدينه در بيمارى قبل از رحلت بوده و از بعضى بر مىآيد كه در غدير خم بوده و از بعضى ديگر استفاده مىشود كه بعد از بازگشت از طائف خطبه‌اى خواند و اين مطلب را بيان فرمود » .\r\nابن حجر بعد از بيان اين مطلب مىگويد : « تمام اين احاديث ممكن است صحيح باشد و پيامبر اكرم صلى الله عليه و آله اين مطلب را كراراً و در جاهاى مختلف بيان\r\n\r\n\r\n","description":"","footnote":"\r\n( 1 ) . تاريخ دمشق ، ج 42 ، ص 449 .\r\n( 2 ) . مستدرك الصحيحين ، ج 3 ، ص 126 .\r\n( 3 ) . معجم الكبير ، ج 11 ، ص 55 .\r\n( 4 ) . مجمع الزوائد ، ج 9 ، ص 114 .\r\n( 5 ) . جامع الصغير ، ج 1 ، ص 415 .\r\n( 6 ) . كنز العمّال ، ج 13 ، ص 148 ، ح 36463 .\r\n( 7 ) . صحيح ترمذى ، ج 5 ، ص 301 ، ح 3807 .\r\n( 8 ) . همان مدرك ، ص 663 ، ح 3788 .\r\n( 9 ) . مسند احمد ، ج 5 ، ص 182 .\r\n( 10 ) . خصائص نسايى ، ص 20 .\r\n( 11 ) . مستدرك الصحيحين ، ج 3 ، ص 109 .\r\n( 12 ) . الصواعق المحرقه ، ص 151 - 150 .\r\n","page_name":" 336 ","page_number":336},
  {"content":"\r\n\r\nفرموده تا اهميّت كتاب اللَّه و عترت طاهره به فراموشى سپرده نشود » .\r\nالبتّه سخن دربارهء حديث ثقلين فراوان است كه جاى آن كتب كلامى مىباشد ، منظور در اينجا اثبات حجيّت احاديث اهل بيت است .\r\nآيا با وجود اين احاديث اگر رواياتى كه از على عليه السلام نقل شده است مدرك احكام قرار دهيم و آن را بر روايات ساير صحابه مقدّم بداريم ، اشتباهى مرتكب شده‌ايم ؟ و همچنين روايات امامان اهل بيت كه سند آن به على عليه السلام منتهى مىشود .\r\n\r\nج ) رأى و عمل صحابه\r\nسومين منبع از منابع اجتهاد كه اختلاف در حجيّت آن منشأ اختلاف فتاواى فقيهان شده است « نظر و عمل صحابى » است .\r\nقبل از ورود به بحث لازم است تعريف صحابه روشن شود . ابن حجر عسقلانى در آغاز كتاب خويش مىنويسد : صحيح‌ترين تعريف آن است كه ، صحابى كسى است كه در حال ايمان پيامبر اكرم صلى الله عليه و آله را ملاقات كرده باشد ، گرچه زمان ديدارش كوتاه بوده و هيچ حديثى از آن حضرت نقل نكرده و در هيچ جنگى با آن حضرت نيز شركت نكرده باشد . « 1 » هر چند اين تعريف مورد قبول همهء فقهاى اهل سنّت نيست .\r\nسه نظريهء عمده نزد فقيهان اسلام پيرامون حجيّت رأى و عمل صحابى وجود دارد :\r\nنظريهء اوّل : عدم حجيّت نظر صحابى است ، به خاطر اينكه گرچه مصاحبت هر يك از صحابه با رسول خدا صلى الله عليه و آله و زيارت آن حضرت يك امتياز و فضيلت است ، اما صرف زيارت آن حضرت دليل بر معصوم بودن نيست و معقول هم نمىباشد ، بلكه آنها هم مثل ديگر طبقات امّت اسلامى انسان غير معصوم بوده‌اند و ممكن است اشتباهات و برداشت‌هاى نادرستى داشته باشند ، و دليلى بر حجيّت رأى آنها براى اجتهاد وجود ندارد .\r\nجمعى از فقها و محققان مذاهب اسلامى اين نظريه را پذيرفته‌اند . مانند : فقهاى معتزله همچون قاضى عبد الجبّار « 2 » ، فقهاى اشعرى ، كرخى « 3 » ، فتواى جديد امام شافعى « 4 » ، يكى از دو قول امام احمد « 5 » ، آمدى در « الإحكام » « 6 » ، غزالى در « مستصفى » « 7 » و\r\n\r\n\r\n","description":"","footnote":"\r\n( 1 ) . الإصابة فى تمييز الصحابة ، ج 1 ، ص 4 .\r\n( 2 ) . المعتمد فى اصول الفقه ، ( أبو الحسن بصرى معتزلى ) ، ج 2 ، ص 942 .\r\n( 3 ) . الإحكام فى اصول الأحكام ، ج 4 ، ص 155 .\r\n( 4 ) . همان مدرك .\r\n( 5 ) . اصول مذهب الامام احمد بن حنبل ، ( دكتر عبد اللَّه بن عبد المحسن التركى ) ، ص 438 .\r\n( 6 ) . الإحكام فى اصول الأحكام ، ج 4 ، ص 155 .\r\n( 7 ) . المستصفى من علم الاصول ، ج 1 ، ص 400 . امام غزالى مىنويسد : « الاصل الثانى من الاصول الموهومة قول الصحابى ، و قد ذهب قوم الى ان مذهب الصحابى حجة مطلقة و قوم الى انه حجة ان خالف القياس ، و قوم الى ان الحجة فى قول ابى بكر و عمر خاصة ؛ لقوله صلى الله عليه و آله : اقتدوا باللّذين من بعدى ، و قوم الى ان الحجة فى قول الخلفاء الراشدين اذا اتفقوا . و الكل باطل عندنا . فان من يجوز عليه الغلط و السهو ، و لم تثبت عصمته عنه فلا حجة فى قوله ، فكيف يحتج بقولهم مع جواز الخطاء ؟ و كيف تدعى عصمتهم من غير حجة متواترة ؟ و كيف يتصور عصمة قوم يجوز عليهم الاختلاف ؟ و كيف يختلف المعصومان ؟ كيف و قد اتفقت الصحابة على جواز مخالفة الصحابة ، فلم ينكر أبو بكر و عمر على من خالفهما بالاجتهاد . . . » .\r\n","page_name":" 337 ","page_number":337},
  {"content":"\r\n\r\nشوكانى در « ارشاد » « 1 » و فقهاى اماميّه .\r\nنظريهء دوم : حجيّت مطلق رأى هر يك از صحابه ، با اين استدلال كه چون صحابه سعى داشتند در شئون دينى تبعيّت و اطاعت محض و فراگيرى معارف از پيامبر اكرم صلى الله عليه و آله داشته باشند و از جانب رأى خود فتوايى جديد ابراز نكنند ، پس اگر نظرى يا عملى خاص در شئون دينى از آنها ديده شد مىتوانيم حدس قطعى بزنيم كه پشتوانهء حديث و تعليم پيامبر صلى الله عليه و آله را داشته است . و لذا رأى و عمل آنها را همچون حديث نبوى حجّت و منبع اجتهاد استنباط احكام فقهى بايد شمرد . « 2 »\r\nعلاوه بر اين بعضى احاديث نبوى دلالت بر جواز اقتداى به صحابه دارد ، مانند :\r\n« أصحابي كالنجوم بأيّهم اقتديتم اهتديتم »\r\n. « 3 »\r\nگروهى از فقهاى اسلام اين نظريه را انتخاب كرده‌اند . مانند : امام مالك « 4 » ، رازى ، برخى اصحاب ابو حنيفه ، و فقهاى حنفى آن را مقدّم بر قياس مىدانند « 5 » فتواى قديم امام شافعى در « الرسالة » « 6 » ، يك قول امام احمد « 7 » ، سرخسى در « اصول » « 8 » ، شاطبى در « الموافقات » « 9 » ، أبو بكر جصّاص در « الأصول » « 10 » ، و ابن قيّم جوزى در « اعلام الموقعين » . « 11 »\r\nنظريهء سوم : حجيّت رأى صحابى تنها در صورت مخالفت رأى او با قياس است ، زيرا اگر رأى او مطابق با مقتضاى قياس و قواعد فقهى باشد ، مىتوان حدس زد كه آن صحابى به خاطر نيافتن آيه و حديثى در آن حكم ، به رأى و عقل خويش و قياس و استنباط از قواعد فقهى عام روى آورده و نظريهء شخصى خودش را ابراز و عمل كرده است . بالطبع اين گونه اظهار نظر صحابى كاشف از وجود حديث نبوى صلى الله عليه و آله نيست ، امّا اگر رأى و عمل صحابى مخالف قياس باشد ، مىتوان حدس زد كه منشأ رأى او حديث نبوى بوده كه به دست ما نرسيده است . « 12 » اين نظريه به شافعى و ابو حنيفه نسبت داده شده است . « 13 »\r\n\r\nنتيجهء اختلاف در حجيّت رأى صحابى :\r\nاختلاف در حجيّت اين منبع منشأ اختلاف فتاواى فقيهان اسلام در مسائل متعدد فقهى شده است ، به عنوان نمونه :\r\n\r\nمسألهء 1 ) تعيين كمترين مدّت ايّام حيض\r\nامام شافعى و احمد حنبل ( بنابر نقل صحيح ) مدّت آن را يك شبانه روز دانسته و مستند آنان\r\n\r\n\r\n","description":"","footnote":"\r\n( 1 ) . ارشاد الفحول الى تحقيق الحق من علم الاصول ، ( محمّد بن على شوكانى ) ، ج 1 ، ص 247 .\r\n( 2 ) . اصول سرخسى ، ج 2 ، ص 108 .\r\n( 3 ) . ميزان الاعتدال ، ج 1 ، ص 607 .\r\n( 4 ) . سلّم الوصول فى شرح نهاية السئول ، ( محمّد بخيت المطيعى ) ، در حاشيهء كتاب « نهاية السئول » اشتوى ، ج 4 ، ص 408 .\r\n( 5 ) . الإحكام فى اصول الأحكام ، ج 4 ، ص 155 ؛ اصول سرخسى ، ج 2 ، ص 108 .\r\n( 6 ) . الرسالة ، ص 596 ، جملهء 1811 - 1805 .\r\n( 7 ) . الإحكام فى اصول الأحكام ، ج 4 ، ص 155 .\r\n( 8 ) . اصول سرخسى ، ج 2 ، ص 108 .\r\n( 9 ) . الموافقات فى اصول الشريعه ( شاطبى ) ، ج 4 ، ص 54 .\r\n( 10 ) . اصول الجصاص ، ج 2 ، ص 173 .\r\n( 11 ) . اعلام الموقعين ، ج 4 ، ص 118 .\r\n( 12 ) . الإحكام فى اصول الأحكام ، ج 4 ، ص 155 ؛ الاصول العامة ، ص 440 .\r\n( 13 ) . ارشاد الفحول ، ج 2 ، ص 274 .\r\n","page_name":" 338 ","page_number":338},
  {"content":"\r\n\r\n« عرف و عادت » است كه معتقدند در اين گونه مسائل فقهى فاقد نص ، بايد بر اساس آن فتوا داد . اما ابو حنيفه كمترين مدّت را سه شبانه روز دانسته و مستند او نظريهء انس بن مالك صحابى معروف مىباشد . « 1 »\r\n\r\nمسألهء 2 ) ارث زن مطلقه بائنه\r\nاگر مردى در حال مرض همسرش را طلاق بائن دهد و با همان مرض قبل از اتمام عدّهء همسرش ، بميرد ، آيا آن همسر ارث مىبرد يا نه ؟\r\nامام شافعى در فتواى جديدش فتوا به عدم ارث داده است با اين استدلال كه : زن مطلقه بائنه از شوهرش ارث نمىبرد ، زيرا همسرش نيست و فرقى نمىكند كه طلاق در حال سلامتى انجام گرفته باشد يا در حال بيمارى منجر به مرگ . « 2 »\r\nاما ابو حنيفه و مالك و احمد فتوا به ارث داده‌اند و تنها مستند آنها قضاوت عثمان و دستور وى به ارث در يك مورد مشابه بوده است . « 3 »\r\n\r\nد ) استحسان\r\nگاهى مجتهد براى يك مسأله‌اى هيچ دليل خاصّى از شرع نمىيابد ، در اين صورت ممكن است به عقل و نظر خودش يك حكمى مناسب و نيكو برسد كه « استحسان » ناميده مىشود . آيا اين « استحسان » مىتواند حجّت و مستند فتواى مجتهد قرار گيرد يا خير ؟\r\nابو حنيفه و مالك آن را حجّت دانسته و حتّى مالك ادعا كرده كه 910 علم و دانش بر اساس استحسان است . شافعى و فقهاى ظاهريه به شدّت با آن مخالف كرده و شافعى گفته : « من استحسن فقد شرّع ؛ هركس استحسان كند ، دست به تشريع زده و اقدام به وضع قانون و دخالت در شريعت الهى نموده است » . « 4 »\r\nوى همچنين گفته است : اگر استحسان در شريعت براى هركس جايز باشد ، هركس براى خود فقه و شريعت خاصّى به نام خدا خواهد ساخت . كلام وى اشاره است به فتواى ابو حنيفه راجع به برخى از اقسام شهادت بر زنا كه گفته است : گرچه بنابر قاعده نبايد رجم شود ، اما ما رجم او را استحسان مىكنيم . « 5 »\r\nامام غزالى نيز استحسان را دومين منبع خيالى و موهوم استنباط شمرده است . « 6 »\r\nفقهاى اماميّه معتقدند : اگر درك عقلى حسن يا قبح يك كار نزد مجتهد در حدّ قطع و يقين باشد بر اساس اصل « ملازمهء بين حكم قطعى عقل و حكم شرع » مجتهد مىتواند بر اساس آن فتوا دهد ، مانند خوبى احسان و قبح ظلم ، اما اگر در حدّ ظن و گمان\r\n\r\n\r\n","description":"","footnote":"\r\n( 1 ) . المغنى ( ابن قدامه ) ، ج 1 ، ص 320 ؛ أثر الاختلاف فى القواعد الاصولية فى اختلاف الفقهاء ، ص 537 .\r\n( 2 ) . الأمّ ، ج 1 ، ص 82 ؛ القوانين الفقهيّه ، ( ابن جزّى القرناطى ) ، ص 64 .\r\n( 3 ) . المغنى ، ج 7 ، ص 228 ؛ أثر الاختلاف فى القواعد الاصولية فى اختلاف الفقهاء ، ص 540 - 537 .\r\n( 4 ) . الاصول العامة ، ص 363 ؛ المستصفى ، ج 1 ، ص 274 .\r\n( 5 ) . نفائس الاصول فى شرح المحصول ، ج 9 ، ص 420 .\r\n( 6 ) . المستصفى ، ج 1 ، ص 274 .\r\n","page_name":" 339 ","page_number":339},
  {"content":"\r\n\r\nباشد ، نمىتواند مستند فتوا قرار گيرد ، زيرا آيات متعددى از قرآن صريحاً پيروى از ظن و گمان را نهى و مذمت كرده‌اند . مانند  « إِنَّ الظَّنَّ لا يُغْنِي مِنَ الْحَقِّ شَيْئاً » .  « 1 »  *  « 2 »\r\nشايد گاهى مقصود از اصطلاح « ذوق فقهى » و « مذاق شريعت » در كتب برخى فقهاى شيعه همين مفهوم باشد كه اگر فقيه به يقين برسد ، فتوا مىدهد .\r\nقابل توجّه اين كه در تعريف « استحسان » تعريف‌هاى گوناگون و متضادى نقل شده و هم در نسبت اقوال به مذاهب . « 3 »\r\nبه هر حال اختلاف فقها در حجيّت استحسان يكى از اسباب اختلاف فتاواى آنان در فقه شده است . مانند :\r\n\r\n1 . حق شفعه\r\nاگر يك شريك سهم خودش را از زمين مشترك بدون اطلاع شريكش بفروشد ، از نظر فقه اسلام و روايات شريك وى حق شفعه دارد كه آن معامله را به هم زده و آن سهم را براى خود بخرد . اما اگر سهم خودش را از ميوه‌ها و محصولات زراعت بفروشد ، چون نصّ خاصّى در اين مسأله نيست بين فقهاى اسلامى اختلاف نظر است .\r\nفقهاى اماميّه « 4 » ، شافعى « 5 » و حنبلى « 6 » گفته‌اند : حق شفعه فقط در اموال غير منقول است و در ميوه‌ها نيست ، زيرا احاديث فقط در همان مورد غير منقول حق شفعه را ثابت كرده است .\r\nاما مالك گفته است : من استحسان مىكنم كه شفعه در ميوه‌ها و محصول كشاورزى نيز باشد و فكر نمىكنم قبل از من كسى اين فتوا را داده باشد . تعبير مالك چنين است : « استحسنه و ما علمت أنّ أحداً قاله قبلي » . « 7 »\r\n\r\n2 . قرار دادن خيار براى غير طرفين معامله\r\nدر فقه و حقوق اسلامى روشن است كه طرفين معامله مىتوانند توافق كنند كه يكى از آنها يا هر دو اختيار فسخ معامله را داشته باشند . اما آيا مىتوانند اين اختيار را به شخص سومى واگذار كنند يا نه ؟ اين مسأله مورد اختلاف نظر فقيهان اسلام قرار گرفته است :\r\nزفر ( از احناف ) « 8 » و برخى علماى حنبلى « 9 » و نيز يكى از دو قول شافعى « 10 » عدم جواز آن است .\r\nاستدلال آنها آن است كه طبيعت يك معامله صحيح اقتضا مىكند كه اختيارات ويژه براى دو طرف معامله باشد نه در اختيار شخص خارج از معامله .\r\nاما ابو حنيفه « 11 » و مالك « 12 » و شافعى ( در يك قول\r\n\r\n\r\n","description":"","footnote":"\r\n( 1 ) . يونس ، آيهء 36 .\r\n( 2 ) . أنوار الأصول ، ج 2 ، ص 531 .\r\n( 3 ) . ارشاد الفحول ، ج 2 ، ص 181 ؛ الاصول العامة ، ص 363 .\r\n( 4 ) . الخلاف ( طوسى ) ، ج 3 ، ص 426 .\r\n( 5 ) . المهذب فى فقه الشافعى ، ج 3 ، ص 446 .\r\n( 6 ) . نيل المأرب ، ج 3 و 4 ، ص 264 .\r\n( 7 ) . بلغة السالك لأقرب المالك على الشرح الصغير ، ج 3 ، ص 405 .\r\n( 8 ) . البنايه فى شرح الهدايه ، ج 7 ، ص 214 .\r\n( 9 ) . المغنى و الشرح الكبير ، ج 4 ، ص 68 .\r\n( 10 ) . المجموع فى شرح المهذب ، ج 9 ، ص 185 .\r\n( 11 ) . البنايه فى شرح الهدايه ، ج 7 ، ص 214 .\r\n( 12 ) . بداية المجتهد ، ج 2 ، ص 211 .\r\n","page_name":" 340 ","page_number":340},
  {"content":"\r\n\r\nديگر ) « 1 » آن را جايز دانسته‌اند . ابو حنيفه گفته : گرچه قاعده و قياس مقتضى عدم جواز است ، اما استحسان اقتضاى جواز مىكند . « و اصل هذا ان اشتراط الخيار لغيره جايز استحساناً و فى القياس لا يجوز » . « 2 »\r\nفقهاى اماميّه نيز قائل به جواز جعل خيار براى شخص ثالث شده‌اند ، اما استدلال آنها بر اساس استحسان نيست ، بلكه عموم و اطلاقات نصوص شرعى اعمّ از آيات قرآن و احاديث معصومين عليهم السلام را در اين مسأله جارى و لازم الاتباع دانسته‌اند « 3 » كه دلالت بر وجوب التزام طرفين معامله به هر گونه شرط و توافق شرعى - كه مخالفت با شريعت نداشته باشد - دارد .\r\nمانند آيهء شريفهء   « أَوْفُوا بِالْعُقُودِ » .   « 4 » و روايت امام صادق عليه السلام :\r\n« المؤمنون عند شروطهم الّا كلّ شرط خالف كتاب اللَّه عزّ و جلّ فلا يجوز\r\n؛ مؤمنان نزد شروط و قراردادهاى خود پايبند هستند ، مگر هر شرطى كه ناسازگار با كتاب خدا باشد كه در آن صورت جايز ( و لازم الاجرا ) نخواهد بود » . « 5 »\r\n\r\nه ) مصالح مرسله\r\nفلسفهء تشريع احكام فقهى اسلام تأمين مصالح بشر و نجات وى از مفاسد است ، از نظر ما مسلمانان مقرّرات فقهى اسلام بهترين شكل تأمين مصلحت و سعادت انسان در ابعاد مختلف است . امام غزالى مصالح بشر را در گسترهء پنج حوزهء مصلحت : دين ، جان ، عقل ، نسل و مال مردم مطرح كرده است كه همهء آنها مقاصد شريعت اسلامى مىباشند . « 6 »\r\nجوامع بشرى نيز مصالحى را براى بشر شناسايى و تعريف كرده‌اند كه اسلام مصالح واقعى آنها را تأييد و مصالح نادرست و موهوم آنها را انكار كرده است و نسبت به برخى از مصالح ديگر مردم به نظر برخى سكوت اختيار نموده و رها كرده ، و يا حدّ اقل احاديث مربوط به آنها به دست ما نرسيده است . اين بخش سوم ، حوزهء « مصالح مرسله » است كه گاه « استصلاح » و گاه در اصطلاح فقه اهل سنّت « استدلال » ناميده شده است . « 7 »\r\nغزالى درجات مصالح بشر را در سه رتبه تفكيك كرده است :\r\n1 . مصالح ضرورى ، كه اگر تأمين نشود اختلال در حيات ايجاد خواهد شد ، مانند تحريم جرائم و لزوم مجازات مجرمان .\r\n2 . مصالح حاجتى ، كه مردم به آن نيازمندند و اگر تأمين نشود موجب تنگدستى و مشقّت خواهد شد ، امّا قابل تحمّل است ، مانند تسلّط ولى بر ازدواج صغير و احكام معاملات .\r\n3 . مصالح تحسينى ، كه فقط رفاه و آسايش زندگى را تأمين مىكند . مانند : آداب روابط اجتماعى\r\n\r\n\r\n","description":"","footnote":"\r\n( 1 ) . المجموع فى شرح المهذب ، ج 9 ، ص 186 .\r\n( 2 ) . البنايه فى شرح الهدايه ، ج 7 ، ص 214 .\r\n( 3 ) . كتاب البيع ( امام خمينى ) ، ج 4 ، ص 321 .\r\n( 4 ) . مائده ، آيهء 1 .\r\n( 5 ) . وسائل الشيعة ، ج 12 ، ص 353 ؛ كتاب التجارة ، ابواب الخيار ، باب 6 ، ح 2 .\r\n( 6 ) . المستصفى ، ج 1 ، ص 287 .\r\n( 7 ) . ارشاد الفحول الى تحقيق الحق من علم الاصول ، ج 2 ، ص 184 .\r\n","page_name":" 341 ","page_number":341},
  {"content":"\r\n\r\nو آداب معاملات . « 1 »\r\n\r\nنظرات فقيهان :\r\n1 . مالك و احمد قائل به جواز استناد فقيه به مصالح مرسله شده‌اند . بلكه « طوفى » مؤلّف « مصادر الشريعه » آن را اساس احكام دنيوى در سياسات و معضلات دانسته ، و بالاتر آنكه هنگام تعارض با نصوص ، گاه آن را مقدّم دانسته است . « 2 »\r\n2 . شافعى و جمهور اهل سنّت آن را اصلًا جايز ندانسته‌اند و شافعى گفته است : هركس به مصالح مرسله عمل كند ، دست به تشريع زده و دخالت در شريعت كرده است مانند كسى كه به استحسان عمل مىكند . و نيز گفته : استصلاح مانند استحسان پيروى از هواى نفس است . « 3 »\r\n3 . غزالى ضمن آن كه آن را چهارمين منبع خيالى و موهوم استنباط شمرده ، فقط در مصالح ضرورى استناد به مصالح مرسله را جايز دانسته و در مصالح حاجتى و تحسينى غير جايز دانسته است . او براى مصالح ضرورى مثال به « تترّس كفّار » مىزند كه اگر كفّار هنگام حمله به مسلمين تعدادى از مسلمانان را سپر خويش قرار دهند و تنها راه پيروزى و نجات مسلمين كشتن آن تعداد مسلمان باشد ، مصلحت امّت جواز آن را اقتضا مىكند و به آن عمل مىكنيم ، گرچه نصّ خاصّى از شريعت نداريم . « 4 »\r\n4 . فقهاى اماميّه معتقدند كه : اگر تشخيص مصلحت به صورت قطعى باشد و مجتهد يقين كامل بدان داشته باشد ، مىتوان به آن عمل كرده و بر اساس اصل « ملازمهء بين حكم قطعى عقل و حكم شرع » فتوا به آن بدهد . اما اگر فقط ظن و گمان داشته باشد آن گونه كه بسيارى از فقهاى اهل سنّت قائل هستند ، فتوا بر اساس آن جايز نيست ، زيرا  « إِنَّ الظَّنَّ لا يُغْنِي مِنَ الْحَقِّ شَيْئاً » .  « 5 »  *  چنان كه امام صادق عليه السلام فرمود :\r\n« إنّ دين اللَّه لا يصاب بالعقول الناقصة »\r\n. « 6 » « 7 »\r\n\r\nثمرهء فقهى اختلاف نظر در مصالح مرسله :\r\nاين اختلاف نظر فقيهان در حجيّت مصالح مرسله منشأ اختلاف فتواى فقيهان در برخى مسائل فقهى گشته است . مانند :\r\n\r\n1 . اعتبار شهادت كودك بر وقوع جنايت ضرب و جرح\r\nبا توجّه به اينكه يكى از شرايط اعتبار شهادت شهود ، بلوغ است ، در برخى حوادث و جرائمى كه فقط كودكان شاهد آن بوده‌اند ، مانند درگيرى و ضرب و جرح بين كودكان ، فقهاى اسلامى دچار اختلاف فتوا شده‌اند : شافعى اصلًا آن شهادت را جايز ندانسته است .\r\nمالك آن را معتبر دانسته ، وى اين چنين به\r\n\r\n\r\n","description":"","footnote":"\r\n( 1 ) . المستصفى ، ج 1 ، ص 290 .\r\n( 2 ) . الاصول العامه ، ص 384 ، به نقل از مصادر التشريع ، ص 80 .\r\n( 3 ) . همان مدرك .\r\n( 4 ) . المستصفى ، ج 1 ، ص 294 - 284 .\r\n( 5 ) . يونس ، آيهء 36 .\r\n( 6 ) . بحار الأنوار ، ج 2 ، ص 303 .\r\n( 7 ) . أنوار الأصول ، ج 2 ، ص 537 .\r\n","page_name":" 342 ","page_number":342},
  {"content":"\r\n\r\n« استصلاح » استدلال كرده كه : اگر بخواهيم مصلحت مجنى عليه و مجروح را در نظر بگيريم راهى جز قبول شهادت كودكان شاهد نداريم . « 1 »\r\nفقهاى اماميّه گفته‌اند : شهادت كودك در اين موارد به سه شرط قبول است : اوّل آنكه سن شاهد بيش از 10 سال باشد ، دوم آنكه مشغول كار و بازى حلالى باشند ، سوم اينكه پس از بازى و مشاهده حادثه تا هنگام شهادت نزد قاضى ، متفرّق نشده و نزد خانواده‌شان نرفته باشند .\r\nمستند فتواى آنان احاديث اهل بيت عليهم السلام است .\r\nمانند حديث امام على عليه السلام :\r\n« شهادة الصبيان جايز بينهم ما لم يتفرّقوا أو يرجعوا إلى أهلهم »\r\n. « 2 » ، « 3 »\r\n\r\n2 . شكنجهء متهم به سرقت براى اخذ اعتراف\r\nمالك با استناد به استصلاح ، ضرب متهم را براى اعتراف به سرقت جايز دانسته ، زيرا در غير اين صورت اموال مسروقه مردم كشف نمىشود ، امّا اكثريّت فقها آن را جايز ندانسته‌اند . « 4 »\r\nفقهاى اماميّه آن را جايز نمىدانند ، زيرا از نوع مصالح قطعيّه بدون ضرر نيست . « 5 »\r\n\r\nو ) سدّ ذرايع و فتح آن\r\n« ذرايع » جمع ذريعه است كه در لغت به معناى وسيله مىباشد ، سدّ ذرايع به معناى پيشگيرى از مقدّمات كار حرام است و فتح ذرايع به معناى فراهم كردن مقدّمات كار واجب است .\r\nگرچه انديشمندان مذاهب در معناى اصطلاحى آن ، اختلاف دارند ، امّا خلاصهء انظار اين است كه : هر وسيله‌اى كه به حرامى منجر مىشود و مقدّمهء حرام است ، بايد ترك شود ( سدّ ذرايع ) . و هر آنچه وسيلهء رسيدن به واجب مىشود و به عبارت ديگر مقدّمهء رسيدن به واجب است بايد انجام شود ( فتح ذرايع ) .\r\n\r\nاقسام سدّ ذرايع :\r\nابن قيّم ، ذرايع و مقدّمات حرام را بر چهار قسم تقسيم نموده و احكام آنها را بيان كرده است :\r\n1 . كارهايى كه ذاتاً مفسده‌زاست ، مانند :\r\nمىخوارگى كه ذاتاً تباه‌كننده عقل است و زنا كه ذاتاً موجب نامشخص شدن نسل ، و هتك حرمت خانوادگى است .\r\n2 . كارهايى كه ذاتاً براى مقاصد مباح قرار داده شده ، اما بعضى افراد آنها را مقدّمهء مقاصد حرام قرار مىدهند ، مانند : حيله‌هاى معاملاتى براى دستيابى به ربا .\r\n3 . كارهايى كه گرچه ذاتاً براى اهداف مباح بوده ، اما غالباً داراى مفسده مىباشد ، مانند بدگويى و حرمت‌شكنى بت‌ها و معبودهاى مشركان كه غالباً تحريك مشركان براى ناسزاگويى متقابل به\r\n\r\n\r\n","description":"","footnote":"\r\n( 1 ) . اثر الادلة المختلف فيها ، ص 110 .\r\n( 2 ) . وسائل الشيعة ، ج 18 ، ص 253 ، ح 6 ( كتاب الشهادات ، باب 22 ) .\r\n( 3 ) . جواهر الكلام ، ج 41 ، ص 11 ؛ رياض المسائل ( طباطبايى ) ، ج 15 ، ص 227 .\r\n( 4 ) . كتاب الاعتصام ( شاطبى ) ، ج 2 ، ص 84 .\r\n( 5 ) . تحرير الوسيله ، كتاب الحدود ، حدّ السرقة ، القول فيما يثبت به ، مسألهء 2 .\r\n","page_name":" 343 ","page_number":343},
  {"content":"\r\n\r\nمقدّسات اسلام است .\r\n4 . كارهايى كه غالباً داراى مصلحت‌اند ، اما گاهى وسيله‌اى براى گناه قرار مىگيرد ، و در مجموع مصلحت آنها بيش از مفسده‌شان مىباشد .\r\nابن قيم ذرايع اوّل را حرام قطعى مىشمرد و براى اثبات حرمت نوع دوم و سوم 99 دليل و شاهد از شريعت اقامه مىكند ، و نوع چهارم را جايز شمرده و حكم آن گونه ذرائع را در وجوب و استحباب و اباحه تابع مقاصد شرعيّه آنها مىداند . « 1 »\r\nامّا مالكيه و ديگر حنابله فقط نوع دوم را موضوع بحث سد ذرائع مىدانند ، يعنى كارهايى كه ذاتاً داراى مصالح است ، امّا بعضى افراد آنها را وسيلهء رسيدن به گناه قرار مىدهند . « 2 »\r\nفقهاى اماميّه معمولًا در كتب اصول فقه به جاى عنوان « فتح و سد ذرائع » عنوان « مقدّمهء واجب و مقدّمهء حرام » را مطرح نموده و اقسام گوناگونى براى آن تصوير كرده و براى هر كدام نظرى جداگانه ابراز داشته‌اند ، مانند اقسام :\r\n1 . مقدّمهء داخلى و خارجى .\r\n2 . مقدّمهء موصله و غير موصله .\r\n3 . مقدّمهء عقلى ، شرعى ، عادى .\r\n4 . مقدّمهء وجود ، وجوب ، صحت ، علم .\r\n5 . مقدّمهء متقدم ، مقارن ، متأخّر .\r\n6 . مقدّمهء واجب مطلق ، مشروط .\r\n7 . مقدّمهء واجب منجّز ، معلّق . « 3 »\r\nو در بسيارى از موارد بالا مقدّمات واجب را واجب مىشمرند و مقدّمات حرام را حرام .\r\n\r\nديدگاه‌هاى مذاهب نسبت به حجيّت سدّ و فتح ذرايع :\r\nحنبلىها آن را يكى از منابع تشريع مىدانند .\r\nابن قيم باب واسعى در اعلام الموقّعين براى سدّ ذرايع گشوده است و دلايل زيادى بر اثبات آن اقامه كرده « 4 » و گفته است سدّ ذرايع 14 احكام دين است ، زيرا تكاليف فقه اسلام بر چهار قسم است : امر نفسى ، امر غيرى ، نهى نفسى ، نهى غيرى . « 5 » البتّه اگر « فتح ذرايع » را در اين عنوان در نظر بگيريم ، اين عنوان ( فتح و سدّ ذرايع ) 34 دين در نظر ابن قيم خواهد بود .\r\nابن قيم تصريح مىكند كه احكام و مسائل تابع احكام مقاصدند ، لذا اسباب مفاسد و مقدّمات حرام حرام‌اند ، چنان كه اسباب مصالح و مقدّمات واجب ، واجب مىباشند .\r\nحنفىها گرچه تصريح نكرده‌اند ، اما از عباراتشان مىتوان دريافت كه حجيّت آن را پذيرفته‌اند .\r\nمالكىها نيز آن را يكى از منابع تشريع مىدانند .\r\nاز شافعىها هيچ دلالت و نصّ صريحى بر\r\n\r\n\r\n","description":"","footnote":"\r\n( 1 ) . اعلام الموقّعين ، ج 3 ، ص 136 - 108 .\r\n( 2 ) . الاصول العامه ، ص 409 .\r\n( 3 ) . أنوار الأصول ، ج 3 ، ص 376 - 353 .\r\n( 4 ) . البتّه غالب دلايل وى با ذكر مصاديقى از اعمالى است كه فى نفسه فساد و حرمت ندارد اما به خاطر آنكه سبب مفسده و كار حرامى مىباشد در شريعت حرام شده است و يا ذكر حرمت اعمالى است كه به خاطر مفسده‌دار بودن آنها تحريم گشته است ، كه در واقع مربوط به بحث فلسفهء تحريم كارهاى حرام به خاطر مفاسد واقعى آنهاست .\r\n( 5 ) . اعلام الموقعين عن رب العالمين ، ج 3 ، ص 136 .\r\n","page_name":" 344 ","page_number":344},
  {"content":"\r\n\r\nپذيرش آن به دست نيامده است ، اما فتاوايى داده‌اند كه جز با پذيرش سدّ ذرايع سند ديگرى بر توجيه آن نيست . « 1 »\r\nفقهاى اماميّه معتقدند كه مقدّمات واجب و حرام گرچه از نظر عقل داراى حكم لزوم انجام يا ترك مىباشند ، اما مطمئناً داراى حكم شرعى نفسى مستقل از ذى المقدّمه نيستند كه مثلًا مكلّف در برابر ترك مقدّمهء واجب يا انجام مقدّمهء حرام دو بار استحقاق عقاب به خاطر تخلّف نسبت به « مقدّمه » و « ذى المقدّمه » داشته باشد . آرى دربارهء وجوب شرعى قطع نظر از استحقاق كيفر مستقل آنها ، مىشود سخن گفت ، لذا برخى مانند آخوند خراسانى مؤلّف « كفاية الاصول » معتقد به وجوب غيرى مقدّمه واجب شده و برخى مانند صاحب معالم فقط در صورتى مقدّمه را واجب دانسته كه مكلّف ارادهء انجام خود واجب ذى المقدّمه را داشته باشد ، و برخى مانند شيخ مرتضى انصارى در صورتى مقدّمهء واجب را واجب دانسته كه مكلّف آن را به قصد رسيدن به ذى المقدّمه واجب انجام دهد ، و برخى مانند صاحب فصول و آية اللَّه مكارم ، فقط مقدّمهء موصله را كه منجر به انجام واجب شده واجب مىدانند . « 2 »\r\nچنان كه برخى فقهاى اماميّه در مقدّمهء حرام تمام مقدّمات موصله به حرام را و نيز مقدّمات غير موصله‌اى كه به قصد رسيدن به حرام انجام گرفته حرام دانسته و فقط كارهاى مباحى را كه مىتواند مقدّمهء حرام شود ، اما به آن قصد انجام نداده ، حرام نمىدانند . « 3 »\r\nقرآن كريم هم سبّ و ناسزاگويى به بت‌ها و خدايان مشركان را به آن دليل تحريم كرده كه مقدّمهء موصله و انگيزه اقدام مشركان براى ناسزاگويى به خدا مىشوند :  « وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  . . . » . « 4 »\r\nالبتّه با ملاحظه مثال‌هاى فقهاى دو مذهب در اين باب مىتوان فرقى را بين اصطلاح « فتح و سد ذرائع » در بين اهل سنّت و « مقدّمهء واجب و حرام » در بين شيعه مشاهده كرد ، زيرا غالباً مقصود اهل سنّت صدور حكم نسبت به مقدّمات خارجى و زمينه‌سازى اجتماعى و ذهنى براى تحقّق يك واجب و حرام است . مانند مثال ازدواج با ذمّيّه و عمل قاضى به علم خود . اما غالباً مقصود فقهاى شيعه مقدّمات داخلى كار واجب و حرام است ، مانند وضو براى نماز و انجام مقدّمات سفر حج براى حجّ واجب و تهيه سلاح براى قتل افراد بىگناه كه آن هم گناه است .\r\n* * * \r\nاختلافات فقهى ناشى از ردّ و قبول سدّ ذرايع :\r\n1 . برخى فقهاى حنبلى ورود زنان به قبرستان را تحريم كرده‌اند ، چون رفتن آنها به اين اماكن جهت\r\n\r\n\r\n","description":"","footnote":"\r\n( 1 ) . اثر الادلّة المختلف فيها فى الفقه الاسلامى ، ص 573 و 583 .\r\n( 2 ) . أنوار الأصول ، ج 1 ، ص 426 .\r\n( 3 ) . همان مدرك ، ص 450 .\r\n( 4 ) . انعام ، آيهء 108 ؛ تفسير كبير ، ج 5 ، ص 110 .\r\n","page_name":" 345 ","page_number":345},
  {"content":"\r\n\r\nانجام سوگوارى عادتاً مقدّمه و زمينه مىشود كه بعضى اندامشان بر اجنبى نمايان گشته و عمل حرام رخ دهد . « 1 » حتّى روايت\r\n« لعن اللَّه زوّارات القبور » « 2 »\r\nرا نيز ناظر به همين معنا دانسته‌اند .\r\nامّا اكثر فقهاى ديگر مذاهب زيارت قبور را براى زنان در صورتى كه زمينه‌ساز فتنه نباشد ، مانند افراد مسنّ نه تنها جايز بلكه حنفىها و مالكىها آن را مستحب دانسته ، زيرا پيامبر اكرم صلى الله عليه و آله به همهء امّت دستور دادند كه :\r\n« فزوروا القبور فانّها تذكر الموت »\r\n. « 3 » در ضمن توصيه كرده‌اند كه زنان از كارهاى خلاف شرع در آن محيط بپرهيزند . « 4 »\r\n2 . آيا قاضى مىتواند به علم خود عمل كند يا نه ؟\r\nمالك و احمد اين امر را جايز نمىشمرند . يكى از ادلّهء آنان سدّ ذرايع است ؛ چرا كه قاضى در صورت صدور حكم بر اساس علم خود بدون استناد به شاهد و اقرار از جانب محكوم عليه مورد سوء ظن قرار گرفته و متهم به رشوه‌خوارى مىشود و ممكن است واقعاً در گرداب جانبدارى ظالمانه بيفتد .\r\nاما شافعىها و حنفىها جايز دانسته‌اند ؛ چرا كه اقامهء بيّنه وسيلهء حصول علم و يقين براى قاضى است و وقتى او خود اين علم و يقين را دارد ، نيازى به شاهد و اقرار ندارد . « 5 »\r\nو اماميّه قائل به جوازند ، چون فرض اين است كه قاضى امين و عادل است و معيار داورى او علم و يقين اوست ، چه از راه شاهد و اقرار يا غير آن به دست آيد . ولى بعضى ضوابط خاصّى براى اين علم قائل شده‌اند ، از جمله اين كه از مبادى حسى يا قريب به حسّ حاصل گردد . « 6 »\r\n3 . روشن است كه اگر مشترى بر مبناى معامله باطل كالايى را به ظاهر خريدارى و در آن تصرّف كند ، قطعاً ملك او نيست و بايد فوراً به مالكش برگرداند . امّا آيا اگر بر گرداندن آن كالا به صاحبش هزينه‌اى را در برداشته باشد ، پرداخت آن بر مشترى لازم است يا خير ؟\r\nشيخ انصارى از علّامهء حلّى در « تذكره » و از محقّق ثانى در « جامع المقاصد » فتواى لزوم پرداخت هزينه را نقل كرده و دليل آن را وجوب مقدّمهء واجب دانسته است . « 7 »\r\nيادآورى :\r\nاز آنچه در بحث‌هاى گذشته آمد به خوبى استفاده مىشود كه « سدّ ذرايع » در فقه اهل سنّت با « مقدّمهء حرام » در فقه شيعه تفاوت قابل ملاحظه‌اى\r\n\r\n\r\n","description":"","footnote":"\r\n( 1 ) . در كتاب شرح الصدور ببيان بدع الجنايز و القبور ، ص 528 ؛ استفتايى از « اللجنة الدائمة للافتاء و البحوث العلمية » ؛ بدين صورت آمده است : السؤال : يقوم النساء فى المراسم و الاعياد بزيارة القبور و معلوم ان زيارة النساء للمقابر ( توجب ) قلة صبرهنّ و تبرجهنّ ، فيقومون بتأجير شيخ معلوم . . . فيقرأ على كل قبر من قصار السور . . .\r\nالجواب : . . . زيارة النساء للقبور محرّمة مطلقاً فى الاعياد و غيرها . . . ؛ نيل الأوطار من احاديث المختار ، ج 4 ، ص 111 ؛ منابع اجتهاد ( آية اللَّه جنّاتى ) ، ص 379 .\r\n( 2 ) . فتح البارى ، ج 3 ، ص 118 ؛ كنز العمّال ، ج 16 ، ص 388 .\r\n( 3 ) . صحيح مسلم ، ج 3 ، ص 65 ، كتاب الجنائز ، باب استيذان النبى صلى الله عليه و آله ربه فى زيارة قبر امه .\r\n( 4 ) . الفقه على المذاهب الاربعة ، ج 1 ، ص 540 .\r\n( 5 ) . أثر الأدلة المختلف فيها ، ص 625 .\r\n( 6 ) . تحرير الوسيله ، كتاب الحدود ، حد الزنا ، القول فى اللواحق ، مسألهء 4 .\r\n( 7 ) . مكاسب شيخ انصارى ، ج 7 ، ص 181 .\r\n","page_name":" 346 ","page_number":346},
  {"content":"\r\n\r\nدارد ؛ آنها سدّ ذرايع را معمولًا در جايى به كار مىبرند كه مورد بحث چيزى است كه ممكن است مورد سوء استفاده قرار گيرد ، مانند حجيّت علم قاضى يا زيارت قبور براى زنان و امثال آن . در حالى كه مقدّمهء حرام مفهوم عامّى دارد كه هم شامل اين گونه موارد مىشود و هم موارد ديگر ، مانند آماده ساختن اسباب معصيت قطعى براى معصيت‌كاران .\r\nاين سخن در مورد « فتح ذرايع » و مقدّمهء واجب نيز صادق است .\r\n* * * \r\nمسألهء حجيّت قياس :\r\nيكى از عوامل مهم اختلاف در فتاوا مسألهء حجيّت قياس است .\r\nقياس در لغت به معناى اندازه‌گيرى و برابرى و همانندى است . « 1 » و در اصطلاح فقها و اصوليّون به معناى تساوى حكم فرع با اصل به سبب وجود مشابهت در علّت است . « 2 » قياس داراى چهار ركن است : 1 . اصل 2 . فرع 3 . حكم 4 . علّت مشترك .\r\nقياس داراى اقسامى است : قياس منصوص العلّه ، قياس اولويت ، قياس همراه با يافتن علّت حكم به طور قطعى و قياس ظنّى .\r\nحجيّت سه قسم اوّل تقريباً مورد اتّفاق همهء فقهاى اسلام است و آنچه مورد اختلاف مىباشد قسم چهارم قياس است كه گاه آن را « مستنبط العلّه » نيز مىنامند . بدين معنا كه فقيهى با ظنّ و گمان خود ، علّت حكم را بدست مىآورد و آن را از موضوعى به موضوع ديگر ، سرايت مىدهد . اين قسم از قياس از نظر بسيارى از فقهاى اهل سنّت حجّت است .\r\nخصوصاً پيروان ابو حنيفه كه بسيارى از فتاواى خود را از اين قياس مىگيرند ولى پيروان مكتب اهل بيت به شدّت با مسألهء قياس ظنّى مخالفند و روايات بسيارى از امامان اهل بيت در نفى قياس وارد شده است و از علماى اهل سنّت نيز « نظّام » و تابعين او و گروه ظاهريه مانند ابن حزم و داوود و پيروان آنها و بعضى از معتزله مانند « جعفر بن حرب » ، « جعفر بن مبشّر » و « محمّد بن عبد اللَّه اسكانى » آن را مردود دانسته‌اند . « 3 »\r\nبراى آگاهى بر تأثير اختلاف در حجيّت قياس در فتاوا به دو نمونهء زير توجّه فرماييد :\r\n1 . آيا استفاده از ظروف طلا و نقره در غير اكل و شرب ، حرام است ! ( حرمت آن در اكل و شرب اجماعى است ) ؟\r\nبسيارى از فقهاى اهل سنّت آن را حرام مىدانند و دليل آن را قياس ساير استعمالات بر اكل و شرب مىشمرند .\r\n« ابن قدامه » در « المغنى » مىگويد : « حنبلىها و مالك و شافعى تمام استفاده‌هاى از ظروف طلا و نقره را علاوه بر اكل و شرب حرام مىدانند و علّت حرمت اكل و شرب در آن را فخرفروشى و تكبّر و\r\n\r\n\r\n","description":"","footnote":"\r\n( 1 ) . قاموس اللغة ، مادّهء « قياس » .\r\n( 2 ) . اصول الفقه الاسلامى ، ص 190 .\r\n( 3 ) . اتحاف ذوى البصائر فى شرح روضة النواظر ، ج 4 ، ص 2144 ( ر . ك : مقالهء منابع استنباط از ديدگاه فقهاى اسلامى در همين كتاب ) .\r\n","page_name":" 347 ","page_number":347},
  {"content":"\r\n\r\nشكستن دل فقرا مىدانند كه در ساير استعمالات نيز موجود است » . « 1 »\r\nولى داوود بن على ظاهرى حرمت استفاده را به مورد نص ( اكل و شرب ) منحصر كرده است ، چون قياس را باطل مىشمرد . علّامه شوكانى نيز رأى داوود را برگزيده و قياس را در اينجا مع الفارق مىداند . « 2 »\r\nفقهاى اهل بيت جمعى با نفى قياس ، حرمت را منحصر به اكل و شرب دانسته‌اند در حالى كه بعضى به جهت اطلاق روايات اهل بيت\r\n( نهى عن آنية الذهب و الفضة )\r\nحرمت را تعميم داده‌اند . « 3 »\r\n2 . آيا روزه‌دارى كه عمداً روزهء ماه مبارك رمضان را با خوردن و آشاميدن باطل كرده ، علاوه بر قضا ، كفّاره هم بر او واجب است ؟\r\nفقهاى اهل بيت به سبب رواياتى از اهل بيت كه همهء مفطرات عمدى را موجب كفّاره مىشمرد ، در مورد وجوب كفّاره اتّفاق نظر دارند . « 4 »\r\nولى از فقهاى اهل سنّت ، ظاهريه ، احمد ، شافعى و غزالى فقط قضا را واجب مىدانند ، در حالى كه حنفىها ، ثورى و عده‌اى ديگر معتقدند علاوه بر قضا كفّاره هم دارد ، ريشهء اين اختلاف به قياس بر مىگردد ، زيرا در روايات آنها كفّاره تنها در مورد جماع در حال روزه وارد شده است « 5 » ؛ قائلين به قياس اكل و شرب عمدى را نيز بر آن قياس كرده‌اند در حالى كه ديگران اين قياس را باطل مىشمرند . « 6 »\r\n\r\nز ) عرف\r\nآداب و عادات و قوانين و التزامات اجتماعى كه عموم جامعه به آن عمل مىكنند و نيز فهم آنان نسبت به مفاد كلمات در اصطلاح اصول فقه « عرف » ناميده مىشود كه غالباً فقها هنگام استنباط احكام و افتا به آن استناد مىكنند .\r\n« عرف » در سه عرصه از اجتهادات فقهى تأثير مىگذارد . « 7 »\r\n\r\n1 . آداب و عادات و قوانين و مقرّرات اجتماعى انسان‌ها\r\nاسلام آنچه را كه عادات و مقرّرات اجتماعى باطل شناخته ، مانند معاملات ربوى تحريم كرده است و آنچه را لازم به اصلاح ديده ، اصلاح نموده مانند قراردادهاى ازدواج ، و آنچه را كه لازم به تأييد ديده تأييد فرموده مانند بيع سَلَم ( پيش‌فروش محصولات مختلف ) كه از معاملات رايج مدينه بوده است . و بقيه را بدون منع به حال خود واگذاشت .\r\nالبتّه فقهاى اماميّه براى اعتبار اين گونه آداب و مقرّرات اجتماعى كه گاه آن را « بناى عقلا » نام مىگذارند ، يك شرط را لازم مىدانند . آنان معتقدند اگر عرف و عادت و سيره‌هاى عصر حاضر يا قرون\r\n\r\n\r\n","description":"","footnote":"\r\n( 1 ) . المغنى ، ج 1 ، ص 92 .\r\n( 2 ) . أثر الاختلاف فى القواعد الاصولية فى اختلاف الفقهاء ، ص 490 .\r\n( 3 ) . مستمسك العروة الوثقى ، ج 2 ، ص 164 ، مسألهء 3 از حكم الأوانى .\r\n( 4 ) . جواهر الكلام ، ج 16 ، ص 264 .\r\n( 5 ) . صحيح بخارى ، ج 4 ، ص 163 ، كتاب الصوم .\r\n( 6 ) . ر . ك : بداية المجتهد ، ج 3 ، ص 195 .\r\n( 7 ) . الاصول العامه ، ص 422 .\r\n","page_name":" 348 ","page_number":348},
  {"content":"\r\n\r\nقبلى در زمان پيامبر اكرم صلى الله عليه و آله يا معصومين عليهم السلام نيز بوده و در جامعهء اسلامى پيرامون آن حضرات رواج داشته است و آن بزرگواران منعى نكرده‌اند ، قطعاً مورد « تقرير » و قبول آنان بوده و به عنوان مصداقى از « سنّت » ، معتبر و قابل استناد مىباشد . « 1 »\r\n\r\n2 . مفاهيم الفاظ و كلمات موجود در كتاب و سنّت\r\nفقها هنگام بررسى و شناخت معناى هر كلمه از كلمات قرآن و احاديث گاه به كتب لغت و گاه به فهم عرف رجوع كرده و آن را حجّت مىدانند . مانند :\r\nالف ) مفهوم « فقير » و « مسكين » چيست ؟ و ميزان نداشتن در حدّ فقر چه قدر است كه موجب استحقاق دريافت زكات گردد ؟\r\nب ) مفهوم « آب مطلق » چيست و چه مقدار تركيب ناخالصىها و غلظت‌ها مضادّ با صدق « آب مطلق » نيست كه بتوان با آن وضو گرفت ؟\r\nج ) مفهوم « كفو ، همتا و همسان » چيست كه در ازدواج و انتخاب همسر سزاوار است ، رعايت گردد ؟\r\nالبتّه بايد گفت حجيّت عرف در فهم كلمات هم مشروط به استمرار آن تا زمان معصومين است تا مصداق امضا و تقرير قرار گيرد ، زيرا اگر كلمه‌اى در عرف كنونى به يك معنا و در عرف معاصر نزول قرآن به معناى ديگر باشد ، نمىتوان بر اساس مفهوم عرفى كنونى آن فتوا داد .\r\nو در موارد شك ، آنچه مىتواند راهگشا باشد « اصل عدم نقل » است ، زيرا اگر بعد از فحص و تتبع نشانه‌هايى بر تغيير مفهوم لفظ در طول تاريخ نيافت ، با استناد به اصل « عدم نقل » يعنى عدم انتقال مفهوم سابق به مفهوم ديگرى ، مفهوم فعلى را همان مفهوم صدر اسلام دانسته و بر آن اساس فتوا مىدهد .\r\n\r\n3 . دلالت التزاميهء كلمات بر ارادهء متكلّم\r\nمانند قضاوت عرف به اينكه هرگاه شارع حكم كند كه مثلًا هنگامى كه « خمر تبديل به سركه » شود پاك مىگردد اين حكم دلالت عرفى بر طاهر شدن ظرفى دارد كه محتواى آن خمر بوده است .\r\n* * * برخى از اختلافات فتاواى فقيهان در فقه ناشى از اختلاف آنها در محدودهء حجيّت عرف در هر كدام از اين عرصه‌هاى سه‌گانه ، يا اختلاف در شرايط حجيّت آن ( مانند شرط استمرار آن تا حيات معصومين عليهم السلام ) يا اختلاف در شناخت نظر عرف و مصاديق آن است . مثلًا :\r\nالف ) اگر وكيل منزل موكّل خود را براى مدّت طولانىتر از مدّت رايج مثلًا 40 ساله اجاره داد ، ابو حنيفه آن را به استناد اطلاق وكالت جايز مىداند ، اما دو شاگردش قاضى أبو يوسف و شيبانى آن را باطل مىدانند ، زيرا معتقدند كه عرفاً صاحبان منازل معمولًا وكالتِ براى اجاره سال‌هاى كمترى را مىدهند و اجاره براى مدت طولانى مورد نظر موكّلين نمىباشد ، در اين گونه موارد عرف حجّت\r\n\r\n\r\n","description":"","footnote":"\r\n( 1 ) . الاصول العامه ، ص 422 .\r\n","page_name":" 349 ","page_number":349},
  {"content":"\r\n\r\nاست و اطلاق وكالت را مقيد مىكند . « 1 »\r\nب ) بيع معاطاة ، يعنى آنكه خريدار و فروشنده بدون خواندن صيغه ، خريدوفروش را انجام مىدهند . اين نوع معامله در آغاز از نظر فقه حنفى باطل بود ، زيرا مىگفتند : در قرآن و سنّت فقط خريدوفروشى تشريع شده كه صيغه‌اش خوانده شود ، امّا به تدريج كه متوجه عرفى بودن معامله معاطاة شدند در معاملات جزئى آن را اجازه دادند . پس از مدّتى فقهاى حنفى به استناد وجود معاملات معاطاتى سنگين در ميان اهل عرف فتوا به مشروعيّت انواع بيع معاطاة دادند . « 2 »\r\nابن قدامه حنبلى در كتاب « مغنى » « 3 » و خطاب مالكى در « شرح الخطاب » « 4 » در اين مسأله استناد به عرف كرده‌اند . اما شافعيّه در كتاب « نهاية المحتاج فى شرح المنهاج » عرف را حجت ندانسته و صيغهء لفظى را لازم دانسته است . « 5 »\r\nبعضى از فقهاى اماميّه نيز بيع معاطات را باطل دانسته « 6 » و گاه در معاملات جزئى جايز دانسته‌اند ، ولى در حال حاضر غالب فقهاى اماميّه معتقد به صحت بيع معاطاة در تمام موارد هستند ، بلكه بعضى معتقدند معاملات در آغاز عموماً به صورت معاطات بوده و بيع با اجراى و تنظيم اسناد بعداً پيدا شده است . « 7 »\r\n\r\nح ) آيين پيامبران قبلى\r\nبدون شك گوهر اصلى اديان الهى يكى است ، ولى بر اساس تفاوت شرايط دوره‌هاى تاريخ بشر تفاوت‌هايى نيز با يكديگر دارند . چنان كه بخشى از احكام فقهى شريعت اسلام مانند شرايع پيامبران قبلى است :\r\n«  « شَرَعَ لَكُمْ مِنَ الدِّينِ ما وَصَّى بِهِ نُوحاً »  ؛ خداوند آيينى را براى شما تشريع كرد كه به نوح توصيه كرده بود » . « 8 »\r\nبديهى است كه در مسائلى كه اسلام صريحاً همان قوانين اديان گذشته را براى امّت اسلامى لازم شمرده ، مانند وجوب روزه كه در آيهء  « يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ »  « 9 » آمده و نيز مواردى كه نفى آن در آيات قرآن ذكر شده ، مانند نفى تحريم بعضى از اجزاى حيوان كه بر يهود حرام شده بود ، در شريعت اسلامى كه در آيهء   « أُحِلَّتْ لَكُمْ بَهِيمَةُ الْأَنْعامِ »   « 10 » آمده است اختلافى در ميان فقها وجود ندارد ، زيرا اين نفى و آن اثبات ، در متن قرآن آمده است .\r\nاما آيا مىتوان در ديگر مسائل و احكام شرايع\r\n\r\n\r\n","description":"","footnote":"\r\n( 1 ) . اسباب اختلاف الفقهاء ( زلمى ) ، ص 512 به نقل از : تأسيس النظر ، ص 22 .\r\n( 2 ) . اسباب الاختلاف ( زلمى ) ، ص 512 ، به نقل از : تبيين الحقايق ، ج 4 ، ص 4 .\r\n( 3 ) . المغنى ، ج 4 ، ص 5 .\r\n( 4 ) . شرح الخطاب ، ج 4 ، ص 228 .\r\n( 5 ) . نهاية المحتاج إلى شرح المنهاج ، ج 3 ، ص 375 .\r\n( 6 ) . در كتاب أنوار الفقاهة ، ج 1 ، ص 51 از كتاب البيع اين قول از علّامه در نهايه نقل شده است .\r\n( 7 ) . أنوار الفقاهة ، ج 1 ، ص 36 و 62 ، كتاب البيع .\r\n( 8 ) . شورى ، آيهء 13 .\r\n( 9 ) . بقره ، آيهء 183 .\r\n( 10 ) . مائده ، آيهء 1 .\r\n","page_name":" 350 ","page_number":350},
  {"content":"\r\n\r\nسابق كه نفى و اثبات صريحى از جانب قرآن و پيامبر اكرم صلى الله عليه و آله نرسيده است ، احكام شرايع گذشته را استصحاب كرد و براى مسلمين حجّت دانسته و به آن عمل كرد و مجتهد بر اساس آنها فتوا صادر كند ؟\r\nبرخى از فقها ، احكام شرايع گذشته را ، به عنوان شريعت الهى براى مسلمين نيز حجّت دانسته ، و برخى معتقدند - چنان كه محقّق نائينى احتمال داده است - كه تمام احكام شرايع گذشته توسّط شريعت اسلام نسخ شده و اگر تشابهى در برخى احكام وجود دارد ، به خاطر تشريع جديد حكمى است شبيه حكم شريعت پيشين ، نه آنكه عين آن يا استمرار آن باشد « 1 » ، امّا در بخش احكامى كه در اسلام به نفى يا اثبات آنها تصريح شده است ، دو نظر بين فقهاى اسلام وجود دارد :\r\n1 . جمهور حنفىها و بعض مالكىها و شافعىها « 2 » و يك روايت از احمد ، معتقدند كه : هر حكمى را قرآن كريم يا احاديث نبوى از شرايع گذشته نقل كنند و نسخ آن را اعلام نكرده باشند براى ما حجّت است ، زيرا :\r\nاوّلًا : خود نقل بدون ردّ ، يك نوع امضا و تقرير است . « 3 »\r\nثانياً : قرآن كريم در چندين آيه حقانيّت شرايع گذشته را ( قبل از تحريف ) و مشاركت مسلمين را با پيروان آن اديان در اصول كلّى تأكيد كرده و به همراهى با آنان توصيه كرده است . مانند :\r\n«  « إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ »  ؛ ما تورات را نازل كرديم كه هدايت و نور در آن است ، پيامبران بر اساس آن حكم كنند » . « 4 »\r\nثالثاً : استصحاب احكام شرايع سابقه براى امّت ما مىتواند آن احكام را براى ما نيز ثابت كند .\r\n2 . بسيارى از فقهاى اماميّه « 5 » ، و نيز غزالى « 6 » و آمدى و ( جمعى از ) اشاعره و معتزله « 7 » معتقد به عدم ثبوت احكام شرايع گذشته براى مسلمين هستند ، زيرا :\r\nاوّلًا : « معاذ بن جبل » هنگام مأموريت از طرف پيامبر اكرم صلى الله عليه و آله به « يمن » به جاى « شرايع گذشته » اجتهاد خودش را آخرين منبع فتوا و استنباط نزد حضرت شمرد و نامى از شرايع گذشته نبرد . « 8 »\r\nثانياً : اگر كتب شرايع قبلى يك منبع براى فتوا بود ، بايد توصيه به حفظ و تلاوت آنها مىشد .\r\nثالثاً : اگر حجّت بود نمىبايست پيامبر اكرم صلى الله عليه و آله در پاسخ برخى به سؤالات ، منتظر وحى جديدى باشد .\r\nرابعاً : اگر حجّت بود علماى اهل كتاب مانند كعب الاحبار و عبد اللَّه بن سلام بايد به طور گسترده از آن منابع براى مسلمين نقل مىكردند و مسلمانان\r\n\r\n\r\n","description":"","footnote":"\r\n( 1 ) . مصباح الاصول ، ( آية اللَّه خويى ) ، ج 3 ، ص 149 .\r\n( 2 ) . الاصول العامة ، ص 430 ؛ الإحكام فى اصول الأحكام ، ج 4 ، ص 146 ؛ الاصول الاسلامية منهجها و ابعادها ، ص 270 .\r\n( 3 ) . مصباح الاصول ، ج 3 ، ص 149 .\r\n( 4 ) . مائده ، آيهء 44 .\r\n( 5 ) . مصباح الاصول ، ج 3 ، ص 149 .\r\n( 6 ) . المستصفى ، ج 1 ، ص 247 .\r\n( 7 ) . الإحكام فى اصول الأحكام ، ج 4 ، ص 147 .\r\n( 8 ) . سنن كبرى ، ج 10 ، ص 114 ؛ مسند احمد ، ج 5 ، ص 230 .\r\n","page_name":" 351 ","page_number":351},
  {"content":"\r\n\r\nمىپذيرفتند . « 1 »\r\nخامساً : احكام شرايع سابقه براى پيروان آن مذاهب ثابت بوده و نمىتوان به پيروان مذاهب ديگر تعميم داد ، زيرا موضوع تغيير يافته . « 2 »\r\nبر اساس همين اختلاف در ثبوت احكام شرايع گذشته برخى از فقها در تعدادى از مسائل دچار اختلاف فتوا شده‌اند ، مانند :\r\n\r\nالف ) پرداخت نصف ديه در قصاص مرد به جرم قتل زن\r\nهمهء فقهاى اسلامى اتّفاق نظر دارند كه اگر مردى زنى را به قتل برساند ، اولياى دم مىتوانند درخواست قصاص كنند . اما با توجّه به اينكه ديهء زن در فقه همهء مذاهب اسلامى نصف ديهء مرد است ، اين سخن در ميان فقها مطرح شده كه آيا بايد نصف ديهء يك انسان را به اولياى مرد قاتل براى قصاص در برابر قتل يك زن داد يا خير ؟\r\nفقهاى مذاهب اربعه « 3 » بر اساس برداشت خود از آيهء زير «  « وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ  . . . » ؛ و بر آنان ( يهود ) واجب كرديم كه جان در برابر جان ، و چشم در برابر چشم است » . « 4 » فتوا داده كه تساوى مرد و زن در قصاص كه در شريعت يهود بوده ، مىتواند در شريعت اسلام جارى باشد زيرا منعى از قرآن و سنّت در مورد آن نرسيده است . « 5 »\r\nامّا فقهاى اماميّه و نيز عطا و عثمان بستى و احمد و حسن بصرى ( به روايتى ) گفته‌اند كه پرداخت نصف ديه از جانب اولياى دم مقتوله لازم است ، زيرا شريعت يهود در اين مورد كه ناسخ وجود دارد براى ما حجّت نيست ، بلكه روايت امام على عليه السلام حجّت است « 6 » كه فرمود :\r\n« و من الناسخ ما كان مثبتاً فى التوراة من الفرائض فى القصاص و هو قوله تعالى «  وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ »  فكان الذكر و الانثى و الحرّ و العبد شرعاً فنسخ اللَّه تعالى ما فى التوراة بقوله تعالى  « كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى » \r\n؛ يكى از موارد نسخ قصاص ( برابر ) است كه در تورات ثابت بوده ، چنان كه قرآن مىفرمايد : ما بر آنان نوشتيم كه جان در برابر جان ، و چشم در برابر چشم ( قصاص شود ) به جاى آن كه حكم جداگانه قصاص مرد ، زن ، حرّ و عبد را بيان نمايد . سپس خداوند متعال آن حكم تورات را به وسيله اين آيهء شريفه نسخ كرد كه مىفرمايد : بر شما قصاص نوشته شد : حرّ در برابر حرّ ، بنده در برابر بنده ، زن در برابر زن و . . . » . « 7 »\r\nو نيز حديث صحيح عبد اللَّه بن سنان از امام صادق عليه السلام كه مىفرمايد :\r\n« ان شاء أهلها أن يقتلوه قتلوه و يؤدّوا إلى أهله نصف الدّية و إن شاءوا أخذوا نصف\r\n\r\n\r\n","description":"","footnote":"\r\n( 1 ) . الإحكام فى اصول الأحكام ، ج 4 ، ص 148 .\r\n( 2 ) . مصباح الاصول ، ج 3 ، ص 149 .\r\n( 3 ) . اثر الادلة المختلف فيها ، ص 553 .\r\n( 4 ) . مائده ، آيهء 45 .\r\n( 5 ) . اثر الادلة المختلف فيها ، ص 553 .\r\n( 6 ) . همان مدرك .\r\n( 7 ) . وسائل الشيعة ، ج 19 ، ص 62 ، باب 33 ، ( أبواب القصاص في النفس ) .\r\n","page_name":" 352 ","page_number":352},
  {"content":"\r\n\r\nالدّية خمسة آلاف درهم\r\n؛ اگر بازماندگان آن زن بخواهند قاتل را بكشند حق دارند بكشند امّا نصف ديه را به بازماندگان آن مرد بپردازند و اگر هم مايل باشند مىتوانيد به جاى قصاص نصف ديه ( كامل ) را كه 5000 درهم است ( از قاتل ) دريافت كنند » . « 1 »\r\n\r\nب ) اجبار شريك به روش مهاياء\r\n( زمان‌بندى )\r\nيكى از راه‌هاى بهره‌بردارى مشترك دو شريك از يك مال « زمان‌بندى » است كه هر كدام از شركا به نوبت از كل مال استفاده كنند . امّا آيا يكى از شركا مىتواند شريك ديگر را اجبار به قبول همين روش « مهايا » يعنى نوبت‌بندى زمانى نمايد ؟\r\nبرخى از فقهاى اماميّه ، شافعى ، مالكى و حنبلى « 2 » نظر مثبت داده‌اند ، زيرا اين قانون در شريعت يهود وجود داشته است . مانند «  « لَها شِرْبٌ وَ لَكُمْ شِرْبُ يَوْمٍ مَعْلُومٍ »  ؛ يك نوبت نوشيدن براى آن ناقه و يك نوبت روز معيّن براى شماست » . « 3 »\r\nو «  « وَ نَبِّئْهُمْ أَنَّ الْماءَ قِسْمَةٌ بَيْنَهُمْ »  ؛ و به آنها خبر ده كه آب قريه بايد در ميان‌شان تقسيم شود » . « 4 »\r\nامّا با توجّه به اينكه اكثر فقهاى اماميّه استصحاب شرايع سابقه را حجّت نمىدانند ، راهى جز مصالحه و توافق طرفين باقى نمىماند .\r\n\r\nعامل دوم : دسترسى يا عدم دسترسى به برخى از احاديث\r\nسير طبيعى اطلاع يا بى صحابه از احاديث پيامبر اكرم صلى الله عليه و آله بدين گونه بوده است كه در آغاز هر حديث توسّط آن حضرت مستقيماً به اطلاع همان يك يا چند مخاطب اوّل مىرسيد و سپس توسّط آنان به تعدادى ديگر منتقل مىشد . قهراً آن دسته از صحابه كه اين احاديث به آنها رسيده بود ، بر اساس آن عمل مىكردند و ديگران كه هنوز نشنيده بودند طبق فهم و استنباط خود از دانش پيشين خويش بهره جسته و مطابق آن عمل مىكردند و همين موجب اختلاف فتاوا بين صحابه مىشد . مانند :\r\nالف ) عمر حديث « نهى پيامبر اكرم صلى الله عليه و آله از ورود به شهرِ وَبازده » را نشنيده بود و لذا تصميم گرفت به شهر و بازدهء شام وارد شود ، اما عبد الرحمن بن عوف كه حديث را شنيده بود ، فتواى حرمت داد . « 5 »\r\nب ) مخالفت عمر با فتواى أبو موسى در مورد حديث استيذان . توضيح آنكه أبو موسى چون از پيامبر اكرم صلى الله عليه و آله فرا گرفته بود كه اگر از كسى سه مرتبه اذن ورود به منزلش را خواستى و پاسخى نداد ، بايد برگردى ، پس از آنكه سه مرتبه از عمر اذن گرفت و از او پاسخى نشنيد ، برگشت . ولى چون عمر از اين حديث اطلاعى نداشت به وى اعتراض كرد ، حتّى پس از آنكه أبو موسى به حديث استيذان استناد كرد ، نپذيرفت . امّا وقتى ديگران بر وجود آن حديث گواهى دادند قبول كرد . « 6 »\r\n\r\n\r\n","description":"","footnote":"\r\n( 1 ) . وسائل الشيعة ، ج 19 ، ص 59 ، ح 1 .\r\n( 2 ) . اثر الادلة المختلف فيها ، ص 548 .\r\n( 3 ) . شعرا ، آيهء 155 .\r\n( 4 ) . قمر ، آيهء 28 .\r\n( 5 ) . أثر الاختلاف ، ص 44 .\r\n( 6 ) . مسند احمد ، ج 3 ، ص 19 ( با اندكى تغيير ) ؛ صحيح بخارى ، ج 8 ، ص 157 ؛ اسباب اختلاف الفقهاء ( تركى ) ، ص 28 .\r\n","page_name":" 353 ","page_number":353},
  {"content":"\r\n\r\nهمين تفاوت در ميزان اطلاع يا بى از احاديث در نسل‌هاى بعدى ( تابعين و پس از آنها ) استمرار يافت و بر اثر همين امر ، اختلاف فتاوا در قرون بعدى به وجود آمد ، مانند :\r\nالف ) تا زمان شافعى حديث « قلّتين » در مورد آب كر و حديث « خيار مجلس » به عموم فقها نرسيده بود . و لذا فتواى به « قلتين » تا قبل از آن از جانب فقها صادر نشده بود ، امّا پس از آن زمان اين فتوا مطرح گشت . « 1 »\r\nب ) شافعى در آغاز بر اساس معارف و مبانى فقهى مكتب ابو حنيفه كه در بغداد از محمّد بن حسن شيبانى آموخته بود و درس‌هايى از مالك در مدينه فرا گرفته بود ، فتاوايى را صادر كرده بود ، امّا پس از سفر به مصر و ديگر ديار اسلامى و اطلاع يا بى از احاديث جديد ، ده‌ها فتواى خويش را تغيير داد . « 2 » مانند :\r\n\r\nاختلاف فتاواى شافعى در قديم و جديد :\r\n1 . در تيمّم طبق فتواى قديم قائل بود كه يك ضربه دست بر خاك براى صورت و دست‌ها كفايت مىكند ، امّا در فتواى جديد قائل به دو ضربه شده ، يكى براى صورت و يكى براى دست . « 3 »\r\n2 . اگر مأموم جلوتر از امام بايستد : طبق فتواى جديد : نمازش باطل است . و مطابق فتواى قديم :\r\nصحيح است . « 4 »\r\n3 . اگر محرم شكارى را ذبح كند ، مطابق فتواى جديد : ميته است و خوردن آن حرام است . « 5 » ولى طبق فتواى قديم و كتاب املا : ميته نيست ، امّا خوردن آن حرام است . « 6 »\r\n4 . زكات زيتون را طبق فتواى جديد ، واجب ندانسته امّا در فتواى قديم واجب دانسته است . « 7 »\r\n* * * ج ) بسيارى از اختلاف فتاواى ابو حنيفه با ديگر فقيهان ناشى از قلّت تعداد رواياتى بوده كه وى در كوفه به آنها فتوا مىداده است . بر خلاف مالك كه كثرت روايات موجود در مدينه منشأ فتاواى خاص وى شد .\r\nد ) در فتاواى فقهاى اماميّه نيز گاه به اين امر برخورد مىكنيم از جمله در مورد ذكر « ربنا و لك الحمد » بعد از ركوع .\r\nشهيد اوّل در كتاب « ذكرى » حديثى از محمّد بن مسلم از امام صادق عليه السلام نقل كرده كه :\r\n« إذا قال الإمام :\r\nسمع اللَّه لمن حمده ، قال من خلفه : ربّنا لك الحمد . . . »\r\nآنگاه كه امام جماعت ذكر « سمع اللَّه لمن حمده » را بگويد ، كسى كه پشت سر اوست ، بگويد : « ربنا لك\r\n\r\n\r\n","description":"","footnote":"\r\n( 1 ) . حجة اللَّه البالغه ، ج 1 ، ص 147 .\r\n( 2 ) . الشافعى ، حياته و عصره ، ( محمد ابو زهر ) ، ص 375 .\r\n( 3 ) . المجموع فى شرح المهذب ، ( محيى الدين بن النووى ) ، ج 2 ، ص 210 .\r\n( 4 ) . الأم ، ج 1 ، ص 169 ؛ المجموع فى شرح المهذب ، ج 4 ، ص 299 .\r\n( 5 ) . المجموع فى شرح المهذب ، ج 7 ، ص 441 .\r\n( 6 ) . همان مدرك ، ص 304 .\r\n( 7 ) . فتح العزيز فى شرح الوجيز ، ( عبد الكريم بن محمّد الرافض ) ج 5 ، ص 561 .\r\n","page_name":" 354 ","page_number":354},
  {"content":"\r\n\r\nالحمد » . « 1 »\r\nلذا هم شهيد و هم صاحب حدائق فتوا به استحباب آن داده‌اند .\r\nامّا محقّق حلّى در كتاب « المعتبر » به آن فتوا نداده ، زيرا معتقد بوده كه اين حديث در كتب اماميّه نيست .\r\nصاحب حدائق پس از نقل اين تاريخچه مىنويسد : ظاهراً علّت مخالفت محقّق آن بوده كه اين حديث امام صادق عليه السلام به او نرسيده است . « 2 »\r\nمشابه آن در موارد ديگرى نيز ديده شده است كه عدم دسترسى بعضى از فقها به پاره‌اى از احاديث سبب اختلاف فتاوا گرديده ، زيرا در آن زمان تمام كتاب‌ها خطى بوده و نسخه‌هاى آن نزد بعضى وجود نداشت .\r\n\r\nفراموشى حديث :\r\nگاه فراموشى حديث خاصّى كه دليل بر يك حكم فقهى بود ، موجب شده كه شخص فتوايى مخالف فتواى ديگران بدهد . مانند حديث تيمّم كه خليفهء دوم به خاطر آنكه آن را فراموش كرده بود ، در مورد شخص جنبى كه آبى براى غسل ندارد فتوا به عدم وجوب نماز داده بود :\r\n« إنّ رجلًا أتى عمر فقال : إنّى اجنبتُ فلم أجد ماءً ؟\r\nفقال : لا تصلّ . فقال عمّار : اما تذكر يا أمير المؤمنين اذ أنا و انت فى سريّة فاجنبنا فلم نجد ماء ، فأمّا انت فلم تصلّ و أمّا أنا فتمعكتُ فى التراب و صلّيت فقال النبى صلى الله عليه و آله : « انّما كان يكفيك ان تضرب بيديك الارض ثمّ تنفخ ثمّ تمسح بهما وجهك و كفّيك ؟ » فقال عمر : اتّق اللَّه يا عمّار ! قال : إن شئت لم أحدث به\r\n؛ مردى نزد عمر آمد و گفت : من جنب شدم و آب نيافتم ( تكليف شرعى من چيست ؟ ) . عمر پاسخ داد : نماز نخوان .\r\nعمّار گفت : اى امير المؤمنين ! آيا به ياد نمىآورى روزى را كه من و تو در يك جنگ بوديم و جنب شديم و آب براى غسل پيدا نكرديم ، تو نماز نخواندى ، اما من خودم را در خاك غلطاندم و نماز خواندم ، ( پس از آنكه خدمت پيامبر اكرم صلى الله عليه و آله رسيديم ) حضرت فرمود : كافى است براى تو كه دستانت را به زمين بزنى و پس از آنكه آن را فوت كردى با دو دست ، صورت و ( پشت ) دو كف دستت را مسح كنى .\r\nعمر گفت : اى عمّار ! از خدا بترس ( و اين سخن را مگو ) .\r\nعمّار گفت : اگر مىخواهى اين حديث را نقل نمىكنم ! » . « 3 »\r\n\r\nعامل سوم : اختلاف در معيار وثاقت راويان\r\nمحدّثان و فقيهان در دو علم حديث و اصول فقه به شناسايى معيارهاى وثاقت راوى پرداخته تا دريابند كه چه شرايطى براى قبول روايت يك راوى\r\n\r\n\r\n","description":"","footnote":"\r\n( 1 ) . وسائل الشيعة ، ج 4 ، ص 940 ، ح 4 ، باب 17 ، ( ابواب الركوع ) .\r\n( 2 ) . الحدائق الناضرة ، ج 8 ، ص 266 .\r\n( 3 ) . صحيح مسلم ، ج 1 ، ص 193 ، كتاب الحيض ، باب التيمم .\r\n","page_name":" 355 ","page_number":355},
  {"content":"\r\n\r\nلازم است ، البتّه آنان در برخى از شرايط اتفاق نظر داشته مانند : « صداقت » و در برخى نيز اختلاف دارند و همين موجب گشته كه عدّه‌اى احاديث فاقد شرط را حجّت ندانسته و بر طبق آنها فتوا ندهند درحالىكه ديگران بر اساس آنها فتوا صادر كنند .\r\nمعيارهاى مورد اختلاف متعددند ، از قبيل :\r\n\r\n1 . هم مذهب بودن\r\nبرخى محدّثان و فقيهان اعمّ از فقهاى شيعه و سنى اين شرط را لازم ندانسته و لذا احاديث راويانى كه صداقت آنها محرز شده هر چند از مذهب ديگر باشند قبول نموده و بر اساس آن فتوا مىدهند . در نزد شيعه اصطلاحاً به اين گونه از احاديث كه راويانشان از اهل سنّت بوده و فقهاى شيعه چون آنها را مطمئن و راستگو ديده‌اند بر اساس آنها فتوا صادر كرده‌اند « احاديث موثق » ناميده مىشود كه درصدها مسأله فرعيّه در سراسر فقه شيعه مورد استفاده قرار گرفته است ، « 1 » و مىتوان از بين آنها تعداد راويان سنّى كه بيشترين استفادهء فقهى از روايات در فقه شيعه شده است به افراد بسيارى اشاره كرد . « 2 »\r\nچنان كه جمعى از فقها و علماى اهل سنّت به راويان شيعه‌اى كه وثاقت‌شان نزد آنها ثابت شده ، اعتماد كرده ، مانند :\r\n1 . ابان بن تغلب 2 . ابراهيم بن يزيد نخعى 3 . احمد بن مفضل كوفى 4 . ثابت بن دينار ابى حمزه ثمالى 5 . جابر بن يزيد جعفى 6 . حبيب بن ابى ثابت اسدى كاهلى 7 . حماد بن عيسى جهنى 8 . حمران بن اعين 9 . سعيد بن هيثم هلالى 10 . سليمان بن صرد خزاعى 11 . شريك بن عبد اللَّه بن سنان بن انس 12 . شعبة بن حجاج 13 . صعصعة بن صوحان 14 . طاووس بن كيسان 15 . عامر بن وائله و . . . . « 3 »\r\nامّا برخى از فقها اين سعهء صدر را نداشته و « هم مذهب بودن » را شرط قبول روايت راوى دانسته به صورتى كه اگر آن راوى كاملًا متقى و راستگو باشد ، باز به جرم آنكه هم مذهب اين فقيه نيست ، حتّى احاديث نبوى او مورد قبول قرار نمىگيرد . مانند :\r\nمالك نسبت به زنى كه مثلًا 12 روز حائض بوده و ظاهراً خون قطع شده است و شك دارد كه كاملًا طاهر شده تا نمازش را بخواند ، فتوا داده است كه تا سه روز استظهار و صبر كند و پس از تكميل 15 روز غسل نموده و نمازش را شروع نمايد .\r\nبرخى پيروانش دليل او را حديث « حزام بن عثمان » از جابر بن عبد اللَّه دانسته‌اند و بعضى ديگر به اين حديث ايراد نموده‌اند چرا كه راوى حديث ( حزام ) وثاقت ندارد .\r\n\r\n\r\n","description":"","footnote":"\r\n( 1 ) . به جواهر الكلام در ابواب مختلف مراجعه شود .\r\n( 2 ) . براى آگاهى بيشتر به كتاب راويان مشترك ، نوشتهء حسين عزيزى و همكاران ، چاپ انتشارات اسلامى دفتر تبليغات اسلامى ، كه مشتمل بر زندگىنامه 274 راوى مشترك بين شيعه و اهل سنّت ، و در پايان نيز فهرست اسامى 817 نفر ديگر از راويان مشترك را ارائه داده است ، مراجعه شود .\r\n( 3 ) . سيّد شرف الدين موسوى در كتاب المراجعات از صفحهء 50 تا 160 ، اسامى 100 تن از محدّثان و راويان بزرگ شيعه را كه نقش برجسته و قابل قبولى در سلسله سند روايات كتب اهل سنّت داشته‌اند با توضيحات و تأييدات دانشمندان اهل سنّت نقل كرده است .\r\n","page_name":" 356 ","page_number":356},
  {"content":"\r\n\r\nامّا هنگامى كه براى كشف راز عدم وثاقت او به كتب رجال مهم اهل سنّت مراجعه مىشود ، راز عدم وثاقت او تشيع و امامى بودن او مىباشد .\r\nبخارى در كتاب « التاريخ الكبير » از زبير نقل مىكند : « كان حزام يتشيع » . « 1 »\r\nو خطيب بغدادى در « تاريخ بغداد » مىنويسد :\r\n« قال ابن الغلابى : و كان حزام شيعيّاً » . « 2 »\r\n\r\n2 . اختلاف در وثاقت راوى\r\nگاه فقها در ضوابط و شرايط توثيق راويان اتفاق نظر دارند ، امّا دربارهء وجود آن شرايط در برخى راويان يك حديث اختلاف دارند و بر اساس همان اختلاف ، يك فقيه آن حديث را صحيح و حجّت دانسته و بر اساس آن فتوا داده و فقيه ديگر آن را صحيح نديده و با استناد به دلايل ديگر فتواى ديگرى داده است ، به عنوان نمونه :\r\n\r\n3 . ديهء قطع انگشت سبابه\r\nديهء قطع كل انگشتان يك دست 500 دينار مطابق با نصف ديه كامل انسان است . امّا اگر برخى انگشت‌ها قطع گردد ، آيا هر انگشت سهم مساوى ديگر انگشتان را دارد يا انگشت ابهام سهم بيشترى دارد ؟\r\nبرخى فقهاى اماميّه مثل ابى الصلاح در كافى « 3 » و ابن حمزه در كتاب « وسيله » « 4 » و شيخ طوسى در كتاب « خلاف » « 5 » و « مبسوط » « 6 » ( از اكثر اصحاب نقل كرده كه ) گفته‌اند : يك سوم از 500 دينار سهم انگشت ابهام است و دو سوم ديگر بين چهار انگشت بالسويه تقسيم مىشود . دليل آنها روايتى است كه شيخ صدوق در « من لا يحضره الفقيه » از كتاب « ظريف » چنين نقل مىكند :\r\n« فى الإبهام اذا قطع ثلث دية اليد مائة دينار و ستّ و ستون ديناراً و ثلثا دينار . . . و فى الأصابع فى كل اصبع سدس دية اليد ثلاثة و ثمانون ديناراً و ثلث دينار . . . »\r\n. « 7 »\r\nامام عليه السلام فرمود : اگر انگشت ابهام قطع شود ، يك سوم ديهء يك دست بايد پرداخت شود ، يعنى دو سوم 166 دينار ، امّا اگر يكى از انگشتان ديگر قطع شود ، يك ششم ديهء يك دست لازم است ، يعنى يك سوم 83 دينار .\r\nامّا اكثر فقهاى اماميّه « 8 » سهم انگشت ابهام را مساوى ديگر انگشتان دانسته‌اند ، زيرا اوّلًا :\r\nفقيهانى مانند شهيد در « مسالك » طريق « ظريف » را ضعيف دانسته « 9 » و ثانياً : احاديث صحيحه‌اى دالّ بر تساوى دارند ، مانند : حديث حلبى :\r\n« سألت أبا عبد اللَّه عليه السلام عن الأصابع أ هنّ سواء فى الدية ؟ قال :\r\nنعم\r\n؛ از امام صادق عليه السلام حكم ديهء قطع انگشتان را پرسيدم كه آيا حكم هر كدام با ديگر انگشتان\r\n\r\n\r\n","description":"","footnote":"\r\n( 1 ) . التاريخ الكبير ، ج 3 ، ص 101 .\r\n( 2 ) . تاريخ بغداد ، ج 8 ، ص 274 .\r\n( 3 ) . كافى ، ص 398 ؛ مسالك الافهام ، ج 15 ، ص 429 .\r\n( 4 ) . الوسيله ، ص 452 .\r\n( 5 ) . الخلاف ، ج 5 ، ص 248 ، مسألهء 50 ، از كتاب ديات .\r\n( 6 ) . المبسوط ، ج 7 ، ص 143 .\r\n( 7 ) . من لا يحضره الفقيه ، ج 4 ، ص 54 .\r\n( 8 ) . جواهر الكلام ، ج 43 ، ص 252 .\r\n( 9 ) . مسالك الأفهام ، ج 15 ، ص 429 .\r\n","page_name":" 357 ","page_number":357},
  {"content":"\r\n\r\nمساوى است ؟ فرمود : آرى » . « 1 »\r\n\r\nعامل چهارم : اختلاف در جهت صدور حديث\r\nگاهى صحت صدور يك حديث مورد قبول فقها است ، امّا از دو جهت مىتواند قابليّت براى استنباط حكم را از دست بدهد :\r\n\r\nالف ) ترديد در ثبات يا موقّتى بودن حكم\r\nگرچه غالب احاديث فقهى پيامبر اكرم صلى الله عليه و آله و ائمّهء اهل بيت عليهم السلام مشتمل بر احكام ثابت و واقعى است كه همهء زمان‌ها را در بر مىگيرد ، امّا گاهى ممكن است شارع اسلام حكمى را به عنوان « حكم حكومتى » يا موقّت مختص شرايط خاصّى از زمان و مكان ، صادر كرده باشد .\r\nطبيعى است اگر حديثى در معرض ترديد و اختلاف نظر قرار گيرد كه حكومتى يا تشريعى است ، اختلاف در اجتهاد را در پى خواهد داشت . مانند :\r\n\r\n1 . روزهء « روز عاشورا »\r\nاحاديث متعدّد و متفاوتى از اهل بيت عليهم السلام نسبت به حكم روزه در روز عاشورا وارد شده است ، برخى از آنها دلالت بر استحباب « 2 » و برخى از آن نهى مىكند . « 3 »\r\nفتاواى فقيهان بر اساس اختلاف روايات فوق متفاوت شده است و هر فقيهى براى هر يك از اين دو گونه روايات مرجّحى يافته ، بر اساس همان فتوا داده است . « 4 »\r\nممكن است طرفداران استحباب در اين مسأله ، انديشيده‌اند كه نهى از روزهء عاشورا به خاطر تشبّه به بنى اميّه بوده كه موضوع آن در عصر ما منتفى است .\r\n\r\n2 . زكات اسب\r\nاكثر فقهاى اهل سنّت زكات اسب را لازم نمىدانند ، بر خلاف ابو حنيفه كه به خاطر يك حديث نبوى صلى الله عليه و آله\r\n« فى الخيل السائمة فى كلّ فرس دينار\r\n؛ در برابر هر اسب بيابان چر ، يك دينار بايد پرداخت » .\r\nقائل به لزوم زكات اسب شده ، امّا ديگران آن حديث را ضعيف دانسته‌اند . « 5 »\r\nامّا در فقه شيعه به خاطر وجود دو دسته روايات دلالت‌كننده بر حصر زكات در 9 چيز ، و روايات دلالت‌كننده بر وجود زكات در اسب ، اختلاف ايجاد شده است . اكثر آنها قائل به استحباب آن شده‌اند . « 6 » امّا برخى احتمال داده‌اند كه حديث صحيح مورد استناد از بين احاديث دلالت‌كننده بر زكات اسب ، كاشف از حكم حكومتى امير مؤمنان على عليه السلام نسبت به زكات اسب باشد نه امر الهى دائمى استحبابى يا وجوبى . بنابراين نمىتوان از اين حديث استنباط حكم ثابت\r\n\r\n\r\n","description":"","footnote":"\r\n( 1 ) . وسائل الشيعة ، ج 19 ، ص 264 ، ح 3 ، باب 39 ، ( ابواب ديات الأعضاء ) .\r\n( 2 ) . همان مدرك ، ج 7 ، ص 337 ، ح 3 ، باب 20 ، ( ابواب الصوم المندوب ) .\r\n( 3 ) . همان مدرك ، ص 340 ، ح 3 ، باب 21 ، ( ابواب الصوم المندوب ) .\r\n( 4 ) . جواهر الكلام ، ج 17 ، ص 105 .\r\n( 5 ) . المغنى ، ج 2 ، ص 491 .\r\n( 6 ) . جواهر الكلام ، ج 15 ، ص 292 .\r\n","page_name":" 358 ","page_number":358},
  {"content":"\r\n\r\nشرعى وجوب يا استحباب زكات اسب را نمود ، بلكه حكم آن مختص همان شرايط خاص زمانى بوده است . « 1 »\r\n\r\n3 . حكم ساختن مجسّمه\r\nاحاديث فراوانى از پيامبر اكرم صلى الله عليه و آله در كتب روايى شيعه و اهل سنّت و نيز احاديث متعدّدى از ائمّهء اهل بيت عليهم السلام مبنى بر حرمت مجسمه‌سازى انسان و حيوانات و موجودات زنده آمده است . « 2 »\r\nاكثر فقهاى مذاهب اسلامى اعمّ از اهل سنّت و اماميّه بر اساس اين روايات فراوان فتوا به حرمت مجسمه‌سازى موجود زنده داده و حتّى برخى فقهاى شيعه مانند صاحب جواهر « 3 » ، و شيخ انصارى « 4 » در كتاب مكاسب و آية اللَّه خويى در « مصباح الفقاهة » « 5 » و فقهاى اهل سنّت مانند عبد الرحمن جزيرى در « الفقه على المذاهب الاربعة » « 6 » و دكتر وهبه زحيلى در « الفقه الاسلامى » « 7 » ادعاى اجماع كرده‌اند .\r\nامّا برخى فقهاى متقدّم اماميّه مانند شيخ طوسى در تفسير تبيان « 8 » و طبرسى در مجمع البيان « 9 » قائل به كراهت شده و حرمت را اختصاص به بت‌سازى داده‌اند و از معاصرين نيز برخى از فقها نيز همين گونه فتوا داده‌اند . « 10 »\r\nمنشأ اين اختلاف فتوا اختلاف برداشت در موقّت بودن حكم حرمت مجسمه‌سازى و صورتگرى است كه در احاديث متعدّد از پيامبر اكرم صلى الله عليه و آله و ائمّهء اهل بيت عليهم السلام رسيده است . گروه اوّل از فقها آن حكم را يك تكليف ثابت دانسته‌اند ، اما گروه دوم آن را حكم موقّت و مختص به شرايط صدر اسلام دانسته كه هنوز رسوبات بت‌پرستى در ذهن مسلمانان وجود داشته و احياناً با نقاشى و مجسمه‌سازى معبودهاى مشركان و تكريم و احترام و تقديس آنان ، جلوه‌هاى شرك و بت‌پرستى گاه‌وبىگاه بروز مىكرده است .\r\nيكى از فقهاى معاصر مىگويد : ظاهر گروهى از احاديث آن است كه تحريم مجسّمه‌سازى و نقاشى صور انسان و حيوان به خاطر مبارزه با ترويج بت‌پرستى آن زمان بوده است ، شدت لحن اين روايات در توبيخ صورتگرى و تعيين عذاب‌هاى شديد براى نقاشان و مجسمه‌سازان شاهدى است بر اينكه مقصود صورتگرى عادى نيست ، مانند :\r\n« أشدّ الناس عذاباً يوم القيامة رجل قتل نبيّاً او قتله نبيّ و رجل يضلّ الناس به غير علم و مصوّر التماثيل\r\n؛ شديدترين عذاب روز قيامت براى كسى است كه پيامبرى را به قتل برساند ، يا پيامبرى او را مستحق\r\n\r\n\r\n","description":"","footnote":"\r\n( 1 ) . وسائل الشيعة ، ج 6 ، ص 51 ، ح 1 و 2 ، باب 16 ( ابواب ما تجب فيه الزكاة ) .\r\n( 2 ) . ر . ك : شرح نووى بر صحيح مسلم ، ج 13 و 14 ، ص 329 ، ح 2106 و وسائل الشيعة ، ج 3 ، ص 563 - 560 .\r\n( 3 ) . جواهر الكلام ، ج 22 ، ص 41 .\r\n( 4 ) . مكاسب محرمه ، ( شيخ انصارى ) ، مسألهء 4 از مسائل « النوع الرابع ما يحرم الاكتساب به لكونه عملًا محرّماً فى نفسه » .\r\n( 5 ) . مصباح الفقاهة ( آية اللَّه خويى ) ، ج 1 ، ص 286 .\r\n( 6 ) . الفقه على المذاهب الاربعة ، ج 2 ، ص 41 - 39 .\r\n( 7 ) . الفقه الاسلامى و ادلّته ، ج 4 ، ص 2674 .\r\n( 8 ) . التبيان فى تفسير القرآن ، ج 1 ، ص 236 .\r\n( 9 ) . مجمع البيان ، ج 1 ، ص 212 ، ذيل آيه 51 سورهء بقره .\r\n( 10 ) . أنوار الفقاهة ، ( المكاسب المحرمه ) ، ص 113 .\r\n","page_name":" 359 ","page_number":359},
  {"content":"\r\n\r\nقتل بداند و او را بكشد و كسى كه مردم را به خاطر جهل و ناآگاهى گمراه سازد ، و كسى كه مجسّمه‌سازى كند » . « 1 »\r\nروشن است كه اين عذاب‌هاى بسيار سخت تناسبى با هر نقاشى و مجسّمه‌سازى ندارد ، زيرا گناه اين كارها به صورت عادى ( غير بت‌پرستى ) از آدم‌كشى و زنا و شراب‌خوارى و ديگر كبائر بيشتر نيست ، چگونه هم طراز با پيامبركشى است ؟\r\nبنابراين مقصود از اين صورتگرى بايد چيزى باشد كه واقعاً هم سنگ و برابر پيامبركشى و جنگ با خدا و خروج از دين باشد كه همان « بت‌سازى » است . « 2 »\r\n\r\nب ) اختلاف در واقعى يا تقيّه‌اى بودن حديث\r\nپس از شهادت امام على ، امام حسن و امام حسين عليهم السلام و كشتار خونين عاشورا ، آن چنان خفقان شديد از ناحيهء دولت‌هاى اموى و عبّاسى عليه ياران و نزديكان ائمّهء اهل بيت عليهم السلام اعمال شده بود كه با اندك بهانه‌اى در طول يك قرن هزاران نفر از اصحاب ائمّهء اهل بيت عليهم السلام را به جرم پيروى از تعاليم مكتب ائمّهء اهل بيت عليهم السلام بازداشت كرده و در سياه‌چال‌هاى حجاج بن يوسف ثقفى « 3 » و مانند او اعدام كردند . وجوب حفظ جان اين گونه افراد اقتضا مىكرد كه احياناً ائمّهء اهل بيت عليهم السلام اگر احساس خطر جدّى براى بعضى از شيعيان مىكردند ، حكمى مطابق با مذهب حاكم اهل سنّت در آن روز از روى تقيّه به وى تعليم مىدادند تا با همرنگ شدن ظاهرى ، حاكمان دست از جان او بردارند . گرچه آن حكم مخالف آموخته‌هاى امام عليه السلام از جدش رسول خدا صلى الله عليه و آله بود تا جان آن مؤمن كه نزد خدا مهم‌تر از يك حكم فرعى است حفظ شود . اين پديدهء تلخ تاريخ اسلامى موجب صدور روايات تقيّه‌اى از جانب امامان اهل بيت عليهم السلام شده است .\r\nلذا فقيهان شيعه هنگامى كه اين گونه حديث تقيّه‌اى را به صورت قطعى تشخيص دهند بر اساس آن فتوا نداده و اگر در حديثى دچار ترديد و اختلاف نظر شوند ، غالباً منجر به اختلاف فتواى آنان خواهد شد . مانند :\r\n\r\nاستحباب روزهء عاشورا\r\nدو گونه روايات از ائمّهء اهل بيت عليهم السلام در اين باره رسيده است . اكثر فقهاى متقدم شيعه ، آن دسته روايات دلالت‌كننده بر استحباب را ترجيح داده و به آن فتوا داده‌اند ، امّا جمعى از متأخران ، آن گروه را حمل بر تقيّه كرده‌اند و براى اثبات تقيّه‌اى بودن آنها اظهار داشتند : چون فقهاى اهل سنّت قائل به استحباب روزه روز عاشورا بودند و روزه گرفتن\r\n\r\n\r\n","description":"","footnote":"\r\n( 1 ) . مستدرك الوسائل ، ج 13 ، ص 210 ، ح 4 ، باب 75 ، ( أبواب ما يكتسب به ) .\r\n( 2 ) . المكاسب ، ج 1 ، ص 169 .\r\n( 3 ) . حجاج بن يوسف ثقفى كه 20 سال استاندار عراق بود ، 120 هزار نفر را بىرحمانه كشت ، و در زندان وى 50 هزار مرد و 30 هزار زن مردند . ( مآثر الانافه فى معالم الخلافه ، قلقشندى شافعى ( مؤلّف نهاية الادب و صبح الاعشى ) ) ، البتّه حاكمان بنى عبّاس نيز در قلع و قمع شيعيان و مواليان اهل بيت عليهم السلام دست‌كمى از حاكمان بنى اميّه نداشتند .\r\n","page_name":" 360 ","page_number":360},
  {"content":"\r\n\r\nيك مسلمان در آن روز نشانهء عدم تشيع او بود ، به نظر مىرسد كه اين احاديث ، توسّط امامان اهل بيت عليهم السلام موافق فقه اهل سنّت بر اساس تقيّه و مداراى شيعيان با حاكمان اهل سنّت صادر شده باشد .\r\nبر اساس اين مبنا احاديث دلالت‌كننده بر استحباب روزهء عاشورا كه موافق فقه حاكمان وقت بوده حمل بر « تقيّه » كرده و لذا غير قابل استناد شمرده و بر اساس احاديث نهىكننده ، فتوا به « كراهت » و احياناً فتوا به حرمت داده‌اند . « 1 »\r\n\r\nعامل پنجم : اختلاف در نسخ حكم\r\nگاهى فقهاى اسلام بر تشريع يك حكم توسّط قرآن يا سنّت اتفاق نظر داشته ، امّا به خاطر اختلاف نظرشان دربارهء اين كه آن حكم توسّط دليل ديگرى نسخ شده يا نه ، دچار اختلاف فتوا مىشوند .\r\nمثلًا :\r\nدر مورد آيهء استمتاع : « . . .  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ  . . . » . « 2 » جمعى از علماى اهل سنّت مانند شافعى و قرطبى « 3 » و نيز فقهاى اماميّه اتفاق نظر دارند كه اين آيه دلالت بر جواز متعه و ازدواج موقّت دارد .\r\nولى شافعى معتقد است كه آيهء 6 سورهء مؤمنون   « وَ الَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ *   . . .  فَمَنِ ابْتَغى وَراءَ ذلِكَ فَأُولئِكَ هُمُ العادُونَ »  « 4 »  *  ناسخ آن است .\r\nزيرا مقصود از « ازواجهم » همسران دائم است و اين آيهء شريفه ارتباط با غير آنها را كه هم شامل نامحرمان و هم همسران موقّت است ، تجاوز از حكم اللَّه شمرده است ، بر اين اساس فتوا به حرمت متعه مىدهد . « 5 »\r\nامّا فقهاى اماميّه چون كلمه « ازواجهم » را مطلق مىبينند كه هم مشتمل بر همسران دائم و هم همسران موقّت است ، و معتقدند كه تا وقتى دليل قطعى بر تقييد يك حكم مطلق يافت نشده ، اطلاق نصوص دينى لازم الاتباع بوده و نبايد از آن دست برداشت ؛ اين آيه را ناسخ آيه استمتاع قرار نداده و لذا به ادامهء حليّت متعه فتوا مىدهند . علاوه بر اينكه آيهء استمتاع مدنى است و آيهء سورهء مؤمنون مكّى است ، « 6 » چگونه مىتواند آيهء نازل شده در مكّه ، ناسخ آيه‌اى باشد كه چند سال بعد در مدينه نازل شده است . « 7 »\r\nو آيات ديگرى كه ذكر همهء آنها به طول مىانجامد .\r\n\r\nعامل ششم : اختلاف قرائت آيات يا نقل متون احاديث\r\n\r\nالف ) اختلاف در قرائت آيات\r\nگاهى اختلاف قرائت به صورت اختلاف در\r\n\r\n\r\n","description":"","footnote":"\r\n( 1 ) . جواهر الكلام ، ج 17 ، ص 105 .\r\n( 2 ) . نساء ، آيهء 44 .\r\n( 3 ) . تفسير قرطبى ، ج 5 ، ص 130 .\r\n( 4 ) . مؤمنون ، آيهء 6 - 4 .\r\n( 5 ) . تفسير خازن ، ج 1 ، ص 366 .\r\n( 6 ) . مجمع البيان ، ج 10 ، ص 211 ( تفسير سورهء انسان ) .\r\n( 7 ) . تفسير الميزان ، ج 3 ، ص 274 .\r\n","page_name":" 361 ","page_number":361},
  {"content":"\r\n\r\nاعراب است مانند :  « يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  . . » ؛ اى مؤمنان ! آنگاه كه براى اقامهء نماز بپاخاستيد ، پس صورت و دست‌هاى خود را بشوييد و سرها و پاهايتان را تا بلندى روى پا مسح كنيد . « 1 »\r\nكلمهء « ارجل » را جمعى از قاريان به نصب و برخى به جرّ قرائت كرده‌اند ، بنا بر نصب از باب عطف « ارجلَ » به محل « برؤسكم » كه نتيجه‌اش آن است كه پاها همچون سر بايد مسح شود و نيز احتمال عطف « ارجلَ » به « وجوهكم » هست كه پاها مانند صورت لازم است ، شسته شود و اگر ارجل به جرّ خوانده شود به ظاهر عطف بر « برءوسِكم » هست كه باز پاها مانند سر محكوم به مسح كردن است ، و نيز احتمال عطف بر « وجوهكم » است كه پاها مانند سر شسته شود ، بر اساس اين چهار احتمال فقيهان هر كدام برداشتى خاص داشته و فتوايى داده‌اند .\r\nفقهاى اماميّه معتقد به مسح پاها ، فقهاى مذاهب اربعه معتقد به شستن پاها ، ظاهريّه معتقد به جمع بين هر دو ، و طبرى معتقد به تخيير بين آن دو شده است . « 2 »\r\nبنابر قرائت نصب « ارجلكم » فقهاى اهل سنّت اين چنين استدلال كرده‌اند كه : عطف « ارجُلَكم » به صورت نصب بر كلمه‌اى كه اعراب ظاهرىاش منصوب باشد مثل « وجوهَكم » بهتر است از عطف بر كلمه‌اى كه ظاهرش مجرور است و محلّش منصوب مثل « برؤسكم » زيرا عطف بر محلّ خلاف اصل است . و نتيجهء عطف « ارجلكم » به « وجوهكم » لزوم شستن پاهاست . « 3 »\r\nفقهاى اماميّه چنين استدلال كرده‌اند كه : گرچه عطف بر محلّ خلاف اصل است و نبايد بدون دليل آن احتمال را برگزيد ، اما امرى صحيح و رايج در ادبيات عرب است ، لكن عطف « ارجلكم » بر « وجوهكم » مستلزم فاصله افتادن توسّط يك جملهء كامل بين معطوف و معطوف عليه است كه تا ضرورتى نداشته باشد و قرينهء قطعيه بر آن نباشد ، اين گونه عطف خطاى ادبى محسوب مىشود .\r\nمخصوصاً در كلام فصيحى همچون قرآن مجيد ؛ مثل اينكه گوينده‌اى بگويد : « قبّلتُ وجهَ زيد و رأسَه و مسحتُ بكتفِهِ و يدَه ؛ من صورت و سر زيد را بوسيدم و بازوى او را مسح كردم و دست او را بوسيدم » در حالى كه كلمهء « يد » را در آخر جمله آورده و بر « وجه » عطف كرده است ، در اين گونه موارد عرف عرب و ذوق ادبى اين گونه ترتيب را صحيح نمىداند و بايد چنين مىگفت : « قبّلتُ وجهَ زيد و رأسَه و يدَه و مسحتُ بكتفِهِ » و انتقال كلمه « يَدَه » را به بعد از جملهء « و مسحت بكتفه » نادرست مىداند . « 4 »\r\nچگونه ممكن است نعوذ بالله در قرآن فصيح اين خطاى ادبى واقع شود ؟ لذا بهتر آن است كه كلمه « و ارجلكم » عطف بر « برؤسكم » باشد .\r\nگاهى اختلاف در قرائت به صورت اختلاف در\r\n\r\n\r\n","description":"","footnote":"\r\n( 1 ) . مائده ، آيهء 6 .\r\n( 2 ) . أثر الاختلاف فى القواعد الاصولية فى اختلاف الفقهاء ، ص 38 .\r\n( 3 ) . تفسير كبير فخر رازى ، ج 11 ، ص 149 .\r\n( 4 ) . الميزان ، ج 6 ، ص 222 .\r\n","page_name":" 362 ","page_number":362},
  {"content":"\r\n\r\nهيئت كلمه است مانند : «  « وَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ وَ لا تَقْرَبُوهُنَّ حَتَّى يَطْهُرْنَ  . . . » ؛ اى پيامبر ! از تو دربارهء حيض سؤال مىكنند ، بگو : چيز زيانبار و آلوده‌اى است ؛ از اين رو در حالت قاعدگى ، از زنان كناره‌گيرى كنيد و با آنها نزديكى ننمايد ، تا پاك شوند » . « 1 »\r\nبرخى قاريان « يَطهُرن » قرائت كرده كه به معناى قطع شدن خون دوران حيض است و برخى « يطّهّرن » قرائت كرده كه به معناى « غسل كردن » است ، بالطبع برخى از فقيهان مانند فقهاى اماميّه و حنفيه قرائت اوّل را كه امروز متعارف است برگزيده و بر اساس آن فتوا به جواز مباشرت شوهر با همسرش پس از انقطاع دَم و قبل از غسل ، داده‌اند . « 2 » و فقهاى مذاهب ديگر بر اساس قرائت دوم فتوا به مشروع نبودن مباشرت قبل از غسل داده‌اند . « 3 »\r\n* * * \r\nب ) اختلاف در نقل متن حديث\r\nگاه اختلاف نقل متن يك حديث موجب اختلاف فتاواى فقيهان مىگردد . مانند :\r\n1 . شيوهء تطهير ظرفى كه سگ از آن آب نوشيده .\r\nمأخذ فتواى فقيهان در اين مسأله حديث نبوى است كه سه گونه نقل شده است :\r\nالف )\r\nعن أبي هريره إنّ رسول اللَّه صلى الله عليه و آله قال : « إذا شرب الكلب فى إناء احدكم فليغسله سبع مرّات »\r\n. « 4 »\r\nب )\r\nعن أبي هريره إنّ رسول اللَّه صلى الله عليه و آله قال : « طهور إناءكم إذا ولغ فيه الكلب أن يغسله سبع مرّات ، اولاهنّ بالتراب »\r\n. « 5 »\r\nهمين اختلاف در نقل منشأ اختلاف فتاواى فقيهان مذاهب اهل سنّت گشته ، مثلًا :\r\nمالكيه به استناد حديث اوّل « تتريب » يعنى خاك مال كردن ظرف را لازم نمىدانند ، چنان كه حنفىها نيز واجب ندانسته بلكه آن را مستحب شمرده‌اند . امّا شافعىها و حنبلىها به استناد حديث دوم « تتريب » را لازم مىدانند . « 6 »\r\nج ) فقهاى اماميّه معتقدند كه فقط سه مرتبه شستن لازم است كه اوّلين آن خاك مالى است ، زيرا احاديثى از ائمّهء اهل بيت عليهم السلام « 7 » و نيز از پيامبر اكرم صلى الله عليه و آله رسيده است كه دستور به سه مرتبه شستن داده‌اند .\r\nمانند :\r\nقال النبيّ صلى الله عليه و آله : « إنْ ولغ الكلب فى إناء أحدكم فليهرقه و ليغسله ثلاث مرّات »\r\n. « 8 »\r\n2 . جمع نماز ظهر و عصر در اوّل ظهر ( جمع تقديم ) در سفر .\r\nمأخذ فتاواى فقيهان حديث نبوى است كه دو\r\n\r\n\r\n","description":"","footnote":"\r\n( 1 ) . بقره ، آيهء 222 .\r\n( 2 ) . جواهر الكلام ، ج 3 ، ص 207 .\r\n( 3 ) . تفسير المنير ، ج 2 ، ص 297 .\r\n( 4 ) . شرح نووى بر صحيح مسلم ، ج 2 ، ص 186 ، ح 279 ، كتاب الطهارة .\r\n( 5 ) . همان مدرك .\r\n( 6 ) . الفقه على المذاهب الاربعة ، ج 1 ، ص 24 ؛ الاجتهاد فى علم الحديث و اثره فى الفقه الاسلامى ، ( دكتر على نايف ) ، ص 457 - 443 .\r\n( 7 ) . وسائل الشيعة ، ج 2 ، ص 1090 ، ح 1 ، باب 70 ( ابواب النجاسات ) .\r\n( 8 ) . الجوهر النقى ، ( حاشيهء سنن بيهقى ) ، ج 1 ، ص 241 .\r\n","page_name":" 363 ","page_number":363},
  {"content":"\r\n\r\nگونه متفاوت نقل شده و موجب اختلاف فتاوا گشته است :\r\nاوّل :\r\nكان رسول اللَّه صلى الله عليه و آله إذا ارتحل قبل أن تزيغ الشمس أخَّر الظهر إلى وقت العصر ثمّ نزل فجمع بينهما ، فإن زاغت الشمس قبل أن يرتحل صلّى الظّهر ثمّ ركب . « 1 »\r\nدوم :\r\nإنّ النبى صلى الله عليه و آله كان إذا ارتحل قبل أن تزيغ الشمس أخَّر الظهر إلى وقت العصر ثمّ نزل فجمع بينهما ، فإن زاغت الشمس قبل أن يرتحل صلّى الظهر و العصر ثمّ ركب . « 2 »\r\nبر اثر همين تفاوت متن حديث نبوى صلى الله عليه و آله شافعىها و مالكىها و اهل مدينه به استناد حديث دوم قائل به جواز جمع تقديم و جمع تأخير در سفر شده‌اند ، و حنابله ضمن فتوا به جواز جمع ، عدم جمع را افضل دانسته‌اند و اوزاعى و امام مالك به استناد حديث اوّل قائل به جواز جمع تأخير و عدم جواز جمع تقديم شده‌اند . و حنفىها براى مسافر هيچ كدام را جايز نمىدانند . « 3 »\r\nفقهاى اماميّه قائل به جواز جمع تقديم و جمع تأخير براى مسافر و غير مسافر شده‌اند . آنان علاوه بر احاديث متعدّدى از ائمّهء اهل بيت عليهم السلام كه تصريح به جواز آن نموده‌اند « 4 » ، به احاديث نبوى موجود در جوامع اهل سنّت نيز استدلال مىكنند . « 5 »\r\n* * * \r\nعامل هفتم : اختلاف در دلالت آيات و روايات و فهم و تفسير آنها\r\nيكى از عوامل اختلاف فتاواى مجتهدان تفاوت فهم و تفسير آنان نسبت به يك متن قرآنى يا حديثى است ، البتّه اين ترديد و اختلاف بىجهت نيست بلكه غالباً منشئى در خود آن متن دارد ، مجموعهء اين گونه اختلاف برداشت‌ها را وقتى بررسى كنيم چند منشأ براى آنها در متون آيات و روايات مشاهده مىكنيم .\r\n\r\nمنشأ اختلاف در فهم و دلالت متون :\r\n\r\n1 . اشتراك لفظى\r\nيك كلمه ، مانند :\r\n\r\nالف ) اشتراك لفظى يك اسم\r\n«  « وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ  . . . » « 6 » ؛ زنان طلاق داده شده ( جهت نگهدارى عدّه ) سه « قرء » صبر كنند » .\r\n\r\n\r\n","description":"","footnote":"\r\n( 1 ) . مجمع الزوائد ( هيثمى ) ، ج 2 ، ص 159 ؛ صحيح بخارى ، كتاب تقصير الصلاة ، باب 16 ، حديث 1112 ؛ فتح البارى ، ج 2 ، ص 741 .\r\n( 2 ) . عون المعبود ( عظيم‌آبادى ) ، ج 4 ، ص 61 .\r\n( 3 ) . الفقه على المذاهب الاربعة ، ج 1 ، ص 483 ؛ الاجتهاد فى علم الحديث ، ص 474 .\r\n( 4 ) . وسائل الشيعة ، ج 3 ، ص 160 ، ابواب المواقيت ، باب 32 ، احاديث باب .\r\n( 5 ) . صحيح مسلم ، كتاب صلاة المسافرين ، باب الجمع بين الصلاتين فى الحضر .\r\n( 6 ) . بقره ، آيهء 228 .\r\n","page_name":" 364 ","page_number":364},
  {"content":"\r\n\r\nلفظ « قُرء » مشترك بين دو مفهوم متضاد « طهر » و « حيض » است ، چنان كه مفهوم رايج آن نزد حجازيين « طهر » و نزد كوفيون « حيض » مىباشد . « 1 »\r\nبرخى فقيهان مانند غالب اماميّه « 2 » بر اساس وضع لغوى « قُرء » كه به معناى « جمع » مىآيد و از آنجا كه خون در حال طُهر در رحم جمع مىشود و اين معنا مناسب با دوران « طهر » است ، و نيز بر اساس احاديث ائمّهء اهل بيت عليهم السلام « 3 » ؛ مفهوم اوّل را برگزيده و بر اساس آن فتوا داده‌اند كه عده طلاق زن سه طُهر است . چنان كه عايشه و عبد اللَّه بن عمر و زيد بن ثابت و شافعى و مالك نيز همين فتوا را داده‌اند . « 4 »\r\nامّا برخى مانند أبو بكر ، عمر ، عثمان ، ابو حنيفه و ابن قدامه حنبلى « 5 » و ديگر مذاهب مفهوم دوم را برگزيده و عدهء طلاق را گذراندن سه دورهء حيض كامل دانسته‌اند كه مدّت بيشترى را مىطلبد . « 6 » و مالك در اين مسأله به همين دليل قائل به توقّف شده است . « 7 »\r\nهمين اختلاف نيز موجب مىشود كه در يك حكم فقهى ديگر ( مسألهء ارث زن مطلقه در آن مدت ) نيز ، اختلاف به وجود آيد ؛ چرا كه اگر در همين دوره ( دورهء حيض سوم ) شوهرش بميرد ، مطابق قول دوم آن زن در آن مدت ، هنوز در عده بوده و همسر شرعى تلقى شده و ارث مىبرد ، بر خلاف قول اوّل . « 8 »\r\n\r\nب ) اشتراك لفظى يك حرف\r\nگاه سبب اختلاف فتاوا مىشود ، مثلًا : حرف « أوْ » مىتواند براى « تخيير » يا براى « تفصيل » به كار رود . مانند : «  « إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ  . . . » ؛ كيفر آنها كه با خدا و پيامبرش به جنگ برمىخيزند و اقدام به فساد در روى زمين مىكنند ، فقط اين است كه اعدام شوند ، يا به دار آويخته شوند ، يا دست ( راست ) و پاى ( چپ ) آنها به عكس يكديگر قطع گردد و يا از سرزمين خود دور گردند » . « 9 »\r\nبرخى فقيهان مانند : شيخ مفيد ، سلّار ، ابن ادريس ، محقّق و علّامه « 10 » از فقهاى اماميّه ، و نيز حسن بصرى و سعيد بن مسيب و مجاهد از اهل سنّت حرف « أوْ » را در اين آيه براى تخيير دانسته و قاضى را در اجراى هر كدام از اين مجازات نسبت به هر مفسد و محارب مخير دانسته‌اند ، امّا برخى فقيهان مانند : شيخ طوسى « 11 » از اماميّه و شافعى و اكثر علماى اهل سنّت « 12 » « اوْ » را براى تفصيل حكم دانسته و گفته‌اند : مقصود قرآن آن است كه براى مجازات هر\r\n\r\n\r\n","description":"","footnote":"\r\n( 1 ) . الاجتهاد فى الشريعة الاسلاميه ، ( محمّد صالح موسى حسين ) ، ص 140 .\r\n( 2 ) . الخلاف ، ج 5 ، ص 54 ؛ جواهر الكلام ، ج 32 ، ص 220 .\r\n( 3 ) . وسائل الشيعة ، ج 15 ، ص 426 ، باب 15 ، ابواب العدد ؛ الميزان ، ج 2 ، ص 251 .\r\n( 4 ) . الخلاف ، ج 5 ، ص 54 .\r\n( 5 ) . مغنى ، ( ابن قدامه ) ، ج 8 ، ص 480 .\r\n( 6 ) . الفقه على المذاهب الاربعة ، ج 4 ، ص 443 .\r\n( 7 ) . أثر الاختلاف ، ص 72 .\r\n( 8 ) . الاجتهاد فى الشريعة الاسلاميه ، ص 143 .\r\n( 9 ) . مائده ، آيهء 33 .\r\n( 10 ) . مسالك الأفهام ، ج 15 ، ص 8 .\r\n( 11 ) . خلاف ، ج 5 ، ص 461 .\r\n( 12 ) . تفسير فخر رازى ، ذيل آيهء 33 سورهء مائده .\r\n","page_name":" 365 ","page_number":365},
  {"content":"\r\n\r\nمفسد و محاربى بايد نوع مجازات هماهنگ و متناسب با نوع جرمش توسّط قاضى انتخاب شود . « 1 »\r\nو مثل حرف « باء » در آيهء شريفهء : «  « وَ امْسَحُوا بِرُؤُسِكُمْ »  ؛ سرهايتان را مسح كنيد » . « 2 »\r\nبرخى فقيهان مانند اماميّه و شافعيّه و حنفيّه حرف « باء » را براى تبعيض يا الصاق گرفته ، و لذا در وضو مسح مقدارى از سر را كافى دانسته‌اند . « 3 » امّا فقهاى برخى مذاهب مانند مالكيّه و حنبليّه حرف « باء » را زائده دانسته و مسح كل سر را لازم دانسته‌اند . « 4 »\r\n\r\nج ) اشتراك لفظى يك صيغهء صرفى\r\n. اين اشتراك نيز گاهى سبب اختلاف فتاوا مىشود ، مانند : لفظ « محيض » اسم مصدر است و با وزن « مَفعِل » مشترك بين دو معناى « محل حيض » و « زمان حيض » است .\r\nجمعى از فقها مانند اماميّه و شافعى ( در قول اقوى ) و ثورى و محمّد بن حسن شيبانى و داوود و فخر رازى « 5 » بر اساس قرينهء دنبالهء آيه «  « فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ »  ؛ هرگاه پاكيزه شدند از جايى كه خداوند شما را به آن امر كرده به آنان وارد شويد » « 6 » و حديث نبوى صلى الله عليه و آله « 7 » احتمال اوّل ( يعنى اسم مكان بودن ) را برگزيده و غير از مباشرت جنسى ، استمتاع حتّى ما بين السرة و الركبة دوران حيض را جايز دانسته‌اند .\r\nامّا برخى ديگر فقيهان مانند : مالك ، ابو حنيفه ، اوزاعى و يكى از دو قول شافعى احتمال دوم ( يعنى اسم زمان بودن ) را ترجيح داده و هرگونه بهرورى از همسر در دوران حيض را ممنوع و حرام دانسته‌اند . « 8 »\r\n\r\nد ) اشتراك يك تركيب كلامى بين مفاهيم متعدّد\r\nگاهى سبب اختلاف فتاوا مىشود ، مانند :\r\n\r\n1 . استثنا پس از جمله‌هاى متعدد\r\nقرآن كريم در سورهء نور ، فرموده است : «   « وَ الَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً وَ لا تَقْبَلُوا لَهُمْ شَهادَةً أَبَداً وَ أُولئِكَ هُمُ الْفاسِقُونَ * إِلَّا الَّذِينَ تابُوا مِنْ بَعْدِ ذلِكَ وَ أَصْلَحُوا فَإِنَّ اللَّهَ غَفُورٌ رَحِيمٌ »   ؛ آنان كه به زنان پاكدامن تهمت زنا مىزنند و چهار شاهد نمىآورند ، 80 تازيانه بر آنان زنيد و ابداً هيچ شهادتى از آنان نپذيريد ، و آنان فاسق‌اند ، مگر كسانى كه پس از آن توبه كرده و اصلاح ( عمل شايسته ) انجام دهند ، زيرا خداوند آمرزندهء مهربان است » . « 9 »\r\nدر آيهء شريفه اوّل به ترتيب سه كيفر براى قاذف ( تهمت‌زننده ) مشخص فرموده است :\r\n1 . 80 تازيانه بخورد .\r\n\r\n\r\n","description":"","footnote":"\r\n( 1 ) . اثر اللغة فى اختلاف المجتهدين ، ( عبد الوهاب عبد السلام طويله ) ، ص 210 .\r\n( 2 ) . مائده ، آيهء 6 .\r\n( 3 ) . جواهر الكلام ، ج 2 ، ص 171 .\r\n( 4 ) . الفقه على المذاهب الاربعة ، ج 1 ، ص 63 و 72 .\r\n( 5 ) . تفسير فخر رازى ، ذيل آيهء 8 سورهء بقره .\r\n( 6 ) . بقره ، آيهء 222 .\r\n( 7 ) . تفسير در المنثور ، ذيل آيهء شريفه : قال رسول اللَّه صلى الله عليه و آله : « جامعوهنّ فى البيوت و اصنعوا كلّ شىء إلّا النكاح » .\r\n( 8 ) . أثر الاختلاف فى القواعد الاصوليه فى اختلاف الفقهاء ، ص 87 .\r\n( 9 ) . نور ، آيات 5 - 4 .\r\n","page_name":" 366 ","page_number":366},
  {"content":"\r\n\r\n2 . شهادت او در محكمه پذيرفته نمىشود .\r\n3 . انسان قاذف فاسق است .\r\nدر صدر آيهء دوم يك استثنا زده و فرموده است :\r\n « إِلَّا الَّذِينَ تابُوا »  ؛ مگر كسانى كه توبه كنند .\r\nدر اين آيه يك سؤال وجود دارد كه آيا مرجع اين استثنا همين كيفر سوم است كه مفاد استثنا آن باشد كه تهمت‌زننده پس از توبه فاسق نيست ، امّا عدم پذيرش شهادتش و تازيانه حتّى پس از توبه به قوّت و اعتبار خود باقى است يا آنكه مرجع استثنا هر سه مورد باشد يعنى اگر قاذف توبه كند ، هر سه كيفر از او برداشته مىشود ؟\r\nقدر مسلم بين مذاهب « 1 » آن است كه استثنا ، شامل كيفر اوّل نمىشود ؛ يعنى توبهء او مانع از اجراى حدّ نيست . اما در مورد كيفر دوم اختلاف است .\r\nعدّه‌اى مىگويند استثنا فقط به جملهء اخير بر مىگردد و عدّه‌اى مىگويند شامل جملهء دوم و سوم است .\r\nحنفىها ، حسن بصرى ، نخعى و سعيد بن جبير و ساير فقهاى تابعى بر آنند كه استثنا مختص جمله اخير است ؛ بنابراين شهادت تهمت‌زننده حتّى پس از توبه در محكمه پذيرفته نيست . اماميّه « 2 » و جمعى از اهل سنّت ، ( مالك ، احمد و شافعى ) قائل‌اند كه اين استثنا مشتمل بر هر دو جمله است . بنابراين شهادت قاذف پس از توبه قابل قبول است .\r\nبازگشت اين اختلاف به يك قاعدهء اصولى است و آن اينكه : آيا استثنا وارد بر جملات متعدّده به همهء جمله‌ها بر مىگردد ، يا به جملهء آخر بازگشت مىكند ؟\r\nشافعى و مالك مىگويند : به همه بر مىگردد و غالب اماميّه و حنفىها قائلند كه به همان جملهء اخير بازگشت مىكند . « 3 »\r\n\r\n2 . اختلاف در تقييد دو موصوف توسّط يك صفت\r\nاگر يك صفت پس از دو اسمى قرار گيرد كه هر دو قابليت براى توصيف به اين صفت و تقييد به اين قيد داشته باشند ، آيا بايد هر دو اسم را مقيّد به اين صفت نماييم يا قدر متيقن را همان اسم آخر دانسته و فقط همان را مقيد كرده و اسم اوّل را به اطلاق خويش باقى گذاريم ؟\r\nاختلاف در اين مسأله ادبى منشأ اختلاف فتواى برخى فقيهان در برخى مسائل فقهى گشته است .\r\nمانند : « حكم ازدواج با مادر زن پس از طلاق همسرى كه با وى همبستر نشده است » .\r\nاصل حكم حرمت ازدواج با مادر زن در آيهء شريفهء 22 سورهء نساء چنين آمده است : «  « حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ الْأَخِ وَ بَناتُ الْأُخْتِ وَ أُمَّهاتُكُمُ اللَّاتِي أَرْضَعْنَكُمْ وَ أَخَواتُكُمْ مِنَ الرَّضاعَةِ وَ أُمَّهاتُ نِسائِكُمْ وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ  . . . » ؛ حرام شد بر شما مادران و دخترانتان و . . . مادران زنان‌تان و دختران زنانتان كه در دامن شما پرورش مىيابند ، از\r\n\r\n\r\n","description":"","footnote":"\r\n( 1 ) . جواهر الكلام ، ج 41 ، ص 428 .\r\n( 2 ) . همان مدرك ، ص 37 ؛ تفسير نمونه ، ج 14 ، ص 371 .\r\n( 3 ) . تفسير آيات الاحكام من القرآن ، ج 2 ، ص 70 .\r\n","page_name":" 367 ","page_number":367},
  {"content":"\r\n\r\nآن همسرانى كه با آنان همبستر شده‌ايد » .\r\nبرخى از قدما مانند : ابن زبير و مجاهد ، صفت « اللّاتي دخلتم بهنّ » را صفت و قيد براى « نسائكم » در « أمّهات نسائكم » نيز دانسته‌اند . « 1 » و به تبع آن اجازه داده‌اند كه مردى كه همسرش را قبل از همبستر شدن طلاق داده است ، مىتواند با مادر آن زن ازدواج كند ، چنان كه همين فتوا را از ابن مسعود نقل كرده‌اند . « 2 »\r\nامّا فقهاى اماميّه « 3 » و مفسّران شيعه « 4 » و نيز فقهاى مذاهب اربعه « 5 » و جمهور فقها « 6 » اتفاق نظر دارند كه اين قيد فقط مختص اسم دوم  « رَبائِبُكُمُ اللَّاتِي فِي حُجُورِكُمْ مِنْ نِسائِكُمُ »  است و اسم اوّل « امهات نسائكم » به اطلاق خود باقى است و اگر كسى دخترى را عقد كند ، گرچه قبل از دخول طلاق دهد ، هيچ‌گاه با مادر وى نمىتواند ازدواج كند .\r\nدليل فقهاى مذاهب اسلامى علاوه بر قواعد ادبى ، روايات متعدّدى است كه در كتب اهل سنّت « 7 » و كتب حديث شيعه وجود دارد . « 8 »\r\n* * * \r\n2 . ابهام لفظ و قابليّت تطبيق بر چند مصداق\r\nمانند :\r\n1 . كلمهء « يد » قابليّت صدق بر 4 انگشت ، مچ و تمام دست را دارد و لذا فقيهان بر اساس اين احتمالات سه‌گانه در آيهء شريفهء «  « وَ السَّارِقُ وَ السَّارِقَةُ فَاقْطَعُوا أَيْدِيَهُما  . . . » ؛ دست‌هاى مرد و زن دزد را قطع كنيد » ، « 9 » دچار اختلاف فتوا شده‌اند . برخى مانند فقهاى اماميّه - به قرينهء آيهء شريفهء «  « أَنَّ الْمَساجِدَ لِلَّهِ »  ؛ همهء محل‌هاى سجده از آنِ خداست » ، « 10 » و از اين مىتوان دريافت كه كف دست كه از مواضع هفتگانه سجده است براى سجده كردن نزد خداوند بايد باقى بماند - حدّ سرقت را فقط قطع 4 انگشت دانسته و كف دست و انگشت شصت را باقى مىگذارند و برخى مانند جمهور اهل سنّت فتوا به قطع دست تا مچ « 11 » را داده ، و خوارج فتوا به قطع دست تا شانه را داده‌اند . « 12 »\r\n2 . كلمهء « فَيء » در آيهء شريفهء 6 تا 10 سورهء حشر :\r\n«   « وَ ما أَفاءَ اللَّهُ عَلى رَسُولِهِ مِنْهُمْ فَما أَوْجَفْتُمْ عَلَيْهِ مِنْ خَيْلٍ وَ لا رِكابٍ وَ لكِنَّ اللَّهَ يُسَلِّطُ رُسُلَهُ عَلى مَنْ يَشاءُ وَ اللَّهُ عَلى كُلِّ شَيْءٍ قَدِيرٌ * ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ  \r\n\r\n\r\n","description":"","footnote":"\r\n( 1 ) . تفسير الجامع لأحكام القرآن ( قرطبى ) ، ج 5 ، ص 106 .\r\n( 2 ) . الميزان ، ج 5 ، ص 282 .\r\n( 3 ) . جواهر الكلام ، ج 29 ، ص 350 .\r\n( 4 ) . الميزان ، ج 5 ، ص 282 .\r\n( 5 ) . الفقه على المذاهب الاربعة ، ج 4 ، ص 62 و الفقه على المذاهب الخمسه ، ص 308 .\r\n( 6 ) . تفسير الجامع لأحكام القرآن ( قرطبى ) ، ج 5 ، ص 106 .\r\n( 7 ) . همان مدرك .\r\n( 8 ) . وسائل الشيعة ، ج 14 ، ص 354 ، ح 2 و 7 ، باب 20 ابواب ما يحرم بالمصاهرة .\r\n( 9 ) . مائده ، آيهء 38 .\r\n( 10 ) . جنّ ، آيهء 18 .\r\n( 11 ) . تفسير آيات الاحكام من القرآن ، ج 1 ، ص 555 ؛ الفقه على المذاهب الاربعة ، ج 5 ، ص 159 .\r\n( 12 ) . تفسير آيات الأحكام ( الصابونى ) ، ج 1 ، ص 555 .\r\n","page_name":" 368 ","page_number":368},
  {"content":"\r\n\r\n السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ . . . »  ؛ و آنچه را خدا از آنان [ يهود 
  ] به رسولش بازگردانده ( و بخشيده ) چيزى است كه شما براى به دست آوردن آن ( زحمتى نكشيديد ) نه اسبى تاختيد و نه شترى ، ولى خداوند رسولان خود را بر هركس بخواهد مسلّط مىسازد ، و خدا بر هر چيز تواناست . آنچه را خداوند از اهل اين آبادىها به رسولش بازگرداند از آن خدا و رسول و خويشاوندان او ، و يتيمان و مستمندان و درراه‌ماندگان است تا ( اين اموال عظيم ) در ميان ثروتمندان شما به دست نگردد » .\r\n« فَيء » طبق اين آيهء شريفه در اختيار شخص پيامبر اكرم صلى الله عليه و آله قرار مىگيرد تا هر گونه كه صلاح بداند در مصالح نشر اسلام و كمك به مسلمين هزينه نمايد . بر خلاف « غنيمت » كه بين مجاهدان تقسيم مىگردد .\r\nاجمال مفهوم كلمهء « فيء » و مصاديق آن و ترديد و اختلاف در اين موضوع موجب اختلاف فتاواى فقيهان در حكم مصاديق فيء گشته است .\r\nدر تعريف كلمهء « فيء » و معناى آن چهار احتمال داده شده است :\r\nالف ) جمعى از فقهاى اماميّه با توجّه به قيد « فما اوجفتم عليه . . . » فيء را شامل هر گونه اموال منقول و غير منقول و اراضى كفّار دانسته كه بدون جنگ در اختيار مسلمانان قرار گيرد .\r\nب ) گروهى ديگر از فقهاى اماميّه با توجّه به شأن نزول آيهء كه دربارهء زمين‌هاى بازگشتى قبيله « بنى النضير » بوده است « فيء » را مخصوص اراضى و اموال غير منقولى دانسته‌اند كه بدون جنگ در اختيار مسلمين قرار گيرد . و بعضى از فقها احتمالات ديگرى دربارهء مفهوم اين واژه داده و بر اساس آن حكم فقهى صادر كرده‌اند .\r\n* * * \r\n3 . ترديد در بين معناى لغوى و شرعى\r\nسومين منشأ از ريشه‌ها و اسباب اختلاف در فهم معناى متون آيات و روايات ، ترديد و اختلاف در اراده معناى لغوى يا شرعى از يك كلمه است . مانند :\r\n\r\n1 . ترديد در كلمهء « نكاح » بين ازدواج شرعى و اعمّ از شرعى\r\nقرآن كريم در سورهء نساء ، آيهء 22 فرموده است :\r\n«  « وَ لا تَنْكِحُوا ما نَكَحَ آباؤُكُمْ مِنَ النِّساءِ إِلَّا ما قَدْ سَلَفَ إِنَّهُ كانَ فاحِشَةً وَ مَقْتاً وَ ساءَ سَبِيلًا »  ؛ با زنانى كه پدرانتان با آنها نكاح كرده‌اند ، زناشويى نكنيد ، مگر آن كه پيش از اين چنين كرده باشيد . زيرا اين كار عملى زشت و مورد خشم خداست و شيوه‌اى ناپسند است » .\r\nدر اين آيهء شريفه از نكاح پسران با زن پدر نهى فرموده است . امّا اين حكم شامل زنى هم كه پدر از راه نامشروع با وى نزديكى كرده مىشود يا تنها شامل نكاح مشروع است ؟\r\nشافعى و مالك ( در موطأ ) بر آنند كه شامل صورت زنا هم مىشود . ابو حنيفه و احمد گفته‌اند :\r\nشامل صورت زنا نيست ، و لذا مفاد آيه را آن دانسته\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nكه ازدواج فقط با زن پدر شرعى حرام است ، امّا اگر مردى با زنى زنا كند ، پسر آن مرد مىتواند با آن زن ازدواج نمايد .\r\nريشهء اين اختلاف آن است كه واژهء « نكاح » در لغت به معناى مطلق وطى و همبستر شدن اعمّ از مشروع و نامشروع ، و در شرع به معناى عقد نكاح صحيح است ، امّا معلوم نيست مراد خداوند از كلمهء « نكاح » در « ما نكح آباؤكم » معناى لغوى يا شرعى آن است . « 1 » ولى حق اين است كه اين واژه در لغت و عرف - همان گونه كه راغب در مفردات آورده است - به معناى عقد مىباشد و نكاح دو معناى شرعى و لغوى ندارد .\r\n\r\n4 . مردّد بودن لفظ بين معناى حقيقى و كنايى يا مجازى\r\nبه عنوان نمونه قرآن كريم در آيهء 43 سورهء نساء فرموده است : «  « وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً » *  ؛ اگر بيمار يا در سفر بوديد يا از مكان قضاى حاجت بازگشته‌ايد ، يا با زنان همبستر شده‌ايد و آب نيافتيد با خاك پاك تيمم كنيد » .\r\nدر اين آيهء شريفه دستور فرموده است وقتى شما زنان را لمس كرديد و دسترسى به آب نداشتيد ، تيمم كنيد ، يعنى طهارت شما با لمس زنان نقض و باطل مىشود .\r\nآيا مراد از اين لمس معناى كنايى آن يعنى همبستر شدن با زن‌هاست يا معناى حقيقى آن است كه به معناى مسّ و هرگونه اتصال بدن مرد به بدن زن مىباشد ؟\r\nعدّه‌اى از فقها مانند : ابن مسعود ، ابن عمر ، عبيده ، نخعى ، شعبى ، عطا ، ابن سيرين و شافعى گفته‌اند : مراد همان لمس حقيقى است ، چه تماس دست با بدن زن باشد و چه التقاء ختانين ( يعنى جماع ) .\r\nعدّه‌اى ديگر از آن جمله : ابن عباس ، حسن ، قتاده و مجاهد از پيشينيان و عموم فقهاى اماميّه « 2 » گفته‌اند : مراد معناى كنايى ، يعنى جماع است .\r\nبنابراين ، اكثر اهل سنّت مانند : مالكيه ، شافعيه و حنبليه ، احتمال اوّل را برگزيده و گفته‌اند به محض تماس انسان با بدن و اعضاى برهنه زن از روى شهوت وضوى او باطل مىشود .\r\nدر مقابل اماميّه و حنفيه و امام احمد ( به روايت سوم از او ) احتمال دوم را انتخاب كرده‌اند و بر آنند كه با لمس ، وضو نقض و باطل نمىشود .\r\nلازم به يادآورى است : مالكىها و حنبلىها در صورتى لمس بدن برهنه زن را ناقض وضو دانسته‌اند كه از روى شهوت باشد ، اما شافعىها تماس بدون شهوت با بدن نامحرم را نيز ناقض وضو دانسته‌اند . « 3 »\r\n* * *\r\n\r\n\r\n","description":"","footnote":"\r\n( 1 ) . أثر الاختلاف فى القواعد الاصولية فى اختلاف الفقهاء ، ص 80 .\r\n( 2 ) . خلاف شيخ طوسى ، ج 1 ، ص 111 - 110 .\r\n( 3 ) . اثر اللغة فى اختلاف المجتهدين ، ص 177 - 176 .\r\n","page_name":" 370 ","page_number":370},
  {"content":"\r\n\r\n\r\nعامل هشتم : اختلاف در ترجيح ادلّهء متعارض\r\nگاهى يك مسأله دلايل متعدّدى دارد كه هر كدام از دلايل اقتضاى حكم خاصّى دارند . بالطبع اين دلايل متعارض خواهند شد و ممكن است هر مجتهدى بر اساس ضوابط ترجيحى كه معتقد است ، برخى از آن دلايل را اقوى و ارجح دانسته و بر اساس آن فتوا دهد . در نتيجه منجر به فتاواى متفاوت بين فقها گردد . مانند :\r\n\r\nطهارت و نجاست منى :\r\nالف ) شافعىها ، حنبلىها « 1 » و اصحاب حديث منى را پاك دانسته و نماز كسى را كه لباس يا بدنش آلوده به آن است صحيح مىدانند .\r\nدليل آنها روايت ابن عباس ، عايشه و احمد است كه در روايت ابن عباس چنين آمده است :\r\n« سُئل النبىّ صلى الله عليه و آله عن المني يصيب الثوب . فقال : إنّما هو بمنزلة المخاط و البصاق و إنّما يكفيك أن تمسحه بخرقة أو اذخرة\r\n؛ از پيامبر اكرم صلى الله عليه و آله راجع به حكم منى كه به لباس برخورد مىكند ، پرسيده شد . حضرت فرمود :\r\nمنى مانند آب بينى و آب دهان است ، براى شما كافى است كه با پارچه‌اى يا علفى آن را بزدايى » . « 2 »\r\nب ) حنفىها و مالكىها آن را نجس مىدانند و نماز را با آن باطل . اما حنفىها گفته‌اند كه اگر منى خشك شده باشد با پاك كردن آن ، نماز صحيح مىشود .\r\nآنان اوّلًا براى اثبات نجاست منى روايت ديگرى از عايشه و نيز روايت عمّار را نقل مىكنند :\r\nدر روايت عمّار پيامبر صلى الله عليه و آله فرمود :\r\n« إنّما يغسل الثوب من خمس : من البول ، و الغائط ، و المني ، و الدّم و القيء »\r\n. « 3 »\r\nپنج چيز است كه اگر لباس به آنها آلوده شود لازم است شسته شود : ادرار ، مدفوع ، منى ، خون و قى .\r\nو دليل قول حنفىها ( پاكى جامه با محو منى اگر خشك باشد ) : روايت سومى از عايشه است :\r\nپيامبر به او فرمودند :\r\n« اغسليه إن كان رطباً و افركيه إن كان يابساً\r\n؛ اگر مرطوب است آن را بشوى ، و اگر خشك است آن را بساى » . « 4 »\r\nهر كدام از اين فتاوا بر اثر ترجيح يكى از اين روايات متعارض بر ديگر روايات است .\r\nولى فقهاى اماميّه اتفاق نظر دارند كه منى مطلقاً نجس است و روايات متعددى از ائمّهء اهل بيت عليهم السلام در اين زمينه نقل كرده‌اند . « 5 »\r\n* * *\r\n\r\n\r\n","description":"","footnote":"\r\n( 1 ) . سنن دارقطنى ، به نقل از : أثر الاختلاف فى القواعد الاصولية فى اختلاف الفقهاء ، ص 108 .\r\n( 2 ) . الفقه على المذاهب الاربعة ، ج 1 ، ص 9 .\r\n( 3 ) . نصب الراية ، ج 1 ، ص 211 به نقل از أثر القواعد الاصولية فى اختلاف الفقهاء ، ص 109 .\r\n( 4 ) . همان مدرك .\r\n( 5 ) . جواهر الكلام ، ج 5 ، ص 290 .\r\n","page_name":" 371 ","page_number":371},
  {"content":"\r\n\r\n\r\nعامل نهم : اختلاف در موارد حجيّت اصول عمليّه\r\nاز جمله امورى كه سبب اختلاف در فتوا شده ، اختلاف در موارد حجيّت اصل برائت و اصل احتياط و استصحاب و تخيير است كه آنها را اصول عمليّه مىناميم و بعد از عدم دسترسى به حكم چيزى در كتاب و سنّت به يكى از اين اصول چهارگانه كه شرح آن در علم اصول آمده است ، پناه مىبريم .\r\nبا توجّه به اختلافى كه در محدودهء حجيّت اين اصول است ، فتاوا مختلف مىشود ، مثلًا :\r\n1 . اخبارىها معتقدند كه مصرف دخانيات ، حرام است زيرا آنها در شبهات تحريميّه ( موارد شك در حرمت ) قائل به احتياط هستند .\r\nولى اصوليون مباح مىدانند زيرا در اين گونه موارد ، اصل برائت جارى مىكنند . « 1 »\r\n2 . جمعى از فقهاى اهل سنّت مانند شافعى و گروه ديگرى طواف وداع را واجب مىدانند ولى به گفتهء علّامهء حلّى در « منتهى » اين طواف به اجماع علماى اماميّه مستحب است و از جمله به اصل برائت براى عدم وجوب آن تمسّك جسته‌اند . « 2 »\r\n3 . شيخ طوسى در كتاب خلاف « 3 » ، فتوا داده است كه رمى جمرهء عقبه در ايّام تشريق ، پيش از ظهر جايز نيست و اين رأى ، موافق شافعى و ابو حنيفه است و دليل آن را اجماع و احتياط مىشمرد ولى صاحب كتاب جواهر اجماع را درست نمىداند و از دلايلى كه براى جواز قبل از زوال مىشمرد ، اصل برائت است . « 4 »\r\n\r\nعامل دهم : اختلاف نظر در مورد محدودهء قواعد فقهيّه\r\nقواعد فقهيّه ، يك سلسله احكام كليّه هستند كه از كتاب و سنّت يا دليل عقل و اجماع استنباط شده‌اند ، ولى در محدودهء آنها گاهى در ميان فقها ، اختلاف نظر است مانند قاعدهء لا ضرر ، قاعدهء سوق يا بازار مسلمين ، قاعدهء يد ، قاعدهء ضمان ، قاعدهء صحّت ( حمل فعل مسلم بر صحت ) ، قاعدهء نفى حرج ، قاعدهء طهارت و مانند اينها . « 5 »\r\nاين قواعد به طور اجمال ، غالباً مورد قبول همهء فقهاى اعمّ از شيعه و اهل سنّت است ولى حدّ و حدود آنها مورد اتفاق نظر نيست ، مثلًا :\r\n\r\n1 . قاعدهء طهارت\r\nبنابراين كه ، غير مسلمان را نجس بدانيم ، بحث\r\n\r\n\r\n","description":"","footnote":"\r\n( 1 ) . بعضى از فقهاى معاصر استفاده از دخانيات را به خاطر ضررهاى مسلّمى كه دارد به حكم لا ضرر حرام مىشمارند .\r\n( 2 ) . منتهى المطلب ، ج 2 ، ص 177 .\r\n( 3 ) . كتاب الخلاف ، ج 2 ، ص 350 .\r\n( 4 ) . جواهر الكلام ، ج 20 ، ص 18 .\r\n( 5 ) . شرح بيشتر در موارد قواعد فقه را مىتوانيد در كتاب القواعد الفقهيّه ، تأليف آية اللَّه مكارم شيرازى و القواعد الفقهيّه تأليف مرحوم آية اللَّه بجنوردى ، و از اهل سنّت موسوعة القواعد الفقهيّه ، تأليف محمّد صدق الغزّى ، و القواعد الفقهيّه تأليف دكتر يعقوب بن عبد الوهاب جستجو كنيد .\r\n","page_name":" 372 ","page_number":372},
  {"content":"\r\n\r\nدر اين است كه اشيايى كه در اختيار آنهاست مانند فرش ، لباس و ظروف ، در صورتى كه يقين به تماس بدن آنها با رطوبت به اين اشيا نداشته باشيم ، جمعى از فقهاى اماميّه ، به استناد « قاعدهء طهارت » ( كل شيء طاهر ، حتّى تعلم أنّه قذر ) آن را پاك شمرده‌اند . « 1 »\r\nدر حالى كه بعضى ديگر از فقها مانند ابن رجب حنبلى در كتاب « القواعد » روايات متعدّدى از احمد بن حنبل نقل كرده است كه طبق بعضى از روايات اين گونه وسائل محكوم به نجاست است . و در واقع نامبرده از باب تقديم ظاهر حال بر اصل طهارت فتوا به نجاست اين اشيا داده است ، چرا كه ظاهر حال اقتضا مىكند كه چنين تماس‌هايى صورت گرفته است . « 2 »\r\nدر واقع گروه اوّل قاعدهء طهارت را آن گونه وسيع دانسته‌اند كه ظاهر حال نيز مزاحم آنان نمىشود ، ولى گروه دوم معتقدند قاعدهء طهارت در موردى كه ظاهر حال خلاف آن باشد ، جارى نمىشود .\r\n\r\n2 . قاعدهء يد\r\nيكى ديگر از قواعد معروف فقهى ، قاعدهء يد است و منظور از آن اين است كه استيلا بر چيزى دليل بر مالكيت ذو اليد است و با اجماع و سيرهء عقلا و روايات مختلف ، اصل اين قاعده اثبات شده ، ولى در شرايط آن اختلاف نظر است بعضى از فقهاى مجرّد « يد » را در ثبوت مالكيّت كافى مىدانند و تصرّف را شرط نمىدانند ، مانند بسيارى از فقهاى اماميّه « 3 » و برخى از فقهاى حنفى . « 4 »\r\nو نيز بعضى معتقدند تصرّف كوتاه مدّت لازم است و اين عقيدهء جمعى ديگر از فقهاى حنفى است . « 5 »\r\nبعضى تصرّف طولانى مدّت را لازم مىدانند و اين نظر فقهاى شافعى است و به مالك نيز نسبت داده شده است .\r\n\r\n3 . قاعدهء ضمان يد\r\nمنظور از آن اين است كه بر اساس روايت معروف نبوى\r\n« على اليد ما أخذت حتّى تؤدّيه »\r\n، هر كس مال ديگرى را بگيرد هر خسارتى به آن برسد ، متوجّه اوست تا زمانى كه مال را به صاحبش برگرداند .\r\nاين قاعده مورد قبول فقهاى اماميّه و جمعى از فقهاى اهل سنّت مانند پيروان شافعى است « 6 » ولى ابو حنيفه غاصب را به هيچ عنوان ضامن منافع عين مغصوبه نمىداند و مىگويد : با توجّه به اينكه غاصب\r\n\r\n\r\n","description":"","footnote":"\r\n( 1 ) . تحرير الوسيله ، ج 1 ، ص 129 .\r\n( 2 ) . القواعد فى الفقه الاسلامى ( عبد الرحمن بن رجب حنبلى ) ، ص 373 .\r\n( 3 ) . وسيلة الوسائل ( سيد محمّد باقر يزدى ، اواخر استصحاب ، ملحقات عروه ) ، ج 2 ، ص 130 .\r\n( 4 ) . البحر الرائق ( ابن نجيم ) ، ج 7 ، ص 82 ؛ الاختيار ( موصلى ) ، ج 2 ، ص 144 ؛ تبيين الحقائق ( الزيلعي ) ، ج 4 ، ص 216 و جامع الرموز ( قهستانى ) ، ج 2 ، ص 238 .\r\n( 5 ) . درر الأحكام ( ملا خسرو ) ، ج 2 ، ص 375 .\r\n( 6 ) . براى اطلاع از نظر امام شافعى به كتاب‌هاى ذيل مراجعه شود : الام ، ج 3 ، ص 249 ؛ المجموع ، ج 14 ، ص 227 .\r\n","page_name":" 373 ","page_number":373},
  {"content":"\r\n\r\nضامن عين است . ضامن منافع نيست و منظور از قاعدهء الخراج بالضمان همين است . « 1 » البتّه قاعدهء الخراج بالضمان مورد قبول بيشتر فقها نيست و سيرهء عقلا مخالف آن است زيرا غاصب را هم ضامن عين مىدانند و هم ضامن منافع .\r\n\r\nعامل يازدهم : اختلاف در دايرهء حجيّت عقل\r\nاكثريت فقهاى اسلام اعمّ از اماميّه و اهل سنّت ، دليل عقل را يكى از چهار دليل استنباط احكام شرع ( كتاب ، سنّت ، اجماع و عقل ) مىدانند . هر چند فقهاى اهل سنّت غالباً آن را در ضمن قياس و استحسان و مصالح مرسله و فتح و سدّ ذرايع آورده‌اند نه به عنوان « دليل عقل » گرچه بعضى از آنان مثل غزالى در « المستصفى » آن را به عنوان چهارمين دليل ذكر كرده‌اند . غزالى مىگويد : « الاصل الرابع دليل العقل و الاستصحاب » . « 2 »\r\nروشن است كه دليل عقل گاه به صورت مستقلّات عقليّه و بديهيّات است ( مانند حسن احسان و قبح ظلم ) و گاه جنبهء نظرى دارد و آن نيز به دو بخش تقسيم مىشود ، نظرى قطعى : ( مثل وجوب مقدّمهء واجب ) و نظرى ظنى : ( مانند قياس ) .\r\nاخبارىها هر چند دليل عقل را در مستقلّات عقليّه و بديهيات پذيرفته‌اند ، ولى براى عقل نظرى ارزشى قائل نيستند و قطعيّت آن را نمىپذيرند ؛ چرا كه معتقدند عقل خطا مىكند و با توجّه به خطاى عقل ، دليل قطعى نظرى نداريم . « 3 »\r\nامين استرآبادى در الفوائد المدنيّة علوم نظريه را به دو قسم تقسيم مىكند قسمى كه همانند علم هندسه و حساب و اكثر ابواب منطق ، قريب به حسّ است و خطا از حيث صورت و مادّه در آن تصوّر ندارد و قسمى ديگر نظير علم حكمت و كلام و اصول فقه ، از حسّ و احساس فاصله دارد . قسم اوّل را قابل اعتماد مىداند چون خطا در آن راه ندارد ولى قسم دوم را به جهت كثرت ورود خطا در آن غير معتبر مىشمرد . « 4 »\r\nبعضى ديگر از اخبارىها ، كه خود را به اصوليين نزديك كرده‌اند ، معتقدند كه اگر دليل عقلى بديهى باشد ، مثل « الواحد نصف الاثنين » شكّى در صحت عمل به آن نيست اما اگر بديهى نباشد ، ولى قطعى باشد مىتوان به آن عمل كرد ، به شرطى كه دليل عقلى و نقلى ديگرى با آن معارضه نكند . « 5 »\r\nالبتّه اشاعره مىگويند : حسن و قبح و بايدها و نبايدهاى افعال را مستقلًاّ و بدون استمداد از شرع نمىتوان درك كرد به اين ترتيب ملازمهء بين حكم عقل و شرع ( كلّ ما حكم به العقل حكم به الشرع ) را انكار مىكنند و بر همين اساس آنها عقل را به كلّى از\r\n\r\n\r\n","description":"","footnote":"\r\n( 1 ) . براى اطلاع از نظر حنفىها به : بدائع الصنايع ، ج 7 ، ص 211 و المبسوط سرخسى ، ج 11 ، ص 78 مراجعه شود .\r\n( 2 ) . المستصفى ، ج 1 ، ص 217 .\r\n( 3 ) . شرح التهذيب ( محدّث جزايرى ) ( مخطوط ) ، ص 47 .\r\n( 4 ) . الفوائد المدنيّه ، ص 131 - 129 .\r\n( 5 ) . حدائق الناضرة ، ج 1 ، ص 133 - 132 .\r\n","page_name":" 374 ","page_number":374},
  {"content":"\r\n\r\nادلّهء احكام حذف كردند « 1 » حال آنكه ديگر فِرَق اسلامى مخصوصاً اماميّه ، عقل را رسول باطن مىشمرند و براى ادراكات قطعى عقل حجيّت قائلند هر چند در محدودهء آن اختلاف نظر دارند ( شرح اين مطلب را مىتوانيد در اين كتاب در بحث منابع استنباط در فصل دليل عقل مطالعه كنيد ) .\r\nبه هر حال بنابر حجيّت حكم عقل و درك حسن و قبح به وسيلهء عقل مىتوانيم بسيارى از واجبات و محرمات را به دليل عقل ثابت كنيم مثلًا تحريم ظلم ، غصب حقوق مردم ، سرقت ، قتل نفوس بىگناه ، دروغ ، غيبت ، فساد در ارض و مانند آن و همچنين مسألهء لزوم شكر منعم و رجحان كمك به نيازمندان و تشكيل حكومت صالحه براى حفظ امنيّت و احقاق حقوق و مانند آنها همه به حكم عقل ثابت و مسلّم است هر چند در مورد تمام اينها در كتاب و سنّت دستوراتى وارد شده است ، ولى به فرض كه در يكى از اينها آيه و روايتى نباشد حكم عقل براى اثبات آن كافى است ، اما اشاعره اين امر را انكار مىكنند .\r\nتا اينجا سخن از مستقلّات عقليّه بود ولى در غير مستقلّات عقليّه اختلاف نظرها سبب اختلاف نظر در مسائل فقهى شده است ، مثلًا :\r\n1 . آيا نماز در مكان غصبى باطل است . فقهاى اماميّه حكم به بطلان كرده‌اند ، چنان كه محقّق حلّى در كتاب « معتبر » ادعاى اجماع شيعه بر بطلان نماز مىنمايد « 2 » و دليل آن عدم جواز اجتماع امر و نهى است و اينكه حركات نماز يعنى قيام و ركوع و سجود در مكان غصبى حرام است و با فعل حرام نمىتوان به خدا تقرّب جست . ولى جمعى از اهل سنّت نماز را در اماكن غصبى صحيح مىدانند . در كتاب المجموع مىخوانيم كه نماز در زمين غصبى در نزد ما ( شافعىها ) و نزد جمهور از فقها صحيح است هر چند مرتكب حرام شده باشد و احمد حنبل و جبايى و غير او از معتزله نماز را باطل مىشمرند و غزالى در مستصفى مىگويد : كسى كه آن را باطل مىشمرد به سبب تضادّ بين قصد قربت و معصيت است و مىگويد : به حكم عقل جمع ميان اين دو محال است . « 3 »\r\n2 . در اين كه آيا سفر در روز جمعه بعد از زوال و قبل از اقامهء نماز جمعه جايز است يا نه ، فقها اختلاف نظر دارند . جمعى از علماى اماميّه مانند محقّق حلّى در معتبر « 4 » ، سيّد محمّد عاملى در مدارك الاحكام « 5 » و علّامه سبزوارى در ذخيره « 6 » ، تصريح به حرمت سفر كرده‌اند و دليل آن را دلالت امر به شىء بر نهى از ضد ( ضد خاص ) مىدانند ولى بعضى از احناف « 7 » فتوا به كراهت داده و از ظاهر بعضى ديگر از فقها « 8 » استفاده كراهت مىشود .\r\nولى چنانچه در اصول فقه گفته‌ايم « 9 » ، امر به شىء\r\n\r\n\r\n","description":"","footnote":"\r\n( 1 ) . شرح المقاصد ، ( تفتازانى ) ، ج 2 ، ص 282 .\r\n( 2 ) . معتبر ، ج 2 ، ص 108 .\r\n( 3 ) . المجموع ، ج 3 ، ص 164 .\r\n( 4 ) . معتبر ، ج 2 ، ص 294 .\r\n( 5 ) . مدارك الأحكام ، ج 4 ، ص 59 .\r\n( 6 ) . ذخيرة المعاد ( سبزوارى ) ، 3 جلد ، ج 2 ، ص 313 .\r\n( 7 ) . الدر المنثور ( علاء الدين الحصفكى ) ، ج 2 ، ص 176 .\r\n( 8 ) . همان مدرك .\r\n( 9 ) . أنوار الأصول ، ج 1 ، ص 439 .\r\n","page_name":" 375 ","page_number":375},
  {"content":"\r\n\r\nدلالت بر نهى از ضد خاص نمىكند و بنابراين ترك نماز جمعه را هر چند حرام بدانيم ، سفر مزبور حرام محسوب نمىشود .\r\n\r\nعامل دوازدهم : اختلاف در اقسام اجماع\r\nاز ديگر مناشى اختلاف فتوا ، مسألهء اجماع است . اصل حجيّت اجماع مورد اتفاق علماى اسلام است و در ميان علماى اسلام ، تنها كسى كه ادعا شده ، مخالف اجماع است « أبو إسحاق ابراهيم بن سيّار بصرى معتزلى ، معروف به نظّام » است ؛ وى در ردّ اجماع كتابى به نام « النكت » نوشته است « 1 » ؛ هر چند آمدى مخالفت وى را نيز نزاع لفظى دانسته است . « 2 »\r\nدر بعضى از كتب اهل سنّت ، شيعه را جزء مخالفان اجماع شمرده‌اند « 3 » ، در حالى كه چنين نيست ؛ بلكه آنها دليل حجيّت اجماع را غير از آن چيزى مىدانند كه اهل سنّت به آن استدلال مىكنند و در كتاب‌هاى فقهى شيعه ، به طور گسترده در مسائل شرعى از اجماع كمك مىگيرند . « 4 »\r\nمسألهء اجماع از نظر اهل سنّت بسيار مهم است و به خاطر همين اهميّت ، آنان را « اهل سنّت و جماعت » مىگويند . « 5 »\r\nبديهى است كه اجماع از نظر اهل سنّت ، به معناى اتفاق اهل حلّ و عقد ، يا اجماع صحابه و يا هر معناى ديگر ، به اين معنا نيست كه اجماع كنندگان حكمى را از پيش خود گفته باشند ، بلكه هر يك از آنها براى خود مستندى داشته‌اند كه لااقل در نظر خودشان صحيح بوده است ؛ از كتاب اللَّه ، يا سنّت ، و يا قياس و استحسان و امثال آن « 6 » ، ولى بعد از تحقّق اجماع مىتوان به خود اجماع استناد كرد و لزومى ندارد ، دنبال مستند مجمعين باشيم ؛ اين سخنى است كه برخى از علماى اهل سنّت به آن تصريح كرده‌اند . « 7 »\r\nاز نظر فقهاى اهل بيت عليهم السلام ، تنها اجماعى داراى ارزش و اعتبار است كه مشتمل بر نظر معصوم و مستند به آن باشد ؛ بنابراين ديدگاه ، اجماع از آن جهت معتبر است كه كاشف و روشن كنندهء رأى و نظر پيامبر اكرم صلى الله عليه و آله و يا امام معصوم عليه السلام باشد . « 8 »\r\nبهر حال ، موافقان حجيّت اجماع ، در ارتباط با نحوهء حجيّت آن ، پديدآورندگان اجماع و قلمرو و اقسام آن ، اختلاف دارند .\r\nاختلاف نظرها از آنجا ناشى مىشود كه تشكيل‌دهندگان اجماع چه كسانى هستند و با اتفاق نظر چه افرادى حاصل مىشود ، آيا اتفاق تمام امّت اسلام است « 9 » ، يا اتفاق اهل حلّ و عقد « 10 » ، يا اتفاق تمام\r\n\r\n\r\n","description":"","footnote":"\r\n( 1 ) . ر . ك : الفتح المبين فى طبقات الاصوليين ( عبد اللَّه مصطفى المراغى ) ، ج 1 ، ص 148 .\r\n( 2 ) . الإحكام فى اصول الأحكام ، ج 1 ، ص 167 .\r\n( 3 ) . المحصول فى علم الاصول ، ج 2 ، ص 9 و اصول الفقه الاسلامى ( شلبى ) ، ص 157 .\r\n( 4 ) . به كتاب جواهر الكلام ، كه از مبسوطترين كتب فقهى شيعه است ، مراجعه شود .\r\n( 5 ) . مجموعهء فتاواى ابن تيميه ، ج 3 ، ص 346 .\r\n( 6 ) . ر . ك : اصول الفقه ، ( شيخ محمّد الخضرى ) ، ص 326 .\r\n( 7 ) . ر . ك : اصول الفقه الاسلامى ، ( شلبى ) ، ص 180 .\r\n( 8 ) . ر . ك : اصول الفقه ، ( مظفر ) ، ج 3 ، ص 97 .\r\n( 9 ) . المستصفى ، ج 1 ، ص 173 .\r\n( 10 ) . الإحكام فى اصول الأحكام ، ج 1 ، ص 168 .\r\n","page_name":" 376 ","page_number":376},
  {"content":"\r\n\r\nمجتهدان پس از رحلت پيامبر « 1 » ، يا اتفاق مجتهدان يك عصر بعد از رحلت آن حضرت بر امرى از امور دين « 2 » ، يا اتفاق اهل مدينه « 3 » ، يا اجماع صحابه فقط « 4 » و مانند آن . « 5 »\r\nو از جمله مسائل در اجماع ، اقسام آن است ، از اجماع محصّل ، منقول ، صريح ، سكوتى ( كه اماميّه از آن به عدم الخلاف تعبير مىكند ) و اجماع مركب . و هر يك از اجماع محصل و منقول و صريح ، براى خود اقسامى دارد ، مثل اجماع دخولى ، اجماع تشرّفى ، اجماع لطفى ، اجماع تقريرى ، اجماع حدسى و اجماع كشفى ؛ كه شرح هر يك از آنها به طول مىانجامد و در كتب علم اصول اماميّه مشروحاً آمده است . اختلاف در حجيّت بعضى از اين اقسام سبب اختلاف در فتاوا شده است . اكنون به سراغ نمونه‌هايى از اختلاف فتاوا كه ثمرهء اختلاف در دائرهء حجيّت اجماع است ، مىرويم :\r\n1 . بعضى از علماى اهل سنّت مانند مالك اجماع اهل مدينه را بدون هيچ قيد و شرط حجّت مىدانند و به آن استدلال كرده‌اند ، ولى جمع كثيرى از فقها و اصوليين آنان آن را نپذيرفته‌اند « 6 » و بر اين اساس در مسألهء جواز يا عدم جواز قصاص مسلمان در برابر قتل ذمّى اختلاف كرده‌اند ؛ احمد « 7 » و شافعى « 8 » معتقدند مسلمان در برابر هيچ كافرى قصاص نمىشود . مالك نيز مىگويد : مسلمان در مقابل كافر ذمّى قصاص نمىشود ، مگر در صورت « غيله » « 9 » و دليل خود را اجماع اهل مدينه شمرده است . « 10 »\r\nالبتّه نبايد فراموش كرد كه بعضى معتقدند نه دليل مالك در اين مسأله اجماع است و نه دليل ابو حنيفه . بلكه ادلّهء نقليّه است . « 11 »\r\nامّا علماى اماميّه در اين مسأله استناد به نصّ كرده‌اند و چون نصوص مروى از ائمّهء اهل بيت عليهم السلام مختلف است مشهور معتقد به عدم قصاص شده‌اند و بعضى به استناد پاره‌اى از نصوص ، قصاص را جايز مىشمرند . « 12 »\r\n2 . يكى از انواع اجماع ، اجماع مركّب است .\r\nمنظور از اجماع مركب اين است كه فقها در مسأله‌اى به دو دسته تقسيم شوند و هر دسته فتواى معينى داشته باشند . حال اگر فقيهى پيدا شود كه حكم ثالثى بگويد ، مىگويند خرق اجماع مركب كرده است .\r\nبعضى از علماى اماميّه چنين اجماعى را حجّت\r\n\r\n\r\n","description":"","footnote":"\r\n( 1 ) . تفسير فخر رازى ، ج 9 ، ص 150 .\r\n( 2 ) . المهذب فى اصول الفقه المقارن ، ج 2 ، ص 900 ؛ اصول الفقه الاسلامى ( شلبى ) ، ص 151 .\r\n( 3 ) . اين قول مالك است ( المستصفى ، ج 1 ، ص 187 ) .\r\n( 4 ) . اين قول ظاهريون است . ( المحلى ، ( ابن حزم ) ، ج 1 ، ص 54 ) .\r\n( 5 ) . ر . ك : المستصفى ، ج 1 ، ص 187 .\r\n( 6 ) . الإحكام فى اصول الأحكام ، ج 1 ، ص 207 .\r\n( 7 ) . الإقناع فى فقه الامام احمد ، ج 4 ، ص 175 .\r\n( 8 ) . الأمّ ، ج 4 ، ص 344 .\r\n( 9 ) . ابن رشد در بداية المجتهد مىگويد : قتل الغيلة ان يضجعه فيذبحه و بخاصّة على ماله ( يعنى سر او را به جهت اموال او ببرد ) ( بداية المجتهد ، ج 4 ، ص 227 ) هر چند امروز واژهء غيله به « ترور » اطلاق مىشود .\r\n( 10 ) . ر . ك : مبسوط سرخسى ، ج 13 ، بخش 2 ، ص 117 .\r\n( 11 ) . ر . ك : بداية المجتهد ، ج 4 ، ص 227 .\r\n( 12 ) . ر . ك : جواهر الكلام ، ج 42 ، ص 150 .\r\n","page_name":" 377 ","page_number":377},
  {"content":"\r\n\r\nمىدانند و بعضى معتقد به عدم حجيّت آن هستند ، مثلًا در مورد حكم اذان و اقامه بسيارى از علماى اماميّه معتقد به استحباب هر دو شده‌اند و بعضى معتقد به وجوب هر دو ، امّا صاحب كتاب حدائق نسبت به اذان قول به استحباب را برگزيده و نسبت به اقامه ، احتياط وجوبى قائل است و هنگامى كه به او ايراد شده كه اين فتوا خرق اجماع مركب است ، گفته است : اجماع مركّب حجّت نيست . « 1 »\r\nامّا علّامهء حلّى « 2 » و نويسندهء كتاب مدارك « 3 » و محقّق سبزوارى در كتاب ذخيره « 4 » حكم هر دو را يكى دانسته و مستند آنها اجماع مركب است . « 5 »\r\n\r\nعامل سيزدهم : تأثير شرايط اجتماعى در فتواى مجتهد\r\nبارها ديده شده است كه تغيير شرايط اجتماعى در فكر فقيه اثر گذاشته و او را وادار كرده است كه به منابع اصلى بازگردد و دلايل يك حكم را مورد بررسى جديد قرار دهد و اين بررسى جديد گاه منتهى به فتواى تازه‌اى شده كه از فتواى اوّل دقيق‌تر و عميق‌تر بوده است .\r\nاين امر در عصر ما كه عصر دگرگونىهاى شديد و سريع اجتماعى است به وضوح ديده مىشود ، به عنوان مثال :\r\n\r\n1 . ابطال طلاق ثلاث در يك مجلس\r\nهنگامى كه از مفتى بزرگ مصر شيخ محمود شلتوت سؤال مىكنند : « لقد عرف المسلمون من دينهم أنّ أبغض الحلال إلى اللَّه الطلاق و مع هذا كثرت الطلاق فى مجتمعنا كثرةً مزعجةً فما أسباب هذه الحالة و ما ذا ترون علاجها في ظلّ تعاليم الإسلام ؟ ؛ با اينكه مسلمانان مىدانند كه در دين آنها منفورترين حلال در نزد خدا طلاق است در عين حال طلاق در جامعهء ما فزونى وحشتناكى يافته ، عوامل اين حالت چيست و چه راهى را براى معالجهء آن در سايهء تعليمات اسلام پيشنهاد مىكنيد ؟ » .\r\nآن عالم بزرگوار در جواب مىنويسد : « . . . إنّ الشريعة الإسلامية حينما أباحت الطلاق نظرت إليه كآخر دواء و ذلك بعد أن اتّخذت من الوسائل الإيجابيّة ما يقى الحياة الزوجية شرّ التدهور و الانحلال و حسبنا في هذه الظاهرة أن نتفهّم هذه الوسائل و أن نأخذ أنفسنا بها و نربّي أبناءنا عليها .\r\nو نحن إذا تعرّفنا الأسباب الواقعية التي ترجع إليها كثرة الطلاق المزعومة ثمّ بذلنا الجهد في القضاء عليها بما وضعته الشريعة لسلمت الأسرة ما يحدّدها في وقائها و سعادتها و سلمت الشريعة من النقد في تشريع الطلاق .\r\nو إنّ من يمعن النظر في أسباب الطلاق ليجدها على كثرتها ترجع إلى سببين رئيسيّين .\r\nاحدهما : إهمال الوصايا الدينيّة فيما يتعلّق بتكوين\r\n\r\n\r\n","description":"","footnote":"\r\n( 1 ) . الحدائق الناضرة ، ج 7 ، ص 357 .\r\n( 2 ) . مختلف ، ج 2 ، ص 138 .\r\n( 3 ) . مدارك الاحكام ، ج 3 ، ص 258 .\r\n( 4 ) . ذخيرة المعاد ، ج 2 ، ص 251 .\r\n( 5 ) . براى آگاهى بيشتر از اختلاف فتاوا در استحباب و وجوب اذان و اقامه به بحار الأنوار ، ج 81 ، ص 108 مراجعه شود .\r\n","page_name":" 378 ","page_number":378},
  {"content":"\r\n\r\nالأسرة و سلامتها بعد تكوّنها من الشقاق بين الزوجين .\r\nو ثانيهما التزام مذاهب معيّنة في الحكم بوقوع الطلاق بالنظر إلى الفاظه و بالنظر إلى الحالة التي يكون عليها الزوجان بينما نجد مذاهب أخرى قويّة لا ترى وقوعه في كثير من الحالات و لا بكثير من الألفاظ أى أنّها تضيّق دائرة وقوعه إلى حدّ يعجله كما شرّعه اللَّه . . . .\r\nو على هذا فلا نحكم بوقوع الطلاق إلّا إذا كان مرّة مرّة و كان منجّزاً مقصوداً للتفريق في طهر لم يقع فيه طلاق و لا إفضاء و كان الزوج بحالة تكمل فيها مسئوليّته .\r\nو بهذا لا نحكم بوقوع الثلاث دفعةً واحدةً إذا قال :\r\nأنت طالق ثلاثاً . و لا نحكم بوقوع الطلاق إذا كان معلّقاً كأن يقول : إن فعلت كذا فأنت طالق و هو لا يحبّ الطلاق و لا يريده » .\r\nترجمهء دقيق اين فتواى شجاعانه چنين است :\r\n« شريعت اسلام هنگامى كه طلاق را مباح ساخت به عنوان آخرين دوا به آن نظر كرد و اين بعد از آن است كه وسايل مثبتى براى نجات حيات زوجيّت از شرّ انحلال برگزيد و كافى است دربارهء اين پديده ، ما وسايل مزبور را بشناسيم و خودمان به آن عمل كنيم و فرزندانمان را به آن تربيت نماييم .\r\nو ما هرگاه اسباب واقعى كثرت طلاق را بشناسيم ، سپس براى نابودى آنها با وسايلى كه شريعت قرار داده است تلاش كنيم خانواده از امورى كه بقا و سعادت آن را تهديد مىكند رهايى خواهد يافت و شريعت اسلامى نيز از نقد ( نقّادان ) در مورد تشريع طلاق محفوظ خواهد ماند .\r\nكسى كه با دقّت در اسباب طلاق ( در عصر ما ) نگاه كند مىبيند اين اسباب كثيره بازگشت به دو سبب اصلى مىكند :\r\n1 . ناديده گرفتن توصيه‌هاى دينى در ارتباط با تشكيل خانواده و در ارتباط با سلامتى آن بعد از تشكيل از بروز اختلاف ميان زوجين .\r\n2 . اصرار بر پذيرش مذهب خاصّى از مذاهب اسلامى در حكم به وقوع طلاق با توجّه به الفاظ و با توجّه به حالتى كه دو همسر دارند . در حالى كه مذاهب قوىّ ديگرى را مىيابيم كه طلاق را در بسيارى از اين حالات صحيح نمىشمرند و همچنين بسيارى از الفاظ را كافى نمىدانند يعنى دائرهء طلاق را به حدّى محدود مىكند كه خداوند ( در واقع ) آن را تشريع كرده است » .\r\nاين فقيه بزرگوار بعد از اين مقدّمه ، چنين نتيجه‌گيرى مىكند :\r\n« بنابراين ما حكم به وقوع طلاق ( سه طلاق در يك مجلس ) نمىكنيم مگر هنگامى كه جدا از هم واقع شود و مشروط نباشد و قصد جدّى براى جدايى باشد آن هم در حالت طهارت زن ، طهارتى كه نه طلاقى در آن واقع شده باشد و نه مواقعه ، و زوج در حالتى باشد كه مسئوليت كامل طلاق را بپذيرد و لذا ما حكم به وقوع سه طلاق در يك‌دفعه نمىكنيم به اين گونه كه شوهر بگويد : « انت طالق ثلاثاً » .\r\nهمچنين حكم به وقوع طلاق‌هاى مشروط نمىكنيم به اينكه بگويد : اگر فلان كار را انجام دهى تو مطلّقه هستى در حالى كه فعلًا نه طلاق را دوست\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nدارد و نه قصد طلاق دارد » . « 1 »\r\nبايد توجّه داشت كه اين مفتى بزرگ مصرى فتاواى مزبور را از مذهب شيعهء اماميّه گرفته كه سه طلاق را در يك مجلس باطل مىشمرند و معتقدند تنها يك طلاق واقع مىشود در حالى كه فقهاى مذاهب چهارگانه متفقاً سه طلاق در يك مجلس را صحيح مىدانند و با او معاملهء سه طلاق مىكنند .\r\nو نيز فقهاى شيعه طلاق معلّق و مشروط را به كلّى باطل مىشمرند و معتقدند طلاق بايد به طور منجّز و در طهر غير مواقع واقع شود .\r\nبه اين ترتيب شرايط اجتماعى ، اين فقيه تيزبين را وادار به تغيير فتوا كرده است و حكم شرعى را از مذهبى گرفته كه در شرايط فعلى فتواى آن مذهب بسيار كارساز است .\r\n2 . محدود ساختن مذاهب در عدد چهار نيز يكى ديگر از مصاديق اين بحث است چرا كه كثرت فتاوا و فزونى مفتىها در قرون نخستين اسلام ، سبب تشتّت جامعه اسلامى و بروز اختلافات شديدى شد و اين امر موجب نگرانى فقها از يك سو و زمامداران از سوى ديگر گرديد و سرانجام بر حصر مذاهب در چهار مذهب توافق نمودند هر چند به عقيدهء ما دليل قانع كننده‌اى بر اين عدد وجود نداشت و ندارد به خصوص كه مذهب اهل بيت را ناديده گرفتند تا اينكه در قرن اخير مفتى بزرگ ديار مصر ، شيخ محمود شلتوت با صراحت اعلام كرد كه دليل قاطعى بر حصر مذاهب نيست و مىتوان تعبّد به مذهب اماميّه در فروع فقه اسلامى داشت .\r\nو البتّه بروز مشكلات اجتماعى به سبب حصر مذاهب در چهار مذهب نيز بىتأثير در قبول مذهب پنجم يعنى تعبّد به مذهب اماميّه نبود .\r\n\r\nنتيجهء بحث\r\nاز مجموع آنچه در شرح عوامل سيزده‌گانهء اختلاف فتاوا آمد مىتوان چنين نتيجه گرفت كه فقهاى اسلام هر چند در امّهات مسائل فقهى با هم اختلاف نظرى ندارند ولى در شاخ و برگها و فروع جزئيه وجود اختلاف غير قابل انكار و غير قابل اجتناب است ، زيرا در مسائل نظرى كه بر يك سلسله اصول نظرى استوار است ، اتفاق آرا غير ممكن است ، بلكه كاملًا طبيعى است و نظير آن در تمام شاخه‌هاى علوم انسانى و اجتماعى و حتّى علوم تجربى هم كه قاعدتاً بايد دور از اختلاف باشد ديده مىشود و غالباً اين اختلاف نظرها سبب موشكافى بيشتر و تعميق بحث‌ها مىگردد و در نهايت سبب بالندگى و رشد علم شده ، آن را به واقعيت نزديك‌تر مىسازد .\r\n* * * \r\nمنابع و مآخذ\r\n1 . قرآن كريم .\r\n2 . اتحاف ذوى البصائر فى شرح روضة النواظر ( اصول فقه ) ، دكتر عبد الكريم النمله ، رياض ، مكتبة الرشيد ، چاپ اوّل ، 1422 ق .\r\n\r\n\r\n","description":"","footnote":"\r\n( 1 ) . الفتاوى محمود شلتوت ، ص 310 - 307 با اندكى تلخيص .\r\n","page_name":" 380 ","page_number":380},
  {"content":"\r\n\r\n3 . أثر الاختلاف فى القواعد الاصولية فى اختلاف الفقهاء ، دكتر مصطفى سعيد الخُنّ ، بيروت ، مؤسسة الرساله ، چاپ پنجم ، 1414 ق .\r\n4 . اثر الادلة المختلف فيها فى الفقه الاسلامى ، دكتر مصطفى ديب البُغا ، دمشق ، دار القلم - دار العلوم الانسانيه ، چاپ سوم ، 1420 ق .\r\n5 . اثر اللغة فى اختلاف المجتهدين ، عبد الوهاب عبد السلام طويله ، مصر ، دار السلام ، چاپ دوم ، 1420 ق .\r\n6 . الاجتهاد فى الشريعة الاسلاميه ، محمّد صالح موسى حسين ، دمشق ، دار طلاس ، چاپ اوّل ، 1989 م .\r\n7 . الاجتهاد فى علم الحديث و أثره فى الفقه الاسلامى ، دكتر على نايف ، بيروت ، دار البشائر الاسلاميه ، چاپ اوّل ، 1419 ق .\r\n8 . الإحكام فى اصول الأحكام ، آمدى ، بيروت ، المكتب الإسلامى ، چاپ دوم ، 1402 ق .\r\n9 . الاختيار ، موصلى ، با كوشش محمّد عدنان درويش ، بيروت ، شركة دار الأرقم بن ابى ارقم ، چاپ اوّل ، 1420 ق .\r\n10 . ارشاد الفحول الى تحقيق الحق من علم الاصول ، محمّد بن على شوكانى ، تحقيق محمّد حسن محمّد حسن اسماعيل ، بيروت ، دار الكتب العلميه ، چاپ اوّل ، 1419 ق .\r\n11 . اسباب اختلاف الفقهاء ، دكتر عبد اللَّه بن عبد المحسن التركي ، بيروت ، مؤسّسة الرساله ، چاپ سوم ، 1418 ق .\r\n12 . اسباب اختلاف الفقهاء ، دكتر مصطفى ابراهيم زلمى ، بغداد ، دار العربيه ، چاپ اوّل ، 1396 ق .\r\n13 . الإصابة فى تمييز الصحابة ، ابن حجر عسقلانى ، تحقيق عادل احمد عبد الوجود - على محمّد معوض ، بيروت ، دار الكتب العلميّه ، چاپ اوّل ، 1415 ق .\r\n14 . الاصول الاسلامية منهجها و ابعادها ، دكتر رفيق العجم ، بيروت ، دار العلم للملايين ، چاپ اوّل ، 1983 م .\r\n15 . اصول الجصاص ، احمد بن على الجصاص الرازى ، تحقيق دكتر محمّد محمّد تامر ، بيروت ، دار الكتب العلميّه ، چاپ اوّل ، 1420 ق .\r\n16 . اصول سرخسى ، محمّد بن احمد بن ابى سهل السرخسى ، تحقيق أبو الوفاء الأفغانى ، بيروت ، دار الكتب العلميه ، چاپ اوّل ، 1414 ق .\r\n17 . الاصول العامة للفقه المقارن ، محمّد تقى الحكيم ، قم ، مؤسّسة النشر الإسلامى ، چاپ اوّل ، 1423 ق .\r\n18 . اصول الفقه ، شيخ محمّد الخضرى ، دار الحديث ، مصر .\r\n19 . اصول الفقه ، مظفر ، قم ، مركز انتشارات دفتر تبليغات اسلامى ، چاپ چهارم ، 1370 ش .\r\n20 . اصول الفقه الاسلامى ، شلبى ، بيروت ، دار النهضة العربيه ، 1406 ق .\r\n21 . اصول الفقه فى نسيجه الجديده ، دكتر مصطفى ابراهيم الزلمى ، بغداد ، شركت خنساء ، چاپ پنجم ، 1999 م .\r\n22 . اصول مذهب الامام احمد بن حنبل ، دكتر عبد اللَّه بن عبد المحسن التركى ، بيروت ، مؤسّسة الرساله ، چاپ چهارم ، 1419 ق .\r\n23 . اعلام الموقعين عن رب العالمين ، ابن قيّم جوزى ، بيروت ، دار الكتب العلميه ، چاپ دوم ، 1414 ق .\r\n24 . الإقناع فى فقه الامام احمد ، الشربينى ، شمس الدين محمّد بن احمد ، بيروت ، دار المعرفه .\r\n25 . الأمّ ، امام شافعى ، بيروت ، دار الفكر ، چاپ دوم ، 1403 ق .\r\n26 . الامامة و السياسة ، ابن قتيبه دينورى ، تحقيق دكتر طه محمّد الزينى ، مصر ، مؤسّسة الحلبى و شركاء ، چاپ اوّل ، 1413 ق .\r\n27 . الانتصار ، مرتضى علم الهدى ، تحقيق مؤسّسة النشر الإسلامى ، قم ، چاپ اوّل ، 1418 ق .\r\n28 . أنوار الأصول ، ناصر مكارم شيرازى ، تقرير درس اصول توسّط احمد قدسى ، قم ، نسل جوان ، چاپ دوم ، 1416 ق .\r\n29 . أنوار الفقاهة ، آية اللَّه مكارم شيرازى ، مطبوعاتى هدف ، چاپ اوّل ، 1415 ق .\r\n30 . بحار الأنوار ، علّامهء مجلسى ، مؤسّسة الوفاء ، بيروت ، چاپ اوّل ، 1403 ق .\r\n31 . البحر الرائق ، ابن نجيم ، تحقيق شيخ زكريا عميرات ، بيروت ، دار الكتب العلميّه ، چاپ اوّل ، 1418 ق .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n32 . بداية المجتهد ، ابن رشد القرطبى ، قم ، منشورات الشريف الرضى ، چاپ خانه امير ، 1416 ق .\r\n33 . بدايع الصنايع فى ترتيب الشرائع ، ملك العلماء أبو بكر بن مسعود ، بيروت ، دار الفكر ، چاپ اوّل ، 1417 ق .\r\n34 . بلغة السالك لأقرب المالك على الشرح الصغير ، احمد الصاوى ، بيروت ، دار الكتب العلميّه ، چاپ اوّل ، 1415 ق .\r\n35 . البنايه فى شرح الهدايه ، أبو محمّد العيني ، بيروت ، دار الفكر ، چاپ دوم ، 1411 ق .\r\n36 . تاريخ بغداد يا مدينة السلام ، أبو بكر احمد بن على خطيب بغدادى ، بيروت ، دار الكتاب العربى .\r\n37 . تاريخ دمشق يا تاريخ ابن عساكر ، أبو القاسم على بن الحسن ، بيروت ، دار احياء التراث العربى ، چاپ سوم ، 1407 ق .\r\n38 . تاريخ كبير ، بخارى ، أبو عبد اللَّه اسماعيل بن ابراهيم جُعفى ، ديار بكر ، المكتبة الإسلامية .\r\n39 . التبيان فى تفسير القرآن ، شيخ طوسى ، تحقيق احمد حبيب قصير العاملى ، قم ، مكتبة الأعلام الإسلامى ، چاپ اوّل ، 1409 ق .\r\n40 . تبيين الحقايق ، عثمان بن على ، الزيلعي ، مصر ، دار الكتب الإسلامى ، چاپ اوّل ، 1313 ق .\r\n41 . تحرير الوسيلة ، امام خمينى ، مؤسسهء تنظيم و نشر آثار امام ، چاپ اوّل ، 1421 ق .\r\n42 . تفسير آيات الاحكام من القرآن ، محمّد على الصابونى ، حلب ، دار القلم ، 1414 ق .\r\n43 . تفسير الخازن ، على بن محمّد بن ابراهيم بغدادى ، تصحيح عبد السلام محمّد على شاهين ، بيروت ، دار الكتب العلمية چاپ اوّل ، 1425 ق .\r\n44 . تفسير قرطبى ، محمّد بن احمد انصارى قرطبى ، بيروت ، دار احياء التراث العربى ، چاپ سوم ، 1405 ق .\r\n45 . تفسير كبير فخر رازى ، امام فخر رازى ، بيروت ، دار الإحياء التراث العربى ، چاپ سوم ، 1420 ق .\r\n46 . تفسير المنير ، دكتر وهبه زحيلى ، دار الفكر المعاصر ، چاپ اوّل ، 1411 ق .\r\n47 . جامع احاديث الشيعة ، شيخ اسماعيل معزى ، قم ، چاپ مهر ، 1414 ق .\r\n48 . جامع الرموز ، قهستانى .\r\n49 . جامع الصغير ، جلال الدين سيوطى ، بيروت ، دار الفكر ، چاپ اوّل ، 1401 ق .\r\n50 . جواهر الكلام فى شرح شرائع الاسلام ، شيخ محمّد حسن نجفى ، مكتبة الإسلامية ، تهران ، چاپ ششم ، 1397 ق .\r\n51 . الجوهر النقى ، ابن التركمانى ، بيروت ، دار الفكر .\r\n52 . حجة اللَّه البالغة ، شاه ولى اللَّه محدث دهلوى ، بيروت ، دار المعرفة .\r\n53 . الحدائق الناضرة فى احكام العترة الطاهره ، شيخ يوسف بحرانى ، انتشارات جامعهء مدرّسين ، قم .\r\n54 . خصائص ، نسايى ، تحقيق هادى امينى ، مكتبة نينوا الحديثه .\r\n55 . الخلاف ، شيخ طوسى ، قم ، مؤسّسة النشر الإسلامى ، چاپ دوم ، 1415 ق .\r\n56 . الدر المختار ، علاء الدين الحصفكى ، دار الفكر ، بيروت .\r\n57 . الدر المنثور ، علاء الدين الحصفكى ، دار الفكر ، بيروت .\r\n58 . درر الاحكام ، ملا خسرو .\r\n59 . الدرر النجفيه ، شيخ يوسف بحرانى ، قم ، مؤسّسهء آل البيت لإحياء التراث .\r\n60 . ذخيرة المعاد ، سبزوارى ، مؤسّسهء آل البيت ، چاپ سنگى ، ايران .\r\n61 . الرسالة ، امام شافعى تصحيح و شرح احمد محمّد شاكر ، بيروت ، المكتبة العلميه .\r\n62 . رياض المسائل ، سيّد على طباطبايى ، قم ، مؤسّسهء آل البيت ، چاپ اوّل ، 1422 ق .\r\n63 . سلم الوصول فى شرح نهاية السئول ، محمّد بخيت المطيعى .\r\n64 . سنن دارقطنى ، على بن عمر دارقطنى ، تحقيق مجدى بن منصور ، بيروت ، دار الكتب العلميّه ، چاپ اوّل ، 1417 ق .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n65 . سنن كبرى ، بيهقى ، بيروت ، دار صادر ، چاپ اوّل ، 1355 ق .\r\n66 . الشافعى ، حياته و عصره ، محمّد ابو زهر ، قاهره ، دار الفكر العربى .\r\n67 . شرح التهذيب ، محدث جزايرى ، مخطوط .\r\n68 . شرح الخطاب .\r\n69 . شرح الصدور ببيان بدع الجنايز و القبور ، عبد اللَّه محمّد الحمادى ، مكتبة الصحابة ، امارات - مكتبة التابعين ، قاهره ، چاپ اوّل ، 1420 ق .\r\n70 . شرح المقاصد تفتازانى ، تحقيق دكتر عبد الرحمن عميره ، قم ، منشورات الشريف الرضى ، چاپ اوّل ، 1370 ش .\r\n71 . صحيح بخارى ، محمّد بن اسماعيل بخارى ، بيروت ، دار الفكر ، 1401 ق .\r\n72 . صحيح ترمذى ، محمّد بن عيسى بن سوره ، بيروت ، دار احياء التراث العربى ، 1409 ق .\r\n73 . صحيح مسلم ، مسلم بن حجاج نيشابورى ، بيروت ، دار الفكر .\r\n74 . الصواعق المحرقة فى الرد على اهل البدع و الزندقه ، احمد بن حجر هيثمى ، تصحيح و تحشيهء عبد الوهاب عبد اللطيف ، قاهره ، مكتبة القاهره ، چاپ دوم ، 1385 ق .\r\n75 . الفتاوى محمّد شلتوت ، دار الشروق ، بيروت ، چاپ هشتم .\r\n1395 ق .\r\n76 . فتح البارى فى شرح البخارى ، ابن حجر عسقلانى ، بيروت ، دار المعرفه ، چاپ دوم .\r\n77 . فتح العزيز فى شرح الوجيز ، عبد الكريم بن محمّد الرافض ، بيروت ، دار الفكر .\r\n78 . الفتح المبين فى طبقات الاصوليين ، عبد اللَّه مصطفى المراغى ، چاپ المكتبة الازهرية للتراث ، مصر ، 1419 ق .\r\n79 . الفقه الاسلامى و ادلّته ، دكتر وهبه الزحيلى ، بيروت ، دار الفكر ، چاپ چهارم ، 1409 ق .\r\n80 . الفقه على المذاهب الاربعة ، عبد الرحمن الجزيرى ، بيروت ، دار احياء التراث العربى ، چاپ هفتم ، 1406 ق .\r\n81 . الفقه على المذاهب الخمسه ، محمّد جواد مغنيه ، بيروت ، چاپ هفتم .\r\n82 . الفوائد المدنيّه ، ملا محمّد امين استرآبادى ، دار النشر لاهل البيت .\r\n83 . قاموس اللغه .\r\n84 . القواعد فى الفقه الاسلامى ، أبو الفرج عبد الرحمن بن رجب ، بيروت ، دار الجيل ، چاپ دوم ، 1408 ق .\r\n85 . القوانين الفقهيه ، ابن جُزَىّ القرناطى ، صيدا ، مكتبة العصريّة ، چاپ اوّل ، 1420 ق .\r\n86 . الكافى ، أبو جعفر محمد بن يعقوب كلينى ، دار الكتب الاسلاميّه ، چاپ سوم ، 1388 ق .\r\n87 . كتاب الاعتصام ، أبو إسحاق ابراهيم بن موسى شاطبى ، بيروت ، مؤسّسة الكتب الثقافية ، چاپ اوّل ، 1416 ق .\r\n88 . كتاب البيع ، امام خمينى ، قم ، اسماعيليان ، چاپ چهارم ، 1410 ق .\r\n89 . كنز العمّال ، متقى هندى ، بيروت ، مؤسّسة الرسالة ، 1409 ق .\r\n90 . مبسوط سرخسى ، شمس الدين أبو بكر محمّد سرخسى ، بيروت ، دار الفكر ، چاپ اوّل ، 1421 ق .\r\n91 . المبسوط فى فقه الإماميّه ، شيخ طوسى ، تهران ، المكتبة المرتضويه ، چاپ دوم ، 1387 ق .\r\n92 . مجمع البيان ، أمين الاسلام طبرسى ، بيروت ، مؤسّسهء اعلمى ، چاپ اوّل ، 1415 ق .\r\n93 . مجمع الزوائد و منبع الفوائد ، ابن حجر هيثمى ، بيروت ، دار الكتب العلميّه ، 1408 ق .\r\n94 . المجموع فى شرح المهذب ، ابو زكريا النووى ، بيروت ، دار الفكر ، چاپ اوّل ، 1417 ق .\r\n95 . المحصول فى علم الاصول ، فخر الدين محمّد بن الرازى ( فخر رازى ) ، بيروت ، مؤسّسة الرساله ، چاپ دوم ، 1412 ق .\r\n96 . المحلى ، ابن حزم ، تحقيق احمد محمّد شاكر ، بيروت ، دار الفكر .\r\n97 . مختلف الشيعة ، علّامهء حلّى ، قم ، دفتر تبليغات اسلامى ، چاپ اوّل ، 1414 ق .\r\n98 . مدارك الأحكام ، سيّد محمّد عاملى ، قم ، مؤسّسهء آل البيت ، چاپ اوّل ، 1410 ق .\r\n99 . المراجعات ، سيّد شرف الدين موسوى ، مجمع جهانى\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nاهل البيت ، قم ، چاپ اوّل .\r\n100 . مسالك الافهام ، زين الدين بن على العاملى ( شهيد ثانى ) ، قم ، مؤسسهء المعارف الإسلامية ، چاپ اوّل ، 1419 ق .\r\n101 . مستدرك الوسائل ، ميرزا حسين نورى ، تحقيق مؤسّسهء آل البيت لإحياء التراث ، قم ، چاپ اوّل ، 1408 ق .\r\n102 . المستدرك على الصحيحين ، حاكم نيشابورى ، تحقيق مصطفى عبد القادر عطا ، بيروت ، دار الكتب العلميّه .\r\n103 . المستصفى من علم الاصول ، محمّد غزالى ، بيروت ، مؤسّسة الرسالة ، چاپ اوّل ، 1417 ق .\r\n104 . مستمسك العروة الوثقى ، سيد محسن حكيم ، قم ، كتابخانه آيت اللَّه مرعشى نجفى ، 1404 ق .\r\n105 . مسند امام احمد ، بيروت ، دار صادر .\r\n106 . مصباح الاصول ، سيّد أبو القاسم خويى ، قم ، مكتبة الداورى ، چاپ ششم ، 1420 ق .\r\n107 . مصباح الفقاهة ، سيد أبو القاسم خويى ، با تقرير ميرزا محمّد على توحيدى تبريزى ، قم ، سيّد الشهدا ، چاپ دوم .\r\n108 . معجم الكبير ، سليمان بن احمد طبرانى ، تصحيح حمدى عبد المجيد ، بيروت ، چاپ دوم ، دار احياء التراث العربى .\r\n109 . معتبر ، علّامهء حلّى ، قم ، منشورات مؤسّسهء سيّد الشهدا .\r\n110 . المعتمد فى اصول الفقه ، أبو الحسن بصرى معتزلى ، تحقيق محمّد حميد الله ، دمشق ، المعهد العلمى للدراسات العربيه ، 1964 م .\r\n111 . المغنى و الشرح الكبير ، عبد الرحمن بن قدامه ، بيروت ، دار الكتاب العربى .\r\n112 . مكاسب ، شيخ انصارى ، با تعليق كلانتر ، بيروت ، مؤسّسة النور للمطبوعات ، چاپ اوّل ، 1410 ق .\r\n113 . منتهى المطلب ، علّامهء حلّى ، مشهد ، مجمع البحوث الإسلامية ، آستان قدس ، چاپ اوّل ، 1412 ق .\r\n114 . من لا يحضره الفقيه ، شيخ صدوق ، بيروت ، دار صعب - دار التعارف ، چاپ اوّل ، 1401 ق .\r\n115 . المهذب فى اصول الفقه المقارن ، دكتر عبد الكريم بن على النمله ، مكتبة المرشد ، رياض ، چاپ اوّل ، 1420 ق .\r\n116 . المهذب فى فقه الشافعى ، ابن اسحاق الشيرازى ، دمشق ، دار العلم ، چاپ اوّل ، 1417 ق .\r\n117 . الموافقات فى اصول الشريعه ، أبو إسحاق شاطبى ، تصحيح و تحشيه : عبد اللَّه درار ، محمّد عبد اللَّه درار و عبد السلام عبد الشافى محمّد ، بيروت ، دار الكتب العلميه .\r\n118 . ميزان الاعتدال ، شمس الدين ذهبى ، تحقيق على محمّد البجاوى ، بيروت ، دار المعرفه ، چاپ اوّل ، 1382 ق .\r\n119 . الميزان فى تفسير القرآن ، علّامه سيّد محمّد حسين طباطبايى ، قم ، اسماعيليان .\r\n120 . نصب الراية ، جمال الدين الزيلعى ، تحقيق ايمن صالح شعبانى ، قاهره ، دار الحديث ، چاپ اوّل ، 1415 ق .\r\n121 . نفائس الاصول فى شرح المحصول ، امام قرافى ، صيدا ، المكتبة العصريه ، چاپ سوم ، 1420 ق .\r\n122 . نهاية المحتاج إلى شرح المنهاج ، شمس الدين محمّد بن ابى العباس احمد بن حمزه ، بيروت ، دار الكتب العلميّه ، 1414 ق .\r\n123 . نيل الأوطار من احاديث المختار ، دار الكتب العلميه ، بيروت .\r\n124 . نيل المأرب فى تهذيب شرح عمدة الطالب ، آل بسّام ، مكة المكرّمه ، مطبعة النهضة الحديثه ، 1993 م .\r\n125 . وسائل الشيعة ، شيخ حرّ عاملى ، تحقيق مؤسّسهء آل البيت ، قم ، چاپ اوّل ، 1412 ق .\r\n126 . الوسيلة ، ابن حمزه ، قم ، كتابخانهء آية اللَّه نجفى مرعشى ، چاپ اوّل ، 1408 ق .\r\n127 . وسيلة الوسائل ، سيد محمّد باقر يزدى ، تبريز ، حاج ملا عباسعلى ، 1291 ق .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\n12 - جايگاه فلسفهء احكام در فقه اسلامى\r\nاقوال در مسأله\r\nآيات و روايات مربوط به فلسفهء احكام و افعال خدا\r\nاقسام فلسفه‌هاى احكام\r\n\r\n","description":"","footnote":"","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n\r\nجايگاه فلسفهء احكام در فقه اسلامى\r\n\r\nپيشگفتار :\r\nامروز در تمام جوامع دنيا معمول است كه گروهى از خبرا و آگاهان جامعه در مجالسى به نام مجالس قانون‌گذارى مىنشينند و قوانينى را براى ادارهء جوامع بشرى و پيشرفت و رُقاى آن وضع مىكنند . همهء آنها بدون استثنا مصالح و مفاسد هر كار و هر برنامه‌اى را در نظر مىگيرند و پس از اطمينان به وجود مصالح و عدم مفسده ، يا ترجيح مصالح بر مفاسد ، آن قانون را وضع مىنمايند .\r\nگاه روزها و ماه‌ها در كميسيون‌ها و سپس در مجالس قانون‌گذارى ، مسائل زير و رو مىشود تا به نتيجهء مطلوب برسند .\r\nهمهء آنها مدّعى هستند كه مصالح جامعه و مردم را در نظر مىگيرند نه مصالح شخص يا گروه يا حزب خود را ، هر چند ممكن است در اين ادّعا صادق نباشند ولى هيچ‌گاه در هيچ كشورى قانونى بدون پيمودن مراحلى كه ذكر شد وضع نمىشود .\r\nالبتّه ممكن است در عمل مشكلات غير قابل پيش‌بينى - به سبب محدود بودن علم و آگاهى انسان‌ها - بروز كند كه بلافاصله سعى مىكنند با افزودن يك يا چند تبصره بر قانون سابق ، آن را بر طرف سازند و اگر با افزودن آن تبصره‌ها باز مشكلات حل نشد و قانون در مسير مصالح جامعه قرار نگرفت آن را لغو و ابطال مىكنند .\r\nحال سخن در اين است كه آيا قوانين دينى و اوامر و نواهى الهى همين گونه است ؟ يعنى تابع مصالح و مفاسدى مىباشد كه به بندگان بازمىگردد .\r\nهر چند در اينجا پشتوانهء تشخيص مصالح و مفاسد علم بىپايان خداست كه هيچ خطا و اشتباهى در آن نيست !\r\nو آيا حق داريم فلسفهء احكام را پىگيرى كنيم و آيا آگاهى بر آن ، آثار مثبتى در بسيج افكار و اراده‌ها در جهت امتثال اين اوامر و نواهى دارد يا نه ؟\r\nبه اعتقاد ما پاسخ تمام اين سؤالات مثبت است هم اوامر و نواهى الهى و قوانين دينى تابع مصالح و مفاسد است و هم حق داريم به جستجوگرى در اين\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nزمينه بپردازيم و هم آگاهى بر آنها اثر بسيار مثبتى در منطقى جلوه دادن احكام دينى و ايجاد انگيزه براى امتثال دارد ولى شگفت‌آور اين كه جمعى از دانشمندان ( اشاعره ) تمام اين مراحل سه‌گانه را انكار كرده‌اند كه در اين بحث ، شرح آن همراه با پاسخ‌هاى لازم را مطالعه خواهيد فرمود .\r\nتوضيح اينكه :\r\nيكى از مهم‌ترين بحث‌هايى كه هم در علم كلام و هم در اصول فقه مطرح شده است ، مسألهء « فلسفهء احكام » است . به اين معنا كه آيا افعال الهى در جهان تكوين ، و همچنين احكام و قوانين و مقرّرات آسمانى در جهان تشريع ، داراى هدف و غرضى است ، يا نه ؟\r\nاين بحث اختصاص به عصر و زمان ما ندارد بلكه از روز اوّل كه بشر چشم به اين دنيا گشود ، حسّ كنجكاوى او را وادار كرده است كه هدف آفرينش خود را بفهمد و به سؤالات ذيل پاسخ دهد :\r\nالف ) از كجا آمده‌ام ؟\r\nب ) براى چه آمده‌ام ؟\r\nج ) به كجا مىروم ؟ « 1 »\r\nكسانى كه معتقد به ماوراى طبيعت نمىباشند ، و جهان خلقت را پوچ و بىهدف مىپندارند ، در برابر سؤالات فوق پاسخ قانع كننده‌اى ندارند . ولى در مكتب إلهيون پاسخ آنها روشن است .\r\nهمچنين در مسائل مربوط به احكام و دستورات الهى ، هركس از خود سؤال مىكند : ما چرا بايد نماز بخوانيم ؟ به زيارت خانه خدا برويم ؟ چرا رباخوارى در اسلام حرام است ؟ تحريم خوردن گوشت خوك چه حكمت و فلسفه‌اى دارد ؟ تحريم ظروف طلا و نقره براى چيست ؟ و ده‌ها سؤال از اين قبيل .\r\nبراى روشن شدن « اين مسأله » بحث را در يك مقدّمه و چهار فصل و يك خاتمه دنبال مىكنيم . امّا مقدّمه مشتمل بر چند امر است :\r\n\r\n[ مقدمه 
  ]\r\n\r\nاوّل : تعريف فلسفهء احكام\r\nآنچه در اين باره به نظر مىرسد اين است كه مراد از « فلسفهء احكام » همان حكمت‌ها و مصالح و مفاسدى است كه احكام الهى بر محور آن دور مىزند .\r\nبه عبارتى ، مراد ما از علّت و فلسفه در اينجا همان حكمت‌هاست و به تعبير ديگر مصالح و مفاسدى است كه در دستورات شارع مقدّس اسلام به عنوان « جلب المنفعة و دفع المضرّة » معرفى شده است . نه اينكه مراد از فلسفه و علّت و سبب ، آن عناوين و علل و اسباب حقيقى باشد كه در علوم طبيعى و فلسفى مطرح شده است . لذا در كتب اصولى پيروان اهل بيت عليهم السلام تصريح شده است كه مصالح و مفاسد به منزلهء علل احكام است « 2 » و بعضى از دانشمندان معاصر اهل سنّت واژه‌هاى « علّت » ، « سبب » ، « مناط » ، « دليل » ، « باعث » و . . . را مترادف و\r\n\r\n\r\n","description":"","footnote":"\r\n( 1 ) . قال علىّ عليه السلام : « رحم اللَّه امرأً علم من أين و في أين و إلى أين » ( الوافى ، ج 1 ، ص 116 ) .\r\n( 2 ) . ر . ك : انوار الاصول ، ج 2 ، ص 495 .\r\n","page_name":" 388 ","page_number":388},
  {"content":"\r\n\r\nدر رديف هم قرار داده‌اند . دربارهء تعريف علّت و ماهيّت آن مىگويند :\r\nدانشمندان علم اصول « علّت » را با تعريفات گوناگون معرّفى كرده‌اند . ولى به نظر ما « علّت » آن چيزى است كه علامت و نشانه روشنى براى حكم بوده باشد . مانند « إسكار » [ مست كردن 
  ] كه علامت و نشانه تحريم خمر است ، در سخن خداوند كه مىفرمايد : « از آن اجتناب كنيد » . در نتيجه هر زمان در هر چيز آشاميدنى اين علامت تحقق يابد آن چيز را مساوى با حكم خمر مىدانيم و آن را حرام مىشماريم .\r\nاين صفت « إسكار » را « علّت » حكم مىنامند ، همانگونه كه « سبب » « مناط » ، « دليل » ، « باعث » و « وصف جامع » نيز به آن گفته مىشود . و اين همان اساس و ريشه تسرّى حكم از اصل به فرع است . « 1 »\r\nدر پايان اين بحث توجّه به اين نكته ضرورت دارد كه علّت حكم را نبايد با حكمت و فلسفهء آن خلط كرد . مثلًا علّت قصر نماز مسافر ، نفس سفر است - با شرايط مخصوص - ؛ امّا حكمت و مصلحت آن ، مثلًا رفع مشقّت و زحمت سفر است . حال اگر سفر براى بعضى هيچ زحمت و مشقّتى نداشته باشد و حتّى با وسائل مخصوص امروزى راحت‌تر از منزل و وطن شخص باشد ، باز نماز قصر است چرا كه علّت آن به قوت خود باقى است و حكم دائر مدار علّت خود مىباشد . از اين رو ، اگر كسى مسافر نباشد و در وطن خويش اقامت دارد ، ولى به خاطر خستگى ناشى از كار ، در زحمت است ، نمىتواند نماز خود را قصر بخواند .\r\nو شايد خلط كردن علّت حكم با فلسفه و حكمت آن و عدم تمييز و تشخيص آنها سبب شده باشد كه احكام الهى دست خوش تحريف و تغيير قرار گيرد و احكام آسمانى رنگ زمينى به خود بگيرد ! !\r\n\r\nدوم : ارتباط فلسفهء احكام با حسن و قبح ذاتى اشياء\r\nاز مطالعه دقيق كتب كلامى استفاده مىشود كه مسألهء فلسفه و هدف در افعال و احكام الهى متفرع بر مسأله « حسن و قبح عقلى » است ، و به تعبير امام صادق عليه السلام :\r\n« انّه لم يجعل شىء إلّا لشيء\r\n؛ هيچ چيزى از جانب شارع جعل نشده است مگر بر اساس علّت و هدفى » « 2 » و علّامهء مجلسى در ذيل اين روايت مىنويسد : هيچ حكمى از احكام الهى تشريع نشده است مگر بر اساس حكمتى و هيچ چيزى حلال نشده مگر بر اساس حسنى كه از آن برخوردار است و هيچ حرامى تحريم نشده مگر به جهت قبحى كه دارد نه اينكه مسأله به گونه‌اى باشد كه اشاعره قائل هستند و آن اينكه حسن و قبح عقلى را منكر شده‌اند « 3 » و آن هم از مسائلى است كه « عدل الهى » سرچشمه مىگيرد .\r\nتوضيح اين كه : در مباحث علم كلام ، قديمىترين و نخستين بحثى كه طرح شده بحث\r\n\r\n\r\n","description":"","footnote":"\r\n( 1 ) . اصول الفقه الإسلامى ، ص 322 .\r\n( 2 ) . بحار الأنوار ، ج 6 ، ص 110 .\r\n( 3 ) . همان مدرك .\r\n","page_name":" 389 ","page_number":389},
  {"content":"\r\n\r\n« جبر و اختيار » است و مىدانيم اين مسأله رابطهء مستقيمى با مسألهء « عدل الهى » دارد ، زيرا تنها در صورت اختيار ، تكليف و پاداش و كيفر عادلانه مفهوم و معنا پيدا مىكند و اگر انسان آزادى و دخالت و تأثيرى در سرنوشت خويش نداشته باشد « تكليف » و « پاداش » مفهوم خود را از دست خواهد داد .\r\nمتكلّمان اسلامى در اين مسأله دو دسته شده‌اند :\r\nدسته‌اى به نام « معتزله » طرفدار عدل و اختيارند ، و دستهء ديگر كه بعدها « اشاعره » ناميده شدند طرفدار جبر و اضطرار . « 1 »\r\n« اشاعره » معتقدند كه مسألهء « عدالت » حقيقتى نيست كه بتوان آن را توصيف كرد و مقياس و معيارى براى افعال الهى قرار داد ، چرا كه اين عمل نوعى تعيين تكليف و تقييد مشيت ذات اقدس الهى محسوب مىشود . او حاكم مطلق است و همه قوانين ، مخلوق و محكوم اوست .\r\nولى « معتزله » مىگويند : عدل ، خود حقيقتى است و خدا عادل و حكيم است ، كارهاى خود را با معيار و مقياس عدل انجام مىدهد . و از اينجا مسأله حسن و قبح ذاتى افعال پيش مىآيد ، و معتزله طرفدار آن شدند و مستقلات عقليه را مطرح ساختند .\r\nامّا « اشاعره » همانگونه كه عدل را به عنوان يك صفت قبلى و ذاتى منكر شدند ، حسن و قبح ذاتى قبلى و عقلى را نيز انكار كردند و مىگويند : عدل و ظلم و نيكو و زشت و امثال آنها را بايد از لسان شارع گرفت و در اين مسائل تابع و تسليم « سنّت اسلامى » بود و بس . « 2 »\r\nبر همين اساس ، مسألهء « تعليل احكام » و غرض و هدف در افعال خدا مطرح مىشود و آن اينكه آيا افعال خدا معلّل بر اغراض و اهداف هست يا خير ؟\r\nانسان در كارهاى خود هدف و غرضى دارد و به اصطلاح در برابر هر « چرا » يك « براى » مىآورد مثلًا در برابر اين سؤال كه چرا كار مىكنى ؟ پاسخ مىدهد : براى تحصيل درآمد و معيشت . . . و الّا كارش عبث و بيهوده تلقّى مىشود .\r\nآيا افعال خداوند نيز مانند افعال انسان‌ها معلّل به اغراض است و انتخاب اصلح و ارجح دارد تا متّصف به وصف حكمت شود و حكيمانه باشد و از عبث بودن خارج گردد يا خير ؟\r\n« معتزله » طرفدار غايت و غرض داشتن فعل الهى شدند . امّا « اشاعره » منكر آن گشتند و حكيم بودن خداوند را كه در قرآن مكرّراً آمده است ، مانند مسألهء « عدل » توجيه مىكنند و مىگويند : آنچه خداوند انجام مىدهد حكمت است نه اينكه آنچه حكمت است خدا انجام مىدهد . « 3 »\r\nبا توجّه به آنچه گفته شد ، ارتباط موضوع بحث\r\n\r\n\r\n","description":"","footnote":"\r\n( 1 ) . طرح اين بحث براى اين است كه رابطهء انكار علل احكام از سوى اشاعره و پذيرش آن از سوى معتزله روشن شود .\r\n( 2 ) . و لذا خود را « اهل سنّت » يا « اهل حديث » خواندند و پايگاه اجتماعى خود را در ميان تودهء مردم استحكام بخشيدند و پايگاه معتزله را تضعيف نمودند .\r\n( 3 ) . اقتباس از كتاب « عدل الهى » تأليف علّامهء شهيد مرتضى مطهرى ( مقدّمهء كتاب ) .\r\n","page_name":" 390 ","page_number":390},
  {"content":"\r\n\r\nبا مسائل « جبر و اختيار » و « عدل » و « حسن و قبح ذاتى » روشن مىگردد .\r\nدكتر « محمّد مصطفى شلبى » ( متوفّاى 1401 ق ) مىگويد :\r\n« علماى علم كلام اختلاف كرده‌اند در اين كه آيا افعال خدا و احكام او داراى فلسفه و علّت مىباشد يا خير ؟ و در اين باره چهار قول وجود دارد :\r\n1 . همهء اشاعره و يا برخى از آنان معتقدند كه نمىشود براى افعال الهى به دنبال علّت و هدف بود .\r\n2 . فلاسفه نيز تعليل و هدف‌جويى را در افعال الهى قبول ندارند و دليل اعتقاد آنان اين است كه معتقدند خداوند در افعالش مختار نيست ! و غرض و هدف در كار فاعل مختار مىآيد .\r\n3 . معتزله معتقدند كه افعال اللَّه معلل به اهداف و اغراض است ؛ هيچ فعلى از خداوند بدون هدف نمىباشد .\r\n4 . « ماتريديه » « 1 » كه از آنها به فقها تعبير مىكنند ، معتقدند كه تمام افعال اللَّه معلّل به مصالح است ؛ بعضى براى ما واضح و بعضى مخفى مىباشد . ولى نه به اين صورت كه تعليل حكم بر مصلحت براى خدا واجب باشد كه معتزله معتقدند و اين مسأله فرع بر مسأله حسن و قبح عقلى است كه معتزله از آن طرفدارى و اشاعره آن را نفى مىكنند . همان گونه كه مسأله « تعليل » متفرع بر اين مطلب نيز مىباشد كه آيا افعال بندگان مخلوق و آفريده خداست كه اشاعره به آن معتقدند [ كه همان مسألهء جبر است 
  ] يا مخلوق بندگان است كه معتزله به آن معتقد مىباشند و يا افعال عباد هم منسوب به قدرت خداوند و هم منسوب به قدرت بندگان است كه بعضى از متكلّمين آن را پذيرفته‌اند .\r\nمسألهء اخير ، ( جبر و اختيار ) اوّلين مسأله‌اى است كه مورد نزاع ميان معتزله و اهل سنّت [ اهل حديث 
  ] قرار گرفته است » . « 2 »\r\nالبتّه در اينجا جاى بحث و گفتگو دربارهء نقاط ضعف منطق اشاعره نسبت به نفى عدالت از خداوند و قول به جبر و همچنين نفى علل و اغراض براى افعال الهى و احكام شرعى نيست ولى بايد توجّه داشت كه گرفتارى اشاعره در گرداب هولناك جبر و نفى عدل و فلسفهء احكام و افعال از دو جا سرچشمه مىگيرد : نخست فاصله گرفتن از محتواى آيات قرآن و يا توجيه و تفسير به رأى كردن آن و ديگر گرفتار شدن در اين پندار كه اعتقاد مزبور به فهم معناى توحيد و تسليم مطلق در برابر اوامر الهى كمك مىكند .\r\nاين در حالى است كه مىدانيم آيات فراوانى از قرآن خداوند را توصيف به حكيم كرده و حكيم در عرف و لغت كسى است كه افعالش روى حكمت است .\r\nو نيز در آيات قرآن نفى عبث از خداوند شده است كه مفهوم آن نيز چيزى جز وجود علت و\r\n\r\n\r\n","description":"","footnote":"\r\n( 1 ) . اين واژه اشاره به يك مكتب كلامى است كه مؤسّس آن شخصى به نام محمّد بن محمّد بن محمود ماتريدى سمرقندى ( متوفّاى 333 ) منسوب به « ماتريد » يكى از روستاهاى سمرقند است .\r\n( 2 ) . تعليل الأحكام ، ص 98 - 97 .\r\n","page_name":" 391 ","page_number":391},
  {"content":"\r\n\r\nحكمت در افعال و احكام او نيست .\r\nهمچنين آياتى نيز دربارهء فلسفهء احكام در جاى جاى قرآن به چشم مىخورد و راستى شگفت‌آور است چگونه با توجّه به وجود اين آيات اشاعره راه ديگرى را براى خود برگزيده‌اند ؟ !\r\n\r\nسوم : جايگاه بحث از فلسفهء احكام\r\nاز آنچه در امر دوم ذكر شد روشن مىشود كه اين مسأله هم در علم كلام مورد بحث واقع شده و هم در علم اصول فقه ، و غالب دانشمندان اهل سنّت در مبحث قياس كه يكى از مباحث علم اصول است آن را مطرح كرده‌اند . و علّت آن روشن است ، چرا كه هر كس اهل قياس باشد بدون قول به تعليل نمىتواند حجيّت قياس را بپذيرد و اصولًا قياس ، دائر مدار تعليل است و از اينجاست كه برخى از دانشمندان اهل سنّت كه به اصطلاح « اهل قياس » اند مانند « فخر رازى » ( م 606 ) هر چند در تفسير خود تعليل را نفى كرده است لكن در علم اصول در مبحث قياس شديداً از آن دفاع كرده است .\r\nاو در تفسير آيهء شريفهء : «  « هُوَ الَّذِي خَلَقَ لَكُمْ ما فِي الْأَرْضِ جَمِيعاً »  ؛ او خدايى است كه همه آنچه در زمين وجود دارد براى شما آفريد » ، « 1 » مىنويسد :\r\n« اصحاب ما مىگويند : خدا هيچ كارى را براى هدف و غرضى انجام نمىدهد ، چرا كه در اين صورت با آن غرض خود را به كمال مىرساند ، و چيزى كه با غير خودش كمال يابد در ذات خود ناقص است و نقص بر خدا محال است » . « 2 »\r\nولى نامبرده در كتاب اصولى خود به نام « المحصول فى علم الأصول » با اقامهء ادلّهء شش‌گانه اثبات مىكند كه احكام الهى داراى اهداف و اغراض و مصالحى است كه نصيب بندگان مىشود - و جالب اينكه آيهء مزبور را يكى از آن ادلّه ، قرار داده است - سپس مىگويد :\r\n« اين وجوه شش‌گانه دلالت دارند بر اين كه خداوند متعال احكام را جز براى مصالح بندگان تشريع نكرده است . ولى در اين باره دانشمندان اختلاف كرده‌اند ؛ معتزله معتقدند كه كار قبيح و بيهوده از خدا صادر نمىشود بلكه واجب است افعال او مشتمل بر مصلحت و غرض باشد . ولى ( جمعى از ) فقها تصريح مىكنند كه خداوند هر حكمى را به جهت حكمتى تشريع كرده و اگر بشنوند كسى لفظ غرض را در افعال خدا بر زبان جارى ساخته ، تكفيرش مىكنند با آنكه حرف لام در آيهء مزبور مفهومى جز غرض كه همان حكمت است ندارد » . « 3 »\r\nاز كلام دكتر « مصطفى شلبى » ( م 1401 ) نيز بدست مىآيد كه جايگاه بحث ، هم علم اصول است و هم كلام . او در مقام طعنه بر سخن متضاد فخر رازى و امثال او كه در « علم كلام » مسأله تعليل احكام را انكار كرده و در مباحث علم اصول ، آن را پذيرفته‌اند ، چنين مىگويد :\r\n« اين سخن ، از مثل فخر رازى عجيب نيست چرا\r\n\r\n\r\n","description":"","footnote":"\r\n( 1 ) . بقره ، آيهء 29 .\r\n( 2 ) . تفسير كبير فخر رازى ، ج 2 ، ص 154 .\r\n( 3 ) . المحصول فى علم الاصول ، ج 2 ، ص 330 - 329 .\r\n","page_name":" 392 ","page_number":392},
  {"content":"\r\n\r\nكه عالمى كه مقلّد ديگرى است وقتى در دو علم تأليف داشته باشد در يكى چيزى را تقويت مىكند كه در علم ديگر آن را ابطال كرده است زيرا در هر كدام تابع پيشواى خاصّى است ؛ در كلام ، تابع اشعرى و در فقه و اصول تابع شافعى » . « 1 »\r\nو بعضى از دانشمندان ديگر اهل سنّت نيز در تعريف « قياس » چنين مىگويند :\r\n« اساس قياس و ريشه آن همان درك علل و اسبابى است كه شارع مقدس احكام خود را بر آن بنا نهاده است » . « 2 »\r\n\r\nچهارم : طرق كشف فلسفهء احكام\r\nكاشف از فلسفهء احكام ، بايد دليل قطعى باشد - اعمّ از دليل شرعى يا عقلى يا هر دو - نه اينكه در اين باره به يك سرى گمان‌ها و پندارها تكيه كنيم و بدون هيچ ضابطه و قانونى هرچه به فكرمان برسد به نام « فلسفهء احكام » بازگو نماييم ، چرا كه گمانه‌زنىهاى نادرست پايه‌هاى احكام اسلامى را متزلزل مىكند ، اين شيوه نه تنها كسى را به دستورات دين علاقه‌مند نمىسازد ، بلكه وسيله خوبى براى از بين بردن ارزش‌هاى دينى و بىاعتبار جلوه دادن آنها خواهد بود .\r\nمثلًا نماز را يك نوع ورزش و اذان را وسيله‌اى براى تقويت تارهاى صوتى و روزه را منحصراً رژيمى براى لاغر شدن ، و ركوع و سجود را دستورى براى بهداشت ستون فقرات و پيشگيرى از بيمارى « سياتيك » بدانيم .\r\nاين چنين تخيّلات و حدس و گمان و خيال‌بافىهاى مضحك ، زيان‌بخش ، خطرناك و غير منطقى است . « 3 »\r\nيكى از دانشمندان اهل سنّت مىگويد : « با استقرا و تتبّع در منابع فقهى اين مطلب ثابت شده است كه « علل » ( و فلسفه ) احكام را يا از متن نصوص يا از اجماع يا از طريق استنباط فقهى از مجموع احكام الهى بايد كشف كرد . آنگاه نمونه‌هايى را در ارتباط با كشف « علّت حكم » از نصوص قرآن و اجماع نقل مىكند و بحث مفصلى در مورد « تنقيح مناط » و « تخريج مناط » و « تحقيق مناط » كرده و فرق ميان آنها را بيان كرده است » . « 4 »\r\n\r\nپنجم : مقصود از شناخت فلسفهء احكام\r\nمراد از شناخت فلسفهء احكام علم تفصيلى به هدف و غرض حكم است و الّا علم اجمالى بر اينكه تمام افعال خداوند هم در بخش تكوين و هم در بخش تشريع ، معلّل به اهداف و اغراض مىباشند به عقيدهء ما مورد شك و ترديد نيست ، چرا كه خداوند در آيات قرآن مكرّراً خويش را « حكيم » معرفى كرده است . تمام افعال خداوند حكيمانه و داراى حكمت است و لغو و عبث در افعال خداوند راه ندارد :\r\n\r\n\r\n","description":"","footnote":"\r\n( 1 ) . تعليل الأحكام ، ص 106 .\r\n( 2 ) . اصول الفقه الاسلامى ( شلبى ) ، ص 191 .\r\n( 3 ) . ر . ك : پاسخ به پرسش‌هاى مذهبى ، ص 272 .\r\n( 4 ) . ر . ك : اصول الفقه ( شلبى ) ، ص 249 - 236 .\r\n","page_name":" 393 ","page_number":393},
  {"content":"\r\n\r\n«  « أَ فَحَسِبْتُمْ أَنَّما خَلَقْناكُمْ عَبَثاً »  ؛ آيا گمان كرديد شما را بيهوده آفريده‌ايم » . « 1 »\r\n«  « رَبَّنا ما خَلَقْتَ هذا باطِلًا »  ؛ پروردگارا ! اينها را باطل نيافريده‌اى » . « 2 »\r\n\r\nششم : فايدهء بحث از فلسفهء احكام\r\nبا توجّه به آنچه در امر پنجم گذشت معتقديم هيچ يك از كارهاى خداوند حكيم در عالم تكوين و عالم تشريع بىحساب نيست و قطعاً احكام و قوانين او بر محور مصالح و مفاسد دور مىزند . بنابراين چه لزومى دارد كه ما به سراغ فلسفه احكام برويم ؟ آيا همين مقدار آگاهى اجمالى - كه هيچ حكمى بىحكمت حكمت نيست - براى ما كافى نمىباشد ؟\r\nپاسخ آن روشن است ، زيرا علم تفصيلى نسبت به فلسفهء احكام فوائدى دارد كه در علم اجمالى حاصل نمىشود . چرا كه وقتى انسان به مصالح يك تكليف واجب پى ببرد يا از مفسدهء يك تكليف حرام آگاه شود ، به يقين انگيزهء قوى ترى براى انجام آن تكليف و ترك اين حرام پيدا مىكند .\r\nهمان‌طور كه اگر مريض به خواصّ داروهايى كه براى او تجويز شده است به طور تفصيل مطّلع شود و از زيان‌هاى اشياى ممنوع شده آگاه باشد ، انگيزه قوى ترى براى درمان خود و عمل كردن به داروهاى تجويز شده از جانب طبيب پيدا مىكند و به يقين يكى از علل طرح اين بحث در كلمات معصومين عليهم السلام همين امر بوده است .\r\n* * * \r\nفصل اوّل : اقوال در مسأله\r\n\r\nالف ) فلسفهء احكام در نگاه فقهاى اهل بيت عليهم السلام\r\nدر ميان دانشمندان و فقها و متكلّمين مكتب اهل بيت عليهم السلام اين مسأله اجماعى است كه تمام افعال خدا معلّل به اهداف و اغراض است .\r\n« علّامهء مجلسى » ( م 1111 ) در شرح حديث صحيحى كه از امام صادق عليه السلام نقل شده است ، سخن قابل توجهى دارد . حديث از جميل بن درّاج است كه مىگويد از امام صادق عليه السلام دربارهء علّت وجوب و حرمت بعضى از كارهاى حلال و حرام سؤال كردم .\r\nامام فرمود :\r\n« إنَّه لمْ يُجعل شىءٌ إلّا لشىءٍ\r\n؛ هيچ چيزى ( حكمى ) بدون علّت وضع نشده است » .\r\n« علّامهء مجلسى » مىنويسد : « اى لم يشرّع اللَّه تعالى حكماً من الاحكام الّا لحكمة من الحِكم ، و لم يحلّل الحلال الّا لحسنه ، و لم يحرّم الحرام الّا لقبحه ؛ خداوند هيچ حكمى را بدون حكمت و فلسفه تشريع نكرده است ، امور حلال را به خاطر حسن ( و مصلحت آن ) حلال كرده و حرام را به جهت قبح آن تحريم كرده است » .\r\nسپس حديث را به محدودهء تكوين نيز تعميم مىدهد و مىگويد :\r\n« و يمكن ان يعمّ بحيث يشمل الخلق و التقدير\r\n\r\n\r\n","description":"","footnote":"\r\n( 1 ) . مؤمنون ، آيهء 115 .\r\n( 2 ) . آل عمران ، آيهء 191 .\r\n","page_name":" 394 ","page_number":394},
  {"content":"\r\n\r\nايضاً ، فانّه تعالى لم يخلق شيئاً الّا لحكمة كاملة و علة باعثة ؛ ممكن است سخن امام عليه السلام عام باشد و شامل عالم خلق و تكوين نيز گردد ، زيرا خداوند هيچ امرى را جز به جهت حكمت و علّتى كه از آن برخوردار است ، نيافريده است » . « 1 »\r\nخواجه نصير الدين طوسى ( م 672 ) در تجريد الاعتقاد مىگويد :\r\nاگر هدف و غرض در كار نباشد ، لازمهء آن عبث و بيهودگى است و لازم نيست كه اين غرض به خداوند برگردد . « 2 »\r\nدر حقيقت نامبرده با سخن خود پاسخ اشاعره را داده است كه مىگويند : لازمهء وجود غرض و هدف در افعال خداوند پذيرش نقصى است كه با آن افعال جبران مىشود ، حال آن كه هدف بر طرف كردن نقض بندگان است .\r\n« محمّد بن مكّى » معروف به « شهيد اوّل » ( م 786 ) در كتاب « قواعد » مىگويد :\r\n« در علم كلام ثابت شده است كه افعال خداوند معلل به اغراض است و با توجّه به اينكه بازگشت غرض به خدا محال است نتيجه اين مىشود كه به مكلّفين برگردد » .\r\nسپس اهداف و اغراض را بر چهار قسم تقسيم مىكند كه خلاصه كلام ايشان بدين صورت است :\r\nغرض و هدف يا براى جلب منفعت است يا براى دفع مفسده و ضرر ، و هر كدام از آنها يا مربوط به امور دنيوى است و يا مربوط به امور اخروى و تمام احكام شرع مقدس خالى از اين اقسام چهارگانه نيست .\r\nسپس مىگويد : گاهى در يك حكم بيش از يك غرض جمع مىشود مانند كسى كه براى تحصيل نفقهء كسانى كه نفقهء آنان بر او واجب است اقدام مىكند ، و با قصد قربت در اين مسير گام برمىدارد كه عمل او از اقسام چهارگانه اغراض و اهداف برخوردار است :\r\nاوّل منفعت دنيوى است كه عبارت از حفظ نفس باشد . دوم منفعت اخروى به جهت اينكه عمل واجبش را با قصد قربت بجا آورده و سوم دفع ضرر دنيوى كه از طريق تحصيل قوت حاصل مىشود و چهارم دفع ضرر اخروى كه با انجام عمل واجب ( تحصيل نفقه ) تحقق مىيابد . « 3 »\r\n« فاضل مقداد » ( م 826 ) نيز در همين رابطه مىگويد :\r\n« اگر كسى بر اين باور باشد كه افعال الهى هيچ هدف و غرضى ندارد ، لازمهء آن اين است ، كارهاى خداوند عبث و بيهوده باشد و اين با حكيم بودن خدا منافات دارد » .\r\nسپس به ادلّهء اشاعره كه منكر اهداف و اغراض افعال اللَّه هستند اشاره كرده ، پس از ردّ ادلهء آنان مىنويسد :\r\n« علاوه بر آنچه گفته شد ، ادلّهء نقلى نيز صراحت در اين دارد كه خداوند هيچ فعلى را بدون غرض انجام نمىدهد نظير اين آيه كه مىفرمايد : «  « وَ ما \r\n\r\n\r\n","description":"","footnote":"\r\n( 1 ) . بحار الأنوار ، ج 6 ، ص 110 .\r\n( 2 ) . شرح التجريد ، ص 331 .\r\n( 3 ) . القواعد و الفوائد ، ج 1 ، ص 34 - 33 .\r\n","page_name":" 395 ","page_number":395},
  {"content":"\r\n\r\n خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ؛ جن و انس را نيافريدم جز براى اين كه مرا عبادت كنند ( و از طريق عبادت به كمال مطلوب برسند ) » . « 1 » و « 2 »\r\nمتكلّم و فقيه نامدار « حسن بن يوسف » معروف به « علّامهء حلّى » ( م 726 ) بحث جامعى در ردّ نظريه اشاعره مطرح كرده و آثار منفى سخن آنها را برشمرده است كه در اينجا به برخى از آنها اشاره مىكنيم :\r\n1 . لازمهء نظر آنها اين است كه خداوند كارهايش عبث و بيهوده باشد ، در حالى كه خداوند مىفرمايد :\r\n«  « وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ »  ؛ ما آسمانها و زمين و آنچه را كه در ميان اين دو است به بازى و عبث ( و بىهدف ) نيافريديم » . « 3 »\r\n2 . لازمهء نظريهء آنان اين است كه مسألهء بعثت انبيا به طور كلّى بىهدف باشد ، و به سخن آنها اعتماد و اطمينان نشود . . . . ( چون صدور خلاف از آنها با توجّه به نفى حسن و قبح امكان‌پذير است ) .\r\n3 . مهم‌تر از همه اينكه لازمهء سخن « اشاعره » اين است كه : هيچ منعى نباشد كه خداوند بزرگترين بندگان خالص و مطيع خود مانند پيامبر اسلام صلى الله عليه و آله و امثال او را به انواع عذاب معذب نمايد ، و به بزرگترين معصيت كنندگان مانند ابليس و فرعون پاداش نيك بدهد ، چرا كه فرض اين است كه افعال خداوند معلل به اهداف و اغراضى نمىباشد و حسن و قبحى براى افعال او در كار نيست ، و تفاوتى ميان « سيّد المرسلين صلى الله عليه و آله » و « ابليس » از نظر ثواب و عقاب وجود ندارد . « 4 »\r\n« ابن ميثم بحرانى » ( م 679 ) بعد از تصريح بر اين كه افعال خدا معلل به اهداف و اغراض است و هيچ فعلى از افعال الهى خالى از غرض نيست و آن غرض داعى بر آن فعل مىباشد و الّا ترجيح بلا مرجّح لازم مىآيد و آن هم محال است ، به دو دليل منكران تعليل اشاره كرده و به صورت مفصل از آن دو پاسخ داده است . « 5 »\r\nعلّامه مرتضى مطهرى دربارهء فلسفهء احكام تحليل جالب و جامعى دارد ، مىگويد : « قوانين اسلامى در عين اينكه آسمانى است ، زمينى است .\r\nيعنى بر اساس مصالح و مفاسد موجود در زندگى بشر است . به اين معنا كه جنبهء مرموز و صد در صد مخفى و رمزى ندارد كه كسى بگويد : « حكم خدا به اين حرف‌ها بستگى ندارد ، خدا قانونى وضع كرده و خودش از رمزش آگاه است » چرا كه اسلام اساساً خودش بيان مىكند كه هرچه قانون وضع كرده‌ام بر اساس مصالحى است كه يا به جسم شما مربوط است و يا به روح شما و يا به اخلاق و روابط اجتماعى شما و . . . » .\r\nسپس مىافزايد : « احاديث كتاب « علل الشرايع » نشان مىدهد كه از صدر اسلام خود پيامبر صلى الله عليه و آله و امامان اهل بيت عليهم السلام فلسفهء احكام را بيان\r\n\r\n\r\n","description":"","footnote":"\r\n( 1 ) . ذاريات ، آيهء 56 .\r\n( 2 ) . اللوامع الإلهيه فى مباحث الكلاميه ، ص 221 .\r\n( 3 ) . انبياء ، آيهء 16 و دخان ، آيهء 38 .\r\n( 4 ) . نهج الحق و كشف الصدق ، ص 89 - 90 .\r\n( 5 ) . قواعد المرام فى علم الكلام ، ص 110 .\r\n","page_name":" 396 ","page_number":396},
  {"content":"\r\n\r\nمىكردند . و چون احكام اسلام بر مبناى مصالح و مفاسد واقعى است ، به همين دليل در سيستم قانون‌گذارى اسلام براى عقل نيز جايگاهى بازشده است » . « 1 »\r\n\r\nب ) فلسفه و تعليل احكام از نظر دانشمندان اهل سنّت\r\nهمان گونه كه در مقدّمه گفته شد ، اين مسأله مترتب بر قبول حسن و قبح ذاتى اشيا و مسأله « عدل » و « اختيار » است ، كسانى مانند « معتزله » كه حسن و قبح ذاتى را قبول دارند و طرفدار آزادى انسان هستند و همچنين قائلين به حجيّت قياس ، مسأله تعليل و فلسفه احكام را پذيرفته‌اند و شديداً بر منكران آن معترضند .\r\nدر مقابل آنها « اشاعره » و همچنين ظاهريّون مانند « ابن حزم اندلسى » و نيز كسانى كه قياس را حجّت نمىدانند منكر فلسفهء احكام مىباشند و بر گروه اوّل اعتراض مىكنند .\r\nجالب اينكه هر كدام از دو گروه فوق طرف مقابل خود را آن چنان مورد ملامت و سرزنش قرار مىدهد كه گاهى سر از تكفير در مىآورد !\r\n\r\nبخشى از سخنان منكران تعليل :\r\n1 . على بن حزم اندلسى ( م 456 ) كه يكى از ظاهريون و منكر قياس و تعليل احكام است ، بعد از نقل داستان خروج « حضرت آدم » از بهشت كه در آيات 19 تا 23 سورهء اعراف مطرح شده است و نيز بعد از نقل آيهء 12 سورهء اعراف :  « أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ »  چنين مىگويد :\r\n« خطاى آدم از دو جهت بود : يكى اينكه نهى الهى را حمل بر وجوب نكرد . دوم اين كه سخن ابليس را دربارهء تعليل و فلسفهء نهى از خوردن آن درخت پذيرفت .\r\nبنابراين روشن است كه مسألهء تعليل افعال و اوامر خداوند گناه است و اوّلين گناهى كه در جهان خلقت تحقق يافت و نخستين معصيت الهى انجام گرفت همان مسألهء « قياس » است و مؤسّس آن نيز ابليس مىباشد كه در مقام سجده بر آدم به سراغ قياس رفت و گفت : من از آدم بهترم زيرا ابليس از آتش و آدم از خاك آفريده شده است » .\r\nآنگاه مىافزايد :\r\n« بنابراين صحيح است كه گفته شود : قياس و تعليل احكام ، دين ابليس بوده ، و مخالف دين خداوند متعال است و ما از مسألهء قياس در دين خدا و اثبات تعليل در احكام شريعت تبرّى مىجوييم » . « 2 »\r\nو در جاى ديگر بعد از نقل دليل عمدهء قائلين به تعليل ( البتّه به نظر ابن حزم ) كه مىگويند : « هيچ عاقل و حكيمى كارى را بدون هدف و غرض صحيح انجام نمىدهد ، به خلاف سفيه كه كار او بدون علّت و هدف است » در پاسخ آنها چنين مىگويد :\r\n« اينها خدا را با خود مقايسه كرده‌اند و گفته‌اند :\r\nخداوند هر كارى را انجام دهد به خاطر رعايت\r\n\r\n\r\n","description":"","footnote":"\r\n( 1 ) . اسلام و مقتضيات زمان ، ج 2 ، ص 29 - 28 .\r\n( 2 ) . الإحكام فى اصول الأحكام ، ج 8 ، ص 574 .\r\n","page_name":" 397 ","page_number":397},
  {"content":"\r\n\r\nمصالح بندگان خويش است و با اين مقايسه به سراغ تعليل احكام الهى رفته‌اند ، و اين مقايسه را كه يك قضيهء فاسد و باطل است دليل عمده براى مذهب خود قرار داده‌اند . و فتاواى خود را با آن توجيه كرده‌اند كه تمام كفر در روى زمين ريشه در اين قضيه دارد ! » « 1 »\r\nجالب اينكه « ابن حزم » به اين مقدار تندروى قناعت نكرده بلكه در جاى ديگر از كتاب خود ، قول به عدم تعليل را به تمام صحابه و تابعين و حتّى تابعين تابعين نسبت مىدهد و قول به تعليل احكام خدا را افترا و ادعاى بدون دليل و كذب معرفى كرده ، آن را به قائلين به حجيّت قياس نسبت داده است . « 2 »\r\n2 . يكى از شارحان كتاب « تجريد الاعتقاد » « خواجه نصير الدين طوسى » به نام « شيخ على » معروف به « قوشچى » ( م 879 ) كه از علماى معروف اهل سنّت است ، دربارهء اعتقادات اشاعره چنين مىگويد :\r\n« اختلاف است در اين كه آيا افعال اللَّه معلل به اهداف و اغراض است يا نه ؟ « اشاعره » معتقدند كه تعليل افعال خداوند به اغراض و علل غائى جايز نيست و الّا لازم مىآيد كه خدا در ذاتش نقصى داشته باشد و به وسيلهء آن غرض ، مىخواهد خود را به كمال برساند » . « 3 » ( غافل از اين كه همه كسانى كه افعال خدا را معلل به اغراض مىدانند مىگويند اين مصالح به انسان‌ها بازمىگردد ) .\r\n\r\nادلّهء منكران تعليل :\r\n\r\nالف ) دليل نقلى\r\nمهم‌ترين دليل نقلى منكران « تعليل » كه مخصوصاً ابن حزم ( م 456 ) بر آن تأكيد كرده است ، آيهء 23 سورهء انبياء مىباشد :  « لا يُسْئَلُ عَمَّا يَفْعَلُ وَ هُمْ يُسْئَلُونَ »  ؛ هيچ كس نمىتواند بر كار او ( خداوند ) خرده بگيرد ، ولى در كارهاى آنها جاى سؤال و ايراد هست » .\r\nابن حزم با استناد به آيهء فوق مىگويد :\r\n« خداوند در مقام توصيف خود بيان كرده است كه هيچ كس نمىتواند از كارهاى او سؤال كند و با اين جمله روشن كرده است ميان ما و او فرقى هست و « چون » و « چرا » در كارهاى او راه ندارد » .\r\nبنابراين مسألهء اسباب و تعليل در افعال خدا باطل است مگر آنجا كه خداوند خودش تصريح كند :\r\n« انّه فَعَلَ امراً كذا لأجل كذا ؛ فلان امر را به خاطر فلان علّت انجام داده است » .\r\nسپس اضافه مىكند : « حتّى در آن مواردى كه خدا به مسأله تعليل تصريح كرده است نيز ، سؤال كردن اين مطلب كه چرا « فلان حكم به سبب فلان علّت تشريع شده » جايز نمىباشد . چرا كه چنين سؤالى مساوى با معصيت خداست و الحاد در دين محسوب مىشود و مخالف سخن خداست كه مىفرمايد : « لا يُسْئَلُ عَمَّا يَفْعَلُ » . پس « تعليل احكام »\r\n\r\n\r\n","description":"","footnote":"\r\n( 1 ) . الإحكام فى اصول الأحكام ، ج 8 ، ص 580 .\r\n( 2 ) . ر . ك : همان مدرك ، ص 562 .\r\n( 3 ) . شرح تجريد الاعتقاد ، ص 443 .\r\n","page_name":" 398 ","page_number":398},
  {"content":"\r\n\r\nو سؤال از كارهاى خداوند مساوى فسق است ، و سؤال‌كننده فاسق است . بنابراين تعليل افعال و احكام الهى آشكارا باطل است » . « 1 »\r\nنقد و بررسى :\r\n« ابن حزم » در استدلال خود راه خطا و مغالطه را پيموده و در معناى آيهء ذكر شده و آيات مشابه ديگر گرفتار تحريف معنوى گشته و سؤال از اسرار و علل احكام شرعى را كه براى فهميدن و فرا گرفتن و بر مبناى طلب فهم صورت مىگيرد ، با سؤالى كه درباره فعلى از افعال خداوند يا قولى از اقوال او يا حكمى از احكام او به عنوان اعتراض ، انكار ، تمسخر و استهزا صورت مىگيرد ( نظير سؤالى كه در آيهء 31 سورهء مدّثر وارد شده :  « ما ذا أَرادَ اللَّهُ بِهذا مَثَلًا »  ) اشتباه كرده است .\r\nدر حالى كه ميان اين دو فرق واضح وجود دارد ، چرا كه اگر سؤال از روى ايمان كامل به خداوند و صفات كمال و عدل و مخصوصاً حكمت او صادر گردد و انگيزه سؤال آگاهى يافتن و ياد گرفتن و بصيرت بيشتر به حكمت خداوند در جهان تكوين و تشريع و تدبير او باشد ، سؤال مشروعى است و اشكالى ندارد . و چنين سؤالى از سوى نيكان و صالحان و برگزيدگان خداوند نيز صادر شده است و در قرآن نمونه‌هاى فراوانى از اين قسم ديده مىشود .\r\nقرآن دربارهء سؤال ابراهيم خليل از خداوند مىفرمايد :\r\n«  « رَبِّ أَرِنِي كَيْفَ تُحْيِ الْمَوْتى »  ؛ پروردگارا ! به من نشان بده چگونه مردگان را زنده مىكنى » . « 2 »\r\nو سؤال خود را به تحصيل اطمينان بيشتر تعليل مىكند و « ليطمئنّ قلبي » مىگويد .\r\nدربارهء حضرت زكريا مىخوانيم :\r\n«  « قالَ رَبِّ أَنَّى يَكُونُ لِي غُلامٌ وَ قَدْ بَلَغَنِيَ الْكِبَرُ وَ امْرَأَتِي عاقِرٌ »  ؛ ( عرض كرد : ) پروردگارا ! چگونه ممكن است فرزندى براى من باشد در حالى كه پيرى به سراغ من آمده و همسرم نازاست ؟ » . « 3 »\r\nدربارهء حضرت مريم مىخوانيم :\r\n«  « قالَتْ رَبِّ أَنَّى يَكُونُ لِي وَلَدٌ وَ لَمْ يَمْسَسْنِي بَشَرٌ »  ؛ ( گفت : ) پروردگارا ! چگونه ممكن است فرزندى براى من باشد در حالى كه انسانى با من تماس نگرفته است ؟ » . « 4 » بديهى است اين سؤالات جنبهء اعتراض بر كار خدا ندارد ؛ بلكه براى فهم حكمت افعال اوست .\r\nبنابراين آنچه مذموم و غير مشروع است ، سؤالى است كه به عنوان اعتراض و انكار و يا استهزا باشد و آيه :  « لا يُسْئَلُ عَمَّا يَفْعَلُ »  ناظر به اين قسم است . « 5 »\r\n* * * \r\nب ) دليلى عقلى\r\nاشاعره بر مدّعاى خود به چند دليل عقلى نيز استدلال كرده‌اند :\r\nنخست اين كه : قول به تعليل لازمه‌اش به كمال\r\n\r\n\r\n","description":"","footnote":"\r\n( 1 ) . الإحكام فى اصول الأحكام ، ج 8 ، ص 566 - 565 .\r\n( 2 ) . بقره ، آيهء 260 .\r\n( 3 ) . آل عمران ، آيهء 40 .\r\n( 4 ) . آل عمران ، آيهء 47 .\r\n( 5 ) . اقتباس از كتاب « اهداف دين از ديدگاه شاطبى » .\r\n","page_name":" 399 ","page_number":399},
  {"content":"\r\n\r\nرسيدن خداوند به وسيلهء چيز ديگرى است و اين هم محال است ، زيرا خدا نقصى ندارد تا با چيز ديگرى آن را جبران نمايد .\r\nديگر اين كه : لازمهء اعتقاد به هدف و غرض تسلسل است ، و آن نيز محال است ( زيرا هر هدفى نياز به هدف ديگرى دارد ) .\r\nدليل سوم اشاعره اين است كه : هدف جز لذّت و منفعت و دفع درد و آلام ، چيز ديگرى نيست ؛ و خداوند از ابتدا توانايى بر تحصيل آن را دارد ، پس فايده و نيازى به واسطه بودن اسباب و علل نيست « 1 » ولى اشتباه بزرگ آنها در اين نكته است كه گمان كرده‌اند مصالح و مفاسد افعال به ذات پاك خداوند بر مىگردد در حالى كه روشن است همهء آنها مربوط به نيازهاى بندگان است .\r\n\r\nسخنان معتقدان به تعليل :\r\nدر برابر اين گروه ، جمعى از دانشمندان و محقّقان اهل سنّت معتقدند كه ميان عقلا خلافى وجود ندارد كه شرايع انبيا بر محور مصالح مردم در امور دينى و دنيوى آنها دور مىزند . از جمله :\r\nمفسّر معروف « قرطبى » ( م 671 ) در تفسير خود مىگويد :\r\n« لا خلاف بين العقلاء انّ شرايع الانبياء قصد بها مصالح الخلق الدينيّة و الدنيويّة ؛ ميان عقلاى جهان خلافى نيست كه هدف نهايى از شرايع انبيا مصالح دينى و دنيوى بشر است » . « 2 »\r\nيكى ديگر از دانشمندان اهل سنّت معروف به « ابن قيّم » ( م 751 ) در اين باره كه قرآن و سنّت پيامبر صلى الله عليه و آله مملوّ از تعليل احكام به حكمت‌ها و مصالح مىباشد سخن قابل توجهى دارد . مىگويد :\r\n« اگر اين گونه موارد در حدود يكصد يا دويست مورد بود آنها را رها مىكرديم ولى بيش از هزار مورد است ! »\r\nآنگاه اين بحث را مطرح مىكند كه تعليل و ادوات آن در قرآن و حديث به انواع مختلف ذكر شده است :\r\nگاه با « لام تعليل » كه صريح در علّيّت است مطرح شده ، و گاه با « مفعول لأجله » كه مقصود حقيقى فعل است ، و گاهى با ادات « كَىْ » و . . . تا آنجا كه مىگويد :\r\n« قرآن از اوّل تا آخرش پر از حكمت‌ها و مصالح و منافع جهان تكوين و تشريع است و امكان ندارد كسى كه كمترين آگاهى بر معانى قرآن داشته باشد اين مطلب را انكار كند » . « 3 »\r\nنامبرده در كتاب معروف خود « اعلام الموقّعين عن ربّ العالمين » در مبحث حجيّت قياس براى تأييد مسألهء تعليل احكام ، دو عنوان ذكر كرده است :\r\n1 . « القرآن يعلّل الاحكام » : در رابطهء با اين عنوان به آيات زيادى استدلال مىكند و واژه‌هايى را كه دلالت بر تعليل احكام دارند نام مىبرد .\r\n\r\n\r\n","description":"","footnote":"\r\n( 1 ) . تعليل الاحكام ، ص 100 .\r\n( 2 ) . الجامع الاحكام القرآن ، ج 2 ، ص 64 - 63 .\r\n( 3 ) . مفتاح دار السعادة و منشور ولاية العلم و الإرادة ، ج 2 ، ص 374 .\r\n","page_name":" 400 ","page_number":400},
  {"content":"\r\n\r\n2 . « النّبى يعلّل الاحكام » : ذيل اين عنوان نيز احاديث فراوانى را نقل مىكند كه به نظر وى ناظر به تعليل احكام است . « 1 »\r\nيكى ديگر از دانشمندان اهل سنّت كه از مسألهء تعليل احكام سخت دفاع كرده و دربارهء آن به صورت مبسوط بحث كرده است : « أبو إسحاق ابراهيم بن موسى » معروف به « شاطبى » است كه از فقهاى بزرگ مالكى بوده و در غرناطه ( گرانادا ) حدود دههء سوم قرن هشتم به دنيا آمد و در سال 790 هجرى در گذشته است .\r\nاو در كتاب معروف خود به نام الموافقات معتقد است كه شرايع براى تضمين مصالح دنيوى و اخروى بشر وضع شده است و با استقرا ثابت مىكند كه تمام تكاليف شريعت براى حفظ مصالح بندگان است و اين مصالح يا ضرورى هستند يا مورد نياز عموم يا از كمالات محسوب مىشوند .\r\nسپس اضافه مىكند : مصالح يا مقاصد ضرورى - كه از استقراى شريعت به دست آمده است - ، پنج مورد است :\r\nحفظ دين ، حفظ نفس ، حفظ نسل ، حفظ مال و حفظ عقل .\r\nآنگاه با اشاره به اتفاق نظر معتزله و اكثر فقهاى متأخر بر اعتقاد به تعليل و اشاره به مخالفت فخر رازى در اين ميان مىگويد : با استقراى احكام شريعت به اين نتيجه مىرسيم كه احكام شريعت براى مصالح وضع شده ، به گونه‌اى كه نه فخر رازى و نه غير او را ياراى مخالفت با آن نيست و در اين رابطه به آياتى نظير :\r\n«  « وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا »  ؛ او كسى است كه آسمان‌ها و زمين را در شش روز آفريد ، و عرش او بر آب قرار داشت تا شما را بيازمايد كه كدام يك عملتان بهتر است » . « 2 »\r\nو آيهء «  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ؛ من جن و انس را خلق نكردم جز براى اين كه عبادتم كنند » . « 3 »\r\nو آيهء «  « ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ »  ؛ خدا نمىخواهد شما را به سختى دچار كند ، بلكه مىخواهد شما را پاكيزه سازد و نعمتش را بر شما تمام كند » « 4 » اشاره مىكند . « 5 »\r\nيكى ديگر از دانشمندان اهل سنّت كه تعليل در احكام را پذيرفته و از آيات و روايات اقامه دليل كرده است ، « تاج الدين أبو نصر عبد الوهاب سُبّكى » ( م 771 ) مىباشد ، او در كتاب معروف خود رفع الحاجب عن مختصر ابن الحاجب در مورد بيان اهداف و مقاصد شريعت و تقسيم‌بندى مقاصد مىگويد :\r\n« مقاصد شريعت كه به خاطر آنها تشريع شده است بر دو قسم است :\r\n\r\n\r\n","description":"","footnote":"\r\n( 1 ) . اعلام الموقّعين عن ربّ العالمين ، ج 1 ، ص 190 - 187 .\r\n( 2 ) . هود ، آيهء 7 .\r\n( 3 ) . ذاريات ، آيهء 56 .\r\n( 4 ) . مائده ، آيهء 6 .\r\n( 5 ) . الموافقات ، ج 2 ، ص 5 - 4 .\r\n","page_name":" 401 ","page_number":401},
  {"content":"\r\n\r\n1 . ضرورى\r\n2 . غير ضرورى\r\nاما ضرورى خود بر دو قسم است :\r\nنخست اينكه : در اصل و ريشه ضرورت دارد و اين عالىترين مرتبه مقاصد در ميان تمام اقوام و ملل است . مانند : حفظ دين ، حفظ نفس ، حفظ عقل ، حفظ نسل و حفظ مال .\r\nمثلًا : براى حفظ دين ، جهاد تشريع شده ، و براى حفظ نفوس قصاص جارى مىشود ، و براى حفظ عقل حدّ شراب جارى مىگردد ، و براى حفظ نسل حدّ زنا جارى مىشود و براى حفظ مال حدّ سرقت و ( براى حفظ امنيّت جامعه ) حدّ محارب اجرا مىگردد » « 1 » و در ادامهء بحث موارد ديگر را نيز ذكر مىكند .\r\n« غزالى » دانشمند معروف اهل سنّت ( م 505 ) نيز با اشارهء به اصول پنج‌گانه مزبور مىنويسد :\r\n« احترام حفظ اين اصول پنج‌گانه و تحريم تفويت و از بين بردن آنها در ميان تمام ملل و شرايع جزء بديهيّات است » . « 2 »\r\nيكى ديگر از محقّقان متتبع معاصر اهل سنّت به نام دكتر « وهبه زحيلى » در مورد تعليل احكام مىنويسد :\r\n« با استقرا ثابت شده است كه در احكام شرع مصالح مردم رعايت شده است » .\r\nسپس در مقام اقامهء دليل بر اين مطلب به آيهء شريفهء ذيل استدلال مىكند :\r\n«  « وَ ما أَرْسَلْناكَ إِلَّا رَحْمَةً لِلْعالَمِينَ »  ؛ ما تو را جز براى رحمت جهانيان نفرستاديم » . « 3 »\r\nو مىگويد : « و مقتضى الرّحمة تحقيق مصالح الناس ؛ مقتضاى رحمت همان تحقق يافتن مصالح و منافع مردم است » . « 4 »\r\nجالب اين كه او در كتاب تفسير « المنير » در ذيل آيهء 32 سورهء مائده :  « مِنْ أَجْلِ ذلِكَ كَتَبْنا عَلى بَنِي إِسْرائِيلَ . . . »  كه در آن جعل قانون قصاص بر بنى اسرائيل ، به قصهء هابيل و قابيل و حكمت‌هاى مندرج در اين قصه تعليل شده ، بعد از تصريح بر اين كه مسألهء قصاص در تمام اديان بوده ، مىنويسد :\r\n« اين آيه دلالت دارد كه احكام خداوند گاهى توأم با تعليل است ، چرا كه خداوند در اين آيه مىفرمايد :  « مِنْ أَجْلِ ذلِكَ كَتَبْنا »  اى أنّ تشريع تلك الاحكام معلّلٌ بتلك المعانى ؛ يعنى تشريع احكامى ( مانند قصاص و امثال آن ) به خاطر همان معانى ( و اهداف ) مىباشد » . « 5 »\r\nيكى ديگر از دانشمندان اهل سنّت به نام « محمّد ابو زهره » ( م 1396 ) مىنويسد :\r\nمقصد و هدف نهايى كه در تمام احكام شريعت ثابت است ، مصالح مردم است ، هيچ دستورى در قرآن و احاديث وارد نشده مگر اين كه در آن مصلحتى حقيقى وجود دارد كه به حفظ امور\r\n\r\n\r\n","description":"","footnote":"\r\n( 1 ) . رفع الحاجب عن مختصر ابن الحاجب ، ج 4 ، ص 334 .\r\n( 2 ) . المستصفى من علم الاصول ، ج 1 ، ص 416 .\r\n( 3 ) . انبياء ، آيهء 107 .\r\n( 4 ) . اصول الفقه الاسلامى ، ج 2 ، ص 762 .\r\n( 5 ) . التفسير المنير ، ج 6 ، ص 160 .\r\n","page_name":" 402 ","page_number":402},
  {"content":"\r\n\r\nپنج‌گانه : دين ، نفس ، مال ، عقل و نسل انسان ، بر مىگردد . سپس براى هر يك مثالهايى را ذكر مىكند .\r\nآنگاه مىگويد :\r\n« و إنّ هذه الامور الخمسة هى الّتى جاءت من أجل المحافظة عليها الشرائع السماوية و تحاول الشرائع الوضعية ان تحقّقها ؛ به خاطر محافظت اين امور پنج‌گانه ، شرايع آسمانى آمده است و احكام شرعيّه عهده‌دار تحقق آنهاست » .\r\nسپس به مخالفت « اشاعره » و « ظاهريه » اشاره مىكند كه آنها منكر تعليل احكام شرعيّه به مصالح و مفاسد مىباشند . همان گونه كه بعضى از شافعيه و حنفيه نيز معتقدند مصالح و مفاسد نمىتوانند جلو « فعّال ما يشاء » بودن خدا را بگيرند و خدا را وادار به جعل احكام نمايند . آنگاه در خاتمهء اين بحث مىگويد :\r\n« انّ هذا الخلاف نظرىٌّ لا يبنى عليه عملٌ ، و هو أقرب الى الآراء الفقهية ، لانّ الفقهاء اجمعين قرّروا انّ الاحكام الشرعية هى وعاء المصالح الحقيقيّة و انّه لا حكم جاء به الاسلام الّا و فيه مصلحة لبنى الاسلام ؛ اين اختلاف بدوى و نظرى است ، ثمره عملى ندارد ، چرا كه تمام فقها پذيرفته‌اند كه احكام شرعيّه ظرف مصالح حقيقيّه مىباشند و هيچ حكمى از احكام اسلام نيست جز اين كه در آن مصلحتى براى مسلمين است » . « 1 »\r\nيكى ديگر از نويسندگان معاصر به نام « محمّد مصطفى شلبى » دربارهء فلسفهء احكام كتاب مستقلى به نام « تعليل الاحكام » نگاشته و در ضمن چند فصل مسألهء تعليل را از ديدگاه قرآن ، سنّت ، صحابه و تابعين مورد بحث قرار داده ، در فصل چهارم به « تعليل در عصر تدوين و تأليف اصول فقه » اشاره مىكند و در اين بخش به يك نكتهء مهم تصريح مىنمايد و آن اينكه مىگويد : در اين برهه از زمان كه كتابهاى اصول فقه تدوين و تأليف مىشد ، بعضى مسألهء « تعليل » را جزء اصول عقايد دانسته و برخى ديگر آن را جزء فروع پنداشته و بعضى آن را از اصل منكر شدند و بعضى در دايرهء كوچك ترى آن را پذيرفتند .\r\nسپس مىگويد :\r\n« من نياز نمىبينم وارد اين بحث شوم بعد از آن كه ادلّهء تعليل احكام را از ديدگاه قرآن و سنّت و صحابه و تابعين و تابعين آنها ، مطرح كردم و هيچ كدام از آنها مخالفتى نداشتند .\r\nاين برهان قوى و حجّت قطعى است بر اين كه احكام خدا معلّل به مصالح بندگان است و بر اين مطلب قبل از تولّدِ « بعضى از منكران تعليل » اجماع و يا شبه اجماع بوده است .\r\nبا توجّه به آنچه گفته شد ، چگونه ممكن است كه يك مسلمان عقيده خود را از يك سلسله سخنان مشوّش و عبارات ناشى از تعصب و مغالطه بگيرد يا سخنى را بگويد كه هيچ اساس و ريشه ندارد و حتّى تضاد در ميان سخنان منكران تعليل به گونه‌اى است كه اگر انسان تأليفات آنها را مورد دقّت قرار دهد ،\r\n\r\n\r\n","description":"","footnote":"\r\n( 1 ) . اصول الفقه ( محمّد ابو زهره ) ، ص 322 - 316 .\r\n","page_name":" 403 ","page_number":403},
  {"content":"\r\n\r\nمىبيند كه نفر بعدى اعتراف مىكند بر آنچه قبلى آن را انكار كرده است ، چرا كه براى افراد بعدى ، حجت آشكار شده و حقيقت و واقعيت واضح گشته و رداى تقليد و عصبيت را به دور انداخته است ، بلكه مطلب بالاتر از اين است تا آنجا كه حتّى يك نفر در ابتداى سخن خود ، در انكار تعليل مبالغه مىكند و در آخر كار تسليم مىشود و مسألهء تعليل را مىپذيرد به گونه‌اى كه محلى براى نزاع لفظى نيز نمىماند » . « 1 »\r\n* * * با توجّه به آنچه گفته شد ، روشن مىشود كه مسألهء « تعليل احكام اللَّه » در ميان فقهاى اهل بيت عليهم السلام اجماعى است ، و در بين فقها و دانشمندان اهل سنّت معروف و مشهور است . تنها كسانى كه منكر حجيّت « قياس » اند ، مسألهء « تعليل » را انكار مىكنند ، آن هم نه به صورت مطلق و در تمام موارد ، بلكه در مواردى كه به نظر آنها موافقان تعليل بخواهند به وسيلهء « اين مبنا » قياس را زنده كنند و حجيّت آن را ثابت نمايند . در غير اين گونه موارد آنها نيز مانند ديگران مسألهء « تعليل » را به مقدارى كه در آيات قرآن و احاديث نبوى با صراحت مطرح شده قبول دارند . بر همين اساس است كه مطابق نظريهء بعضى از دانشمندان اهل سنّت ، نزاع در اين مسأله نزاع لفظى است .\r\nيادآورى لازم :\r\nدر اينجا ذكر سه نكته لازم به نظر مىرسد :\r\nنخست اينكه : همانگونه كه از بحث‌هاى گذشته روشن شد مخالفت اشاعره با مسألهء فلسفهء احكام يك مخالفت لفظى نيست بلكه آنها واقعاً اين معنا را انكار مىكنند و خدا را برتر و بالاتر از اين مىدانند كه احكامش داراى مصالح و فلسفه‌هايى باشد ( به بحث‌هاى گذشته رجوع شود ) ولى از آنجا كه ضعف اين اعتقاد براى غالب دانشمندان به ويژه دانشمندان معاصر ، به وضوح اثبات شده است چاره‌اى جز اين نديده‌اند كه براى توجيه سخنان آنها به مسألهء « لفظى بودن نزاع » پناه برند ، اما به هر حال بسيار جاى خوشبختى است كه آن اعتقاد نادرست عملًا رد شده و در اين اواخر همگى بر اين نظر اتفاق دارند كه احكام الهى و اوامر و نواهى خداوند از مصالح و مفاسدى كه مربوط به بندگان است نشأت مىگيرد و اين سبب مىشود كه اسلام چهرهء منطقى خود را به وضوح نشان دهد .\r\nديگر اينكه : مصالح و مفاسد احكام ( واجبات و محرّمات ) در بسيارى از موارد جنبهء عمومى و به صورت صد درصد ندارد بلكه از اين نظر مانند قوانين بشرى است كه از يك فلسفهء غالبى نشأت مىگيرد .\r\nمثلًا فلسفهء تحريم شراب ، فساد عقل و وقوع نزاع و بغضا و دور شدن از ذكر خداست ( آنگونه كه در قرآن و روايات اسلامى آمده است ) ولى با اين حال ممكن است در فرد يا در افرادى به هنگام خوردن شراب مخصوصاً به مقدار كم اين آثار ظاهر نشود . به يقين اين موضوع دليل بر حلال بودن شراب\r\n\r\n\r\n","description":"","footnote":"\r\n( 1 ) . تعليل الاحكام ، ص 96 .\r\n","page_name":" 404 ","page_number":404},
  {"content":"\r\n\r\nبراى آنان نخواهد بود چرا كه موضوع تحريم ، « شراب به طور مطلق » است و حكمت و علّت آن جنبهء غالبى دارد و همچنين در واجبات و محرمات ديگر .\r\nسوم اينكه : اعتراف به فلسفهء احكام هرگز به معناى قبول قياسات ظنّى نيست چرا كه ممكن است ما فلسفهء احكام را بپذيريم ولى قياسات ظنّى را حجّت ندانيم و معتقد باشيم كه قياس تنها در جايى قابل قبول است كه قطعى باشد ( مانند قياس اولويت ) .\r\nبه همين دليل پيروان مكتب اهل بيت عليهم السلام عموماً بحث تعليل و فلسفهء احكام را پذيرفته‌اند با اين حال قياسات ظنّى را حجّت نمىدانند ( شرح بيشتر در اين باره در « منابع استنباط از ديدگاه فقهاى اسلام » گذشت ) .\r\n\r\nفصل دوم : آيات و روايات مربوط به فلسفهء احكام و افعال خدا\r\nگرچه در بحث‌هاى گذشته اشاراتى به آيات و روايات مربوط به اين بحث داشتيم ولى لازم است اين آيات و روايات به صورت مشروح ترى مورد بررسى قرار گيرد .\r\n\r\n1 . آيات و روايات مربوط به جهان تكوين\r\nدر اين فصل به آيات و رواياتى اشاره مىشود كه دلالت دارد بر اينكه افعال الهى در جهان تكوين از هدف و حكمتى برخوردار است چرا كه خداوند حكيم است و خلقت حكيم ، بدون حكمت نمىباشد و نيز به آيات و رواياتى اشاره مىشود كه دليل بر اين است كه جهان تشريع در مسير جهان تكوين قرار دارد و مكمّل آن است ؛ پس جهان تشريع نيز برخوردار از هدف و حكمت است كه همان تكامل انسان باشد . به بيان ديگر : تكاليف و دستورات الهى در جهان تشريع مصداقى از مصاديق افعال تكوينى خدا و داراى هدف و غرضى مىباشند .\r\n\r\nالف ) آيات\r\nآيات فراوانى در قرآن آمده كه دلالت بر حكيمانه بودن عالم تكوين و برخوردارى آفرينش همهء مخلوقات از غرض و هدفى خاص مىكند ، كه از آن جمله است :\r\n1 . «  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ؛ من جن و انس را نيافريدم جز براى اين كه عبادتم كنند ( و راه تكامل را بپويند ) » . « 1 »\r\n2 . «  « أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ »  ؛ آيا گمان كرديد شما را بيهوده آفريده‌ايم ، و به سوى ما بازنمىگرديد » . « 2 »\r\n3 . «  « الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا »  ؛ آن كس كه مرگ و حيات را آفريد تا شما را بيازمايد كه كدام يك از شما بهتر عمل مىكنيد » . « 3 »\r\n\r\n\r\n","description":"","footnote":"\r\n( 1 ) . ذاريات ، آيهء 56 .\r\n( 2 ) . مؤمنون ، آيهء 115 .\r\n( 3 ) . ملك ، آيهء 2 .\r\n","page_name":" 405 ","page_number":405},
  {"content":"\r\n\r\n4 . «  « إِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا »  ؛ ما آنچه را روى زمين است زينت آن قرار داديم تا آنها را بيازماييم كه كدامينشان بهتر عمل مىكنند » . « 1 »\r\n5 . «  « وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا ذلِكَ ظَنُّ الَّذِينَ كَفَرُوا »  ؛ ما آسمان و زمين و آنچه را ميان آنها است بيهوده نيافريديم ، اين گمان كافران است » . « 2 »\r\n6 . «  « اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً »  ؛ خداوند همان كسى است كه هفت آسمان را آفريد ، و از زمين نيز همانند آنها را ، فرمان او در ميان آنها پيوسته فرود مىآيد تا بدانيد خداوند بر هر چيز تواناست و علم او به همه چيز احاطه دارد » . « 3 »\r\n7 . «   « وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ * إِلَّا مَنْ رَحِمَ رَبُّكَ وَ لِذلِكَ خَلَقَهُمْ »   ؛ و اگر پروردگارت مىخواست ، همهء مردم را يك امّت قرار مىداد ، ولى آنها همواره مختلفند . مگر كسى كه پروردگارت او را رحم كند و براى همين آنها را آفريد » . « 4 »\r\nاز مجموع اين آيات بدست مىآيد كه خلقت انسان‌ها ، مرگ و حيات آنها و آفرينش آسمان و زمين براى هدفى چون امتحان و تربيت و تكامل انسانها و آگاهى آنها از قدرت و علم خدا و مشمول رحمت الهى واقع شدن بوده است .\r\n* * * \r\nب ) روايات\r\nروايات فراوانى نيز از جانب رسول مكرم و امامان اهل بيت عليهم السلام وارد شده كه به هدفمندى جهان آفرينش به طور عام و انسان به طور خاصّ تصريح مىكند از جمله :\r\n1 . در حديثى از رسول خدا صلى الله عليه و آله مىخوانيم كه آن حضرت فرمود :\r\n« اعملوا فكلٌّ ميسّر لما خُلِق له\r\n؛ ( تا مىتوانيد ) عمل كنيد كه همهء انسان‌ها براى هدفى كه آفريده شده‌اند آمادگى دارند » .\r\n« ابن ابى عمير » مىگويد : از امام « موسى بن جعفر عليهما السلام » از معناى حديث بالا سؤال كردم . امام در پاسخ فرمود :\r\n« انّ اللَّه عزّ و جلّ خلق الجنّ و الانس ليعبدوه ، و لم يخلقهم ليعصوه ، و ذلك قوله عزّ و جلّ  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  فيسّر كلّا لما خلق له ، فويل لمن استحبّ العمى على الهدى\r\n؛ خداوند بزرگ جن و انس را براى اين آفريده كه او را عبادت و اطاعت كنند ، نه آنكه نافرمانيش نمايند ، و اين همان است كه مىفرمايد :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ، و چون آنها را براى اطاعت آفريده ، راه را براى رسيدن به اين هدف براى آنان آسان و هموار ساخته است .\r\nپس واى به حال كسانى كه ( چشم بر هم گذارند و )\r\n\r\n\r\n","description":"","footnote":"\r\n( 1 ) . كهف ، آيهء 7 .\r\n( 2 ) . ص ، آيهء 27 .\r\n( 3 ) . طلاق ، آيهء 12 .\r\n( 4 ) . هود ، آيات 118 و 119 .\r\n","page_name":" 406 ","page_number":406},
  {"content":"\r\n\r\nنابينايى را بر هدايت ترجيح دهند » . « 1 »\r\nاز اين حديث شريف استفاده مىشود كه خداوند بشر را به خاطر رسيدن به « كمال » خلق كرده ، وسائل آن را ، هم از نظر « تكوين » و هم از نظر « تشريع » در اختيارش گذارده است .\r\nدر حديث ديگرى از امام صادق عليه السلام آمده است كه از آن حضرت سؤال شد : « چرا خداوند مخلوقات را آفريد ؟ »\r\nفرمود :\r\n« انّ اللَّه تبارك و تعالى لم يخلق خلقه عبثاً و لم يتركهم سُدىً بل خلقهم لاظهار قدرته و ليكلّفهم طاعته ، فيستوجبوا بذلك رضوانه ، و ما خلقهم ليجلب منهم منفعة و لا ليدفع بهم مضرّة ، بل خلقهم لينفعهم و يوصلهم إلى نعيم الأبد\r\n؛ خداوند تبارك و تعالى مخلوقات خود را بيهوده نيافريد و آنها را به صورت مهمل به حال خود نگذاشت ، بلكه آنها را براى آشكار كردن قدرت و مكلّف نمودن آنها بر اطاعت ( از دستورات خود ) آفريد تا بدين وسيله خشنودى خدا را به دست بياورند . ( و به مقامات و الا ارتقا يابند ) و آنها را به خاطر جلب منفعت براى خود و دفع ضرر و زيان از خويش نيافريد ، بلكه آنها را خلق كرد تا بر آنها سودى برساند و به نعمت ابدى رهنمون سازد » . « 2 »\r\nاز اين حديث نيز به روشنى استفاده مىشود كه هدف نهايى از افعال تكوينى و تشريعى خدا تكامل بشر است .\r\n3 . در حديث ديگرى از امام صادق عليه السلام گذشت هنگامى كه از آن حضرت راجع به حلال و حرام سؤال كردند . در پاسخ فرمود :\r\n« إنّه لم يجعل شىءٌ إلّا لشيء\r\n؛ هيچ چيزى نيست مگر اين كه براى چيزى ( و هدفى ) قرار داده شده است » . « 3 »\r\nاگر چه راوى از مسائل و احكام شرعى سؤال كرد ، ولى پاسخ امام عليه السلام عام است و شامل افعال تكوينى نيز مىشود . چنان كه « علّامهء مجلسى » اين احتمال را داده . وى بعد از نقل حديث و پس از تصريح به اين كه تمام احكام الهى معلّل به مصالح و مفاسد است ، مىگويد :\r\n« و يمكن ان يعمّ بحيث يشمل الخلق و التقدير ايضاً فانّه تعالى لم يخلق شيئاً ايضاً الّا لحكمة كاملة و علّة باعثة\r\n؛ ممكن است كلام امام عليه السلام را عام گرفت به گونه‌اى كه هم شامل خلق ( تكوين ) و هم شامل تقدير ( تشريع ) باشد ، چرا كه خداوند چيزى را جز به جهت حكمت و علّتى كه از آن برخوردار است نيافريده است » . « 4 »\r\nو احاديث ديگرى كه ذكر همه آنها به طول مىانجامد .\r\nنتيجه اين كه از ديدگاه آيات و روايات اسلامى هدفمند بودن آفرينش جهان و تمامى موجودات عالم جاى شك و ترديد نيست .\r\n\r\n\r\n","description":"","footnote":"\r\n( 1 ) . توحيد صدوق ، ص 347 ، باب السعادة و الشقاوة ، ح 3 .\r\n( 2 ) . علل الشرايع ، ج 1 ، ص 9 ، باب 9 ، ح 2 .\r\n( 3 ) . همان مدرك ، ص 8 ، باب 8 ، ح 1 .\r\n( 4 ) . بحار الأنوار ، ج 6 ، ص 110 ، ذيل حديث 3 .\r\n","page_name":" 407 ","page_number":407},
  {"content":"\r\n\r\n\r\n2 . آيات و روايات مربوط به هدفمند بودن احكام شرعى\r\n\r\nالف ) آيات\r\nآيات زيادى نيز دليل بر برخوردارى همهء احكام شرع از حكمت و هدف است ، به گونه‌اى كه بعضى از دانشمندان اهل سنّت مانند « ابن قيّم » مىگويد :\r\n« القرآن و سنة رسول اللَّه مملوان من تعليل الاحكام بالحِكَم و المصالح . . . و لو كان هذا فى القرآن و السنّة مائة موضع او مائتين لسقناها و لكنّه يزيد على الف موضوع ! ؛ قرآن و سنّت مملوّ از تعليل احكام به مصالح و حكمت‌هاست . . . اگر اين گونه موارد در قرآن و حديث حدود يكصد يا دويست مورد بود ، از آنها مىگذشتيم ؛ ولى موارد آن از هزار موضوع تجاوز مىكند ( قابل شمارش نيست ) » . « 1 »\r\nدر هر حال در اينجا به بعضى از آن موارد در لسان آيات اشاره مىشود :\r\n1 . «  « أَقِمِ الصَّلاةَ لِذِكْرِي »  ؛ نماز را براى ياد من بپادار » . « 2 »\r\nدر اين آيه به يكى از فلسفه‌هاى مهم نماز اشاره شده است و آن اينكه : نماز انسان را از غفلت و فراموشى نسبت به خداوند نجات مىدهد ، و مىدانيم غفلت از خدا بزرگترين عامل بدبختى بشر است .\r\nجالب اين كه در بعضى احاديث آمده است كه :\r\nبزرگترين فساد ، غفلت از خداست . « 3 »\r\n2 . «  « كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ »  ؛ روزه بر شما نوشته ( واجب ) شده ، همان گونه كه بر كسانى كه قبل از شما بودند ، نوشته شد تا پرهيزكار شويد » . « 4 »\r\nدر اين آيه ، تقوا به عنوان فلسفهء تشريع روزه بيان شده است .\r\n3 . «  « وَ لَكُمْ فِي الْقِصاصِ حَياةٌ يا أُولِي الْأَلْبابِ لَعَلَّكُمْ تَتَّقُونَ »  ؛ و براى شما در قصاص حيات و زندگى است اى صاحبان خرد ، شايد شما تقوا پيشه كنيد » . « 5 »\r\nدر اين آيه دو چيز فلسفهء تشريع قصاص قرار گرفته : نخست اينكه قصاص مايهء حيات بشر و حفظ نفوس است و ديگر اينكه موجب تقوا و پرهيزكارى معنوى مىگردد .\r\n4 . «  « فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ »  ؛ به خاطر ظلمى كه از يهود صادر شد بخشى از چيزهاى پاكيزه را كه بر آنها حلال بود ، حرام كرديم » . « 6 »\r\nاز اين آيه بدست مىآيد كه گاه ممكن است فلسفه و علّت بعضى از احكام مجازات در برابر\r\n\r\n\r\n","description":"","footnote":"\r\n( 1 ) . مفتاح دار السعادة و منشور ولاية العلم و الارادة ، ج 2 ، ص 374 ( در مباحث گذشته به كلام ايشان اشاره شد ) .\r\n( 2 ) . طه ، آيهء 14 .\r\n( 3 ) . امام جعفر صادق عليه السلام فرمود : « أعظم الفساد أن يرضى العبد بالغفلة عن اللَّه و هذا الفساد يتولّد من طول الأمل و الحرص و الكبر ؛ بزرگترين فساد اين است كه انسان به غفلت از خدا راضى شود و اين فساد از آرزوهاى بلند و حريص بودن بر دنيا و تكبر نشأت مىگيرد » . ( بحار الأنوار ، ج 70 ، ص 395 ) .\r\n( 4 ) . بقره ، آيهء 183 .\r\n( 5 ) . بقره ، آيهء 179 .\r\n( 6 ) . نساء ، آيهء 160 .\r\n","page_name":" 408 ","page_number":408},
  {"content":"\r\n\r\nبعضى از گناهان و تنبّه يافتن باشد .\r\n5 . در مورد افراد مسافر و بيمار كه از حكم روزه معاف مىباشند ، فلسفهء آن را نفى عسر و حرج ذكر مىكند ، مىفرمايد : «  « يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ »  ؛ خداوند راحتى شما را مىخواهد نه زحمت شما را » . « 1 »\r\n6 . در مورد فلسفهء حرمت خمر و قمار مىخوانيم : «  « يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ »  ؛ دربارهء شراب و قمار از تو سؤال مىكنند ، بگو در آنها گناه ( و زيان ) بزرگى است » . « 2 »\r\n7 . در مورد فلسفهء تقسيم « فىء » ( غنايمى كه بدون جنگ به دست مىآيد ) با رعايت شرايط مخصوص و مصرف آن در مصارف مورد نياز ، چنين مىفرمايد : «  « كَيْ لا يَكُونَ دُولَةً بَيْنَ الْأَغْنِياءِ مِنْكُمْ »  ؛ تا در ميان ثروتمندان شما دست به دست نگردد » . « 3 »\r\nاين آيه يك اصل اساسى و مهم در مسائل اقتصاد اسلامى به شمار مىآيد ، و در جهت‌گيرى اقتصاد اسلامى كه يكى از مهم‌ترين برنامه‌هاى حيات واقعى جوامع بشرى است در عين احترام به مالكيّت شخصى و خصوصى ، برنامه را آن چنان تنظيم كرده است كه اموال و ثروت‌ها متمركز و در اختيار گروه و قشر خاصّى قرار نگيرد ، بلكه پيوسته در ميان تمام انسان‌ها دست به دست گردد تا برده‌دارى و استعمار از ريشه خشكانيده شود . « 4 »\r\nاز آنچه گذشت بدست آمد كه قرآن در بيان علّت و فلسفهء احكام شيوه‌هاى مختلفى را پيموده است ؛ چنان كه نويسندهء معاصر « محمّد مصطفى شلبى » در اين باره مىگويد :\r\n« مسلك و منهج قرآن در بيان تعليل احكام و اسباب آنها غير از روش جديدى است كه دانشمندان معاصر ابداع كرده‌اند چرا كه قرآن در مقام بيان علل احكام از شيوه‌هاى مختلفى بهره‌بردارى كرده است و در مسير تعليل و بيان احكام ، طريق واحدى را نپيموده است تا اين كه انسان‌ها خسته شوند و گوش‌ها ملول گردد ، بلكه با عبارات متنوّع ، گاه مفصّل و گاه مجمل بيان كرده است » . « 5 »\r\n\r\nب ) فلسفهء احكام از منظر روايات\r\nدر احاديث اسلامى تعبيراتى آمده است كه با صراحت و به دو گونه به فلسفهء احكام اشاره مىكند :\r\nنخست رواياتى كه به نحو عام فلسفهء احكام را مصالح بندگان معرفى مىكند ، و ديگر رواياتى كه بعضى از مصاديق مصلحت را ذكر مىنمايد .\r\nدكتر وهبه زحيلى - از دانشمندان معاصر اهل سنّت - مىنويسد :\r\n« كثيراً ما يذكر النبيّ صلى الله عليه و آله الحكم معلّلًا إيّاه بما يترتّب عليه من المصالح الدينيّة و الدنيويّة ؛ در موارد زياد پيامبر صلى الله عليه و آله احكام را توأم با بيان علل و فلسفهء آنها كه مربوط به مصالح دينى و دنيوى بوده ، بيان كرده\r\n\r\n\r\n","description":"","footnote":"\r\n( 1 ) . بقره ، آيهء 185 .\r\n( 2 ) . بقره ، آيهء 219 .\r\n( 3 ) . حشر ، آيهء 7 .\r\n( 4 ) . برگرفته از : تفسير نمونه ، ذيل آيهء 7 سورهء حشر .\r\n( 5 ) . تعليل الاحكام ، ص 14 .\r\n","page_name":" 409 ","page_number":409},
  {"content":"\r\n\r\nاست » . « 1 »\r\nاز جملهء روايات قسم نخست :\r\n1 . امير مؤمنان على عليه السلام فرمود : خداوند به بندگانش چنين خطاب كرد :\r\n« أطيعوني فيما أمرتكم به و لا تعلّمونى بما يصلحكم فانّى أعلم به و لا أبخل عليكم بمصالحكم\r\n؛ اى بندگان من ! در اوامر و دستوراتى كه به شما داده‌ام مرا اطاعت كنيد ، زيرا من بهتر از شما بر مصالح شما آگاهم و در بيان آنچه به مصلحت شماست بخل نمىورزم » . « 2 »\r\n2 . رسول خدا صلى الله عليه و آله فرمود :\r\n« يا عباد الله أنتم كالمرضى و ربّ العالمين كالطبيب ، فصلاح المرضى فيما يعلّمه الطبيب و يدبّره ، لا فيما يشتهيه المريض و يقترحه ، ألا فسلّموا للّه أمره تكونوا من الفائزين\r\n؛ بندگان خدا ! شما به منزلهء بيماران مىباشيد و پروردگار جهان به منزلهء طبيب ، پس صلاح مريض و مصلحت او در آن دستوراتى است كه طبيب براى وى تشخيص مىدهد ، نه در آن چيزهايى كه مريض علاقه دارد و پيشنهاد مىنمايد . بنابراين تسليم فرمان خدا شويد تا به پيروزى و كاميابى دست يابيد » . « 3 »\r\n3 . در حديث صحيحى از جميل بن درّاج آمده است :\r\n« سألت أبا عبد اللَّه عليه السلام عن شىء من الحلال و الحرام . فقال : انّه لم يجعل شىء إلّا لشيء\r\n؛ از امام صادق عليه السلام از حلال و حرام سؤال كردم ، فرمود : هيچ حكمى بدون علّت وضع نشده است » . « 4 »\r\n4 . در حديثى از امام رضا عليه السلام مىخوانيم : تمام چيزهايى را كه خداوند مباح كرده به خاطر مصلحت و منفعت بوده و هرچه را حرام كرده به خاطر مفسده و مضرات و خطرات آن بوده است . مىفرمايد :\r\n« إنّ اللَّه تبارك و تعالى لم يبح أكلًا و لا شرباً الّا لما فيه من المنفعة و الصلاح ، و لم يحرّم إلّا ما فيه من الضرر و التلف و الفساد\r\n؛ خداوند از خوردنىها و آشاميدنىها چيزى را مباح نكرده مگر اينكه در آن منفعت و مصلحت بوده و چيزى را حرام نكرده ، مگر اين كه در آن ضرر و نابودى و فساد بوده است » . « 5 »\r\n5 . در حديث معروف تحف العقول چنين آمده است :\r\n« و كلّ أمر يكون فيه الفساد ممّا هو منهىّ عنه من جهة أكله و شربه . . . فهذا كلّه حرام و محرّم\r\n؛ هر چيزى كه در خوردن و آشاميدن آن فساد باشد ، حرام است » . « 6 »\r\nو از جمله از روايات قسم دوم روايات زير است .\r\n1 . دكتر وهبه زحيلى در كتاب خود مىنويسد :\r\nابن مسعود از پيامبر اكرم صلى الله عليه و آله نقل مىكند ، كه دربارهء فلسفهء ازدواج فرمود :\r\n« يا معشر الشباب ! من استطاع منكم الباءة فلْيتزوّج ، فانّه اغضّ للبصر ، و أحصن للفرج و من لم\r\n\r\n\r\n","description":"","footnote":"\r\n( 1 ) . اصول الفقه الاسلامى ، ج 2 ، ص 1010 .\r\n( 2 ) . عدة الداعى ، ص 37 .\r\n( 3 ) . همان مدرك .\r\n( 4 ) . علل الشرايع ، ج 1 ، ص 8 ، باب 8 / ح 1 ؛ بحار الأنوار ، ج 60 ، ص 110 ( به اين حديث در بحث‌هاى گذشته نيز اشاره شد ) .\r\n( 5 ) . مستدرك الوسائل ، ج 16 ، ص 165 ، باب اوّل از ابواب اطعمه محرمه ، ح 5 .\r\n( 6 ) . تحف العقول ، ص 333 .\r\n","page_name":" 410 ","page_number":410},
  {"content":"\r\n\r\nيستطع ، فعليه بالصّوم\r\n؛ اى جمعيّت جوانان ! هر كه از شما قدرت و توان مالى براى انتخاب همسر دارد ، ازدواج كند ، چرا كه مانع چشم چرانى مىشود و براى حفظ پاكدامنى مؤثّرتر است و هركس كه چنين امكاناتى ندارد ، ( براى كنترل خويش ) روزه بگيرد » .\r\n2 . آن حضرت در مورد فلسفهء نهى و اجتناب از ازدواج دو همسر ، كه يكى خاله و يا عمّه ديگرى است ، فرمود :\r\n« إنّكم إنْ فعلتم ذلك ، قطعتم أرحامكم\r\n؛ اگر چنين كنيد ، قطع رحم كرده‌ايد » . « 1 »\r\n3 . ابن قيّم در كتاب خود روايتى را در مورد فلسفهء عدم نجس العين بودن گربه نقل مىكند كه :\r\n« إنّها من الطّوافين عليكم و الطّوافات\r\n؛ گربه هميشه بر اطراف شما دور مىزند و از طواف كنندگان ( به گِرد شما ) است ( اگر نجس باشد ، به عسر و حرج خواهيد افتاد ) » . « 2 »\r\n4 . امام رضا عليه السلام در مورد فلسفهء حرمت خون مىفرمايد :\r\n« و حرّم اللَّه عزّ و جلّ الدّم . . . لانّه . . . يسىء الخُلق و يورث القسوة للقلب ، و قلّة الرأفة و الرحمة حتّى لا يؤمن أنْ يقتل ولده و والده و صاحبه\r\n؛ خداوند عزّ و جلّ خوردن خون را حرام كرده . . . براى اين كه خونخوارى براى انسان سوء خلق مىآورد ، و موجب قساوت دل مىشود ، و رأفت و مهربانى را كم مىكند به حدّى كه ممكن است انسان فرزند يا پدر يا دوست خود را بكشد » . « 3 »\r\n5 . در حديث ديگرى از امام باقر عليه السلام دربارهء مفاسدى كه از مصرف مشروبات الكلى متوجّه شخص شراب‌خوار و ديگران مىشود ، مىخوانيم :\r\n« . . . إنّ مدمن الخمر كعابد وثن و يورثه الارتعاش و يهدم مروّته ، و يحمله على التجسّر على المحارم من سفك الدماء و ركوب الزنا حتى لا يؤمن إذا سكر أنْ يثب على حرمه و هو لا يعقل ذلك و الخمر لا تزيد شاربها إلّا كلّ شرٍّ\r\n؛ انسان دائم الخمر مانند بت‌پرست است ، و شراب‌خوارى موجب ارتعاش در اعضاى او مىشود ، و جوانمردى او را نابود مىكند و بر ارتكاب گناهان بزرگ مانند خونريزى و زنا جسورش مىسازد ، به گونه‌اى كه بيم آن مىرود كه به محارم خود تجاوز نمايد ، چرا كه عقل را از دست داده است ، ( و به طور كلّى ) شراب جز بر شرّ و بدى شراب‌خوار چيز نمىافزايد » . « 4 »\r\n6 . همچنين در اين باره در حديث ديگرى از هشام بن حكم مىخوانيم :\r\n« سأل الزنديق أبا عبد اللَّه عليه السلام فقال : لِمَ حرّم اللَّه الخمر و لا لذّة افضل منها ؟ قال : حرّمها لانّها امّ الخبائث و رأس كلّ شرّ ، يأتى على شاربها ساعة يسلب لبّه و لا يعرف ربّه ، و لا يترك معصية إلّا ركبها و لا حرمة إلّا انتهكها و لا رحماً ماسّة إلّا قطعها ، و لا فاحشةً الّا أتاها و السكران زمامه بيد الشيطان إنْ أمره أنْ يسجد للاوثان سجد ، و ينقاد حيث ما قاده . . .\r\n؛ مرد\r\n\r\n\r\n","description":"","footnote":"\r\n( 1 ) . اصول الفقه الاسلامى ، ج 2 ، ص 1011 - 1010 . قابل ذكر است كه حديث دوم را ابن قيّم در كتاب اعلام الموقعين ، ج 1 ، ص 189 نيز نقل كرده است .\r\n( 2 ) . اعلام الموقعين ، ج 1 ، ص 190 .\r\n( 3 ) . بحار الأنوار ، ج 62 ، ص 165 ، ح 3 .\r\n( 4 ) . همان مدرك ، ص 164 ، ح 2 .\r\n","page_name":" 411 ","page_number":411},
  {"content":"\r\n\r\nكافرى از امام صادق عليه السلام سؤال كرد : چرا خداوند شراب را تحريم كرده است در حالى كه لذت آن از هر چيز بيشتر است ؟\r\nامام در پاسخ فرمود : علّت تحريم شراب براى اين است كه ريشه و اساس خبائث و زشتىهاست و سرآغاز هر بدى و شرّى است . ساعتى بر شراب‌خوار مىگذرد كه عقل او را سلب مىكند ( و از كار مىاندازد ) و پروردگار خود را نمىشناسد ، و هر گناهى را مرتكب مىشود و هر حرمتى را هتك مىكند و با تمام خويشاوندان قطع رحم مىكند و تمام كارهاى قبيح و زشت را انجام مىدهد و زمام آدم مست در اختيار شيطان است ، اگر به او فرمان دهد كه به بت‌ها سجده كند ، فرمان مىبرد و مطيع شيطان مىشود ، كه هرجا مايل بود او را ببرد » . « 1 »\r\n7 . امام امير مؤمنان على عليه السلام در بخش كلمات قصار « نهج البلاغه » رقم 252 به بخش مهمّى از علل و فلسفه‌هاى احكام الهى اشاره كرده ، مىفرمايد :\r\n« فرض اللَّه الايمان تطهيراً من الشرك و الصلاة تنزيهاً عن الكبر . . . و الحجّ تقوية للدّين و الجهاد عزّاً للاسلام\r\n؛ خداوند ايمان را به خاطر تطهير از شرك واجب فرمود و نماز را براى پاك كردن از تكبّر . . . و حج را براى تقويت دين و جهاد را جهت عزّت اسلام » .\r\n8 . در خطبهء معروف و تاريخى برترين بانوى دو عالم ، حضرت فاطمه زهرا عليها السلام نيز آمده است :\r\n« فجعل اللَّه الايمان تطهيراً لكم من الشّرك و الصّلاة تنزيهاً لكم عن الكبر . . .\r\n؛ خداوند ايمان را براى پاك شدن شما از شرك قرار داد و نماز را جهت بازداشتن شما از تكبّر . . . » . « 2 »\r\n9 . از بعضى احاديث به روشنى استفاده مىشود كه نه تنها احكام و دستورات الهى در حال حيات و زندگى در دنيا به صلاح و منفعت بندگان است ، بلكه بعضى از دستورات اسلام و انجام دادن آن بعد از مرگ انسان نيز به نفع او مىباشد ، لذا در حديثى از امام رضا عليه السلام درباره فلسفهء نماز ميّت مىخوانيم :\r\n« انّما امروا بالصلاة على الميّت ليشفعوا له ، و ليدعوا له بالمغفرة ، لانّه لم يكن فى وقتٍ من الاوقات أحوج الى الشفاعة فيه و الطلبة و الاستغفار من تلك الساعة\r\n؛ مردم براى اين به نماز ميّت فرمان داده شدند كه براى ميّت در پيشگاه خدا شفاعت كنند و براى او طلب مغفرت كنند زيرا ميّت در آن زمان بيش از هر زمانى به شفاعت و درخواست رحمت و مغفرت نيازمند است » . « 3 »\r\n* * *\r\n\r\n\r\n","description":"","footnote":"\r\n( 1 ) . بحار الأنوار ، ج 62 ، ص 162 ، باب علل تحريم محرمات ، ح 1 .\r\n( 2 ) . احتجاج طبرسى ، ج 1 ، ص 253 ؛ كشف الغمه ، ج 2 ، ص 108 ؛ بلاغات النساء ، تأليف ابن طيفور ( متوفّاى 380 ق ) ؛ اعلام النساء ، ج 4 ، ص 116 ؛ احقاق الحق ، ج 10 ، ص 296 ؛ الغدير ، ج 7 ، ص 195 ؛ امالى شيخ طوسى ، ج 2 ، ص 69 ؛ الشافى ، سيّد مرتضى ، ج 4 ، ص 69 ؛ شرح نهج البلاغه ابن ابى الحديد ، ج 16 ، ص 210 و 249 .\r\n( 3 ) . وسائل الشيعة ، ج 2 ، ص 776 ، ح 21 ، باب 5 از ابواب « صلاة الجنازة » .\r\n","page_name":" 412 ","page_number":412},
  {"content":"\r\n\r\n\r\nفصل سوم : اقسام فلسفه‌هاى احكام\r\nفلسفه‌ها و حكمت‌هاى احكام به چهار قسم تقسيم مىشود .\r\nقسم اوّل : حكمتها و فلسفه‌هاى احكامى كه از همان آغاز بعثت پيامبر اكرم صلى الله عليه و آله بر همگان آشكار بوده و به اصطلاح جزء ضروريات و بديهيّات بوده است و هركس به اندازهء فكر و انديشه و معلومات خود چيزى از آن را درك مىنمود . مانند :\r\nفلسفهء تحريم دروغ ، خيانت ، تهمت ، قتل نفس ، سرقت ، ظلم و ستم ، كم‌فروشى و تقلّب در معاملات و همچنين فلسفهء امر به عدالت ، پاكى ، درستى ، كمك به مستمندان ، دفاع از ستمديدگان ، نيكى به والدين ، بستگان و همسايگان و امثال اينها كه هر كسى در هر پايه‌اى از معلومات ، در هر عصر و زمان باشد ، فلسفه و سرّ اين احكام را درمىيابد . بر همين اساس و به جهت ادراك عقل نسبت به فلسفهء بسيارى از احكام است كه در آن روايت معروف از عقل به « حجّت باطنه » تعبير شده است :\r\n« إنّ للَّهِ على النّاس حجّتين حجّة ظاهرة و حجّة باطنة . . . »\r\n. « 1 »\r\n* * * قسم دوم : فلسفه‌هايى كه بر تودهء مردم روشن نبوده ، ولى در آيات قرآن يا احاديث پيشوايان دين اشاراتى به آنها شده است ، از قبيل فلسفهء روزهء ماه مبارك رمضان كه تودهء مردم حتّى گاهى برخى دانشمندان از فلسفهء سه‌گانهء : اخلاقى ، اجتماعى و بهداشتى آن بىخبر بودند ؛ ولى توسّط شارع مقدّس پرده از روى آن برداشته شده است . قرآن كريم در مورد تأثير تربيتى و اخلاقى روزه مىفرمايد :  « . . . لَعَلَّكُمْ تَتَّقُونَ » .  « 2 »\r\nدربارهء تأثير اجتماعى روزه در حديث پرمحتوايى از امام صادق عليه السلام مىخوانيم كه در پاسخ سؤال هشام بن حكم از فلسفهء روزه فرمود :\r\n« انّما فرض اللَّه الصيام ليستوى به الغنيّ و الفقير و ذلك انّ الغنيّ لم يكن ليجد مسّ الجوع فيرحم الفقير . . .\r\n؛ خداوند روزه را براى اين واجب كرد كه ميان ثروتمند و فقير مساوات برقرار گردد ، چرا كه شخص ثروتمند هرگز ناراحتى گرسنگى را درك نمىكند تا به فكر مستمندان باشد و به آنها ترحم نمايد » . « 3 »\r\nو دربارهء اثر بهداشتى روزه و تأمين سلامت جسم انسان‌ها و مصون و محفوظ ماندن از بيمارىهاى گوناگون در حديثى از پيامبر اسلام صلى الله عليه و آله مىخوانيم :\r\n« صوموا تصحّوا\r\n؛ روزه بگيريد تا سالم باشيد » . « 4 »\r\nنظير اين احكام ، فراوان است به گونه‌اى كه كتابى نيز بر اين اساس به وسيلهء يكى از بزرگترين محدّثان شيعى يعنى « شيخ صدوق » ( م 381 ) به نام « علل الشرايع » نوشته شده است .\r\n\r\n\r\n","description":"","footnote":"\r\n( 1 ) . كافى ، ج 1 ، ص 16 .\r\n( 2 ) . بقره ، آيهء 183 .\r\n( 3 ) . وسائل الشيعة ، ج 7 ، ص 3 ، ح 1 .\r\n( 4 ) . سيرى در فلسفه احكام ، ص 122 .\r\n","page_name":" 413 ","page_number":413},
  {"content":"\r\n\r\nاز دانشمندان اهل سنّت - همان گونه كه قبلًا گفته شد - نيز در اين باره كتابى نوشته شده است به نام « تعليل الاحكام » تأليف « محمّد مصطفى شلبى » ( م 1401 ) .\r\n* * * قسم سوم : احكامى كه با گذشت زمان ، و پيشرفت علم و دانش و آگاهى بشرى ، پرده از روى فلسفه و اسرار آنها برداشته مىشود ، و اين خود يكى از سندهاى زنده بر حقانيّت و عظمت احكام اسلامى و پيام‌هاى آسمانى است .\r\nمثلًا آثار زيان بار جسمى و روحى و اجتماعى مشروبات الكلى و حتّى اثر گذاردن آن روى « ژنها » كه امروز از زبان متخصّصان مىشنويم ، و آمار آنها را از مجلّات و رسانه‌هاى اطلاع‌رسانى شنيده و مىخوانيم ، و يا مرگ‌وميرهاى ناشى از آن ، همه و همه از اين قبيل مىباشند كه گذشت زمان ، و بالا رفتن سطح فكر و دانش بشر ، پرده از روى آن برداشته است .\r\nقرآن كريم گوشت خوك را حرام كرده است « 1 » و امروزه آثار زيانبار آن توسّط دانشمندان كشف شده است . از جمله آنكه گوشت اين حيوان داراى دو نوع انگل خطرناك به نام « كرم تريشين » و « كرم كدو » است .\r\nكرم تريشين در يك ماه 15 هزار تخم‌ريزى مىكند و سبب پيدايش امراض گوناگونى مانند كم خونى ، سرگيجه ، تب‌هاى مخصوص اسهال ، دردهاى رماتيسمى ، كشش اعصاب ، خارش داخل بدن ، تراكم پيه‌ها ، كوفتگى و خستگى ، سختى عمل جويدن و بلعيدن غذا و تنفس و غيره مىگردد .\r\nدر يك كيلو گوشت خوك ممكن است 400 ميليون نوزاد كرم تريشن باشد و شايد همين امور سبب شد كه در چند سال قبل در كشور روسيه خوردن گوشت خوك ممنوع اعلام شد .\r\nعلاوه بر آن ، خوك سمبل بىغيرتى و حيوانى است كثيف ، كه استفاده از آن موجب بىتفاوتى افراد در مسائل ناموسى مىشود . « 2 »\r\nو يا در حديثى از رسول خدا صلى الله عليه و آله مىخوانيم كه آن حضرت به شدّت از عمل زناشويى در جايى كه حتّى كودك شيرخوارى باشد نهى كرده ، چرا كه او از فلاح و رستگارى دور و مرتكب كارهاى منافى عفت مىشود ، مىفرمايد :\r\n« و الّذى نفسى بيده لو أنّ رجلًا غشى امرأته و فى البيت صبىٌّ مستيقظ يراهما و يسمع كلامهما و نَفَسهما ما أفلح أبداً\r\n؛ سوگند به آن كسى كه جان من در دست اوست ، اگر كسى با همسر خود آميزش جنسى انجام دهد ، در حالى كه در آنجا كودكى ( هرچند صغير و كوچك ) باشد و عمل و سخن آنها را بشنود ، رستگار نخواهد شد » . « 3 »\r\nناگفته پيداست كه فلسفهء اينكه چگونه عمل زناشويى در منظر يك كودك ( با آنكه از درك و فهم\r\n\r\n\r\n","description":"","footnote":"\r\n( 1 ) . بقره ، آيهء 173 ؛ مائده ، آيهء 3 ؛ نحل ، آيهء 115 .\r\n( 2 ) . ر . ك : تفسير نمونه ، ج 1 ، ص 586 .\r\n( 3 ) . وسائل الشيعة ، ج 14 ، ص 94 ، باب 66 از ابواب مقدّمات نكاح ، ح 2 .\r\n","page_name":" 414 ","page_number":414},
  {"content":"\r\n\r\nچگونگى عمل قاصر است ) سبب زنا مىشود مسأله‌اى است كه در طول زمان روشن شده است .\r\n* * * قسم چهارم : فلسفه‌هايى كه نه از آغاز روشن بوده و نه به مرور زمان روشن شده ، و نه در لابه‌لاى متون اسلامى به آن اشاره‌اى شده است . مانند فلسفهء تعداد ركعات نمازها ، يا حدّ نصاب اجناس زكات و يا بعضى از اعمال و مناسك حج كه در اين رديف مىباشند .\r\nدر اينكه آيندگان با پيشرفت‌هاى جديد علم و دانش مىتوانند پرده از روى آن بردارند و آيا معلومات بشرى توان كشف آن را دارد به طور قاطع جوابى نمىتوان داد .\r\nهمين قدر مىدانيم كه اين احكام به همان اندازه براى ما محترم و لازم الاتباع است كه احكام سه قسم پيشين بودند ، چرا كه احكام همه اين اقسام از علم نامحدود پروردگار سرچشمه گرفته‌اند و عبوديّت و اطاعت خالص اقتضا دارد كه در مقابل اين قسم نيز تعبّد محض داشته باشيم .\r\nاين همان نكته‌اى است كه قرآن كريم در مقام بيان فلسفه تغيير قبله از « بيت المقدّس » به سوى « كعبه » به آن اشاره كرده ، مىفرمايد :\r\n«  « وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ وَ إِنْ كانَتْ لَكَبِيرَةً إِلَّا عَلَى الَّذِينَ هَدَى اللَّهُ »  ؛ و ما آن قبله‌اى را كه قبلًا بر آن بودى تنها براى اين قرار داديم تا افرادى كه از پيامبر پيروى مىكنند از آنها كه به عقب بازمىگردند ( و از پيروى آن حضرت سرباز مىزنند ) مشخص شوند ، و مسلّماً اين حكم جز بر كسانى كه خداوند آنها را هدايت كرده دشوار است » . « 1 »\r\nدر اين آيهء شريفه دو نكته قابل توجّه است :\r\nنخست اين كه سرّ و فلسفه تغيير قبله در حقيقت اظهار تبعيّت و پيروى مطلق و بدون چون و چرا از رسول خدا صلى الله عليه و آله مىباشد كه روح و جان تمام دستورات خداوند مخصوصاً در مسائل عبادات است . ( گرچه در ظاهر پاسخى به ادعاهاى يهود نيز بوده است و مفسّران به آن اشاره كرده‌اند ) .\r\nو جملهء : « لِنَعْلَم مَنْ يتّبع الرّسول » اشاره به همين نكته دارد .\r\nنكته دوم اين كه اين چنين تسليم مطلق و تعبّد محض كار سهل و آسانى نيست ، بلكه سخت و دشوار است ، مگر براى كسانى كه توفيق و هدايت الهى شامل حال آنها شود ، كه جمله : « و إنْ كانَتْ لَكبيرةً . . . » به آن اشاره دارد !\r\nروايت امام رضا عليه السلام نيز مؤيّد همين مطلب است ، كه فرمود :\r\n« و اعلموا انّ رأس طاعة اللَّه سبحانه التسليم لما عقلناه و ما لم نعقله . . . و انّما امتحن اللَّه عزّ و جلّ بطاعته لما عقلوه و ما لم يعقلوه ايجاباً للحجّة و قطعاً للشّبهة\r\n؛ بدانيد كه در رأس اطاعت خداى سبحان اين مطلب قرار گرفته كه ما بايد در برابر تمام احكام و دستورات و قوانين الهى تسليم شويم ، و همه آنها را اجرا كنيم ،\r\n\r\n\r\n","description":"","footnote":"\r\n( 1 ) . بقره ، آيهء 143 .\r\n","page_name":" 415 ","page_number":415},
  {"content":"\r\n\r\nچه احكامى كه فلسفهء آنها را عقل ما درك مىكند و چه احكام و دستوراتى كه فلسفه آنها را عقل ما نمىتواند درك كند . . . و خداوند مردم را با اطاعت و بندگى خود با قوانين عقلانى و فوق عقل ، امتحان و آزمايش مىكند ، تا حجّت بر مردم تمام شود و شبهه‌ها زدوده گردد » . « 1 »\r\nامير مؤمنان على عليه السلام در يكى از سخنان خود در اين باره كه بعضى از دستورات الهى فلسفهء اصلى آن بر بندگانش روشن نيست ، و خداوند به وسيلهء آنها بندگان خود را امتحان مىكند ، چنين مىفرمايد :\r\n« . . . و لكنّ اللَّه سبحانه يبتلى خلقه ببعض ما يجهلون اصله ، تمييزاً بالاختبار لهم ، و نفياً للاستكبار عنهم ، و إبعاداً للخُيَلاء منهم\r\n؛ و لكن خداوند مخلوقات خويش را با امورى كه از فلسفه و ريشهء آن آگاهى ندارند مىآزمايد تا مطيع از عاصى ممتاز گردد و تكبّر را از آنها بزدايد و آنان را از كبر و نخوت دور سازد » . « 2 »\r\n« شيخ صدوق » در كتاب معروف خود علل الشرايع حديث مفصّل و طولانى را دربارهء فلسفهء احكام از « فضل بن شاذان » از امام رضا عليه السلام نقل كرده است ، « 3 » كه در بخش آغازين آن حديث چنين آمده است :\r\n« اگر كسى سؤال كند : آيا ممكن است شخص حكيم ، بندهء خود را بدون علّت و فلسفه ، به يك سلسله كارها مكلّف كند ؟\r\nپاسخ مىدهيم : هرگز ! چرا كه او حكيم است ، و كارهاى او توأم با حكمت است ، نه بيهوده و بدون هدف .\r\nاگر كسى بپرسد : چرا خداوند مخلوقات خود را مكلّف كرده است ؟\r\nپاسخ مىدهيم : در تكليف خداوند علل و فلسفه‌هايى است !\r\nاگر سؤال كند : آن علل و اسرار ، شناخته شده است يا ناشناخته ؟\r\nپاسخ مىدهيم : شناخته شده .\r\nاگر سؤال شود : آيا شما آن اسرار و فلسفه‌ها را مىدانيد و مىشناسيد ؟\r\nپاسخ مىدهيم : برخى از آنها را مىشناسيم و بعضى ديگر را نمىشناسيم » . « 4 »\r\nاز اين حديث شريف استفاده مىشود كه : اوّلًا :\r\n\r\n\r\n","description":"","footnote":"\r\n( 1 ) . بحار الأنوار ، ج 75 ، ص 348 .\r\n( 2 ) . نهج البلاغه ، خطبه 192 .\r\n( 3 ) . اگر چه حديث به صورت « فإن قال قائل » « قيل كذا » از زبان « فضل بن شاذان » نقل شده است ، ولى در آخر حديث دارد كه : « على بن محمّد بن قتيبه نيشابورى » مىگويد : به « فضل بن شاذان » بعد از شنيدن علل و فلسفهء ( بعضى از ) احكام گفتم : آيا اين علل و فلسفه‌هاى احكام محصول استنباط شخصى خود بوده و از نتايج و برداشت عقل خودت مىباشد يا اين كه از امام رضا عليه السلام شنيده‌اى و روايت مىكنى ؟\r\nدر پاسخ گفت : من كجا و علم و آگاهى به مراد و مقصود خدا از آنچه فرض نموده كجا ؟ من علم به مراد خدا و رسول خدا صلى الله عليه و آله و علل و اسرار احكام ندارم ، بلكه هرچه مىگويم از آقايم أبو الحسن الرضا عليه السلام است كه آنها را يكى بعد از ديگرى از آن حضرت مىشنيدم و جمع‌آورى كرده‌ام .\r\nآنگاه « على بن قتيبه » مىافزايد : آيا من مىتوانم به توسّط تو همهء آنها را از امام رضا عليه السلام نقل كنم ؟\r\nفضل بن شاذان پاسخ داد : آرى !\r\n( 4 ) . علل الشرايع ، ج 1 ، ص 251 ، باب 182 ، ح 9 ؛ بحار الأنوار ، ج 6 ، ص 58 و 85 .\r\n","page_name":" 416 ","page_number":416},
  {"content":"\r\n\r\nتمام افعال و احكام الهى فلسفه و سرّى دارد .\r\nثانياً : همهء اسرار احكام در دست همگان نيست ، بلكه فلسفهء برخى از احكام ، بر انسان‌هاى معمولى پنهان است .\r\nثالثاً : ما موظفيم به همهء دستورات الهى عمل كنيم و به هيچ وجه عمل به آن وابسته به آگاهى از فلسفهء آن نيست .\r\nاين نكته نيز قابل توجّه است كه اكثر روايات مربوط به اين دسته چهارم در محدوده عبادات و به اصطلاح در تعبديّات وارد شده است ، امّا احكام مربوط به معاملات غالباً فلسفه آنها روشن است لذا دربارهء فلسفهء آنها كمتر سؤال شده است .\r\nممكن است اين نكته بر اين اساس مبتنى باشد كه در اعمال عبادى و احكام تعبّدى قصد قربت شرط قبولى و صحّت عمل است و دست يا بى به فلسفه‌هاى اخلاقى ، اجتماعى ، بهداشتى و امثال آن نمىتواند انگيزه اصلى عمل باشد ، مثلًا در حديث\r\n« صوموا تصحّوا » « 1 »\r\nاثر بهداشتى آن را نمىتوان انگيزهء اصلى روزه گرفتن قرار داد ، بلكه در چنين مواردى صرفاً امتثال امر و فرمان خدا و به اصطلاح « قربةً الى اللَّه » بايد انگيزه باشد . هر چند آگاهى بر فلسفه‌هاى عمل تأكيد بيشترى بر آن مىكند .\r\n* * * يادآورى : در پايان اين بحث توجّه به اين نكته ضرورت دارد كه فقيه در مقام استنباط و تخريج فروع ، موظّف است طبق ادلّه‌اى كه حجيّت آنها شرعاً ثابت شده است احكام شرع را استنباط كند ، هر چند مصالح و مفاسد حكم را نداند .\r\nبه بيان ديگر : فقيه موظّف است كه موضوعات احكام را ( كه به منزلهء علل احكامند ) شناسايى كند و بر اساس آن بيان حكم نمايد گرچه از حكمت‌ها ، آگاهى نداشته باشد .\r\nبرخى از دانشمندان اهل سنّت نيز به اين نكته تصريح كرده‌اند . از آن جمله نويسندهء كتاب « اصول الفقه الاسلامى » است كه بعد از تصريح به اينكه : « علما و دانشمندان اتفاق دارند بر اينكه خداوند احكام را به خاطر مصالح بندگان خود تشريع كرده است ، و اين مصلحت گاه براى جلب منفعت است ، و گاه براى دفع مفسده و ضرر ، ولى حكمت و فلسفهء تمام احكام ظاهر و آشكار نيست ، بلكه گاهى مخفى و پنهان است و عقل انسان آن را درك نمىكند » چنين مىگويد :\r\n« فيكون الفرق بين حِكمة الحُكم و علّته : انّ الاولى هى السبب الموجب للتّشريع ، و الغاية المقصودة منه لما تضمّنت من المنفعة الّتي قصد اليها الشارع و انّ الثانية أي العلّة هى الامر الظاهر المنضبط الّذي بُنى حكم الاصل عليه و ربط به وجوداً و عدماً ؛ فرق ميان « حكمت حكم » و « علّت آن » اين است كه : حكمت عبارت است از آن چيزى كه موجب تشريع حكم شده و مقصود نهايى از حكم مىباشد كه همان منافعى است كه مقصود شارع است ، ولى علّت آن چيزى است كه تحت يك ضابطهء خاص قرار گرفته و حكم ، وجوداً و\r\n\r\n\r\n","description":"","footnote":"\r\n( 1 ) . بحار الأنوار ، ج 59 ، ص 267 ، ح 45 .\r\n","page_name":" 417 ","page_number":417},
  {"content":"\r\n\r\nعدماً بر محور آن دور مىزند » .\r\nآنگاه براى روشن شدن مطلب فوق ، مثالى ذكر مىكند و آن اينكه : حكمت قصر در نمازهاى چهار ركعتى در مسافرت همان تسهيل و تخفيف به خاطر مشقّت سفر است ، و اين حكمت ، امر تقديرى غير منضبط است و حكم ، وجوداً و عدماً دائر مدار آن نيست ، و لذا براى باربران كه زحمت آنها در حضر بيش از مشقّت سفر است ، اجازه قصر داده نشده است ، امّا براى مسافر اين اذن داده شده ، اگر چه در رفاه و آسايش باشد ، چرا كه علّت ( موضوع ) حكم كه همان سفر باشد موجود است .\r\nوى در پايان سخن خود مىگويد :\r\n« و خلاصة البحث : أنّ الاحكام الشرعية تدور وجوداً و عدماً مع عللها لا مع حكمتها ؛ خلاصهء بحث اين كه احكام شرع دائر مدار علل آنهاست نه حكمت آنها » . « 1 »\r\n* * * كوتاه سخن اينكه\r\nاوّلًا : تمام احكام الهى بدون شك تابع اسرار و فلسفه‌هايى است كه سبب تشريع آن احكام شده و اين مصالح و مفاسد همه به بندگان بازمىگردد .\r\nثانياً : ما از قسمت عمدهء فلسفهء احكام - هر چند به تعليم خداوند و پيامبر و جانشينانش - باخبريم ولى بخشى از آن هنوز بر ما پنهان است .\r\nثالثاً : اطاعت اوامر الهى هر چند با آگاهى از فلسفه‌هايش جاذبهء بيشترى دارد ولى هرگز مقيّد به آن نيست . ما بايد اوامر او را به كار بنديم و از نواهى او بپرهيزيم خواه فلسفهء حكم را بدانيم يا ندانيم ؛ چرا كه اگر از فلسفهء تفصيلى آن بىخبريم فلسفهء اجمالى آن را مىدانيم زيرا خداوند حكيم نه بىجهت به چيزى امر مىكند و نه بدون علّت از چيزى نهى مىكند .\r\nرابعاً : احكام بر محور موضوعاتش دور مىزند كه از آن تعبير به « علّت » مىكنيم نه بر محور فلسفه‌ها ، چرا كه فلسفه‌ها كه از آن تعبير به « حكمت » مىكنيم جنبهء غالبى دارد نه دائمى .\r\nخامساً : ما حق داريم تا آنجا كه در توان ماست در جستجوى فلسفهء احكام شرع از طريق دلايل قطعى عقل و آيات و روايات اسلامى باشيم و از آن پرسش كنيم و جوياى پاسخ آن گرديم چرا كه اين امر هم انگيزه‌هاى طاعت را قوىتر مىكند و هم آيين خدا را عقلانى و به صورت منطقى جلوه‌گر مىسازد ولى همانگونه كه در بالا اشاره شد اگر بعد از تلاش و كوشش در موارد خاصّى به فلسفهء حكم نرسيديم باز آن حكم براى ما محترم و واجب الاطاعه است و در هر حال انگيزهء اصلى ، اطاعت فرمان خداوند حكيم است .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ( با تحقيق دكتر صبحى صالح ) .\r\n\r\n\r\n","description":"","footnote":"\r\n( 1 ) . اصول الفقه الاسلامى ( محمّد ابو زهره ) ، ص 323 .\r\n","page_name":" 418 ","page_number":418},
  {"content":"\r\n\r\n3 . الاحتجاج ، احمد بن على طبرسى ، انتشارات اسوه ، 1413 ق .\r\n4 . احقاق الحق ، قاضى نور اللَّه تسترى ، انتشارات مكتبة اسلاميه تهران ، 1418 ق .\r\n5 . الإحكام فى اصول الأحكام ، على بن حزم اندلسى ، دار الجيل بيروت ، چاپ دوم ، 1407 ق .\r\n6 . الاختصاص ، شيخ مفيد ، انتشارات مكتبة الزهراء عليها السلام قم ، 1402 ق .\r\n7 . اسلام و مقتضيات زمان ، شهيد مرتضى مطهرى ، انتشارات صدرا ، چاپ پانزدهم ، 1420 هجرى .\r\n8 . اصول الفقه الاسلامى ، محمّد ابو زهره ، دار الفكر العربى ، القاهرة .\r\n9 . اصول الفقه الاسلامى ، محمّد مصطفى شلبى ، دار النهضة العربية بيروت ، 1406 ق .\r\n10 . اصول الفقه الاسلامى ، وهبة الزحيلى ، دار الفكر بيروت .\r\n11 . اعلام الموقّعين عن ربّ العالمين ، ابن قيم ، دار الكتاب العربى ، بيروت ، چاپ اوّل ، 1416 ق .\r\n12 . اعلام النساء ، عمر رضا كحّاله ، مؤسّسة الرسالة بيروت ، چاپ پنجم ، 1404 ق .\r\n13 . الأمالي ، شيخ مفيد ، انتشارات جامعهء مدرّسين قم .\r\n14 . اهداف دين از ديدگاه شاطبى ، احمد ريسونى ، مترجمان :\r\nسيّد حسن اسلامى ، سيّد محمّد على ابهرى ، انتشارات دفتر تبليغات اسلامى ، قم ، چاپ اوّل ، 1376 ش .\r\n15 . بحار الأنوار ، علّامهء محمّد باقر مجلسى ، مؤسّسة الوفاء ، بيروت ، چاپ دوم ، 1403 ق .\r\n16 . بلاغات النساء : احمد بن ابى طاهر معروف به « ابن طيفور » ، منشورات مكتبة بصيرتى ، قم .\r\n17 . پاسخ به پرسش‌هاى مذهبى ، آية اللَّه مكارم شيرازى و آية اللَّه جعفر سبحانى ، مدرسة الامام على بن ابى طالب ، چاپ دوم ، 1381 ش .\r\n18 . تحف العقول ، حسن بن على ، ( معروف به ابن شعبه حرّانى ) ، انتشارات جامعهء مدرّسين ، قم ، 1404 ق .\r\n19 . تعليل الأحكام ، دكتر مصطفى شلبى ، دار النهضة العربيه بيروت ، 1401 ق .\r\n20 . تفسير كبير ، فخر رازى ، دار الكتب الاسلاميه ، تهران ، چاپ دوم .\r\n21 . التفسير المنير ، دكتر وهبة الزحيلى ، دار الفكر دمشق ، 1418 ق .\r\n22 . تفسير نمونه ، آية اللَّه مكارم شيرازى و همكاران ، دار الكتب الاسلاميه ، چاپ بيست و سوم ، 1367 ش .\r\n23 . تفسير الميزان ، علّامه سيّد محمّد حسين طباطبايى ، مؤسّسهء اعلمى ، بيروت ، چاپ سوم ، 1393 ق .\r\n24 . التوحيد ، شيخ صدوق ، انتشارات جامعهء مدرّسين ، چاپ هشتم ، 1423 ق .\r\n25 . الجامع لأحكام القرآن ، محمّد بن احمد ( معروف به قرطبى ) ، دار الفكر ، بيروت .\r\n26 . رفع الحاجب عن مختصر ابن الحاجب ، عبد الوهاب سُبَكى ، عالة الكتب بيروت ، چاپ اوّل ، 1419 ق .\r\n27 . سيرى در فلسفهء احكام ، سيد فضل اللَّه تهامى ، انتشارات مهر ، قم ، چاپ دوم ، 1398 ق .\r\n28 . الشافى فى الامامة ، سيّد مرتضى ، منشورات مؤسّسة الصادق ، تهران ، چاپ دوم ، 1410 ق .\r\n29 . شرح التجريد ، حسن بن يوسف ( معروف به علّامه حلّى ) ، منشورات شكورى ، قم .\r\n30 . شرح التجريد ، شيخ على ( معروف به قوشچى ) ، چاپ قديم .\r\n31 . شرح نهج البلاغه ، ابن ابى الحديد معتزلى ، كتابخانهء آية اللَّه مرعشى نجفى ، قم ، 1404 ق .\r\n32 . عدّة الدّاعى ، احمد بن فهد حلّى ، تحقيق احمد موحد قمى ، دار الكتب الاسلاميّه ، چاپ اوّل ، 1407 ق .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n33 . عدل الهى ، شهيد علّامه مرتضى مطهرى ، انتشارات صدرا ، تهران .\r\n34 . علل الشرايع ، شيخ صدوق ، انتشارات مكتبهء داورى ، قم .\r\n35 . الغدير ، علّامه عبد الحسين امينى ، دار الكتب الاسلاميه ، تهران ، چاپ دوم ، 1366 ش .\r\n36 . القواعد و الفوائد ، محمّد بن مكى ( معروف به شهيد اوّل ) ، منشورات مكتبة المفيد ، قم .\r\n37 . قواعد المرام فى علم الكلام ، ابن ميثم بحرانى ، مطبعه مهر قم ، چاپ اوّل ، 1398 ق .\r\n38 . الكافى ، أبو جعفر محمّد بن يعقوب كلينى ، دار التعارف - دار الصعب ، بيروت ، چاپ چهارم ، 1401 ق .\r\n39 . كشف الغمّه ، على بن عيسى اربلى ، دار الاضواء ، بيروت ، چاپ دوم ، 1405 ق .\r\n40 . اللوامع الالهية فى المباحث الكلامية ، فاضل مقداد ، انتشارات دفتر تبليغات اسلامى ، قم .\r\n41 . المحصول فى علم أُصول الفقه ، فخر رازى ، دار الكتب العلميه ، بيروت ، چاپ اوّل ، 1420 ق .\r\n42 . مرآة العقول ، علّامه محمّد باقر مجلسى ، دار الكتب الاسلاميه ، چاپ دوم ، 1363 ش .\r\n43 . مستدرك الوسائل ، ميرزا حسين نورى ، مؤسّسهء آل البيت عليهم السلام ، قم ، چاپ اوّل ، 1407 ق .\r\n44 . المستصفى من علم الاصول ، ابو حامد محمّد غزالى ، مؤسّسة الرّساله ، بيروت .\r\n45 . مفتاح دار السعادة و منشور ولاية العلم و الاراده ، ابن قيم الجوزيه ، دار الحديث ، قاهره ، چاپ اوّل ، 1414 ق .\r\n46 . الموافقات ، ابراهيم بن موسى ( معروف به شاطبى ) ، دار المعرفه ، بيروت .\r\n47 . نهج الحق و كشف الصدق ، حسن بن يوسف ( معروف به علّامهء حلّى ) ، مؤسّسة دار الهجرة .\r\n48 . وسائل الشيعة ، محمّد بن حسن حر عاملى ، دار احياء التراث العربى ، بيروت ، چاپ چهارم ، 1391 ق .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\n13 - بخشى از اصطلاحات مهمّ فقهى\r\nاصطلاحات مربوط به مرحلهء تشريع احكام\r\nاصطلاحات مربوط به مناصب فقها\r\nاصطلاحات فقها در بيان فتوا و احتياط\r\nاصطلاحات فقها در ارتباط با انجام تكاليف\r\n\r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n\r\nبخشى از اصطلاحات مهمّ فقهى\r\n\r\nپيشگفتار :\r\n« اصطلاح » از مادّهء « صلح » و صلح به معناى توافق كردن است . « اصطلاح » لفظى را گويند كه با توافق اهل يك دانش و فنّ ، در معنا و مفهوم خاصى به كار مىرود و تدريجاً ميان اهل آن دانش و فن و مخاطبان آن ، متداول مىگردد « 1 » و معمولًا مناسبت و شباهتى ميان معناى نوين « اصطلاحى » و معناى قديم « لغوى » برقرار است . « 2 »\r\nبا توجّه به اين كه واژه‌ها و الفاظ ، موارد توافق شده ميان ارباب دانش و فن هستند ، شايد به كار بردن لفظ « مصطلحات » كه اسم مفعول است از اين جهت مناسب‌تر از واژهء « اصطلاحات » باشد زيرا « اصطلاح » مصدر است و معناى « توافق » را دارد . هر چند با توجّه به رايج‌تر بودن لفظ « اصطلاحات » از « مصطلحات » ممكن است گفته شود كه مصدر در اينجا به معناى اسم مفعول است .\r\nغرض از وضع اصطلاحات ، آسان كردن تفهيم و تفهّم در مباحث علمى و فنى است و اين غرض گاه ميان اساتيد و اهل علوم و فنون مطرح است ، ولى گاه افراد عامى و غير آشنا طرف خطاب اهل علم و فن هستند كه براى فهم سريع آنان نيز ساده‌ترين راه به كار بردن اصطلاحات است زيرا به وسيلهء آن مىتوان معانى زياد را با كوتاه‌ترين الفاظ ، و ظريف‌ترين معانى را به آسان‌ترين وجه بيان كرد .\r\nتدوين اصطلاحات در همهء زبان‌هاى بشرى و در تمام علوم و فنون امرى متداول است و اختصاص به زبان عرب ندارد . هر چند برخى از زبانها و علوم از نظر وجود اصطلاحات بسيار غنى و پربار است .\r\nامروزه اصطلاح‌شناسى ، كار مهمى است و آن عبارت است از آگاهى به واژگان مصطلح علمى ، هنرى ، نظامى ، سياسى و . . . . زيرا علوم و فنون فراگير شده و در كنار آن ، اصطلاحات نيز گسترده شده است .\r\n« فقه » به عنوان يكى از گسترده‌ترين علوم\r\n\r\n\r\n","description":"","footnote":"\r\n( 1 ) . لغت نامهء دهخدا ، ذيل كلمهء اصطلاح ، اصطلاحات .\r\n( 2 ) . التعريفات ( جرجانى ) ، ص 44 .\r\n","page_name":" 423 ","page_number":423},
  {"content":"\r\n\r\nاسلامى ، از اصطلاحات فراوانى بهره مىبرد ، كه سراسر فقه از اوّل كتاب طهارت تا آخر ديات را پوشانده است . اين اصطلاحات بقدرى زياد و متنوع است كه هر قسمتى را مىتوان در دسته‌بندىهاى كوچك‌تر تقسيم‌بندى كرد . از قبيل اصطلاحات عبادى ، قضايى و جزايى ، حقوقى ، سياسى ، اصطلاحات مربوط به قراردادهاى اجتماعى ، اصطلاحات مربوط به مناصب و مسئوليت‌ها ، اصطلاحات مربوط به احوال شخصيه ، اصطلاحات مربوط به امكنه و ازمنه و اصطلاحات مربوط به اوزان ، مساحت‌ها و كيل‌ها .\r\nاگر تنها به بخش طهارت فقه به طور گذرا مراجعه كنيم ، اصطلاحات فراوانى ديده مىشود .\r\nواژه‌هايى از قبيل « كر ، قليل و جارى » ، « مطلق و مضاف » ، « وضو و غسل و تيمم » ، « استبرا ، استنجا » ، « ايّام استظهار » ، « حيوان جلّال » ، « استحاله ، انقلاب و . . . » .\r\nاين نكته قابل توجّه است كه اصطلاحات معمولًا از نظر كلّى مورد توافق اهل آن علم است ولى چه بسا كه در مصاديق آن اختلاف نظر باشد . مثلًا « كرّ » آبى است كه با ملاقات نجاست ، نجس نمىشود به عكس قليل ، ولى اينكه كرّ از نظر مساحت و وزن چه مقدار است ، كاملًا مورد گفتگوست و گاه بعضى از اصطلاحات در عين توافق در مفهوم آن از نظر وجود خارجى مورد نفى و اثبات است مثلًا « عول و تعصيب » در باب ارث كه گروهى از فقهاى اهل سنّت پذيرفته‌اند و فقهاى اماميّه آن را نفى مىكنند .\r\nبرخى از واژگان ممكن است در فقه به معناى خاصّى مصطلح شده ، در حالى كه در علم ديگرى از ساير علوم در معناى ديگرى اصطلاح گرديده باشد و اين نكته‌اى است كه در غالب علوم جريان دارد مثلًا واژهء « قياس » در علم منطق به يك معناست و طبق آن معنا ، حجّت است ولى در علم اصول فقه به معناى ديگرى به كار مىرود و مصاديق صحيح و باطل دارد .\r\nروى همين جهت است كه برخى از اختلافات علمى به نزاع لفظى بازمىگردد . مثلًا متكلّمين در يك بحث مطلبى را مىگويند و عرفا يا فلاسفه آن را ردّ مىكنند در حالى كه اگر موضوع شكافته شود ، معلوم مىگردد كه يك واژه با دو برداشت مختلف از آن ، مورد نفى و اثبات قرار گرفته و در نتيجه نزاع در آن ، صرفاً لفظى بوده است .\r\nما در اين بحث بر آن نيستيم كه تمام « اصطلاحات فقه » را مطرح كنيم ، بلكه تنها به برخى از آنها مىپردازيم و آن خصوص اصطلاحاتى است كه براى فتوا و رساندن فتوا و كيفيت امتثال آن ، به كار گرفته مىشود يا اگر در برخى از موارد اصطلاحات فقهى را مطرح مىكنيم صرفاً مواردى كه در سراسر فقه كاربُرد دارد طرح خواهد شد و از اصطلاحات مربوط به ابواب خاص پرهيز مىكنيم .\r\n* * * آن چه در اين مقاله آورده مىشود در چهار بخش قابل طرح است :\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nبخش اوّل : اصطلاحاتى كه با مقام تشريع احكام در ارتباط است .\r\nبخش دوم : اصطلاحاتى كه به مناصب و وظايف فقها مربوط مىشود .\r\nبخش سوم : اصطلاحاتى كه در بيان احكام از سوى فقها براى عموم مكلّفين به كار مىرود .\r\nبخش چهارم : اصطلاحاتى كه ناظر به مسائل مربوط به انجام تكاليف يا سقوط آن ، از عهدهء مكلّف است .\r\n\r\nاصطلاحات مربوط به مرحلهء تشريع احكام :\r\nحكم شرعى ، نوعى قرارداد و قانون‌گذارى از سوى خداوند براى تنظيم زندگى و حيات بشر است و اصطلاحات مرتبط با حكم و تشريع ( بلكه مجموعهء خطابات شرعى ) كاشف از حكم است . به عبارت ديگر احكام توسّط خطابات ابراز و كشف مىشود . « 1 »\r\n\r\nمراحل تشريع حكم : اقتضا ، انشا ، فعليّت و تنجّز\r\nحكم شرعى ، به عنوان يك قرارداد در اوّلين تقسيم‌بندى ، داراى چهار مرحله است . « 2 »\r\n1 . مرحلهء اقتضا كه عبارت است از مرحلهء وجود ملاك براى حكم يعنى زمينهء جعل . « 3 »\r\n2 . مرحلهء انشا كه در حقيقت مرحلهء شكل‌گيرى ، وضع و جعل قانون است .\r\n3 . مرحلهء فعليّت حكم كه مرحلهء مسئوليت‌آفرينى است ، و با اعلام آن تحقّق مىيابد .\r\n4 . مرحلهء تنجز ، كه همان مرحلهء قطعى شدن حكم است كه پس از آن ، علم بدان حاصل مىگردد و راه هر گونه عذرى را بر مكلّف مىبندد .\r\nدر مجموع مراحل مختلف حكم آثار گوناگونى دارد كه فشردهء آن به اين ترتيب است .\r\nمرحلهء انشا داراى مسئوليت نيست و زمينه‌اى براى امتثال امر وجود ندارد .\r\nمرحلهء فعليّت زمينهء امتثال امر دارد ، كه با تحقّق شرايط مسئوليت آفرين است . « 4 »\r\nمرحلهء تنجّز مرحلهء اجتماع شرايط براى بعث و تكليف قطعى است .\r\n\r\nحكم تكليفى و وضعى\r\n\r\n1 . حكم تكليفى :\r\nآن است كه به انگيزهء وادار ساختن ، يا نهى كردن ، يا مجاز شمردن براى مكلّف از سوى خداوند قرار داده مىشود . حكم تكليفى مباشرةً و بدون واسطه به افعال بندگان تعلّق مىگيرد « 5 » و مربوط به جنبه‌هاى مختلف زندگى بشر اعمّ از اجتماعى ، عبادى ، خانوادگى يا . . . مىشود . « 6 »\r\n\r\n2 . حكم وضعى :\r\nهر حكمى كه جدا از احكام پنج‌گانهء تكليفى باشد ، حكم وضعى است . « 7 » در عين\r\n\r\n\r\n","description":"","footnote":"\r\n( 1 ) . المعالم الجديدة ، ص 101 - 99 .\r\n( 2 ) . كفاية الاصول ، ج 2 ، ص 278 و 51 .\r\n( 3 ) . اصطلاحات الأصول ، آية اللَّه مشكينى ، ص 122 .\r\n( 4 ) . كفاية الاصول ، ج 2 ، ص 278 .\r\n( 5 ) . منية الطالب ، ج 1 ، ص 106 .\r\n( 6 ) . دروس فى علم الاصول ( الحلقة الاولى ) ، ص 66 - 65 .\r\n( 7 ) . اجود التقريرات ، ج 2 ، ص 383 .\r\n","page_name":" 425 ","page_number":425},
  {"content":"\r\n\r\nحالى كه وضع آن ( همانند حكم تكليفى ) به خداوند مربوط مىشود « 1 » مانند « زوجيّت » ، « ملكيّت » ، « ولايت » و در عرف عقلا نيز اين احكام وجود دارد .\r\n\r\nاقسام حكم تكليفى :\r\n\r\nتقسيم اجمالى :\r\nحكم تكليفى در ديد كلّى و اجمالى به الزامى و غير الزامى تقسيم مىشود . « 2 »\r\n\r\nتقسيم تفصيلى :\r\nعلماى اماميّه « 3 » و همچنين شافعيه ، مالكيه و اكثر حنابله « 4 » ، حكم تكليفى را پنج گونه دانسته‌اند :\r\nوجوب ، استحباب ، حرمت ، كراهت و اباحه و خلاصه و جوهرهء اين اقسام همان دو قسم بالا - الزامى و غير الزامى - است ، ولى حنفيّه تكاليف را به هفت « 5 » يا هشت « 6 » نوع تقسيم نموده‌اند . آنان در كنار وجوب ، قسم ديگرى بنام « فرض » ذكر كرده‌اند و در كنار حرمت ، « كراهت تحريمى » را بر شمرده‌اند و بين آن و كراهت اصطلاحى ( كراهت تنزيهى ) فرق گذاشته‌اند و نيز « سنّت مؤكّده » و « سنّت غير مؤكده » را در بحث استحباب مطرح كرده‌اند كه تفاوت اينها در خلال مباحث آينده روشن خواهد شد . در مورد هر يك از احكام تكليفى سه بخش مجزّا از هم وجود دارد :\r\n1 . « حكم يا تكليف » كه از جانب خداوند تشريع مىشود .\r\n2 . « متعلق تكليف » كه فعل و كار مكلّف است ، زيرا چنان كه گذشت تكليف به افعال مكلّفين تعلّق مىگيرد ، به عبارت ديگر عمل مكلّف است كه متّصف به وجوب ، حرمت و . . . مىشود .\r\n3 . « موضوع » و آن ، چيزى است كه فعل مكلّف به آن تعلّق مىگيرد در مثال : « حرمت نوشيدن خمر » به ترتيب « حرمت » ، حكم است ، « نوشيدن » ، متعلق است و « خمر » ، موضوع است .\r\nالبتّه در بعضى از موارد فقط حكم و متعلق وجود دارد و فاقد موضوع است ، مثلًا واجب بودن نماز و روزه و امثال آن كه وجوب حكم است و نماز و روزه متعلق است .\r\nحال به سراغ اصطلاحات مهمّ مربوط به احكام تكليفى مىرويم .\r\n\r\nتقسيمات وجوب :\r\nفرض و واجب : گروهى از اهل سنّت ( ابن حزم « 7 » و آمدى « 8 » ) و از اماميّه ( علّامهء حلّى ) « 9 » تصريح كرده‌اند كه اين دو اصطلاح مترادف يكديگر هستند و هيچ تفاوتى ميان آن دو قائل نشده‌اند . « 10 » ولى حنفيّه\r\n\r\n\r\n","description":"","footnote":"\r\n( 1 ) . المعالم الجديده ، ص 100 .\r\n( 2 ) . منية الطالب ، ج 1 ، ص 106 .\r\n( 3 ) . الاصول العامة للفقه المقارن ، ص 54 .\r\n( 4 ) . روضة الناضرة ، ج 1 ، ص 103 .\r\n( 5 ) . همان مدرك .\r\n( 6 ) . الاصول العامة للفقه المقارن ، ص 63 .\r\n( 7 ) . المحلّى ، ج 2 ، ص 227 .\r\n( 8 ) . الإحكام فى اصول الأحكام ، ج 1 ، ص 99 .\r\n( 9 ) . منتهى المطلب ، ج 1 ، ص 339 .\r\n( 10 ) . موسوعة مصطلحات اصول الفقه عند المسلمين ، ج 2 ، ص 1074 .\r\n","page_name":" 426 ","page_number":426},
  {"content":"\r\n\r\nگفته‌اند : فعلى كه طلب الزامى دربارهء آن به دليل قطعى ثابت شود « فرض » است و فعلى كه طلب الزامى آن به دليل ظنّى معتبر ثابت گردد « واجب » محسوب مىشود . « 1 »\r\nبعضى گفته‌اند مطابق اين تعريف « فرض » مترادف با ضرورى دين و « واجب » مترادف با غير ضرورى دين است . « 2 » هر چند اين سخن درست نيست .\r\nقول سوّم آن است كه آن چه با قرآن ثابت شده باشد فرض است و آن چه با حديث و اجماع و عقل ثابت شده « واجب » نام دارد . « 3 »\r\nبعضى نيز گفته‌اند : طلب الزامى اگر مؤكد باشد و اهميّت فراوانى داشته باشد نام آن فرض است و گرنه به آن واجب مىگويند . « 4 »\r\nقول پنجمى نيز مربوط به مجمع البيان طبرسى « 5 » و احكام القرآن جصّاص « 6 » مىباشد كه مىگويد :\r\nفرض در واجباتى است كه وجوب آن با حكم شارع است ولى « واجب » اعمّ از آن است و به واجباتى نظير شكر منعم كه وجوبش از طريق عقل به اثبات رسيده نيز اطلاق مىشود .\r\nالبتّه مىدانيم كه اصطلاح و نام‌گذارى يك نوع قرارداد است و هركس مىتواند اصطلاحى براى خود داشته باشد . ( و لا مشاحّة فى الاصطلاح )\r\n\r\nاقسام وجوب :\r\nوجوب به عنوان مهم‌ترين تكليف ، داراى دسته‌بندىهاى مختلفى است :\r\n\r\nالف ) اقسام وجوب بر حسب ذات\r\n1 - وجوب عينى و كفايى : واجباتى كه از هر مكلّفى شخصاً خواسته شده و انجام آن توسّط ديگران ، آن را از ذمّهء او ساقط نمىكند ، واجب عينى است ( مانند نماز و روزه ) . ولى واجبى كه خواستهء شارع تحقّق آن در خارج است و به مكلّف خاصّى نظر ندارد ، واجب كفايى است ، مانند تجهيز ميّت . لذا اگر شخص يا اشخاصى ( مَن به الكفايه ) به آن عمل اقدام كنند ، از بقيه ساقط مىشود ولى اگر كسى اقدام به آن ننمايد ، همه مسئولند و بايد جوابگو باشند . واجبات كفايى بر دو قسم است : واجب كفايى عام كه همهء مكلّفين مىتوانند به آن اقدام كنند . واجب كفايى خاص كه مربوط به گروهى خاص است مانند وجوب درمان بيماران كه فقط بر پزشكان به نحو كفايى واجب است و نظير وجوب افتا يا وجوب قضا كه تنها بر فقيهان و قضات به نحو كفايى واجب مىباشد .\r\n2 - وجوب نفسى و غيرى : واجب نفسى آن است كه خود عمل داراى ملاك و مصلحت است و مستقلًا واجب مىشود ، مانند نماز و روزه . ولى واجب غيرى آن است كه خود مصلحتى ندارد بلكه آوردن واجب نفسى بر آن توقّف دارد ، مانند وضو و غسل نسبت به\r\n\r\n\r\n","description":"","footnote":"\r\n( 1 ) . المحصول ( فخر رازى ) ، ج 1 ، ص 97 .\r\n( 2 ) . دليل السالك للمصطلحات و الاسماء فى فقه الامام مالك ، ص 12 .\r\n( 3 ) . موسوعة مصطلحات اصول الفقه ، ج 2 ، ص 1074 .\r\n( 4 ) . اصطلاحات الاصول ( آية اللَّه مشكينى ) ، ص 121 .\r\n( 5 ) . مجمع البيان ، ج 7 ، ص 218 .\r\n( 6 ) . احكام القرآن ، ج 2 ، ص 90 .\r\n","page_name":" 427 ","page_number":427},
  {"content":"\r\n\r\nنماز يا تهيهء زاد و توشه و مَركب براى حج .\r\n3 . وجوب تعيينى و تخييرى : اوّلى عبارت است از حكمى كه نسبت به امرى معين تعلّق بگيرد و بدل نداشته باشد مثل وجوب نماز ، كه هيچ چيز ديگرى جاى آن را پر نمىكند .\r\nو دومى عبارت است از حكمى كه به چند امر به نحو تخييرى تعلّق بگيرد مانند وجوب كفارهء افطار روزه رمضان كه به سه عمل - روزه گرفتن شصت روز ، اطعام شصت فقير ، آزاد كردن يك برده - تعلّق دارد و مكلّف مىتواند يكى از اين سه عمل را انتخاب كند .\r\n4 . ذاتى و عرضى « 1 » : اوّلى عبارت است از وجوبى كه بدون واسطه به چيزى تعلّق بگيرد - بدون واسطه در عروض - مثل وجوب روزه رمضان .\r\nدومى عبارت است از وجوبى كه بواسطهء شرط ، نذر و . . . به چيزى تعلّق بگيرد ، مانند روزه‌اى كه مثلًا براى برآورده شدن حاجت نذر شود .\r\n5 . اصلى و تبعى « 2 » : اوّلى عبارت است از حكمى كه پس از اتمام مقدّمات ، وابسته به حكم ديگرى نيست ، مانند وجوب طواف .\r\nدومى عبارت است از حكمى كه در رتبهء متأخر حكم ديگرى قرار دارد و تبعيت زمانى دارد مانند نماز طواف كه تابع طواف است .\r\n6 . استقلالى و ضمنى « 3 » : اوّلى عبارت است از وجوبى كه به نحو مستقل به امرى تعلّق مىگيرد مانند وجوب سجدهء واجب قرآن .\r\nدومى عبارت است از وجوبى كه در ضمن وجوب كل ( مركّب ) ، به جزء تعلّق مىگيرد ، مانند وجوب سجدهء نماز .\r\n\r\nب ) اقسام وجوب باعتبار شرايط و قيود\r\n1 . مطلق و مشروط « 4 » : اوّلى عبارت است از وجوبى كه پس از فراهم شدن شرايط عامه ( بلوغ ، علم ، قدرت و عقل ) متوقّف بر حصول امر ديگرى نيست ، مانند وجوب نماز .\r\nدومى عبارت است از وجوبى كه فعليّت آن وابسته به تحقق امرى در خارج مىباشد ، مانند وجوب حج كه مشروط به استطاعت است .\r\n2 . منجّز و معلّق « 5 » : اوّلى عبارت است از وجوبى كه در « فعليّت » و « امتثال » همزمان باشد مثل روزه رمضان در اين ماه .\r\nدومى عبارت است از وجوبى كه فعليّت آن تقدّم بر زمان امتثالش دارد مثل حج كه وجوب آن پس از حصول استطاعت فعليّت پيدا مىكند ، ولى زمان امتثال و انجام آن موسم حج مىباشد .\r\n3 . تعبّدى و توصّلى : واجب تعبّدى آن است كه در صحت عمل ، قصد تقرب و نيّت انجام عمل براى خدا معتبر است و در حقيقت مقيد به قصد قربت است .\r\nولى واجب توصّلى آن است كه در عمل كردن\r\n\r\n\r\n","description":"","footnote":"\r\n( 1 ) . أجود التقريرات ، ج 1 ، ص 213 .\r\n( 2 ) . اصول الفقه ، ج 1 ، ص 90 و 264 .\r\n( 3 ) . موسوعة الامام الخوئى ( محاضرات فى علم الاصول ) ، ج 43 ، ص 522 .\r\n( 4 ) . اصول الفقه ، ج 1 ، ص 87 .\r\n( 5 ) . همان مدرك .\r\n","page_name":" 428 ","page_number":428},
  {"content":"\r\n\r\nبدان نياز به قصد قربت نيست ، هر چند انجام آن ، به قصد امتثال فرمان الهى موجب تقرّب و پاداش مىگردد ، اوّلى مانند عبادات واجب و دومى مانند اداى دين و انجام كسب‌هايى كه نظم جامعه آن را مىطلبد . واجب تعبدى يك معناى ديگرى نيز دارد و آن عبارت است از حكمى كه با عقل عادى بشر مناسبت‌هاى آن درك نمىشود مثل اينكه نماز را خداوند واجب كرده و ركعات را در آن مشخص نموده و در هر يك از ركعات اجزا و قيودى قرار داده و در برخى از نمازها بلند خواندن و در برخى آهسته خواندن را از مردم خواسته ولى حكمت و مصلحت تشريع بسيارى از اين قيود براى مردم روشن نيست لذا اين گونه احكام را تعبديّات مىگويند . « 1 »\r\n\r\nج ) اقسام وجوب به اعتبار وقت\r\n1 . موقّت و غير موقّت « 2 » : واجب موقت آن است كه براى امتثال آن زمان خاصّى از سوى شرع تعيين شده است مانند نمازهاى واجب روزانه .\r\nواجب غير موقت آن است كه شرعاً زمان خاصّى براى انجام آن تعيين نشده است مانند وجوب نماز قضا يا اداى دين مطلق .\r\n2 . موسّع و مضيّق « 3 » : ( اين تقسيم از تقسيمات واجب موقّت است ) اوّلى واجبى است كه وقت وسيعى براى امتثال آن وجود دارد مانند وجوب نماز ظهر ، كه مىتوان آن را در اوّل و يا وسط و يا آخر وقت تعيين شده - وقت ظهر - امتثال كرد .\r\nدومى عبارت است از واجبى كه زمان انجام عمل مساوى با زمان تعيين شده براى آن باشد ، مانند وجوب روزه ماه رمضان .\r\n3 . وجوب فورى و غير فورى « 4 » : ( اين تقسيم از تقسيمات واجب غير موقّت است ) اوّلى عبارت است از واجبى كه تأخير امتثال آن از اوّلين زمان امكان وقوع جايز نيست ، مثل بر طرف كردن نجاست از مسجد يا جواب سلام .\r\nدومى عبارت است از واجبى كه تأخير در امتثال آن مانعى ندارد مثل قضاى نمازهاى يوميّه و اداى دَيْنى كه طلبكار آن را مطالبه نكرده باشد .\r\n\r\nد ) اقسام وجوب به اعتبار دليل\r\n1 . شرعى و عقلى « 5 » : اوّلى عبارت است از وجوبى كه منحصراً از طريق دليل شرعى ثابت شده باشد مثل وجوب نماز و مانند آن .\r\nدومى عبارت است از وجوبى كه به حكم عقل ثابت شده باشد مانند وجوب مقدّمهء واجب .\r\n2 . مولوى و ارشادى « 6 » : اوّلى عبارت است از وجوبى كه توسّط امر شارع بدون دخالت حكم عقل ، ثابت شده باشد . مثل وجوب نماز .\r\nدومى عبارت است از وجوبى كه توسّط دستور\r\n\r\n\r\n","description":"","footnote":"\r\n( 1 ) . موسوعهء فقهيهء كويتيه ، ج 12 ، ص 201 .\r\n( 2 ) . اصول الفقه ، ج 1 ، ص 94 .\r\n( 3 ) . همان مدرك .\r\n( 4 ) . همان مدرك .\r\n( 5 ) . موسوعة الامام الخوئى ، ( محاضرات فى علم الاصول ) ، ج 44 ، ص 111 .\r\n( 6 ) . همان مدرك ، ص 189 .\r\n","page_name":" 429 ","page_number":429},
  {"content":"\r\n\r\nشرعى ، با پيش زمينهء حكم عقل ثابت شده باشد ، مانند وجوب اطاعت خدا .\r\n3 . واقعى و طريقى « 1 » : اوّلى عبارت است از وجوبى كه با دليل شرعى ثابت شده باشد و متعلّق آن داراى مصلحت باشد .\r\nدومى عبارت است از وجوبى كه متعلّق است به عملى كه عنوان طريقيت دارد مثل وجوب احتياط در اطراف علم اجمالى كه طريق درك واقع است .\r\n* * * \r\nاصطلاحات و اقسام حرمت :\r\nحرام و محظور : حرمت يكى از احكام الزامى است . « حرام » عملى است كه شارع مقدّس ترك آن را از مردم خواسته و مبغوض پروردگار است و در الزام همپايهء وجوب است . « 2 » به حرام « محظور » نيز مىگويند زيرا محظور در لغت چيزى است كه آفات فراوانى دارد و بايد ممنوع شود لذا در لغت عرب گفته مىشود « لَبَنٌ محظور » يعنى شيرى كه عيوب فراوان دارد به گونه‌اى كه خوردن آن ممنوع است . « 3 »\r\n\r\nاقسام حرمت :\r\nبسيارى از تقسيماتى كه در وجوب ذكر شد ، در حرمت نيز قابل تصوّر است . امّا در مقام اثبات چندان به تقسيم‌بندى حرمت ، در فقه پرداخته نشده است .\r\nموارد اندكى از اقسام حرمت در كلمات فقها به شرح زير آمده است :\r\n1 . حرمت ذاتى و عرضى « 4 » : اوّلى عبارت است از حرمتى كه از دليل شرعى مستقيماً بدست آمده باشد ، مانند حرمت نوشيدن شراب .\r\nدومى عبارت است از حرمتى كه بواسطهء نذر يا سوگند عارض شده باشد مثل حرمت بعضى از مكروهات پس از سوگند به ترك آن .\r\n2 . حرمت شرعى و عقلى « 5 » : اوّلى عبارت است از حرمتى كه با دليل شرعى ثابت شده باشد مثل دروغ گفتن .\r\nدومى عبارت است از حرمتى كه به حكم عقل قطعى به اثبات رسيده باشد مانند خوردن طعامى كه ضرر مهمّى داشته باشد ، به گونه‌اى كه عقل ، به روشنى قبح شديد آن را ادراك نمايد و بر اساس « كلّ ما حكم به العقل حكم به الشرع » از حرمت شرعى آن پرده بر دارد .\r\n3 . حرمت نفسى و غيرى « 6 » : اوّلى عبارت است از حرمتى كه به خود عمل تعلّق داشته باشد مانند ضرر زدن به ديگران .\r\nدومى عبارت است از كار مباحى كه مقدّمهء حرام شود مانند كشت انگور به نيّت ساختن شراب .\r\n\r\n\r\n","description":"","footnote":"\r\n( 1 ) . كفاية الاصول ، ج 2 ، ص 50 .\r\n( 2 ) . دروس فى علم الاصول ( الحلقة الاولى ) ، ص 69 ؛ ( الحلقة الثانية ) ، ص 15 .\r\n( 3 ) . نهاية الاصول ، ص 25 .\r\n( 4 ) . كشف الغطاء ، ج 1 ، ص 200 .\r\n( 5 ) . رسائل فقهيّه ( شيخ انصارى ) ، ص 116 .\r\n( 6 ) . مصباح الفقيه ، ج 2 ، ص 126 .\r\n","page_name":" 430 ","page_number":430},
  {"content":"\r\n\r\n4 . حرمت مؤبّد و غير مؤبّد « 1 » : اوّلى مانند حرمت ازدواج با مادر زن است و دومى مانند حرمت ازدواج با خواهر زن مادامىكه زن اوّل در حبالهء نكاح او است .\r\n\r\nاصطلاحات و اقسام استحباب :\r\n\r\nمستحب ، مندوب ، تطوّع ، نفل و سنّت\r\nهمهء اصطلاحات فوق در عملى به كار مىرود كه رجحان دارد و شارع مقدّس بر انجام آن تشويق و آن را طلب كرده است ، ولى مطلوبيّت آن در حدّ الزام نيست يعنى در حدّى نيست كه ترك عمل ، گناه محسوب شود ، ولى انجام آن ستودنى و در خور پاداش است . « 2 »\r\nهر كدام از اين اصطلاحات به مناسبتى اطلاق مىگردد . از آن جهت كه خداوند عمل مستحب را دوست دارد و انجام آن فضيلت دارد به آن « مستحب » مىگويند زيرا استحباب از مادّهء حبّ ( دوست داشتن ) مشتق شده است . « 3 »\r\nو از آن جهت كه انجام آنها از مردم طلب شده و به لحاظ اهميّتى كه دارد مردم به آنها فراخوانده شده‌اند ، « مندوب » گويند زيرا « ندب » به معناى فراخواندن به امرى مهم است . « 4 »\r\nو از آن جهت كه اين گونه افعال به صورت داوطلبانه انجام مىشود و مكلّف در آنها مراتب بندگى و اطاعت‌پذيرى خويش را بهتر نشان مىدهد ، به آن « تطوّع » گويند زيرا تطوّع در لغت كارى است كه در عين واجب نبودن ، انسان آن را داوطلبانه و با ميل و رغبت انجام مىدهد . « 5 » لذا تطوّع اخصّ از اطاعت است زيرا اطاعت افزون بر مستحب ، واجب را نيز در بر مىگيرد . « 6 »\r\nو از آن جهت كه مستحبات زياده بر واجبات هستند به آن « نافله » و « نفل » گويند زيرا نفل در لغت به معناى زياده است . « 7 » و از آن جهت كه انجام مستحبّات ، روشى پسنديده و طريقى مطلوب و معقول است ، به آن « سنّت » ( به معناى روش ) مىگويند . « 8 »\r\nاين نكته نيز لازم به ذكر است كه هر چند ترك مستحبّات مذمّت و گناهى ندارد ولى اگر مستحبّات\r\n\r\n\r\n","description":"","footnote":"\r\n( 1 ) . تحرير الوسيله ، ج 2 ، ص 401 .\r\n( 2 ) . كفاية الاصول ، ج 1 ، ص 63 ؛ الفقه الاسلامى و ادلّته ، ج 1 ، ص 68 ؛ الحلقة الثانية ، ص 16 - 15 ؛ الحلقة الاولى ، ص 69 - 68 .\r\n( 3 ) . نهاية الوصول الى علم الاصول ، ج 1 ، ص 96 .\r\n( 4 ) . موسوعة مصطلحات اصول الفقه ، ج 2 ، ص 1574 و ج 1 ، ص 778 ؛ نهاية الوصول الى علم الاصول ، ج 1 ، ص 96 .\r\n( 5 ) . الميزان ، ج 9 ، ص 351 ؛ كتاب الصلاة ( آية اللَّه خويى ) ، ص 513 .\r\n( 6 ) . تبيان ، ج 2 ، ص 44 .\r\n( 7 ) . مفردات راغب ، مادّهء « نفل » ؛ حاشيهء ردّ المختار على الدرّ المختار ، ج 1 ، ص 111 .\r\n( 8 ) . معجم المصطلحات و الالفاظ الفقهيّه ، ج 2 ، ص 297 .\r\n( توجّه به اين نكتهء ضرورى است كه سنّت معانى گوناگونى دارد اين واژه در لغت به هر روش و طريقى گفته مىشود هر چند استعمال آن در روش نيكو و پسنديده غالب است ولى در اصطلاح معانى زيادى براى آن ذكر شده است : 1 . كارهايى كه پيامبر اكرم صلى الله عليه و آله به آنها مواظبت مىنموده است ( سنن النّبى صلى الله عليه و آله ) . 2 . آن چه طلب غير الزامى و لكن مؤكّد داشته باشد كه در اين صورت مرادف با مستحب مؤكّد است . 3 . آنچه انجامش ثواب دارد و ترك آن ملامت و عتاب دارد ، ولى عقاب ندارد . 4 . فعل و قول و تقرير پيامبر صلى الله عليه و آله ( يا معصوم عليه السلام ) . ابن حاجب مىگويد : سنّت در عبادات همان نافله است و سنّت در ادلّه ، قول و فعل و تقرير پيامبر صلى الله عليه و آله است . ( معجم المصطلحات و الالفاظ الفقهيّه ، ج 2 ، ص 297 ) .\r\n","page_name":" 431 ","page_number":431},
  {"content":"\r\n\r\nاز جامعهء اسلامى به طور فراگير رخت بربندد ، ترك آن در حدّ حرام خواهد بود و مسلمانان سزاوار توبيخ و سرزنش خواهند شد مانند ترك جماعات و ترك اقامهء نماز در مساجد به صورت مستمر و فراگير ، زيرا اين گونه برخورد عمومى نسبت به احكام غير الزامى ، اهانت نسبت به « احكام اللَّه » تلقى مىگردد « 1 » اضافه بر اين كه ترك مستحبّات سبب مىشود كه تدريجاً واجبات كم رنگ شوند و دين الهى به فراموشى سپرده شود و از اين نظر مقدمه حرام است .\r\n\r\nاقسام مستحب :\r\nدر اصطلاح فقهى استحباب در دو قسم به كار مىرود : استحباب مؤكّد و غير مؤكّد .\r\nاوّلى عبارت است از استحبابى كه محبوبيّت متعلّق آن در حد بالا باشد ، مثل استحباب شركت در نماز جماعت . دومى عبارت است از استحبابى كه متعلّق آن داراى مطلوبيّت كمترى باشد ، مثل استحباب برخى از تعقيبات نماز ، لازم به يادآورى است كه مراتب مطلوبيّت به وسيلهء بيان شرعى به دست مىآيد .\r\n\r\nاصطلاحات و اقسام كراهت :\r\n« مكروه » عملى است كه ترك آن رجحان دارد و لذا شارع در عين آن كه الزامى نسبت به ترك آن ندارد ولى پرهيز از آن را طلب كرده به گونه‌اى كه ترك آن سزاوار مدح و ستايش است ولى انجام آن سرزنش و كيفر ندارد « 2 » ابو حنيفه آن را « مكروه تنزيهى » مىنامد . حنفيّه ميان « حرام » و « مكروه تحريمى » نيز فرق گذاشته‌اند ، آنان گفته‌اند : اگر حرمت به دليل قطعى ثابت شود به آن « حرام » مىگويند و اگر به دليل ظنّى ثابت شود به آن « مكروه تحريمى » گفته مىشود . « 3 »\r\nآنچه در مستحب گفته شد در اينجا نيز تكرار مىشود و آن اين كه مكروهات هر چند مؤاخذه و كيفرى را در پى ندارد ولى اگر مكروهى به صورت فراگير متداول شود و جزء فرهنگ جامعه‌اى گردد آن جامعه در خور مذمّت و سرزنش است ، زيرا چنين وضعيتى حاكى از سهل انگارى نسبت به وظايف دينى و الهى تلقى مىگردد ، اضافه بر اين كه سبب مىشود حكم خداوند تدريجاً فراموش گردد .\r\nدر اصطلاح فقهى ، كراهت به دو قسم تقسيم شده :\r\n1 . كراهت شديد و آن جايى است كه متعلّق و موردش داراى مبغوضيّت فراوانى باشد ، مانند وام ندادن به افراد نيازمند .\r\n2 . كراهت غير شديد و آن در جايى است كه متعلّق آن ناپسند باشد ولى نه در حدّ بالا مانند پوشيدن لباس سياه . مراتب كراهت نيز با بيان شرع تبيين مىشود .\r\n\r\n\r\n","description":"","footnote":"\r\n( 1 ) . نهاية الوصول فى علم الاصول ، ج 1 ، ص 96 ؛ المحصول ( فخر رازى ) ، ج 1 ، ص 102 .\r\n( 2 ) . نهاية الوصول الى علم الاصول ، ج 1 ، ص 97 .\r\n( 3 ) . مصطلحات المذاهب الفقهيّه ، ص 47 ؛ الاصول العامة ، ص 64 - 63 .\r\n","page_name":" 432 ","page_number":432},
  {"content":"\r\n\r\n\r\nاصطلاحات و اقسام اباحه :\r\nمباح و جايز : آن چه انسان نسبت به فعل و ترك آن شرعاً آزاد است و هيچ گونه طلبى در آن نيست و اختيار انجام يا ترك آن در دست اوست ، مباح يا جايز شمرده مىشود .\r\nدر مورد اباحه تقسيماتى وجود دارد :\r\n1 . اباحهء شرعى و عقلى : اباحهء شرعى آن است كه از طرف شارع مقدّس آزادى بر فعل يا ترك آن رسيده باشد . مانند :\r\n « أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ » .  « 1 »\r\nدر اين آيه جواز آميزش با همسر در شبهاى ماه مبارك رمضان ، از سوى خداوند اعلام گرديده است .\r\nاباحهء عقلى كه از آن تعبير به « برائت اصليه » مىشود ، عبارت است از آزادى انسان در انجام كارى صرف نظر از حكم شرع ، و از آن تعبير به استصحاب برائت قبل از شرع نيز مىشود . « 2 » ( هر چند تمسّك به استصحاب در اين گونه موارد نياز نيست زيرا به مجرّد شك در منع شرعى ، قبح عقاب بلا بيان جارى مىشود ) .\r\nويژگى مباح و جايز در هر دو قسم آن است كه ثواب يا عقابى بر فعل يا ترك آن مترتب نيست . « 3 »\r\n2 . اباحهء عامّه و خاصّه : فقها گاهى تعبير به « جواز به معناى اعمّ و جواز به معناى اخصّ » مىكنند . جواز به معناى اعم يا اباحهء عامّه ، حرام نبودن چيزى است خواه واجب باشد يا مستحب يا مكروه يا مباح و امّا جواز به معناى اخصّ يا اباحهء خاصّه يك قسم خاص از احكام پنج‌گانهء تكليفى است و فقط صورتى را شامل مىشود كه فعل و ترك براى مكلّف از نظر شرع كاملًا مساوى باشد و هيچ كدام از آن دو بر ديگرى ترجيحى نداشته باشد . اين قسم از جواز در عرض چهار قسم ديگر از احكام تكليفى ( حرمت ، كراهت ، وجوب و استحباب ) قرار دارد .\r\n3 . اباحهء لااقتضايى و اقتضايى : اوّلى آنجاست كه فعل خالى از ملاك باشد و انگيزه‌اى در فعل يا ترك آن نباشد مانند برخى از تصرّفات غير ضرورى شخص در مال خود . دومى آنجاست كه نسبت به آزادى در عمل ملاك وجود داشته باشد ، يعنى تسهيل بر مكلّفين داراى مصلحت باشد ، مانند آزادى انسان در بهره‌بردارى از توانمندىهاى خود ! « 4 »\r\n\r\nاقسام و اصطلاحات مربوط به حكم وضعى :\r\nتا به حال آنچه گفتيم مربوط به حكم تكليفى بود و از اينجا راجع به اصطلاحات و اقسام حكم وضعى بحث مىشود .\r\nهمان گونه كه گذشت حكم وضعى نيز نوعى قرارداد شرعى است ولى جداى از احكام پنج‌گانهء تكليفى .\r\nبين احكام تكليفى و وضعى ارتباط وثيق وجود دارد و اين ارتباط به دو گونه ايجاد مىشود : 1 . گاهى حكم وضعى موضوع حكم تكليفى است مانند\r\n\r\n\r\n","description":"","footnote":"\r\n( 1 ) . بقره ، آيهء 187 .\r\n( 2 ) . معجم المصطلحات و الالفاظ الفقهيّه ، ج 1 ، ص 34 .\r\n( 3 ) . الفقه الاسلامى و ادلّته ، ج 1 ، ص 69 .\r\n( 4 ) . دروس فى علم الاصول ، ( الحلقة الثانية ) ، ص 16 .\r\n","page_name":" 433 ","page_number":433},
  {"content":"\r\n\r\n« زوجيّت » كه موضوع براى وجوب نفقه و احكام فراوان ديگرى است يا « ملكيّت » كه موضوع حرمت تصرف در مال غير است . 2 . گاه حكم وضعى از حكم تكليفى گرفته مىشود ، مانند انتزاع « جزئيّت » از وجوب خواندن سوره در نماز . « 1 »\r\nنوع اوّل از حكم وضعى ، مستقلًا از جانب شارع وضع مىشود ولى نوع دوم جعل مستقل ندارد و تنها از حكم تكليفى انتزاع مىشود . « 2 »\r\nدر تقسيمى ديگر حكم وضعى دو گونه است :\r\n1 . حكم وضعى امضايى : و آن حكمى است كه در ميان مردم قبل از شريعت اسلامى نيز وجود داشته و چون روشى خردمندانه بوده شارع نيز آن را تأييد كرده است مانند « مالكيّت » و « زوجيّت » .\r\n2 . حكم وضعى تأسيسى : و آن عبارت است از حكمى كه از سوى شارع بنيان‌گذارى شده است مانند « ولايت فقيه » .\r\nتقسيم حكم به تكليفى و وضعى در اصول اهل سنّت نيز آمده است :\r\nشاطبى گويد : حكم شرعى بر دو قسم است يكى آن چه به خطاب تكليف بازمىگردد كه منحصر در احكام پنج‌گانهء تكليفى است « 3 » و قسم ديگر احكام وضعى است كه آن نيز به پنج قسم بازمىگردد :\r\nاسباب ، شروط ، موانع ، صحّت و بطلان ، عزيمت و رخصت . « 4 »\r\n\r\nامّا اصطلاحاتى كه در اين بخش قابل ذكر است :\r\n\r\n1 - جزء ، شرط ، مانع و قاطع\r\nاگر حكم شرعى به موضوع مركّبى تعلّق پيدا كند ( موضوعى كه از اجزاى مختلف تشكيل شده است ) در اينجا به هر كدام از آن قسمت‌ها اصطلاحاً « جزء » مىگويند و همانگونه كه حكم به تمام عمل مركب تعلّق گرفته ، به هر يك از اجزا نيز به صورت ضمنى ، تعلّق گرفته است . به عنوان مثال : نماز از اجزاى مختلفى ( نيّت ، تكبيرة الاحرام ، ركوع ، سجود ، تشهد و . . . ) تشكيل يافته است ، بنابراين همانگونه كه خود نماز واجب است ، هر يك از اجزاى آن نيز به تبع وجوب نماز ، وجوب ضمنى پيدا مىكنند .\r\nو به آن چه خارج از حقيقت موضوع است ولى صحت عمل ، منوط به آن است « شرط » گويند ، چه مقدّم بر عمل باشد ( شرط مقدّم ) ، مانند وضو براى نماز و يا مقارن باشد ( شرط مقارن ) ، مانند قبله براى نماز و يا پس از عمل باشد ( شرط متأخر ) ، مانند غسل شبانهء زن مستحاضه نسبت به صحت روزهء او در روز گذشته .\r\nو به آن چه وجودش جلوگيرى از تأثير مقتضى صحّت عمل مىكند ، « مانع » مىگويند ، مانند لباسى كه از پوست حيوان حرام گوشت باشد براى نمازگزار . يا زينت طلا براى مردان كه مانع صحت نماز است .\r\nو به آن چه هيأت اتصالى عمل را بر هم مىزند و ميان اجزاى مركّب فاصله ايجاد مىكند « قاطع »\r\n\r\n\r\n","description":"","footnote":"\r\n( 1 ) . دروس فى علم الاصول ( الحلقة الثالثة ) ، ص 22 - 21 ؛ الاصول العامه ، ص 51 .\r\n( 2 ) . دروس فى علم الاصول ( الحلقة الثالثة ) ، ص 22 - 21 .\r\n( 3 ) . الموافقات ، ج 1 ، ص 109 .\r\n( 4 ) . همان مدرك ، ص 187 .\r\n","page_name":" 434 ","page_number":434},
  {"content":"\r\n\r\nمىگويند مانند خنده ؛ و گريه براى امور دنيا در نماز . « 1 »\r\n\r\n2 . سبب ، علّت ، مقتضى\r\nاگر امرى سبب تام براى حكم باشد به گونه‌اى كه حكم به طور قهرى بر آن مترتب گردد به آن « علّت » ، « سبب » و « موجب » حكم مىگويند ، ولى اگر امرى علّت ناقصه ( زمينه ) حكم باشد و در تأثير خود ، نياز به « وجود شرط » يا « فقد مانع » داشته باشد ، به آن « مقتضى » مىگويند ، مثلًا سرقت « مقتضى » براى وجوب اجراى حدّ است ولى بدون حصول تمام شرايط و فقد همهء موانع ، حد جارى نمىگردد .\r\nواژه « علّت » گاه در مقابل « حكمت » نيز به كار مىرود مثلًا گفته مىشود : عدم اختلاط مياه ( حفظ نسب و پيوند خانوادگى در افراد ) حكمت تشريع عدّه براى زن است نه علّت آن ، بر همين اساس « حكمت » در عين حال كه منشأ تشريع حكم است امكان دارد كه گاه حكم عام باشد و شامل بعضى موارد فقدان حكمت نيز بشود مثل اينكه حتّى در مواردى كه يقين به عدم اختلاط مياه داريم عدّه نگه داشتن براى زن مطلّقه واجب است . « 2 » مانند موردى كه شوهر يك سال يا بيشتر در سفر باشد كه نگه داشتن عدّه بعد از طلاق واجب است هر چند مسألهء تداخل مياه مطرح نيست .\r\nواژهء « سبب » نيز گاهى در مقابل « مباشر » به كار مىرود و موضوع احكام جزايى است . به عنوان مثال : كسى كه جرم به دست او انجام شده « مباشر » ناميده مىشود و كسى كه فرمان ارتكاب داده يا تشويق يا اكراه بر آن كرده « سبب » ناميده مىشود لذا به حسب قوت استناد به يكى از اين دو ، جريمهء عمل ( قصاص ، حدّ ، ديه و . . . ) گاه بر « مباشر » و گاه بر « سبب » تثبيت مىگردد .\r\n* * * \r\nحكم واقعى و ظاهرى :\r\nتقسيم مهم ديگرى در حكم وجود دارد ( اعمّ از حكم تكليفى و وضعى ) و آن عبارت است از تقسيم حكم به واقعى و ظاهرى .\r\nحكم واقعى حكمى است كه روى موضوع منهاى مسألهء « شك و ظن » رفته است ، مانند وجوب نماز و روزه ، و حكم ظاهرى حكمى است كه روى موضوع با توجّه به « شك و ظن » رفته است ، مانند حكمى كه به وسيلهء استصحاب يا برائت ثابت مىشود .\r\n\r\nاقسام حكم واقعى :\r\nحكم واقعى اوّلى و حكم واقعى ثانوى :\r\nاوّلى عبارت است از وظيفهء شرعى در حال اختيار و وضعيت عادى ، مانند وجوب وضو گرفتن براى خواندن نماز .\r\nدومى عبارت است از وظيفهء شرعى كه در حال اضطرار ، عسر ، حرج و ضرر و عناوين ثانويهء ديگر توسّط دليل معتبر شرعى ثابت شده باشد مانند تيمّم بجاى وضو براى كسى كه به هر دليلى توان وضو گرفتن را نداشته باشد .\r\n\r\n\r\n","description":"","footnote":"\r\n( 1 ) . ر . ك : نهاية الافكار ، ج 2 ، ص 411 .\r\n( 2 ) . الاصول العامة للفقه المقارن ، ص 311 .\r\n","page_name":" 435 ","page_number":435},
  {"content":"\r\n\r\n\r\nحكم ظاهرى و اقسام آن :\r\n\r\n1 . تقسيم حكم ظاهرى به اعتبار قرارداد شرعى\r\nحكم ظاهرى ناظر به واقع و حكم ظاهرى بدون نظر به واقع :\r\nاوّلى عبارت است از حكم ظاهرى كه در حوزهء اماره باشد مانند احكامى كه از حجيّت خبر واحد استنباط مىشود . به لحاظ اينكه طريقى براى كشف حكم شرعى واقعى مىباشد .\r\nدومى عبارت است از حكم ظاهرى كه در صورت شك به حكم واقعى و جهل به آن انشا شده باشد بدون اين كه طريق به واقع محسوب شود ، مانند حكم به طهارت چيزى بر اساس قاعدهء طهارت .\r\n\r\n2 . تقسيم حكم ظاهرى به اعتبار ترخيص و الزام\r\nحكم ظاهرى الزامى و حكم ظاهرى ترخيصى :\r\nاوّلى عبارت است از حكمى كه بواسطهء قاعدهء احتياط يا استصحاب تكليف ، حاصل شود .\r\nدومى عبارت است از حكمى كه بواسطهء اصل برائت ، اباحه ، حليّت و مانند آن به اثبات برسد .\r\n\r\n3 . تقسيم حكم ظاهرى به اعتبار دليل شرعى و عقلى\r\nحكم ظاهرى شرعى و حكم ظاهرى عقلى :\r\nاوّلى عبارت است از حكمى كه توسّط اصول عمليّه شرعيّه به اثبات برسد مانند وجوب اجتناب در شبهه تحريميّه بواسطهء احتياط شرعى .\r\nدومى عبارت است از حكمى كه بعنوان وظيفه عملى در مقام اطاعت به واسطهء حكم عقل تعيين شود ، مثل حكم به تخيير هنگام دوران امر بين محذورين . « 1 »\r\n\r\nاصطلاحات مربوط به مناصب فقها :\r\n\r\nالف ) فتوا ، حكم و قضا\r\n« فتوا » عبارت است از حكم كلّى الهى كه به نظر فقيه از ادلّهء معتبره استنباط شده باشد .\r\n« حكم » در برابر فتوا عبارت است از دستور اجرا يا تعيين مصداق يا موضوع ، زمان يا مكان براى حكم شرعى و همچنين الزام به فعل يا ترك بر اساس عناوين ثانويه و مصلحتى خاص در ظرف زمانى يا مكانى خاص نظير حكم به هلال ماه مبارك رمضان يا ماه ذى الحجّه از سوى حاكم شرعى براى مراسم روزه و حج .\r\n« قضا » عبارت است از رفع خصومت و برداشتن اختلاف و نزاع از ميان طرفين دعوا بر اساس تعيين وظيفهء شرعى .\r\n« قضا » در اصطلاح فقها يك معناى ديگرى نيز دارد كه در بخش چهارم تحت عنوان « ادا ، قضا و اعاده » خواهد آمد .\r\nگاهى واژهء « حكم » براى قضاوت نيز به كار مىرود چنان كه در روايت عمر بن حنظله تعبير به\r\n« فإنّي قد جعلته عليكم حاكماً » « 2 »\r\nشده در حالى كه در\r\n\r\n\r\n","description":"","footnote":"\r\n( 1 ) . دروس فى علم الاصول ( حلقهء ثالثة ) ، ج 1 ، ص 35 ؛ موسوعة الامام الخويى ، ج 44 ، ص 67 ؛ اصول الفقه ، ج 1 ، ص 250 .\r\n( 2 ) . وسائل الشيعة ، ج 18 ، باب 11 از ابواب صفات قاضى ، ح 1 .\r\n","page_name":" 436 ","page_number":436},
  {"content":"\r\n\r\nهمان مورد در روايت أبى خديجه تعبير\r\n« فإنّي قد جعلته عليكم قاضياً » « 1 »\r\nآمده است و روشن است كه هر دو تعبير به تفويض منصب قضاوت از سوى امام عليه السلام به فقها نظر دارد .\r\nدر قرآن نيز از « قضا » بارها به « حكم » تعبير شده است . از جمله در خطاب به داوود عليه السلام آمده است :  « يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ » .  « 2 »\r\nاين معنا براى حكم مطابق است با آن چه در كتب لغت آمده است . فيومى « حكم » را به قضاوت « 3 » و ابن منظور آن را به قضاوت به عدل « 4 » معنا كرده است .\r\n\r\nتفاوت حكم با فتوا :\r\nحكم با فتوا سه فرق دارد :\r\n1 . نحوهء بيان : فتوا عبارت است از بيان حكم كلّى براى عموم مثل فتوا بر اينكه مواد مخدّر براى همه مردم حرام است . كه خوشبختانه از مؤثّرترين فتواها در تاريخ معاصر است و اين نحوه از بيان را در اصطلاح علمى ، اعلام حكم به شكل « قضيّهء حقيقيه » مىگويند .\r\nو حكم حاكم عبارت است از دستور دادن به انجام و يا ترك كار مشخص مانند تحريم كالاهاى اسرائيلى براى مردم بخصوص در اين برهه زمانى خاص ، و به اين نحوه بيان در اصطلاح علمى ، بيان حكم به شكل « قضيّهء شخصيّه » گفته مىشود .\r\n2 . تطبيق : در فتواى فقهى تطبيق كردن حكم شرعى به مورد آن ، و تشخيص موضوع در اختيار مردم است ولى در مورد صدور حكم تطبيق آن ، به نظر حاكم است و مخاطبان حكم ، در رابطه با تطبيق هيچ‌گونه دخالتى ندارند مانند حكم حاكم به هلال ماه مبارك رمضان .\r\n3 . حجيّت : فتواى مجتهد فقط براى مقلّدين وى لازم الاجراست و حجّت شرعى به حساب مىآيد و امّا حكم و قضاوت حاكم شرعى اختصاص به مقلّد ندارد بلكه براى همهء مردمى كه در قلمرو خطاب قرار مىگيرند حجيّت دارد ، حتّى مجتهد ديگرى كه اعلم از آن حاكم باشد ، پس از صدور حكم با شرايط لازم ، بايد از آن تبعيت كند . و نقض حكم حاكم شرع جايز نيست . « 5 »\r\n\r\nب ) استفتا و افتا\r\n« استفتا » عبارت است از سؤال از مجتهد جامع الشرائط دربارهء حكم شرعى ، اعمّ از اين كه سؤال به صورت شفاهى باشد ، يا كتبى .\r\n« افتا » عبارت است از بيان حكم كلّى الهى يا بيان موضوعات مستنبطه « 6 » و يا بيان حكم جزئى به گونه‌اى كه بتوان آن را بيان حكم كلّى شرعى دانست .\r\nمانند اين كه فقيه بگويد : اين نماز باطل است ، چون\r\n\r\n\r\n","description":"","footnote":"\r\n( 1 ) . همان مدرك ، ح 6 .\r\n( 2 ) . ص ، آيهء 28 .\r\n( 3 ) . المصباح المنير ، مادّهء « حكم » .\r\n( 4 ) . لسان العرب ، مادّهء « حكم » .\r\n( 5 ) . موسوعة الامام الخويى ( تكملة المنهاج ) ، ج 41 ، ص 5 ؛ عروة الوثقى ، ج 1 ، مسألهء 57 .\r\n( 6 ) . انوار الفقاهة ، ج 1 ، ص 438 .\r\n","page_name":" 437 ","page_number":437},
  {"content":"\r\n\r\nهمراه با لباس از حيوان غير مأكول بوده است . در اين مثال هر چند حكم جزئى و شخصى بيان شده ولى بازگشت آن به بيان حكم كلّى است .\r\nموارد سه‌گانهء فوق در صورتى افتا خواهد بود كه آنها را خود فقيه استنباط كرده باشد و از سوى او اظهار شود ، بنابراين بيان حكم يا موضوع توسّط « غير فقيه » نقل فتواست و در اصطلاح به آن « مسأله گويى » مىگويند نه افتا .\r\nافتا دو گونه است : گاه ابتدايى است و گاه پس از استفتا و در جواب آن صورت مىگيرد كه بايد صدور آن از مرجع تقليد احراز گردد . لذا اگر جواب استفتا به صورت مكتوب باشد مُهر يا امضاى مرجع ، صدور آن فتوا را تصديق مىنمايد .\r\n\r\nشوراى فتوا :\r\nجمعى از فقهاى معاصر در اين اواخر به شوراى فتوا روى آورده‌اند . به اين ترتيب كه جمعى از آنها مىنشينند و پس از تبادل نظر و مشورت و بررسى كامل ادلّه ، فتوايى را به عنوان فتواى شورا ابراز مىدارند و به اطلاع عموم پيروان خود مىرسانند .\r\nگرچه اين مطلب تاكنون در ميان بزرگان فقهاى شيعه عملى نشده ولى منع شرعى براى آن وجود ندارد . زيرا مىدانيم مدرك اصلى مسألهء تقليد و فتوا ، بناى عقلا در مراجعهء به صاحبان تخصّص در هر رشته‌اى از رشته‌هاست و نيز مىدانيم كه امروز صاحب نظران و متخصّصان هر رشتهء علمى ، بسيارى از آراى خود را از طريق شورا ابراز مىكنند . مانند شوراهاى پزشكى ، اقتصادى ، سياسى و امثال آن .\r\nبنابراين مانعى ندارد كه در آراى فقهى از شورا كمك گرفته شود ، بلكه در بسيارى از موارد آراى مشورتى پخته‌تر ، منسجم‌تر و به واقعيت نزديك‌تر است .\r\nاضافه بر اين ، غالب مراجع تقليد در حوزه‌هاى علمى شيعه ، هر يك براى خود هيأت استفتائاتى دارند كه در واقع شورايى است از افراد نخبهء حوزه‌ها كه مرجع تقليد را براى تحقيق از منابع فقهى يارى مىدهند ، هر چند نظر نهايى با شخص مرجع تقليد است .\r\n\r\nج ) ولايت ، حكومت ، حسبه\r\n« ولايت » به معناى سرپرستى و صاحب اختيار بودن است كه مرتبهء بالاى آن براى پيامبر صلى الله عليه و آله و امامان معصوم عليهم السلام از سوى خداوند ثابت گرديده و براى فقيه مرتبه‌اى از آن قابل اثبات است . « 1 » چنان كه مرتبهء نازله‌اى از آن براى پدر و جدّ نسبت به اولاد ، ثابت مىباشد .\r\n« حكومت » بخشى از ولايت است و آن عبارت است از زمامدارى و سرپرستى در مورد نظم كشور اسلامى ، شهرها و روستاها ، حفظ مرزها و دفاع در مقابل دشمن و در يك سخن ، سرپرستى هر آن چه مربوط به نظام سياسى و اقتصادى جامعه و مصالح عامه آنان است كه با مشاركت مردم صورت\r\n\r\n\r\n","description":"","footnote":"\r\n( 1 ) . براى توضيح بيشتر به انوار الفقاهه ، كتاب البيع ، ج 1 ، ص 600 - 445 مراجعه شود .\r\n","page_name":" 438 ","page_number":438},
  {"content":"\r\n\r\nمىگيرد . « 1 »\r\n« حسبه » در لغت به معناى شمارش « 2 » آمده است و در اصطلاح فقهاى اهل سنّت عبارت است از :\r\n« به پا داشتن معروف و جلوگيرى از رواج فساد و زشتى در ميان جامعه ، كه با امر به معروف و نهى از منكر فرق‌هايى دارد . مهم‌ترين تفاوت از نظر برخى از آنان اين است كه امر به معروف و نهى از منكر وظيفه‌اى فردى است كه بر همگان واجب است ولى حسبه وظيفه‌اى است كه تنها بر جمعى كه از جانب حكومت و ولىّ امر تعيين مىشوند واجب مىشود .\r\nتفاوت ديگر اين است كه احراز موضوع منكر در نهى از منكر شرط وجوب است يعنى بدون آن نهى از منكر واجب نيست در حالى كه در حسبه آنچه واجب است جلوگيرى از منكر و فساد واقعى است بر همين اساس فحص و تفتيش از وجود يا عدم وجود منكر بر محتسبين جايز بلكه واجب است » . « 3 »\r\nو در اصطلاح فقهاى شيعه عبارت از امورى است كه شارع اسلام راضى به ترك آنها نيست و به هر نحوى بايد اقامه شود و بر زمين نماند و چون مسئول خاصّى ندارد بر حاكم شرع لازم است كه انجام آن را شخصاً يا به وسيلهء نائبان خود به عهده گيرد ، نظير تصدّى امور غايبين و قاصرين و محجورين مانند اطفال و ايتام و همچنين مبارزه با مفاسد اخلاقى و اجتماعى و نهى از منكر و امر به معروف ، و در واقع دايره حسبه نزد فقهاى اماميّه از دايره آن نزد فقهاى اهل سنّت گسترده‌تر است . « 4 »\r\n\r\nاصطلاحات فقها در بيان فتوا و احتياط :\r\nلازم نيست كه فقيه در همهء مسائل شرعى فتوا يا حكم داشته باشد ، زيرا در عين حال كه او ملكه استنباط را داراست ممكن است در برخى از وقايع به جهاتى نخواهد فتوا دهد لذا به احتياط روى مىآورد .\r\nبراى بيان فتوا و همچنين در مورد احتياط ، تعبيرات و اصطلاحات مختلف و متنوعى در كلمات فقها ديده مىشود . انتخاب هر يك از اين تعابير در پى اختلاف ادلّه و نحوهء برداشت فقيه مىباشد . در يك جا دلالت دليل بر حكم ، صريح و قاطع است و در جاى ديگر ، دليل حكم ، صراحتى ندارد هر چند از ظهور قوى برخوردار است و در جاى ديگر دليل حكم قوّت لازم را ندارد و احتمالى است ، براى هر كدام از اين موارد فقيه تعبير و اصطلاح مناسبى را پيدا مىكند و به كار مىبندد :\r\n\r\nالف ) اصطلاحات فقها در بيان فتوا\r\nهرگاه تعبيراتى از قبيل « لا يبعد » ( بعيد نيست ) ، « لا يخلو من قوّة » ( خالى از قوت نيست ) ، « على الاقوى » ( بنابر اقوى ) ، « الاحوط الاقوى » ( قول مطابق با احتياط كه قوى نيز هست ) ، « الاقرب »\r\n\r\n\r\n","description":"","footnote":"\r\n( 1 ) . أنوار الفقاهة ، كتاب البيع ، ج 1 ، ص 447 .\r\n( 2 ) . لسان العرب ، مادّهء « حسب » ؛ صحاح اللغه ، مادّهء « حسب » .\r\n( 3 ) . الاحكام السلطانيه ( ماوردى ) ، ص 240 ؛ الاحكام السلطانيه ( أبو يعلى ) ، ص 284 .\r\n( 4 ) . مكاسب شيخ انصارى ، ص 154 ؛ التنقيح ، ج 1 ، ص 423 .\r\n","page_name":" 439 ","page_number":439},
  {"content":"\r\n\r\n( نزديك‌تر به ادلّه ) ، « الاصح » ( قول صحيح‌تر ) ، « ظاهراً » و « على الظاهر » ( بنابر ظاهر ادلّه ) و « على الاظهر » ( بنابر آنچه به لحاظ ادلّه اظهر است ) و « على الاشبه » ( با قواعد فقهى سازگارتر است ) در كلمات فقها وجود داشت ، همگى فتوا محسوب مىگردد . « 1 »\r\nويژگى فتوا آن است كه مقلّد نمىتواند در آن ، به مجتهد ديگر رجوع كند ، زيرا رجوع به عالم ديگر با فرض اعلم بودن مرجع تقليد جايز نيست ، مگر آن كه مجتهد اعلم فتوايى در آن مسأله ابراز نكند .\r\n\r\nب ) اصطلاحات فقها در موارد احتياط\r\nدر كتب فقهى و رساله‌هاى عمليّه تعبيراتى براى موارد « احتياط » آمده است . احتياط در جايى است كه فقيه ابراز فتوا نمىكند و راه احتياط را براى خويش و مقلّدانش برمىگزيند .\r\n« احتياط » عبارت است از عمل كردن به گونه‌اى كه يقين پيدا شود كه به وظيفهء واقعى عمل شده است .\r\nاحتياط گاه مستلزم تكرار عمل است ، مانند اين كه از روى احتياط نماز را قصر و تمام بخواند و گاه مستلزم تكرار نيست مثل اين كه احتياطاً در نماز اذان و اقامه بگويد .\r\nلازم به ذكر است كه احتياط در فتوا با فتواى به احتياط فرق مىكند چرا كه فتواى به احتياط خود نوعى فتواست ، لذا در موارد فتواى به احتياط ، مقلّد نمىتواند رجوع به مجتهد ديگر بنمايد . « 2 » مثل اين كه بدانيم يكى از اين دو لباس نجس است فقيه بر اساس وجوب احتياط در شبهات محصوره فتوا به احتياط و وجوب اجتناب از هر دو لباس در نماز مىدهد .\r\nتعبيراتى كه در مورد احتياط به كار مىرود سه گونه است : 1 . احتياط مستحب 2 . احتياط واجب 3 . احتياط مطلق بدون قيد واجب و مستحب كه عملًا به دو قسم اوّل برمىگردد ، زيرا در واقع يا مستحب است يا واجب .\r\nاحتياط مستحب : جايى است كه قيد « استحبابى » يا « مستحب » يا قرينه‌اى ديگر كه دال بر استحباب است ، نظير « الاولى و الاحوط كذا » « 3 » همراه احتياط ذكر شود و يا احتياط مطلقى باشد كه قبل يا بعد از آن فتوايى بر خلاف باشد . مثل اين كه گفته شود احتياط آن است كه تسبيحات اربعه سه بار خوانده شود هر چند يك بار هم كفايت مىكند . يا اين كه احتياط را بعد از اين فتوا ذكر كنند .\r\nبه جز تعبيرات فوق ، تعبيرات ديگرى وجود دارد كه برخى آن را دالّ بر « احتياط استحبابى » گرفته‌اند . « 4 » مانند جواز همراه با اشكال ( يجوز على اشكال ) جواز همراه با تأمّل ( يجوز على تأمّل ) ، ولى اين اصطلاح مسلّم نيست .\r\nدر احتياط استحبابى ، عمل مقلّد به احتياط شايسته است ولى واجب نيست ، و جاى رجوع به مجتهد ديگر هم نيست .\r\nاحتياط واجب در جايى است كه صريحاً قيد\r\n\r\n\r\n","description":"","footnote":"\r\n( 1 ) . الاصطلاحات الفقهيّه فى الرسائل العمليّه ، ص 156 .\r\n( 2 ) . تعليقهء بر منهاج الصالحين ( شهيد صدر ) ، ج 1 ، ص 16 .\r\n( 3 ) . تحرير الوسيله ، ج 1 ، ص 13 .\r\n( 4 ) . منهاج الصالحين ، ( آية اللَّه خويى ) ، ج 1 ، ص 13 .\r\n","page_name":" 440 ","page_number":440},
  {"content":"\r\n\r\n« وجوبى » يا « واجب » همراه احتياط آمده باشد يا احتياط مطلقى باشد كه قبل يا بعد از آن فتوايى بر خلاف نباشد .\r\nدر موارد احتياط واجب ، وظيفهء مقلّد آن است كه يكى از دو كار را انجام دهد : يا به احتياط عمل نمايد و يا به فتواى مجتهدى كه از نظر علمى پايين‌تر از مجتهد اعلم ولى بالاتر از مجتهدهاى ديگر است ( فالأعلم ) رجوع كند .\r\n\r\nاصطلاحات فقها در ارتباط با انجام تكاليف :\r\n\r\nالف ) اطاعت و عصيان ، انقياد و تجرّى\r\n« اطاعت » عبارت است از اينكه مكلّف طبق امر و نهى پروردگار رفتار نمايد ، يعنى عملى را كه واجب يا مستحب است بجا آورد و حرام و مكروه را ترك كند .\r\n« عصيان » آن است كه مكلّف ، خدا را نافرمانى كند . يعنى واجب را ترك كند يا حرام را مرتكب گردد ، كه به آن « معصيت » نيز مىگويند . ( با ترك مستحب و انجام مكروه ، معصيت تحقّق نمىيابد )\r\n« انقياد » يك امر قلبى است كه در جايى به كار مىرود كه انسان كارى را با علم يا گمان آن كه واجب يا مستحب است انجام دهد ولى در واقع واجب يا مستحب نباشد يا عملى را به حساب آن كه حرام يا مكروه است ترك كند ولى در واقع چنين نباشد .\r\nچنين شخصى گرچه اطاعت امر و نهى واقعى خدا نكرده ولى انقياد خود را در برابر او نشان داده و در خور تقدير است .\r\n« تجرّى » بر كارى اطلاق مىشود كه با علم يا به گمان وجوب ، ترك شود ولى در واقع واجب نباشد .\r\nمانند آن كه به گمان آخر ماه مبارك رمضان و گمان اين كه روزه در اين روز واجب است ، روزه ترك شود بعد مشخص شود كه عيد فطر بوده و روزه‌خوارى او به جا بوده است . يا كارى با علم و گمان حرمت ، انجام شود مانند آن كه شخص مايعى را به حساب اين كه شراب است بنوشد . بعد روشن شود شراب نبوده ، چنين شخصى در خور نكوهش است چرا كه نه فقط نيّت عصيان داشته بلكه اعمالى را هم بر اين نيّت مترتب كرده است ، ولى مخالفتى با حكم خدا در واقع نكرده .\r\nبعضى از بزرگان تجرّى را حرام مىدانند و بعضى در حد يك مكروه مىشمارند .\r\n\r\nب ) امتثال و اجزا\r\n« امتثال » بجا آوردن عمل مطلوب پروردگار با انگيزهء تقرّب الهى است و « اطاعت » صرف پيروى نمودن از اوامر و نواهى خداوند است اعمّ از آن كه قصد قربت همراه عمل باشد يا نباشد .\r\nهمانگونه كه امتثال در واجبات تعبّدى قابل تصوير است ، در واجبات توصلى نيز قابل تصوير است ، زيرا ممكن است مكلّف واجب توصلى را نيز با انگيزهء قرب الهى انجام دهد .\r\n* * * امتثال داراى اقسامى است :\r\n1 . امتثال تفصيلى : و آن در جايى است كه مورد\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nتكليف براى مكلّف روشن و مشخص باشد و اجمالى در آن يا در شرايط و اجزاى آن نباشد و آن بر دو گونه است :\r\nالف ) امتثال تفصيلى قطعى كه مكلّف آن را با علم و قطع مىشناسد و انجام مىدهد .\r\nب ) امتثال تفصيلى ظنّى كه با حجّت معتبر براى مكلّف روشن شده است و به انجام آن مىپردازد .\r\n2 . امتثال اجمالى : و آن در جايى است كه مورد تكليف نامشخص باشد و مردّد ميان دو چيز يا بيشتر باشد ولى اصل تكليف قطعى و مسلّم است . مانند آن كه شخصى سمت قبله را نداند ، كه بايد ناچار به چهار طرف نماز بخواند تا تكليف واقعى قطعى را مراعات كرده باشد و به مجموعهء نمازهاى او امتثال اجمالى اطلاق مىشود .\r\n3 . امتثال احتمالى : و آن در جايى است كه اصل تكليف قطعى نباشد ، گرچه متعلق آن معلوم است ( عكس صورت سابق ) مانند اين كه انسان احتمال مىدهد نماز قضا بر ذمهء او هست و آن را بجا مىآورد . در اين مثال متعلّق تكليف مشخص است و مردّد ميان دو چيز نيست ولى چون اصل تكليف به قضاى نماز به صورت احتمال مطرح است ، بنابراين انجام آن ، امتثال احتمالى نام دارد . « 1 »\r\n« اجزا » در لغت به معناى كفايت است « 2 » و در اصطلاح فقها عبارت است از انجام تكليف به گونه‌اى كه مقصود شارع حاصل شود و تكليف از عهدهء مكلّف برداشته شود به گونه‌اى كه قضا و اعاده لازم نباشد .\r\nدر مبحث اجزا سه مسأله مطرح مىگردد :\r\n1 . اجزاى هر امرى نسبت به همان امر .\r\n2 . اجزاى امر اضطرارى مانند نماز با تيمم نسبت به امر اختيارى يعنى نماز با وضو .\r\n3 . اجزاى امر ظاهرى مانند نماز با طهارت استصحابى و كفايت آن از نماز با طهارت واقعى . « 3 »\r\n\r\nج ) صحّت ، فساد و بطلان\r\nاين سه اصطلاح در هر دو بخش عبادات و معاملات به كار مىرود .\r\nدر اصطلاح فقها « صحت » در باب عبادات عبارت است از كيفيتى كه سبب سقوط تكليف ( اعاده و قضا ) از عهدهء مكلّف مىشود و « فساد » نقطهء مقابل آن است و در باب عقود و ايقاعات ، « صحيح » آن است كه داراى اثرى كه از آن انتظار مىرود ، باشد مانند معامله‌اى كه سبب نقل و انتقال ثمن و مثمن است و فساد نقطهء مقابل آن است .\r\nقابل ذكر است كه بعضىها نظير محقّق خراسانى معتقدند كه بين معناى اصطلاحى صحت و فساد و معناى لغوى آن فرقى نيست چرا كه صحت و فساد همان تماميّت و عدم تماميّت است ، يعنى اگر عمل ، از نظر اجزا و شرايط و فقد موانع كامل باشد ، عمل صحيح خواهد بود ولى اگر برخى از اجزا يا شرايط آن ناقص باشد ، عمل فاسد و باطل است و اين همان\r\n\r\n\r\n","description":"","footnote":"\r\n( 1 ) . اصطلاحات الاصول ( آية اللَّه على مشكينى ) ، ص 73 .\r\n( 2 ) . كفاية الاصول ، ج 1 ، ص 125 .\r\n( 3 ) . همان مدرك ، ص 128 - 127 .\r\n","page_name":" 442 ","page_number":442},
  {"content":"\r\n\r\nمعناى لغوى صحت و فساد است . « 1 »\r\nاين نكته نيز قابل توجّه است كه صحت و فساد امرى نسبى است و ممكن است يك عمل نسبت به كسى صحيح و نسبت به كسى ديگر فاسد به حساب آيد مثلًا نماز نشسته نسبت به كسى كه قادر بر ايستادن است باطل و نسبت به عاجز از آن ، صحيح مىباشد .\r\nحنفيه گفته‌اند : معاملهء باطل و فاسد با يكديگر فرق دارد . باطل آن است كه اصل آن تشريع نشده است مثل بيع معدوم . فاسد آن است كه اصل آن تشريع شده ولى به خاطر وصفى ممنوع شده است ، مثل بيع ربوى . « 2 »\r\n\r\nد ) ادا ، قضا و اعاده\r\nدر ارتباط با انجام تكليف سه اصطلاح ديگر نيز وجود دارد كه در اين قسمت به آنها پرداخته مىشود :\r\nواژهء « ادا » در لغت ، به معناى رساندن ، پيوند دادن ، بجا آوردن است . « 3 » اداى دين ، ايصال و رساندن دَيْن و بدهكارى به صاحب آن است « 4 » و در اصطلاح ، « ادا » به معناى بجا آوردن عمل در وقت است . در مقابل « قضا » كه اصطلاحاً عبارت است از انجام عمل در خارج وقت . البتّه قابل ذكر است كه دو اصطلاح ادا و قضا در واجبات موقّت جريان دارد يعنى اگر واجب موقّت در وقت مقرّرش انجام گردد ، « ادا » بر آن اطلاق خواهد شد ولى اگر در وقت خود انجام نشود چه عمداً ترك شده باشد و چه سهواً و در خارج وقت انجام شود ، به آن « قضا » مىگويند .\r\nاين نكته نيز قابل توجّه است كه « ادا » در استعمالات فقها گاهى به همان معناى لغوى مىآيد و در مطلق انجام وظيفه خواه در وقت يا خارج وقت استعمال مىشود .\r\n« اعاده » عبارت است از تكرار كردن عمل براى بار دوم يا بيشتر ، اعم از اين كه در وقت مقرّر انجام پذيرد ( اعاده به صورت ادا ) يا در خارج وقت ( اعاده به صورت قضا ) . براى اعاده سه مورد مىتوان بيان كرد كه در برخى از اين موارد اعادهء عمل ، واجب و در برخى مستحب است :\r\n1 . اعاده به جهت يقين به بطلان عمل سابق .\r\nمانند اين كه نمازگزار متوجّه شود كه نمازش را بدون وضو خوانده است و آن را براى بار دوم اعاده نمايد ، در اين صورت اعادهء نماز ( چه در وقت و چه در خارج وقت ) واجب است .\r\n2 . اعاده به جهت احتمال بطلان عمل سابق .\r\nمانند اين كه احتمال بدهد عمل سابق او خللى داشته در اين صورت گاه اعاده واجب است مانند موارد « شبههء محصوره » مثل اين كه نمازگزار يقين دارد يكى از دو لباس او نجس است در اين صورت وقتى نماز را در يكى از دو لباس بخواند ، در ديگرى نيز بايد نماز را تكرار كند . و گاه اعاده مستحب است\r\n\r\n\r\n","description":"","footnote":"\r\n( 1 ) . كفاية الاصول ، ج 1 ، ص 182 .\r\n( 2 ) . القواعد ابن لحّام ، ص 153 ؛ روضة الناظر ، ج 1 ، ص 183 .\r\n( 3 ) . فرهنگ لاروس ، مادّهء « اداء » .\r\n( 4 ) . مجمع البحرين ، مادّهء « أدى » .\r\n","page_name":" 443 ","page_number":443},
  {"content":"\r\n\r\nمانند اين كه بعد از نماز شك مىكند كه وضو گرفته يا نه ، البتّه به حكم قاعده فراغ نماز او صحيح است ، ولى احتياط آن است كه نماز را با وضو اعاده كند .\r\n3 . اعاده با يقين به صحت عمل سابق . مانند اعاده نمودن نماز به صورت جماعت پس از انجام آن به صورت فُرادى . و همچنين اعادهء نماز به عنوان امام جماعت پس از انجام آن چه به صورت جماعت يا فرادى . « 1 »\r\n* * * \r\nمنابع و مآخذ\r\n1 . اجود التقريرات ، تقريرات درس آية اللَّه نايينى ، مقرّر آية اللَّه سيّد أبو القاسم خويى ، مؤسّسهء مطبوعات دينى ، سال 69 .\r\n2 . الاحكام السلطانيه ، ابى يعلى محمّد بن حسين فراء ، دفتر تبليغات اسلامى قم .\r\n3 . الاحكام السلطانيه ، على بن محمّد ماوردى ، دفتر تبليغات اسلامى قم .\r\n4 . الإحكام فى اصول الأحكام ، على بن محمّد آمدى ، دار الكتاب عربى ، چاپ دوم ، 1406 ق .\r\n5 . احكام القرآن ، احمد بن على جصّاص ، دار الكتاب العربى ، بيروت ، چاپ اوّل ، 1406 ق .\r\n6 . اصطلاحات الاصول ، آية اللَّه على مشكينى ، دفتر نشر الهادى ، چاپ ششم ، 1374 ش .\r\n7 . الاصطلاحات الفقهيّه فى الرسائل العمليّة ، شيخ ياسين عيسى العاملى ، دار البلاغه ، بيروت ، چاپ اوّل ، 1413 ق .\r\n8 . الاصول العامة للفقه المقارن ، محمّد تقى حكيم ، دار الاندلس .\r\n9 . اصول الفقه ، محمّد رضا مظفر ، انتشارات المعارف الاسلامية ، تهران ، چاپ دوم ، 1386 ق .\r\n10 . أنوار الفقاهة ، آية اللَّه ناصر مكارم شيرازى ، مدرسة الامام امير المؤمنين عليه السلام ، چاپ دوم ، 1413 ق .\r\n11 . التبيان فى تفسير القرآن ، محمّد بن الحسن الطوسى ( شيخ طوسى ) ، دار إحياء التراث العربى .\r\n12 . تحرير الوسيله ، امام خمينى قدس سرّه ، مؤسّسهء انتشارات دار العلم ، قم ، چاپ نهم ، 1380 ش .\r\n13 . التعريفات ، على بن محمّد جرجانى ، دار الكتاب العربى ، چاپ اوّل ، 1405 ق .\r\n14 . تنقيح العروة الوثقى ، على غروى تبريزى ، مؤسّسهء آل البيت ، چاپ دوم .\r\n15 . حاشيهء رد المختار على الدرّ المختار ، ابن عابدين ، دار الفكر ، بيروت ، 1415 ق .\r\n16 . دروس فى علم الاصول ، شهيد سيّد محمّد باقر صدر ، انتشارات اسماعيليان ، چاپ دوم ، 1408 ق .\r\n17 . دليل السالك للمصطلحات و الاسماء فى فقه مالك ، دكتر حمدى عبد المنعم شلبى ، مكتبة ابن سينا ، قاهره ، چاپ اوّل ، 1990 م .\r\n18 . رسائل فقهيه ، شيخ مرتضى انصارى ، المؤتمر العالمى لذكرى المئويه الثانية لميلاد الشيخ الانصارى ، چاپ اوّل ، 1414 ق .\r\n19 . روضة الناظر ، عبد اللَّه بن احمد بن قدامه ، دار المطبوعات العربيه ، بيروت ، لبنان .\r\n20 . عروة الوثقى ، سيّد محمّد كاظم طباطبايى يزدى ، مكتبة العلميّة الاسلاميّه ، تهران .\r\n21 . فرهنگ لاروس ، مؤسّسهء انتشاراتى امير كبير ، 1367 ش .\r\n\r\n\r\n","description":"","footnote":"\r\n( 1 ) . الفقه على المذاهب الاربعة و مذهب اهل البيت عليهم السلام ، ج 1 ، ص 572 .\r\n","page_name":" 444 ","page_number":444},
  {"content":"\r\n\r\n22 . الفقه الاسلامى و ادلّته ، وهبة الزحيلى ، دار الفكر ، دمشق سوريه ، چاپ چهارم ، 1418 ق .\r\n23 . الفقه على المذاهب الاربعه و مذهب اهل البيت عليهم السلام ، سيّد محمّد غروى و شيخ ياسر مازح ، منشورات دار الثقلين ، بيروت ، چاپ اوّل ، 1419 ق .\r\n24 . القواعد ، ابن لحام ، دار الحديث ، قاهره ، چاپ اوّل ، 1415 ق .\r\n25 . كشف الغطاء ، شيخ جعفر كاشف الغطا ، مكتب الاعلام الاسلامى ، چاپ اوّل ، 1422 ق .\r\n26 . كفاية الاصول ، انتشارات علميّهء اسلاميّه ، خط طاهر خوشنويس .\r\n27 . لسان العرب ، ابن منظور ، دار احياء التراث العربى ، چاپ اوّل ، 1408 ق .\r\n28 . لغت نامهء دهخدا ، على اكبر دهخدا ، انتشارات دانشگاه تهران .\r\n29 . مجمع البحرين ، فخر الدين طريحى ، كتابفروشى ( مصطفوى ) بوذرجمهرى .\r\n30 . مجمع البيان فى تفسير القرآن ، أبو على فضل بن حسن طبرسى ، دار احياء التراث العربى ، بيروت .\r\n31 . المحصول فى علم أصول الفقه ، فخر رازى ، مؤسّسة الرساله ، بيروت ، چاپ سوم ، 1418 ق .\r\n32 . المحلّى بالآثار ، ابن حزم اندلس ، دار الكتب العلميّه ، بيروت ، 1408 ق .\r\n33 . مصباح الفقيه ، آقا رضا همدانى ، المؤسّسة جعفرية لاحياء التراث ، قم ، چاپ اوّل ، 1418 ق .\r\n34 . مصباح المنير ، فيّومى .\r\n35 . المعالم الجديده ، شهيد سيّد محمّد باقر صدر ، مكتبة النجاح ، طهران ، چاپ دوم ، 1395 ق .\r\n36 . معجم المصطلحات و الالفاظ الفقهيّه ، محمود عبد الرحمن عبد المنعم ، دار الفضيلة ، قاهره .\r\n37 . مفردات راغب ، دار الكتب العلميّة ، قم ، ايران .\r\n38 . المكاسب ، شيخ مرتضى انصارى ، المؤتمر العالمى ، چاپ اوّل ، 1414 ق .\r\n39 . منهاج الصالحين ، آية اللَّه سيّد أبو القاسم خويى ، چاپ مهر قم ، چاپ 28 ، 1410 ق .\r\n40 . منهاج الصالحين ، سيّد محسن حكيم با تعليقات شهيد سيّد محمّد باقر صدر ، دار التعارف بيروت ، چاپ دوم ، 1369 ق .\r\n41 . منية الطالب فى شرح المكاسب ، تقريرات آية اللَّه ميرزا حسين نايينى ، مقرّر موسى خوانسارى ، مؤسّسة النشر الاسلامى ، چاپ دوم ، 1424 ق .\r\n42 . الموافقات فى اصول الشريعه ، أبو إسحاق شاطبى ، دار المعرفة بيروت .\r\n43 . موسوعة الامام الخويى ، مؤسّسهء احياء آثار الامام الخويى ، ايران ، قم .\r\n44 . الموسوعة الفقهيّه ، وزارة الاوقاف و الشئون الاسلاميّه ، كويت ، چاپ اوّل ، 1420 ق .\r\n45 . موسوعهء مصطلحات اصول الفقه عند المسلمين ، دكتر رفيق العجم ، مكتبة لبنان ناشرون ، چاپ اوّل ، 1998 م .\r\n46 . الميزان فى تفسير القرآن ، علّامهء طباطبايى ، انتشارات اسماعيليان ، قم ، چاپ دوم ، 1390 ، ق .\r\n47 . نهاية الافكار ، ضياء الدين عراقى ( محمّد تقى بروجردى ) ، جامعهء مدرّسين حوزهء علميّهء قم .\r\n48 . نهاية الاصول ، تقريرات آية اللَّه حاج آقا حسين بروجردى ، نشر تفكر ، چاپ اوّل ، 1415 ق .\r\n49 . نهاية الوصول إلى علم الأصول ، علّامهء حلّى ، با تحقيق شيخ ابراهيم بهادرى ، مؤسّسهء امام صادق عليه السلام ، قم ، چاپ اوّل ، 1425 ق .\r\n50 . وسائل الشيعة ، شيخ حرّ عاملى ، المكتبة الاسلاميّه ، چاپ دوم ، 1383 ق .\r\n\r\n","description":"","footnote":"","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n\r\n\r\n14 - ساختار و طبقه‌بندى فقه اسلامى\r\nساختار فقهى اماميّه\r\nساختار فقهى اهل سنّت\r\n\r\n","description":"","footnote":"","page_name":" 447 ","page_number":447},
  {"content":"\r\n . \r\n","description":"","footnote":"","page_name":" 448 ","page_number":448},
  {"content":"\r\n\r\nساختار و طبقه‌بندى فقه اسلامى\r\n\r\nپيشگفتار :\r\nمىدانيم هر علمى از مسائل گوناگونى تشكيل شده كه داراى قدر جامعى از نظر موضوع يا نتيجه و هدف است و براى اين كه آن علم براى محقّقان و نوآموزان قابل استفاده باشد ، بزرگان آن علم ، مسائل آن را دسته‌بندى مىكنند هر گروه از مسائل را كه رابطه نزديكترى با هم دارند ، در يك فصل جاى مىدهند ، سپس سعى مىكنند كه بين فصول ، ترتيب منطقى مقبولى ايجاد كنند تا فراگيرى آن علم ، آسان شود .\r\nاين قاعده شامل تمام علوم دينى و تجربى و رياضى و انسانى مىشود و علم فقه نيز از اين قاعده مستثنا نيست .\r\nاز زمان‌هاى قديم ، فقها كوشيدند مسائل فقه را طبقه‌بندى محدودى كنند و با اختلاف سليقه‌اى كه داشتند تقسيمات گوناگونى براى مسائل فقهى فراهم شد .\r\nفقهاى اهل سنّت راه‌هايى براى خود انتخاب كردند و فقهاى اماميّه نيز طرق ديگرى را برگزيدند كه در بعضى از موارد شباهت زيادى با هم دارد .\r\nشايان توجّه است كه به طبقه‌بندى بحث‌هاى فقهى از دو زاويه مىتوان نگاه كرد :\r\n1 . دسته‌بندى در درون هر باب .\r\n2 . دسته‌بندى ميان باب‌هاى مختلف فقه .\r\n\r\nساختار فقهى اماميّه :\r\nدر اينجا نخست به سراغ كهن‌ترين دسته‌بندىها در فقه اماميّه مىرويم :\r\nمرحوم كلينى در كتاب معروف كافى در دو جلد اوّل به مسائل اعتقادى و اخلاقى پرداخته كه به اصول كافى معروف است ولى در پنج جلد بعد به جمع‌آورى اخبار فقهى و دسته‌بندى آنها پرداخته و هر گروه را در بابى ذكر كرده است ، به اين ترتيب :\r\n1 . ابواب عبادات كه مشتمل بر كتاب طهارت ، صلاة ، زكات ، صدقه ، خمس ، صيام ، حج و جهاد است .\r\n2 . ابواب معيشت كه شامل كتاب‌هاى دَيْن ، كفالت ، حواله ، مكاسب ، تجارت و بيع ، لقطه ، رهن ، عاريه ،\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nوديعه ، مضاربه ، اجاره ، صلح ، مزارعه ، احياى موات و شفعه است .\r\n3 . ابواب نكاح كه شامل احكام مربوط به ازدواج ، طلاق و لعان است و در ذيل اين ابواب ، احكام عتق ، تدبير ، كتابت ، صيد و ذبائح ، اطعمه و اشربه و زيّ و تجمّل را بيان مىكند .\r\n4 . ابواب وصايا و مواريث و احكام آنهاست .\r\n5 . ابواب حدود و ديات و قضا و شهادات .\r\nو در ذيل آن احكام ايمان و نذر و كفّارات را نيز بيان مىكند .\r\nدسته‌بندى مرحوم كلينى در كتاب كافى با توجّه به مقام والاى او ، تأثير عميقى در جمعى از فقهاى بعد از ايشان گذارده و همان شيوه را در كتب فقهى خود اعمال كرده‌اند :\r\nگروه اوّل ، از جمله قاضى ابن براج نويسندهء كتاب مهذّب و جواهر الفقه و سيّد أبو المكارم ابن زهره در كتاب غنيه و شيخ طوسى در مبسوط و تهذيب و استبصار نيز تقريبا همين راه را با مختصر تفاوتى پيموده‌اند .\r\nگروه دوم از فقها مانند صدوق در كتاب من لا يحضره الفقيه بعد از عبادات به طرح بحث‌هاى قضا و شهادات پرداخته‌اند . سپس به سراغ بخشى از مسائل اقتصادى و احكام معاملات رفته‌اند ، آنگاه به احكام صيد و ذباحه و احكام ايمان و نذور و كفّارات و به دنبال آن احكام نكاح و طلاق و بحث‌هاى وابسته به آن مانند ايلاء و ظهار و لعان و سپس احكام حدود و ديات و سرانجام احكام وصيّت و مواريث پرداخته‌اند .\r\nگروه سوم ، كسانى هستند كه مانند شيخ طوسى در كتاب نهايه ، رفتار كرده‌اند . او نخست به سراغ ابواب عبادات مىرود و در مرحلهء بعد به سراغ ابواب ديون و كفارات و شهادات و قضا . در مرحلهء سوم به سراغ ابواب معيشت مانند مكاسب ، متاجر ، شركت ، مضاربه و امثال آن و به دنبال آن ، مباحث مربوط به نكاح ، طلاق ، ايمان ، نذور ، وصايا و مواريث رفته و در پايان كتاب را با احكام حدود ، ديات و قصاص ختم كرده است .\r\nگروه چهارم فقهايى هستند كه تنظيم ابواب فقه را به سبك محقّق حلّى در كتاب شرايع الاسلام پذيرفته‌اند .\r\nمحقّق در كتاب خود ، نخست ابواب عبادات را بيان مىكند و بعد ابواب معيشت و به تعبيرى ديگر ، مسائل اقتصادى و مالى ، سپس به سراغ احوال شخصيه مانند طلاق ، نكاح و ابواب مربوط به آن مىرود و آنگاه به احكام ايْمان ، نذور ، اطعمه و اشربه و مواريث مىپردازد و در بخش آخر ، قضا ، شهادت ، حدود ، تعزيرات ، قصاص و ديات را بيان مىكند .\r\nو در واقع او تمام فقه را به چهار بخش تقسيم مىكند . بخش اوّل عبادات است كه شامل ده كتاب مىشود :\r\nطهارت كه شامل وضو و غسل و تيمم نيز مىشود ، صلاة ، زكات ، خمس ، صوم ، اعتكاف ، حج ، عمره ، جهاد و امر به معروف و نهى از منكر .\r\nبخش دوم ، عقود را تشكيل مىدهد كه قراردادى در ميان دو يا چند نفر است و در 19 كتاب تنظيم شده است ؛ تجارت ، رهن ، مفلّس ، حجر ، ضمان ( حواله و كفالت در ضمن ضمان ذكر شده است ) صلح ، شركت ،\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nمضاربه ، مزارعه و مساقات ، وديعه ، عاريه ، اجاره ، وكالت ، وقف و صدقات ، سكنى و حبس ، هبات ، سبق و رمايه ، وصيت و نكاح .\r\nبخش سوم ايقاعات است كه مبتنى بر انشاى يك نفر مىباشد و آن 10 كتاب است : طلاق ، خلع و مبارات ، ظهار ، ايلا ، لعان ، عتق ، تدبير و مكاتبه و استيلاد ، اقرار ، جعاله ، أَيمان و نذر .\r\nالبتّه بعضى از كتاب‌هايى كه در بالا آمده در واقع جزء عقود است مانند مكاتبه كه چون در كنار تدبير قرار گرفته جزء ايقاعات است و به عنوان ايقاعات شمرده شده همان گونه كه استيلاد كه نه عقد است و نه ايقاع به عنوان ملحقات تدبير شمرده شده است ، در حالى كه جزء احكام ( مربوط به بخش چهارم ) است .\r\nو امّا جعاله چون در عقد بودن آن گفتگوست و محقق حلّى آن را جزء عقود نمىداند در اين بخش آورده است .\r\nو امّا بخش چهارم كه احكام است از دوازده كتاب تشكيل مىشود :\r\nصيد و ذباحه ، اطعمه و اشربه ، غصب ، شفعه ، احياى موات ، لقطه ، فرائض ، قضا ، شهادات ، حدود و تعزيرات ، قصاص و ديات .\r\nبا توجّه به اينكه تقسيمات مرحوم محقّق حلّى تقسيم مطلوب و قابل ملاحظه‌اى است بسيارى از فقهايى كه بعد از ايشان روى كار آمده‌اند تقسيم مزبور را پذيرفته و در كتاب‌هاى خود از آن پيروى كرده‌اند اعم از كتاب‌هايى كه به عنوان شرح بر شرايع نوشته شده مانند مسالك الافهام و جواهر الكلام و كتاب‌هاى ديگرى كه شرح شرايع نيست ولى در سايهء همان تقسيمات حركت مىكنند تا آنجا كه مرحوم محمّد بن مكّى عاملى معروف به شهيد اوّل متوفّاى قرن هشتم در كتاب قواعد خود به توجيه اين اقسام چهارگانه پرداخته و مىگويد :\r\n« وجه انحصار كتب فقهى در « عبادات » و « عقود » و « ايقاعات » و « احكام » اين است كه هدف حكم شرعى يا آخرت است و يا امور دنيوى ، اوّلى عبادات را تشكيل مىدهد و دومى بر دو قسم است يا نياز به انشا دارد يا نه ، آنچه نياز به انشا ندارد احكام ناميده مىشود و آنچه نياز به انشا دارد يا در ميان دو شخص حقيقى يا حقوقى است كه عقود ناميده مىشود و يا تنها به يك شخص قائم است كه ايقاعات ناميده مىشود » . « 1 »\r\nمرحوم سيّد جواد عاملى در كتاب مفتاح الكرامه در آغاز كتاب المتاجر بعد از آنكه اقسام چهارگانهء محقّق حلّى را ذكر مىكند ، مىافزايد : « مىتوان اين اقسام چهارگانه را به صورت ديگرى مطرح كرد : اوّل عبادات دوم عادات سوم معاملات و چهارم سياسات ، زيرا مقصود از احكام فقهى يا نظم نشئهء اوّلى ( دنيا ) است و يا نشئهء اخرى و يا هر دو است .\r\nاگر تنها مقصود نشئهء آخرت باشد عبادات را تشكيل مىدهد و اگر مقصود نشئهء اولى باشد اگر هدف آن بقاى شخص يا نوع است عادات را تشكيل مىدهد و اگر مصالح مالى باشد معاملات است و اگر هر دو باشد سياسات است .\r\n\r\n\r\n","description":"","footnote":"\r\n( 1 ) . قواعد ، ج 1 ، ص 30 .\r\n","page_name":" 451 ","page_number":451},
  {"content":"\r\n\r\nو هدف نهايى ( نه هدف‌هاى نخستين كه در بالا آمد ) در هر صورت ( خواه تقسيم به سبك مرحوم محقّق باشد و يا صاحب مفتاح الكرامه ) حفظ مقاصد پنجگانه‌اى است كه شرايع و اديان الهى به خاطر آن آمده است و آن عبارت است از دين ، جان ، عقل ، نسب و مال . عبادات حافظ دين است و قصاص و ديات حافظ نفس و تحريم مسكرات ( و مانند آن ) حافظ عقل و مباحث نكاح و آنچه مربوط به آن است حافظ نسب و معاملات حافظ مال . حدود و تعزيرات و قضا و شهادات حافظ كل است .\r\nپنجم : مرحوم شهيد صدر در كتاب الفتاوى الواضحه مباحث فقه را در چهار گروه تقسيم كرده كه بايد گفت متأثّر از تقسيم محقّق در شرايع است و آب و رنگ حقوق معاصر را به خود گفته است :\r\n1 . عبادات\r\n2 . اموال خصوصى و عمومى ( اسباب شرعيّه تملّك و احكام تصرف در اموال ) .\r\n3 . روابط خانوادگى و روابط اجتماعى كه اوّلى مانند نكاح و طلاق و دومى مانند امر به معروف و نهى از منكر است .\r\n4 . آداب عمومى است كه شامل قضا و شهادات و حدود و جهاد و حكومت و روابط بين الملل و مانند آن مىشود . « 1 »\r\n* * * \r\nتقسيم ديگر\r\nاضافه بر آنچه گفته شد تقسيم ديگرى نيز براى كتب فقهيه انديشيده‌ايم كه مىتواند نظم جديدى به كتب فقهى دهد و كاستىها را به حد اقل برساند و آن اينكه احكام فقهى در نظر ابتدايى به چهار قسم تقسيم مىشود : رابطهء انسان با خدا ، رابطهء انسان با خلق ، رابطهء انسان با خودش و رابطهء انسان با حكومت .\r\nمىتوان قسم پنجمى را به آن افزود و آن رابطهء انسان با طبيعت و محيط زيست است و با نگاهى ديگر مىشود همهء آنها را در پنج بخش جاى داد :\r\nبخش اوّل : عبادات و مقدّمات آن است كه شامل هشت كتاب مىشود : طهارت كه شامل وضو و غسل و تيمم نيز مىشود ، صلاة ، زكات ، خمس ، صوم ، اعتكاف ، حج و عمره .\r\nبخش دوم : مسائل مالى و اقتصادى كه شامل سه قسم است :\r\nالف ) معاملات كه روابط مالى انسان‌ها را با يكديگر تعيين مىكند و شامل 18 كتاب مىشود : بيع ، رهن ، حجر و مفلّس ، ضمان ( كه شامل حواله و كفالت نيز مىشود ) ، صلح ، شركت ، مضاربه ، مزارعه ، مساقات ، وديعه ، عاريه ، اجاره ، وكالت ، وقف و صدقات ، سكنى و حبس ، هبات ، سبق و رمايه ، و وصيت .\r\nب ) مسائل مالى غير معاملاتى كه ايقاعات را در بر مىگيرد و آن عبارت از هشت كتاب است : عتق ، تدبير ، مكاتبه ، استيلاد ، اقرار ، جعاله ( طبق عقيدهء كسانى كه آن را جزء ايقاعات مىدانند ) ، ايمان ، نذر و عهد .\r\n\r\n\r\n","description":"","footnote":"\r\n( 1 ) . الفتاوى الواضحة ، ج 1 ، ص 132 .\r\n","page_name":" 452 ","page_number":452},
  {"content":"\r\n\r\nج ) مسائل مالى كه از دائره عقود و ايقاعات خارج است و آن پنج كتاب است : غصب ، احياى موات ، لقطه ، فرايض و مواريث .\r\nبخش سوم مسائل مربوط به نظام خانواده كه شامل شش كتاب است : نكاح ، طلاق ، خلع و مبارات ، ظهار ، ايلا و لعان .\r\nبخش چهارم احكام حلال و حرام مربوط به تغذيه كه شامل چهار كتاب است : صيد و ذباحه و اطعمه و اشربه .\r\nبخش پنجم سياسات است كه شامل هشت كتاب است : جهاد ، امر به معروف و نهى از منكر ، قضا ، شهادات ، حدود و تعزيرات ، قصاص ، ديات و نظام الحكومة .\r\n\r\nساختار فقهى اهل سنّت :\r\nدر ميان فقها و محدّثان اهل سنّت نيز تقسيمات مختلفى براى كتب فقهى ديده مىشود كه بعضى با آنچه در ميان اماميّه مشهور است قريب الافق مىباشد و بعضى كاملًا متفاوت است اكنون به سراغ تقسيمات چند فقيه و محدّث معروف اهل سنّت مىرويم :\r\n1 . در صحيح بخارى تقسيم ابواب فقه و فضايل به صورت زير ديده مىشود :\r\nالف ) بعد از ذكر آغاز نبوّت پيامبر اكرم و كتاب ايمان و علم به سراغ عبادات مىرود . از وضو گرفته تا حج و صوم ، در هفت باب آنها را بيان مىكند .\r\nب ) سپس به سراغ ابواب معاملات مىرود و در نه باب ( از بيع شروع كرده و به هبه ختم مىكند ) آنها را آورده است .\r\nج ) در بخش سوم شهادات ، وصايا و جهاد را آورده است .\r\nد ) در بخش چهارم كتاب‌هاى نكاح ، طلاق ، خلع ، لعان و نفقات كه مربوط به تشكيل خانواده است ، ذكر مىكند .\r\nه ) در بخش پنجم اطعمه و اشربه و ذبايح و صيد و اضاحى ( قربانى ) را آورده است و در اين بخش رواياتى را در مسائل طبّى در دو كتاب آورده است .\r\nو ) در بخش ششم به قسمتى از آداب ، تحت عنوان كتاب اللباس و كتاب الأدب و الاستيذان ( اذن طلبيدن و سلام كردن براى ورود در خانه و مانند آن ) و كتاب الدعوات ( دعا كردن ) اشاره مىكند .\r\nز ) و در بخش هفتم كتاب الايمان و النذر و الفرائض و مواريث آمده است .\r\nح ) و در بخش هشتم حدود و ديات و احكام مرتدّ و مانند آن را ذكر كرده است .\r\nدر لابه‌لاى اين كتب ، كتاب‌هاى ديگرى ديده مىشود دربارهء فضايل صحابه و فضائل قرآن و ليلة القدر و مانند آن كه در ظاهر ارتباط چندانى با كتاب‌هاى قبل و بعد آن ندارد .\r\nدر مجموع نظم خاص منطقى بر مجموع اين كتاب حكم فرما نيست مثلًا اوّلين كتاب ، كتاب « بدء الوحى » و آخرين كتاب ( كتاب 43 ) كتاب « التوحيد » است و در لابه‌لاى اين كتاب‌ها كتبى به عنوان بدء الخلق و كتاب التفسير و امثال آن ديده مىشود كه ظاهراً با كتاب‌هاى قبل و بعد مربوط نيست و همچنين\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nكتاب‌هايى را در كنار هم قرار داده كه هيچ ارتباطى با يكديگر ندارد مانند كتاب بدء الخلق كه هفدهم و كتاب التفسير كه هيجدهمين كتاب است .\r\nالبتّه نمىتوان از كسانى كه در آغاز راه براى تنظيم ابواب فقه و حديث بوده‌اند بيش از اين انتظار داشت زيرا آنها بيش از آنچه براى تنظيم ابواب تلاش مىكردند براى جمع احاديث اهتمام مىورزيدند .\r\n2 . تقسيم ابواب فقه در صحيح مسلم از جهاتى بىشباهت به صحيح بخارى نيست ولى تفاوت قابل ملاحظه‌اى با آن دارد .\r\nدر بخش اوّل بعد از كتاب الإيمان ، عبادات و مقدّمات آن را بيان مىكند .\r\nدر بخش دوم نكاح و طلاق و كتاب‌هاى وابستهء به آن ذكر شده است .\r\nدر بخش سوم معاملات و مسائل مالى از جمله ارث ، وصيّت ، عتق را متذكّر مىشود .\r\nدر بخش چهارم حدود ، ديات ، قصاص و احكام محاربين و جهاد و حكومت را آورده است .\r\nدر بخش پنجم احكام صيد و ذباحه ، اضحيه ، اطعمه و اشربه و بخشى از آداب مانند لباس ، زينت و سلام و مانند آن آمده است .\r\nدر بخش ششم فضايل صحابه ، ذكر ، دعا و استغفار و صفات منافقين و احكام آنها را آورده است .\r\nدر بخش هفتم مسائل مربوط به بهشت و نعمت‌هاى بهشتى و اشراط الساعة ذكر شده است .\r\nدر بخش هشتم كه آخرين بخش است كتاب زهد و رقائق « 1 » و قسمت‌هاى از تفسير آيات قرآنى آمده است .\r\n3 . از جمله از فقهاى معروفى كه نظم نسبتاً منطقى به كتب فقهى داده ، فقيه معروف به ابن قدامه از فقهاى قرن هفتم در كتاب « مغنى » است ؛ او نخست به سراغ ابواب عبادات رفته و در 11 باب آنها را به ترتيب ذكر كرده است ، سپس به سراغ ابواب معاملات و آنچه وابسته به آن است رفته و آن را در 22 كتاب به شكل مطلوبى منظّم ساخته است ولى متأسّفانه كتاب فقهى او تكميل نشده و ساير ابواب فقه در آن نيامده است .\r\n4 . غزالى دانشمند شافعى مذهب و متوفّاى آغاز قرن ششم ، در كتاب معروف « إحياء العلوم » كه تركيبى است از مسائل فقهى و اخلاقى ، تمام احكام و مقرّرات اسلام را به چهار گروه تقسيم كرده ، عبادات ، عادات ، منجيات و مهلكات و هر گروه را به ده كتاب تقسيم نموده است .\r\n5 . يكى از فقهاى معاصر اهل سنّت به نام وهبه زحيلى در كتاب « الفقه و ادلّته » مجموع كتب فقهى را به شش قسم به ترتيب زير تقسيم كرده است :\r\nقسم اوّل عبادات است كه شامل نُه باب مىشود :\r\n1 . طهارات ( مقدّمات الصلاة ) 2 . صلاة و احكام الجنائز 3 . صيام و اعتكاف 4 . زكات 5 . حج و عمره 6 . ايمان و نذر و كفّارات 7 . حظر و اباحه و اطعمه و اشربه 8 .\r\nضحايا و عقيقه و ختان 9 . صيد و ذباحه . « 2 »\r\n\r\n\r\n","description":"","footnote":"\r\n( 1 ) . « رقائق » جمع « رقيقه » به معناى چيزى است كه سبب رقّت قلب و تأثير در آن مىشود ، خواه آيه‌اى از قرآن باشد يا حديث يا موعظهء خطيبى يا پديده‌اى از پديده‌هاى شگفت‌انگيز آفرينش . ( التاج الجامع للأصول ، ( قسمت پاورقى ) شيخ منصور على ناصف ، ج 5 ، ص 159 ) .\r\n( 2 ) . تعجّب است چگونه ايشان صيد و ذباحه و ختان و اطعمه و اشربه را جزء عبادات شمرده است در حالى كه هيچ كدام از اينها قصد قربت در آن شرط نيست بعضى نياز به گفتن بسم اللَّه دارد و بعضى نياز به آن هم ندارد .\r\n","page_name":" 454 ","page_number":454},
  {"content":"\r\n\r\nقسم دوم نظريات فقهيه كه شامل نظريات : حق اموال ، ملكيّت ، عقد ، المؤيديّات الشرعية ، فسخ و أهم ما اقتبسه القانون المدنى من الفقه الاسلامى ( مهمترين چيزى كه قانون مدنى از فقه اسلامى اقتباس كرده است ) مىباشد .\r\nقسم سوم عقود يا تصرّفات مدنى مالى كه 18 فصل براى آن ذكر كرده : از بيع شروع مىشود و به بحث حجر پايان مىيابد .\r\nقسم چهارم ملكيّت و توابع آن است : باب اوّل ملكيّت و خصائص آن در پنج فصل ، باب دوم توابع ملكيّت در 12 فصل .\r\nقسم پنجم فقه عام : باب اوّل حدود شرعيّه كه در شش فصل بيان شده است . باب دوم تعزيرات . باب سوم احكام جنايات و قصاص و ديات . باب چهارم جهاد . باب پنجم قضا . باب ششم نظام الحكم فى الاسلام ( حكومت اسلامى ) .\r\nقسم ششم احوال شخصيه است كه در شش باب بيان شده است : ازدواج ، طلاق ، حقوق اولاد ، وصايا ، وقف و ميراث .\r\nتقسيمات اين دانشمند نسبت به مباحث فقهى علاوه بر اشكالاتى كه به نمونهء آن اشاره شد در بعضى از قسمت‌ها تقسيم نامأنوسى به نظر مىرسد كه با كتب فقهيه متعارف سازگار نيست و در واقع مخلوطى است از فقه سنّتى و بعضى از مباحث حقوق عصرى .\r\n6 . در كتاب « الفقه على المذاهب الاربعه » كه در اين اواخر يكى از دانشمندان اهل سنّت به نام عبد الرحمن الجزيرى تنظيم كرده مباحث فقه به پنج بخش تقسيم شده :\r\nبخش اوّل : عبادات . بخش دوم و سوم : معاملات .\r\nبخش چهارم : احوال شخصيه ( نكاح و طلاق و مانند آن ) بخش پنجم : حدود و قصاص و تعزيرات .\r\n\r\nنتيجه :\r\nآنچه در بالا آمد نمونه‌هاى مهمّى در زمينه تقسيم ابواب فقه و نظام بخشيدن به مسائل آن بود كه هر فقيهى با سليقه خود راهى را برگزيده ، و با گذشت زمان راه‌هاى روشن‌تر و شفاف‌تر شده است ، و ما راهى را كه از همه مناسب‌تر ديديم برگزيديم .\r\nبىشك همان گونه كه مباحث و تحقيقات فقهى ، در حال پويايى و تكامل و گستردگى است ، نظم ابواب و فصول و مسائل آن نيز دقيق‌تر و كامل‌تر مىشود .\r\nآنچه به نظر مىرسد كه تقريباً همهء فقها براى آن كوشيده‌اند اين است كه مسائل عمدهء زير را از هم جدا سازند :\r\n1 . رابطهء انسان با خالق ( از طريق عبادات و مانند آن ) .\r\n2 . رابطهء خلق با يكديگر ( از طريق معاملات و عقود و ايقاعات ) و نظام اسره ( خانواده ) .\r\n3 . رابطهء انسان با خودش ( از طريق حلال و حرام‌هايى كه جنبهء شخصى يا اخلاقى دارد ) .\r\n4 . رابطهء انسان با حكومت كه از مهم‌ترين اين\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nبخش‌هاست و شامل مسائل تشكيل حكومت و قضا و شهادات و حدود و ديات و امر به معروف و نهى از منكر و جهاد و امثال آن مىشود .\r\n* * * \r\nمنابع و مآخذ\r\n1 . احياء العلوم ، محمّد غزالى ، مطبعة دار الجيل ، بيروت .\r\n2 . التاج الجامع للاصول ، شيخ منصور ناصف ، دار احياء التراث العربى ، بيروت ، چاپ سوم ، 1381 ق .\r\n3 . جواهر الفقه ، قاضى ابن براج ، تحقيق ابراهيم البهادرى ، جامعهء مدرّسين ، چاپ اوّل ، 1411 ق .\r\n4 . جواهر الكلام ، محمّد حسن نجفى ، دار احياء التراث العربى ، بيروت ، چاپ هفتم ، 1981 م .\r\n5 . شرايع الاسلام ، محقّق حلّى ، مؤسّسة الوفاء ، بيروت ، چاپ دوم ، 1403 ق .\r\n6 . صحيح بخارى ، أبو عبد اللَّه محمّد بن اسماعيل بخارى ، دار الجيل ، بيروت .\r\n7 . صحيح مسلم ، أبو الحسين مسلم بن حجّاج نيشابورى ، دار احياء التراث العربى ، بيروت ، چاپ دوم ، 1972 م .\r\n8 . الفتاوى الواضحة ، محمّد باقر صدر ، دار التعارف ، بيروت ، چاپ هفتم ، 1401 ق .\r\n9 . الفقه الاسلام و ادلّته ، دكتر وهبه الزحيلى ، دار الفكر ، دمشق ، چاپ چهارم ، 1418 ق .\r\n10 . الفقه على المذاهب الاربعة ، عبد الرحمن الجزيرى ، دار الفكر ، بيروت .\r\n11 . القواعد و الفوائد ، محمّد بن مكّى ( شهيد اوّل ) ، منشورات مكتبة المفيد ، قم .\r\n12 . الكافى ، أبو جعفر محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n13 . مغنى ابن قدامه ، أبو محمّد عبد اللَّه بن احمد بن محمّد بن قدامه ، دار الفكر ، بيروت ، چاپ اوّل ، 1404 ق .\r\n14 . مفتاح الكرامه ، سيّد جواد عاملى ، جامعهء مدرّسين ، قم ، چاپ اوّل ، 1424 ق .\r\n15 . من لا يحضره الفقيه ، شيخ صدوق ، دار صعب - دار التعارف ، بيروت ، چاپ اوّل ، 1401 ق .\r\n16 . مهذب ، قاضى ابن براج ، انتشارات جامعهء مدرّسين حوزهء علميّهء قم ، چاپ اوّل ، 1406 ق .\r\n17 . النّهاية فى مجرّد الفقه و الفتوى ، شيخ طوسى ، انتشارات دانشگاه تهران ، 1342 ش .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\n15 - مسائل مستحدثه و اصول كلّى حاكم بر آن\r\nتعريف مسائل مستحدثه\r\nضرورت بحث از مسائل مستحدثه\r\nنمونه‌هايى از مسائل مستحدثه\r\nتبيين قواعد و اصول عامّهء مسائل مستحدثه\r\n\r\n","description":"","footnote":"","page_name":" 457 ","page_number":457},
  {"content":"\r\n . \r\n","description":"","footnote":"","page_name":" 458 ","page_number":458},
  {"content":"\r\n\r\nمسائل مستحدثه و اصول كلّى حاكم بر آن\r\n\r\nپيشگفتار :\r\nروش متعارف و مرسوم در طرح مسائل مستحدثه اين است كه همانند ساير مباحث فقهى ادلّهء آن را بررسى نموده ، نظريات مخالفين و موافقين را مورد مطالعه قرار داده ، سپس يك طرف را انتخاب مىكنند . در حالى كه لازم است قبل از ورود به اين مسائل ، قواعد كلّيه ، اصول عامّه و مقدّمات لازم مطرح شود ، چارچوبها و استخوان‌بندى آن شكل گيرد و قالب‌هاى مناسب آن مهيا گردد ، سپس در سايهء آن به بررسى تك تك مسائل مستحدثه و جديد پرداخته شود .\r\nبدون شك اين روش مفيدتر ، بلكه گام مهمّى در اين مباحث فقهى نو ، محسوب شده و راه را براى استنباط احكام شرعى هموارتر مىسازد .\r\nبر همين اساس قبل از ورود به بحث از مسائل مستحدثه به صورت تفصيلى ، يادآورى چند مقدّمهء كوتاه لازم است :\r\n1 . تعريف مسائل مستحدثه .\r\n2 . ضرورت اين بحث و نياز به آن .\r\n3 . ذكر نمونه‌هايى از مسائل مستحدثه در مسائل مختلف فقهى .\r\n\r\n1 . تعريف مسائل مستحدثه\r\nمسائل مستحدثه عبارت است از : « هر موضوع جديدى كه حكم شرعى آن منصوص نيست » . اعمّ از اينكه آن موضوع در گذشته وجود نداشته يا وجود داشته ولى برخى از ويژگىها و شرايط و قيودش تغيير كرده و آن را موضوعى جديد جلوه داده است . براى قسم اوّل مىتوان به كارت‌هاى اعتبارى كه سابقه ندارد ، مثال زد و در مورد دوم ، بحث از ماليّت بدن و خون را مىتوان مطرح كرد . اين امور هر چند در سابق نيز وجود داشت ، ولى در زمان‌هاى گذشته ماليّت نداشت ؛ زيرا استفادهء مشروع از آن ممكن نبود .\r\n\r\n2 . ضرورت بحث از مسائل مستحدثه\r\nضرورت و فايدهء بحث از مسائل مستحدثه را به\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nدو شكل مىتوان بيان كرد :\r\nبيان اوّل : تغيير و تحوّل مستمر و هميشگى ، از ويژگىهاى عالم مادّه است . بلكه به اعتقاد بسيارى از حكما و فلاسفه تغيير و تحوّل از لوازم ذاتى غير قابل انفكاك عالم مادّه شمرده مىشود ( نظريهء حركت جوهرى ) و از آنجا كه انسان نيز در اين عالم زندگى مىكند ، اين تغيير و تحوّل ، خواه و ناخواه تمام شئون زندگى انسان ، روابط تازه و جديد وى با افراد ، جوامع يا دولت‌ها را شامل مىشود و اين حقيقت ، فقه را با دو پديدهء نو و تازه مواجه كرده است :\r\nپديدهء اوّل : موضوعات بكر و تازه‌اى براى احكام شرعى به وجود آمده ، كه در گذشته نبوده است ؛ مثلًا اسكناس از جملهء اين موضوعات جديد است ؛ چرا كه اسكناس چيز تازه‌اى است كه در سابق وجود نداشت و معاملات در گذشته معمولًا با طلا و نقرهء مسكوك صورت مىگرفت ، و تحوّلات جوامع بشرى و گسترش نيازهاى انسان موجب پيدايش پول‌هاى كاغذى شد .\r\nپديدهء دوم : موضوعاتى كه در گذشته نيز وجود داشت ، و اصل موضوع تازه به شمار نمىرفت ، امّا شرايط و قيود و ويژگىهايى بر آن عارض گشت كه آن را با گذشته متفاوت كرد و آن را موضوعى تازه جلوه داد . مثلًا همان گونه كه گذشت ، اعضاى بدن انسان و خون در گذشته قيمت و ماليّت نداشت . امّا اكتشافات جديد و تحوّلات تازه در علم پزشكى ، منافع فراوان آنها را روشن ساخت ؛ منافعى كه در خون ، اجزاى مردار و مانند آن كشف شد به اين موضوعات ارزش و اعتبار و ماليّت بخشيد ، به گونه‌اى كه امروز - همانند ساير كالاها - بلكه به قيمت گزاف خريدوفروش مىشود ! بدين جهت بر فقيه لازم است كه حكم شرعى اين دو پديده - كه محصول اجتناب‌ناپذير تحوّل و تغيير دائمى جهان مادّه است - را از دل منابع اسلامى بيرون بكشد ، و به بحث پيرامون موضوعات قديمى گذشته كه در كتب فقهاى پيشين مطرح شده ، قناعت نكند .\r\nبيان دوم : آيين اسلام از جهات مختلف با اديان ديگر متفاوت و داراى امتيازات و برجستگىهاى خاصّى است . از جمله ، مىتوان به شمول و گستردگى آن نسبت به تمام زواياى زندگى بشر اشاره كرد .\r\nشريعت اسلامى مقيّد به زمان معين ، و مكان خاصّى نمىشود و اختصاص به گروه ويژه‌اى از مردم و قوم و رنگ و نژاد و كشورهاى معيّنى ندارد ؛ زيرا پيامبر صلى الله عليه و آله براى تمام مردم در تمام كرهء زمين مبعوث گشته و همهء نژادها و اقوام و خلاصه تمام انسان‌ها در هر نقطه‌اى از زمين و در هر عصر و زمانى ، مخاطب خطاب‌هاى آن حضرت هستند . بنابراين ، جهان شمولى اسلام يك ادّعا نيست ، بلكه علاوه بر ادلّهء عقلى كه در اين زمينه وجود دارد و علاوه بر آنچه كه از احكام و قوانين شريعت اسلام بدست مىآيد ، آيات و روايات فراوانى نيز اين حقيقت را تأييد مىكند . آنچه از قرآن مجيد استفاده مىشود را مىتوان در سه گروه جاى داد :\r\nگروه اوّل : آياتى از قرآن مجيد كه صراحت در عموميّت مكانى ، بلكه زمانى اسلام دارد و مخاطبين آن عالميان و ناس است ، مانند :\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n1 . در آيهء 90 سورهء انعام در مورد قرآن مجيد مىخوانيم :  « إِنْ هُوَ إِلَّا ذِكْرى لِلْعالَمِينَ » . \r\n2 . پيامبر اسلام طبق آيهء شريفهء 158 سورهء اعراف مخاطبين خود را تمام مردم معرفى كرده است :  « قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً » . \r\n3 . همان مضمون ، در آيهء 107 سورهء انبياء در قالبى ديگر خطاب به پيامبر اسلام صلى الله عليه و آله چنين آمده است :  « وَ ما أَرْسَلْناكَ إِلَّا رَحْمَةً لِلْعالَمِينَ » . \r\n4 . در اوّلين آيه از سورهء ابراهيم ، در توصيف قرآن مجيد چنين مىخوانيم :   « كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ » .  \r\n5 . جهان شمولى اسلام در آيهء اوّل سورهء فرقان بدين شكل ترسيم شده است :   « تَبارَكَ الَّذِي نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً » .  \r\n6 . خداوند متعال گسترهء رسالت و حوزهء مأموريت پيامبر اسلام صلى الله عليه و آله را در آيهء شريفهء 28 سورهء سبأ بدين شكل ترسيم مىفرمايد :  « وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً » . \r\n7 . جهان شمول بودن رسالت پيامبر اسلام صلى الله عليه و آله در آيهء 79 سورهء نساء نيز به اين صورت آمده است :\r\n « وَ أَرْسَلْناكَ لِلنَّاسِ رَسُولًا وَ كَفى بِاللَّهِ شَهِيداً » . \r\n8 . در توصيف ديگرى از قرآن مجيد ، كه در آيهء 44 سورهء نحل آمده ، اشارهء روشنى به اين حقيقت وجود دارد :  « وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ » . \r\n9 . آن دسته از آياتى كه همهء مردم را با جملهء « يا أيها الناس . . . » مورد خطاب قرار مىدهد ، كه بعضى از نمونه‌هاى آن در آيات قبل ذكر شد و نمونه‌هاى فراوان ديگرى نيز در قرآن وجود دارد .\r\nآيات مذكور شامل تمام مردم ، در سرتاسر جهان و تا قيام قيامت مىگردد و هيچ تفاوتى بين آنها از جهت رنگ ، جنسيّت ، قوم و قبيله ، مليّت و منطقهء جغرافيايى و غير آن نگذاشته است .\r\nگروه دوم : آياتى كه دلالت بر خاتميّت شريعت اسلامى دارد ، و پيامبر اسلام صلى الله عليه و آله را آخرين پيامبر خداوند معرفى مىكند . دلالت اين طايفه از آيات قرآن بر عموميّت اسلام ، و شمول آن نسبت به همهء زمان‌ها و مكان‌ها ، روشن‌تر است .\r\nاز جمله آياتى كه مىتوان به عنوان نمونه براى اين گروه ذكر كرد ، آيهء شريفهء 40 سورهء احزاب است :\r\n « ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ وَ كانَ اللَّهُ بِكُلِّ شَيْءٍ عَلِيماً » . \r\nگروه سوم : آياتى از قرآن مجيد كه دلالت بر كمال دين اسلام ، تماميّت اين شريعت آسمانى ، و فراگيرى آن نسبت به تمام احكام مورد نياز انسان دارد . آيهء 3 سورهء مائده به وضوح دلالت بر اين مطلب دارد ؛ مىفرمايد :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً » . \r\nنتيجهء اين كه دين اسلام قادر است تمام نيازهاى انسان را پاسخ دهد و در همهء زمينه‌هاى زندگى انسان در هر زمان و مكانى حضور داشته باشد ؛ اعمّ از زمينه‌هاى عبادى ، روحى ، امور تربيتى ، اخلاقى ، اقتصادى و مسائل حقوقى و همچنين مسائل فردى يا اجتماعى .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nزيرا اگر بپذيريم كه اسلام حتّى در يك مورد از نيازهاى زندگى بشر حكمى ندارد و قادر به حلّ مشكلات انسان در آن زمينه نمىباشد ، اين خود اعتراف به ناتمام بودن اسلام و نرسيدن به حدّ كمال است .\r\nممكن است امروز ما نتوانيم به خاطر موانعى به بعضى از احكام واقعى اسلام دست پيدا كنيم ، ولى مانعى از رسيدن به حكم ظاهرى وجود ندارد . چرا كه ما هيچ فقيهى را در هيچ عصر و زمانى نمىيابيم كه حتّى نسبت به يك موضوع و يك واقعه معتقد باشد كه در ارتباط با آن حكم ظاهرى نداريم و مردم نسبت به آن آزادند تا به هر شكلى كه مايلند عمل نمايند .\r\nبا توجّه به آنچه گفته شد ، و با عنايت به اين كه مسائل مستحدثهء فراوانى در ابواب مختلف فقهى در عصر و زمان ما وجود دارد كه هيچ كدام از آنها در كتب فقهاى پيشين مطرح نشده ( زيرا در آن اعصار محل ابتلا نبوده ) و در آيه‌اى از آيات قرآن و روايتى از روايات معصومين عليهم السلام پيرامون آن به خصوص بحث نشده ؛ آرى با توجّه به اين دو نكته ، ناچاريم كه در مورد چنين مسائلى بحث و بررسى كرده ، و آنها را در بوتهء مطالعه و نقادى قرار داده ، تا به پاسخى صحيح و قانع‌كننده دست يابيم .\r\n\r\n3 . نمونه‌هايى از مسائل مستحدثه\r\nمسائل مستحدثه در ابواب مختلف فقه - همان گونه كه اشاره شد - بسيار فراوان است ، ولى مهم‌ترين آنها به شرح زير است :\r\n\r\nالف ) مسائل مستحدثهء پزشكى\r\n\r\n1 . تشريح :\r\nآيا براى دانشجويان رشتهء پزشكى جايز است كه جسد مردهء مسلمانى را تشريح كنند ؟\r\nمخصوصاً كه از يك سو در روايتى مىخوانيم :\r\n« إِيّاكُمْ وَ الْمُثْلَةَ وَ لَوْ بِالْكَلْبِ الْعَقُورِ\r\n؛ از قطعه‌قطعه كردن اعضاى بدن پس از مرگ اجتناب كنيد ، هرچند جسد سگ گزنده و مزاحم باشد » . « 1 »\r\nدر صورتى كه اگر مجاز به تشريح نباشند ، توانايى لازم را جهت انجام عمليّات جراحى و ساير معالجات طبى بدست نخواهند آورد . زيرا اقدام به طبابت مخصوصاً بخش جراحى بدون انجام تشريح بسيار مشكل است .\r\n\r\n2 . پيوند اعضا :\r\nآيا قطع برخى از اعضاى انسان زنده يا مرده ، نظير قلب و كليه و چشم و مانند آن و پيوند زدن آن به بدن انسان زندهء ديگر جايز است ؟\r\nمخصوصاً كه عضو قطع شده ( چه از بدن انسان زنده باشد و چه مرده ) ناپاك است و خريدوفروش آن و نماز با آن مورد سؤال است ؟\r\n\r\n3 . تلقيح مصنوعى :\r\nآيا مىتوان نطفهء شوهر را گرفت ، و توسّط ابزار پزشكى آن را به رحم زوجه‌اش - كه بطور طبيعى پذيراى نطفه نيست - يا رحم زن بيگانه‌اى تلقيح و تزريق كرد ؟ آيا جايز است نطفهء دو همسر گرفته شود و پس از تركيب در خارج از رحم ، در رحم مصنوعى پرورش داده شود و سپس جنين پرورش يافته ، به رحم زوجه يا زن بيگانه‌اى\r\n\r\n\r\n","description":"","footnote":"\r\n( 1 ) . وسائل الشيعة ، ج 19 ، ابواب القصاص فى النفس ، باب 62 ، ح 6 ؛ نهج البلاغه ، نامهء 47 .\r\n","page_name":" 462 ","page_number":462},
  {"content":"\r\n\r\nبازگردانده شود ؟ و در هر حال ، حكم فرزند حاصل از تلقيح چيست ؟ آيا از صاحب نطفه و زنى كه در رحم او پرورش يافته ارث مىبرد ؟ آيا آنها متقابلًا از وى ارث مىبرند ؟ با چه كسانى محرم است ؟\r\n\r\n4 . تزريق خون :\r\nآيا تزريق خون غير مسلمان به مسلمان و بالعكس جايز است ؟ تزريق خون مرد نامحرم به زن بيگانه و بالعكس چه حكمى دارد ؟ حكم خريد و فروش خون براى اهداف بالا چيست ؟ با توجّه به اين كه مسألهء انتقال و تزريق خون در عصر و زمان ما بسيار مهم است ، تا آنجا كه اگر متوقّف شود ، زندگى بسيارى از بيماران نيز به خطر مىافتد .\r\n\r\n5 . كنترل جمعيّت :\r\nآيا جلوگيرى از افزايش نسل مسلمانان و كنترل جمعيّت جايز است ؟ با توجّه به حديث معروف نبوى :\r\n« تَزَوَّجُوا فَإِنِّي مُكاثِرٌ بِكُمُ الْأُمَمَ غَداً فِي الْقِيامَةِ . . . » « 1 »\r\nو آيهء شريفهء  « وَ أَمْدَدْناكُمْ بِأَمْوالٍ وَ بَنِينَ »  « 2 » كه جمعيّت زياد را نعمت دانسته و به جهت آن منّت نهاده است ، آيا پيامبر صلى الله عليه و آله به جمعيّت فراوان فقير و ناتوان مباهات و افتخار خواهد كرد ، يا به مسلمانانى كه از نظر كيفيت در حدّ بالايى باشند و در صورت جواز كنترل جمعيّت ، آيا فقط عقيم كردن به صورت موقّت جايز است ، يا عقيم دائم نيز مجاز مىباشد ؟\r\nمخصوصاً كه اين كار غالباً مستلزم نظر و لمسِ غير مجاز مىباشد ، حتّى اگر پزشك هم جنس باشد ، به ويژه اگر بپذيريم كه چنين جلوگيرىهايى مصداق تضييع نطفه محسوب مىشود ، زيرا نطفه منعقد شده و سپس از بين مىرود ، چرا كه به جايگاه اصلىاش نمىرسد و بالاخره با توجّه به اين كه بستن لوله‌ها نوعى نقص عضو به شمار مىرود ، اين كار چه حكمى دارد ؟\r\n6 . آيا مىتوان قلب انسانى كه در آستانهء مرگ است را گرفت ( مثلًا مغز بر اثر تصادف متلاشى شده ولى قلب از كار نيفتاده است ) و به انسان ديگرى كه بدون پيوند قلب قطعاً مىميرد ، پيوند زد ؟ مخصوصاً اگر اين كار مرگ شخص اوّل را سرعت بخشد ، هر چند نفر دوم را از مرگ نجات مىدهد . آيا جلب رضايت صاحب عضو در مواردى كه امكان دارد ، يا اولياى او لازم است ؟\r\n7 . هرگاه باقى ماندن جنين و سپس تولّد آن به صورت طبيعى براى جان مادر ، يا سلامتى او خطر جدى داشته باشد ، آيا سقط جنين و ختم حاملگى جايز است ؟ در صورت جواز ، در چه زمانى از دوران باردارى مجاز خواهد بود ؟ قبل از حلول روح ، يا حتّى پس از آن ؟\r\n8 . در صورتى كه با آزمايشات جديد اطمينان پيدا كنيم كه جنين ناقص الخلقه به دنيا خواهد آمد ، و موجود بسيار مزاحمى براى ديگران خواهد بود ، سقط وى چه حكمى دارد ؟\r\n9 . تجميد انسان‌هاى مبتلا به بيمارىهاى لاعلاج ، به اميد يافتن روش معالجهء آنها در آينده - همان گونه كه در برخى از كشورها مرسوم است - چه حكمى دارد ؟ بر فرض جواز ، حكم اموال و همسرش چه مىشود ؟ زيرا نه ظاهراً زنده است و نه حقيقتاً مرده\r\n\r\n\r\n","description":"","footnote":"\r\n( 1 ) . وسائل الشيعة ، ج 14 ، ابواب مقدّمات النكاح ، باب 1 ، ح 2 .\r\n( 2 ) . اسراء ، آيهء 6 .\r\n","page_name":" 463 ","page_number":463},
  {"content":"\r\n\r\nمحسوب مىشود .\r\n10 . برخى از پزشكان معتقدند كه ازدواج‌هاى فاميلى منشأ برخى از بيمارىها براى فرزندان حاصل از آن است . آيا چنين ازدواج‌هايى با توجّه به احتمال خطر ، حرام يا مكروه است ؟\r\n11 . تغيير جنسيّت چه حكمى دارد ؟ آيا هر انسانى مجاز است جنسيّت خويش را تغيير دهد ؟\r\nاساساً اين كار امكانپذير است ؟ و در صورت امكان و جواز ، وضعيت ازدواج و محرميّت و ساير احكام ، تابع جنسيّت جديد است يا قديم ؟\r\n12 . اين روزها شبيه‌سازى ( كلوئوليسم ) بحث‌هاى فراوان و گوناگونى را در پى داشته است .\r\nديدگاه اسلام پيرامون اين پديدهء نو و جديد چيست ؟\r\nاگر بشر روزى موفق به اين كار در مورد انسان شود ، وضعيّت انسان حاصل از شبيه‌سازى از نظر محرميّت ، ارث ، ولايت ، حضانت و مانند آن چگونه خواهد بود ؟\r\nو ده‌ها مسألهء مستحدثهء ديگر پزشكى ، كه به همين مقدار قناعت مىكنيم . « 1 »\r\n* * * \r\nب ) بخش عبادات\r\n13 . نماز و روزه در قطبين كه روز و شب آن هر كدام شش ماه به طول مىانجامد ، يا روز و شب‌هاى طولانى يك ماه ، يا يك هفته ، يا كمتر و بيشتر دارد ، به چه شكلى انجام مىشود ؟ مسأله قُطبين هر چند در عصر ائمّه و حتّى پيامبر اسلام صلى الله عليه و آله نيز وجود داشته ، ولى سفر به آنجا و سكونت در مناطق قطبى در قديم ممكن نبوده است يا اخبارش به ما نمىرسيد ؛ لذا از مسائل مستحدثه محسوب مىشود .\r\n14 . نماز در سفرهاى فضايى كه روز و شب و صبح و ظهر و عصر و مغرب و عشا قابل تشخيص نيست ، چگونه انجام شود ؟ مسافران فضا به كدام سمت نماز بخوانند ؟ چگونه وضو بگيرند ، يا تيمم كنند ؟\r\n15 . چنانچه انسان با هواپيماهاى سريع السير در جهت حركت زمين سفر كند ، و نماز ظهر را در فرودگاه مبدأ بخواند و زمانى به فرودگاه مقصد برسد كه هنوز اذان ظهر را نگفته باشند ، آيا به هنگام ظهر بايد نماز ظهر را مجدداً بجا آورد .\r\nهمچنين اگر مثلًا در مكّهء معظّمه سى روز روزهء ماه رمضان را بگيرد ، سپس به كشورى سفر كند كه هنوز ماه رمضان تمام نشده ، آيا لازم است يك روز ديگر روزه بگيرد ؟ آيا سى و يك روز روزه بر او واجب بوده است ؟ همچنين اگر شخصى نذر كند كه روز عيد غدير روزه بگيرد ، و آن روز را طبق نذرش در مكّه ( با قصد ده روز ) روزه گرفته و عصر همان روز به ايران حركت كند ، و روز بعد در ايران عيد غدير باشد ، آيا لازم است دوباره روزه بگيرد ؟\r\n16 . آيا شخص روزه‌دار مىتواند موادّ غذايى ، يا داروهاى تقويت‌كننده را از طريق تزريق وارد بدنش كند ؟\r\n\r\n\r\n","description":"","footnote":"\r\n( 1 ) . علاقه‌مندان مىتوانند شرح بيشتر را در كتاب استفتائات جديد ، نوشتهء آية اللَّه العظمى مكارم شيرازى ، جلد اوّل و دوم و سوم بخش احكام پزشكى مطالعه فرمايند .\r\n","page_name":" 464 ","page_number":464},
  {"content":"\r\n\r\n17 . سعى و رمى جمرات و طواف در طبقهء دوم چه حكمى دارد ؟\r\n18 . آيا زنان مىتوانند با قرص‌هاى ضد باردارى عادت ماهانهء خود را به تأخير بيندازند ، تا توفيق روزه كامل ماه رمضان را داشته باشند ؟ يا به هنگام حج و عمره بتوانند طواف و نماز طواف را به موقع بجا آورند ؟\r\n19 . آيا احكام سفر اختصاص به سفرهاى افقى و بر روى زمين دارد ، يا اگر انسان سفر عمودى به سمت فضا كند و بيش از مسافت شرعى از زمين فاصله بگيرد ، در اين صورت نيز حكم مسافر را خواهد داشت ؟\r\n20 . آيا رؤيت هلال با وسائل پيشرفتهء روز ، مانند تلسكوپ ، اوّل ماه را ثابت مىكند ؟\r\n* * * \r\nج ) بخش معاملات و مسائل اقتصادى\r\n21 . اسكناس‌ها در عصر و زمان ما چه حكمى دارند ؟ ماليّت آنها از كجاست ؟ آيا احكام طلا و نقرهء مسكوك در بحث زكات و ربا و مضاربه و مانند آن ، بر آن جارى است ؟\r\n22 . معاملات بانك‌هاى آلوده به ربا چه حكمى دارد ؟ بانك‌هاى اسلامى بدون ربا چطور ؟ آيا مىتوان گفت سود سپرده‌هاى بانكى همچون جوايز بانك‌ها كه طبق قرعه‌كشى به صاحبان حساب‌هاى قرض الحسنه مىپردازند حلال و مشروع است ؟\r\n23 . چك و حواله و سفته از جهت خريدوفروش و ديگر احكام چه حكمى دارند ؟\r\n24 . آيا بيمهء عمر ، بيمهء وسايل نقليه ، بيمهء منازل و ساير اقسام بيمه ، مشروع است ؟ بر فرض مشروعيّت شرايط آن چيست ؟ آيا نوعى معامله محسوب مىشود ؟\r\n25 . انواع شركت‌هاى تازه تأسيس كه در گذشته وجود نداشته ، چه حكمى دارند ؟\r\n26 . سرقفلى چه حكمى دارد ؟ گاه مشترى در مقابل سرقفلى چيزى به مالك آن مىپردازد و گاه نمىپردازد . حكم سرقفلى در هر يك از دو صورت فوق چيست ؟\r\n27 . استخدام‌هاى دولت ، با توجّه به ابهام‌هاى فراوان از ناحيهء مدّت قرارداد ، مبلغ دقيق قرارداد ، ميزان حقوق ، كه در زمان‌هاى مختلف متفاوت است ، و مانند آن ، چه حكمى دارد ؟\r\n28 . حقّ بازنشستگى به چه معناست ؟ آيا معاملهء مستقل و جداگانه‌اى محسوب مىشود ؟ يا شرط ضمن عقد به شمار مىرود ؟ مخصوصاً با توجّه به ابهام‌هاى مختلفى كه در آن وجود دارد ؛ مثلًا مقدارى كه براى حقّ بازنشستگى كسر مىگردد گاه كمتر از مقدارى است كه به هنگام بازنشستگى مىپردازند و گاه بيش از آن است و يكسان بودن آن دو بسيار نادر است .\r\n29 . خريدوفروش برگه‌هاى بخت‌آزمايى و مانند آن ، كه مشمول هيچ يك از عقود نيست ، بلكه گاه از قبيل « أزلام » مذموم در قرآن مجيد محسوب مىشود ، چه حكمى دارد ؟ آيا مىتوان راهى براى توجيه آن يافت ؟\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n30 . معروف و مشهور آن است كه مضاربه بايد با طلا و نقرهء مسكوك به سكهء رايج صورت گيرد . با توجّه به اين مطلب ، عقود مضاربه زمان ما چه حكمى دارد ؟\r\n31 . با توجّه به اين كه در عصر و زمان ما هزينهء جنگجويان و ارتش را دولت مىپردازد ( بر خلاف گذشته كه اين هزينه‌ها معمولًا بر دوش خود رزمندگان بود ) و حتّى جنگجويان حقوق دريافت مىكنند ، غنايم جنگى متعلّق به چه كسى است ؟ علاوه بر اين كه بسيارى از سلاح‌هاى غنيمتى مثل تانك ، توپ ، سلاح‌هاى سنگين و مانند آن ، براى اشخاص نفعى ندارد و قابل استفادهء شخصى نمىباشد .\r\nآيا لازم است اين گونه سلاح‌ها فروخته شود و پول آن بين رزمندگان تقسيم گردد ؟ يا ادلّهء غنايم جنگى از چنين غنيمت‌هايى انصراف دارد ؟\r\n32 . آيا اجراى صيغهء عقد از طريق تلفن ، يا اينترنت جايز است ؟ در صورت جواز ، خيار مجلس چه وضعيّتى پيدا مىكند ؟ اجراى طلاق و اخذ اقرار با تحصيل شرايطش از اين طريق چه حكمى دارد ؟\r\n33 . آيا حقّ التأليف و حقّ اختراع و اكتشاف ، مورد تأييد شارع مقدّس مىباشد ؟ و به تعبير ديگر ، آيا براى امور معنويّه ملكيّت تصوّر مىشود ، يا در ملكيّت ، عينيّت خارجى شرط است ؟\r\n34 . آيا شخصيّت حقوقى همانند شخصيّت حقيقى مالك مىشود ؟\r\n35 . آيا اجاره به شرط رهن ، كه در اين عصر و زمان متعارف شده ، جايز است ؟ بدين شكل كه موجر به هنگام عقد اجاره شرط كند كه مستأجر مبلغى به وى بدهد تا در پايان قرارداد آن را بازگرداند و در نتيجه مال الاجاره را تقليل مىدهند . آيا اين كار جايز است ؟\r\n* * * \r\nد ) مسائل گوناگون\r\n36 . خسارت‌هاى ناشى از جنايت گاه بيش از ديهء مقدّر است ، يعنى معالجه و درمان نياز به هزينه‌اى بيش از مقدار ديه شرعى دارد . آيا جانى ضامن ما به التفاوت ديه و هزينه‌هاى ضرورى درمان نيز مىباشد ؟\r\nمثلًا اگر هزينهء معالجهء چشمى كه جانى آن را كور كرده هزار دينار باشد ، در حالى كه ديهء يك چشم پانصد دينار است ، آيا جانى بايد پانصد دينار اضافه را نيز بپردازد ؟\r\n37 . سر بريدن حيوانات با وسايل ماشينى چه حكمى دارد ؟ استقبال و تسميه ( رو به قبله بودن و بسم اللَّه گفتن ) چگونه رعايت گردد ؟ به تعبير ديگر ، آيا مباشرت در ذبح لازم است ، يا تسبيب هم كفايت مىكند ؟ آيا در تسميه مقارنت عرفيّه كافى است ؟\r\n38 . جراحات و صدمات ناشى از حوادث و تصادفات وسايل نقليه ، داخل در كداميك از عناوين سه‌گانهء « عمد » و « شبه عمد » و « خطاى محض » است ؟ و آيا بين كسى كه قوانين عبور و مرور را مراعات كرده و تصادف نموده و شخصى كه با عدم رعايت مقرّرات مذكور حادثه آفرين شده ، تفاوتى وجود دارد ؟\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n39 . احداث خيابان‌ها ، بلوارها ، اتوبان‌هاى مورد نياز مردم چه حكمى دارد ؟ حكم تخريب خانه‌ها و قبرها و مانند آن كه در مسير اين خيابان‌ها قرار دارد چيست ؟ آيا كسى ضامن آن نيست ؟ يا بايد معادل آن به قيمت روز پرداخته شود .\r\n40 . آيا مىتوان به نوارهايى كه از اشخاص جهت اقرار ، وصيت ، وقف املاك و مانند آن پر مىكنند ، ترتيب اثر داد ؟ اگر نوار ويديويى باشد كه داراى صدا و تصوير هر دو است چه حكمى دارد ؟\r\nمسائل چهل‌گانه‌اى كه گذشت نمونه‌اى از مسائل مستحدثهء محل ابتلاى عصر و زمان ماست ، كه معمولًا قدما و متأخّرين از فقها به سراغ آن نرفته‌اند . زيرا در آن زمان محل ابتلا نبوده است . ولى جمعى از معاصرين قسمتى از اين سؤالات را در رساله‌هاى عمليّه يا كتاب‌هاى استفتائات خود پاسخ داده‌اند .\r\nاين نكته قابل ذكر است كه اين پاسخ‌ها بدون ذكر دليل و برهان ، و به همان شكلى مىباشد كه مرسوم چنان كتاب‌هايى است و بسيارى از آن مسائل نيز بدون پاسخ مانده كه لازم است مورد بحث و بررسى قرار گيرد و حكم شرعى آن روشن شود .\r\nاخيراً كتاب‌هاى استدلالى در مورد برخى از مسائل مستحدثه منتشر شده ، كه هر چند در مورد اصول كلّى اين قبيل مسائل بحث نكرده‌اند ، ولى به سراغ برخى از مسائل جديد رفته ، و به طور مستدل پيرامون آن بحث كرده‌اند كه در جاى خود قابل تقدير است .\r\n* * * پس از بيان اين سه مقدّمه ، اكنون به سراغ بحث از قواعد كلّى و اصول عامّه در مسائل مستحدثه مىرويم :\r\n\r\nتبيين قواعد و اصول عامهء مسائل مستحدثه\r\nروشن است كه بسيارى از مسائل مستحدثه دليل خاصّى از آيات قرآن ، يا روايات ندارد . بدين جهت لازم است به ادلّه‌اى كه با تكيه بر آن ، حكم چنين مسائلى بيان مىشود ، اشاره گردد .\r\nبدين جهت اوّلًا بايد قواعد كليّه‌اى كه مىتوان مسائل مستحدثه را به آن بازگرداند ذكر كرد و اين همان ردّ فروع به اصول است كه وظيفهء مجتهد مىباشد .\r\nو در گام دوم ، تك تك مسائل مذكور را به طور مفصّل مورد بحث و بررسى قرار داد و قواعد و اصول منطبق بر آن و احكام هر يك را بيان نمود .\r\nبراى عملى كردن اين مقصود ، توجّه به پنج مطلب لازم است :\r\n\r\nمطلب اوّل : تفاوت روش‌ها\r\nطريقهء بحث و روش استنباط در مسائل مستحدثه و ديگر مسائل فقهى از ديدگاه فقهاى اماميّه ، با آنچه فقهاى اهل سنّت بدان معتقدند و عمل مىكنند ، متفاوت است و منشأ اين اختلاف نظر ، تفاوت مبانى اصولى آنهاست . زيرا پيروان مكتب اهل بيت عليهم السلام به نصوص خاصّه و عامّه ، قواعد كليّهء مأخوذ از ادلّهء معتبر ( كتاب و سنّت و اجماع قطعى و دليل معتبر عقلى ) تمسّك\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nمىجويند ، و به دليل‌هاى ظنّى غير معتبر اعتنايى نمىكنند . زيرا اجتهاد در نزد اين گروه ، استنباط احكام فرعيّه شرعيّه بر اساس ضوابط و ادلّهء معتبر است و هر واقعه‌اى به اعتقاد آنها حكم شرعى دارد و مجتهد همواره درصدد دست يافتن به آن است ؛ چه به آن برسد ، يا نرسد و هيچ مسأله‌اى بدون حكم شرعى واقعى نيست .\r\nبه تعبير ديگر ، هر واقعه و مسأله‌اى در شريعت اسلام حكمى دارد ، چه ما علم به آن پيدا كنيم ، يا از دسترسى ما دور بماند و اين احكام واقعى از سوى خداوند در نزد پيامبر اسلام صلى الله عليه و آله و سپس جانشينان معصوم آن حضرت به امانت سپرده شده است .\r\nبنابراين ، مسائل مستحدثه بدون حكم نيست . منتها گاه فقيه به حكم واقعى دست پيدا مىكند و بر اساس آن فتوا مىدهد و عمل مىكند و گاه به آن دست پيدا نمىكند و به حكم ظاهرى رأى مىدهد و بر اساس آن عمل مىنمايد و در هر دو صورت مأجور است .\r\nتوضيح اينكه : فقيه يا يقين به حكم واقعى پيدا مىكند ، يا ظنّ معتبرى كه ادلّهء شرعى آن را حجّت شمرده است برايش حاصل مىشود ، يا شك مىكند و مردّد مىماند .\r\nدر صورت اوّل و دوم مطابق علم و ظن معتبر عمل مىكند و در صورت سوم به يكى از اصول عمليهء معتبر - يعنى برائت ، استصحاب ، تخيير و احتياط - رجوع نموده ، تا اين اصول چهارگانه تكليف شكّ او را مشخص و معيّن كند .\r\nبنابراين ، نه بر اساس حكم واقعى و نه از جهت حكم ظاهرى ، هيچ مسأله‌اى بدون حكم و هيچ سؤال بىجوابى وجود ندارد و اين وظيفهء مجتهد است كه تلاش خود را به كار گيرد و حكم موجود در شريعت را كشف كند و اين ، معناى اجتهاد در نزد فقهاى اماميّه است .\r\nامّا اجتهاد مصطلح نزد اهل سنّت با آنچه در بالا ذكر شد متفاوت است . زيرا آنها در مقام افتا در مثل اين مسائل بر قياس ظنّى ، استحسان ، مصالح مرسله و سدّ ذرايع - طبق تفسيرى كه از آن ارائه مىكنند - تكيه مىكنند و تكيه‌گاه اجتهاد در نزد آنها فقط نصوص نمىباشد .\r\nو به تعبير ديگر ، مىتوان گفت كه اجتهاد در نزد آنان بر سه قسم است :\r\n1 . « اجتهاد معروف » و منظور از آن همان روش استنباط احكام شرعى از نصوص آيات و روايات است ، كه در نحوهء استنباط علماى اماميّه توضيح داده شد .\r\n2 . « قانون‌گذارى » و منظور از آن بيان حكم در مسائلى است كه نصّ خاصّى ندارد و آيه يا روايتى در مورد آن وارد نشده است . مجتهد در اين گونه مسائل طبق فهم و تشخيص خود استنباط مىكند ، و بر اساس قياس ظنّى ، يا استحسان يا مصالح مرسله يا سدّ ذرايع فتوا صادر مىكند و حكم مجتهد در اين مسائل به منزلهء حكم خداوند است و جاى خالى حكم الهى را در آن مسأله پر مىكند . « 1 »\r\n\r\n\r\n","description":"","footnote":"\r\n( 1 ) . در كتاب المهذب فى علم الأصول الفقه چنين آمده است : يكى از مذاهب در مورد فروع احكام آن است كه هر مجتهدى مصيب است يعنى حكم اللَّه حكم واقعى نيست بلكه تابع ظنّ مجتهد مىباشد ، و حكم اللَّه در حقّ هر مجتهدى همان چيزى است كه اجتهاد او به آن منتهى گرديده و غالب بر ظنّ او شده است ، و طرفداران اين مذهب را مصوّبه مىدانند و اين مذهب أبو بكر باقلانى و غزالى و بعضى از متكلّمين و اكثر معتزله است . ( المهذب فى علم اصول الفقه المقارن ، ج 5 ، ص 2356 ) .\r\n","page_name":" 468 ","page_number":468},
  {"content":"\r\n\r\nاساس اين نوع اجتهاد بر نظريهء تصويب است ، كه بدان عقيده دارند .\r\nاين نوع استنباط از نظر فقهاى اماميّه قابل قبول نيست ، زيرا به تعبير قرآن مجيد ظنّ و گمان هرگز انسان را از حق و حقيقت بىنياز نمىكند « 1 » و علّت پناه بردن آنها به چنين ادلّهء ظنّيه ، اين است كه نصوصى كه در دست آنهاست ، براى پاسخ به مسائل و حوادث غناى كافى ندارد .\r\nپيامبر اكرم صلى الله عليه و آله در حديث معروف ثقلين ، كه در بين مسلمانان متواتر است ، فرمود :\r\n« إنّي مخلّف فيكم الثّقلين ، كتاب اللَّه و عترتي » « 2 »\r\nو در بعضى از طرق حديث اين جمله افزوده شده است :\r\n« ما إن تمسّكتم بهما لن تضلّوا أبداً »\r\n. « 3 » امّا متأسّفانه بعضى از دانشمندان اسلام به اين مسأله توجّه نكردند و به سراغ احاديث اهل بيت عليهم السلام نرفتند .\r\n3 . « اجتهاد در مقابل نصّ » ؛ در اين نوع از اجتهاد ، نه تنها به نصوص تمسّك نمىشود ، و بر ظن و گمان‌ها تكيه مىكنند ، بلكه بر خلاف نصوص فتوا داده مىشود . مثال‌هاى متعدّدى براى اين نوع از اجتهاد مىتوان برشمرد . از جمله فتواى معروف عمر بن خطّاب در مورد عقد موقّت است كه گفت :\r\n« متعتان كانتا محلّلتين في زمن النبيّ صلى الله عليه و آله و أنا احرّمهما ، و اعاقب عليهما\r\n؛ در دوران رسول خدا صلى الله عليه و آله دو متعه حلال بود و من آنها را تحريم مىكنم و هركس مخالفت كند او را مجازات خواهم كرد ! » . « 4 »\r\nاين نوع از اجتهاد ، همانند قسم دوم آن ، از نظر فقهاى اماميّه قابل قبول نيست . زيرا مجتهد حقّ مخالفت با حكم خدا و پيامبرش را ندارد ، بلكه وظيفهء او تلاش براى رسيدن به حكم واقعى از لابه‌لاى نصوص خاصّه و عامّه و قواعد كليّه است .\r\n\r\nمطلب دوم : تأثير زمان و مكان در اجتهاد\r\nعدّه‌اى از بزرگان معاصر معتقدند كه زمان و مكان در اجتهاد و استنباط احكام شرعى تأثير دارد .\r\nمنظورشان از اين سخن چيست ؟ چگونه احكام به سبب اختلاف مكان‌ها و زمان‌ها متغيّر مىشود ، در حالى كه براى تمام زمان‌ها و مكان‌ها در نظر گرفته شده است ؟\r\nدر پاسخ به اين سؤال قبل از هر چيز ذكر اين نكته لازم است كه ريشه‌هاى اين بحث در كلمات قُدما و متأخّرين نيز ديده مىشود و مبحث جديدى نيست و در هر حال ، اين سخن به سه شكل قابل تفسير است كه\r\n\r\n\r\n","description":"","footnote":"\r\n( 1 ) .  « إِنَّ الظَّنَّ لا يُغْنِي مِنَ الْحَقِّ شَيْئاً »  يونس ، آيهء 36 .\r\n( 2 ) . صحيح مسلم ، ج 4 ، ص 1874 و منابع فراوان ديگر .\r\n( 3 ) . اين جمله با تعبيرات مختلف در كتب اهل سنّت آمده است . ر . ك : مسند احمد ، ج 3 ، ص 59 ؛ سنن ترمذى ، ج 5 ، ص 329 - 328 ؛ معجم الكبير طبرانى ، ج 3 ، ص 65 .\r\n( 4 ) . سنن كبرى ، ج 7 ، ص 206 ؛ مغنى ابن قدامه ، ج 7 ، ص 572 - 571 ؛ شرح كبير ، ج 7 ، ص 537 ؛ بداية المجتهد ، ج 2 ، ص 122 ( با تفاوت مختصر ) .\r\n","page_name":" 469 ","page_number":469},
  {"content":"\r\n\r\nبعضى از احتمالات آن صحيح و برخى ديگر باطل است .\r\nتفسير اوّل : اينكه فقيه بايد تابع زمان و مكان باشد .\r\nهر زمان بانك‌هاى رباخوار رواج پيدا كرد ، بر فقيه لازم است هماهنگ با زمان اين نوع رباخوارى را حلال بشمرد و چنانچه فقيه در محيطى زندگى كند كه بىحجابى زنان مرسوم و متداول باشد ، بر او لازم است به تبع آن مكان حكم به حليّت اين امور دهد !\r\nبنابراين ، فقيه تابع زمان و مكان است ، و زمان و مكان بدين شكل در اجتهاد و استنباط تأثيرگذارند و به تعبير ديگر بايد به عرفى شدن احكام انديشيد .\r\nاين تفسير سخن نادرستى است كه هيچ فقيهى آن را نمىپذيرد ؛ هر چند در كلمات بعضى از نويسندگان ديده مىشود .\r\nتفسير دوم : منظور از تأثير زمان و مكان در اجتهاد ، تغيير حكم بدون تغيير موضوع آن نمىباشد ، چرا كه « حلال محمّد تا روز قيامت حلال ، و آنچه را آن حضرت تحريم كرده تا دامنهء قيامت حرام است » « 1 » بلكه تغيير و تبدّل حكمى منظور است كه سبب آن ، تغيير و دگرگونى موضوع آن است .\r\nتوضيح آنكه : هر حكمى از احكام شرعى مشتمل بر سه ركن است : 1 . حكم شرعى 2 . متعلّق حكم 3 .\r\nموضوع حكم ؛ مثلًا در جملهء « نوشيدن شراب حرام است » « تحريم » حكم شرعى است و « نوشيدن » متعلّق حكم و « شراب » موضوع آن است .\r\nهمچنين در جملهء « تطهير مسجد واجب است » « وجوب » حكم شرعى ، و « تطهير » متعلّق حكم ، و « مسجد » موضوع آن مىباشد . امّا گاه جز حكم شرعى و متعلّق حكم چيز ديگرى وجود ندارد ؛ مثل « حكم به وجوب نماز و روزه » . زيرا اين احكام به امر خارجى تعلّق نگرفته است فقط فعل انسان است ، و در اينجاست كه گاه متعلّق حكم را موضوع نيز مىنامند مثل اين كه گفته مىشود وجوب ، حكم شرعى و نماز يا روزه ، موضوع حكم است .\r\nبه هر حال ، روشن است كه هر حكمى دائر مدار موضوعش مىباشد و نسبت هر حكمى به موضوعش شبيه نسبت معلول به علّت يا معروض به عرضش مىباشد و اين كه گفتيم شبيه آن است بدان جهت است كه عناوينى چون علّت و معلول ، و عرض و معروض مربوط به امور حقيقى و واقعى است ، و بحث ما در « امور اعتبارى » است .\r\nملازمهء اين سخن ( كه هر حكمى دائر مدار موضوعش مىباشد ) اين است كه هرگاه موضوع تغيير كند ، حكم نيز به تَبَع آن دستخوش دگرگونى و تغيير مىگردد و روشن است كه زمان و مكان گاه در دگرگونى و تحوّل موضوعات خارجى نقش آفرينند ، مثال معروفى كه در مباحث معاملات و در كتاب بيع مطرح مىكنند ، چنين است :\r\nماليّت مال - كه ركن اصلى صحت خريدوفروش است - به حسب زمان‌ها و مكان‌ها متغيّر است . يك ظرف كوچك آب در كنار رودخانه مملوّ از آبِ زلالِ شيرين ارزش چندانى ندارد ، ولى همان ظرف آب در\r\n\r\n\r\n","description":"","footnote":"\r\n( 1 ) . ر . ك : كافى ، ج 1 ، ص 58 ، ح 19 .\r\n","page_name":" 470 ","page_number":470},
  {"content":"\r\n\r\nيك بيابان خشكِ بىآب و علف ، ارزش مالى فراوانى دارد و اين تأثير مكان در ارزش و ماليّت اين مال است .\r\nو امّا تأثير زمان در ماليّت مانند يخ در زمستان كه ارزشى ندارد ، ولى روشن است كه در تابستان سوزان ، ارزش فراوانى پيدا مىكند . اينجاست كه زمان تأثيرگذار است .\r\nاين نكته نيز قابل توجّه است كه احكام شرع از شارع مقدّس گرفته مىشود و موضوعات عرفيّه از اهل عرف . البتّه مرجع موضوعاتى كه از سوى شارع اختراع شده و به اصطلاح حقيقت شرعيّه دارد ( مثل نماز و روزه و ساير عبادات ) فقط شارع مقدّس است ، نه اهل عرف .\r\nهمچنين روشن است كه گاه موضوعات عرفى از جهات مختلف دگرگون مىگردد و در نتيجه حكم نيز دائر مدار آن و تابع موضوع جديد است . بدين جهت گفته مىشود كه مثلًا بخار و دود چيز نجس ، نجس نمىباشد ، يا اگر شراب كه چيز ناپاكى است اگر تبديل به سركه شود پاك مىشود ، حتّى اگر در بقاى نجاست در اين گونه موارد شك كنيم استصحاب جارى نمىشود . زيرا در بقاى موضوع شك داريم و با شك در بقاى موضوع امكان استصحاب نيست ؛ حتّى اگر استصحاب را در شبهات حكميّه بپذيريم .\r\n* * * \r\nاقسام تغيير موضوعات\r\nدگرگونى موضوعات به سه شكل ممكن است ، رخ دهد :\r\n1 . گاه ممكن است دگرگونى اساسى و ريشه‌اى صورت پذيرد ، و ماهيّت آن دگرگون شود ، و تبديل به چيز جديدى گردد ؛ همانند استحالهء تبديل آب نجس به بخار . چرا كه عنوان آب در نظر عرف مباين و مغاير با عنوان بخار است . تغيير حكم در اين گونه موضوعات روشن و واضح است .\r\n2 . گاه بعضى از ويژگىهاى ظاهريش عوض مىشود و آن را موضوع تازه‌اى جلوه مىدهد ، هر چند با ماهيّت قبلى مباين نيست ؛ مانند تبديل شراب به سركه . در اينجا هر چند ماهيّت عرفى شراب تغيير نكرده ، ولى بدون شك سركه موضوع ديگرى غير از شراب است . در اينجا هم حكم عوض مىشود ؛ زيرا در ديدگاه عرف ، موضوع سابق عوض شده است .\r\n3 . در قسم سوم هيچ تغييرى در ماهيّت يا اوصاف ظاهرى موضوع رخ نمىدهد . بلكه ويژگىهاى معنوى و اعتبارى كه قوام آن است دگرگون مىگردد .\r\nمثل اين كه آب در كنار رودخانه‌اى مملوّ از آب زلال و شيرين ماليّت خود را از دست مىدهد . آب همان است ولى با تغيير محل ، ماليّت آن از دست رفته است و خون در عصر و زمان ما به خاطر منافع محلّلهء فراوانش ماليّت پيدا كرده و قابل خريدوفروش مىگردد ، همچنين اعضاى بدن انسان جهت پيوند و مانند آن كه در گذشته فايده و ماليّتى نداشت و امروز گران‌بهاست .\r\nتبدّل موضوع در اين صورت نيز روشن و آشكار است ، زيرا صفات مقوّمه و ويژگىهاى معنوى مؤثر در حكم تغيير كرده است ، و اينجا جاى استصحاب نيست .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nآرى ، اگر اوصاف ديگر كه تأثيرى در حكم ندارد تغيير كند ، استصحاب ممكن خواهد شد . مثل اين كه آب كر كه رنگ خون به خود گرفته ، بر اثر مرور زمان و بدون اضافه كردن آب ديگر ، آن رنگ را از دست بدهد . در اينجا مىتوان براى بقاى حكم نجاست به استصحاب تمسّك كرد .\r\nامّا اگر موضوع بر همان ماهيّت و ويژگىهاى مقوّمهء خود باقى بماند ، حكم هم الى الابد همراه آن خواهد بود ، و تغيير نخواهد كرد . زيرا تغيير حكم در اين حالت جز با نسخ امكان‌پذير نيست ، و آن هم پس از رسول خدا صلى الله عليه و آله منتفى شده است .\r\nبا توجّه به تقسيمات سه‌گانه تغيير موضوعات احكام شرعى ، بسيارى از مسائل مستحدثه كه در مباحث سابق به آن اشاره شد ، حل مىشود . از جمله :\r\n1 . خريدوفروش خون هر چند در گذشته به خاطر عدم وجود منافع محلّله ، جايز نبوده است و لكن تغيير و تحوّلات زمان و پيشرفت علم و دانش ، استفاده‌هاى مشروع فراوانى براى آن ايجاد كرده است . مانند تزريق آن به بيماران و مجروحين نيازمند به خون و نجات آنها از مرگ .\r\nبا توجّه به اين منافع محلّلهء فراگير ، خريدوفروش آن جايز است . زيرا با توجّه به منافع آن دليلى بر بطلان معامله - صرفاً به خاطر نجس بودن آن - وجود ندارد .\r\n2 . خريدوفروش اعضاى بدن مانند كليه ، قلب ، قرنيهء چشم و مانند آن در گذشته جايز نبود ؛ زيرا امكان استفادهء مشروع از اين اعضاى وجود نداشت . امّا با توجّه به اين كه در عصر و زمان ما فوايد مهم و مشروعى دارد ، و جان انسان‌ها ، يا اعضاى مهم آنها را نجات مىدهد ، فقهاى ما امروز آن را تجويز مىكنند .\r\nالبتّه از جهت ديگرى ممكن است خريدوفروش آن با مشكل برخورد كند ، زيرا اعضاى مذكور پس از جدا شدن از بدن انسان حكم مردار ( ميته ) را پيدا مىكند و مىدانيم خريدوفروش مردار مجاز نمىباشد ؛ هر چند منافع محلّلهء فراوانى داشته باشد و لهذا فقهاى ما خريدوفروش چرم بدست آمده از مردار را هر چند منافع محلّلهء فراوانى دارد ، تجويز نمىكنند . بدين جهت در خريدوفروش اعضاى بدن انسان نيز بايد راه احتياط را پيش گرفت و گفت : پول را در مقابل خود عضو نگيرند ، بلكه براى اجازه برداشتن عضو از بدن دريافت نمايند . يعنى شخصى كه كليه‌اش را به ديگرى مىدهد براى كليه پول نگيرد ، بلكه براى اجازهء برداشتن آن عضو ، وجهى دريافت كند .\r\n3 . پوست انسان زنده يا مرده‌اى كه از بدن او جدا مىگردد و به شخص ديگرى پيوند زده مىشود ، پس از جدا شدن از انسان اوّل ، نجس مىشود ، زيرا بعد از جدايى حكم مردار را دارد . امّا اين حكم تا زمانى پايدار است كه به بدن انسان زندهء ديگرى پيوند زده نشود . ولى هنگامى كه آن را به بدن يك انسان زنده پيوند زديم و خون آن انسان در اين پوست جريان پيدا كرد ، و حسّ يا حركت يافت ، ديگر نمىتوان با استصحاب ، حكم به نجاست آن كرد . زيرا عضو مرده محسوب نمىشود ، و موضوع تغيير نموده است . بلكه پس از پيوند ، عضو انسان دوم محسوب مىشود .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nهمان گونه كه در انتقال خون انسان به بدن پشه اين مطلب گفته مىشود ، كه وقتى خون انسان جزء بدن آن حيوان شد محكوم به طهارت است ؛ زيرا آن حشره خون جهنده ندارد ، و پس از انتقال خون انسان به اين حشرهء ديگر خون انسان به شمار نمىرود .\r\n4 . مسألهء ماليّت پول‌هاى كاغذى ( النقود الورقيّة ) با توجّه به بحثهاى گذشته حل مىشود ، چرا كه ماليّت امرى است اعتبارى ، كه معمولًا اعتبار آن به دست عرف و عقلاست . بنابراين ، هرگاه عرف و عقلاى جامعه‌اى - به خاطر علل و عواملى كه در جاى خود گفته خواهد شد - براى اوراق مخصوصى ماليّت قائل شدند ، مىتوان آن را در معاملات و دادوستدها ثمن قرار داد و بر عكس ، هرگاه بنابه عللى برخى از اسكناس‌ها را باطل اعلام كردند ، همانند ساير كاغذهاى عادى مىشود ، و ديگر نمىتوان آن را وجه معامله قرار داد .\r\n5 . آنچه در بحث كثرت جمعيّت مسلمانان مطرح است كه تأكيد شارع مقدّس بر ازدياد نفوس مسلمانان و مباهات و افتخار به جمعيّت فراوان آنان ، مربوط به زمانى است كه كثرت جمعيّت سبب قوت و قدرت و عزّت و شوكت مسلمانان گردد . بنابراين ، موضوع در حقيقت به شكل زير مقيّد و مشروط مىباشد :\r\n« كثرت جمعيّت و ازدياد نفراتى كه سبب عزّت و شوكت و قدرت و افتخار شوند ، مورد مباهات است » .\r\nو اين مطلب به خوبى از آيات قرآن مجيد كه قسمتى از آن در كلام خداوند ، از كفّار حكايت شده ، استفاده مىشود .\r\nهمچنين روايات معصومين عليهم السلام اين حقيقت را تأييد مىكند .\r\nآنچه در كلام خداوند به اين مطلب اشاره دارد آيهء 12 سورهء نوح است كه مىفرمايد : «  « وَ يُمْدِدْكُمْ بِأَمْوالٍ وَ بَنِينَ »  ؛ ( از پروردگار خويش آمرزش بطلبيد كه او بسيار آمرزنده است ، تا . . . ) و شما را با اموال و فرزندان فراوان كمك كند » .\r\nهمان گونه كه ملاحظه مىفرماييد خداوند در اين آيه ازدياد جمعيّت را همچون اموال و دارايىها سبب قوّت و قدرت معرفى كرده است .\r\nآيهء شريفهء 6 سورهء اسراء نيز انعكاس همين مطلب در كلام خداوند است ، مىفرمايد : «  « وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً »  ؛ و شما را به وسيلهء دارايىها و فرزندانى كمك خواهيم كرد ، و نفرات شما را بيشتر ( از دشمن ) قرار مىدهيم » .\r\nآيهء شريفهء 69 سورهء توبه نيز از همين قبيل آيات است . در اين آيه مىخوانيم : «  « كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَ أَكْثَرَ أَمْوالًا وَ أَوْلاداً »  ؛ ( شما منافقان ) همانند كسانى هستيد كه قبل از شما بودند ( و راه نفاق پيمودند ؛ بلكه ) آنها از شما نيرومندتر و فرزندانشان بيشتر بود » .\r\nاز تمام اين روايات استفاده مىشود كه در آن ايّام فزونى جمعيّت سبب قوّت و قدرت بود .\r\nحديث معروف پيغمبر اكرم صلى الله عليه و آله\r\n« تناكحوا تناسلوا فإنّي اباهي بكم الامم يوم القيامة » « 1 »\r\nدليل روشن ديگرى\r\n\r\n\r\n","description":"","footnote":"\r\n( 1 ) . مستدرك الوسائل ، ج 14 ، ص 153 ، ابواب مقدّمات النكاح ، ح 17 .\r\n","page_name":" 473 ","page_number":473},
  {"content":"\r\n\r\nبر اين معناست و امّا آنچه در كلام برخى از كفّار آمده ، آيهء 35 سورهء سبأ است . در اين آيهء شريفه مىخوانيم : «  « وَ قالُوا نَحْنُ أَكْثَرُ أَمْوالًا وَ أَوْلاداً وَ ما نَحْنُ بِمُعَذَّبِينَ »  ؛ و ( مترفين و كفّار ) گفتند : اموال و اولاد ما ( از همه ) بيشتر است ( و اين نشانهء علاقهء خدا به ماست ) ؛ و ما هرگز مجازات نخواهيم شد » .\r\nبنابراين ، در زمان نزول آيات كثرت جمعيّت ، همانند فراوانى سرمايه و دارايى ، سبب قوّت و قدرت و شوكت و عظمت بود . بدين جهت موجب مباهات نيز شمرده مىشد .\r\nامّا اگر اين موضوع تغيير پيدا كرد و ازدياد جمعيّت باعث ذلّت و حقارت و ضعف و ناتوانى ملت و كشورى شد ، همان گونه كه اين مطلب در مورد كشور هندوستان نقل مىشود ، چرا كه جمعيّت آنان به قدرى زياد شده كه برخى از مردم بر اثر كمبود امكانات ، از جمله موادّ غذايى به خاطر گرسنگى جان مىدهند .\r\nعلاوه بر اين كه مشكل مسكن در آنجا غوغا مىكند . تا آنجا كه عدّه‌اى در كنار خيابان و در پياده روها به دنيا مىآيند و در همانجا زندگى نموده ، و در همانجا از دنيا مىروند ! و در حقيقت چنين جمعيّتى هيچ يك از امكانات يك زندگى سالم را ندارند . آيا در چنين فرضى كثرت جمعيّت مطلوب است ؟ !\r\nما نمىگوييم كه جمعيّت مسلمانان به اين حد رسيده است ، بلكه مىگوييم : اگر فزونى جمعيّت به اين حدّ برسد و اين مشكلات و تبعات را داشته باشد ، آيا پيامبر اكرم صلى الله عليه و آله به چنين جمعيّتى نيز در برابر ساير امّت‌ها مباهات و افتخار مىكند ؟ يا در چنين صورتى بر تمام مسلمانان لازم است كه به جاى كثرت جمعيّت و زياد كردن نفرات و ازدياد نفوس ، در فكر فزونى كيفيت نفرات مسلمانان در عرصهء علم و قدرت تفكّر و امور فرهنگى و اخلاقى و صنعتى و مانند آن باشند ، نه اين كه مسلمانانى فاقد اين جهات كيفى به جامعه عرضه كنند . چرا كه كثرت جمعيّت در چنين فرضى ، مانع از رسيدن مسلمانان به مراتب عالى علمى و اقتصادى و سياسى و مانند آن مىشود .\r\nكلام مولا امير المؤمنين عليه السلام مؤيّد مباحث مذكور است . آن حضرت در پاسخ به پرسشى از معناى اين سخن پيامبر اسلام صلى الله عليه و آله :\r\n« غَيِّرُوا الشَّيْبَ وَ لا تَشَبَّهُوا بِالْيَهُودِ\r\n؛ موهاى سفيد خود را تغيير دهيد ( رنگ كنيد ) ولى خود را به شكل يهوديان در نياوريد » فرمودند :\r\n« إِنَّما قالَ صلى الله عليه و آله وَ الدِّين قُلٌّ ، فَامَّا الْآنُ وَ قَدِ اتَّسَعَ نِطاقُهُ وَ ضَرَبَ بِجِرانِهِ فَامْرُؤٌ وَ مَا اخْتارَ\r\n؛ آن دستور پيامبر صلى الله عليه و آله براى زمانى بود كه تعداد مسلمانان كم بود ، امّا اكنون كه جمعيّت آنان فراوان شده و منطقهء مسلمانان گسترش يافته ، ملزم به اين كار نيستند » . « 1 »\r\nاشاره به اين كه تغيير شرايط زمان سبب تغيير آن دستور شده است .\r\nآنچه گفته شد پنج نمونه بود كه تبدّل موضوع ، تغيير حكم را به دنبال داشت و اين مطلب كليد اصلى حلّ بسيارى از مسائل مستحدثه است .\r\nالبتّه روشن است كه نمونه‌هاى پنج‌گانه خصوصيّتى ندارد و مثال‌ها منحصر در آن نيست .\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، شمارهء 17 .\r\n","page_name":" 474 ","page_number":474},
  {"content":"\r\n\r\nكوتاه سخن اين كه : احكام شرع مقدّس در طول قرون و اعصار ثابت و لايتغيّر است و زمان و مكان آن را تغيير نمىدهد ، چرا كه حلال همواره حلال و حرام هميشه حرام خواهد بود .\r\nامّا موضوعات عرفيّه دائماً در حال تغيير و تبديل است و هر زمان موضوع تغيير كند حكم نيز به تَبَع آن تغيير مىنمايد . چرا كه موضوع در بسيارى از اوقات متأثّر از زمان و مكان است . بدين جهت با دگرگونى زمان و مكان ، موضوع نيز دگرگون و به تبع آن حكم هم تغيير مىكند .\r\nدگرگونى موضوع نيز اقسام مختلفى دارد : گاه به تبدّل ماهيّت آن است ، و گاه به تغيير اوصاف خارجى آن مىباشد و گاه امور اعتباريّه‌اش تغيير مىپذيرد و منظور از تأثير زمان و مكان در اجتهاد همين است . « 1 »\r\n* * * تفسير سوم : تفسير ديگر در تأثير زمان و مكان در اجتهاد آن است كه تغييرات زمان و مكان گاه موجب تنبّه فقيه به سوى مسائل تازه و هدايت فكر و ذهن وى به آن سمت و سو مىگردد ، در نتيجه متوجّه امورى مىشود كه در گذشته به آنها توجّهى نداشت .\r\nمخصوصاً اين معنا پس از تشكيل حكومت اسلامى در ايران بروز و ظهور خاصّى داشت . البتّه اين بدان معنا نيست كه اگر فقيهى خارج از آن دايرهء زمانى و مكانى باشد ، افكار و آراى ويژه‌اى دارد ، و هنگامى كه وارد آن محدوده شد ، تمام آن افكار متحوّل و دگرگون مىگردد ، بلكه منظور اين است كه نيازها و مصالح نظام و امّت اسلامى را در آن شرايط بهتر درك مىكند .\r\nبه عنوان مثال فقيهى توجّه پيدا مىكند كه تحصيل علم و دانش - اعمّ از علوم دينى يا دنيوى - كه در سابق آن را از واجبات كفايى مىشمرد ، اكنون از واجبات عينى است . زيرا ملاحظه مىكند كه مسلمانان سخت نياز به مديران دانا و متعهّدى دارند كه امورات دينى و دنيايى آنها را رهبرى كنند و روشن است كه جمعيّتى نادان و بىسواد پيشرفتى نخواهند كرد و جزء ملل عقب مانده خواهند شد و قطعاً خدا و پيامبر صلى الله عليه و آله و ائمّهء معصومين عليهم السلام راضى به ضعف و زبونى و عقب‌ماندگى مسلمانان نخواهد بود .\r\nبر اين اساس ، مجتهد فتوا به وجوب عينى تحصيل علم و دانش داده و حكم جهاد با لشكر جهل و بيسوادى را صادر مىكند تا هر مسلمانى به حسب استعداد و تواناييش به جنگ با غول جهل و نادانى برود و از وادى ظلمت جهل به فضاى روشن و نورانى علم و آگاهى گام نهد .\r\nبنابراين ، زمان ، مجتهد را به نكات جديدى توجّه مىدهد ، و باعث تغيير فتواى وى مىشود .\r\n* * * \r\nمطلب سوم : ضوابط كلّى استنباط مسائل مستحدثه\r\nمعروف است كه قضيّه بر دو قسم است : قضيّهء خارجيّه و قضيّهء حقيقيّه .\r\nقضاياى خارجيّه به قضايايى گفته مىشود كه حكم نسبت به افراد موجود در خارج ثابت است . مثلًا\r\n\r\n\r\n","description":"","footnote":"\r\n( 1 ) . دربارهء تأثير زمان و مكان در احكام بحث مشروحى در همين كتاب آمده است .\r\n","page_name":" 475 ","page_number":475},
  {"content":"\r\n\r\nهنگامى كه گفته مىشود « من با علما ارتباط دارم » يعنى با علماى موجود در عالم خارج ، نه هر شخصى كه در گذشته عالم بوده و عالمانى كه در آينده متولّد خواهند شد .\r\nيا مثلًا وقتى گفته مىشود « به هر دانشجويى يك كتاب درسى هديه بدهيد » منظور دانشجويانى است كه به هنگام اهداى هدايا وجود خارجى دارند .\r\nامّا قضاياى حقيقيّه اختصاص به آنچه فعلًا موجود است ، ندارد ؛ بلكه حكم تابع موضوع آن است ، چه اكنون موجود باشد ، و چه قبلًا وجود داشته و چه در آينده به وجود خواهد آمد .\r\nبلكه گاه اصلًا در زمان حاضر مصداق خارجى ندارد ، امّا حكم صحيح و درست است ، مثلًا قضيهء حقيقيّهء « النّار حارّة ؛ آتش گرم است » شامل آتش‌هاى گذشته و حال و آينده همه مىشود و اين مضمون صحيح و صادق است ، هر چند به هنگام گفتن آن هيچ آتش هم روشن نبوده باشد .\r\nشكّى نيست كه غالب احكام شرعيّه كه به صورت يك قضيّه مطرح شده ، اعمّ از اين كه در قالب قضيّهء خبريه باشد ، مانند\r\n« الْمُؤْمِنُونَ عِنْدَ شُرُوطِهِمْ » « 1 »\r\nيا در قالب قضيّهء انشائيّه باشد ، مانند   « أَوْفُوا بِالْعُقُودِ »   « 2 » و امثال آن ، تمام اينها به صورت قضاياى حقيقيّه است ، نه قضاياى خارجيّه . بنابراين ، مصاديق آن منحصر به آنچه در زمان صدور حكم ، در عصر ائمّهء اطهار عليهم السلام موجود بوده نمىشود ، بلكه شامل تمام مصاديقى كه براى آن يافت شود در طول زمان‌ها و مكان‌ها خواهد شد ؛ مگر نسبت به موارد خاصّى كه دليل معتبر براى استثناى آن اقامه گردد .\r\nاين مطلب ، مخصوصاً در مورد آيات قرآن صادق است ، به ويژه كه در برخى آيات تصريح به جهانى بودن آن شده و خطاب‌هاى آن را براى همه مردم جهان تا روز قيامت دانسته است . هر چند به صورت خطاب به پيامبر اسلام ، يا مردم آن عصر و زمان بوده باشد .\r\nبر اساس همين بحث معتقديم احكام مسافر شامل مسافرينى كه در عصر و زمان ما با وسائل نقليه سريع السير سفر مىكنند ، نيز مىگردد و اختصاص به زمان‌هاى گذشته ندارد . مگر اين كه دليل معتبرى بر مقيّد بودن آن به زمان خاصّى يافت شود .\r\nهمان گونه كه احكام مخصوص آب حمام شامل حمام‌هاى موجود زمان ما نيز مىگردد ، هر چند حمام‌هاى عصر ما تفاوت‌هاى فراوانى با حمام‌هاى عصر معصومين عليهم السلام دارد ، همچنين است احكام مربوط به آب چاه ؛ اين احكام شامل آب چاه‌هاى عميق عصر و زمان ما كه در گذشته وجود نداشته نيز مىگردد .\r\nاين بحث در مسألهء « قيمى » و « مثلى » نسبت به فرآورده‌هاى فراوانى كه در اين زمان ساخته شده و قبلًا وجود نداشته نيز مىشود ، مثل انواع لباس‌ها ، غذاها ، وسيله‌هاى نقليه ، اسباب و اثاثيّهء منزل و مانند آن كه در گذشته « قيمى » محسوب مىشد و امروزه « مثلى » است و نمونه‌هاى فراوان ديگر .\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 30 ، ح 4 ، باب 19 از ابواب المهور .\r\n( 2 ) . مائده ، آيهء 1 .\r\n","page_name":" 476 ","page_number":476},
  {"content":"\r\n\r\nنتيجه اين كه احكام شرع غالباً به شكل قضاياى حقيقيّه است و اگر به صورت قضاياى خارجيّه بود ، اختصاص به مصاديق موجود در عصر پيامبر صلى الله عليه و آله يا ائمّهء اطهار عليهم السلام داشت و هيچ يك از مصاديق پس از آن عصر را شامل نمىشد .\r\nبا توجّه به اين مطلب مىتوان بسيارى از مسائل مستحدثه را حل كرد .\r\nبه تعبير ديگر ، مشكل مسائل مستحدثه با توجّه به اين كه احكام شرعى به شكل قضاياى حقيقيّه است و با تمسّك به اطلاقات و عمومات حل مىشود ؛ البتّه تا زمانى كه دليلى بر تقييد يا تخصيص آن وجود نداشته باشد و اين قاعده در اصول فقه قاعدهء ثابت‌شدهء عام و فراگيرى است .\r\nدر اينجا به نمونه‌هايى از مسائل جديد - كه در مباحث گذشته هم بدان اشاره شد - و مشمول قاعدهء مذكور است ، اشاره مىكنيم :\r\nالف ) آيهء شريفهء   « أَوْفُوا بِالْعُقُودِ »   « 1 » در تمام عقدهاى جديد - اعمّ از آنچه پس از عصر ائمّه عليهم السلام به وجود آمده يا آنچه در عصر و زمان ما ابداع شده ، همانند عقد بيمه جريان دارد . چرا كه بيمه نيز يكى از عقود است و داخل در عموم « أوفوا . . . » مىباشد و دليلى بر تخصيص آن وجود ندارد و اين كه عموم   « أَوْفُوا بِالْعُقُودِ »   منحصر در عقدهاى موجود در زمان تشريع احكام و عصر معصومين عليهم السلام گردد ، هيچ دليل قانع كننده‌اى ندارد . بنابراين ، اطلاق آيهء شريفه شامل تمام عقدهاى متعارف در بين عقلا در تمام زمان‌ها و مكان‌ها مىگردد .\r\nب ) انواع و اقسام شركت‌هاى جديد كه در گذشته وجود نداشت ، نيز مشمول اين قاعده است و هرگاه شرايط كلّى قراردادها در آن جمع باشد ، صحيح است .\r\nج ) اگر سرقفلى به عنوان عقد جديدى فرض شود ، نه يك شرط در ضمن عقد اجاره ، آن نيز مشمول همين قانون است .\r\nالبتّه در تمام عقدهاى جديد بايد شرايط عامّهء عقود ، كه از نظر شرع معتبر است ، مثل معلوم بودن ثمن و مثمن ( بر فرض جريان حكم غرر در تمام عقود ) و عدم تعليق در انشا ، بلوغ و عقل و رشد و اختيار و ديگر شرايط معتبر ، حاصل باشد و بدون آن عقد صحيح نخواهد بود .\r\nد ) تمسّك به عمومات و اطلاقات ، مضاربه با پول‌هاى امروزى نظير اسكناس‌ها ، كارت‌هاى اعتبارى ، انواع چك و مانند آن را نيز صحيح مىشمرد ، بلكه اجازه مىدهد در غير دائرهء تجارت مانند زراعت ، صنعت و مانند آن نيز سرمايه‌گذارى كرده هر چند نام آن را مضاربه ننهيم و احكام مضاربه را بر آن جارى نسازيم . ( اگر معتقد به احكام خاصّى براى مضاربه باشيم ) . چرا كه وقتى انسان سرمايه‌اى به ديگرى دهد و بگويد : « سرمايه از من و صناعت از تو و مثلًا نيمى از سود كار نيز براى تو » چنين عقدى مشمول   « أَوْفُوا بِالْعُقُودِ »   مىشود و به مقتضاى اطلاق اين آيهء شريفه و ديگر اطلاقات و عمومات بايد بر طبق قرارداد عمل گردد .\r\n\r\n\r\n","description":"","footnote":"\r\n( 1 ) . مائده ، آيهء 1 .\r\n","page_name":" 477 ","page_number":477},
  {"content":"\r\n\r\nبا توجّه به اين مطلب ، خريدوفروش سهام شركت‌ها و مؤسّسات صنعتى و غير صنعتى و تقسيم سود آن بين سهامداران جايز است ؛ چرا كه اين نيز يك عقد عرفى عقلايى است كه شرايط شرعى در آن جمع شده است . بدين جهت مشمول عمومات است ، هر چند داخل هيچ يك از عقدها و معاملات معروف و مشهور نباشد .\r\nه ) قراردادهاى غير حضورى كه به وسيلهء تلفن و اينترنت و مانند آن انجام مىگردد نيز داخل در عمومات مذكور است و مانعى از صحت آن جز در مواردى كه دليل معتبرى بر تخصيص و تقييد وجود داشته باشد ، نمىبينيم . البتّه در مورد اين كه آيا خيار مجلس در چنين معاملاتى تصور مىشود يا نه ؟ بحثى وجود دارد كه اينجا جاى طرح آن نيست .\r\n* * * \r\nمطلب چهارم : اطلاقات ادلّهء لفظيّه\r\nاين اطلاقات منحصر به مصاديق موجود در زمان صدور نصّ يا زمان‌هاى نزديك به آن نيست ؛ بلكه شامل تمام مصاديقى كه در طول زمان به تدريج به وجود مىآيد نيز مىگردد . البتّه گاه قرائنى بر انصراف اطلاق ادلّه نسبت به برخى از مصاديق مستحدثه وجود دارد كه در چنين مواردى نمىتوان به اطلاق تمسّك كرد و حكم عام صادر نمود .\r\nتوضيح اين كه : معروف است اطلاق در صورتى تمام مصاديق موضوع يك حكم را در بر مىگيرد كه مقدّمات چهارگانهء حكمت مهيا باشد ، يعنى اوّلًا متكلّم در مقام بيان حكم باشد ؛ ثانياً بيان ديگرى در خصوص موضوع مورد بحث وارد نشده باشد ؛ ثالثاً مطلق انصراف به بعضى از مصاديق خاصّ خود نداشته باشد ؛ رابعاً قدر متيقّن در مقام تخاطب نباشد .\r\nبه نظر مىرسد اعتبار مقدّمهء چهارم صحيح نباشد ، زيرا كمتر اطلاقى را مىتوان يافت كه قدر متيقّنى نداشته باشد و با توجّه به اين مطلب ، اگر مقدّمهء چهارم را بپذيريم بايد غالب مطلقات را از كار بيندازيم ، مخصوصاً در مورد اطلاقاتى كه شأن نزول يا شأن ورود خاصّى دارند ، در حالى كه معروف و مشهور آن است كه شأن نزول و ورود باعث تخصيص نمىگردد .\r\nامّا بقيّهء مقدّمات حكمت مورد پذيرش هست و شك و شبهه‌اى در آن نيست .\r\nدر مورد انصراف ، توضيح اين نكته لازم است كه منشأ آن انس ذهن به برخى از مصاديق آن مطلق است و براى اين انس علل و عوامل گوناگونى مىتوان بيان كرد . از جملهء آن عوامل ، غلبهء وجودى منصرف اليه است .\r\nمثلًا وقتى گفته مىشود : « كر سه وجب و نيم در سه وجب و نيم ، در سه وجب و نيم است » ذهن انسان از كلمهء وجب به فرد متوسّط و غالب آن تبادر مىكند ، نه وجب‌هاى بسيار بزرگ و نه وجب‌هاى بسيار كوچك . چرا كه غالب وجب‌ها متوسّط است و دو نوع ديگر وجب ، مصاديق شاذّ و نادرى هستند .\r\nهمچنين در مقدار صورت در وضو و تعيين محدوده‌اى كه بين انگشت وسط و شست قرار مىگيرد انصراف به مقدار متعارف دارد ، نه انگشتان بزرگ و نه\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nكوچك و مثال‌هاى ديگرى كه در همهء آنها به خاطر انصراف اطلاقات به فرد غالب ، معيار را فرد غالب مىگيريم و گاه در مقابل ممكن است الغاى خصوصيّت كنيم و تفاوتى بين فرد غالب و متعارف و ساير افراد قائل نشويم و حكم را نسبت به تمام افراد و مصاديق به شكل يكسان جارى كنيم . البتّه اين در صورتى است كه يقين حاصل شود فرد غالب خصوصيّتى ندارد .\r\nتوجّه و دقت در مطلب چهارم نيز پاسخ تعدادى از پرسش‌هاى ما را پيرامون مسائل مستحدثه كه در مباحث گذشته مطرح شد ، مىدهد . به بعضى از نمونه‌هاى آن توجّه كنيد :\r\nاز جمله سؤالاتى كه قبلًا مطرح شد ، حكم سلاح‌هاى سنگين نظير هواپيما ، تانك‌ها ، توپ‌ها ، پدافندهاى هوايى و نظير آن است كه در جنگ با دشمنان اسلام به عنوان غنيمت جنگى گرفته مىشود .\r\nآيا آيهء شريفهء «  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ »  ؛ بدانيد هرگونه غنيمتى به دست آوريد ، خمس آن براى خدا و . . . است » . « 1 » كه دلالت دارد جنگجويان چهارپنجم غنائم جنگى را مالك مىشوند و فقط يك پنجم آن را بايد به عنوان خمس بپردازند ، شامل سلاح‌هاى سنگين - مانند مثال‌هايى كه ذكر شد - مىشود ؟\r\nدر پاسخ به اين سؤال مىگوييم : آيهء مذكور به دو دليل از سلاح‌هاى سنگين و مانند آن منصرف است :\r\n1 . هزينهء رزمندگان اسلام در عصر و زمان ما ، بر خلاف صدر اسلام ، بر دوش حكومت است .\r\nحكومت اسلامى وسائل حمل و نقل ، اسلحه ، غذا ، دارو ، هزينهء مجروحين و معلولين ، حقوق رزمندگان ، بلكه بخشى از هزينهء خانواده‌هاى شهدا و ديگر هزينه‌هاى مربوطه را تأمين مىكند . در حالى كه تمام اين هزينه‌ها در زمان نزول آيهء شريفه و زمان‌هاى نزديك به آن بر عهدهء خود جنگجويان بود . بدين جهت ، سواره نظام دو سهم و پياده نظام يك سهم از غنائم جنگى داشتند ، چرا كه سواران هزينهء بيشترى را به خاطر مركب‌هاى خويش تحمّل مىكردند . البتّه گاه به برخى از رزمندگان ، مخصوصاً رزمندگانى كه تهيدست بودند ، ارفاق‌هايى مىشد . ولى تمام نيازهاى آنها را در بر نمىگرفت ؛ بدين جهت مىتوان ادعا كرد كه آيهء شريفه ، از غنايم جنگى عصر و زمان ما انصراف دارد .\r\n2 . سلاح‌هاى جنگى عصر و زمان ما مورد نياز دولت‌هاست و مصرف شخصى ندارد . يعنى اشخاص از خود اين سلاح‌ها نمىتوانند در زندگى شخصى استفاده كنند ، هر چند ممكن است آنها را به فروش برسانند و پولش را صرف نيازهاى خود نمايند ولى دليلى بر مصرف اين گونه سلاح‌هاى جنگى نداريم .\r\nبدين جهت ادعاى انصراف آيهء غنيمت از مصاديق مورد بحث قوى به نظر مىرسد .\r\nمثال‌هاى ديگرى نيز در بين مسائل مستحدثه‌اى كه قبلًا ذكر شد وجود دارد كه مىتوان ادعا كرد عمومات از آنها انصراف دارد ؛ ولى در اينجا به همين يك مثال قناعت مىكنيم .\r\n\r\n\r\n","description":"","footnote":"\r\n( 1 ) . انفال ، آيهء 41 .\r\n","page_name":" 479 ","page_number":479},
  {"content":"\r\n\r\n\r\nمطلب پنجم : بحثى پيرامون عناوين ثانويّه\r\nبسيارى از اوقات مسائل مستحدثه در ضمن عناوين ثانويّه قرار مىگيرد . بدين جهت ، بحث از عناوين ثانويّه و تفسير آن ضرورى به نظر مىرسد و براى روشن شدن آن بايد پيرامون چهار موضوع بحث كنيم .\r\n1 . تعريف عناوين ثانويّه .\r\n2 . اقسام عناوين ثانويّه .\r\n3 . نقش عناوين ثانويّه در فقه اسلامى .\r\n\r\n1 . تعريف عناوين ثانويّه\r\nهمان گونه كه گذشت هر حكمى موضوع خاصّى دارد . اين موضوع گاه بدون توجّه به عوارض آن ملاحظه مىشود و اقسام و انواع و افرادى دارد و گاه با توجّه به عناوينى كه بر آن عارض مىگردد ، كه موجب تغيير حكم شرعى مىشود ، لحاظ مىگردد ، مثلًا گوشت‌هايى كه تذكيهء شرعى نشده باشد خوردن آن حرام است ، اين عنوان اوّلى است ، ولى اگر انسان ، گرفتار شود و غذايى غير از اين گونه گوشت‌ها نداشته باشد يا در كشورهايى زندگى مىكند كه ذبح اسلامى در آن وجود ندارد و سلامت او به خطر مىافتد در اينجا به عنوان اضطرار مىتواند از اين گوشت‌ها استفاده كند . همان گونه كه خداوند در آيهء 3 سورهء مائده به آن اشاره فرموده است « 1 » و اين را « عنوان ثانوى » مىنامند .\r\nمثال ديگر : حفر و احداث چاه ، اعمّ از چاه‌هاى كم عمق ، نيمه عميق و عميق ذاتاً كار مباحى است . امّا اگر مقدّمهء تحصيل آب براى وضو و غسل باشد به عنوان مقدّمهء واجب ، واجب مىگردد و روشن است كه اين عنوان ذاتى موضوع نيست ، بلكه بر آن عارض شده است . بدين جهت آن را عنوان ثانوى مىناميم .\r\nمسألهء معروف تحريم استعمال تنباكو از سوى ميرزاى بزرگ آية اللَّه شيرازى « 2 » براى جلوگيرى از نفوذ دشمنان اسلام و عزّت و قدرت مسلمانان ، نيز از همين قبيل بوده است .\r\n\r\n2 . اقسام عناوين ثانويّه\r\nعناوين ثانويّه آن گونه كه بعضى تصوّر كرده‌اند منحصر در « اضطرار » و « ضرورت » نيست ، بلكه اقسام و انواع فراوانى دارد كه شماره كردن تمام آن اقسام كار مشكلى است ولى به مهم‌ترين آنها اشاره مىشود :\r\nالف ) « اضطرار » همان گونه كه در مثال سابق گذشت .\r\nب ) « ضرر بر نفس » مثل اين كه بيمار مىداند خوردن فلان غذاى مباح منجر به هلاكت و نابودى\r\n\r\n\r\n","description":"","footnote":"\r\n( 1 ) .  « حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ  . . .  فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ » . \r\n( 2 ) . سيّد محمّد بن محمود معروف به ميرزاى شيرازى متولّد سال 1230 ه . ق و متوفّاى 1312 يكى از فقهاى بزرگ شيعه بود . در سال 1291 ه . ق دولت عثمانى كه مىخواست مركز روحانيّت شيعه در شمال عراق باشد او را ملزم به سكونت در سامرا كرد و در همين شهر بود كه فتواى تحريم استعمال تنباكو را براى ايرانيان - هنگامى كه دولت ، انحصار تنباكو را به شركت رژى انگليسى داده بود - اعلام كرد ، و موجب لغو امتياز را فراهم ساخت و ضربهء سنگينى به برنامه‌هاى انگلستان زد . ( ر . ك : لغت نامهء دهخدا ، ج 12 ، ص 595 ) .\r\n","page_name":" 480 ","page_number":480},
  {"content":"\r\n\r\nوى مىشود ، در اينجا عنوان ثانوى ضرر ، خوردن آن غذا را بر او حرام مىكند .\r\nج ) « إضرار به غير » كندن چاه فاضلاب در منزل كار مباح و جايزى است . امّا اگر موجب ضرر بر همسايه گردد اين عنوان ثانوى آن را ممنوع مىكند ، حديث معروف سمرة بن جندب « 1 » از همين قسم است .\r\nد ) « عسر و حرج شديد » از ديگر اقسام عناوين ثانويه است ؛ مثلًا اگر روزه براى زن حامله يا پيرمرد و پيرزنى ضرر نداشته باشد ، ولى آنها را به زحمت شديدى بيندازد ، در اينجا عنوان عسر و حرج به آنها اجازهء افطار مىدهد .\r\nه ) « مقدّمهء واجب » ؛ مانند مثال حفر چاه براى تحصيل آب جهت وضو و غسل كه شرح آن گذشت .\r\nآنچه مقدّمهء حفظ نظام محسوب مىشود نيز از همين قبيل است .\r\nو ) « مقدّمهء حرام » نيز از اقسام عناوين ثانويه است . استعمال تنباكو در فتواى معروف ميرزاى شيرازى از باب مقدّمهء حرام ، تحريم شد .\r\nز ) « معاونت بر امور واجبه يعنى كمك به تحقق واجبات شرعيّه » . مثل اين كه گاه جهاد با دشمن جز با كمك‌هاى مالى مردم امكان‌پذير نباشد . در چنين صورتى كمك‌هاى مذكور واجب است .\r\nح ) « اعانت بر اثم » ؛ يعنى كمك به ظلم و ديگر محرّمات ، مانند فروش انگور به كسى كه آن را به شراب تبديل مىكند ، به قصد اين كار ؛ تفاوت اين عنوان با مقدّمهء واجب و حرام اين است كه اعانت با فعل غير سنجيده مىشود ، امّا مقدّمهء واجب و حرام با فعل خود فاعل مقايسه مىشود .\r\nط ) « قاعدهء اهمّ و مهم » از ديگر اقسام عناوين ثانويّه است . مثل اين كه امر دائر است بين تصرّف در مال غير و نجات نفس محترم ، كه در اينجا به حكم قاعدهء اهمّ و مهم ، نجات نفس محترم ، تصرّف در ملك غير را تجويز مىكند .\r\nى ) نذر و عهد و قسم ، كه اين عناوين سه‌گانه امور مباح را بر انسان حرام يا واجب مىكند .\r\nو اقسام ديگر عناوين ثانويّه ، كه ذكر تمام آنها به طول مىانجامد .\r\n\r\n3 . آثار عناوين ثانويّه\r\nعناوين ثانويّه آثار فراوانى در شكوفايى فقه اسلامى و دگرگونىهاى آن و تطبيقش بر نيازهاى بشر دارد . چه بسا مشكلات متعدّدى كه در پرتو عناوين ثانويّه حل مىشود .\r\nتوضيح آنكه : نيازهاى بشر همواره در حال تغيير و تحوّل است ، و هيچ‌گاه ثابت و يكنواخت نمىماند . هر چه زمان به پيش مىرود ، نيازهاى جديدى براى انسان رخ مىدهد ، همان گونه كه مسائل اجتماعى دائماً در حال دگرگونى است . با توجّه به اين مطلب ، چگونه مىتوان اين دگرگونىها و تغييرات را با احكام ثابت و غير قابل تغيير اسلام كه حلالش تا روز قيامت حلال و حرامش نيز چنين است ، تطبيق كرد ؟\r\nهمچنين احكام اسلام ثابت و نيازهاى انسان بر\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 340 ، ح 1 و 2 ، باب 12 از ابواب احياء موات .\r\n","page_name":" 481 ","page_number":481},
  {"content":"\r\n\r\nحسب زمان و مكان متغيّر است . بدين جهت تطبيق يكى از اين دو بر ديگرى در به دو نظر مشكل است ، بنابراين توهّم ، اشكال فقط با اعتقاد به خاتميّت نشأت نمىگيرد ، بلكه حتّى اگر كسى دينى برگزيند كه مأموريت آن در محدودهء زمانى خاصّى باشد نيز با اشكال مواجه مىشود . زيرا زندگى انسان در طول ساليان دراز قطعاً دچار تغيير و تحوّلاتى مىگردد .\r\nبراى حلّ اين مشكل و پاسخ به اين سؤال راه‌هايى انديشيده شده كه به يك نمونهء آن اشاره مىكنيم :\r\nبسيارى از تحوّلات و دگرگونىهاى زندگى بشر در سايهء قواعد كلّيه‌اى كه در قرآن و روايات آمده ، قابل حل است ، مثل   « أَوْفُوا بِالْعُقُودِ »   « 1 » و  « أَحَلَّ اللَّهُ الْبَيْعَ »  « 2 » و  « الصُّلْحُ خَيْرٌ »  « 3 » و\r\n« الْمُؤْمِنُونَ عِنْدَ شُرُوطِهِمْ » « 4 »\r\nقواعد مذكور تمام عقود و معاملات كه داراى شرايط عامه شرعى است ، حتى عقود مستحدثهء بين اشخاص بلكه دولت‌ها را در بر مىگيرد .\r\nهمچنين آيهء شريفهء 135 سورهء نساء كه مىفرمايد : «  « يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ »  ؛ اى كسانى كه ايمان آورده‌ايد ! به طور كامل قيام به عدالت كنيد » . چرا كه قيام به قسط در جامعه گسترهء وسيعى دارد كه آيهء شريفه تمام مصاديق آن را شامل مىشود .\r\n« قاعدهء برائت » و « قبح عقاب بلا بيان » نيز از جمله قواعد كلّى است كه در چنين مواردى راه‌گشاست ، چرا كه اين دو قاعده راه را بر انسان در مقابل تمام مسائلى كه از ناحيهء شرع و عقل منعى از آن نشده است ، باز مىكند . مانند تمام اختراعات مفيد كه در قرون اخير به وجود آمده و نيز انواع ورزش‌ها و علوم و فنون را مىتوان مصداق آن ذكر كرد .\r\nقاعدهء « كلّما حكم به العقل حكم به الشرع » نيز از جمله همين قواعد كلّى است ، يعنى آنچه را كه عقل به يقين حكم به مصلحت آن كند شرع نيز آن را امضا مىكند و همچنين در مورد مفاسد قطعى .\r\nاضافه بر اينها بسيارى از مشكلات مذكور مشمول عناوين ثانويّه مىگردد و در سايهء عناوين ثانويّه مىتوان بسيارى از گره‌ها و مشكلات را حلّ و فصل كرد .\r\nهمان گونه كه گذشت گسترهء عناوين ثانويّه بسيار وسيع و مصاديق آن فراوان است ، به گونه‌اى كه قسمت مهمّى از نيازهاى انسان را در بر مىگيرد . عناوين ثانويّه هر چند كليّات آن ثابت و لايتغيّر است ولى مصاديق آن متغيّر و همسو با دگرگونىهاى موجود در زندگى بشر است .\r\nبه تعبير ديگر : نيازهاى اصلى انسان ثابت و تغييرناپذير است چرا كه جزء فطريات انسان است و امور فطرى ، طبيعى و ثابت است ، هر چند كيفيت برآورده كردن آن حاجات و نيازها متغيّر است مثلًا انسان به صورت طبيعى و فطرى نياز به غذا ، پوشاك ، مسكن ، درمان بيمارىها ، علم و دانش ، صنعت و زراعت و تفريح و ورزش دارد و اين نيازها ثابت و غير\r\n\r\n\r\n","description":"","footnote":"\r\n( 1 ) . مائده ، آيهء 1 .\r\n( 2 ) . بقره ، آيهء 275 .\r\n( 3 ) . نساء ، آيهء 128 .\r\n( 4 ) . وسائل الشيعة ، ج 15 ، ص 30 ، ح 4 ، باب 19 از ابواب المهور .\r\n","page_name":" 482 ","page_number":482},
  {"content":"\r\n\r\nقابل تغيير است ولى طرز بر طرف كردن اين نيازها در طول تاريخ مختلف و متغيّر بوده است . بنابراين ، اصل نيازهاى بشر ثابت و فروع و چگونگى برآورده كردن آن نيازها متغيّر است .\r\nقوانين و احكام اسلامى نيز چنين است ، اصولى ثابت و هماهنگ با فطرت بشر دارد ، و فروع متغيّر كه در طول زمان‌ها و مكان‌ها در ضمن عناوين ثانويّه تغيير مىنمايد و هر زمان در لباسى جديد بروز و ظهور پيدا كرده و بسيارى از مسائل مستحدثه را حل مىكند .\r\nاز اين بحث روشن مىشود كه اساساً تعارضى بين نيازهاى متغيّر انسان و قوانين ثابت دين وجود ندارد ، تا در پى رفع آن باشيم .\r\n\r\nچند نمونه از مسائل مستحدثه :\r\nبا توجّه به آثارى كه براى عناوين ثانويّه گفته شد بايد به سراغ چند نمونه از مسائل مستحدثه كه با عناوين ثانويّه حل مىشود ، برويم و چگونگى استدلال و استناد به آن را توضيح دهيم تا الگويى براى ساير مسائل باشد .\r\n1 . احداث خيابان‌ها و بزرگراه‌ها\r\nاز جمله نيازهاى امروز بشر مخصوصاً در زندگى شهرى احداث خيابان‌ها و بزرگراه‌هاى متناسب با وسايل نقليهء موجود در آن شهر و حجم و ترافيك آن است ولى اين مسأله با مشكلى به نام تخريب خانه‌هاى مردم و تصرف در املاك آنان روبه‌روست ، چه بايد كرد ؟\r\nتوضيح آنكه بدون شك انسان امروزى نمىتواند به وسايل نقليّه زمان‌هاى گذشته قناعت نموده و خود را از وسايل نقليّه سريع و راحتى كه امروزه براى حمل و نقل اشخاص يا بارهاى سنگين اختراع شده محروم سازد . اگر كشورى از كشورهاى جهان مرتكب اين خطا شود و در سفرهاى داخل شهرى و خارج شهرى مثلًا از شتر و اسب و مانند آن استفاده كند و ماشين آلات جديد را در صنعت و زراعت و ديگر مشاغل به كنارى نهد ، و در دفاع از كشورها از هيچ يك از سلاح‌هاى جنگى روز استفاده نكند و فقط با شمشير و نيزه به ميدان جنگ برود بدون شك چنين كشورى عقب‌مانده‌ترين ، فقيرترين ، ضعيف‌ترين و وابسته‌ترين كشورهاى دنيا محسوب خواهد شد و نظام چنين كشورى به هم مىريزد و سنگ روى سنگ نخواهد ماند .\r\nعلاوه بر اين كه چنين كارى مخالف كلام خداوند در آيهء 60 سورهء انفال است كه مىفرمايد : «  « وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ »  ؛ هر نوع ( امكانات و ) نيرويى در توان داريد ، براى مقابله با آنها [ دشمنان 
  ] آماده سازيد » .\r\nهمان گونه كه منافات با آيهء 141 سورهء نساء دارد ، كه مىفرمايد : «  « لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا »  ؛ خداوند هرگز كافران را بر مؤمنان تسلّطى نداده است » .\r\nو همان‌طور كه مخالف با اين روايت است و مانع تحقق مضمون آن ، كه در واقع يك حكم شرعى است ، مىگردد :\r\n« الْإِسْلام يَعْلُو وَ لا يُعْلى عَلَيْهِ\r\n؛ اسلام برترى پيدا مىكند و هيچ چيز بر آن برترى نخواهد يافت » . « 1 »\r\n\r\n\r\n","description":"","footnote":"\r\n( 1 ) . وسائل الشيعة ، ج 17 ، ص 460 ، ابواب ميراث الابوين ، باب 15 ، ح 2 .\r\n","page_name":" 483 ","page_number":483},
  {"content":"\r\n\r\nبنابراين آيات قرآن ، روايات معصومان و عقل هر انسان حكم مىكند كه در هر كارى از پيشرفته‌ترين ابزار مشروع و مفيد آن استفاده كنيم و روشن است كه استفاده از آنها مقدّماتى مىطلبد كه بدون ايجاد آن ، استفاده از آنها امكان‌پذير نخواهد بود . مثلًا بهره‌گيرى از وسايل نقليه امروزى ، خيابان‌ها و بزرگراه‌هاى وسيعى مىطلبد و نمىتوان براى استفاده از آنها از كوچه‌ها و خيابان‌هاى تنگ و باريك مربوط به صدها سال قبل بهره گرفت . اين از يك سو ؛ از سوى ديگر تخريب خانه‌هاى مسلمانان و تصرّف در املاك و اموالشان بدون اذن و رضايت آنان جايز نيست ؛ چرا كه به حكم عقل و نقل هيچ كسى حق ندارد در مال ديگرى بدون رضايت وى و تحصيل طيب خاطرش تصرّف كند . با توجّه به اين دو محذور و دَوَران امر بين آن دو كه تحت عنوان قاعدهء اهمّ و مهم مىگنجد لازم است اهم را گرفته و مهم را ترك نماييم .\r\nروشن است كه حفظ عزّت و عظمت مسلمين اهم است . بنابراين ، بايد از پيشرفت‌هاى روز بشر نهايت استفاده را برد و لوازم آن را به مقدار لزوم و ضرورت متحمّل شد ولى بىشك بايد آنچه از اموال و املاك مسلمانان در اين مسير از بين مىرود ، به طور عادلانه تدارك شود و با تمسّك به قاعدهء اهمّ و مهم كه از اقسام عناوين ثانويّه است مىتوان اين نوع گره‌ها و مشكلات را حل كرد .\r\nهمان گونه كه با ديگر انواع عناوين ثانويّه مىتوان مشكلات ديگر را حل كرد ؛ مثلًا استفاده از وسايل نقليّهء امروز هرگاه بدون رعايت مقرّرات خاص و نظم و انضباط باشد هر روز شاهد حوادث تلخ و دردناك و كشته شدن انسان‌ها و خسارات مالى و جانى خواهيم بود . بنابراين ، از باب مقدّمهء واجب ( يعنى حفظ جان مردم و اموال و دارايى آنها بلكه حفظ نظام جامعه ) واجب است مقرّرات عبور و مرور وضع كنيم و مردم را ملزم به آن كنيم تا چنان مشكلاتى رخ ندهد . و مقدّمهء واجب - همانگونه كه گذشت - از ديگر اقسام عناوين ثانويّه است ، و روشن است كه وجوب رعايت قوانين راهنمايى و رانندگى مقدّمهء واجب ديگرى به نام حفظ جان و مال و نظام جامعه است .\r\n2 . تشريح اجساد مردگان\r\nبىشك حفظ جان واجب است و گاه تشريح اجساد مردگان مقدّمهء آن است و همواره نمىتوان براى اين منظور از اجساد غير مسلمان‌ها كمك گرفت ؛ به ناچار گاه بايد به سراغ اجساد مسلمانان رفت و آن را در اختيار علم تشريح قرار داد .\r\nدر اينجا امر دائر است بين حفظ حرمت بدنها و جسدها از يك سو ، و حفظ جان از سوى ديگر . روشن است كه حفظ جان زندگان مهمتر از حفظ حرمت جسدهاى مرده مسلمانان است . در اينجا نيز با استعانت از قاعدهء اهمّ و مهم مشكل را حل مىكنيم امّا بايد توجّه داشت كه مقتضاى اين قاعده اكتفا به مقدار لازم و عدم تجاوز از آن است .\r\n3 . خسارات مازاد بر ديه\r\nديهء برخى از جنايات كفاف خسارات ناشى از آن را نمىكند ، چرا كه درمان عوارض ناشى از آن جنايت گاه افزون بر ديهء مقرّر است . آيا در چنين مواردى\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nنمىتوان با تمسّك به قاعدهء لا ضرر خسارت مازاد بر ديه را نيز از جانى گرفت ؟ به يقين مىتوان گرفت زيرا كه چگونه مىتوان مجنى عليه را مجبور به تحمّل اين خسارت كرد در حالى كه « لا ضرر و لا ضرار فى الاسلام » امورى كمتر از آن را شامل مىشود .\r\n4 . عسر و حرج زوجه\r\nگاه ضرر و زيانهاى مالى يا جسمى يا عِرْضى متعدّدى از ناحيه زوج به زوجه مىرسد كه بقاى زوجيّت براى زوجه موجب عسر و حرج شديد است .\r\nبعضى معتقدند كه قاعدهء « لا ضرر » و « لا حرج » احكام ضرورى و حرجى را نفى مىكند و جلوى اجراى آن را مىگيرد ، امّا حكمى را جعل نمىكند .\r\nبنابراين ، با تمسّك به اين دو قاعده نمىتوان حكم طلاق را صادر كرد و همچنين در مورد لزوم پرداخت مازاد بر ديه در مسألهء سابق . ولى در كتاب « قواعد الفقهيّه » ثابت شده است كه دو قاعدهء مذكور هم نفى حكم مىكند و هم اثبات حكم « 1 » و اتفاقاً مورد حديث قاعدهء لا ضرر ( حديث سمرة بن جندب ) اثبات حكم است نه نفى حكم . توضيح بيشتر را در كتاب مذكور مطالعه فرماييد .\r\nآنچه ذكر شد چهار نمونه از آثار عناوين ثانويّه بود ولى منحصر به آن نيست .\r\n* * * يادآورى چند نكتهء مهم :\r\n1 . عناوين ثانويّه بر دو قسم است :\r\nقسمى از عناوين ثانويّه ناشى از ضرورت‌هاست ، طبعاً محدودهء اين قسم به اندازهء ضرورت‌هاست و تجاوز از آن محدوده از جهت زمان و مكان و ساير ويژگىها جايز نيست . مثلًا جواز اكل ذبيحه غير اسلامى در زمان ضرورت يا در مكانى كه هيچ غذاى ديگر يافت نمىشود و حفظ جان متوقّف بر آن است از همين قبيل است و استفادهء از آن فقط به اندازهء نجات از خطر جايز است .\r\nولى قسم دوم چنين نيست و ممكن است سال‌ها بلكه قرنها چنان حكمى پايدار بماند ، مانند جواز تشريح در زمان ما و جواز ايجاد بزرگراه‌ها و خيابان‌ها و مراعات قوانين عبور و مرور و مانند آن .\r\nدر قسم اوّل ، حدود موضوع بايد كاملًا مشخص و معيّن باشد . البتّه اين بر عهدهء فقيه نيست بلكه فتواى فقيه روى يك موضوع كلّى است كه مقلّد بايد در خارج مصاديق آن را پيدا كند .\r\nامّا گاه مجتهد كه مقام ولايت امر را دارد متصدّى تطبيق حكم اضطرارى بر موضوع آن مىشود و حكم خاصّى صادر مىكند ، ولى نه از آن جهت كه مفتى است بلكه از آن جهت كه ولىّ امر است . همان گونه كه در حكم معروف ميرزاى شيرازى بزرگ در مورد استعمال تنباكو رخ داد كه آن را تحريم كرده و در حكم محاربه با امام زمان عليه السلام دانست ، چرا كه ريشه اين حكم در حقيقت اين بود كه « هر چيزى كه سبب ضعف مسلمين و تقويت دشمنان اسلام گردد از باب مقدّمهء حرام يا اعانت بر اثم حرام است » . امّا تطبيق اين فتوا بر\r\n\r\n\r\n","description":"","footnote":"\r\n( 1 ) . رجوع كنيد به : القواعد الفقهيّه ، تأليف آية اللَّه العظمى مكارم شيرازى ، ذيل دو قاعدهء مزبور .\r\n","page_name":" 485 ","page_number":485},
  {"content":"\r\n\r\nخصوص استعمال تنباكو در آن برههء از زمان از باب حكم فقيه و اعمال ولايت او بوده است .\r\nروشن است كه ضرورت‌ها امور استثنايى هستند كه دوام و بقايى ندارند و در برههء خاصّى از زمان مورد نياز قرار مىگيرند ، هر چند از نظر زمان ممكن است مختلف باشند بعضى عمرى طولانىتر دارند و برخى كوتاه‌تر و از اين بحث روشن مىشود كه نمىتوان اكثر قوانين را براى زمانى طولانى بر ضرورت‌ها بنا نهاد ، زيرا معناى اين سخن آن است كه زمان شريعت اسلامى سپرى شده و احكام اوّليهء اسلام قابليّت ادارهء جامعه را ندارد ، بدين جهت دائماً به قوانين استثنايى ناشى از ضرورت‌ها و اضطرارها پناه برده مىشود و به تعبير ديگر : تمام احكام ثانويّه بر محور موضوعاتش دور مىزند ، و هر زمان موضوع آن منتفى شود حكم نيز منتفى مىگردد و موضوع ضرورت و اضطرار يك امر عارضى است كه معمولًا پس از گذشتن مدّتى از بين مىرود ، بدين جهت نمىتوان عمدهء احكام دين را بر روى آنها بنا نهاد ؛ چرا كه تناسب با خاتميّت دين اسلام ندارد و چنين احكامى قادر بر ادارهء زندگى و حلّ مشكلات آن نخواهد بود .\r\nتوضيح اين كه گاه براى يك كشور مشكلاتى پيش مىآيد كه حاكمان براى حلّ مشكل يا فرونشاندن بحران متوسّل به اعلان حالت فوق العاده يا حكومت نظامى مىشوند ، حال اگر كشورى باشد كه حكومتش هميشه بايد در حالت فوق العاده ، كشور را اداره كند ، اين نشان آن است كه عمر آن حكومت به پايان رسيده است ، زيرا حالت فوق العاده تنها در وقت محدودى قابل قبول است ، همچنين در حالات بحرانى بيماران ، از سرم يا دستگاه تنفّس مصنوعى استفاده مىشود ، حال اگر بيمارى بود كه هميشه بايد از سرم و تنفّس مصنوعى استفاده كند اين دليل آن است كه در واقع عمرش پايان يافته است و با يك وسيلهء مصنوعى او را زنده نگه مىدارند . نقش مسألهء اضطرار و ضرورت در احكام شرع همين گونه است ؛ ضرورت‌ها مخصوص موارد محدودى است و اگر دين و آيينى بخواهد همواره با استفادهء از عنوان ضرورت يا ساير عناوين ثانويّهء خود را سر پا نگه دارد ، دليل بر آن است كه قوانين آن ( منظور قوانينى است كه به عنوان اوّليه است ) كارايى خود را از دست داده است ؛ نه تنها جاودانه نيست بلكه در درازمدّت هم كارايى ندارد .\r\n* * * 2 . پرهيز از افراط و تفريط در تمسّك به احكام ثانويّه\r\nگاه در استفاده از عناوين ثانويّه مواجه با افراط و تفريط مىشويم . بدين معنا كه برخى در هر موضوعى كه مختصر مشكل و سختى و تكلّفى در پى دارد ، دست به دامن عناوين ثانويّه مىشوند ، در حالى كه غالب امور در زندگى انسان مشكلاتى به همراه دارد و تمام تكاليف شرعيّه به نوعى كلفت و سختى دارد و به همين جهت آن را تكليف ناميده‌اند . بنابراين ، به صرف اندك سختى در احكام نمىتوان آن را رها كرد و از باب عناوين ثانويّه حكم به حليّت تمام محرمات كرد و گرنه باب گناه به روى مردم باز مىشود و آنها در گناهان صغيره و كبيره فرو مىروند .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nدر عصر و زمان خود ديده‌ايم كسانى را كه آشنايى كافى با احكام اسلام ندارند با اندك ضرورتى حكم به بر طرف شدن حرمت در گناهان كبيره و صغيره مىدهند كه با اين ديدگاه همهء احكام به خطر مىافتد .\r\nاز سوى ديگر برخى افراد را مىبينيم كه در اجراى قاعدهء لا ضرر در ابواب نكاح و مانند آن وسواس به خرج مىدهند ، حتّى عسر و حرج شديد را مجوز برخى از امور ممنوعه نمىشمرند ، در حالى كه در روايت آمده است :\r\n« ليس شي ممّا حرّم اللَّه إلّا و قد أحلّه لمن اضطرّ إليه\r\n؛ هر چيزى كه خداوند آن را تحريم كرده براى كسانى كه واقعاً مضطر به انجام آن هستند ، حلال شمرده است » . « 1 »\r\nو آيهء شريفهء  « وَ ما جَعَلَ عَلَيْكُمْ فِي الدِّينِ مِنْ حَرَجٍ »  « 2 » حدّ اقل ، حرج شديد را نفى مىكند .\r\nنتيجه اين كه در استفاده از عناوين ثانويّه نه پيمودن راه افراط صحيح است و نه افتادن در مسير تفريط كار شايسته‌اى مىباشد ، بلكه همچون امور ديگر حفظ تعادل و استفادهء بجا ، منطقى و مورد رضايت پروردگار است .\r\n\r\nجمع‌بندى\r\nمباحث اين مقاله را در چهار بخش مىتوان خلاصه كرد :\r\n1 . مسائل مستحدثه عبارت است از هر موضوع جديدى كه حكم فقهى و شرعى خاصّ خود را مىطلبد ، اعمّ از اين كه در گذشته وجود نداشته يا اصل آن بوده ولى برخى از مصاديق آن جديد است . اوّلى مانند پيوند اعضا در علم پزشكى و دومى مانند سفرهاى فضايى يا سفر با هواپيما و امثال آن از جهت قصر و اتمام .\r\n2 . طرح مسائل مستحدثه به اين جهت ضرورت دارد كه عالم مادّه دائماً در حال تحوّل و دگرگونى است و اين تحوّل در زندگى انسان بيشتر است . و از سوى ديگر ، ما معتقديم كه دين اسلام براى تمام مردم و در تمام زمان‌هاست ، پس بايد پاسخگوى مسائل جديد آنها كه ناشى از اين تحوّلات و دگرگونىهاست ، نيز باشد .\r\n3 . نمونه‌هايى از مسائل مربوط به عبادات و معاملات و احكام پزشكى و ديگر موضوعات از مسائل مستحدثه .\r\n4 . در حل مسائل مستحدثه بايد به پنج نكته توجّه شود :\r\nالف ) تفاوت‌هاى مذهب شيعه با اهل سنّت در مباحث مسائل مستحدثه . مثل اينكه ما معتقديم هر موضوع و پديده‌اى حكم شرعى دارد ، حتّى يك خراش كوچك . بدين جهت نوبت به قياس و استحسان و مانند آن از امور ظنيّه نمىرسد .\r\nب ) تأثير زمان و مكان بر اجتهاد .\r\nج ) احكام به صورت قضاياى حقيقيّه است كه مصاديق فعلى و مصاديق آينده را شامل مىشود .\r\nد ) توجّه به اين كه اطلاقات گاه از بعضى مصاديق\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 137 ، ح 17 ، باب 12 از ابواب كتاب الأيمان .\r\n( 2 ) . حج ، آيهء 78 .\r\n","page_name":" 487 ","page_number":487},
  {"content":"\r\n\r\nانصراف دارد ، امّا اين انصراف بدوى است .\r\nه ) بسيارى از اوقات مسائل مستحدثه تحت عناوين ثانويّه مندرج است و اين اختصاص به ضرورت ندارد و عنوان‌هاى متعدّدى از اقسام عناوين ثانويّه ذكر شد .\r\nتعريف عناوين ثانويّه ، آثار آن ، اقسام عناوين ثانويه ، افراط و تفريط در استفاده از عناوين ثانويّه نيز از امورى بود كه به آن اشاره شد .\r\n* * * آنچه در مجموع اين مقال آمد تنها خطوط كلّى مسائل مستحدثه و راه‌كارهاى حلّ آن بود و اگر مثال‌هايى ذكر شد براى ارائهء نمونه‌هاى راه حل بود و امّا بحث در مجموع مسائل مستحدثه از جمله چهل عنوانى را كه در اوايل اين بحث به آن اشاره كرديم از موضوع اين مقال خارج است و در آينده هر كدام در جاى خود به خواست خدا مطرح خواهد شد .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ( با تحقيق دكتر صبحى صالح ) .\r\n3 . استفتائات جديد ، آية اللَّه ناصر مكارم شيرازى ، مدرسة الامام علىّ بن ابى طالب ، چاپ سوم ، 1381 ش .\r\n4 . بداية المجتهد ، محمّد بن احمد بن رشد قرطبى ، دار المعرفة ، بيروت ، چاپ دوم ، 1420 ق .\r\n5 . سنن ترمذى ، محمّد بن عيسى ترمذى ، دار الفكر ، بيروت ، چاپ دوم ، 1403 ق .\r\n6 . سنن كبرى ، احمد بن حسين بيهقى ، دار المعرفة ، بيروت .\r\n7 . شرح كبير ، عبد الرحمن بن ابى عمر محمّد بن احمد بن قدامه ، دار الكتاب العربى ، بيروت .\r\n8 . صحيح مسلم ، أبو الحسين مسلم بن حجّاج نيشابورى ، دار احياء التراث العربى ، بيروت ، چاپ دوم ، 1972 م .\r\n9 . القواعد الفقهية ، آية اللَّه ناصر مكارم شيرازى ، منشورات دار العلم ، قم ، 1382 ق .\r\n10 . الكافى ، أبو جعفر محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n11 . لغت نامهء دهخدا ، على اكبر دهخدا ، انتشارات دانشگاه تهران .\r\n12 . مستدرك الوسائل ، حاج ميرزا حسين نورى طبرسى ، مؤسّسهء آل البيت ، قم ، چاپ اوّل ، 1407 ق .\r\n13 . مسند احمد ، احمد بن حنبل ، دار صادر ، بيروت .\r\n14 . معجم الكبير طبرانى ، سليمان بن احمد بن ايوب طبرانى ، مكتبة ابن تيميه ، قاهره ، چاپ دوم .\r\n15 . مغنى ابن قدامه ، عبد اللَّه بن احمد بن قدامه ، دار الكتاب العربى ، بيروت .\r\n16 . المهذب فى علم الأصول الفقه المقارن ، دكتر عبد الكريم بن على النملة ، مكتبة المرشد ، رياض ، چاپ اوّل ، 1420 ق .\r\n17 . وسائل الشيعة ، محمّد بن الحسن الحرّ العاملى ، دار احياء التراث العربى ، بيروت ، چاپ چهارم ، 1391 ق .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\n16 - ادلّهء تقليد در مكتب اهل بيت عليهم السلام و اهل سنّت\r\nتقليد در لغت و اصطلاح\r\nتقليد در لسان روايات\r\nضرورت تقليد در فروع دين\r\nتاريخچهء تقليد\r\nتقليد در اصول دين\r\nتقليدى نبودن مسألهء تقليد\r\nتقليد در موضوعات\r\nتقليد اعلم\r\nتقليد ميّت\r\n\r\n","description":"","footnote":"","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n\r\nادلّهء تقليد در مكتب اهل بيت عليهم السلام و اهل سنّت\r\n\r\nپيشگفتار :\r\nگاه اين سؤال مطرح مىشود كه چرا در احكام شرعى بايد از كسى تقليد كرد ؟ اصولًا آيا تقليد كار خوبى است ؟ بشر بايد با چراغ فكر و انديشه و تحقيق ، تكليف خود را بيابد و بر آن اساس عمل كند . مراجعه به افراد هم سنخ خويش و سپردن زمام « بايدها و نبايدهاى » رفتارى خود به ديگران فرجامى جز خمودى و دور افتادن از قافله رشد و پيشرفت ندارد .\r\nعلاوه بر آنكه قرآن نيز مردم جاهلى را به سبب تقليد از گذشتگان مورد نكوهش قرار داده و از آنها مىخواهد با بصيرت و استدلال حركت كنند و همچنين صريحاً از پيروى از آنچه را كه بدان علم ندارند ، نهى مىكند :  « وَ لا تَقْفُ ما لَيْسَ لَكَ بِهِ عِلْمٌ » .  « 1 »\r\nاين بحث درصدد پاسخ به اين سؤالات ، روشن ساختن حقيقت تقليد در دين ، ادلّهء تقليد از عالمان دينى در مكتب اهل بيت و اهل سنّت و تعيين محدودهء تقليد تحت چند عنوان است .\r\n* * * \r\nاوّل : تقليد در لغت و اصطلاح\r\n\r\nالف ) تقليد در لغت\r\nتقليد مصدر « قلّد » به معناى انداختن گردنبند و يا قلاده به گردن كسى است و « تقليد بَدَنه » به معناى آن است كه قلاده و يا نشانه‌اى به گردن شتر قربانى بيندازند ، به نشانهء آن كه قربانى حج است .\r\nاقرب الموارد مىنويسد : « قلّد المرأة القلادة :\r\nجعلها فى عنقها ؛ آن زن ، قلاده انداخت ، يعنى آن را بر گردن خويش انداخت » .\r\nدر صحاح نيز آمده است : « از همين رو ، گماشتن و منصوب كردن واليان بر انجام كارى را تقليد گويند » ( و تقليد الولاة الاعمال ) .\r\nسپس مىافزايد : « تقليد در دين از همين معنا گرفته شده است ( گويا انسان قلادهء مسئوليّت عمل خويش را بر عهدهء مقلَّد مىاندازد ) » .\r\nلسان العرب نيز همين معانى را ذكر كرده است .\r\n\r\n\r\n","description":"","footnote":"\r\n( 1 ) . اسراء ، آيهء 36 .\r\n","page_name":" 491 ","page_number":491},
  {"content":"\r\n\r\nبا توجّه به تعاريف گوناگون اهل لغت ، وجه مشترك ميان آنها دو نكته است :\r\n1 - واژهء « تقليد » دو مفعولى است و به معناى آن است كه قلاده‌اى را بر گردن كسى بيندازند و معناى « قلّدتُ الفقيه صلاتى و صومى » يعنى مسئوليت صحت نماز و روزه‌ام را بر عهده فقيه مىاندازم .\r\n2 . اگر با « فى » به مفعول دوم متعدّى شود ، به معناى تبعيّت مىآيد مثلًا « قلّده فى مشيه : اى تبعه فيه ؛ در راه رفتن از او تقليد كرد ، يعنى از او پيروى نمود » .\r\nلذا اگر گفته شود « فلان كس در نماز و روزه‌اش از آن فقيه تقليد نمود ، يعنى از او پيروى كرد » . « 1 »\r\n\r\nب ) تقليد در اصطلاح\r\nمعناى اصطلاحى تقليد نيز بر گرفته از معناى لغوى آن است و به معناى « رجوع افراد ناآشنا در مسائل دينى ، به افراد متخصّص در مسائل دينى است » .\r\nفقها و اصوليين در تعريف اصطلاحى ، تعبيرات مختلفى ارائه داده‌اند :\r\n1 . قبول قول الغير « 2 »\r\n2 . العمل بقول الغير « 3 »\r\n3 . الأخذ بقول الغير « 4 »\r\nهر چند ممكن است كه اين تعابير به يك معنا اشاره داشته باشد ، ولى با دقّت بيشتر ، سه مفهوم مختلف از آن به دست مىآيد : 1 . عمل به قول فردى ديگر 2 . اخذ قول ديگرى به قصد عمل ، بدون شرط عمل به آن 3 . التزام قلبى به عمل گرچه هنوز فتوا را اخذ نكرده و عمل نكرده باشد . « 5 »\r\nتحرير الوسيله مىنويسد : « التقليد هو العمل مستنداً الى فتوى فقيه معين ؛ تقليد ، همان عمل كردن با استناد به فتواى فقيه مشخص است » . « 6 »\r\nدر أنوار الأصول آمده است : « التقليد هو الاستناد الى رأى المجتهد فى مقام العمل ؛ تقليد آن است كه مقلّد در مقام عمل ، به رأى و نظر مجتهد استناد جويد » . « 7 »\r\nدكتر عبد الكريم نمله مىنويسد : « التقليد اصطلاحاً هو قبول مذهب الغير من غير حجّة ؛ تقليد در اصطلاح عبارت است از پذيرش قول ديگرى ، بدون طلب حجّت و دليل ( تفصيلى ) » آنگاه مىگويد : « بنابراين اگر كسى دليل و حجّت سخن مجتهد را بداند و آن را بپذيرد ( مثلًا مجتهدى كه با نظر مجتهد ديگر موافقت كند چون دليل او را پذيرفته ) به او تقليد نمىگويند .\r\nهمچنين رجوع به قول نبى صلى الله عليه و آله و رجوع به اجماع نيز تقليد ناميده نمىشود ، چرا كه سخن پيامبر صلى الله عليه و آله و اجماع فى نفسه حجّت است و پذيرش آن را تقليد نمىگويند » . « 8 »\r\nمخفى نماند كه اگر تقليد را به معناى تبعيّت از متخصّصان امور دينى بگيريم ، رجوع به سخن پيامبر\r\n\r\n\r\n","description":"","footnote":"\r\n( 1 ) . اصطلاحات الاصول ( آية اللَّه مشكينى ) ، ص 19 .\r\n( 2 ) . ذخيرة المعاد ( محقق سبزوارى ) ، ج 2 ، ص 219 ؛ فتح القدير شوكانى ، ج 3 ، ص 399 .\r\n( 3 ) . عدة الاصول ، ج 1 ، ص 46 ؛ شرح الازهار ، ج 1 ، ص 3 .\r\n( 4 ) . الاجتهاد و التقليد ( امام خمينى ) ، ص 59 .\r\n( 5 ) . ر . ك : أنوار الأصول ، ج 3 ، ص 589 .\r\n( 6 ) . تحرير الوسيله ، ج 1 ، مقدّمه ، ص 8 .\r\n( 7 ) . أنوار الأصول ، ج 3 ، ص 590 .\r\n( 8 ) . المهذب فى علم اصول الفقه المقارن ، ج 5 ، ص 2387 .\r\n","page_name":" 492 ","page_number":492},
  {"content":"\r\n\r\nنيز از قسم تقليد شمرده مىشود ، هر چند تقليد اصطلاحى متعارف به آن اطلاق نمىشود .\r\nبه هر حال ، روشن است كه تقليد اصطلاحى به معناى مراجعه افراد غير متخصّص در امور دينى به اهل فن و متخصّصان و عالمان دينى است ( هر چند محدودهء آن مورد بحث است كه بدان پرداخته خواهد شد ) .\r\n* * * \r\nدوم : تقليد در لسان روايات\r\nدر لسان روايات كلمهء تقليد و مشتقات آنگاه به معناى لغوى و گاه به معناى اصطلاحى آن به كار رفته است .\r\nدر ارتباط با معناى لغوى تقليد مىتوان به اين دو مورد اشاره كرد :\r\n1 . امام رضا عليه السلام در ارتباط با خلافت و امامت مىفرمايد : « . . . فقلّدها رسول اللَّه علياً » . در مجمع البحرين در لغت « قلد » در توضيح اين عبارت مىنويسد : « الزمه بها اى جعلها فى رقبته و ولّاه امرها ؛ رسول خدا ، على عليه السلام را به امر خلافت ملزم ساخت ؛ يعنى امر خلافت را به عهدهء او انداخت و وى را والى امر خلافت كرد » .\r\n2 . در حديثى - مطابق نقل كنز العمّال - مىخوانيم :\r\n« من علّم ولدا له القرآن ، قلده اللَّه قلادة يعجب منها الاولون و الآخرون يوم القيامة\r\n؛ آن كس كه فرزندش را قرآن بياموزد ، خداوند گردنبندى بر گردنش مىاندازد كه در روز قيامت همگان از آن در شگفتى فرو مىروند » . « 1 »\r\nبراى معناى اصطلاحى تقليد مىتوان به اين دو حديث اشاره كرد :\r\n1 . هنگامى كه على بن ابى طالب عليه السلام صعصعة بن صوحان را به سوى خوارج فرستاد ، آنها به وى گفتند :\r\nآيا اگر على عليه السلام در اينجا بود ، تو با وى بودى ؟ پاسخ داد : آرى ؛ آنها گفتند : « فانت إذاً مقلّد علياً دينك ، ارجع فلا دين لك ؛ بنابراين در دين خود پيرو على هستى ، برگرد كه دينى ندارى ! » .\r\nصعصعه پاسخ داد : « ويلكم ألا اقلّد من قلّد اللَّه ، فاحسن التقليد ؛ واى بر شما ! آيا من از كسى كه به درستى از خدا پيروى مىكند ، پيروى نكنم ؟ » . « 2 »\r\n2 . أبو بصير مىگويد : « ام خالد عبديه » به محضر امام صادق عليه السلام آمد و عرض كرد : « من مشكلى در شكم داشتم و طبيبان عراقى براى مداواى آن ، نبيذ را برايم تجويز كرده‌اند ؛ من مىدانستم كه شما آن را ناخوش مىداريد ، براى اطمينان خاطر به محضر شما آمدم تا حقيقت مسأله را از شما بپرسم » . حضرت به او فرمود :\r\n« و ما يمنعك عن شربه ؟ ؛ چه چيزى سبب شد ( با اينكه اطبا آن را براى شما تجويز كرده‌اند ) آن را ننوشى ؟ » پاسخ داد : « قد قلّدتك دينى ؛ من دينم را به عهدهء شما انداختم ( و پيرو شما هستم ) » . « 3 »\r\n3 . در مرسلهء احتجاج از امام عسكرى عليه السلام آمده است :\r\n« فأمّا من كل من الفقهاء صائناً لنفسه ، حافظاً لدينه ، مخالفاً لهواه ، مطيعاً لامر مولاه فللعوام أنْ يقلّدوه\r\n؛\r\n\r\n\r\n","description":"","footnote":"\r\n( 1 ) . كنز العمّال ، ج 1 ، ص 533 ، ح 2386 .\r\n( 2 ) . بحار الأنوار ، ج 33 ، ص 402 .\r\n( 3 ) . كافى ، ج 6 ، ص 413 ، ح 1 .\r\n","page_name":" 493 ","page_number":493},
  {"content":"\r\n\r\nپس آن كس از فقيهان كه از نفس خويش صيانت كند ، نگهبان دين خويش بوده ، با هواى نفسانى خود به مخالفت برخيزد و فرمانبردار مولاى خويش باشد ، پس بر تودهء مردم است كه از وى پيروى نمايند » . « 1 »\r\nهر چند آنچه در پاره‌اى از اين روايات آمده است ، مربوط به اطاعت از امام معصوم است كه سخن او خود حجّت است و اين با تقليد اصطلاحى كه امروزه متعارف است متفاوت مىباشد ، چرا كه آنچه امروزه از تقليد از مجتهدان متعارف است ، آن است كه مجتهدى با استفاده از كتاب خدا و سنّت معصومان ، حكم شرعى فرعى را استنباط كرده و به اطلاع مقلّد برساند . اين مسأله با شنيدن سخنى از شخص معصوم و پيروى از آن فرق مىكند ؛ ولى اوّلًا برخى از روايات مربوط به تقليد از فقها بوده ، و ثانياً آنچه در پاره‌اى ديگر از روايات آمده ، بىارتباط با موضوع سخن ما نيست .\r\n* * * \r\nسوم : ضرورت تقليد در فروع دين\r\nفروع دين و يا احكام عملى عبارت است از « وظايف شرعى كه مكلّفين بايد به آن عمل كنند » « 2 » و از آنجا كه هر عملى داراى حكم و دستور خاصّى است ، مكلّف بايد به آن احكام آشنا باشد و عملش را مطابق آن اتيان نمايد .\r\nاز سوى ديگر ، مىدانيم كه يافتن احكام عملى و رسيدن به فروعات دينى ، نيازمند علوم پيش نياز فراوانى است كه مجتهد با فراگرفتن آنها و دقّت و ممارست فراوان مىتواند به استنباط احكام شرعى بپردازد ( ر . ك : مقالهء علوم پيش نياز اجتهاد ) .\r\nبديهى است كه آشنايى به اين علوم و بدست آوردن قدرت استنباط امر ساده‌اى نيست كه همگان بتوانند از عهدهء آن برآيند ؛ چرا كه از يك سو همگان توان و انگيزهء ورود به اين عرصه را ندارند و از سوى ديگر اگر همگان بخواهند ( در صورت توان ) به اين امر خطير بپردازند ، امور اجتماعى ديگر انسان‌ها به مخاطره مىافتد . از اين رو ، مسألهء تقليد از مجتهدان و صاحب نظران دينى مشكل را حل مىكند .\r\nغزالى مىنويسد : « اجماع داريم كه افراد عامى مكلّف به احكام الهىاند و تكليف كردن همهء آنها براى رسيدن به درجهء اجتهاد غير ممكن است ؛ چرا كه در اين صورت ، حرث و نسل از بين رفته و حرفه‌ها و صنعت‌ها تعطيل مىشود . بنابراين ، اگر همهء مردم به اين امر همت گمارند امور دنيوى جامعه رو به ويرانى مىگذارد ؛ در نتيجه ( بايد گروه خاصّى به تحصيل علوم دينى بپردازند و باقى مردم ) چاره‌اى جز پرسيدن از علما را ندارند » . « 3 »\r\nجواز و يا ضرورت تقليد « 4 » در فروع دين نظر\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 95 ، ح 20 ، باب دهم ، از ابواب صفات قاضى .\r\n( 2 ) . در تعريف موضوع علم فقه گفته‌اند : « هو نفس الاحكام الشرعية أو الوظائف العمليّة من حيث التماسها من ادلتها » ( الاصول العامة للفقه المقارن ، ص 15 ) .\r\n( 3 ) . المستصفى ، ج 2 ، ص 389 .\r\n( 4 ) . تعبير به جواز و يا ضرورت از آنجا ناشى مىشود كه جواز در برابر حرمت تقليد در فروع دين به كار مىرود ؛ ولى از آنجا كه مردم موظف به عمل به فروعات دينى هستند و گروه زيادى از آنان خود مجتهد نيستند ، در مقام عمل ضرورت دارد كه به مجتهدان مراجعه كنند .\r\n","page_name":" 494 ","page_number":494},
  {"content":"\r\n\r\nاكثريّت عالمان اماميّه و اهل سنّت است « 1 » و جز عدهء كمى از علما با آن مخالفت نكرده‌اند .\r\n\r\nادلّهء تقليد در فروع دين\r\nفقها و اصوليين اهل سنّت و اماميّه براى تقليد ادلّه‌اى اقامه كرده‌اند كه عمدهء آنها از اين قرار است :\r\n\r\n1 . دليل عقل\r\nبا توجّه به اين كه هر فرد مسلمان مكلّف به انجام اعمالى است و نياز است كه احكام عملى خويش را بداند : واجبات را بشناسد تا به آنها عمل كند و محرّمات را بداند تا آنها را ترك نمايد و از سوى ديگر ، هر شخصى توان و يا انگيزهء فراگيرى مجتهدانه احكام را ندارد ، بنابراين ، عقل حكم مىكند كه در چنين صورتى بايد به متخصّصان و مجتهدان دينى مراجعه كرد .\r\nفخر رازى مىنويسد : هنگامى كه شخص عامى با مشكلى در فروع دين مواجه مىشود ، يا در آن ارتباط ، تكليفى ندارد ، كه اين فرض صحيح نيست و بالاجماع باطل است ، و يا تكليفى دارد ؛ حال اين تكليف را يا بايد با استدلال بدست آورد و يا با تقليد ؛ با استدلال كه نمىشود ، چرا كه اگر بخواهد به برائت اصليّه ( برائت قبل از تكليف و قبل از شرع ) استدلال كند ، به اجماع اين كار باطل است ( چرا كه مىدانيم او مكلّف است و نمىشود با برائت ، خود را از قيد احكام آزاد كند ) .\r\nو اگر بخواهد به ادلّهء نقلى استدلال كند و تكليف خويش را با اجتهاد به دست آورد ، اين نيز باطل است و صحيح نيست ، چون چنين شخصى ، يا وقتى كه به رشد عقلى رسيد ، بايد به سراغ اجتهاد برود تا به هنگام بروز حادثه‌اى تكليف خود را بداند ، و يا هر وقت كه براى او مسأله‌اى پيش آمد .\r\nصورت اوّل باطل است ، چرا كه اوّلًا صحابه هرگز از كسى كه به كمال عقلى رسيد ، نمىخواستند درس بخواند و به رتبهء اجتهاد برسد و ثانياً اگر هركس موظف به چنين كارى باشد ، ديگر نمىتواند به امور دنيا و جامعه بپردازد و اين سبب فساد و اختلال اوضاع جامعه مىشود .\r\nو امّا صورت دوم ، يعنى اينكه به هنگام برخورد با مشكلى تازه ، به سراغ اجتهاد و به دست آوردن تكليف خويش برود ، اين نيز مقدور نمىباشد ( چرا كه اجتهاد در امر دين نياز به مقدّمات فراوانى دارد كه به اين زودى حاصل نمىشود ) « 2 » ، بنابراين ، چاره‌اى جز تقليد ندارد .\r\nاز بعضى از كلمات فقهاى معاصر اماميّه نيز استفاده مىشود كه وجوب تقليد بر كسى كه قادر بر اجتهاد و احتياط نيست به مقتضاى دليل عقل است ؛ در كتاب « منتهى الاصول » چنين آمده است كه : اشخاص\r\n\r\n\r\n","description":"","footnote":"\r\n( 1 ) . ر . ك : المستصفى ، ج 2 ، ص 389 ؛ المحصول فى علم الاصول ( فخر رازى ) ، ج 2 ، ص 458 ؛ الإحكام فى الاصول الاحكام ، ج 4 ، ص 450 ؛ المهذب فى علم اصول الفقه المقارن ، ج 5 ، ص 2392 ؛ موسوعهء فقهيه كويتيه ، ج 13 ، ص 160 ؛ كفاية الاصول ، ص 472 ؛ موسوعهء آية اللَّه خويى ، ج 48 ، ص 538 ؛ أنوار الأصول ، ج 3 ، ص 593 .\r\n( 2 ) . المحصول فى علم الاصول ، ج 2 ، ص 458 .\r\n","page_name":" 495 ","page_number":495},
  {"content":"\r\n\r\nعامى ( تودهء مردم ) هنگامى كه بدانند عمل به احكام شرع بر آنها واجب است و آنها بدون وظيفه رها نشده‌اند و در عين حال قادر به استنباط احكام شرع از ادلّهء تفصيلى نباشند و از احتياط كردن نيز عاجز بمانند ( بدين جهت كه نه موارد احتياط را مىدانند و نه كيفيّت آن را ) عقل آنها حكم قطعى فطرى مىكند كه بايد به كسى مراجعه كنند كه قادر بر استنباط احكام شرع از ادلّه آن است ( و به تعبير ديگر : تنها راهى كه به روى آنها گشوده است ظنّ حاصل از قول مجتهد است لا غير ) . « 1 »\r\n\r\n2 . سيرهء عقلا\r\nسيرهء عقلا در همهء اعصار و امصار بر اين بوده است كه در همه علوم و فنون مهم به افراد متخصّص و خبره مراجعه مىكردند و اين مسأله در ميان جامعه امرى بديهى و روشن است ؛ چرا كه همگى مىدانند ، نمىشود انسان در تمام علومى كه در طول حياتش به آن احتياج دارد ، معرفت تفصيلى داشته باشد .\r\nدر اينجا مىتوان مثال روشنى ذكر كرد و آن اينكه گاه بيمارى را به اتاق عمل براى جرّاحى قلب مىبرند و چون بيمار مشكلات ديگرى مانند بيمارى قند و اعصاب و غير آن دارد چندين متخصّص در بيمارىهاى مختلف به اضافهء متخصّص بىهوشى ، اطراف تخت او حلقه مىزنند و هر كدام نسبت به رشتهء تخصّصى خود مراقب آن بيمارند و جالب اينكه هيچ كدام دخالت در كار ديگرى نمىكند و هر يك در غير رشتهء تحصيلى خود از دوستانى كه تخصّص در رشته‌هاى ديگر دارند ، پيروى مىكند . يعنى در آنِ واحد ، چندين عالم و متخصّص به تقليد از عالمان ديگر در غير رشتهء خود مىپردازند و اين كار در همه جا دنيا معمول است و نشان مىدهد كه سيرهء تمام عقلاست ، مخصوصاً در عصر ما كه علوم بسيار گسترده‌تر شده ، و رشته‌هاى تخصّصى فزونى يافته است .\r\nمؤلّف كتاب كفاية الاصول مىنويسد : « جواز تقليد و رجوع جاهل به عالم - اجمالًا - امرى بديهى و فطرى است كه اصلًا نيازى به دليل ندارد » . « 2 »\r\nمسائل شريعت نيز از اين امر مستثنا نيست و طبيعى است كه لازم است افراد ناآشنا ، به آشنايان و متخصّصان امر دين مراجعه كنند و تكاليف خويش را از آنها بپرسند ( به جز اصول دين و برخى از موارد ديگر كه بحث آن خواهد آمد ) .\r\nكوتاه سخن اين كه سيرهء عقلا بر رجوع به متخصّصان هر علم و فنّى است و مسائل فقهى نيز از اين مسأله خارج نمىباشد و مىدانيم كه شارع از چنين سيره‌اى منع و ردعى نكرده است ، بلكه روشن خواهد شد كه آن را تأييد و تقويت نيز كرده است .\r\nبه نظر مىرسد ، عمده دليل جواز تقليد ، سيرهء عقلاست و ادلّهء ديگرى كه اقامه مىشود ، در واقع تأييد و تقويت اين دليل است .\r\n\r\n\r\n","description":"","footnote":"\r\n( 1 ) . منتهى الاصول بجنوردى ، ج 2 ، ص 810 .\r\n( 2 ) . كفاية الاصول ، ص 472 .\r\n","page_name":" 496 ","page_number":496},
  {"content":"\r\n\r\n\r\n3 . آيات قرآن كريم\r\nآيهء نَفْر :\r\nاز جمله آياتى كه براى ضرورت تقليد به آن استناد شده است آيهء نَفْر است . خداوند متعال مىفرمايد :  « فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  « 1 » استدلال به آيهء مزبور به اين نحوست كه اوّلًا بدليل ( لو لا ) ى تحضيضيه ، نَفْر واجب است و ثانياً : تفقّه در دين واجب است چون نتيجهء نَفْر است (  لِيَتَفَقَّهُوا فِي الدِّينِ  ) . ثالثاً : هدف تفقه و انذار ، برحذر داشتن افرادى است كه كوچ نكرده‌اند (  لَعَلَّهُمْ يَحْذَرُونَ  ) و از آنجا كه آيه مطلق است ، مىفهميم حذر كردن به دنبال انذار نيز مطلقاً واجب است هر چند براى منذَرين علم حاصل نشود . « 2 »\r\nپيرامون دلالت آيه بر مقصود ، اشكالاتى شده است كه در كتاب‌هاى فقه و اصول ، همراه با پاسخ‌هاى آن آمده است .\r\nآيهء ذكر :\r\nاز ديگر آياتى كه براى ضرورت تقليد مورد استناد قرار گرفته است ، آيهء ذكر است . خداوند متعال مىفرمايد :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » .  « 3 »  * \r\nدلالت آيهء شريفه به اين نحوست كه ظاهر از وجوب سؤال اين است كه به جواب آن عمل كنند و گرنه سؤال نمودن لغوست . بنابراين ، آيهء شريفه دلالت مىكند كه افراد ناآگاه در مقام عمل بايد به عالم و متخصّص مراجعه كند و اين همان تقليد است . « 4 »\r\n« آمدى » مىنويسد : « اين آيه عام است و همهء مخاطبان را در بر مىگيرد و لذا بايد از جهت سؤال نيز عام باشد و پرسش از هرچه را كه نمىداند بگيرد كه از جمله آنها فروعات دينى است » . « 5 »\r\nبرخى از معاصران اهل سنّت براى جواز تقليد به اين آيه استشهاد كرده‌اند : «  « وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ »  ؛ اگر ( در حوادث پيش آمده ) آن را به پيامبر و پيشوايان - كه قدرت تشخيص كافى دارند - بازگردانند ، از ريشه‌هاى مسائل آگاه خواهند شد » . « 6 »\r\nجملهء  « لَعَلِمَهُ الَّذِينَ يَسْتَنْبِطُونَهُ مِنْهُمْ »  مىرساند كه احكام را بايد به اهل استنباط كه همان مجتهدان هستند ارجاع داد و از آنها پرسيد . « 7 »\r\nولى استدلال به اين آيه مشكل است ، چرا كه در ابتداى آيه مىخوانيم : «  « وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ »  ؛ هنگامى كه خبرى از پيروزى يا شكست به آنها برسد ، ( بدون تحقيق ) آن را شايع مىسازند » . سپس افزود : « اگر در چنين مواردى به اهل تشخيص مراجعه كنند ، آنها را آگاه خواهند ساخت » .\r\nسياق آيه پيرامون مسائل سياسى و اجتماعى و\r\n\r\n\r\n","description":"","footnote":"\r\n( 1 ) . توبه ، آيهء 122 .\r\n( 2 ) . موسوعهء آية اللَّه خويى ، ج 1 ، ص 64 .\r\n( 3 ) . انبياء ، آيهء 7 .\r\n( 4 ) . موسوعهء آية اللَّه خويى ، ج 1 ، ص 67 .\r\n( 5 ) . الإحكام فى اصول الأحكام ، ج 4 ، ص 451 .\r\n( 6 ) . نساء ، آيهء 83 .\r\n( 7 ) . المهذب فى علم اصول الفقه المقارن ( دكتر عبد الكريم نمله ) ، ج 5 ، ص 2393 .\r\n","page_name":" 497 ","page_number":497},
  {"content":"\r\n\r\nموضوعات ، و عدم توجّه به شايعات است كه بايد به اهل اطلاع مراجعه كرد و ربطى به احكام شرعى ندارد .\r\n\r\n4 . روايات\r\nگروه اوّل : رجوع به عالمان و سؤال از ايشان\r\nروايات بسيارى از معصومين عليهم السلام وارد شده است كه بر وجوب پيروى از عالمان و تبعيت از ايشان دلالت دارد و مىدانيم كه اين تبعيّت فقط براى اين است كه آنها به حلال و حرام خداوند آگاهى دارند و اين همان تقليد از عالمان مىباشد . « 1 » از روايات بسيارى كه در اين باب وارد شده است به بعضى اشاره مىكنيم :\r\n1 . امير مؤمنان على عليه السلام فرمود :\r\n« انّ مجارى الامور و الأحكام على ايدى العلماء باللَّه الامناء على حلاله و حرامه\r\n؛ اجراى امور و بيان احكام به دست عالمان الهى كه امين بر حلال و حرام خدايند ، است » . « 2 »\r\nتصريح حلال و حرام در اين روايت به صراحت بيانگر احكام فقهى مىباشد .\r\n2 . امام صادق عليه السلام فرمود :\r\n« سل العلماء ما جهلتَ و إيّاك أن تسألهم تعنّتاً و تجربةً ، و إيّاك أن تعمل برأيك شيئاً\r\n؛ هرچه را كه نمىدانى از عالمان بپرس و بپرهيز از آنكه از روى به زحمت انداختن و امتحان و آزمودن ، از آنها بپرسى و بپرهيز از آنكه با رأى خود به چيزى عمل كنى » . « 3 »\r\n3 . از امام هادى عليه السلام سؤال شد كه مسائل دين خود را از چه كسى فرا بگيريم ؟ فرمود :\r\n« فاصمدا فى دينكما على كل مسنّ فى حبّنا و كلّ كثير القدم فى أمرنا\r\n؛ شما در فراگيرى دين سراغ هركس كه در علاقهء به ما عمرى را سپرى كرده و فراوان به نزد ما ( براى فراگيرى معارف دين ) رفت و آمد مىكند ، برويد » . « 4 »\r\n4 . در روايتى از امام حسن عسكرى عليه السلام آمده است :\r\n« فأما من كان من الفقهاء صائناً لنفسه ، حافظاً لدينه ، مخالفاً لهواه ، مطيعاً لأمر مولاه ، فللعوام أن يقلّدوه »\r\n. « 5 » در اين روايت به صراحت از لزوم تقليد مردم ، از فقهاى داراى شرايط فوق ، سخن گفته است .\r\nگروه دوم : روايات دالّ بر جواز افتا\r\nرواياتى كه دلالت بر جواز افتا و به ملازمه ، دلالت بر جواز تقليد مىكند . اين دسته از روايات نيز بسيارند كه به برخى از آنها اشاره مىشود :\r\n1 . در فرمانى كه امير مؤمنان على عليه السلام به فرماندار خويش در مكّه ( قثم بن عباس ) نوشت ، آمده است :\r\n« و اجلس لهم العَصْريْن فافت المستفتي و علّم الجاهل و ذاكر العالم\r\n؛ صبح و عصر در حضور آنان بنشين و براى كسى كه از تو فتوا مىخواهد فتوا ده ، نادان را بياموز و با افراد دانا به گفت‌وگو بپرداز » . « 6 »\r\nقابل توجّه آن كه در اين روايت كلمهء « مستفتى » نيز آمده است .\r\n\r\n\r\n","description":"","footnote":"\r\n( 1 ) . فقيه فرزانه آية اللَّه خويى مىنويسد : « رواياتى كه دلالت بر جواز عمل به وسيلهء تقليد و حجيّت فتوا در فروع دين دارد ، به قدرى زياد است كه به حدّ تواتر اجمالى مىرسد ، هر چند تواتر مضمونى نداشته باشند » . ( موسوعهء آية اللَّه خويى ، ج 1 ، ص 69 ) .\r\n( 2 ) . مستدرك الوسائل ، ج 17 ، ص 316 ، ح 16 .\r\n( 3 ) . وسائل الشيعة ، ج 18 ، ص 127 ، ح 54 .\r\n( 4 ) . همان مدرك ، ص 110 ، ح 45 .\r\n( 5 ) . همان مدرك ، ص 95 ، ح 20 ( باب دهم از ابواب صفات القاضى ) .\r\n( 6 ) . نهج البلاغه ، نامه 67 .\r\n","page_name":" 498 ","page_number":498},
  {"content":"\r\n\r\n2 . يكى از ياران امام رضا عليه السلام خدمت آن حضرت عرض كرد : راه من دور است و من نمىتوانم هر زمان كه مىخواهم ، به نزد شما بيايم ، معالم و مسائل دين خود را از چه كسى فرا بگيرم ؟ امام فرمود :\r\n« من زكريا بن آدم القمي المأمون على الدين و الدنيا\r\n؛ از زكريا بن آدم قمى كه امين بر دين و دنياست » . راوى مىگويد :\r\n« فلمّا انصرفت قدمنا على زكريا بن آدم ، فسألته عمّا احتجت اليه ؛ هنگامى كه به وطن بازگشتم به نزد زكريا بن آدم رفتم و مسائل مورد نياز را از او پرسيدم » . « 1 »\r\n3 . در حديث ديگرى كسى از آن امام عليه السلام مىپرسد :\r\n« لا أكاد أصل إليك أسألك عن كل ما احتاج اليه من معالم دينى ، أ فيونس بن عبد الرحمن ثقة آخذ عنه ما احتاج إليه من معالم دينى ؟\r\n؛ من به شما دسترسى ندارم تا آنچه از مسائل دينى را نياز دارم از شما بپرسم ، آيا يونس بن عبد الرحمن مردى موثق و مورد اعتماد است تا مسائل دينى خود را از او فرا بگيرم ؟ » امام فرمود : « آرى » . « 2 »\r\nدر اين دو روايت ، معالم دين شامل فتوا و روايت هر دو مىباشد و همچنين از روايت اخير استفاده مىشود كه اين مسأله براى سؤال‌كننده مسلّم بوده است كه مىتوان مسائل دينى را از عالمان مورد اعتماد گرفت . از اين رو از امام عليه السلام از مصداق اين حكم عام مىپرسد .\r\nگروه سوم : نهى از فتواى به غير علم\r\nدر اين دسته به رواياتى اشاره مىشود كه مسلمانان را از فتوا به غير علم برحذر داشته و خاطرنشان مىسازد كه گناه كسى كه به آن فتوا عمل كند ، به عهدهء فتوا دهنده است ؛ پر واضح است كه عمل به فتوا مسلّم گرفته شده است .\r\n1 . رسول خدا صلى الله عليه و آله به ابو ذر فرمود :\r\n« يا ابا ذر إذا سُئِلْتَ عن علم لا تعلمه فقل : لا أعلمه ، تنج من تبعته و لا تفت بما لا علم لك به تنج من عذاب اللَّه يوم القيامة\r\n؛ اى ابو ذر ، وقتى از تو سؤالى پرسيده شود كه پاسخ آن را نمىدانى ، بگو نمىدانم تا از پىآمد آن نجات يا بى و به آنچه علم ندارى ، فتوا مده تا از عذاب خداوند در روز قيامت نجات يا بى » . « 3 »\r\n2 . رسول خدا صلى الله عليه و آله فرمود :\r\n« من أفتى النّاس به غير علم كان إثمه على من افتاه\r\n؛ آن كسى كه بدون علم و آگاهى براى مردم فتوا صادر كند ، گناه آنان بر عهدهء اوست » . « 4 »\r\n3 . امام باقر عليه السلام فرمود :\r\n« من أفتى الناس به غير علم و لا هدى من اللَّه لعنته ملائكة الرحمة و ملائكة العذاب و لحقه وزر من عمل بفتياه\r\n؛ آن كس كه بدون آگاهى و هدايت الهى براى مردم فتوا دهد ، فرشتگان رحمت و فرشتگان عذاب وى را لعنت مىكنند و گناه كسى كه به فتواى او عمل كرده ، به عهدهء اوست » . « 5 »\r\n\r\n5 . اجماع\r\nعلماى اهل سنّت اين دليل را بسيار مورد توجّه\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 106 ، ح 27 .\r\n( 2 ) . همان مدرك ، ص 107 ، ح 33 .\r\n( 3 ) . بحار الأنوار ، ج 74 ، ص 76 .\r\n( 4 ) . مستدرك حاكم ، ج 1 ، ص 126 .\r\n( 5 ) . وسائل الشيعة ، ج 18 ، ص 9 ، ح 1 .\r\n","page_name":" 499 ","page_number":499},
  {"content":"\r\n\r\nقرار داده‌اند ، از جمله « غزالى » نخستين دليل بر لزوم تقليد و استفتا از عالمان دينى را اجماع صحابه مىداند ، مىگويد : « آنان براى مردم عامى فتوا صادر مىكردند و به آنها دستور نمىدادند كه خودشان براى رسيدن به درجهء اجتهاد تلاش كنند » . « 1 »\r\n« فخر رازى » نيز پس از نقل مخالفت معتزلهء بغداد با تقليد ، دليل نخست خويش را بر جواز تقليد ، اجماع امّت مىداند و مىگويد : « قبل از پديد آمدن مخالف ، امّت بر جواز تقليد اجماع داشت و هرگز علما بر مردم عامى براى پذيرش اقوالشان ايراد نمىگرفتند و از آنان نمىخواستند كه علّت اجتهادشان را بپرسند » . « 2 »\r\nدر ميان فقها و اصوليين اماميّه نيز براى مسألهء تقليد به اجماع تمسّك شده است . از جمله ميرزاى قمى مىنويسد : « مشهور ميان علما اين است كه اجماع داريم كسى كه به مرتبهء اجتهاد نرسيده است ، در مسائل فرعيّه مىتواند تقليد كند » . آنگاه از شهيد اوّل در كتاب « ذكرى » نقل مىكند كه اكثر اماميّه به اين معتقدند و تنها برخى از قدما و علماى حلب در آن اختلاف كرده‌اند .\r\nميرزاى قمى مىافزايد : تقليد جايز است مطلقاً ، چه مقلّد ، عامى محض باشد و يا نسبت به برخى از علوم آگاهى داشته باشد ( ولى فقيه نباشد ) ؛ چرا كه اين مسأله اجماعى است و سيّد مرتضى و ديگران از علماى شيعه و اهل سنّت ، به اين اجماع تصريح كرده‌اند و همچنين با مطالعهء شرح حال سيرهء عملى عالمان گذشته كه افتا و استفتا ميان آنان رايج بوده ، به دست مىآيد كه آنان اين مسأله را پذيرفته بودند . « 3 »\r\nولى در اينجا توجّه به چند نكته ضرورى است :\r\n1 . ممكن است آنچه كه از فخر رازى نقل شده است ، چيزى فراتر از اجماع مصطلح بوده و اشاره به سيرهء مسلمين باشد ، چرا كه وى تعبير به « اجماع امّت اسلامى » كرده است .\r\n2 . با توجّه به اينكه براى مسألهء تقليد مدارك فراوانى وجود دارد ، لذا طبق نظر ما در حجيّت اجماع ، اين اجماع ، مدركى است و دليل مستقل شمرده نمىشود .\r\n\r\n6 . سيرهء مسلمين\r\nسيرهء مسلمين و اصحاب پيامبر و امامان اهل بيت عليهم السلام اين بوده است كه در مسائل حلال و حرام به خود آنها مراجعه مىكردند و اگر به آن بزرگواران دسترسى نداشتند ، به نائبان آنها و خبرگان در فقه رجوع مىكردند . حال اين سيره ، چه از باب رجوع عالم به جاهل باشد كه از امور فطرى و ارتكازى است و يا به جهت ديگر ، چون اين سيره به عصر معصومان مىرسد ، كشف از رضايت آنان مىكند . صاحب فصول تصريح مىكند كه سيرهء متديّنان خود دليل مستقلى بر جواز تقليد است . « 4 »\r\nولى اين سيره خواه از بناى عقلا يا از فطرت انسانى سرچشمه گرفته باشد ، يا امر مستقلى محسوب\r\n\r\n\r\n","description":"","footnote":"\r\n( 1 ) . المستصفى ، ج 2 ، ص 389 .\r\n( 2 ) . المحصول فى علم الاصول ، ج 2 ، ص 458 .\r\n( 3 ) . ر . ك : قوانين الاصول ، ص 324 .\r\n( 4 ) . ر . ك : عناية الاصول ( فيروزآبادى ) ، ج 6 ، ص 222 .\r\n","page_name":" 500 ","page_number":500},
  {"content":"\r\n\r\nشود در هر صورت ثابت مىكند كه اين مسأله قابل ترديد نيست .\r\n\r\nمخالفان تقليد :\r\nبا اينكه مسألهء تقليد و رجوع جاهل به عالم امرى روشن ، فطرى و اجماعى است و سيرهء متشرّعه نيز در طول تاريخ اسلام بر همين بوده است كه افراد عامى احكام حلال و حرام را از مجتهدان مىپرسيدند و بر اساس فتواى آنها عمل مىكردند ؛ ولى با اين حال برخى از عالمان با مسألهء تقليد مخالفت كردند . از اماميّه گروه اندكى از اخباريون « 1 » با تقليد مخالفند و در ميان اهل سنّت نيز برخى از علماى ظاهرى همانند داوود بن على و ابن حزم و همچنين گروهى از علماى حنبلى مثل ابن تيميه و ابن قيم جوزى و فرقهء اباضيه قائل به حرمت تقليد شده‌اند . « 2 » از ابو حنيفه و أبو يوسف نيز نقل شده است كه گفته‌اند : « لا يحل لاحدٍ ان يقول بقولنا حتى يعلم من اين قلناه ؛ براى كسى جايز نيست كه قائل به قول ما شود ، مگر آنكه مدرك و دليل قول و نظر ما را بداند » . « 3 »\r\nاز احمد حنبل نقل شده است كه گفت : « لا تقلّدنى و لا تقلّد مالكاً و لا الثورى و لا الاوزاعى ، و خذ من حيث اخذوا ؛ نه از من تقليد كن و نه از مالك و ثورى و اوزاعى ؛ بلكه حكم را از همان منبعى بدست آور ، كه آنان بدست آوردند » . « 4 »\r\nشوكانى كه از مخالفان تقليد است ، مىگويد :\r\n« جمهور معتقدند مطلقا تقليد در فروع دينى جايز نيست » .\r\nسپس از « قرافى » نقل مىكند كه : مذهب مالك و مشهور علما بر وجوب اجتهاد و ابطال تقليد است و ابن حزم بر اين مسأله ادّعاى اجماع كرده است . سپس مىافزايد : ائمّهء اربعه معتقد بودند كه نبايد از آنها تقليد كرد . « 5 »\r\nابن حزم مىنويسد : « و لا يحلّ لأحدٍ أن يقلّد احداً ؛ لا حيّاً و لا ميّتاً و على كلّ أحد من الاجتهاد حسب طاقته ؛ براى احدى جايز نيست از شخص ديگر ، چه آن شخص زنده باشد و يا مرده تقليد كند ؛ بلكه بر هر كسى لازم است به اندازهء توانش اجتهاد نمايد » . « 6 »\r\nآنگاه اين سؤال را مطرح مىكند كه انسان عامى براى يافتن احكام الهى بايد چگونه عمل كند ؟\r\nمىگويد : « آن شخص حتّى اگر از جاهل‌ترين افراد روى زمين باشد ، لازم است از كسى كه از ديگران نسبت به مسائل دينى عالم‌تر است . سؤال خويش را بپرسد و بگويد دين پيامبر اسلام صلى الله عليه و آله در اين مسأله چه فرموده است ؟ وقتى كه آن عالم وى را راهنمايى كرد ، و فتوا داد ، از او مىپرسد : « هكذا قال اللَّه عز و جل و رسوله ؟ ؛ آيا اين سخن را خدا و رسولش فرموده‌اند » اگر آن عالم پاسخ داد : آرى ، همان را مىگيرد و عمل\r\n\r\n\r\n","description":"","footnote":"\r\n( 1 ) . ر . ك : الفوائد المدنيّه ، ص 40 به بعد . هر چند صاحب حدائق كه اخبارى معتدلى است ، تصريح مىكند : بر آن كس كه توان استنباط احكام را ندارد ، تقليد جايز است ( حدائق الناضرة ، ج 8 ، ص 497 ) .\r\n( 2 ) . ر . ك : دائرة المعارف الاسلاميه ، ج 5 ، ص 417 .\r\n( 3 ) . موسوعهء فقهيّهء كويتيّه ، ج 13 ، ص 161 .\r\n( 4 ) . همان مدرك .\r\n( 5 ) . ارشاد الفحول ، ج 2 ، ص 333 .\r\n( 6 ) . المحلّى ( ابن حزم ) ، ج 1 ، ص 66 .\r\n","page_name":" 501 ","page_number":501},
  {"content":"\r\n\r\nمىكند ؛ ولى اگر گفت : اين رأى من و يا بر اساس قياس است و يا گفت : اين نظر فلان عالم و يا پيروان اوست و يا سكوت كرد و يا سائل را از خود راند ، و يا گفت :\r\nنمىدانم ، جايز نيست نظر او را پذيرفت ، بلكه بايد به سراغ ديگرى برود » . « 1 »\r\nشوكانى نيز مىگويد : ما يك حدّ وسطى بين اجتهاد و تقليد داريم كه اگر كسى نمىتواند اجتهاد كند ، لازم است از عالم دينى احكامش را با دليل شرعى بپرسد ، نه آنكه صرف رأى و اجتهاد محض او را سؤال كند . « 2 »\r\nدر اينجا چند نكته قابل ملاحظه است :\r\nاوّل : آنچه از اقوال مخالفان تقليد در ميان عالمان اهل سنّت به دست مىآيد ، بر دو قسم است :\r\n1 . آنچه را كه از ائمّهء مذاهب نقل شده است كه آنان از تقليد نهى كردند ، در واقع مىتواند اشاره به اين نكته باشد كه عالمان و صاحب نظران نبايد مقلّد آنان باشند ، بلكه بايد خود به سراغ منابع بروند و احكام الهى را استنباط كنند ؛ يعنى همان مطلبى كه تحت عنوان « انفتاح باب اجتهاد » مورد بحث قرار گرفت و به تعبير ديگر تقليد براى مجتهد جايز نيست .\r\n2 . بخشى از مخالفت‌ها كه از ابن حزم و شوكانى نقل شده است ، در واقع مخالفت آنان با رأى و قياس ظنى مجتهد است . آنان معتقدند بايد صرفاً از نصوص شرعى پيروى كرد و نمىتوان به رأى و نظر مجتهد مراجعه كرد و آن را ملاك عمل قرار داد . لذا ابن حزم در تفسير آيهء  « لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ »  نيز مىگويد : « آنچه از اين آيه به دست مىآيد آن است كه خداوند امر نكرده است كه ما نظر و رأى شخص كوچ‌كننده جهت فراگيرى دين را بپذيريم و به قانون‌گذارى و تشريعات وى عمل كنيم . بلكه فرمان داده است كه آنچه آنها از دين فهميده‌اند يعنى همان دين و دستورى كه پيامبر آن را آورده است ، را بپذيريم ، نه دين و شريعتى كه خداوند آن را تشريع نكرده است » . « 3 »\r\nبنابراين ، مخالفت اين گروه در مسألهء تقليد نيست ، بلكه در حجيّت آراى برخاسته از قياس و استحسان و مانند آن است .\r\nالبتّه بايد پذيرفت كه گاه مجتهد نصّ خاصّى بر يك حكم پيدا نمىكند و با اطلاقات و عمومات و يا اصول عمليّه به حكمى فتوا مىدهد ، در اين صورت پذيرش سخن او همان پذيرش نصوص است ، نه عمل به رأى و نظر شخصى وى و برخاسته از قياس و استحسان ظنى . آرى اگر چنين باشد ، فقهاى اهل بيت نيز آن را قبول ندارند ؛ نه تنها كسى نمىتواند از چنين رأى و نظرى تبعيّت كند ، بلكه براى خود آن مجتهد نيز عمل به آن رأى ظنّى جايز نيست .\r\nدوم : آنچه از احمد نقل شده است ، با عمل وى سازگار نيست ؛ چون خود احمد در مواردى به قول شافعى فتوا داده است ؛ او مىگويد : « اذا سألت عن مسألة لم أعرف فيها خبراً أفتيت بقول الشافعى لأنّه إمام عالم من قريش » . « 4 »\r\n\r\n\r\n","description":"","footnote":"\r\n( 1 ) . المحلّى ( ابن حزم ) ، ج 1 ، ص 66 .\r\n( 2 ) . ارشاد الفحول ، ج 2 ، ص 336 .\r\n( 3 ) . المحلّى ( ابن حزم ) ، ج 1 ، ص 66 .\r\n( 4 ) . موسوعهء فقهيّهء كويتيّه ، ج 13 ، ص 162 .\r\n","page_name":" 502 ","page_number":502},
  {"content":"\r\n\r\nهمچنين اين سخن با ادعاى اجماع بر جواز تقليد سازگار نيست ؛ غزالى نخستين دليل جواز تقليد را اجماع صحابه دانسته است . « 1 »\r\nبنابراين ، بعيد نيست كه كلمات ابو حنيفه و احمد حنبل ، مربوط به عالمانى باشد كه توان استنباط احكام را دارند و در واقع از مردم عامى انصراف دارد ، زيرا بسيارند كسانى كه داخل در اسلام شده‌اند و در كشورهاى غير عربى زندگى مىكنند ، نه قادر بر استنباط احكام از قرآن هستند و نه از سنّت پيامبر ، و چه بسا در ميان آنها افراد كاملًا بىسوادى باشند . آيا هيچ كس مىگويد : آنها مكلّف به احكام اسلام نيستند ؟\r\nبه يقين نه ، اگر مكلّف هستند - كه هستند - چگونه مىتوانند احكام اسلامى را بدست آورند ؟ آيا راهى جز رجوع به فقها و علماى دينى دارند ؟ اين مطلب به قدرى واضح است كه هيچ كس نمىتواند در آن ترديد كند .\r\n\r\nادلّهء مخالفان تقليد\r\n\r\n1 . آيات\r\nقرآن كريم در آيات متعدد از تقليد مذمت كرده است .\r\nابن حزم اندلسى مىگويد : ما برهان بر بطلان تقليد داريم ، و خداوند از تقليد مذمت كرده است ، اين مطلب از مذمت گروهى كه گفته‌اند :  « إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا » .  « 2 » به دست مىآيد . « 3 »\r\nشوكانى علاوه بر آيهء فوق اين آيات را نيز در مذمت تقليد ذكر مىكند :  « إِنَّا وَجَدْنا آباءَنا عَلى أُمَّةٍ » *  « 4 »  « اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ » .  « 5 » ، « 6 »\r\nفقيه بزرگوار آية اللَّه خويى مىنويسد : به اين آيه كه بر توبيخ تقليد دلالت دارد نيز استدلال شده است :\r\n « وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا » .  « 7 » ، « 8 »\r\nدر پاسخ بايد گفت : اوّلًا اين نوع از آيات ، ما را از رجوع جاهل به جاهل منع مىكند و هيچ ارتباطى به تقليد از عالم ندارد . در واقع مخاطب اين آيات مشركان جاهلى هستند كه از افراد جاهل و نادان ديگر ، به صرف بزرگى ظاهرى و تعصبات قومى تبعيّت مىكردند و گرنه قرآن كريم رجوع به « اهل ذكر » و دانشمندان را خود توصيه مىكند .\r\nثانياً : اين گونه آيات ، مربوط به اصول دين است ؛ چرا كه آنچه مشركان از بزرگان ، رؤسا و پدران خويش فرا گرفتند و مطابق آن رفتار مىكردند ، عمدتاً شرك و بت‌پرستى و عقايد خرافى و نادرست بود . و شرايع باطل آنان نيز برگرفته از همان عقايد خرافى بود و مىدانيم كه در اصول دين تقليد جايز نيست . ( بحث آن خواهد آمد ) .\r\n\r\n\r\n","description":"","footnote":"\r\n( 1 ) . المستصفى ، ج 2 ، ص 389 .\r\n( 2 ) . احزاب ، آيهء 67 .\r\n( 3 ) . المحلّى ( ابن حزم ) ، ج 1 ، ص 66 .\r\n( 4 ) . زخرف ، آيهء 22 .\r\n( 5 ) . توبه ، آيهء 31 .\r\n( 6 ) . ارشاد الفحول ، ج 2 ، ص 335 .\r\n( 7 ) . مائده ، آيهء 104 .\r\n( 8 ) . موسوعهء آية اللَّه خويى ، ج 48 ، ص 540 .\r\n","page_name":" 503 ","page_number":503},
  {"content":"\r\n\r\n\r\n2 . روايات\r\nمرحوم شيخ حرّ عاملى در كتاب « وسائل الشيعة » بابى را تحت عنوان « عدم جواز تقليد غير المعصوم عليه السلام فيما يقول برأيه » به اين مسأله اختصاص داده و رواياتى را در اين ارتباط نقل كرده است . از جمله :\r\n1 . از امام صادق عليه السلام دربارهء تفسير آيهء «  « اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ »  ؛ آنها ( يهود و نصارا ) دانشمندان و راهبان خويش را معبودهايى در برابر خدا قرار دادند » . « 1 » سؤال شد ؛ فرمود :\r\n« أما و اللَّه ما دعوهم إلى عبادة أنفسهم و لو دعوهم ما أجابوهم و لكن أحلّوا لهم حراماً و حرّموا عليهم حلالًا فعبدوهم من حيث لا يشعرون\r\n؛ به خدا سوگند ! آنها ( دانشمندان يهود و نصارا ) هرگز مردم را به عبادت خويش دعوت نكردند ؛ و اگر چنين مىكردند ، مردم دعوتشان را اجابت نمىكردند ؛ ولى آنها حرام‌هايى را حلال و حلال‌هايى را حرام كردند ، ( مردم نيز آن را پذيرفتند ) در نتيجه گويا آنها را بدون آنكه خود بدانند ، پرستش كردند » . « 2 »\r\n2 . در حديثى از رسول خدا صلى الله عليه و آله نقل شده است كه فرمود :\r\n« من دان به غير سماع ألزمه اللَّه البتّة إلى الفناء ، و من دان بسماع من غير الباب الّذى فتحه اللَّه لخلقه فهو مشرك ، و الباب المأمون على وحى اللَّه محمّد صلى الله عليه و آله\r\n؛ كسى كه بدون شنيدن ( از معصوم چيزى را ) به عنوان دين برگزيند ، خداوند او را به فنا و نيستى مىكشاند و كسى كه دين خود را از غير طريقى كه خداوند به روى خلقش گشوده بگيرد مشرك است و طريقى كه قابل اطمينان بر وحى خداست ، محمّد صلى الله عليه و آله است » . « 3 »\r\nولى روشن است كه اين گونه احاديث و مانند آن ارتباط به بحث ما ندارد ، اين احاديث ناظر به كسانى است كه احكام الهى را با سليقهء شخصى يا ادلّهء غير معتبر بيان مىكردند ، امّا كسانى كه سعى مىكنند احكام الهى را از كتاب و سنّت و ادلّه‌اى كه بين آنها و خدا حجّت است استنباط كنند و در اختيار مردمى كه قادر بر استنباط نيستند بگذارند ، مشمول اين روايات نمىباشند ؛ بلكه آنها طالب حكم حق و جوياى وحى الهى از طرق ممكن هستند .\r\nساير رواياتى كه مرحوم صاحب وسائل در اين باب آورده ، همه از همين قبيل است .\r\n\r\n3 . ادلّهء ديگر\r\nادلّهء ديگرى نيز توسّط مخالفان تقليد نقل شده است ؛ از جمله نويسندهء كتاب « المهذّب » ( دكتر عبد الكريم نمله ) از بعضى نقل مىكند كه اوّلًا : آنها به اين دليل تقليد را جايز نمىدانند كه هميشه شخص عامى از قول مجتهد اطمينان حاصل نمىكند ، بنابراين بايد از او دليلش را بپرسد ، تا شك او بر طرف گردد ، سپس نويسندهء كتاب مزبور به اين دليل پاسخ مىگويد كه : 1 . بسيارند كسانى كه اگر مجتهد دليل خود را براى آنها بازگو كند از دليل چيزى استفاده نمىكنند . 2 . اين اشكال به خبر واحد نيز وارد مىشود كه گاه شخص\r\n\r\n\r\n","description":"","footnote":"\r\n( 1 ) . توبه ، آيهء 31 .\r\n( 2 ) . وسائل الشيعة ، ج 18 ، ص 89 ، ح 10 ، باب 10 ( از ابواب صفات القاضى ) .\r\n( 3 ) . همان مدرك ، ح 14 .\r\n","page_name":" 504 ","page_number":504},
  {"content":"\r\n\r\nمجتهد نيز اطمينان به خبر افراد ثقه حاصل نمىكند ، پس بايد براى او حجّت نباشد .\r\nثانياً : فروع را به اصول قياس مىكنيم . يعنى همانطور كه در اصول دين تقليد جايز نيست ، در فروع نيز جايز نمىباشد . پاسخ مىدهد : اين قياس مع الفارق است ؛ چرا كه ميان فروع و اصول دو فرق است :\r\n1 . طرق مسائل اصول دين ، از توحيد و نبوّت ، عقلى است كه انسان در آنها نياز به آگاهى - هر چند اندك - دارد و اين مسأله به معاش و زندگى انسان لطمه‌اى وارد نمىكند .\r\nولى فروع دين ، با توجّه به كثرت ادلّه و تنوع و تكثّر آن و همچنين طول زمان اجتهاد و فحص و بحث از احكام شرعى ، همراه با لزوم وسعت نظر و كثرت اطلاع ، سبب انقطاع انسان از امور ديگر و اختلال معاش مىشود كه قوام زندگى به آن است .\r\n2 . در مسائل فروع دين ، علم و يقين شرط نيست ؛ بلكه ادلّهء ظنّى مانند خبر واحد نيز كافى است .\r\nولى مسائل اصولى نياز به جزم و يقين دارد ( كه با قول مجتهد به دست نمىآيد ) . « 1 »\r\n\r\n4 . شبهه عقلى در نقد تقليد\r\nيكى از شبهاتى كه در مسألهء تقليد مطرح است ، اين است كه تقليد سبب انحطاط فكرى مىشود ؛ زيرا جواز تقليد موجب مىشود كه افراد به دنبال علم نروند و به صرف اينكه مجتهدى وجود دارد كه مىتوان از وى تقليد كرد ، به دنبال علم و دانش نباشند .\r\nپاسخ\r\nدر پاسخ اين شبهه مىتوان گفت كه تقليد - به معناى مراجعه به متخصّصان هر فنى - نه تنها موجب انحطاط فكرى نمىشود ، بلكه موجب پيشرفت جامعه و دستيابى به اهداف مختلف علمى ، دينى و مانند آن مىگردد . زيرا هيچ كس توانايى يادگيرى همهء علوم را ندارد ؛ بنابراين بايد تنها به علم و يا علومى بسنده كند و با بهره‌گيرى از شيوهء پيروى از متخصّصان هر فن ، مابقى مشكلات خويش را حل نمايد .\r\nعلاوه بر آن ، بايد بپذيريم كه جمعى از مردم حتّى اگر بخواهند نيز نمىتوانند در فروع دين - با آن عمق و گستردگى و دقت - مجتهد شوند ؛ بنابراين ، اگر از متخصّصان دينى پيروى نكنند ، راهى براى انجام وظايف خويش ندارند .\r\n* * * \r\nآيا احتياط امكان‌پذير است ؟\r\nممكن است گفته شود ، غير از اجتهاد و تقليد ، راه سومى نيز وجود دارد كه همان احتياط است . بنابراين ، اگر كسى توان اجتهاد ندارد ، مىتواند با احتياط به احكام شرعى عمل كند و نيازى به تقليد ندارد .\r\nدر پاسخ مىگوييم :\r\nاوّلًا : در برخى از مسائل فرعى گاه عمل به احتياط غير ممكن است . مثلًا اگر كسى به نمازگزار بگويد « سلام عليكم » و او نداند كه آيا مماثلت در جواب\r\n\r\n\r\n","description":"","footnote":"\r\n( 1 ) . المهذب فى علم اصول الفقه المقارن ، ج 5 ، ص 2395 - 2394 .\r\n","page_name":" 505 ","page_number":505},
  {"content":"\r\n\r\nسلام شرط است يا نه ، بدين معنا كه آيا مكلّف به گفتن « سلام عليكم » است يا فقط در پاسخ بگويد « سلام » .\r\nدر اين مورد اگر فقط « سلام » بگويد ، در صورت اعتبار مماثلت ، مرتكب حرام شده است ، و اگر بگويد « سلام عليكم » در صورت لزوم گفتن « سلام » با ذكر كلامى اضافى ، فريضهء خود را باطل كرده است . « 1 »\r\nبه هرحال ، در مواردى كه امر داير بين وجوب و حرمت است ، نمىتوان بدون اجتهاد يك طرف را بگيرد و احتياط نيز ممكن نيست .\r\nثانياً : عمل به احتياط در تمام امور فرعى ، فرد را دچار مشكلات و سختىهايى مىكند كه با روح اسلام و هدف بعثت سازگارى ندارد . و به تعبير ديگر : احتياط مطلق در همه مسائل موجب عسر و حرج شديد و گاه تعطيل زندگى است .\r\nثالثاً : تشخيص موارد احتياط نيز كار ساده‌اى نيست و نيازمند به آشنايى افراد به مسائل شريعت ، فهم جايگاه احتياط و طىّ مقدّماتى است كه اين نيز از عهدهء بسيارى از مردم خارج است .\r\nصاحب كتاب عروة الوثقى مىنويسد : « آن كس كه مىخواهد احتياط كند ، بايد عارف به كيفيّت احتياط باشد ، يا از روى اجتهاد و يا به وسيلهء تقليد » . « 2 »\r\nرابعاً : كسى كه به احتياط روى مىآورد ، خود نيز بايد يا مقلّد باشد و يا مجتهد ، به اين معنا كه يا بايد مقلّد باشد و مجتهدش به او اجازهء احتياط را بدهد و يا بايد خود از راه اجتهاد ، جواز احتياط را استنباط كند ؛ چون مسألهء جواز احتياط و عدم آن نيز از مسائل اختلافى ميان فقهاست . « 3 »\r\n\r\nيادآورى :\r\nفقها و اصوليين تصريح كرده‌اند كه در ضروريات دين ، مثل وجوب نماز و روزه و مانند آن نيازى به تقليد نيست و همچنين در امور يقينى - در صورتى كه براى مكلّف به آن يقين حاصل شد - نيز تقليد لازم نيست . « 4 » دليل اين مطلب روشن است ، زيرا تقليد در فرض عدم علم به حكم است و در اينجا علم حاصل است .\r\n* * * \r\nچهارم : تاريخچهء تقليد\r\n\r\nتقليد در صدر اسلام\r\nبسيارى معتقدند كه پيشينهء تقليد در ميان مسلمين به صدر اسلام و زمان پيامبر صلى الله عليه و آله مىرسد ، چون بىشك ياران پيامبر همه يكسان نبودند بعضى مانند على عليه السلام و سلمان فارسى ، معاذ بن جبل و امثال آنان بودند كه قوانين كلّى را از آن حضرت اخذ كرده با تسلّطى كه بر قرآن و سنّت داشتند ، مىتوانستند مصاديق را به خوبى تشخيص داده به حكم خدا عمل كرده و آن را براى مردم نيز بازگو كنند .\r\nاز اين رو ، شايد بتوان گفت آيهء « نَفْر » نيز از اين\r\n\r\n\r\n","description":"","footnote":"\r\n( 1 ) . موسوعهء فقهيّهء كويتيّه ، ج 13 ، ص 160 .\r\n( 2 ) . عروة الوثقى ، كتاب التقليد ، مسألهء 2 .\r\n( 3 ) . موسوعهء فقهيّهء كويتيّه ، ج 13 ، ص 160 .\r\n( 4 ) . ر . ك : عروة الوثقى ، كتاب التقليد ، مسألهء 6 ؛ التنقيح ، ج 1 ، ص 76 ؛ المهذب فى علم اصول الفقه المقارن ، ج 5 ، ص 2392 ؛ مستمسك العروه ، ج 1 ، ص 10 .\r\n","page_name":" 506 ","page_number":506},
  {"content":"\r\n\r\nحقيقت حكايت مىكند ؛ چرا كه مىفرمايد :  « فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ » .  « 1 »\r\nاين آيه نشان مىدهد كه گروهى از صحابه در مدينه مطالب دينى را فرا مىگرفتند و به ديگران منتقل مىكردند و هر چند اين آيه اعمّ از معارف دينى و احكام است و همچنين آنچه را كه مبلغان عمدتاً به مردم خود منتقل مىكردند ، به معناى اجتهاد مصطلح نيست . و آنان نيز به معناى تقليد مصطلح از آنان مطالب را نمىآموختند ، ولى بىشك در پاره‌اى موارد ، با استفاده از اصول كلّى ، فروعاتى را نيز استخراج مىكردند كه مصداق اجتهاد و تقليد بود .\r\nدر زمان امامان اهل بيت عليهم السلام نيز افراد بىشمار ديگرى كه بر اين پايه از دانش و تسلّط دست نيازيده بودند در صورتى كه دسترسى به معصوم نداشتند به اين افراد مراجعه مىكردند . اين عمل همان تقليد است كه امامان هم اين عمل را تأييد كرده بر آن صحه گذاشته‌اند ، هر چند اجتهاد در آن زمان ساده و ابتدايى بود كه به چند مورد اشاره مىشود :\r\n1 ) امام باقر عليه السلام به « ابان بن تغلب » كه از فضلاى اصحاب بود ، مىفرمايد :\r\n« اجلس في مسجد المدينة و أفت الناس فإنّي أحبّ أن يُرى في شيعتى مثلك »\r\n. « 2 »\r\n2 ) همچنين شخصى از امام رضا عليه السلام مىپرسد :\r\n« لا أكاد أصِل اليك أسألك عن كلّ ما احتاج إليه من معالم دينى ، أ فيونس بن عبد الرحمن ثقة آخذ عنه ما احتاج إليه من معالم دينى ؟ فقال : نعم »\r\n. « 3 »\r\n3 ) شخص ديگرى نيز از امام على بن موسى الرضا عليه السلام مىپرسد :\r\n« شُقَّتي بعيدة و لَست أصِل إليك فى كلّ وقت ، فممّن آخذ معالم دينى ؟ قال : مِن زكريا ابن آدم القمى المأمون على الدين و الدنيا »\r\n. « 4 »\r\n\r\nتقليد از صحابه و تابعين\r\nدر صدر اسلام مسلمانان - مخصوصاً كسانى كه به تازگى وارد اسلام شده و پيامبر را درك نكرده بودند - مسائل خويش را از صحابه ، بويژه عالمان آنها و در اعصار بعد از تابعين مىپرسيدند . از ميان صحابه كسانى كه مردم از آنها فتوا مىگرفتند ، علاوه بر على بن ابى طالب عليه السلام مىتوان به ابن عباس ، ابن مسعود ، زيد بن ثابت و جمعى ديگر اشاره كرد . « 5 »\r\nدر ميان تابعين از كسانى كه صاحب فتوا بودند و مردم احكام خويش را از آنها اخذ مىكردند ، مىتوان به سعيد بن مسيب ( م 94 ) و سعيد بن جبير ( م 95 ) اشاره كرد . « 6 »\r\n\r\nتقليد از فقهاى مذاهب اهل سنّت\r\nاز اوايل قرن دوم تا اوايل قرن چهارم فقهاى فراوانى ظهور كردند و به گونه‌اى اين موضوع گسترش يافت كه هر شهر فقيهى داشت و هر عالمى شيوه‌اى را\r\n\r\n\r\n","description":"","footnote":"\r\n( 1 ) . توبه ، آيهء 122 .\r\n( 2 ) . مستدرك الوسائل ، ج 17 ، ص 315 ، ح 14 .\r\n( 3 ) . وسائل الشيعة ، ج 18 ، ص 107 ، ح 33 .\r\n( 4 ) . همان مدرك ، ص 106 ، ح 27 .\r\n( 5 ) . ر . ك : موسوعة الفقه الاسلامى ( موسوعة جمال عبد الناصر ) ، ج 1 ، ص 25 و تاريخ التشريع الاسلامى ، ص 84 - 82 .\r\n( 6 ) . ر . ك : تهذيب التهذيب ، ج 4 ، ص 76 .\r\n","page_name":" 507 ","page_number":507},
  {"content":"\r\n\r\nدر استنباط بر مىگزيد و براى مردم فتوا مىداد .\r\nنوشته‌اند : « مذاهب گوناگون در آن عصر ، به بيش از صد مذهب رسيده بود » . « 1 »\r\nپس از آن ، تصميم گرفتند مذاهب را به چهار مذهب ( حنفى ، مالكى ، شافعى و حنبلى ) محدود كنند و همگان مقلّد اين چهار مذهب باشند ( رجوع شود به :\r\nبحث ادوار فقه اسلامى در همين كتاب ) .\r\n\r\nتدوين رساله‌هاى عمليّه\r\nهر چند در ميان فقهاى گذشته رساله‌هايى براى عمل مقلّدان وجود داشت كه برخى از آنها تحت عنوان « المسائل . . . » تأليف شده است ، مثل : المسائل الجيلانيّة ، و المسائل الرجبيّه شيخ طوسى و بعدها نيز « جامع عبّاسى » شيخ بهايى و « جامع الشتات » ميرزاى قمى از همين قسم بود ولى نخستين متن رساله عمليّه توسّط چند تن از فضلاى حوزهء علميهء قم و در عصر فقيه نامور سيّد محمّد حسين بروجردى بر طبق فتاواى ايشان تنظيم شد و اين گام مؤثّرى در طريق واضح ساختن احكام فقهى ، براى اوّلين بار ، جهت عموم مردم بود چرا كه هم اصطلاحات پيچيده مخصوص فقه كه رساله‌هاى پيشين مملوّ از آن بود - مانند رساله جامع الشتات ميرزاى قمى ( م 1231 ) در اين رساله كه به نام توضيح المسائل ناميده شد ، وجود نداشت . جمله‌بندىها ساده و روشن ، و در عين حال دقيق و منسجم بود و به همين دليل ، اثر عميقى در رغبت اقشار متدين نسبت به فهم مسائل دينى داشت .\r\nبعد از ايشان مراجع بزرگ ديگر اماميّه نيز از آن متن استفاده كرده ، با داخل نمودن فتاواى خود در متن مزبور همان سنّت پسنديده را تعقيب كردند ، تا اينكه در حال حاضر ، با بازنويسى مجدّد توضيح المسائل و افزودن پاسخ به مسائل مستحدثه ، مسائل شرعى مردم به صورت روان ، منسجم و نوينى عرضه مىشود .\r\nدر ميان فقهاى اهل سنّت نيز ، مجموعه‌هايى تحت عنوان « مجموعه فتاوا . . . » عرضه مىگردد كه مسائل مورد نياز مقلّدان و پيروان خود را پاسخ مىگويند .\r\n* * * \r\nپنجم : تقليد در اصول دين\r\nمشهور ميان علماى اسلام از فريقين اين است كه اصول دين و احكام اعتقادى تقليدناپذيرند و بايد در اين ارتباط تحقيق كرد و به يقين ، يا اطمينان رسيد . هر چند گروهى تقليد در اصول دين را نيز جايز شمرده‌اند كه استدلال آنها خواهد آمد .\r\n\r\nادلّهء عدم جواز تقليد در اصول دين :\r\nعمده‌ترين دليل ، دليل عقلى است ؛ چرا كه به دليل « قاعدهء دفع ضرر محتمل » انسان بايد براى دفع ضرر محتمل به دنبال حقايق جهان آفرينش و شناخت جهان آفرين باشد و تكليف خود را در اين مجموعهء هستى بداند . در برابر سخنان پيامبران و مناديان توحيد و داعيان به خير و صلاح و بهشت و پاداش الهى ، نمىتوان آرام نشست . چرا كه عقل حدّ اقل اين\r\n\r\n\r\n","description":"","footnote":"\r\n( 1 ) . دائرة المعارف بزرگ اسلامى ، ج 6 ، ص 605 .\r\n","page_name":" 508 ","page_number":508},
  {"content":"\r\n\r\nاحتمال را مىدهد كه ما تكليفى داريم و در برابر خالق جهان هستى مسئوليم ، بايد سعادت و شقاوت خود را بشناسيم و از عذابى كه وعيدش را مىدهند ، خود را حفظ كنيم .\r\nبراى گريختن از ضرر محتمل و يافتن سعادت موعود نمىتوان از ديگران تقليد كرد . چرا كه اديان ، افكار و مذاهب گوناگونى وجود دارد و هر كدام راهى را به بشر نشان داده و فقط عقيدهء خود را بر حق مىدانند ، اينجاست كه بايد مركب عقل را به كار گرفت و با تحقيق و كنكاش ، نه تقليد و تبعيّت ، جهان‌بينى خود را ترسيم كرد و ايدئولوژى خود را شناخت و بر آن اساس منش و رفتار خود را بنا نهاد .\r\nعلاوه بر آن ، تقليد در مسائل اعتقادى ، موجب دور و تسلسل است ؛ چرا كه اعتماد به سخنان خداوند در كتابش و يا سخن پيامبر خدا صلى الله عليه و آله و يا اوليا و بزرگان دين در ارتباط با مسائل اعتقادى ، فرع بر حجيّت سخنان آنان و مقبوليّت گفتارشان است و اين زمانى ثابت مىشود كه در مرحلهء قبل با دليل عقل خدا را بشناسى ، نبوّت را اثبات كنى و حجيّت قرآن را به عنوان يك كتاب آسمانى ؛ و حجيّت اقوال عالمان دينى را به اثبات برسانى ، تا بتوانى به سخن آنان استدلال نمايى . به همين دليل ، اصول اعتقادى را بايد با موازين قطعى عقلى شناخت ، تا بتوان از آنها در ديگر مسائل بهره گرفت .\r\nآيات قرآن نيز از كفّار و مشركان به خاطر تقليد از گذشتگان در مسائل اعتقادى نكوهش مىكند . از جمله در آيهء 22 زخرف از قول مشركان مىفرمايد :\r\n«  « بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ »  ؛ بلكه آنها مىگويند : ما نياكان خود را بر آيينى يافتيم ، و ما نيز به پيروى آنان هدايت يافته‌ايم » .\r\nدر جاى ديگر فرمود : «   « إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى * وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً »   ؛ كسانى كه به آخرت ايمان ندارند ، فرشتگان را دختر ( خدا ) نامگذارى مىكنند ؛ آنها هرگز به اين سخن دانشى ندارند . تنها از گمان بىپايه پيروى مىكنند با اينكه « گمان » هرگز انسان را از حق بىنياز نمىكند » . « 1 »\r\nمسألهء اعتقاد به فرشتگان و دادن چنين نسبتى به آنان ، در واقع يك مسألهء اعتقادى است . خداوند آنها را نكوهش مىكند كه چرا از روى حدس و گمان چنين نسبتى مىدهند و بدون علم و يقين سخن مىگويند .\r\nهمچنين از اين آيه و آيات مشابه به دست مىآيد كه از ظن و گمان نبايد پيروى كرد ، مگر در مواردى كه با دليل قطعى ، پيروى از آن مجاز شمرده شد و مسائل اصول اعتقادى در اين دايره داخل نيست و پيروى مظنونانه دربارهء آن داده نشده است .\r\nفخر رازى در ارتباط با عدم جواز تقليد در اصول دين مىنويسد : تحصيل علم در اصول دين بر رسول خدا واجب است پس بر ما نيز واجب است . اما وجوبش بر رسول خدا از اين آيه استفاده مىشود كه خداوند خطاب به پيامبر فرمود :  « فَاعْلَمْ أَنَّهُ لا إِلهَ إِلَّا اللَّهُ »  « 2 » ؛ و بر ما نيز به دليل آيهء  « وَ اتَّبِعُوهُ »  « 3 » لازم است از\r\n\r\n\r\n","description":"","footnote":"\r\n( 1 ) . نجم ، آيهء 28 - 27 .\r\n( 2 ) . محمّد ، آيهء 19 .\r\n( 3 ) . اعراف ، آيهء 158 .\r\n","page_name":" 509 ","page_number":509},
  {"content":"\r\n\r\nپيامبر تبعيت كنيم و در اصول دين به علم و يقين برسيم و تقليد را كافى ندانيم . « 1 »\r\nدر جاى ديگر مىگويد : قرآن از تقليد مذمّت كرده است و از طرفى تقليد در شرعيّات جوازش ثابت شده است ؛ بنابراين ، مذمت‌ها فقط مربوط به اصول دين است . « 2 »\r\nبرخى ديگر از عالمان اهل سنّت براى عدم جواز تقليد در اصول دين علاوه بر استدلال به برخى از آيات ، دو دليل ديگر نيز آورده‌اند :\r\n1 . همهء عالمان بر وجوب معرفت خداوند اجماع دارند و مىدانيم اين معرفت با تقليد به دست نمىآيد ؛ چرا كه ممكن است آن كس كه از خدا ( و ديگر اصول اعتقادى ) خبر مىدهد ، دروغ بگويد . لذا نمىتوان از راه تقليد خدا را شناخت . « 3 »\r\nاين سخن قابل نقد است ، زيرا معرفت دو گونه است : معرفت يقينى و معرفتى كه از ظنون عقلايى حاصل مىشود ؛ بنابراين ، براى افراد عوام كه در اصول دين پيروى از عالمانى مىكنند كه به آنها از نظر علم و عدالت و صداقت اعتماد دارند ، نوعى معرفت حاصل مىشود ، هر چند معرفت صد درصد قطعى نيست و اين ادعا كه چنين معرفتى كافى نمىباشد ، بدون دليل ، قابل پذيرش نخواهد بود و به تعبير علما مصادرهء به مطلوب است .\r\n2 . اصول دين را به اركان اسلام قياس مىكنيم ؛ يعنى همانگونه كه تقليد در وجوب نماز و زكات و حج و صيام جايز نيست ، در اصول دين نيز به طريق اولى جايز نمىباشد . « 4 »\r\nاين استدلال نيز مىتواند مورد ترديد قرار گيرد .\r\nچرا كه عدم تقليد در اركان اسلام به سبب ضرورى بودن آن در اسلام است . يعنى آن قدر روشن و واضح است كه نيازى به تقليد ندارد . و گرنه مردم عامى واجب بودن اين اركان را نيز از عالمان دينى شنيده‌اند ؛ نه آنكه خود به منابع اصلى براى اثبات وجوب آنها مراجعه كرده باشند .\r\nابن حجر عسقلانى در فتح البارى ، پس از بحثى طولانى پيرامون جواز تقليد در اصول دين و يا عدم جواز آن ، مىگويد : عدّه‌اى معتقدند بايد در اصول دين ، از ادلّه‌اى كه در علم كلام مطرح شده است ، استفاده كرد و جز آن كافى نيست و از سوى ديگر جمعى معتقدند كه در اثبات وجود خدا ، تقليد محض كافى است .\r\nآنگاه خود وى با استناد به كلام يكى از دانشمندان مىگويد : حق آن است كه ما قائل به تفصيل شويم و بگوييم : آن كس كه نمىتواند ادلّهء كلامى را بفهمد ولى با اين حال به يقين رسيده است ، يا به سبب اين كه در يك محيط مذهبى پرورش يافته ، يا به خاطر نورى كه خدا در قلبش وارد كرده است ، براى او همين مقدار در اصول اعتقادات كافى است . ولى آن كس كه توان استدلال را دارد ، از او ايمانش جز با دليل پذيرفته نمىشود . با اين حال ، دليل هركس به حسب توان و\r\n\r\n\r\n","description":"","footnote":"\r\n( 1 ) . المحصول ، ج 2 ، ص 467 .\r\n( 2 ) . همان مدرك ، ص 468 .\r\n( 3 ) . ارشاد الفحول ، ج 2 ، ص 331 ؛ المهذب فى اصول الفقه المقارن ، ج 5 ، ص 2390 .\r\n( 4 ) . المهذب فى اصول الفقه المقارن ، ج 5 ، ص 2390 .\r\n","page_name":" 510 ","page_number":510},
  {"content":"\r\n\r\nفهم اوست .\r\nدر پايان مىگويد : آنان كه معتقدند ايمان مقلّد كافى نيست ، به كلامش نبايد توجّه شود . زيرا لازمهء اين قول آن است كه اكثر مسلمين ( كه ايمانشان تقليدى است ) مؤمن نباشند . « 1 »\r\nبه نظر مىرسد سخن پايانى ابن حجر جاى تأمّل دارد ، زيرا اكثر مسلمين ، اصول مهم اعتقاداتشان تقليد صرف نيست ؛ بدين معنا كه ممكن است برخى از توده‌هاى مردم ، در ابتداى كار اساس اعتقاد خويش را از پدران گرفته باشند - همانگونه كه احكام فرعى را نيز به تبعيّت آنان انجام مىدهند - ولى پس از رشد كافى عقلانى ، مىتوانند براى اصول مهم اعتقادى ، استدلالى در حدّ فهم خويش داشته باشند و اگر بگويند چون پدران ما گفته‌اند خدايى هست و يا خداوند يكتاست و ما پذيرفتيم ، اين مقدار كفايت نمىكند .\r\nشوكانى نيز در « ارشاد الفحول » اين بحث را مطرح مىكند كه اگر كسى بدون شناخت دليل خداشناسى به خدا اعتقاد پيدا كرده ، حكمش چيست ؟ مىگويد : اكثر بزرگان او را مؤمن مىدانند ، هر چند به خاطر ترك استدلال وى را فاسق مىشمرند .\r\nآنگاه مىگويد : اشاعره و همهء معتزله معتقدند : تا كسى در اصول دين از زمرهء مقلّدان خارج نشود ، به او مؤمن گفته نمىشود .\r\nسپس شوكانى به اين سخن سخت مىتازد و مىگويد : بنابراين ، بايد اكثريّت مردم - كه عوام هستند و نمىتوانند در اصول دين دليل اقامه كنند - مؤمن نباشند . « 2 »\r\nيقيناً مراد ايشان نيز از عدم اقامهء دليل ، ادلّهء تفصيلى است كه متكلّمان مطرح مىكنند ؛ و گرنه اكثريّت عوام - هركس در حد فهم خود - قادر به استدلال ساده‌اى مىباشد .\r\nبه عقيدهء ما بهترين و اساسىترين دليل بر بطلان تقليد در اصول دين ، اين است كه تقليد از ديگرى احتياج به دليل دارد و اين دليل منحصر به فروع دين است ؛ زيرا از يك سو بناى عقلا بر اين است كه در هر علمى به متخصّصان آن فنّ مراجعه مىكنند و فروع فقهى از اين معنا مستثنا نيست و از سوى ديگر ، بسيارى از مردم قدرت استنباط احكام فروع دين را از ادلّهء اربعه ندارند و اگر پيروى از عالمان دين نكنند راه وصول به احكام به روى آنها به كلّى بسته مىشود .\r\nولى اصول دين اين گونه نيست ؛ زيرا امور فطرى محدودى است كه هركس به فراخور عقل خويش مىتواند دليلى براى آن داشته باشد ، چنانچه نسبت به دليل خداشناسى داستان آن عرب بيابانى « 3 » معروف است ، دليل نبوّت نيز معجزات متواتره و قرآن و دليل بر معاد نيز مسألهء عدل الهى است و با دسترسى به دليل يقينى نوبتى به تقليد نمىرسد .\r\n\r\n\r\n","description":"","footnote":"\r\n( 1 ) . ر . ك : فتح البارى ، ج 15 ، ص 303 - 297 .\r\n( 2 ) . ارشاد الفحول ، ج 2 ، ص 332 .\r\n( 3 ) . وقتى از او دليل خداشناسى خواسته شد ، گفت : « البعرة تدلّ على البعير ؛ و أثر الاقدام على المسير ، السماء ذات أبراج ، و أرض ذات فجاج ، لا تدلّان على اللطيف الخبير ؛ آثار به جاى مانده از شتران ، دليل بر عبور آنها از آن راه است و همچنين جاى پاى انسان‌ها . آيا آسمان پرستاره ، و زمين داراى ( كوه‌ها و ) درّه‌ها ، دلالت بر خداوند آگاه و خبير ندارد ؟ » ( بحار الأنوار ، ج 66 ، ص 134 و زاد المسير ابن جوزى ، ج 1 ، ص 310 ) .\r\n","page_name":" 511 ","page_number":511},
  {"content":"\r\n\r\n\r\nقائلين به جواز تقليد در اصول دين و ادلّهء آنان :\r\nفخر رازى نقل مىكند كه بسيارى از فقها معتقدند ، مىشود در اصول دين نيز تقليد كرد . « 1 » و آمدى نيز مىنويسد : « حشويه » و « تعليميّه » « 2 » معتقدند در اصول دين ، يعنى آنچه مربوط به اعتقاد به وجود خدا و اينكه چه صفاتى بر او رواست و چه صفاتى نارواست ، مىتوان تقليد كرد و حتّى برخى از اين علما ، مىگويند :\r\nتقليد در اين مسائل بر مكلّف واجب است و نظر و تفكّر و اجتهاد در اين گونه مسائل بر مكلّف حرام است ! « 3 »\r\nبرخى از ادلّهء اين گروه چنين است :\r\n1 . غزالى از قول كسانى كه معتقد به جواز تقليدند نقل مىكند كه به اين آيه استدلال كرده‌اند : «  « ما يُجادِلُ فِي آياتِ اللَّهِ إِلَّا الَّذِينَ كَفَرُوا »  ؛ در آيات خداوند ، جز كافران جدال نمىكنند » . « 4 »\r\nهمچنين از جدال در بحث « قَدَر » نهى شده است .\r\nغزالى در پاسخ مىگويد : آنچه كه مورد نهى است جدال به باطل است ، همانگونه در ادامهء آيه خداوند فرمود : «  « وَ جادَلُوا بِالْباطِلِ لِيُدْحِضُوا بِهِ الْحَقَّ »  ؛ براى محو حق به مجادلهء باطل پرداختند » و گرنه جدال و بحث غير باطل را خداوند تأييد مىكند ، آنجا كه مىفرمايد :  « وَ جادِلْهُمْ بِالَّتِي هِيَ أَحْسَنُ »  « 5 » و امّا نهى از جدال در مسألهء « قَدَر » « 6 » يا براى اين است كه از طرق آيات و روايات معتبر مسألهء « قَدَر » روشن شده ، لذا ديگر اجازه نمىدهد كه در آن ترديد كنند . يا اينكه اين مسأله ، مربوط به ابتداى اسلام بود و براى آنكه مخالفان نگويند هنوز دين‌شان استقرار نيافته ( و نمىدانند به چه چيز بايد معتقد باشند ) .\r\nسپس مىافزايد : در برابر نظرات اين گروه ، آياتى مثل  « لا تَقْفُ ما لَيْسَ لَكَ بِهِ عِلْمٌ »  « 7 » و  « وَ أَنْ تَقُولُوا عَلَى اللَّهِ ما لا تَعْلَمُونَ » *  « 8 » و  « قُلْ هاتُوا بُرْهانَكُمْ »  « 9 »  *  وجود دارد كه نهى از تقليد در عقايد ( و امر به تحقيق ) مىكند . « 10 »\r\nدر ارتباط با مسألهء « قَدَر » مىتوان گفت : با توجّه به دشوارى اين مسأله ، اجازهء ورود و غور ، به افرادى كه بدون داشتن استعداد لازم و ابزارهاى مناسب دانش و تحقيق وارد اين عرصه مىشوند ، داده نشده است و گرنه در روايات اسلامى خود آن بزرگواران مسائل قضا و قدر را براى جويندگانش توضيح مىدادند . « 11 »\r\n3 . از جمله دليل معتقدان به جواز تقليد در اصول دين اين است كه : در زمان رسول خدا صلى الله عليه و آله گاه اعرابى\r\n\r\n\r\n","description":"","footnote":"\r\n( 1 ) . المحصول فى علم الاصول ، ج 2 ، ص 467 .\r\n( 2 ) . « تعليميّه » گروهى از « اسماعيليّه » و مانند آنها بودند كه دليل عقل را معتبر نمىدانستند و معتقد بودند كه فقط بايد با تعليم امام معصوم مسائل دين را فرا گرفت ( الانساب سمعانى ، ج 1 ، ص 468 )\r\n( 3 ) . الإحكام فى اصول الأحكام ، ج 4 ، ص 446 . شوكانى به ظاهريون نسبت داده كه معتقد به جواز تقليد در اصول دين‌اند ( ارشاد الفحول ، ج 2 ، ص 331 ) .\r\n( 4 ) . غافر ، آيهء 4 .\r\n( 5 ) . نحل ، آيهء 125 .\r\n( 6 ) . در روايت آمده است كه وقتى پيامبر صلى الله عليه و آله ملاحظه كرد ، گروهى از صحابه در مسألهء « قَدَر » سخن مىگويند ، فرمود : « انما هلك من كان قبلكم لخوضهم فى هذا » . ( الإحكام فى اصول الأحكام ، ج 4 ، ص 448 - 447 ) .\r\n( 7 ) . اسراء ، آيهء 36 .\r\n( 8 ) . بقره ، آيهء 169 .\r\n( 9 ) . انبياء ، آيهء 24 .\r\n( 10 ) . المستصفى ، ج 2 ، ص 389 .\r\n( 11 ) . ر . ك : بحار الأنوار ، ج 5 ، ص 95 ؛ ج 16 ، ص 96 ، ح 20 و ص 111 ، ح 36 ؛ كنز العمّال ، ج 1 ، ص 107 به بعد .\r\n","page_name":" 512 ","page_number":512},
  {"content":"\r\n\r\nعامى خدمت آن حضرت مىآمد و شهادتين را بر زبان جارى مىساخت و حضرت به صحّت ايمان او حكم مىكرد و اين جز تقليد نبود . ( يعنى از او طلب دليل براى اصول دين و اعتقاد به خدا و رسول خدا نمىكرد . . . ) . « 1 »\r\nفخر رازى پس از نقل اين دليل و برخى ادلّهء ديگر ، بحث از آن را به كتاب‌هاى كلامى ارجاع مىدهد و در نهايت مىگويد : بهتر آن است كه بگوييم :\r\nآياتى از قرآن دلالت بر مذمت تقليد مىكند ، ولى از سويى جواز تقليد در شرعيات و فروعات دينى ، اثبات شده است ، بنابراين مذمّت‌ها ، مربوط به تقليد از اصول دين است . « 2 »\r\nما معتقديم كه اين گونه افراد نيز دليل ساده‌اى براى اثبات عقيدهء خود در اختيار داشتند .\r\n« آمدى » نيز در كتاب خويش ادلّهء ديگرى براى اين گروه نقل كرده و پاسخ داده است ، « 3 » ضعف آن ادلّه به قدرى روشن است كه نيازى به طرح و پاسخ ندارد .\r\nيادآورى : تذكر اين نكته لازم است كه اصول دين بر دو قسم است ، در بخشى از آنها كه ريشه‌هاى اصلى اعتقادى است ، تقليد جايز نيست و به استدلال و اجتهاد ( هركس به فراخور استعداد و دانش خويش ) نياز است . همانند اثبات وجود خدا ، وحدانيّت حضرت حق ، اصل لزوم ارسال رسل و نبوّت پيامبر اسلام صلى الله عليه و آله و قيامت و مانند آن ؛ ولى بخشى از اصول اعتقادى است كه رجوع در آن به عالمان و كارشناسان دينى جايز است ؛ همانند برخى از ويژگىهاى قيامت ، جانشينان پيامبر صلى الله عليه و آله و شرح صفات پروردگار .\r\nاين امور هر چند از اصول اعتقادى است ، ولى اعتقاد به آنها با تكيه بر دلايل نقلى ( كتاب و سنّت ) ممكن است . يعنى پس از پذيرش خدا و پيامبر و اعتقاد به كتاب آسمانى ، از گزارش‌ها و اخبار آنها ، در پاره‌اى ديگر از اصول اعتقادى ، بهره مىگيريم .\r\n* * * \r\nششم : تقليدى نبودن مسألهء تقليد\r\nبا توجّه به اينكه اجمالًا هر مكلّفى مىداند كه در شريعت اسلام احكام الزامى - اعمّ از واجب و حرام - وجود دارد كه بايد آنها را شناخت و مطابق آنها عمل كرد ، شناخت اين امور يا بر اساس اجتهاد است و يا تقليد از مجتهد جامع الشرائط .\r\nاگر انسان خود مجتهد باشد ، به برائت ذمه يقين پيدا مىكند ، ولى اگر مقلّد باشد ، در صورتى تقليدش براى برائت ذمه كافى است كه قطع داشته باشد ، تقليد از مجتهد كافى است . از اين رو ، در مسألهء تقليد از مجتهد ، نبايد تقليد كرد . بلكه بايد يقين پيدا كند كه وظيفهء او تقليد است و جز تقليد راهى براى برائت ذمه ندارد . « 4 » و به تعبير ديگر : تقليد در مسألهء جواز تقليد ، موجب « دور » است .\r\nدر واقع اصل ضرورت تقليد از مجتهد جامع الشرائط نبايد تقليدى باشد ؛ هر چند در خصوصيات\r\n\r\n\r\n","description":"","footnote":"\r\n( 1 ) . المحصول فى علم الاصول ، ج 2 ، ص 467 .\r\n( 2 ) . همان مدرك ، ص 468 .\r\n( 3 ) . ر . ك : الاحكام فى اصول الاحكام ، ج 4 ، ص 450 - 447 .\r\n( 4 ) . ر . ك : موسوعهء آية اللَّه خويى ، ص 62 .\r\n","page_name":" 513 ","page_number":513},
  {"content":"\r\n\r\nمسألهء تقليد مانند تقليد از ميّت مىتوان تقليد كرد .\r\n* * * \r\nهفتم : تقليد در موضوعات\r\nبحث ديگر آن است كه در موضوعات شرعى ، آيا تقليد بر افراد عامى لازم است يا خير ؟\r\nدر پاسخ بايد گفت : موضوعات شرعى بر چند قسم است كه در اقسامى از آنها تقليد لازم است و در پاره‌اى موارد لازم نيست و مقلّد بايد به نظر خويش عمل كند . ( شرح اين مطلب در بحث « فقه در لغت و اصطلاح » در همين كتاب آمده است ) .\r\n* * * \r\nهشتم : تقليد اعلم\r\nدر اينكه آيا تقليد اعلم بر مقلّدان لازم است يا خير ، ميان علما گفتگوست . فقيه بزرگوار سيّد محسن حكيم مىنويسد : مشهور ميان علماى اماميّه لزوم تقليد اعلم است و از محقّق قاضى ادعاى اجماع شده است و سيّد مرتضى در « ذريعه » آن را از مسلّمات اماميّه دانسته است ؛ ولى جمعى از علماى متأخّر از شهيد ثانى معتقدند مىتوان به غير اعلم نيز مراجعه كرد . « 1 »\r\nاز كلمات « فخر رازى » بر مىآيد كه ميان عالمان اهل سنّت نيز اين مسأله مورد اختلاف است . وى مىنويسد : اگر در فتوايى مجتهدان متّفق بودند ، به همان فتوا عمل مىشود و مشكلى ندارد ؛ ولى اگر اختلاف بود ، بر او لازم است به دنبال اعلم و اورع باشد ، ولى گروهى مىگويند نيازى نيست ( و مىتوان از هر كدام تقليد كرد ) « 2 » ، فخر رازى معتقد است كه در صورت عدم اختلاف ، فحص از اعلم لازم نيست و مىتوان به هر كدام مراجعه كرد ، ولى اگر اختلاف در فتوا بود ، به نظر وى متابعت از افضل لازم است . « 3 »\r\n« آمدى » بدون اشاره به صورت اختلاف يا اتفاق مىنويسد : در صورت تعدّد مفتى برخى معتقدند ، لازم است از اعلم و اورع پيروى كرد و اين مذهب احمد حنبل ، و ابن سريج و قفال از شافعىها و جمعى از فقها و اصوليين است . « 4 »\r\nكسانى كه بدون اشاره به صورت اختلاف معتقدند ، مراجعه به اعلم لازم نيست ادلّه‌اى اقامه كرده‌اند از جمله :\r\n1 . آياتى همچون  « فَسْئَلُوا أَهْلَ الذِّكْرِ » *  كه اطلاق دارد و شامل اعلم و غير اعلم هر دو مىشود . « 5 » به عبارتى همين كه عالمى صاحب نظر و مجتهد بود ، مىتوان به وى رجوع كرد و به سراغ اعلم رفتن ضرورتى ندارد .\r\nآية اللَّه سيّد محسن حكيم دليل قائلين به عدم لزوم مراجعه به اعلم را چنين ذكر مىكند : ادلّهء كتاب و سنّت اطلاق دارد و حمل آيهء « نفر » و آيهء « سؤال » به صورت تساوى سؤال‌شوندگان ، حمل بر فرد نادر است . « 6 »\r\n\r\n\r\n","description":"","footnote":"\r\n( 1 ) . مستمسك العروه ، ج 1 ، ص 26 .\r\n( 2 ) . المحصول ، ج 2 ، ص 462 .\r\n( 3 ) . المستصفى ، ج 2 ، ص 390 .\r\n( 4 ) . الإحكام فى اصول الأحكام ، ج 4 ، ص 457 .\r\n( 5 ) . الفقه الاسلامى و ادلّته ، ج 1 ، ص 98 .\r\n( 6 ) . مستمسك العروه ، ج 1 ، ص 26 .\r\n","page_name":" 514 ","page_number":514},
  {"content":"\r\n\r\n2 . لزوم رجوع به اعلم ، خلاف سيره است . به تعبير آمدى : در ميان صحابه فاضل و مفضول بودند و در ميان آنها خلفاى اربعه ، از ديگران آشناتر به طريق اجتهاد بودند ، ولى شنيده نشد كه صحابه ، عوام را وادار كنند كه حتماً از افراد خاصّى تبعيّت كنند و اگر با وجود افضل سراغ مفضول مىرفتند آنها را سرزنش نمىكردند .\r\nجملهء معروف\r\n« أصحابي كالنّجوم بايّهم اقتديتم اهتديتم »\r\nنيز مؤيّد سخن ماست . « 1 »\r\nسيّد محسن حكيم نيز در ادامهء نقل ادلّهء اين گروه مىنويسد : سيرهء شيعه در عصر معصومان بر اين قرار گرفته بود كه از همه علماى معاصر فتوا مىگرفتند ، با اينكه اختلاف مراتب آنها را در علم و فضل مىدانستند همچنين وجوب مراجعه به اعلم موجب عسر است كه در شريعت منفى است . علاوه بر آن ، اگر تقليد اعلم لازم بود ، بر شيعيان واجب بود كه به ائمّه مراجعه كنند ، نه به اصحاب ؛ چرا كه ائمّه اعلم همه بودند . « 2 »\r\nولى پاسخ همهء اين استدلالات را با يك دليل مىتوان داد و آن اينكه تقليد اعلم تنها در جايى است كه اختلاف ميان دو فقيه در مسأله‌اى اجمالًا يا به طور تفصيل ، مسلّم باشد .\r\nدر اينجا عقل و عقلا حكم مىكنند كه با وجود اعلم نبايد به سراغ غير اعلم رفت ، همانگونه كه اگر دو طبيب در تشخيص بيمارى و داروى كسى به يقين با هم اختلاف داشته باشند و يكى از آنها آگاه‌تر و باتجربه‌تر و پرسابقه‌تر باشد عقل و عقلا اجازه نمىدهند كه نظر او را رها كرده و به قول كسى عمل نمايد كه از نظر علم و تجربه ، نسبت به او ضعيف‌تر است و با توجّه به اينكه مهم‌ترين دليل بر جواز تقليد در فروع دين ، دليل عقل و سيرهء عقلاست و عقلا در اين گونه موارد ، تقليد اعلم را لازم مىشمرند .\r\nاطلاق آيات و روايات از چنين مواردى كه اختلاف ميان فتواى اعلم و غير اعلم محرز است ، به يقين منصرف مىباشد .\r\n* * * \r\nنهم : تقليد ميّت\r\nدر اينكه آيا مىشود از مجتهدى كه در قيد حيات نيست ، تقليد كرد ، يا خير ، ميان علما گفتگوست . از كلام « فخر رازى » بر مىآيد كه نمىشود از ميّت تقليد كرد . وى بحثى را مطرح مىكند كه آيا غير مجتهد مىتواند با آنچه را كه از ديگرى نقل مىكند ، فتوا دهد ؟\r\nدر پاسخ مىگويد : اگر از ميّت حكايت كند ، نمىشود سخن او را اخذ كرد ؛ چرا كه سخن و رأى ميّت اعتبارى ندارد ؛ زيرا اگر آن مجتهد زنده باشد ، با مخالفت وى اجماع منعقد نمىشود ، ولى در صورت مرگش منعقد مىشود و اين ، دليل بر آن است كه پس از مرگ ميّت ، رأى و نظر او اعتبار ندارد . « 3 »\r\nدر « ارشاد الفحول » پس از نقل كلام فوق آمده است : اين كلام فخر رازى صريح در اين نكته است كه نمىشود از اموات تقليد كرد ؛ سپس مىافزايد : غزالى\r\n\r\n\r\n","description":"","footnote":"\r\n( 1 ) . الإحكام فى اصول الأحكام ، ج 4 ، ص 458 .\r\n( 2 ) . مستمسك العروه ، ج 1 ، ص 26 .\r\n( 3 ) . المحصول ، ج 2 ، ص 456 .\r\n","page_name":" 515 ","page_number":515},
  {"content":"\r\n\r\nدر كتاب « المنخول » آورده است كه اصوليين اجماع دارند ، بر منع تقليد از اموات . « 1 »\r\n« نووى » در « المجموع » پس از آنكه مىگويد : در جواز تقليد از ميّت دو وجه وجود دارد ؛ مىنويسد :\r\n« سخن صحيح آن است كه جايز است ، چرا كه با مرگ صاحبان مذهب ، هرگز مذهب آنها نمىميرد ، به همين خاطر ، بعد از مرگشان به آنها در مسألهء اجماع و وجود مخالف اعتنا مىشود » .\r\nآنگاه براى اين مسأله چنين استدلال مىكند :\r\n« چرا كه اگر شاهدى پس از دادن گواهى و قبل از اجراى حكم بميرد ، اين سبب از كار افتادن شهادت او نمىشود ، بر خلاف جايى كه فاسق شود » .\r\nآنگاه دليل كسانى كه تقليد از ميّت را جايز نمىدانند ، اين گونه نقل مىكند كه : « ميّت همانند فاسق است كه از اهليّت افتاده » ؛ سپس مىافزايد : « هذا ضعيف لا سيّما فى هذه الاعصار ؛ اين قول ضعيف است ، مخصوصاً در چنين عصرى » . « 2 »\r\nدكتر « وهبه زحيلى » مىنويسد : برخىها ، صحت تقليد را متوقّف بر حيات صاحب مذهب دانسته‌اند ، ولى اين سخن نزد علما پذيرفته نيست ؛ چرا كه « شيخين » يعنى نووى و رافعى متفق‌اند بر اينكه تقليد از ميّت جايز است . « 3 »\r\nاين نكته لازم به يادآورى است كه اكثريت قاطع اهل سنّت پيرو يكى از فقهاى چهارگانه هستند ، و همين گواه بر اين است كه آنها تقليد ميّت را جايز مىشمرند و اگر كسانى با اين مطلب مخالفند ، قول آنها شاذّ است .\r\nاز فقهاى اماميّه ، « صاحب جواهر » مىنويسد :\r\nعدم جواز تقليد ابتدايى از ميّت ميان اصحاب ما مسلّم است و جمعى بر آن ادّعاى اجماع كرده‌اند ؛ ولى آيا بقاى بر مجتهد ميّت در آن اعمالى كه از وى تقليد كرده است ( و به تعبير ديگر : بقاى بر ميّت ) جايز است يا خير ؟ ميان علما گفتگوست ؛ بعضى آن را واجب مىدانند و برخى آن را حرام شمرده‌اند ؛ ولى نظر صحيح آن است كه مقلّد در چنين مواردى مخيّر است . « 4 »\r\nنويسندهء « كفاية الاصول » نيز مىنويسد : معروف ميان عالمان اماميّه آن است كه مفتى بايد حىّ باشد ، همانگونه كه معروف ميان عالمان اهل سنّت آن است كه چنين چيزى شرط نيست و عالمان اخبارى از اماميّه نيز حيات مفتى را شرط نمىدانند . جمعى نيز تفصيل داده‌اند و در تقليد ابتدايى ، حيات مجتهد را شرط مىدانند ، ولى در استمرارى شرط نمىدانند ؛ آنگاه ايشان قول مشهور اماميّه را برمىگزيند و براى آن استدلال مىكند .\r\nادلّهء قائلين به جواز تقليد ميّت در واقع سه چيز است :\r\nنخست سيرهء مستمرهء عقلاست كه آراى اموات را كه در كتابهايشان آورده‌اند در تمام علوم و فنون به منزلهء آراى احيا مىشمرند و تفاوتى ميان حىّ و ميّت\r\n\r\n\r\n","description":"","footnote":"\r\n( 1 ) . ارشاد الفحول ، ج 2 ، ص 339 .\r\n( 2 ) . مجموع نووى ، ج 1 ، ص 87 .\r\n( 3 ) . الفقه الاسلامى و ادلّته ، ج 1 ، ص 133 .\r\n( 4 ) . جواهر الكلام ، ج 21 ، ص 402 .\r\n","page_name":" 516 ","page_number":516},
  {"content":"\r\n\r\nاز اين نظر نمىگذارند و با توجّه به اينكه دليل عمده بر جواز تقليد ، همان سيرهء عقلاست ، بنابراين ، تقليد ميّت مانند تقليد حىّ مجاز است .\r\nدليل دوّم ، استصحاب بقاى رأى يا بقاى حكم است ؛ يا به تعبير ديگر : بقاى حجيّت قول مجتهد قبل از وفات .\r\nاز اين دليل پاسخ داده‌اند به اينكه موضوع در استصحاب بايد باقى باشد و در اينجا عوض شده است .\r\nدليل سوم ، اطلاقات ادلّهء تقليد است چون عنوان « فاسئلوا اهل الذكر » مثلًا بر ميّت به لحاظ زمان صدور رأى صادق است .\r\nولى بعضى در اين دليل ترديد كرده‌اند و گفته‌اند :\r\nاين اطلاقات در مقام بيان از اين جهت نيست ، بنابراين دليل عمده بر جواز تقليد ميّت همان دليل اوّل است .\r\nو امّا دليل قائلين به عدم جواز ، عمدتاً اجماعى است كه فقهاى اماميّه ادعا كرده‌اند و معتقدند در تمام اعصار پيروان اين مكتب از علماى حىّ پيروى كرده ، مسائل شرعى خود را از آن مىگرفتند .\r\nهرگاه اين اجماع ثابت بشود مىتواند جلوى بناى عقلا را در مسألهء جواز تقليد از ميّت در احكام شرع بگيرد ، ولى وجود اجماع محل تأمّل است و هرگاه اجماع را بپذيريم مخصوص تقليد ابتدايى است و امّا در بقاى بر تقليد سابق ، به يقين اجماعى بر عدم جواز نيست . « 1 »\r\nدر اينجا نكتهء مهمّى است كه مىتواند راهگشا در اين مسأله باشد و آن اينكه غالباً علماى حىّ از علماى پيشين از نظر معلومات پيشرفته‌ترند ، نه اينكه استعداد آنها به طور مطلق از آنها برتر باشد بلكه از اين جهت كه علوم پيشينيان را گرفته‌اند و علوم ديگرى بر آن افزوده‌اند و در واقع رمز تكامل علم همين است كه نسل‌ها بعد از يكديگر مىآيند و بر علوم پيشينيان مىافزايند و علم را به پيش مىبرند .\r\nبر اين اساس ، غالباً عالمان حىّ ، اعلم از عالمان ميّت محسوب مىشوند . در علوم ديگر نيز همين گونه است ممكن است يك طبيب امروز از بوعلى سينا در مسألهء طب پيشرفته‌تر باشد ؛ زيرا علوم بوعلى و بوعلىها ، جمع‌آورى شده و تجارب بسيارى بر آنها افزوده‌اند و به دست نسل حاضر داده‌اند .\r\nاضافه بر اين ، تقليد از عالم حىّ سبب بالندگى مذهب و رمز حيات آن است ؛ چرا كه عالمان حىّ در هر عصر و زمان احساس مسئوليت نسبت به احكام اسلام مىكنند و پيوسته در آنها مىانديشند و به مطالب تازه‌اى در تحكيم مبانى فقه دست مىيابند .\r\n* * * \r\nمنابع و مآخذ\r\n1 . قرآن كريم .\r\n2 . الاجتهاد و التقليد ، امام خمينى ، مؤسّسهء تنظيم و نشر آثار امام خمينى ، چاپ اوّل ، 1418 ق .\r\n3 . الإحكام فى الاصول الأحكام ، على بن ابى على آمدى ، دار الكتب العلميّه ، بيروت .\r\n\r\n\r\n","description":"","footnote":"\r\n( 1 ) . ر . ك : كفاية الاصول ، ص 480 - 476 ؛ موسوعهء آية اللَّه خويى ، ج 1 ، ص 90 - 73 ؛ أنوار الأصول ، ج 3 ، ص 641 - 610 .\r\n","page_name":" 517 ","page_number":517},
  {"content":"\r\n\r\n4 . اصطلاحات الاصول ، آية اللَّه على مشكينى ، نشر الهادى ، چاپ پنجم ، 1413 ق .\r\n5 . الأنساب ، عبد الكريم بن محمّد سمعانى ، دار الجنان ، بيروت ، چاپ اوّل ، 1408 ق .\r\n6 . أنوار الأصول ، احمد قدسى ، تقرير درس‌هاى آية اللَّه ناصر مكارم شيرازى ، مدرسة الامام على بن ابى طالب ، چاپ اوّل ، 1424 ق .\r\n7 . ارشاد الفحول ، محمّد بن على شوكانى ، دار الكتب العلميّه ، بيروت ، چاپ اوّل ، 1419 ق .\r\n8 . بحار الأنوار ، علّامهء مجلسى ، مؤسّسة الوفاء ، بيروت ، چاپ دوم ، 1403 ق .\r\n9 . تحرير الوسيله ، امام خمينى ، مؤسّسهء تنظيم و نشر آثار امام خمينى ، چاپ اوّل ، 1379 ش .\r\n10 . تهذيب التهذيب ، احمد بن على بن حجر عسقلانى ، دار الكتب العلميّه ، بيروت ، چاپ اوّل ، 1415 ق .\r\n11 . جواهر الكلام ، محمّد حسن نجفى ، دار احياء التراث العربى ، بيروت ، چاپ هفتم ، 1981 م .\r\n12 . الحدائق الناضرة ، شيخ يوسف بحرانى ، مؤسّسهء نشر اسلامى ، قم ، چاپ اوّل ، 1363 ش .\r\n13 . دائرة المعارف الاسلاميه ، دار المعرفه ، بيروت .\r\n14 . ذخيرة المعاد ، محقق سبزوارى ، نشر مؤسّسهء آل البيت ، چاپ سنگى .\r\n15 . شرح الازهار ، احمد المرتضى ، نشر غمضان ، صنعاء ، 1400 ق .\r\n16 . عدة الاصول ، محمّد بن حسن طوسى ، نشر مؤسّسهء آل البيت .\r\n17 . العروة الوثقى ، سيّد محمّد كاظم يزدى ( با حاشيهء جمعى از مراجع ) ، مكتبه علميهء اسلاميّه ، 1399 ق .\r\n18 . عناية الاصول ، سيّد مرتضى حسينى فيروزآبادى ، منشورات فيروزآبادى ، چاپ چهارم ، 1400 ق .\r\n19 . فتح البارى ، احمد بن على بن حجر عسقلانى ، دار الفكر ، بيروت ، چاپ اوّل ، 1420 ق .\r\n20 . فتح القدير ، محمّد بن على بن محمّد شوكانى ، عالم الكتب .\r\n21 . الفقه الاسلامى و ادلّته ، دكتر وهبه الزحيلى ، دار الفكر ، دمشق ، چاپ چهارم ، 1418 ق .\r\n22 . الفوائد المدنيّه ، محمّد امين استرآبادى ، دار النشر لاهل البيت .\r\n23 . قوانين الاصول ، ميرزاى قمى ، چاپ سنگى .\r\n24 . الكافى ، أبو جعفر محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n25 . كفاية الاصول ، شيخ محمّد كاظم خراسانى ، مؤسّسهء آل البيت لاحياء التراث ، چاپ اوّل ، 1409 ق .\r\n26 . كنز العمال ، علاء الدين على المتقى الهندى ، مؤسّسة الرساله ، بيروت ، چاپ پنجم ، 1405 ق .\r\n27 . المجموع ، محيى الدين بن شرف نووى ، دار الفكر ، بيروت ، چاپ اوّل ، 1417 ق .\r\n28 . المحصول فى علم الاصول ، محمّد بن عمر فخر الدين رازى ، دار الكتب العلميّه ، بيروت ، چاپ اوّل ، 1420 ق .\r\n29 . المحلّى ، على بن احمد بن حزم اندلسى ، دار الجيل ، بيروت .\r\n30 . مستدرك الوسائل ، ميرزا حسين نورى ، مؤسّسهء آل البيت لاحياء التراث ، بيروت ، چاپ اوّل ، 1408 ق .\r\n31 . المستصفى من علم الاصول ، محمّد بن محمّد غزالى ، دار الفكر بيروت .\r\n32 . مستمسك العروة ، سيّد محسن حكيم ، دار احياء التراث العربى ، بيروت ، چاپ چهارم ، 1391 ق .\r\n33 . منتهى الاصول ، ميرزا حسين بجنوردى ، مؤسّسهء عروج ، چاپ اوّل ، 1421 ق .\r\n34 . موسوعة الامام الخويى ، تقريرات بحث آية اللَّه سيّد أبو القاسم خويى ، مؤسّسهء احياء آثار امام خويى ، قم ، چاپ اوّل ، 1418 ق .\r\n35 . موسوعهء فقهيّهء كويتيّه ، وزارت اوقاف كويت ، چاپ چهارم ، 1414 ق .\r\n36 . المهذب فى علم اصول الفقه المقارن ، دكتر عبد الكريم بن على النملة ، مكتبة المرشد ، رياض ، چاپ اوّل ، 1420 ق .\r\n37 . وسائل الشيعة ، شيخ محمّد بن الحسن الحرّ العاملى ، دار احياء التراث العربى ، بيروت ، چاپ چهارم ، 1391 ق .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\n17 - رابطهء فقه و حكومت\r\nضرورت حكومت و دليل نياز به آن\r\nحكومت در اديان الهى\r\nادلّهء ضرورت تشكيل حكومت اسلامى\r\nآميختگى كامل فقه اسلامى با حكومت\r\nامتيازات حكومت دينى\r\nپاسخ به شبهات\r\n\r\n","description":"","footnote":"","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n\r\nرابطهء فقه و حكومت\r\n\r\nپيشگفتار :\r\n\r\n1 . واژه‌هاى اساسى\r\n\r\nالف ) فقه\r\nتعريف لغوى و اصطلاحى فقه و نيز تبيين اهميّت آن در آغاز اين كتاب گذشت .\r\n\r\nب ) حكومت\r\nحكومت كه مصدر دوم « حَكَمَ يَحْكُمُ حُكماً » است وقتى با حرف تعديهء « باء » ( حكم بالامر ) يا « لام » ( حكم للرجل ) يا « على » ( حكم على الرجل ) متعدّى شود به معناى قضاوت و فصل خصومت و نزاع است . اما اگر با حرف « فى » همراه باشد ( حَكمَ فى البلاد ) به معناى عهده‌دار شدن ادارهء شئون بلاد « 1 » و بر طرف كردن ظلم و اقامهء عدل ( اصل الحكومة ردّ الرجل عن الظلم ) « 2 » است و بعيد نيست كه آيهء  « فَاحْكُمْ بَيْنَ النَّاسِ بِالْحَقِّ »  « 3 » به قرينهء ورود آن پس از آيهء  « يا داوُدُ إِنَّا جَعَلْناكَ خَلِيفَةً فِي الْأَرْضِ »  ناظر به همين معنا باشد .\r\nچنان كه واژهء « سياست » كه در عرف امروز مترادف با آن محسوب مىشود ، نيز به معناى اصلاح امور رعيت و تدبير امور آنهاست « 4 » و روشن است كه اگر اين اصلاح و تدبير به همراه صداقت و امانت و بر اساس رضاى خداوندى و آنچه حق تعالى آن را به مصلحت بندگان مىداند ، صورت پذيرد به چنين حكومت و سياستى حكومت و سياست الهى گفته مىشود ، و اگر بر اساس هواهاى نفسانى و وساوس شيطانى تحقّق يابد ، سياست شيطانى و مترادف با حيله و نيرنگ خواهد بود .\r\n\r\n2 . ضرورت حكومت و دليل نياز به آن\r\nترديدى نيست كه بقاى صلح و ثبات و آرامش و رعايت حقوق انسانها در برابر يكديگر ، به حكومت\r\n\r\n\r\n","description":"","footnote":"\r\n( 1 ) . المنجد ، مادّهء « حَكَمَ » .\r\n( 2 ) . لسان العرب ، مادّهء « حَكَمَ » .\r\n( 3 ) . ص ، آيهء 26 .\r\n( 4 ) . لسان العرب ؛ تاج العروس ؛ مجمع البحرين ؛ نهايهء ابن اثير ، مادّهء « سوس » .\r\n","page_name":" 521 ","page_number":521},
  {"content":"\r\n\r\nو نظام سياسى اجتماعى كامل ، بستگى دارد ؛ زيرا بدون وجود حكومت ، هرج و مرج ، جامعه را فرا مىگيرد و هيچ انسان عاقلى را نمىتوان يافت كه حكومت و نظام سياسى را يكى از ضرورىترين مسائل اجتماعى نشناسد . هنگامى كه گروه موسوم به خوارج ، شعار « لا حُكْم إلّا للَّه » را به منظور نفى و طرد حاكميّت و حكومت ، سر داده بودند ، در سخنى از امير مؤمنان عليه السلام آمده است : كلام حقّى را بر زبان آوردند ولى امر ناحقى را اراده كردند . . . مردم ناچارند حاكمى داشته باشند ، خواه نيكوكار و يا بدكار ( زيرا حكومت بد ، بهتر از بىحكومتى است ) :\r\n( كلمة حقٍّ يُراد بها الباطل . . . و إنّه لا بدّ للناس من أميرٍ بَرٍّ أو فاجر )\r\n. « 1 »\r\nدر كلامى ديگر از امير مؤمنان على عليه السلام آمده است :\r\n« العدل أساس به قوام العالَم\r\n؛ عدالت پايه و اساس نظام اجتماعى جهان است » . « 2 »\r\nچنان كه در حديث ديگرى آمده است كه آن حضرت فرمود :\r\n« ليس ثواب عند اللَّه سبحانه أعظم من ثواب السّلطان العادل\r\n؛ پاداشى عظيم‌تر در پيشگاه خدا ، نسبت به پاداش سلطان عادل ، وجود ندارد » . « 3 »\r\nهمچنين آن حضرت مىفرمود :\r\n« جمال السّياسة العدل في الإمرة\r\n؛ جمال و زيبايى سياست ، عدالت‌پيشگى در فرمانروايى است » . « 4 »\r\nزندگى اجتماعى انسان ، هزاران دشواريها ، كشمكشها ، تخاصم و درگيريها را به همراه دارد و در جهت حلّ معضلات اجتماعى و رفع نزاعها و حلّ و فصل امور ، وجود حكومت و نظام سياسى و حضور يك حاكم مقتدر با قانونى مترقّى ، ضرورتى است كه هيچ عقل سالمى در آن ترديد نمىكند ؛ زيرا هرج و مرج ( آنارشيسم ) « 5 » ضد خواست فطرت آدمى و سبب نابودى همهء ارزشهاست .\r\nترديدى نيست كه عقل يكى از حجّتهاى الهى و پيامبر باطن آدمى و يكى از منابع استنباط احكام فقهى است ( كلّ ما حكم به العقل حكم به الشرع ) . « 6 » بر اين اساس ، هنگامى كه عقل تشكيل نظام سياسى را در راستاى پيشگيرى از هرج و مرج و ايجاد انتظام و انسجام و تحقّق پيشرفت امور ، ضرورى اعلام كند ، دين نيز وجوب تأسيس و اجراى آن را لازم و واجب مىداند . اگر عقل ، كسى يا كسانى را واجد شرايط لازم در تصدّى امور فوق دانست ، دين نيز پذيرفتن حكومت از سوى انسان واجد الشرائط را لازم مىشمرد . بنابراين ، شعار پرهيز از دخالت در امور سياسى - اجتماعى بر خلاف دستور عقل و دين است .\r\nابن خلدون انديشمند معروف اسلامى مىنويسد : « و اعلم أنّ الشرع لم يذُمّ الملك لذاته و لا حظر القيام به و انما ذمّ المفاسد الناشئة عنه من القهر و الظلم و التمتّع باللذّات ؛ بدان كه هرگز دين ، حكومت را\r\n\r\n\r\n","description":"","footnote":"\r\n( 1 ) . نهج البلاغه ، خطبهء 40 .\r\n( 2 ) . بحار الأنوار ، ج 75 ، ص 85 - 83 .\r\n( 3 ) . غرر الحكم ، ح 8720 ؛ عيون الحكم و المواعظ ، ص 410 .\r\n( 4 ) . غرر الحكم ، ح 7737 .\r\n( 5 ) .  Anarshism . \r\n( 6 ) . ر . ك : دروس فى علم الأصول ، ج 1 ، ص 101 ؛ اصول الفقه ( مظفّر ) ، ج 1 ، ص 189 ؛ المراجعات ، ص 328 .\r\n","page_name":" 522 ","page_number":522},
  {"content":"\r\n\r\nمذمت نكرد و از پرداختن به آن منع ننموده ، آنچه كه مورد نكوهش مىباشد ، مفاسدى - همانند استبداد و ستم و لذت‌جويىها - است كه از سوى بعضى از حكومت‌ها دامنگير جامعه مىگردد » . « 1 »\r\nدكتر وهبه زحيلى در كتاب معروف خود « الفقه الاسلامى و ادلّته » از منظر فقهاى معروف مذاهب چهارگانه اهل سنّت در باب ضرورت تشكيل حكومت دينى مىنويسد : « اسلام ، يك نظام دينى مدنى مترقّى است و وجود مسلمانان را با تشكيل دولت اسلامى ملازم مىشمارد و از مهمترين اركان هر دولتى ، ايجاد اقتدار سياسى است تا همهء افراد در برابر آن سر تعظيم فرود آورند لذا اكثر سردمداران فكرى اسلام از مذاهب اسلامى ، اعمّ از اهل سنّت ، مرجئه ، شيعه و معتزله به لزوم تشكيل حكومت اذعان دارند » .\r\nوى سپس از ابن تيميه نقل مىكند كه او گفت :\r\n« واجب است آدمى بدين نكته توجّه داشته باشد كه :\r\nولايت ، بر امور جامعه ( مردم ) از مهم‌ترين واجبات دينى است زيرا مصلحت زندگى بنى آدم تأمين نمىشود مگر آنكه داراى تشكيلات سياسى اجتماعى باشند حتّى رسول خدا صلى الله عليه و آله فرمود : سه تن كه سفر مىكنند يكى بايد به عنوان مسئول امر انتخاب شود و ابن حزم گفته است همه گروه‌هاى مختلف اسلامى اتفاق نظر دارند كه انقياد و اطاعت از پيشواى عادل واجب است » . « 2 »\r\nاز دقّت در فرازهاى فوق و ديدگاه‌هاى صاحب نظران اسلامى به دست مىآيد كه كسى در ضرورت تشكيل حكومت ترديدى ندارد .\r\n\r\nفصل اوّل : حكومت در اديان الهى\r\nاز آيات قرآن كريم - كه بهترين و گوياترين سند براى انعكاس حقايق تاريخى است - به دست مىآيد كه پيامبران الهى ، اهتمام ويژه‌اى نسبت به تأسيس حكومت الهى داشتند و همه آنان نسبت به حكومت جباران زمان خود معترض بودند و امّت خويش را به مبارزهء با ظلم و بىعدالتى و بر پايى قسط و عدل - كه بدون ايجاد يك تشكل جمعى و تشكيل حكومت ميسر نيست - دعوت مىكردند .\r\nبه برخى از اين آيات اشاره مىكنيم :\r\n1 . «  « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ »  ؛ ما پيامبران خود را با ادلّه و معجزات فرستاديم و بر ايشان كتاب و ميزان نازل كرديم تا مردم به عدالت قيام نمايند » . « 3 »\r\nروشن است كه اقامهء « قسط » توسّط مردم جز با تشكّل آنان و تشكيل حكومت از ناحيهء آنها ممكن نيست ، و از همين قبيل است آيهء  « يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ » .  « 4 »\r\n2 . «  « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ \r\n\r\n\r\n","description":"","footnote":"\r\n( 1 ) . مقدّمهء ابن خلدون ، ص 192 ، فصل 26 .\r\n( 2 ) . ر . ك : الفقه الاسلامى و ادلّته ، ج 8 ، ص 6314 .\r\n( 3 ) . حديد ، آيهء 25 .\r\n( 4 ) . نساء ، آيهء 135 .\r\n","page_name":" 523 ","page_number":523},
  {"content":"\r\n\r\n لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ »  ؛ خدا به مؤمنان از شما و كسانى كه كارهاى شايسته انجام داده‌اند وعده داده كه حكومت در زمين را در اختيار آنان قرار دهد . همان گونه كه به پيشينيان آنها خلافت روى زمين را بخشيد » . « 1 »\r\nزمخشرى ، مفسّر معروف مىنويسد : « الخطاب برسول اللَّه ، وعد اللَّه ان ينصر الإسلام على الكفر و يورثهم الأرض و يجعلهم فيها خلفاء كما فعل ببني اسرائيل ؛ مخاطب اين آيه رسول خداست ؛ خداوند به آن حضرت وعده داد كه اسلام را بر كفر پيروز كند و او و امّتش را وارث زمين و حكمرانان و خلفاى آن قرار دهد ، چنان كه با بنى اسرائيل اين گونه عمل كرد » . « 2 »\r\n3 . «  « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ »  ؛ ارادهء ما بر اين قرار گرفته كه بر مستضعفان منّت نهيم و آنان را پيشوايان و وارثان زمين قرار دهيم » . « 3 »\r\n4 . «  « إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّهِ »  ؛ گروهى از بنى اسرائيل به پيامبرشان گفتند فرماندهى براى ما نصب كن تا با همراهى او در راه خدا ( با طالوت ستمگر ) بجنگيم » . « 4 »\r\nارتباط اين آيه با محل بحث ، بدين جهت است كه نشان مىدهد نصب فرماندهى در جنگ به عهدهء پيامبر زمان قرار داشت و بر همين اساس ، مردم از او تقاضاى اين نصب را داشتند .\r\n5 . «  « وَ آتَيْناهُمْ مُلْكاً عَظِيماً »  ؛ به آل ابراهيم پادشاهى و حكومتى بزرگ بخشيديم » . « 5 »\r\nاز امام باقر عليه السلام نقل شده كه منظور از مُلك در آيه ، حكومت و پيشوايى بر امّت است . « 6 »\r\n6 . «  « إِنِّي جاعِلُكَ لِلنَّاسِ إِماماً »  ؛ من تو را پيشواى مردم برگزيدم » . « 7 »\r\nروشن است كه منظور آيه ، امامت و سرپرستى و سياست‌گذارى كلان جامعه و مديريت بر آن است كه به حضرت ابراهيم عليه السلام اعطا شد .\r\n7 . «  « عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ »  ؛ اميد است پروردگارتان دشمن شما را هلاك كند و شما را در زمين جانشين ( آنها ) سازد و بنگرد چگونه عمل مىكنيد » . « 8 »\r\n\r\nجمع‌بندى :\r\nاز مجموع آيات پيش گفته و آياتى ديگر به دست مىآيد كه تشكيل حكومت دينى در متن شرايع و اديان آسمانى قرار داشته است .\r\nبه علاوه ، فصول مختلفى از تورات نيز شاهد و گواه اين معناست ، و هيچ سندى تاريخى در دست نيست كه بر خلاف آن گواهى دهد ، بلكه تعبيرات فراوانى را - حتّى در آيين مسيح كه معروف به صلح طلبى و مخالفت با شدت و خشونت است -\r\n\r\n\r\n","description":"","footnote":"\r\n( 1 ) . نور ، آيهء 55 .\r\n( 2 ) . كشاف ، ج 3 ، ص 353 .\r\n( 3 ) . قصص ، آيهء 5 .\r\n( 4 ) . بقره ، آيهء 246 .\r\n( 5 ) . نساء ، آيهء 54 .\r\n( 6 ) . كافى ، ج 1 ، ص 186 ، ح 4 ؛ ر . ك : تفسير نور الثقلين ، ج 1 ، ص 491 - 490 .\r\n( 7 ) . بقره ، آيهء 124 .\r\n( 8 ) . اعراف ، آيهء 129 .\r\n","page_name":" 524 ","page_number":524},
  {"content":"\r\n\r\nمىتوان يافت كه گواه برداشت مزبور است . مثلًا :\r\nدر انجيل مَتّى از قول مسيح عليه السلام خطاب به يحياى پيامبر چنين آمده است : « ما را همچنين مناسب است تا تمام عدالت را به كمال رسانيم » . « 1 »\r\nدر جمع شاگردان خود گفت : « خوشا به حال حليمان ، زيرا ايشان وارث زمين خواهند شد » . « 2 »\r\nو در انجيل لوقا از قول آن حضرت خطاب به حواريون چنين مىخوانيم : « امّا حالا هر كه يك كيسه دارد بهتر است كه آن را با خود بردارد و همچنين توشه دان و كسى كه شمشير ندارد جامهء خود را بفروشد و شمشيرى بخرد » . « 3 »\r\nبلكه در متى از قول آن حضرت آمده است :\r\n« گمان نكنيد كه آمده‌ام تا صلح را [ صلح تحميلى و ناخواسته 
  ] به زمين بياورم بلكه شمشير را ( جهت اجرا و تحقق عدالت آوردم ) » . « 4 »\r\nجالب است بدانيم ، آنچه به عنوان كلام مسيح معروف است كه فرمود : « كار قيصر را به قيصر واگذار و كار دين را به كليسا » . مربوط است به مورد حضور جاسوسان قيصر كه در جلسه او حضور يافتند و در پى بهانه‌اى براى اعدامش بودند . در آن جلسه مسيح به كسى كه درهمى را در دست داشت به عنوان تقيه فرمود « مال قيصر را به قيصر واگذار » . روشن است كه اين عبارت هرگز به مسألهء جدايى دين از سياست اشاره ندارد . « 5 » پس آنچه كه در انجيل لوقا و متى هست جنبهء خاصّى دارد ، آن هم به عنوان « مال » است نه « كار » . حضرت مسيح هرگز نگفت : كار قيصر را به قيصر واگذار و هرگز سخن از سياست و مناسبات سياسى اجتماعى در آن لحظه بر زبان او نبوده است .\r\nبه هر حال از اين تعبيرات نيز به دست مىآيد كه :\r\nمسيح يك اصلاح طلب آسمانى بود و در برابر طواغيت و ستمگران زمان تن به سازش نداد و اصلاح طلبى خود را از راه سازش با ظالمان و شاهان ستمگر ، جويا نبود ؛ او با مردم براى هدايت آنان همراه بود و با ستمگران و شاهان ظلم پيشه ، ناسازگار !\r\nآنچه از سخنان بالا و متون تاريخى ديگر نتيجه مىگيريم اين است كه پيامبران الهى پيوسته در طريق تشكيل حكومت الهى بر اساس ارزشهاى دينى گام بر مىداشتند تا انسانها در پرتو آن از شرّ ظالمان كه بر پهنهء تاريخ بشريت حكومت كرده‌اند در امان بمانند و زندگى آنان قرين با صلح و برادرى و محبّت گردد .\r\n\r\nفصل دوم : ادلّه ضرورت تشكيل حكومت اسلامى\r\n\r\n1 . دليل عقلى\r\nچنان كه در مقدّمه اين بخش گذشت ، ضرورت تشكيل حكومت براى جامعهء بشرى امرى عقلى\r\n\r\n\r\n","description":"","footnote":"\r\n( 1 ) . كتاب مقدّس ، عهد جديد ، انجيل متّى باب سوم ، آيه 15 .\r\n( 2 ) . همان مدرك ، باب پنجم ، آيهء 5 .\r\n( 3 ) . لوقا ، باب 22 ، آيهء 36 .\r\n( 4 ) . متى ، باب دهم ، آيه 34 .\r\n( 5 ) . ر . ك : آشنايى با اديان بزرگ ، ص 119 .\r\n","page_name":" 525 ","page_number":525},
  {"content":"\r\n\r\nاست و هيچ عاقلى در آن ترديدى ندارد ؛ زيرا :\r\nالف ) اگر حكومت در جامعه حضور نداشته باشد هرج و مرج و بىنظمى پديد مىآيد .\r\nب ) افزون بر پيشگيرى از مشكل فوق و ايجاد نظم اجتماعى از راه تشكيل حكومت ، پيشرفت و تكامل علمى و اخلاقى و صنعتى جز در سايهء حكومت ممكن نيست و با توجّه به اصل اساسى « كلّ ما حكم به العقل حكم به الشرع ؛ هرچه را كه عقل سليم حكم كند دين نيز آن را امضا مىكند » . « 1 » مشروعيّت تشكيل حكومت و سياست از راه شرع به اثبات مىرسد .\r\nوهبه زحيلى در كتاب الفقه الاسلامى و ادلّته كه از منظر فقهاى چهارگانهء معروف اهل سنّت قلم مىزند ، در باب ضرورت وجود حكومت اسلامى در جامعه در راستاى اقامهء عدل و پيشگيرى از ظلم مىنويسد :\r\n« پيامبر اكرم صلى الله عليه و آله فرمود : اين امّت ، همواره در خير و سعادت‌اند مادامىكه سخن مىگويند راست مىگويند ، وقتى حكم مىكنند بر اساس عدالت حكم مىكنند و وقتى به ترحم نمودن دعوت شدند ، رحمت خود را ارزانى مىدارند ( اهل ترحم بر ديگران باشند ) » و نيز آن حضرت فرمودند :\r\n« محبوب‌ترين خلق ، در پيشگاه خدا عبارت است از پيشواى عادل و مبغوض‌ترين كس عبارت است از پيشواى بيدادگر » .\r\nو نيز در حديث قدسى آمده است : « اى بندگان من ، من ظلم و بيدادگرى را بر خودم حرام كردم و در ميان شما نيز آن را مورد تحريم قرار دادم ، پس اهل ستم نباشيد » .\r\nمزيت اسلام در اين است كه خواهان عدالت به گونه‌اى مطلق است و براى همگان اعمّ از حاكم ، محكوم و همهء بشريّت ، لازم دانسته است و رعايت عدالت ، واجب است در همه ابعاد حيات و اداره كشور و در همهء شئون فردى و اجتماعى » . « 2 »\r\nآيا بدون داشتن يك حكومت مقتدر و حاكم اسلامى و متعبّد به دين خدا مىتوان عدالت را در تمام شئون زندگى فردى و اجتماعى استوار ساخت .\r\n\r\n2 . جامعيّت تعاليم اسلامى\r\nاز روايات اسلامى به دست مىآيد كه چيزى از نيازهاى انسانى نيست جز اينكه حكم آن در شريعت اسلام بيان شده است . از حديث حجة الوداع به دست مىآيد كه هر چيزى كه انسان را به بهشت نزديك كند و از جهنم دور سازد ، پيامبر اسلام به آن امر كرده و هر چيزى كه انسان را از بهشت دور سازد و به جهنم نزديك كند رسول گرامى از آن نهى كرده است و شكى نيست كه حكومت و ادارهء جامعه اگر در اختيار حاكم عادل باشد ، مقرّب به سوى جنّت است و اگر در اختيار حاكم ظالم باشد ، مقرّب به سوى دوزخ است .\r\n( خطب رسول اللَّه فى حجّة الوداع فقال : أيّها الناس و اللَّه ما من شيء يقرّبكم من الجنّة و يباعدكم من النّار إلّا و قد أمرتُكم به و ما من شيء يقرّبكم من النّار و\r\n\r\n\r\n","description":"","footnote":"\r\n( 1 ) . اصول فقه ( مظفر ) ، ج 1 ، ص 189 ؛ دروس فى علم اصول ، ج 1 ، ص 101 .\r\n( 2 ) . الفقه الاسلامى و ادلّته ، ج 8 ، ص 6207 .\r\n","page_name":" 526 ","page_number":526},
  {"content":"\r\n\r\nيباعدكم من الجنّة إلّا و قد نهيتكم عنه )\r\n. « 1 »\r\nدر حديث ديگرى از عبد اللَّه بن مسعود مىخوانيم :\r\nقال رسول اللَّه صلى الله عليه و آله أيّها النّاس إنّه ليس من شىء يقرّبكم من الجنّة و يبعدكم من النّار إلّا قد أمرتُكم به و إنّه ليس شيء يقرّبكم من النّار و يبعدكم من الجنّة إلّا قد نهيتكم عنه . « 2 »\r\nچنان كه در حديث ديگرى آمده است :\r\nامير مؤمنان على عليه السلام در دوران زندگى خود همواره در توضيح و تبيين حقايق اسلام در ميان امّت تلاش داشت . آن حضرت در كلامى فرمود : خدا را سپاس مىگويم كه مرا از دنيا خارج نساخت تا آن كه همهء احكام مورد نياز امّت را براى آنان توضيح دادم :\r\n( الحمد للَّه الّذى لم يخرجنى من الدّنيا حتى بيّنت للأمّة جميع ما تحتاج اليه )\r\n. « 3 »\r\nدر حديث ديگرى از امام صادق عليه السلام آمده است :\r\n« ما من شي يحتاج إليه ولد آدم إلّا و قد خرجتْ فيه السنّة من اللَّه و من رسوله\r\n؛ چيزى نيست كه فرزندان آدم به آن نياز داشته باشد ، جز اينكه حكم آن از جانب خدا و رسولش بيان شده است » .\r\nامام عليه السلام در ادامهء اين حديث ، به آيهء  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي . . . »  « 4 » تمسّك مىجويد و مىفرمايد :\r\n« فلو لم يكمل سنّته و فرائضه و ما يحتاج إليه النّاس ، ما احتجّ به\r\n؛ اگر خداوند سنّت و فرايض خود را و آنچه مردم به آن نياز دارند ، كامل نمىكرد به اكمال و اتمام دينش در اين آيه احتجاج نمىفرمود » . « 5 »\r\nو در حديث ديگرى از امام موسى بن جعفر عليه السلام آمده است كه فرمود :\r\n« أتاهم رسول اللَّه بما اكتفوا به في عهده و استغنوا به من بعده\r\n؛ رسول خدا آنچه را مردم عصرش بدان نياز داشتند ، از جانب خداوند آورد و نياز آيندگان نيز از اين طريق مرتفع شد » . « 6 »\r\n\r\nجمع‌بندى :\r\nاز مجموع اين گونه از احاديث استفاده مىشود كه اسلام از جامعيّتى برخوردار است كه مىتواند پاسخگوى همهء نيازمنديهاى بشر باشد و شكى نيست يكى از مهمترين نيازمنديهاى مردم هر عصرى حكومت و ادارهء جامعه است ؛ زيرا اوّلًا ، دين اسلام آخرين دين الهى براى بشريت است و هرگز دين و كتابى غير آن براى آدميان نخواهد آمد . چرا كه پيامبر اسلام « خاتم النبيّين » است ، چنان كه در قرآن كريم آمده است :  « وَ لكِنْ رَسُولَ اللَّهِ وَ خاتَمَ النَّبِيِّينَ » .  « 7 »\r\nو از قول پيامبر اسلام صلى الله عليه و آله رسماً به جهانيان خطاب كرده مىفرمايد :  « قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً »  « 8 » و پيامبر اكرم صلى الله عليه و آله نيز فرمود :\r\n« أيّها النّاس لا نبىّ بعدي و لا سنّة بعد سنّتي » « 9 »\r\nو نيز فرمود :\r\n\r\n\r\n","description":"","footnote":"\r\n( 1 ) . كافى ، ج 2 ، ص 74 ، ح 2 .\r\n( 2 ) . در المنثور ، ج 5 ، ص 94 .\r\n( 3 ) . تهذيب ، ج 6 ، ص 319 ، حديث 86 .\r\n( 4 ) . مائده ، آيهء 3 .\r\n( 5 ) . بحار الأنوار ، ج 2 ، ص 169 ، ح 3 .\r\n( 6 ) . همان مدرك ، ح 4 .\r\n( 7 ) . احزاب ، آيهء 40 .\r\n( 8 ) . اعراف ، آيهء 158 .\r\n( 9 ) . وسائل الشيعة ، ج 18 ، ص 555 ، ح 3 .\r\n","page_name":" 527 ","page_number":527},
  {"content":"\r\n\r\n« إنّ ديني و سلطاني سيبلغ ما بلغ ملك كسرى و ينتهى الى منتهى الخفّ و الحافر\r\n؛ دين و حكومت من به تمام قلمرو حكومت كسرى مىرسد و سرانجام به تمام جهان خواهد رسيد » . « 1 »\r\nثانياً ، در اسلام رسماً از زير بار فرهنگهاى غير اسلامى رفتن نهى شده است .  « لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا » .  « 2 »\r\nبنابراين ، دينى كه پيروان خود را از روى آوردن به بيگانگان بازمىدارد و ادعاى جهانى بودن و خاتميت دارد نمىتواند جامع و كامل نباشد ؛ خصوصاً با توجّه به اينكه قرآن مجيد تبيان و مبيّن هر چيزى است كه در هدايت انسانها نقش دارد  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ » .  « 3 »\r\nبا توجّه به دو نكتهء فوق به اين نتيجه مىرسيم دينى چنين جامع و جهان شمول ، نمىتواند در زمينهء ادارهء جامعه و حكومت كه از مهمترين نيازمنديهاى بشرى در همهء اعصار است ، طرحى نداشته باشد .\r\nاز اين گذشته پياده كردن تعاليم اسلام و قوانين آن بدون حكومت ممكن نيست . آنها امورى نيست كه فقط با پند و موعظه در مساجد تحقّق يابد . اين مسأله با اندكى دقّت بر هركس روشن مىشود .\r\n\r\n3 . اهتمام پيامبر اسلام صلى الله عليه و آله به تشكيل حكومت اسلامى\r\nترديدى نيست كه :\r\nاوّلًا : پيامبر اسلام به تشكيل حكومت اهتمام داشت و در نخستين سال ورودش به مدينه پس از هجرت ، به آن لباس عمل پوشانيد ، اين امر شواهد بسيارى دارد از جمله :\r\n\r\nالف ) تنظيم ديوانها و امور ادارى و تشكيل بيت المال\r\nاز نخستين كارهايى كه پيامبر صلى الله عليه و آله پس از ورود در مدينه انجام داد ، تشكيل بيت المال بود . زبير بن عوام و جمهمة بن صلت ، منشى درآمدهاى اقتصادى و درآمدهاى حكومتى پيامبر بودند و به امور خزانه‌دارى و ماليات مىپرداختند و گروه‌هايى مأمور جمع‌آورى زكات ( ماليات اسلامى ) بودند .\r\nحذيفه ، مسئول ثبت امور نخيلات و باغها بود .\r\nمغيرة بن شعبه و حصين بن مغيره ، امور شهرى را سامان بخشيده و مسئول امور دادوستدها و معاملات بودند . « 4 »\r\nانديشمند معروف اهل سنّت وهبه زحيلى در كتاب الفقه الاسلامى و ادلّته « 5 » بدين نكته عطف توجّه مىكند كه :\r\n« حكومت جديد التأسيس پيامبر اكرم صلى الله عليه و آله در مدينه به اصلاحات سياسى و اجتماعى دست زد . در قدم اوّل ميان مهاجران و انصار عقد اخوت بست .\r\nهمچنين با يهود مدينه پيمان‌نامه همزيستى\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 297 .\r\n( 2 ) . نساء ، آيهء 141 .\r\n( 3 ) . نحل ، آيهء 89 .\r\n( 4 ) . ر . ك : اضواء على السنة المحمديه ( ابو ريّه ) ، ص 256 .\r\n( 5 ) . ر . ك : الفقه الاسلامى و ادلّته ، ج 8 ، ص 6312 .\r\n","page_name":" 528 ","page_number":528},
  {"content":"\r\n\r\nمسالمت‌آميز امضا نمود و البتّه اين پيمان‌نامه‌ها همانند ميثاق بين المللى داراى اعتبار بود . پيامبر صلى الله عليه و آله قواى سه‌گانه‌اى از قوهء مقنّنه و قوه قضائيّه و قوه مجريه بسيار قوى فراهم آورد و با استفاده از وحى الهى ، پايه‌هاى حكومت مستحكمى را بنا نهاد و آنچنان به شئونات ادارى و اركان دولت ، توجّه داشت كه ثابت مىكرد كه آن حضرت فقط يك رسول نيست بلكه يك سلطان و رئيس مملكت نيز هست » . « 1 »\r\n\r\nب ) مراسلات و ارتباطات برون مرزى\r\nپيامبر صلى الله عليه و آله با شاهان ، امپراطوران و سران سياسى بزرگ آن روز از راه نگارش نامه‌ها ، ارتباط برقرار كرده آنان را دعوت به روى آوردن به دين خدا نمود .\r\nآن حضرت در اين نامه‌ها با به كارگيرى برخى از جملات ، از جمله\r\n« أسْلِمْ تَسْلِم »\r\nخاطرنشان مىكرد اگر اسلام را بپذيريد در حكومت خود ابقا خواهيد شد . « 2 » اين گونه پيامبر صلى الله عليه و آله به عنوان يك رئيس حكومتِ مقتدر سخن مىگفت . « 3 »\r\n\r\nج ) امضاى معاهدات\r\nامضاى تعهدنامه‌ها و پيمان‌نامه‌ها با سران قبايل ، در راستاى همكارى و زندگى مسالمت‌آميز ، يكى از جلوه‌هاى سيرهء سياسى - اجتماعى رسول خدا صلى الله عليه و آله بود . « 4 »\r\n\r\nد ) تشكيل و تنظيم لشكر\r\nپيامبر حدود هشتاد برنامه دفاع نظامى در قالب « غزوه » و « سريه » انجام داده است كه بخش مهمّى از تاريخ زندگى پيامبر اسلام صلى الله عليه و آله را تشكيل مىدهد و بر هيچ كس اين امر پوشيده نيست .\r\n\r\nه ) نصب كارگزاران\r\nاز جمله امورى كه از مسلّمات تاريخ است و در تمام كتب معتبر تاريخى ثبت شده ، نصب امرا و استانداران و فرمانداران ، از جانب پيامبر اسلام صلى الله عليه و آله است . حافظ عراقى در كتاب الفيه ، استانداران پيامبر را در اشعار خود گنجانده است . « 5 » چنان كه علّامهء مجلسى در بحار الأنوار فهرستى از فرمانداران و كارگزاران و ساير كادرهاى حكومتى حضرت را ذكر مىكند . « 6 » و ابن ادريس كتانى در تراتيب الاداريّة اسامى چهارده تن را به عنوان « وزير » آورده است . « 7 »\r\nجالب توجّه است كه آن حضرت تعبير به وزير را از گذشته‌اى دور ( سال چهارم بعثت ) در ارتباط با على عليه السلام به كار برد .\r\n\r\n\r\n","description":"","footnote":"\r\n( 1 ) . ر . ك : عبقرية الاسلام فى اصول الحكم ، للدكتور منير العجلانى ، ص 98 - 90 ؛ مبادئ نظام الحكم فى الاسلام ، للدكتور عبد الحميد متولى ، ص 451 ( مطابق نقل الفقه الاسلامى و ادلّته ، ج 8 ، ص 6312 ) .\r\n( 2 ) . تاريخ طبرى ، ج 2 ، ص 291 و 295 .\r\n( 3 ) . ر . ك : مكاتيب الرسول ( احمدى ميانجى ) ، ج 2 ، ص 285 .\r\n( 4 ) . ر . ك : اضواء على سنة الرسول ، ص 189 ؛ الفقه الاسلامى و ادلّته ، ج 8 ، ص 6312 ؛ مكاتيب الرسول ، ج 1 ، ص 262 .\r\n( 5 ) . ر . ك : أسد الغابه ، ج 3 ، ص 126 .\r\n( 6 ) . بحار الأنوار ، ج 22 ، ص 249 .\r\n( 7 ) . تراتيب الاداريه ، ج 1 ، ص 17 .\r\n","page_name":" 529 ","page_number":529},
  {"content":"\r\n\r\nنسائى در سنن كبرى از امير مؤمنان عليه السلام نقل مىكند كه فرمود : رسول گرامى صلى الله عليه و آله در « يوم الانذار » به حضار فرمود :\r\n« يا بني عبد المطلب . . . فأيّكم يبايعنى على أن يكون أخي و صاحبي و وارثي ، فلم يقم إليه أحد فقمت إليه و كنت أصغر القوم ، فقال : اجلس ، ثمّ قال ثلاث مرّات ؛ كلّ ذلك و أقوم إليه ، فيقول اجلس حتى كان في الثالثة ضرب بيده على يدي ثمّ قال : أنت أخي و صاحبي و وارثي و وزيري\r\n؛ اى فرزندان عبد المطلّب كدام يك از شما دست بيعت به من مىدهد ، تا برادر و همدم و وارث من باشد ؟ كسى قيام نكرد و جواب نداد ، پس من برخاستم در حالى كه كم‌سن‌ترين آن جمعيّت بودم . فرمود : بنشين .\r\nسپس تا سه مرتبه سخنش را تكرار فرمود و در هر مرتبه تنها من برخاستم . فرمود : بنشين تا اينكه در مرتبهء سوم دستش را به دست من زد و فرمود : تو برادر و همدم و وارث و وزير منى » . « 1 »\r\nابن اثير نيز در الكامل مىنويسد كه پيامبر اكرم صلى الله عليه و آله در « يوم الدار » خطاب به حضار به جاى « فأيّكم يبايعني » فرمود : « فأيّكم يؤازرنى ؛ كدام يك از شما حاضر است كه وزير من باشد » . « 2 »\r\nنظير همين تعبير را علّامه طبرسى در جوامع الجامع نيز نقل مىكند . « 3 »\r\nثانياً : اين نكته نيز قابل ترديد نيست كه پيامبر كارى به اين اهميّت ( تشكيل حكومت ) را از نزد خود انجام نمىداد و به يقين بر مبناى وحى بود   « وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى » .   « 4 » بنابراين بايد قبول كرد كه تشكيل حكومت با تمام شاخ و برگهايش در متن اسلام قرار داشت و بر اساس  « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ »  « 5 » بايد در هر عصر و زمان ، مسلمانان به تشكيل حكومت اسلامى بپردازند و به اقامهء آن همّت گمارند كه اسلام بدون حكومت درختى بىشاخ و برگ است .\r\n\r\n4 . حكومت اسلامى بعد از پيامبر اسلام صلى الله عليه و آله\r\nمىدانيم در امر خلافت و جانشينى پيامبر اسلام صلى الله عليه و آله در ميان مسلمين اختلاف نظر است .\r\nپيروان اهل بيت معتقد به « نصّ » مىباشند و مىگويند : يكى از كارهاى مهم پيامبر صلى الله عليه و آله تعيين خليفه و رهبر سياسى اجتماعى براى مردم پس از خود مىباشد . پيامبر اكرم صلى الله عليه و آله در فكر رهبرى سياسى - اجتماعى پس از خود نيز بود و بر اين اساس ، به منظور آنكه امّت ، بعد از او احساس خلأ رهبرى نكند به امر خدا در صحراى غدير خم ، على عليه السلام را به رهبرى و پيشوايى مردم ، معرفى كرد و آنچه از جانب خدا در ضمن دو آيه شريفهء  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ »  « 6 » و  « الْيَوْمَ أَكْمَلْتُ لَكُمْ دِينَكُمْ »  « 7 » بر آن حضرت نازل گشت را بر مردم ابلاغ\r\n\r\n\r\n","description":"","footnote":"\r\n( 1 ) . سنن نسائى ، ج 5 ، ص 126 ، ح 8451 .\r\n( 2 ) . كامل ابن اثير ، ج 2 ، ص 63 .\r\n( 3 ) . جوامع الجامع ، ذيل آيهء 214 سورهء شعراء .\r\n( 4 ) . نجم ، آيات 4 - 3 .\r\n( 5 ) . احزاب ، آيهء 21 .\r\n( 6 ) . مائده ، آيهء 67 .\r\n( 7 ) . مائده ، آيهء 3 .\r\n","page_name":" 530 ","page_number":530},
  {"content":"\r\n\r\nكرد و فرمود :\r\n« من كنت مولاه فهذا عليّ مولاه »\r\n. « 1 »\r\nيزيد كناسى از امام باقر عليه السلام سؤال مىكند : . . . آيا حضرت على عليه السلام ، از جانب خدا و رسولش حجّت بر مردم در زمان حيات رسول مكرم بود ؟ آن حضرت پاسخ داد :\r\n« . . . نعم يوْم أقامه للناس ، نَصَبَه علماً و دعاهم إلى ولايته و أمرهم بطاعته\r\n؛ آرى از روزى كه او را به عنوان رهبر برگزيد و مردم را به پذيرش رهبرى آن حضرت دعوت كرد و آنان را به اطاعتش مأمور فرمود » . « 2 »\r\nولى اهل سنّت كه اعتقادى به نصّ در امر خلافت ندارند معتقدند كه امّت خليفه و جانشين پيامبر را خود انتخاب كردند و در هر صورت حكومت اسلامى بعد از پيامبر ادامه يافت .\r\n\r\n5 . سيرهء خلفاى نخستين\r\nسيرهء خلفاى نخستين در باب حكومت نيز ، نشان از آميختگى دين با سياست و به رسميّت شناخته شدن وجود حكومت در اسلام دارد . از آنجا كه مردم از آنان مىخواستند كه بر اساس كتاب خدا و سنّت رسول اللَّه صلى الله عليه و آله حكومت كنند ، از اين رو تلاش مىكردند شاكلهء حكومتى خود را بر اساس دستورات دينى و برگرفته از قرآن و شيوهء حكومتى رسول خدا قرار دهند . و اگر بر خلاف دستورات اسلام در حكومت ، مشى مىشد ، مورد اعتراض مسلمانان قرار مىگرفت ؛ هر چند گاه اجتهادها بر نص پيشى مىگرفت . « 3 » ولى به هر حال اساس حاكميّت رنگ و بوى دينى داشت .\r\nوهبه زحيلى در كتاب الفقه الاسلامى و ادلّته يادآور مىشود : « تشكيلات حكومت رسول خدا صلى الله عليه و آله توسط خلفاى او تداوم يافت و البتّه با توجّه به پيشرفت جامعه ، بر عناصر ادارى آن و ساير ابعاد آن افزوده شد و اين تشكيلات سياسى در دوران خلافت بنى اميّه ، بنى عبّاس ، عثمانى و . . . تداوم يافت » . « 4 »\r\n\r\n6 . سيرهء اهل بيت عليهم السلام\r\nسيرهء ائمّهء اهل بيت عليهم السلام نشان مىدهد كه آنان ، دين را جداى از سياست نمىدانستند و به تعبيرى كه در بعضى از زيارت‌نامه‌ها وارد شده : « ساسة العباد ؛ سياستمداران بندگان خدا » و به بيان امام حسن مجتبى عليه السلام تشكيل حكومت اسلامى يك مسئوليت الهى است كه بر دوش آنها افكنده شده است ،\r\n( إنّ اللَّه تعالى ندبنا لسياسة الامّة )\r\n. « 5 »\r\nقيام امام حسين عليه السلام در برابر يزيد و تصريح به اين معنا كه هدف قيامش اصلاح امر امّت و امر به معروف و نهى از منكر « 6 » و عدم سكوت در برابر سلطان جائر « 7 » است و بيعت گرفتن مسلم بن عقيل در\r\n\r\n\r\n","description":"","footnote":"\r\n( 1 ) . براى توضيح بيشتر به كتاب الغدير ؛ عبقات الانوار ؛ پيام قرآن ، ج 9 مراجعه شود .\r\n( 2 ) . ر . ك : كافى ، ج 1 ، ص 383 .\r\n( 3 ) . ر . ك : النص و الاجتهاد .\r\n( 4 ) . ر . ك : الفقه الاسلامى و ادلّته ، ج 8 ، ص 6313 .\r\n( 5 ) . سفينة البحار ، مادهء « حسن » .\r\n( 6 ) . ر . ك : بحار الأنوار ، ج 44 ، ص 329 ؛ فتوح ابن اعثم ، ج 5 ، ص 33 .\r\n( 7 ) . همان مدرك ، ص 381 .\r\n","page_name":" 531 ","page_number":531},
  {"content":"\r\n\r\nكوفه براى آن حضرت پس از اعلام آمادگى شيعيان براى تشكيل حكومت اسلامى « 1 » دليل روشنى است بر اينكه قيام او براى تشكيل حكومت عدل اسلامى بوده است .\r\nقيام‌هاى علويين در طول تاريخ اسلام در برابر حكّام ظالم بنى اميّه و بنى عبّاس نيز در همين راستا ارزيابى مىشود .\r\nافزون بر اين در عصر خلفاى بنى عبّاس و بنى اميّه ، غالباً امامان اهل بيت عليهم السلام يا در زندان بودند و يا در تبعيد و يا در خانه‌هايشان تحت نظر ، و تمام اين امور به جهت آن بود كه حاكمان ستمگر وقت از قيام آنها براى تشكيل حكومت اسلامى بيم داشتند .\r\nقبول ولايت‌عهدى از سوى امام على بن موسى الرضا عليه السلام - هر چند تحت فشار مأمون و براى جهات سياسى صورت گرفت - نشانى ديگر از توجّه امامان اهل بيت عليهم السلام به مسألهء تشكيل حكومت اسلامى است .\r\n\r\nانتظار حكومت جهانى مهدى عليه السلام :\r\nهمهء مسلمانان به قيام شخصى به نام مهدى از دودمان پيامبر اسلام صلى الله عليه و آله عقيده دارند و روايات فراوانى از طرق فريقين ( اهل سنّت و شيعه ) در اين زمينه نقل شده « 2 » ، تا آنجا كه بعضى از دانشمندان اهل سنّت كتابى تحت عنوان « تواتر روايات مهدى » تأليف كرده‌اند . « 3 »\r\nدر حديثى كه عبد اللَّه بن عمر از پيامبر اكرم صلى الله عليه و آله نقل مىكند ، آمده است :\r\n« لو لم يبق من الدّنيا إلّا يوم لطوّل اللَّه ذلك اليوم حتّى يبعث فيه رجلًا منّي أو من أهل بيتي ، يواطئ اسمه اسمي ، و اسم أبيه اسم أبي يملأ الارض قسطاً و عدلًا كما ملئت ظلماً و جوراً\r\n؛ اگر از عمر اين دنيا ، بيش از يك روز نماند خدا آن را آن قدر طولانى مىسازد تا مردى از خاندان مرا مبعوث بدارد . او هم نام من و پدرش هم نام پدرم مىباشد ، او زمين را پر از عدل و داد مىكند همانگونه كه از ظلم و جور پر گشته است » . « 4 »\r\n* * * در احاديث اهل سنّت و نيز تشيّع موارد فراوانى به چشم مىخورد كه اثبات مىكند در آينده ، حكومت اسلامى فراگير شده و زمين پر از عدل و داد خواهد گشت ، همچنانكه ظلم و جور سراسر آن را فرا گرفته است و البتّه اين اتفاق نظر نيز به چشم مىخورد كه اين مسأله در آخر الزمان به وقوع خواهد پيوست و آنچه در احاديث گوناگون در اين باره به گونه‌اى مختلف به چشم مىخورد مسألهء پيدايش قسط و عدل فراگير جهانى است . برخى از مهمترين تعابير در اين مورد را در احاديث نبوى مورد توجّه قرار مىدهيم .\r\n\r\n\r\n","description":"","footnote":"\r\n( 1 ) . ر . ك : تاريخ ابن عساكر ( شرح حال امام حسين عليه السلام ) ، ص 194 ، ح 249 ؛ عاشورا ، ريشه‌ها ، انگيزه‌ها ، رويدادها ، پيامدها ، ص 262 - 254 .\r\n( 2 ) . ر . ك : پيام قرآن ، ج 9 ، ص 423 .\r\n( 3 ) . در اين باره كتاب‌هاى فراوان و نيز فصول برخى از كتاب‌ها در اين موضوع ، به چشم مىخورد ، از جمله كتاب : التوضيح فى تواتر ما جاء فى المنتظر و الدجال و المسيح ، تأليف شوكانى انديشمند معروف اهل سنّت .\r\n( 4 ) . سنن ابى داوود ، ج 2 ، ص 309 . ( البتّه به تصريح برخى از بزرگان « اسم أبيه اسم ابنى » صحيح است كه مطابق با عقيدهء شيعه مىشود . يعنى محمّد بن الحسن ؛ ر . ك : پيام قرآن ، ج 9 ، ص 430 ) .\r\n","page_name":" 532 ","page_number":532},
  {"content":"\r\n\r\n1 - عترتى\r\n« عن أبي سعيد أنّ رسول اللَّه صلى الله عليه و آله قال : تملأ الارض ظلماً و جوراً ثمّ يخرج رجل من عترتي يملك سبعاً او تسعاً فيملأ الارض قسطاً\r\n؛ ابو سعيد مىگويد : پيامبر اكرم صلى الله عليه و آله فرمود : زمين پر از ظلم و جور خواهد شد و سپس مردى از عترت من ، هفت يا نه دوره ، آن را تحت سيطرهء خود مىآورد و آن را پر از عدل و داد مىكند » . « 1 »\r\nو همچنين در حديث ديگرى از ابو سعيد خدرى از رسول خدا صلى الله عليه و آله آمده است ، كه فرمود :\r\n« ينزل بامّتي في آخر الزمان بلاء شديد من سلطانهم لم يسمع بلاء اشدّ منه حتّى تضيق عنهم الارض الرحبة و حتّى يملأ الارض جوراً و ظلماً لا يجد المؤمن ملجأ يلتجئ إليه من الظلم فيبعث اللَّه عزّ و جلّ رجلًا من عترتي فيملأ الارض قسطاً و عدلًا كما ملئت ظلماً\r\n؛ در آخر الزمان بلايى بزرگ بر امّت من از ناحيهء سردمدارانشان نازل مىشود كه سابقه ندارد و شديدتر از آن را كسى نه ديده و نه شنيده است ، به گونه‌اى كه زمين براى زندگيشان تنگ ( ناامن ) مىشود و انسان با ايمان جايى را نمىيابد كه داراى امنيّت باشد تا بدانجا پناه ببرد و سرانجام ، خدا مردى از عترت مرا مبعوث مىسازد تا زمين را پر از عدل و داد كند ، همانگونه كه پر از ظلم و جور شده است » . « 2 »\r\n2 - رجلًا مِنّي معاوية بن قره از پدرش نقل مىكند كه پيامبر صلى الله عليه و آله فرمود :\r\n« لتملأنّ الأرض ظلماً و جوراً حتّى يبعث اللَّه رجلًا منّي اسمه اسمى و اسم أبيه اسم أبى فيملأها قسطاً و عدلًا كما ملئت ظلماً و جوراً يلبث فيكم سبعاً أو ثمانياً فان كثر فتسعاً لا تمنع السماء شيئاً من قطرها و لا الارض شيئاً من نباتها\r\n؛ بدون ترديد زمين پر از ظلم و جور خواهد شد تا آنكه خدا مردى از مرا ( از خاندان مرا ) مبعوث مىكند ، نام او نام من است و نام پدرش نام پدر من است ، او زمين را پر از عدل و داد مىكند ، همچنان كه پر از ظلم و جور مىباشد و هفت يا هشت دوره در ميان آنان زندگى خواهد كرد و اگر خيلى به طول انجامد نه دوره در ميان آنان خواهد ماند ؛ در روزگار او آسمان چيزى از قطره‌ها ( باريدنىها ) را و نيز زمين چيزى از روييدنىهاى خود را دريغ نخواهد كرد » . « 3 »\r\nمحيى الدّين عربى عارف معروف اهل سنّت كه كتاب فتوحات مكيهء او در باب عرفان ، يكى از كتب مشهور ميان صاحب نظران مىباشد در جلد سوم باب 306 اين كتاب مىنويسد :\r\nخداوند متعال را خليفه‌اى در زمين است كه خواهد آمد و زمين را در حالى كه مملو از ظلم و جور گشته پر از عدل و داد خواهد كرد و اگر از عمر زمين بيش از يك روز باقى نماند خدا آن را به قدرى طولانى خواهد نمود كه آن خليفه ظهور خواهد كرد .\r\nاو از عترت رسول خداست و از فرزندان فاطمه و نام او نام رسول اللَّه است . . . او با شمشير قيام مىكند و سياست‌گزارى جهان را به دست مىگيرد . . . وزيرانى\r\n\r\n\r\n","description":"","footnote":"\r\n( 1 ) . مسند احمد ، ج 3 ، ص 28 .\r\n( 2 ) . مستدرك حاكم ، ج 4 ، ص 465 .\r\n( 3 ) . همان مدرك ، ج 19 ، ص 32 .\r\n","page_name":" 533 ","page_number":533},
  {"content":"\r\n\r\nكه خدا براى او مقرّر مىكند ، همه از عجم‌اند ولى به عربى صحبت مىكنند . « 1 »\r\nآيا جهانى پر از ظلم و جور را بدون داشتن حكومت مقتدر مىتوان پر از عدل و داد كرد و آيا اقامهء عدل و داد و استمرار وجودى آن بدون وجود حكومت مقتدر ، ميسّر است ؟ !\r\nبه هر حال ، هر يك از ادلّه‌اى كه در اين بحث گفته‌ايم ، به تنهايى دليل برآميختگى اسلام با مسألهء حكومت است و به يقين اگر همهء اين ادلّه را كنار هم قرار دهيم ، مدّعاى ما روشن‌تر خواهد شد .\r\n\r\nفصل سوم : آميختگى كامل فقه اسلامى با حكومت\r\nملاحظهء مجموعهء مسائل فقهى از آغاز تا پايان و از كتاب طهارت تا كتاب ديات ، ما را به اين حقيقت رهنمون مىشود كه مسألهء حكومت در اين مجموعه تنيده شده به گونه‌اى كه جداسازى فقه اسلامى از حكومت غير ممكن است .\r\nبخش مهمّى از آن ، از وظايف اصلى حكومت شمرده مىشود و بخش‌هاى ديگرى از آن ، بدون حضور حكومت كم رنگ ، ناقص يا بىرنگ است .\r\nتقسيم مسائل فقهى به عبادات و معاملات و سياسات يا تقسيم‌هاى مشابه كه از قديم در ميان فقها معمول بوده است گواه بر اين معناست .\r\nهر چند فقهاى اهل بيت عليهم السلام و اهل سنّت ، مجموعهء كتاب‌هاى فقهى را به شيوه‌هاى مختلف تقسيم كرده‌اند « 2 » ؛ و از همه اين تقسيمات مىتوان پيوند فقه را با حكومت بدست آورد ولى در تقسيماتى كه دانشمندان و فقهاى معاصر ارائه داده‌اند ، پيوند فقه با حكومت و مسائل اجتماعى برجسته‌تر است كه به چند نمونه از آن اشاره مىكنيم :\r\n\r\n1 . طرح آية اللَّه شهيد سيّد محمّد باقر صدر\r\nوى ، در كتاب « الفتاوى الواضحة » بحث‌هاى فقهى را در چهار گروه ، رده‌بندى كرده است .\r\n1 . عبادات : نماز ، روزه ، اعتكاف ، حج ، عمره و كفّارات .\r\n2 . اموال : خصوصى و عمومى .\r\nاموال خصوصى در دو بخش بررسى مىشوند :\r\nاسباب شرعى تملّك ( احياى موات ، حيازت ، صيد و . . ) و احكام تصرّف در اموال : ( بيع ، صلح ، شركت ، وصيت و . . . )\r\n3 . سلوك و آداب و رفتار شخصى : روابط خانوادگى و روابط اجتماعى .\r\nروابط خانوادگى مانند : نكاح ، طلاق ، خلع ، مبارات ، ظهار ، لعان و ايلا .\r\nروابط اجتماعى مانند : اطعمه و اشربه ، ملابس و\r\n\r\n\r\n","description":"","footnote":"\r\n( 1 ) . ر . ك : الفتوحات المكّيّه ، ج 3 ، ص 328 - 327 . اعلم ايّدك اللَّه انّ للّه خليفة يخرج و قد امتلأت الأرض جوراً و ظلماً فيملأها قسطاً و عدلًا لو لم يبق من الدنيا إلّا يوم واحد طوّل اللَّه ذلك اليوم حتّى يلى هذا الخليفة من عترة رسول اللَّه من ولد فاطمة اسمه اسم رسول اللَّه . . . فصاحب سيف حقّ و سياسة مدنية . . . وزرائه الذين استوزرهم اللَّه من الاعجم ، ما فيهم عربى لكن لا يتكلمون الّا بالعربية .\r\n( 2 ) . ر . ك : بحث ساختار فقه اسلامى در همين كتاب .\r\n","page_name":" 534 ","page_number":534},
  {"content":"\r\n\r\nمساكن ، آداب معاشرت ، احكام نذر و عهد و يمين ، ذباحه ، امر به معروف و نهى از منكر .\r\n4 . آداب عمومى : قضا و حكومت ، صلح و جنگ ، روابط بين الملل ، ولايت عامه ، قضا و شهادات ، حدود ، جهاد و . . . . « 1 »\r\n\r\n2 . طرح دكتر محمصانى\r\nدكتر صبحى محمصانى ، از دانشمندان اهل سنّت فقه را به سه بخش تقسيم كرده است :\r\n1 . عبادات : نماز ، روزه ، زكات و . . .\r\n2 . اصول اخلاقى .\r\n3 . احكام قانونى .\r\nو قسم سوم را به شش بخش تقسيم كرده است ، بدين ترتيب :\r\n1 . فقه جزايى : قتل ، سرقت ، زنا ، شرب خمر ، قذف ، جرم‌شناسى ، حدود ، ديات و قصاص .\r\n2 . احوال شخصيّه ، يا فقه خانواده : نكاح ، طلاق ، رضاع ، حضانت ، وصيت ، ولايت ، ارث ، نفقه و مسائل عدّه .\r\n3 . فقه معاملاتى ، يا مدنى : عقود ، تصرّفات همچون : بيع ، اجاره ، هبه ، عاريه ، وديعه ، كفالت ، حواله ، شركت ، صلح ، غصب ، اتلاف و . . . .\r\n4 . مخاصمات يا فقه قضايى ، مانند : قضا ، بيّنات دعاوى و . . . .\r\n5 . سِيَر : جهاد ، عقد ذمه ، امان و مسائل مربوط به دار الاسلام ، دار الحرب و جنگ و صلح .\r\n6 . احكام سلطانيه : وزارت ، جيش ، خلافت و ماليات‌ها . « 2 »\r\n\r\n3 . طرح دكتر وهبه زحيلى\r\nدكتر وَهْبه زحيلى ، كتاب‌هاى فقهى را به شش دسته تقسيم كرده ، بدين ترتيب :\r\n1 . عبادات و آنچه به آن ارتباط دارد ، مثل : نذر ، قَسَم ، قربانى .\r\n2 . اهمّ نظريات فقهى .\r\n3 . معاملات .\r\n4 . ملكيّت و آنچه به آن ارتباط دارد : احكام زمين‌ها ، احياى موات ، حقوق ارتفاق ، « 3 » پيمان‌هاى مربوط به آبادانى زمين‌ها ، احكام معادن ، غصب ، لقطه ، سبق و رمايه ، شفعه و . . . .\r\n5 . آنچه در ارتباط با دولت است : حدود ، جنايات ، جهاد ، قراردادها ، قضا و . . . .\r\n6 . احوال شخصيه : ازدواج ، طلاق ، ميراث ، وصيت و وقف .\r\n\r\n4 . طرح مصطفى زرقا\r\nمصطفى احمد زرقا ، كتاب‌هاى فقهى را به هفت بخش تقسيم مىكند ، بدين ترتيب :\r\n1 . عبادات .\r\n\r\n\r\n","description":"","footnote":"\r\n( 1 ) . ر . ك : مجلهء فقه اهل بيت ، شمارهء 3 ، نگاهى به دسته‌بندى باب‌هاى فقه .\r\n( 2 ) . همان مدرك .\r\n( 3 ) . حقوقى كه يك شخص در ملك ديگرى دارد مانند حق العبور و حق المجرى و حق برف ريز .\r\n","page_name":" 535 ","page_number":535},
  {"content":"\r\n\r\n2 . احوال شخصيّه .\r\n3 . روابط و قراردادهاى مردم با يكديگر ( معاملات ) .\r\n4 . سياست شرعيّه .\r\n5 . عقوبات .\r\n6 . ارتباط دولت‌ها با يكديگر .\r\n7 . احكام مربوط به اخلاق و فضائل و رذائل . « 1 »\r\n* * * به هر حال ، با يك نظر دقيق مىتوان مباحث فقه را در چند عنوان خلاصه كرد :\r\n1 . امورى كه تنها وظيفهء حكومت‌هاست و افراد جامعه و گروه‌ها و احزاب هرگز نمىتوانند بدون تشكيل حكومت به سراغ آن بروند ؛ از جمله :\r\nالف ) تشكيل بيت المال يا خزانهء كشور كه هزينه‌هاى حكومت همواره از آن پرداخت مىشود و بدون آن ادارهء حكومت ممكن نيست .\r\nدستور جمع‌آورى زكات و خمس و نگهدارى آن و نظارت بر امر انفال و غنائم جنگى كه از منابع مهمّ بيت المال است - و به طور مشروح در فقه اسلامى در كتاب الزكاة و كتاب الخمس و الانفال و احكام الغنائم آمده است - جزء اين مباحث محسوب مىشود . به همين دليل ، در تاريخ اسلام همواره مشاهده مىكنيم - چه در زمان پيامبر و چه در زمان‌هاى بعد - مسئولينى براى انجام اين امور از سوى حاكم اسلامى برگزيده مىشد .\r\nابو ريه مىنويسد :\r\nزبير بن عوام و جمهمة بن صلت ، منشى درآمدهاى اقتصادى و حكومتى پيامبر بودند و به امور خزانه‌دارى و ماليات مىپرداختند . همچنين حذيفه ، مسئول ثبت امور نخيلات ( باغات ) بود .\r\nچنان كه مغيرة بن شعبه و حصين بن مغيره ، امور شهرى را سامان مىدادند و مسئول امور دادوستد و معاملات جامعه بودند . « 2 »\r\nب ) مسألهء قضاوت كه عهده‌دار پايان دادن به اختلافات حقوقى و رفع مزاحمت از ظالمان و مجازات مجرمان مىباشد . اين منصب در تمام دنيا از جمله زير مجموعه‌هاى حكومت‌ها محسوب مىشود . درست است كه دستگاه قضايى بايد كاملًا مستقل باشد ولى رئيس دستگاه قضايى و وزير مربوط به آن ، از طريق حكومت تعيين مىگردد و احكام دستگاه‌هاى قضايى بدون پشتوانهء حكومت قابل اجرا نيست .\r\nدر فقه اسلامى « كتاب القضاء » و « كتاب الشهادات » به طور گسترده اصول و جزئيات قضاى اسلامى را بيان مىكند . آيا ممكن است فقه اسلامى با داشتن اين احكام از حكومت جدا باشد ؟ ! قطعاً غير ممكن است .\r\nج ) احكام قصاص ، ديات ، جبران جنايات ، مجازات متجاوزين به اموال ، نفوس و اعراض مردم و احكام محارب و مفسد - يعنى كسانى كه امنيّت را از جامعه اسلامى سلب مىكنند - به يقين جز به دست\r\n\r\n\r\n","description":"","footnote":"\r\n( 1 ) . ر . ك : مجلهء فقه اهل بيت ، شمارهء 3 ، نگاهى به دسته‌بندى باب‌هاى فقه .\r\n( 2 ) . ر . ك : اضواء على السنة المحمدية ، ص 256 .\r\n","page_name":" 536 ","page_number":536},
  {"content":"\r\n\r\nحكومت قابل اجرا نيست . بنابراين وجود « كتاب القصاص » و « كتاب الديات » و « كتاب الحدود » و احكام محارب و مفسد فى الارض در فقه اسلامى دليل روشنى است كه اين فقه با حكومت عجين شده است .\r\nماوردى انديشمند معروف اهل سنّت در كتاب « الاحكام السلطانية » مىنويسد :\r\n« امامت ، در جهت جانشينى از نبوّت ، در راستاى حراست از ايمان و انتظام بخشيدن به امور فردى و اجتماعى جامعه ( زندگى مردم ) مقرّر گشته است و تحقّق آن در ميان امّت يك مسأله لازم اجتماعى است » .\r\nالبتّه اختلاف نظرى كه در ميان اهل نظر در اين باره مشاهده مىشود مربوط به اين مسأله است كه :\r\nوجوب ( لزوم ) تحقّق امامت در جامعه يك وجوب عقلى است يا يك وجوب شرعى ؟ گروهى قائلند :\r\nحضور امامت داراى وجوب عقلى است زيرا بديهى است كه عقل هر كسى حكم مىكند در جامعه بايد ، رئيس و زعيمى در رأس امور باشد تا از ظلم و تعدّى افراد نسبت به يكديگر پيش‌گيرى كند و در مسائل مورد نزاع و تخاصم ، داورى نمايد ؛ زيرا اگر سردمداران سياسى اجتماعى در رأس امور نباشند هرج و مرج جامعه را فرا مىگيرد و نظام زندگى مردم مختل مىگردد . چنان كه شاعر عرب ، اودى مىگويد :\r\n« مردمى كه داراى مسئول امرى نباشند ، داراى صلاحيت و موفقيّتى نخواهند بود ، زيرا پشتوانه‌ها و رهبرانى ندارند و نيز رهبران و پشتوانه‌هايى ندارند آن مردمى كه نااهلان را به عنوان زعيم خود برگزيده‌اند » .\r\nو گروه ديگرى گفته‌اند : حكومت بوسيلهء شرع واجب مىشود ، نه عقل ؛ زيرا امام قيام به امور شرعى مىكند كه در عقل هم مجاز شمرده شده است ؛ بنابراين ، عقل آن را واجب نساخته ، تنها چيزى كه عقل واجب مىشمرد ، آن است كه از ظلم و قطع پيوندها بپرهيزند و به مقتضاى عدل و انصاف و محبّت رفتار كنند . . . ولى شارع مقدّس اين امور را به ولىّ خود در امور دين واگذار كرده است ، آنگونه كه مىفرمايد :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  . بنابراين بر ما لازم است كه از اولى الامر در جامعهء خود اطاعت كنيم و اولى الامر همان كسانى هستند كه بر ما فرمان مىدهند ( و تصدّى امور سياسى اجتماعى را در دست دارند ) . « 1 »\r\nدر بسيارى از روايات اسلامى انجام اين امور بر عهدهء امام المسلمين و كارگزاران او نهاده شده و حتّى در جزئيات اين احكام ، عنوان مذكور به چشم مىخورد .\r\nدر حديثى از امام صادق عليه السلام مىخوانيم كه در جواب « حفص بن غياث » كه سؤال كرده بود مسئول اقامهء حدود چه كسى است ؟ فرمود :\r\n« إقامة الحدود إلى من إليه الحكم\r\n؛ اقامهء حدود به عهدهء حاكم اسلامى است » . « 2 »\r\nبر همين اساس ، شيخ طوسى در كتاب النهاية\r\n\r\n\r\n","description":"","footnote":"\r\n( 1 ) . ر . ك : الاحكام السلطانية ، الباب الاوّل فى عقد الامامه ، ص 29 .\r\n( 2 ) . وسائل الشيعة ، ج 8 ، ص 338 ، ابواب مقدّمات الحدود ، ح 1 .\r\n","page_name":" 537 ","page_number":537},
  {"content":"\r\n\r\nتصريح مىكند : « فامّا الحدود فليس إقامتها إلّا لسلطان الزّمان ؛ اقامهء حدود براى كسى جز زمامدار وقت ( يا كسى كه از طرف او منصوب است ) جايز نيست » . « 1 »\r\nشافعى يكى از ائمّهء اربعه اهل سنّت در كتاب معروف خود الأُمّ مىنويسد : « انّ العقوبات غير الحدود ، فامّا الحدود فلا تعطّل بحالٍ و أمّا العقوبات فللامام تركها على الاجتهاد . . . ؛ عقوبت‌ها ، غير از حدود است ؛ لذا حدود را هرگز نمىشود تعطيل كرد ، ولى عقوبت‌ها ( و تعزيرات ) را امام مىتواند بر اساس نظر و صلاحديد خود اجرا نكند » . « 2 »\r\nدكتر وهبه زحيلى در كتاب خود ، يادآور مىشود : از نظر « علماى مالكيّه » دست امام در باب تعيين مقدار « تعزير » ( نه حدود ) باز است . او طبق صلاحديد خود مىتواند عمل كند و طبق نظر او - به هر مقدار كه مصلحت ديد از اندازهء « حد » كمتر يا بيشتر - عمل مىشود .\r\nاز نظر آنان اجراى تعزير ، ( در آنجا كه حق انسان ديگرى در ميان نباشد ) بر سلطان ، واجب نيست ؛ يعنى اگر مصلحت ديده ، كه آن را ببخشد ، حق دارد ببخشد . چنان كه « علماى حنفيه » را نظر چنين است .\r\nزيرا پيامبر اكرم صلى الله عليه و آله فرمود : « از لغزش‌هاى بزرگان ( مگر در مسألهء حدود ) درگذريد » و در اين باره « علماى حنفيه » مىگويند : عفوِ گناهانِ كمتر از « حد » ، در اختيار امام ( سلطان ) است . « 3 »\r\nعلى عليه السلام در سخنى اعتراض‌آميز به برخى از مسئولين سياسى اسلامى مىفرمايد :\r\n« ألا و قد قطعتم قيد الإسلام و عطّلتم حدوده و أمتّم أحكامه »\r\n. « 4 »\r\nدر اين كلام ناديده گرفتن اجراى حدود الهى با از بين رفتن احكام الهى همراه گشته است .\r\nآن حضرت در خطبهء 131 نهج البلاغه فلسفهء حكومت خود را اين چنين بازگو مىكند :\r\n« اللّهم إنّك تعلم أنّه لم يكن الّذي كان مِنّا مُنافسةً في سلطان و لَا الْتماس شيءٍ من فضول الحُطام و لكن لِنَرُدَّ المعالم من دينك و نُظهر الإصلاح في بلادك فيأمن المظلومون من عبادك و تقام المُعطّله من حدودك\r\n؛ خدايا تو مىدانى كه آنچه را ما ( در امر حكومت ) انجام داديم نه به خاطر بدست آوردن سلطنت و مقام بود و نه براى نيل به متاع پست دنيا ، بلكه به خاطر اين بود كه نشانه‌هاى محوشدهء دينت را بازگردانيم و برپا سازيم و اصلاح را در شهرهاى تو آشكار كنيم تا بندگان ستمديدهء تو ( از ظلم ظالمان ) ايمن گردند و حدود و قوانين تعطيل شده‌ات اقامه و اجرا شود » .\r\nگرچه بعضى از فقهاى شيعه - به طور نادر - اجراى حدود را در عصر ما كه به اصطلاح عصر عدم حضور امام معصوم است واجب نمىدانند ولى غالب فقهاى اين مكتب آن را جزء واجبات مىشمرند و به حديث قدسى كه از على عليه السلام نقل شده است :\r\n« من عطّل حدّاً من حدودي فقد عاندني و طلب بذلك مضادّتي\r\n؛ هركس حدّى از حدود مرا تعطيل كند با من مخالفت كرده و بر ضدّ من رفتار نموده است » . « 5 » و\r\n\r\n\r\n","description":"","footnote":"\r\n( 1 ) . نهايه ، ص 300 .\r\n( 2 ) . كتاب الأم ، ج 4 ، ص 264 .\r\n( 3 ) . ر . ك : الفقه الاسلامى و ادلّته ، ج 7 ، ص 5603 - 5601 .\r\n( 4 ) . نهج البلاغه ، خطبهء 192 .\r\n( 5 ) . كافى ، ج 7 ، ص 187 .\r\n","page_name":" 538 ","page_number":538},
  {"content":"\r\n\r\nبه عمومات ادلّهء حدود استناد جسته‌اند و معتقدند حضور امام معصوم براى اجراى حدود شرط نيست بلكه حكومت غير پيشوايان معصوم نيز موظف به آن مىباشند .\r\nدر كلامى از امام باقر عليه السلام در باب بركات اجراى حدّ و حدود الهى در جامعه آمده است :\r\n« حدٌّ يُقام فى الْأرض أزكى فيها من مطر اربعين ليلة و ايّامها\r\n؛ بركات اجراى حدّ الهى در زمين ، بيشتر و مبارك‌تر از نزول باران رحمت به مدّت چهل شبانه روز است » . « 1 »\r\nد ) جهاد يا به تعبير ديگر دفاع از تماميّت كشورهاى اسلامى در برابر هجوم بيگانگان يكى ديگر از ابواب مهم فقه را تشكيل مىدهد كه بدون شك از وظايف حكومت‌هاست . درست است كه جهاد و دفاع وظيفهء هر مسلمان بالغى است ولى بىشك اين كار بدون سازماندهى و تهيهء ساز و برگ مناسب و اسلحهء روز امكان‌پذير نيست و اين كار تنها از حكومت ساخته است ؛ همانگونه كه در تمام دنيا چنين است .\r\nدر عصر و زمان ما كه جنگ‌ها صورت بسيار پيچيده ترى به خود گرفته و نياز به تشكيلات بسيار وسيعى دارد اعمّ از آموزش و تعليم و تهيّهء سلاح‌هاى پيچيده و تكيه بر اطلاعات گسترده از وضع دشمن و برنامه‌ها و نقشه‌هاى او و تهيهء هزينه‌هاى سنگين اين امور ، ضرورت تشكيل حكومت روشن‌تر است و به همين دليل ، همه جا حكومت‌ها را عهده‌دار آن مىبينيم .\r\n2 . بخشى از احكام اسلام به صورتى است كه قسمتى از آن در اختيار عموم مسلمين و قسمتى ديگر تنها در اختيار حكومت است يعنى بدون تشكيل حكومت انجام آن امكان‌پذير نيست . مانند امر به معروف و نهى از منكر كه در مرحلهء مواعظ قلبى و زبانى وظيفهء عموم است ؛ يعنى هركس در درون خود بايد طالب نيكىها و مخالف بدىها باشد و هر جا ترك معروف يا انجام منكرى ببيند بايد مرتكب آن را با بيان مناسب و مواعظ توأم با احترام از كار خود بازدارد ؛ همانگونه كه قرآن مىفرمايد :\r\n«  « كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ »  ؛ شما بهترين امّتى بوديد كه به سود انسان‌ها آفريده شده‌اند ( چه اينكه ) امر به معروف و نهى از منكر مىكنيد » . « 2 »\r\nولى گاه براى برچيدن منكرات و انجام وظايف ضرورى توصيه‌هاى لفظى كارساز نيست و احتياج به اقدامات عملى دارد مانند بستن مراكز فساد ، دستگير كردن فاسدان و تبهكاران و تحويل دادن آنها به مراكز قضايى ؛ كه دخالت عموم مردم در آن مفاسد زيادى دارد و تنها بايد به دست عمّال حكومت انجام شود . در اينجا پاى حكومت به ميان مىآيد و اجراى اين وظيفهء بر عهده او قرار مىگيرد . همانگونه كه قرآن در آيهء ديگرى از همين سوره به آن اشاره كرده ، مىفرمايد : «  « وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ »  ؛ بايد از ميان شما جمعى دعوت به نيكى و امر به معروف و نهى از منكر\r\n\r\n\r\n","description":"","footnote":"\r\n( 1 ) . كافى ، ج 7 ، ص 174 ، ح 1 .\r\n( 2 ) . آل عمران ، آيهء 110 .\r\n","page_name":" 539 ","page_number":539},
  {"content":"\r\n\r\nكنند » . « 1 » و تفاوت اين آيه با آيهء سابق از همين طريق يعنى تفاوت مسئوليت‌ها حل مىشود .\r\nشيخ طوسى در كتاب نهايه در اين باره چنين مىگويد : « و قد يكون الأمر بالمعروف باليد بأنْ يحمل النّاس على التأديب و الرّدع و قتل النفوس و ضرب من الجراحات إلّا أنّ هذا الضّرب لا يجب فعله إلّا بإذن السّلطان ؛ گاهى امر به معروف ( و نهى از منكر ) جنبهء عملى دارد كه مردم را وادار به ترك كارهاى خلاف كنند و گاه لازم مىشود تبهكاران را به قتل برسانند يا مجازات‌هايى كه گاه منجر به جراحات مىشود انجام دهند . اين كار تنها به اذن حكومت جايز است » . « 2 »\r\nوهبه زحيلى مىنويسد : اساس اين امور ، بر « نظام حسبه » ، استوار است تا فرد و جمع را از دست يازيدن به امور خلاف و اعمال مجرمانه ، بازدارد و « حسبه » چنان كه قبلًا گذشت همان مسألهء امر به معروف و نهى از منكر است و اين مسأله يك وظيفهء دينى است چنان كه ابن خلدون نيز بدان پرداخت . « 3 »\r\n3 . بخش ديگرى از احكام فقهى است كه گرچه ظاهراً وظيفهء حكومت نيست ولى بدون نظارت و پشتوانهء حكومت قابل اجرا نمىباشد ؛ مانند :\r\nالف ) احكام مربوط به احوال شخصيّه كه جزء احكام مدنى است نظير احكام طلاق و نكاح و نفقات و اولاد و مهور و . . . .\r\nمثلًا قرآن مجيد مىگويد : «  « وَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَ لا تُمْسِكُوهُنَّ ضِراراً لِتَعْتَدُوا »  ؛ و هنگامى كه زنان را طلاق داديد و به آخرين روزهاى عدّه رسيدند يا به طرز صحيحى آنها را نگاه داريد ( و آشتى كنيد ) و يا به طرز پسنديده‌اى آنها را رها سازيد و هيچ‌گاه به منظور زيان رساندن و تعدّى به حقوق آنها ، آنان را نگاه نداريد » . « 4 »\r\nدر آيهء فوق ، زوج موظّف به يكى از دو كار در برابر زوجه است نخست « امساك به معروف » قبل از پايان عدّه ؛ به اين معنا كه به همسرى بازگردد و حقوق زوجه را تأمين كند و به صورت مقبول با او زندگى نمايد و دوم « تسريح به احسان » است ؛ يعنى كامل ساختن طلاق و رها سازى زن به طرز آبرومندانه توأم با اداى حقوق ، و راه سوم را كه امساك ( و بازگشت به زوجيت ) توأم با ضرر و با هدف انتقام‌جويى و زيان رساندن باشد ، نفى كرده است . اكنون سؤال اين است كه چه ضمانتى وجود دارد كه شوهر طبق رهنمود آيهء فوق يكى از دو وظيفهء نخست را در مقابل همسرش انجام دهد و راه سوم را برنگزيند ؟ آيا تنها با پند و اندرز و موعظه امكان‌پذير است ؟ به يقين در همهء موارد اين كار ميسّر نيست ، بلكه موارد زيادى پيش مىآيد كه شوهر در برابر قانون خدا سركشى مىكند ؛ اينجاست كه حكومت دخالت نموده ، او را مجبور به اداى حق زوجه از دو طريق بالا مىسازد .\r\n\r\n\r\n","description":"","footnote":"\r\n( 1 ) . آل عمران ، آيهء 104 .\r\n( 2 ) . نهايه ، ص 299 .\r\n( 3 ) . الفقه الاسلامى و ادلّته ، ج 7 ، ص 5296 .\r\n( 4 ) . بقره ، آيهء 231 .\r\n","page_name":" 540 ","page_number":540},
  {"content":"\r\n\r\nدر عصر و زمان ما موارد زيادى از بدرفتارىهاى مردان را نسبت به زنان مىبينيم و حتّى بسيار مىشود كه مردانى ازدواج كرده و همسران خود را رها مىكنند و به نقاط معلوم يا نامعلومى مىروند و به توصيه‌هاى مصلحين براى انتخاب راه صحيح همسرى و يا طريق مناسب جدايى گوش نمىدهند . آيا در اين گونه موارد راهى جز اين وجود دارد كه حكومت دخالت كند و شوهران همسر آزار و بىمنطق را كه سبب عسر و حرج شديد براى زوجه شده‌اند و از حقّ طلاق سوء استفاده مىنمايند ، وادار به انجام وظيفهء اسلامى كند . نخست با او اتمام حجّت مىشود كه يا طلاق دهد يا به طرز شايسته و معقولى با همسرش زندگى كند ؛ در غير اين صورت حاكم شرع او را طلاق مىدهد و تمام حقوق او را از شوهر مىگيرد .\r\nهمچنين تحقّق برخى از انواع طلاق طبق نظر برخى از فقها اهل سنّت نيز جز با اذن حاكم ( سلطان ) جايز نيست . ( فقالت طائفة : لا يجوز إلّا بإذن السّلطان ) . « 1 »\r\nب ) مسائل مربوط به تعليم و تربيت از وظايفى است كه بر دوش خود مردم گذاشته شده است ، در فقه اسلامى از جمله حقوق فرزندان بر پدران و مادران « تعليم و تربيت » شمرده شده است .\r\nامير مؤمنان على عليه السلام در باب حقوق فرزندان بر والدين فرمود :\r\n« إنّ للولد على الوالد حقّاً ، و إنّ للوالد على الولد حقّاً . فحقّ الوالد على الولد أن يطيعه فى كلّ شيء ، إلّا في معصية اللَّه سبحانه ؛ و حقّ الولد على الوالد أن يحسِّن اسمه ، و يحسِّن أدبه ، و يعلّمه القرآن\r\n؛ فرزند بر پدر و نيز پدر بر فرزند حق دارد ، حقّ پدر آن است كه فرزند - جز در معصيت خداوند سبحان - از او اطاعت كند . ولى حقّ فرزند بر پدر آن است كه نام نيك براى او انتخاب كند ، وى را نيكو ادب نمايد و به وى قرآن بياموزد » . « 2 »\r\nوهبه زحيلى ، يادآور مىشود : كودكى كه به دنيا مىآيد بر والدين ، دولت و جامعه در باب نگهدارى ، تربيت و رفع نيازمندىهاى مادى و معنوى خود ، حق دارد و بر والدين ، جامعه و دولت است كه از او حمايت كنند و همچنين جامعه و دولت بايد حمايت ويژه‌اى از مادران داشته باشد .\r\n( لكلّ طفل ، منذ ولادته ، حقّ على والديه و مجتمعه و دولته فى الحضانة و التربية و الرّعاية المادّية و الأدبيّة .\r\nعلى المجتمع و الدولة حماية الأمومة و تعهّدها برعاية خاصة ) . « 3 »\r\nولى به يقين ساماندهى اين مسأله و تهيّه برنامه‌هاى لازم و هماهنگ ، بدون نظارت حكومت امكان‌پذير نيست . به همين دليل ، در عصر و زمان ما وزارت تعليم و تربيت از مهمترين وزارتخانه‌هاى يك دولت است گرچه در سابق مسأله اين قدر پررنگ نبود با اين حال ، حكومت‌ها بر امر تعليم و تربيت در مدارس و حتّى در مساجد نظارت داشتند و به يقين بدون نظارت حكومت و صرف هزينه‌هاى لازم از سوى او هدف نهايى تأمين نمىشود .\r\n\r\n\r\n","description":"","footnote":"\r\n( 1 ) . المحلّى ( ابن حزم ) ، ج 10 ، ص 235 .\r\n( 2 ) . نهج البلاغه ، حكمت 399 .\r\n( 3 ) . الفقه الاسلامى و ادلّته ، ج 8 ، ص 6450 .\r\n","page_name":" 541 ","page_number":541},
  {"content":"\r\n\r\nقرآن مجيد مسألهء تعليم و تربيت را جزء وظايف پيغمبر صلى الله عليه و آله و به تعبير ديگر از اهداف بعثت شمرده ، مىفرمايد :  « هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ » .  « 1 »\r\nآيا اين هدف بزرگ و مقدّس بدون برنامه‌ريزى وسيع و گسترده براى تمام سطوح جامعه امكان‌پذير است و آيا بدون تشكيل حكومت ، اين برنامه‌ريزى ممكن است ؟\r\nدر « نهج البلاغه » نيز مىخوانيم كه على عليه السلام مىفرمايد :\r\n« أيّها النّاس إنّ لي عليكم حقّاً و لكم علىَّ حقّ\r\n؛ من بر شما حقّى دارم و شما نيز بر من حقّى داريد » .\r\nسپس در شرح حقوق مردم بر رئيس حكومت مىگويد :\r\n« و تعليمكم كَيْلا تجهلوا و تأديبكم كَيْما تعلموا\r\n؛ از حقوق شما بر من اين است كه شما را تعليم دهم تا از جهل رهايى يابيد و تربيت كنم تا آگاه شويد » . « 2 »\r\nج ) در مسائل حقوقى و روابط اقتصادى مردم با يكديگر كه مجموعهء معاملات و دادوستدهاى مالى را شامل مىشود در اسلام احكام فراوانى است كه در كتاب البيع و كتاب الاجاره و كتاب الوصيه و كتاب الوقف و كتب فراوان ديگر اين احكام به طور مشروح آمده است .\r\nبه يقين تنظيم و ساماندهى اين امور و همچنين رفع اختلافات و منازعات در اين ارتباط چيزى نيست كه بدون قدرت حكومت انجام پذيرد .\r\nبنابراين ، اجراى اين احكام اسلام به طور صحيح و خالى از هرج و مرج و كشمكش بدون دخالت حكومت امكان‌پذير نيست . بنابراين بايد قبول كنيم كه اين بخش از احكام فقهى نيز تشكيل حكومت را در كنار خود فرا مىخواند .\r\nدكتر وهبه زحيلى مىنويسد : « در اين گونه موارد بايد دولت و حكومت نظارت كامل داشته باشد و حفظ مصالح جامعه و نيز پيشگيرى از ضرر و زيان اجتماعى ايجاب مىكند كه حكومت با توجّه به ديدگاه‌هاى متخصّصين اقتصادى به نظارت خود در مسائل اقتصادى اهتمام ورزد و اطاعت از دستورات و قوانين دولت واجب است ، زيرا در قرآن مىخوانيم : « اى مؤمنان ، از خدا ، رسول و اولى الامر اطاعت كنيد » و اولى الامر عبارت‌اند از : فرمانروايان و دانشمندان خبره ؛ پس آنچه را كه خبرگان و كارشناسان براى حمايت از مردم و نگهبانى از كيان دولت و ايجاد توازن در جامعه اسلامى ، مطابق دستورات شريعت ، مقرّر مىكنند ، تبعيّت از آنها لازم است » . « 3 »\r\n4 . يك سلسله احكام فقهى مسئول خاصّى در جامعه ندارد و طبعاً بر عهدهء سازمان‌هايى است كه وابسته به حكومت‌اند ؛ مثلًا :\r\nتأمين امنيّت داخلى و حفظ اموال و نفوس مردم و انجام « امور حسبه » و نظارت بر امور ايتام و رعيّت و قُصّر و نظم شوارع و بازارها و نظارت بر نرخ‌ها\r\n\r\n\r\n","description":"","footnote":"\r\n( 1 ) . جمعه ، آيهء 2 .\r\n( 2 ) . نهج البلاغه ، خطبه 34 .\r\n( 3 ) . الفقه الاسلامى و ادلّته ، ج 7 ، ص 4986 .\r\n","page_name":" 542 ","page_number":542},
  {"content":"\r\n\r\nهمه از امورى است كه در فقه اسلامى احكامى براى آن ذكر شده است . اين امور چيزى نيست كه به وسيلهء خود مردم و به صورت خود جوش انجام پذيرد بلكه اجراى آنها در هر جامعه‌اى بدون نظارت حكومت ميسّر نيست . على عليه السلام در « عهدنامه مالك اشتر » كه خود يكى از مهمترين شواهد بر عدم جدايى دين از حكومت است هنگامى كه جامعه را به قشرهاى متعدّدى تقسيم مىكند وقتى نوبت به توصيه‌هايى دربارهء بازرگانان و صنعتگران مىرسد از جمله دستورات آن حضرت اين است كه مىفرمايد :\r\n« فَامْنَع من الاحتكار فإنّ رسول اللَّه صلى الله عليه و آله منع منه ، وَ لْيَكُنِ البيع بيعاً بموازين عدل ، و أسعار لا تُجْحِف بالفريقَيْن من البائع و المُبتاع ، فمن قارف حُكْرة بعد نهيك ايّاه فنكِّل به و عاقبهُ فى غير إسراف\r\n؛ بنابراين از احتكار به شدّت جلوگيرى كن كه رسول خدا صلى الله عليه و آله از آن منع فرمود ، بايد خريدوفروش با شرايط آسان و با موازين عادلانه و با نرخ‌هايى باشد كه نه به فروشنده زيان رساند و نه به خريدار و هرگاه كسى پس از نهى تو مرتكب احتكار شود او را كيفر كن و مجازات نما ؛ مجازاتى به دور از اسراف و تندروى » . « 1 »\r\nاحتكار از گناهان اجتماعى است كه براى آن در شريعت حدّى مشخّص نشده است و لذا تأديب عامل آن نيازمند به وجود حكومت است .\r\nابن ابى الحديد معتزلى انديشمند معروف پس از شرح و توضيح كلمات فوق از امير مؤمنان عليه السلام مىنويسد :\r\n« و أمَره ان يؤدّب فاعل ذلك من غير إسراف ، و ذلك انّه دون المعاصى الّتى توجب الحدود ، فغاية امره من التعزير و الإهانة و المنع\r\n؛ آن حضرت به مالك فرمان داد كه بدون زياده روى محتكر را تأديب كند ؛ چرا كه احتكار از گناهانى نيست كه براى او « حدّ شرعى مخصوصى » معيّن شده باشد ؛ لذا محتكر را بايد تعزير و نكوهش كرد و جلوى كار او را گرفت » . « 2 »\r\nدكتر وهبه زحيلى مىنويسد : « فقها در چهار مورد سلب مالكيّت را جايز مىدانند . . . مورد سوم آن است كه سلب مالكيّت جهت پيشگيرى از احتكار باشد ، در آنجا كه عدّه‌اى دست به احتكار آذوقهء مردم زدند و مردم از اين راه به دشوارى افتادند ، حاكم مىتواند از راه فروش اموال احتكار شده يا قيمت‌گذارى بر آنها ، از ضرر و زيان جامعه پيشگيرى نمايد » . « 3 »\r\nهمچنين وى در بحث ديگرى پس از تأكيد بر اين نكته كه « رضايت » پايه و اساس « عقود » است و نمىشود كسى را بر اجراى عقد و عمل بر محتواى آن وادار كرد ، مىنويسد : « مگر در آنجا كه عدالت و مصلحت جامعه اقتضا كند ؛ مثل فروختن اموال محتكر براى مصالح جامعه و يا به تملّك درآوردن برخى از زمين‌ها ( توسّط دولت ) براى مصالح جامعه . « 4 »\r\nبه هر حال ، روشن است كه اجراى اين امور بدون تشكيل حكومت و به صورت سازمان يافته\r\n\r\n\r\n","description":"","footnote":"\r\n( 1 ) . نهج البلاغه ، نامه 53 .\r\n( 2 ) . شرح نهج البلاغه ابن ابى الحديد ، ج 17 ، ص 85 .\r\n( 3 ) . ر . ك : الفقه الاسلامى و ادلّته ، ج 7 ، ص 4996 .\r\n( 4 ) . همان مدرك ، ج 4 ، ص 3047 .\r\n","page_name":" 543 ","page_number":543},
  {"content":"\r\n\r\nممكن نيست ؛ در غير اين صورت سبب هرج و مرج جامعه خواهد شد .\r\n5 . بخش مهمّى از احكام فقهى را عبادات تشكيل مىدهد مانند نماز ، روزه ، حج و . . . كه رابطه خلق با خالق است و به نظر مىرسد كه ارتباطى با حكومت ندارد ولى با كمى دقت روشن مىشود كه اين بخش نيز براى اجراى صحيح نظارت يا حمايت حكومت را مىطلبد . هميشه در تاريخ اسلام شخصى به نام امير الحاج از طرف حكومت‌هاى وقت تعيين مىشد كه بر امر حج اين عبادت بزرگ و گسترده و دسته جمعى نظارت كنند و امامان جمعه نيز از سوى حكومت‌ها تعيين مىشدند . اين مطلب از عصر پيامبر شروع شد و حضرت افرادى را به عنوان امير الحاج يا امام جمعه كه بسيارى از موارد اين كار بر عهده فرمانداران گذارده مىشد ، تعيين مىكرد .\r\nقرآن مجيد نيز در يك تعبير لطيف به اين مسأله اشاره كرده مىفرمايد : «  « الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ »  ؛ ياوران حق كسانى هستند كه هرگاه در زمين به آنها قدرت بخشيديم نماز را برپا مىدارند و زكات مىدهند و امر به معروف مىكنند و پايان همه كارها از آن خداست » . « 1 »\r\nقرار گرفتن اقامهء نماز در كنار زكات و امر به معروف و نهى از منكر نشان مىدهد كه همه اين امور از توابع تمكّن در ارض و تشكيل حكومت است .\r\nاعلام رؤيت هلال جهت هماهنگى بين مسلمين در برگزارى عيد فطر يا آغاز ماه مبارك رمضان و براى انجام مناسك حج همواره بر عهدهء حكومتها بوده است .\r\nشيخ طوسى در « تهذيب الاحكام » مىگويد : « در سيرهء نبوى ثابت است كه رؤيت هلال بر عهدهء رسول اللَّه بوده است » . « 2 » البتّه در زمان‌هاى بعد نيز اين مسأله ادامه يافت و حاكمان وقت رؤيت هلال را اعلام مىكردند .\r\nدر ارتباط با امام جمعه در روايات اهل بيت عليهم السلام آمده است كه زمامدار و ولىّ امر مسلمين براى امامت اولويت دارد .\r\nدر روايتى از امام على بن موسى الرضا عليه السلام مىخوانيم : « در نماز جمعه بدين سبب خطبه قرار داده شده كه يك اجتماع عمومى است و حاكم مسلمين بدين وسيله مردم را موعظه مىكند ، آنان را به اطاعت خداوند ترغيب و از معصيت برحذر مىدارد و آنان را از مصالح دينى و دنيوى با خبر مىسازد و حوادث جهانى را به اطلاع آنها مىرساند » ؛\r\n( لأنّ الجمعة مشهد عام فأراد أن يكون للامير سبب إلى موعظتهم و ترغيبهم فى الطاعة و ترهيبهم من المعصية ، و توقيفهم على ما أراد من مصلحة دينهم و دنياهم و يخبرهم بما ورد عليهم من الآفاق )\r\n. « 3 »\r\nاصولًا در تعبيرات دينى از نماز جمعه و نماز عيد به عنوان مقام و منصب الهى ياد شده ، كه خداوند آن\r\n\r\n\r\n","description":"","footnote":"\r\n( 1 ) . حج ، آيهء 41 .\r\n( 2 ) . تهذيب ، ج 4 ، ص 155 .\r\n( 3 ) . وسائل الشيعة ، ج 5 ، ص 39 ، ح 6 .\r\n","page_name":" 544 ","page_number":544},
  {"content":"\r\n\r\nرا در اختيار حاكمان اسلام قرار داده است . « 1 »\r\nامام شافعى بر اين نكته عنايت دارد كه مستحب است نماز جمعه بدون اذن سلطان وقت يا نايب او اقامه نشود . « 2 »\r\nوهبه زحيلى در باب شرايط برپايى نماز جمعه مىنويسد : حنفيه معتقدند : امام جمعه بايد خود امير يا نائب او باشد . « 3 »\r\n6 . بخشى از احكام فقهى مربوط به روابط مسلمين با غير مسلمين است ؛ مانند احكام ذمّه ( احكام اقلّيت‌هاى مذهبى كه در داخل جامعه اسلامى به صورت مسالمت‌آميز زندگى مىكنند ) و همچنين احكامى كه مربوط به همزيستى مسلمانان با ديگران و روابط تجارى و معاهدات و مانند آن است .\r\nروشن است اين بخش از احكام نيز بدون تشكيل حكومت و اجراى صحيح آنها به دست حاكمان مفهومى ندارد و به تعبير ديگر : اينها جزء مسائل فردى و خصوصى نيست كه هر كسى خودش اقدام به انجام آن كند بلكه مسائلى است كه بايد از طريق مقامات مسئول اجتماعى و سياسى انجام پذيرد .\r\n\r\nوظايف سلطان از منظر فقها :\r\nوهبه زحيلى در كتاب معروف خود كه از منظر فقهاى چهارگانه اهل سنّت سخن مىگويد ، در باب وظايف سلطان از ديدگاه فقهاى مذاهب اربعه اهل سنّت ، مىنويسد : حدود و وظايف مهم سلطان دو بخش است ، يك بخش مربوط است به امور دينى و بخش دوم مربوط است به امور سياسى . امّا بخش اوّل عبارت است از :\r\n1 . حفظ و حراست از دين . 2 . جهاد با دشمنان 3 . جمع‌آورى ماليات و صدقات 4 . برپا داشتن شعائر دينى از اذان ، نماز جماعت و جمعه ، روزه ، حج ، تعيين پيش نماز ( امام ) ، جانشين او و مؤذن ، حراست از مسجد و مانند آن براى جامعه اسلامى .\r\nامّا بخش دوم عبارت است از :\r\n1 . تأمين امنيّت جامعه و حراست از نظام دولت .\r\n2 . دفاع از كيان دولت در برابر هجوم دشمنان .\r\n3 . اشراف و نظارت بر امور كشور .\r\n4 . اقامهء عدل ميان مردم .\r\n5 . مديريت صحيح بر ادارهء مالى كشور بر اساس عدل و به دور از اسراف و تبذير .\r\n6 . مديريت در باب حقوقِ حقوق‌بگيران . « 4 »\r\n\r\nجمع‌بندى و نتيجه‌گيرى :\r\nاز بحث‌هاى گذشته به خوبى مىتوان نتيجه گرفت كه آنچه را طرفداران سكولاريسم در محيطهاى اسلامى مطرح مىكنند ، و دين را منحصر به يك سلسله امور فردى و احوال شخصى مىدانند كه از سياست و حكومت جداست ، در واقع ناشى از\r\n\r\n\r\n","description":"","footnote":"\r\n( 1 ) . مستدرك الوسائل ، ج 1 ، ص 432 و صحيفهء سجاديّه ، دعاى 48 .\r\n( 2 ) . المجموع ، ج 4 ، ص 583 .\r\n( 3 ) . الفقه الاسلامى و ادلّته ، ج 2 ، ص 1297 .\r\n( 4 ) . همان مدرك ، ج 8 ، ص 6187 - 6185 ( با تلخيص ) .\r\n","page_name":" 545 ","page_number":545},
  {"content":"\r\n\r\nعدم شناخت فقه اسلامى يا عدم دقت در مفهوم سياست و يا هر دو مىباشد .\r\nو گرنه چگونه ممكن است كسى ابواب فقه اسلامى را از جهاد و قضاوت و حدود و ديات گرفته تا مسائل مربوط به زكات و تشكيل بيت المال و احكام اقلّيت‌ها و روابط مسلمين و يا غير مسلمين و نظارت بر بازار و روابط اقتصادى و حتّى عباداتى كه جنبهء اجتماعى دارد مانند حج و نماز جمعه و جماعت و امر به معروف و نهى از منكر و تأمين امنيت در جامعه اسلامى - كه قسمت عمدهء كتب فقهى را تشكيل مىدهد - از نزديك مطالعه كند و بگويد چنين دينى از حكومت و سياست جداست و دين بر محور احكام فردى دور مىزند ؟\r\nقابل توجّه اين كه در روايات پيشوايان اسلام مسأله حكومت به عنوان خميرمايهء تمام احكام اسلامى و وسيلهء اجراى آنها شمرده شده است .\r\nدر حديثى از امام على بن موسى الرضا عليه السلام مىخوانيم :\r\n« إنّ الإمامة أساس الإسلام ، بالإمام تمام الصّلاة و الزّكاة و الصيام و الحجّ و توفير الفيء و الصدقات و إمضاء الحدود و الأحكام و منع الثغور و الأطراف\r\n؛ حاكميّت و امامت اساس اسلام است و به وسيلهء آن نماز و زكات و روزه و حج و تقسيم بيت المال و اجراى حدود و حفظ مرزها ، كامل مىگردد » . « 1 »\r\nدر ضمن از اين بحث نتيجه ديگرى مىتوان گرفت و آن اين كه آن كس كه در رأس حكومت اسلامى قرار مىگيرد بايد فردى اسلام‌شناس و آگاه به مسائل فقهى باشد ؛ بلكه مجموعه‌اى از اسلام‌شناسان و فقها بايد همواره طرف مشورت با او باشند تا حكومت اسلامى هيچ گونه انحرافى از موازين فقهى پيدا نكند . البتّه اين مسأله شرح بيشترى را مىطلبد كه بايد در جاى خود از آن بحث شود .\r\n\r\nفصل چهارم : امتيازات حكومت دينى\r\nممكن است سؤال شود حكومت دينى چه امتيازاتى دارد كه حكومت‌هاى سكولار و غير دينى ندارد ؟\r\nپاسخ اين سؤال چندان پيچيده نيست . اگر حكومت دينى درست رهبرى شود و از حركات نسنجيدهء افراد متعصّب و تندرو و بىمنطق جلوگيرى شود و لطافتى كه در عمق برنامه‌هاى دينى نهفته است آشكار گردد آثار مثبت فراوانى خواهد داشت كه هيچ‌گاه در حكومت‌هاى سكولار ديده نخواهد شد ؛ از جمله :\r\n1 . حكومت‌هاى بشرى همواره رنگ قومى يا نژادى و يا حد اقل حزبى دارند و على رغم ادعاهاى واهى طرفدارى از حقوق بشر به طور عام ، حافظ منافع قشر خاصّى هستند در حالى كه در حكومت اسلامى اقوام و نژادها و قشرهاى مختلف جامعه يكسان ديده مىشوند و پيامبر اكرم صلى الله عليه و آله همواره امّت\r\n\r\n\r\n","description":"","footnote":"\r\n( 1 ) . كافى ، ج 1 ، ص 200 .\r\n","page_name":" 546 ","page_number":546},
  {"content":"\r\n\r\nرا بدين نكته توجّه مىداد كه هيچ قومى بر قوم ديگر يا نژادى بر نژاد ديگر يا قبيله‌اى بر قبيلهء ديگر مزيت و برترى ندارد و همگان در پيشگاه خداوند متعال و دين اسلام يكسانند و عرب را بر عجم و سياه را بر سفيد مزيتى نيست .\r\nدر اين رابطه احاديث فراوانى در جوامع حديثى فريقين به چشم مىخورد كه اختلاف ميان آنها بسيار ناچيز است ؛ از جمله مىخوانيم :\r\nپيامبر اكرم صلى الله عليه و آله فرمود :\r\n« يا أيّها النّاس ألا إنّ ربّكم واحد ، و إنّ أباكم واحد ، ألا لا فضل لعربيّ على عجميّ ، و لا لعجميّ على عربيّ ، و لا لأحمر على أسود ، و لا لأسود على أحمر إلّا بالتقوى »\r\n. « 1 »\r\nمطابق نقل ديگر فرمود :\r\n« أيّها النّاس ألا إنّ ربّكم واحد ألا إنّ اباكم واحد ألا لا فضل لعربيّ على عجميّ و لا لعجميّ على عربىّ و لا لأسود على لأحمر و لا أحمر على أسود إلّا بالتّقوى إنّ أكرمكم عند اللَّه أتقاكم ألا هل بلّغت ؟ قالوا : بلى يا رسول اللَّه . قال : فليبلغ الشاهد الغائب »\r\n. « 2 »\r\nاين حديث به نقل ديگرى از رسول خدا صلى الله عليه و آله چنين آمده است :\r\n« انّ اللَّه عزّ و جلّ يقول :  « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ »  ، فليس لعربىّ على عجمىّ فضل و لا لعجمىّ على عربىّ فضل ، و لا لأسود على أبيض فضل و لا لأبيض على اسود فضل إلّا بالتّقوى »\r\n. « 3 »\r\nخطاب‌هاى قرآنى كه با  « يا أَيُّهَا النَّاسُ » *  « 4 » و  « يا بَنِي آدَمَ » *  « 5 » و  « يا أَيُّهَا الَّذِينَ آمَنُوا »  « 6 »  *  شروع مىشود شاهد صادق ديگرى بر اين مطلب است .\r\n2 . حكومت دينى بر محور انگيزه‌هاى معنوى و اخلاقى دور مىزند ؛ نه تنها توده‌هاى مردم بلكه زمامداران نيز بر اساس اوصافى گزينش مىشوند كه نشان دهندهء ايمان ، اخلاص و معنويت آنهاست . به همين دليل اجراى احكام ضمانت اجرايى درونى و برونى دارد و مردم به صورت خودجوش به دنبال آن مىروند و نيازى به آن همه دستگاه‌هاى بازرسى و نظارتى - كه غالباً از طريق توصيه و رشوه آسيب پذيرند و بلاى بزرگ حكومت‌هاى غير دينى محسوب مىشود - نخواهد بود .\r\n3 . در حكومت دينى همه مسئوليّت پذيرند ؛ مثلًا هرگاه دشمنى به قلمرو اين حكومت حمله كند همهء افرادى كه استعداد حضور در ميدان نبرد را دارند جزء سربازان اين حكومت خواهند بود كه نمونه‌هاى آن در عصر پيامبر اسلام ، و در طول تاريخ حكومت‌هاى اسلامى و حتّى در عصر ما ديده مىشود .\r\n4 . در حكومت‌هاى مادّى و غير دينى مشكل بزرگ ، فاصله‌هاى طبقاتى است ؛ ولى در حكومت دينى كه توصيه به قناعت و زندگى ساده و كمك‌هاى بدون عوض به قشرهاى ضعيف مىكند اين فاصله به\r\n\r\n\r\n","description":"","footnote":"\r\n( 1 ) . ر . ك : نيل الأوطار ، ج 5 ، ص 164 ؛ مسند احمد ، ج 5 ، ص 411 .\r\n( 2 ) . الميزان ، ج 18 ، ص 334 .\r\n( 3 ) . معجم الكبير طبرانى ، ج 18 ، ص 13 .\r\n( 4 ) . 20 مورد از جمله : بقره ، آيهء 21 ؛ نساء ، آيهء 1 .\r\n( 5 ) . 5 مورد در قرآن از جمله : اعراف ، آيهء 26 ؛ يس ، آيهء 60 .\r\n( 6 ) . 89 مورد در قرآن از جمله : بقره ، آيهء 104 ؛ مائده ، آيهء 11 .\r\n","page_name":" 547 ","page_number":547},
  {"content":"\r\n\r\nسادگى كم خواهد شد و زندگىهاى مرفّه و پرزرق‌وبرق كه انگيزهء اصلى فاصلهء طبقاتى است برچيده خواهد شد .\r\n5 . در حكومت دينى مردم اجراى قوانين حكومت را جزء فرايض و واجبات الهى مىشمرند و به آن به صورت يك وظيفهء دينى نگاه مىكنند و همين ، انگيزهء نيرومندى براى اجراى آن ايجاد مىكند تا آنجا كه بسيارى از افراد حاضرند جان خود را نيز فدا كنند و شهادت را كه از افتخارات بزرگ است پذيرا شوند . درحالىكه در حكومت‌هاى سكولار چنين نيست .\r\nاينها و آثار مثبت ديگرى كه در حكومت‌هاى دينى است آن را از حكومت غير دينى جدا مىسازد .\r\n* * * البتّه نمىتوان انكار كرد كه در طول تاريخ حكومت‌هايى به نام دين تشكيل شد كه آثار بسيار شوم و مخرّبى از خود به يادگار گذاشت ( مانند حكومت بنى اميّه و بنى عبّاس و بعضى از حكومت‌هاى معاصر كه خوشبختانه منقرض شدند ) و ممكن است مخالفان حكومت دينى آنها را دستاويزى براى نفى اين نوع حكومت قرار دهند .\r\nولى همه مىدانيم حكمرانان اين حكومت‌ها نه عالم دين بودند و نه فقيه و كارشناس دينى ؛ بلكه سياستبازان حرفه‌اى بودند كه از احساسات پاك دينى مردم سوء استفاده كردند و تشكيلاتى شبيه سلطنت خودكامگان و دربارهاى عريض و طويل ، به نام خلافت اسلامى به وجود آوردند و جالب اين كه خود آنها نيز در لابه‌لاى سخنانشان اين مطلب را نفى نمىكردند كه آنها كارى به مسائل دينى ندارند بلكه هدف حكمرانى شخصى آنان است .\r\n\r\nتعبيرات فقها :\r\nدر كلمات فقهاى اسلام اعمّ از فقهاى اهل بيت عليهم السلام و اهل سنّت تعبيراتى به چشم مىخورد كه گوياى حضور يك تفكّر ويژه است ، تفكّرى كه از مقبوليّت دولت و حكومت اسلامى در ميان مسلمين حكايت دارد و بر ارتباط فقه با مسائل سياسى اجتماعى تأكيد مىنهد .\r\nتعبير سلطان زمان ، سلطان اسلام و امام المسلمين ، و امثال آن بخشى از اين تعبيرات است .\r\nدر كتاب « شرح الازهار » نوشتهء امام احمد المرتضى مىخوانيم : « المراد من السلطان فى السّنة العلماء حيث يطلقونه ، و هو الامام العادل المتولّي لمصالح الدّين ؛ منظور از سلطان در روايات اسلامى علماى دين است در آنجا كه به صورت مطلق به كار مىرود ، و آن پيشواى عادلى است كه متولّى مصالح دينى است » . « 1 »\r\nشيخ مفيد در بحث « انفال » چنين مىنويسد :\r\n« ليس لاحد أنْ يعمل في شيء ممّا عدّدنا من الأنفال إلّا بإذن الامام العادل ؛ كسى حق ندارد كه در آنچه از مصاديق انفال بر شمرديم ( مانند زمين‌هاى موات ، جنگ‌ها ، نهرهاى بزرگ ، و حاشيهء درياها ) جز به\r\n\r\n\r\n","description":"","footnote":"\r\n( 1 ) . شرح الازهار ، ج 2 ، ص 292 .\r\n","page_name":" 548 ","page_number":548},
  {"content":"\r\n\r\nاجازهء پيشواى عادل تصرف كند » . « 1 »\r\nعلّامهء حلّى نيز در « تذكرة الفقهاء » تعبير مشابهى دارد ؛ مىگويد : « إنّ المراد بالسّلطان هو الامام او حاكم الشّرع » . « 2 »\r\nشيخ طوسى در كتاب « نهايه » در مورد اجراى حدود نيز چنين مىنويسد : « فأمّا الحدود فليس يجوز لأحد إقامتها إلّا لسلطان الزّمان ؛ اقامهء حدود براى كسى جز سلطان وقت جائز نيست » . « 3 »\r\nامام شافعى ، در كتاب معروف خود الامّ در باب خريدوفروش غير مجازى كه در ميان مردم صورت مىگيرد به مسألهء مراجعه به سلطان عطف توجّه مىكند و رجوع به حكومت ( سلطان ) در جهت احقاق حق ، را توصيه مىنمايد . « 4 »\r\nوهبه زحيلى در كتاب الفقه الاسلامى و ادلّته مىنويسد :\r\n« آنگاه كه اكثريت مسلمانان ، با كسى بيعت كردند ، او واجب الاطاعه مىشود ، زيرا پيامبر اكرم فرمود : « دست خدا با جماعت است » . . . و منشأ اين وجوب آيهء 59 سورهء نساء است كه مىفرمايد :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  و مراد از اولى الامر حاكمان و دانشمندان هستند ، همانگونه كه مفسّران و صحابه گفته‌اند . « 5 »\r\n\r\nفصل پنجم : پاسخ به شبهات\r\nگرچه در اينجا مجالى براى ردّ شبهات و پاسخگويى مفصّل شبهه‌ها نيست ، ولى ضمن اشاره به برخى از شبهه‌ها به پاسخ كوتاه و اجمالى آنها نيز مىپردازيم .\r\n\r\nمكتب سكولاريزم :\r\nواژهء سكولار به كسى گفته مىشود كه زندگى و قوانين لازم آن را فقط با ديد دنيوى تفسير و تحليل كند . شايد براى واژهء فوق در زبان فارسى معادلى كه جامعيّت و هويت مفهومى و منطقى آن را بازگو كند نداشته باشيم ، ولى عنوان « جدايى زندگى اجتماعى از دستورات دينى » را تا حدّى مىتوان معادل آن دانست .\r\nبه هر حال ، سكولاريزم به « جدايى دين از سياست » ، نظر دارد ؛ به گونه‌اى كه هيچ يك از آن دو در حوزهء ديگرى حق دخالت نكند ، تلقّى عمومى بر آن است كه سكولاريزم بيشتر به جدايى دين از حوزهء امور اجتماعى و سياست توجّه دارد ، نه عكس آن .\r\n\r\nاركان سكولاريزم :\r\nسكولاريزم با توجّه به مبانى نظرى ، داراى اركانى است از جمله :\r\n\r\n\r\n","description":"","footnote":"\r\n( 1 ) . مقنعه ، ص 278 .\r\n( 2 ) . تذكرة الفقهاء ، ج 2 ، ص 592 .\r\n( 3 ) . نهايه ، ص 300 .\r\n( 4 ) . كتاب الام ، ج 5 ، ص 112\r\n( 5 ) . ر . ك : الفقه الاسلامى و ادلّته ، ج 8 ، ص 6206 .\r\n","page_name":" 549 ","page_number":549},
  {"content":"\r\n\r\n\r\n1 . اومانيسم\r\nانسان ، در ديدگاه سكولاريزم محور همهء اشيا و خالق همهء ارزشها و ملاك تشخيص خير و شر است .\r\n\r\n2 . عقل‌گرايى\r\nدر ديدگاه سكولاريزم انسان با استفاده از عقل ، قادر است همهء مسائل مورد نياز خود را درك كند و به حل آنها بپردازد . در اين مكتب ، داورى نهايى در حلّ منازعات بر عهدهء عقل است و سكولارها اذعان دارند كه : عقل منهاى وحى و آموزه‌هاى الهى ، توان ادارهء زندگى بشر را دارد . آنها مىگويند : ما نيازى به دين نداريم مگر از دين چه كارى ساخته است كه از عقل و قانون ساخته نيست ؟ !\r\n\r\n3 . علم‌زدگى\r\nدر ديدگاه سكولاريزم ، علم بر دين مقدم است و برابر رويكرد افراطى تجربه‌گرايى مسائلى كه به محك تجربه در نيايد نمىتوان بدان توجّه كرد . در اين مكتب ، تقابل علم و دين از هنگامى آغاز شد كه تئورىهاى جديد ، در فضاشناسى و هيئت به وسيلهء كوپرنيك ، كپلر و گاليله مطرح شد كه با پذيرفته‌ها و باورهاى كليسا و ظواهر كتاب مقدّس مسيحيان مخالف بود . از آن پس تعارض بين كليسا و علم آغاز شد و به تدريج به نفى و طرد آيين مسيح و آموزه‌هاى اجتماعى - سياسى كليسايى از جامعه انجاميد .\r\n\r\n4 . تساهل و تسامح\r\nتساهل و تسامح ، از ديگر اركان و ويژگيهاى سكولاريزم است ؛ در اين رهگذر ، مذهب و اعتقادات مذهبى ، مسأله‌اى فردى محسوب مىشوند و فرد در انتخاب آنها آزاد است ، و پيروان هر مذهب و هر مكتبى در كار خود آزادند و تأكيد بر مذهب رسمى براى هر كشورى ممنوع است .\r\n\r\n5 - نوگرايى\r\n« نوگرايى » در مقابل « سنّت‌گرايى » است و نوگرايى همتاى « دين‌ستيزى » و لازمهء آن دست كم ، « دين‌زدايى » يا لااقل دين را از حوزه اجتماع عقب زدن و به مسائل فردى منحصر كردن است . فرهنگ امروز غرب ، بر اساس تحوّل ، تطوّر و مبارزه با سنن دينى مسيح پىريزى شده است ، ستيز با دين هدفى است كه سكولاريزم در پرتو اصولى كه برشمرديم ، آن را تعقيب مىكند تا بعداً آن را نسبت به هر دينى بسط و تعميم دهد ، هر چند مشكلات آيين مسيحيّت كنونى را نداشته باشد . اين نكته قابل دقّت است كه چگونه مىتوان مشكلات فرهنگ مذهبى را كه با فرهنگ مذهب ديگر مانند اسلام قابل مقايسه نيست به آن تسرّى داد .\r\n\r\nتفكّر انفعالى روشنفكران مذهبى :\r\nمكتب فكرى سكولاريزم ، دين ، اصول اعتقادى و فقه ، اعمّ از اسلامى و غيره را ، در امور اجتماعى - سياسى زندگى دخالتى نمىدهد و اصولًا اين عرصه‌ها را مشمول كلّيّت حضور و نفوذ دين نمىشناسد ، و در واقع تقليدى است از آنچه غربيها در برابر ارباب كليسا داشتند . روشنفكران غربزده ، جامعيّت فقه و جامعيّت تعاليم و احكام اسلامى را زير سؤال برده و با تفسيرهاى غير صحيح از فقه ،\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nتلاش دارند تا آن را مربوط به اعصار گذشته و يا برخى از زواياى زندگى فردى قلمداد كنند . در اين راستا نظرات گوناگونى ارائه داده‌اند كه به برخى از آنها اشاره مىشود :\r\n1 . بعضى مىگويند : فقه ذاتاً به عرصهء سياست و مديريت كلان جامعهء بشرى ، كارى ندارد و اگر پيش پيش‌قراولان فكرى - دينى چنين كارى را در بعضى ادوار انجام داده‌اند ، خواستگاه دينى نداشته بلكه به سلايق شخصى آنان مربوط مىشود .\r\nهمچنين مىگويند :\r\nبر اساس اين ديدگاه جنگ و دفاع از خاك و خانواده « قتال فى سبيل اللَّه » محسوب مىشود و تأييدى بر فرمايش نبوى\r\n« حبّ الوطن من الإيمان » « 1 »\r\nاست ، در حالى كه جزء برنامه و وظيفهء پيامبر و هدف بعثت نبوده است .\r\n\r\nنقد و بررسى :\r\nدر مقابل شبهه فوق ، بايد پرسيد : آيا واقعاً آياتى نظير  « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ »  دلالت بر لزوم حضور « كتاب » و همچنين ميزان ( قوانين آسمانى ) ، در عرصه سياست و اجتماع ندارد ؟ و آيا جداً مىتوان گفت حضور و دخالت پيامبران به ويژه پيامبر اسلام صلى الله عليه و آله در مسائل مهم سياسى - اجتماعى ، بر اساس وحى الهى و دستور پروردگار متعال نبوده است ؟\r\nامام خمينى قدس سرّه مىگويد : « اگر كسى دين را از سياست جدا بداند ، خدا ، رسول و ائمّهء معصومين عليهم السلام را تكذيب كرده است » « 2 » و « اسلام دينى است كه با سياست آميخته است » . « 3 »\r\nدر يك كلمه بايد گفت : سكولارها ، اطلاع درستى دربارهء اسلام ندارند ؛ يا شايد اسلام را همچون مسيحيت كنونى پنداشته‌اند ، و گرنه ممكن نيست كسى از فقه اسلامى آگاه باشد و كمترين ترديدى دربارهء لزوم حكومت در اسلام به خود راه دهد . ( به بحث‌هاى مشروح گذشته درباره حضور فقه اسلامى در تمام صحنه‌هاى سياسى و اجتماعى رجوع شود )\r\n* * * 2 . گاه مىگويند : فقه ، مشتمل بر اصول و گزاره‌هايى مقدّس است ، در حالى كه سياست با خدعه و نيرنگ همراه است و بديهى است كه حكومت و سياست با قداست اسلام و روحانيّت منافات دارد .\r\nدر مقابل اين شبهه بايد گفت : از مجموعهء مباحث و فصول گذشته به روشنى اهتمام انبياى بزرگ و پيامبر اسلام صلى الله عليه و آله و امامان اهل بيت و فقهاى اسلام به تشكيل حكومت مبتنى بر وحى ، به دست مىآيد كه همان حكومت راستين ، و سياست اصيل\r\n\r\n\r\n","description":"","footnote":"\r\n( 1 ) . ر . ك : الصحيح من السيره ، ج 3 ، ص 333 . همچنين در بحار الأنوار ، ج 78 ، ص 45 ؛ ميزان الحكمه ، ج 4 ، ص 356 به نقل از امير مؤمنان مىخوانيم كه فرمود : « عُمّرت البلدان بحبّ الاوطان ؛ شهرها به خاطر علاقهء مردم به وطن و زادگاه خويش آباد شده‌اند » .\r\n( 2 ) . صحيفهء نور ، ج 20 ، ص 29 - 28 .\r\n( 3 ) . همان مدرك ، ج 9 ، ص 136 .\r\n","page_name":" 551 ","page_number":551},
  {"content":"\r\n\r\nبرخاسته از مبناى آسمانى مقدّس است . اين چنين حكومت و سياستى هرگز دستخوش فريبكارى و نيرنگ نمىگردد .\r\nاين تحليل نشان مىدهد كه « سياست » به معناى صحيح كلمه ، ربطى به سياست به معناى تحريف يافته و غير انسانى آن ندارد . بعضى از افراد به تحريف واژه « سياست » پرداخته‌اند تا بتوانند در باب نفى دين از سياست حرفى براى گفتن داشته باشند .\r\nدر حالى كه سياست ، معانى و كاربردهاى فراوانى دارد ؛ از جمله به قول امام خمينى قدس سرّه « سياست و راه بردن جامعه ، با موازين عقل و عدل و انصاف و صدها از اين قبيل چيزهايى است كه با مرور زمان در طول تاريخ بشر و زندگى اجتماعى كهنه نمىشود » . « 1 » چنان كه مىتوان گفت :\r\n« حكومت در منظر مجتهد واقعى ، فلسفهء عملى تمامى فقه در تمامى زواياى زندگى بشريت است .\r\nحكومت ، نشان دهنده جنبهء علمى فقه در برخورد با تمامى معضلات اجتماعى و سياسى و نظامى و فرهنگى است . فقه ، تئورى واقعى و كامل اداره انسان از گهواره تا گور است . هدف اساسى اين است كه ما چگونه مىخواهيم اصول محكم فقه را در عمل فرد و جامعه پياده كنيم و بتوانيم براى معضلات جواب داشته باشيم ؛ همهء ترس استكبار از اين مسأله است كه فقه و اجتهاد ، زمينهء علمى و عملى پيدا كند و قدرت برخورد در مسلمانان به وجود آورد ، و آنها را در فشار شديد قرار دهد » . « 2 »\r\nاين سخن در واقع يك مغالطه كودكانه است كه گاه بر زبان سياست‌مداران ستمگر نيز جارى شده و مىگويند : شما فقها مردان پاكى هستيد حيف است كه آلوده به سياست شويد كه بر محور اعمال و رفتار نادرست دور مىزند .\r\n* * * 3 . بعضى از آنها مىگويند : فقه داراى اصول ثابت و لا يتغيّر ؛ و سياست داراى حقيقتى سيال است ؛ پس فقه نمىتواند بُعد اجتماعى و سياسى زندگى بشر را فراگيرد .\r\nدر برابر شبههء فوق بايد گفت : فقه داراى احكامى منطبق بر نيازهاى فطرى انسان است و اصول ثابت و پايدار آن متناسب با نيازهاى ثابت انسان است و اين نيازها در گذر زمان ، جلوه‌هاى مختلفى دارند . لكن اصول آن همواره از خواستگاه ثابتى برخوردار است .\r\nساز و كار اجتهاد و استنباط احكام فقهى اسلامى بگونه‌اى است كه هر گونه تغييرى را با نگرش دينى و با متد ويژهء استنباطى خود مورد ارزيابى قرار داده ، احكام مورد نياز لازم را تشخيص و تعيين مىكند ؛ زيرا حقايق پايدار اسلامى و اصول و قواعد كلّى آن عهده‌دار پاسخ گويى به همهء موارد و مراتب متغير ، همگام با مقتضيات هر عصر و مكان است ، و رهبران اسلامى همواره پيروان خود را مجهز به نوعى پاسخ گويى به مسائل و احكام مورد نياز مىنمودند و مىگفتند :\r\n« علينا إلقاء الأصول و عليكم\r\n\r\n\r\n","description":"","footnote":"\r\n( 1 ) . وصيت نامهء امام خمينى ، بند ( ب ) .\r\n( 2 ) . صحيفهء امام ( نور ) ، ج 21 ، ص 289 .\r\n","page_name":" 552 ","page_number":552},
  {"content":"\r\n\r\nالتفريع\r\n؛ بيان و القاى اصول كلّى اسلام بر عهدهء ماست و تفريع و تطبيق آن بر مصاديق و موارد خاص به عهدهء شماست » . « 1 » ( ر . ك : « نقش زمان و مكان در استنباط » و « مسائل مستحدثه » در همين كتاب ) .\r\n* * * 4 . بعضى ديگر مىگويند : از حكومت دينى چه كارى ساخته است كه از غير آن ساخته نيست ؟ در برابر اين سخن بايد گفت : از حكومت غير دينى چه كارى ساخته است كه از حكومت دينى ساخته نيست ؟\r\nافزون بر اينكه تلقى از سياست و حكومت و چگونگى انقياد و فرمانبردارى از آن در ميان معتقدان به حكومت دينى با ديگران يكسان نيست .\r\nدر بحث گذشته امتيازات حكومت دينى را بر غير دينى به طور مشروح برشمرديم و روشن ساختيم كه حكومت دينى در جهات مختلف كارآيىهاى فراوانى دارد كه در حكومت غير دينى نيست .\r\n\r\nخلاصه و جمع‌بندى :\r\nاز مباحث اين مجموعه به دست مىآيد كه :\r\n1 . دين اسلام ، دين فردى و خصوصى نيست ، بلكه دينى است جامع كه فقه و تعاليم فقهى آن همهء ابعاد زندگى اجتماعى ، از جمله مسأله حكومت را نيز شامل مىشود .\r\n2 . مؤلفه‌هاى فراوانى در اسلام به چشم مىخورد كه در راستاى اثبات اين معناست ؛ به گونه‌اى كه اسلام و احكام فقهى آن همهء عرصه‌هاى سياسى اجتماعى بشرى را مدّ نظر دارد .\r\n3 . مخالفان اسلام به ويژه آنان كه دين را از سياست جدا مىپندارند ، درك صحيحى از اسلام و سياست ندارند .\r\n4 . مخالفان مكتب اسلام ، برخى اسلام را در مقايسهء با اديان ديگر از جمله مسيحيت كنونى مورد ارزيابى قرار مىدهند و بعضى نيز به طور كلّى اطلاع قابل ملاحظه‌اى از اسلام ندارند . بنابراين ، نمىتوان بر تحليل‌هاى آنان تكيه كرد .\r\n5 . اسلام اهميّت زيادى براى صالح بودن زمامداران قائل است تا آنجا كه نقش آنها را در زندگى سياسى و اجتماعى برتر از نقش صلاحيت مردم مىداند چرا كه حاكم صالح براى صلاح امّت برنامه‌ريزى مىكند .\r\nخداوند مىفرمايد : هر گروهى از مسلمانان كه به حاكميّت پيشواى ظالمى كه مشروعيّت الهى ندارد ، تن در دهد آنها را كيفر خواهم داد ، هر چند اعمال آن گروه ( ظاهراً ) نيكو و پاك باشد و هر گروهى از مسلمانان كه پيشواى عادلى را كه مشروعيّت الهى دارد برگزيند ، مورد عفو قرار مىدهم ، هر چند آن گروه ( ظاهراً ) ستمگر و بدكار باشد » . « 2 »\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 41 .\r\n( 2 ) . كافى ، ج 1 ، ص 276 .\r\n","page_name":" 553 ","page_number":553},
  {"content":"\r\n\r\n\r\nديدگاه ماكسيم رودنسون « 1 » :\r\nدر اينجا توجّه خوانندگان عزيز را به ديدگاه يكى از انديشمندان معاصر دربارهء هويت و حقيقت اسلام جلب مىكنيم ، ديدگاه كسى كه جهان معاصر روى او انگشت قبول نهاده و حتّى سياستمداران استكبارى جهان نيز در ارزيابىهاى خود به ديدگاه او توجّه دارند و او كسى جز « ماكسيم رودنسون » نيست كه براى جهان امروز نامى آشناست .\r\nپيش از نقل ديدگاه وى ، اين پرسش را مطرح مىكنيم كه همهء اديان موجود جهان ، مانند بودا و كنفوسيوس ، داعيهء معنويت و اخلاق و پاكى انسان را دارند ، به ويژه اديان آسمانى مانند مسيحيت و يهود و زردشت كه همگى پرچم دعوت به سوى خدا و خداپرستى و عدالت و تقوا را به دوش مىكشند . و دقيقاً همهء اين شعارها و مفاهيم با اهداف دنيوى و سلطه طلبى زمامداران و دولتهاى استعمارگر غربى در تضاد است . امّا چرا دولتهاى استعمارگر غربى كمتر به مبارزه با دين و اعتقاد مسيحيت ، يهود ، زردشت ، بودا و مانند آنها برخاستند و همهء دشمنىهاى آنها در هزار سال اخير متوجّه دين اسلام شده است ؟ !\r\nپاسخ اين مطلب را مىتوان از سخنان اين مستشرق معاصر ، دريافت .\r\n« ماكسيم رودنسون » مستشرق فرانسوى در كتاب خويش « اسلام ، يك سياست و عقيده » - كه در واقع آن را بر ضد اسلام نگاشته - به مقايسهء دين اسلام با ديگر اديان پرداخته و توجّه و حساسيّت غرب را به اسلام به جهت وجود دو ويژگى مهم در اين دين مىداند :\r\n1 . دين اسلام دينى جهانى است و اختصاص به قوم و نژاد خاصّى ندارد ؛ پيروان اين دين گويا از آغازين لحظات ايمانشان معتقدند كه بايد در جهت عرضهء اسلام و گسترش آن در جهان تلاش كنند ، چنان كه خود پيامبر اسلام در آغاز ، سپس پيروان وى همان وظيفه را انجام دادند و سر از چين و هند درآوردند . بر خلاف بسيارى از اديان و آيينها كه رنگ قومى و جغرافيايى داشته و پيروان آن درصدد جهان شمول شدن دينشان نيستند .\r\n2 . جوهرهء دين مسيحيت ارتباط انسان با خدا براى « نجات » است ، و پيامى جز معنويّت و ارتباط با خدا ندارد . بنيانگذار مسيحيت هرگز درصدد تأسيس يك حكومت دينى مسيحى نبوده ، بلكه احترام به حاكميّت‌هاى موجود را نيز توصيه كرده است ، نهايت انتظارى را كه مسيحيت بعنوان يك دين در موضوع سياست دارد همكارى دولتها با پدران روحانى در تأسيس و ادارهء كليساها و آزادى تبليغ و ارشاد مردم در كليساهاست .\r\nامّا اسلام حقيقتاً يك طرح جامع و برنامه زندگى اجتماعى را به پيروانش عرضه كرده است ، و آنها را موظّف نموده تا به تحقّق بخشيدن همهء آن برنامه‌ها در جامعه ، بلكه كرهء زمين بپردازند . گويا مسلمانان از نظر دينى متعهدند كه الگوى حكومتى مدينه را در\r\n\r\n\r\n","description":"","footnote":"\r\n( 1 ) .  Maxime Rodinson  .\r\n","page_name":" 554 ","page_number":554},
  {"content":"\r\n\r\nسرتاسر جهان اجرا كنند .\r\nاز آنجا كه اجراى آن برنامهء كامل زندگى ، جز با تشكيل حكومت دينى ميسر نيست ، از نخستين اقدامات آن تشكيل حكومت است ، چنان كه مسلمانان هم در صدر اسلام و هم بعدها به تأسيس امپراطورى پرداختند .\r\nامّا غرب شديداً مايل است تا همهء اديان ، نقشى مانند نقش مسيحيّت كنونى داشته باشند ، چنان كه بودائيان نيز همين نقش را دارند ( ولى اين امر ممكن نيست زيرا ) مسلمانان معتقدند كه خداوند « عادل » به چيزى كمتر از « اجراى عدالت در همهء كرهء زمين » راضى نمىشود . « 1 »\r\nسپس وى تصريح مىكند كه اين شناخت جديد از اسلام ، بر اثر دگرگونيهاى اخير و نهضت اسلامى به ويژه انقلاب اسلامى ايران براى ما غربيان حاصل شد و ديدگاه سابق غربيان را نسبت به اسلام تغيير داد . « 2 »\r\nماكسيم رودنسون پس از ذكر اين دو ويژگى اسلام ، متوجّه مىشود كه عملًا اقدام به بيان دو برترى از برتريهاى دين اسلام بر ديگر اديان كرده و ناخواسته موجب تبليغ اسلام شده است ، لذا اين چنين به تخريب اسلام مىپردازد :\r\n« البتّه پيامبر اسلام ( محمّد ) نابغه بزرگى بود كه دريافت شرايط عمومى اجتماعى و سياسى جزيرة العرب كه فاقد حكومت و محكوم نظام قبيله‌اى بود ، نيازمند تشكيل حكومت است ، بر خلاف كشورهاى ايران و رم كه داراى حكومت بودند . بنابراين ، شرايط خاص آن زمان عربستان اقتضاى اين خصيصه را داشت ، افزون بر اينكه مسلمانان در طول لشكركشىها و فتوحات سرزمينهاى ديگر ، تمدّنهاى آن سرزمينها را اقتباس كرده و به فرهنگ اسلام افزودند ! » . « 3 »\r\nمتأسّفانه خودبرتربينى و تعصبهايى كه غالباً دامنگير غربيها ، حتى دانشمندان آنهاست ، به آنها اجازه نداده است دربارهء آنچه به عنوان « اصل » در مورد اسلام پذيرفته شده ، پافشارى كنند كه طبيعت اعتقاد اسلامى بر تشكيل حكومت عادلانه براى همه مردم جهان است . بر همين اساس اين مستشرق - همان گونه كه ملاحظه شد - در پايان بحث با تحليل سستى از آن طفره رفته است .\r\n* * * \r\nمنابع و مآخذ\r\n1 . قرآن كريم .\r\n2 . نهج البلاغه ، ( با تحقيق دكتر صبحى صالح ) .\r\n3 . آشنايى با اديان بزرگ ، حسين توفيقى ، مؤسّسهء آموزشى امام خمينى ( ره ) ، قم .\r\n4 . اسد الغابة ، ابن اثير ، دار احياء التراث العربى ، بيروت .\r\n5 . الاحكام السلطانيّه ، ماوردى .\r\n6 . الاسلام سياسة و عقيدة ، ماكسيم رودنسون ، دار المطبعه ، بيروت 1996 م .\r\n\r\n\r\n","description":"","footnote":"\r\n( 1 ) . الاسلام ، سياسة و عقيده ، ماكسيم رودنسون ، ص 35 - 31 .\r\n( 2 ) . همان مدرك .\r\n( 3 ) . همان مدرك .\r\n","page_name":" 555 ","page_number":555},
  {"content":"\r\n\r\n7 . الإصابة فى تمييز الصحابة ، ابن حجر عسقلانى ، مطبعة السعادة ، مصر .\r\n8 . اصول الفقه ، محمّد رضا المظفر ، دار التعاون للمطبوعات ، بيروت ، 1403 ق .\r\n9 . أضواء على السنّة المحمّديه ، محمود ابو ريه مصرى ، دار الكتاب الاسلامى ، قم ، 1980 م .\r\n10 . بحار الأنوار ، علّامه محمّد باقر مجلسى ، مؤسّسة الوفاء ، بيروت ، چاپ دوم ، 1403 ق .\r\n11 . تاج العروس ، زبيدى محمّد مرتضى ، المطبعة الخيريه ، مصر .\r\n12 . تاريخ ابن عساكر ، دار الفكر ، بيروت ، 1415 ق .\r\n13 . تاريخ طبرى ، محمّد بن جرير طبرى ، مؤسّسة الاعلمى ، بيروت ، 1409 ق .\r\n14 . تذكرة الفقهاء ، حسن بن يوسف ( علّامهء حلّى ) ، مؤسّسهء آل البيت عليهم السلام ، قم .\r\n15 . التراتيب الاداريه ، ابن ادريس كتانى .\r\n16 . تفسير التبيان ، محمّد بن الحسن ( شيخ طوسى ) ، مكتبة الامين ، نجف اشرف .\r\n17 . تفسير كشاف ، زمخشرى ، دار الكتاب العربى ، بيروت .\r\n18 . تفسير نور الثقلين ، عبد على بن جمعه حويزى ، مؤسّسهء اسماعيليان ، قم ، چاپ چهارم ، 1412 ق .\r\n19 . تهذيب الاحكام ، محمّد بن الحسن ( شيخ طوسى ) ، دار الكتب الاسلاميه ، تهران .\r\n20 . پيام قرآن ، آية اللَّه مكارم شيرازى و همكاران ، مدرسة الامام امير المؤمنين ، چاپ اوّل ، 1367 ش .\r\n21 . جوامع الجامع ، أبو على الفضل بن الحسن طبرسى ، دار الاضواء ، بيروت ، 1412 ق .\r\n22 . جواهر الكلام ، محمّد حسن نجفى ، دار الكتب الاسلاميه ، نجف اشرف ، 1378 ق .\r\n23 . الدرّ المنثور ، جلال الدين سيوطى ، دار المعرفة ، بيروت ، چاپ اوّل ، 1365 ق .\r\n24 . دروس فى علم الاصول ، شهيد سيّد محمّد باقر صدر .\r\n25 . سفينة البحار ، شيخ عباس قمى ، انتشارات كتابخانهء سنائى .\r\n26 . سنن ابو داود ، ابى داوود سليمان بن الاشعث السجستانى .\r\n27 . شرح الازهار ، امام محمّد المرتضى ، غمضان ، صنعاء ، 1400 ق .\r\n28 . شرح نهج البلاغهء ابن ابى الحديد ، دار الكتب العلميّه ، قم ، چاپ اوّل ، 1378 ق .\r\n29 . صحيفهء سجاديّه ، امام زين العابدين عليه السلام .\r\n30 . صحيفهء امام ( نور ) ، مؤسّسهء تنظيم و نشر آثار امام خمينى ، چاپخانه وزارت فرهنگ و ارشاد اسلامى ، تهران ، 1379 ش .\r\n31 . الصحيح من السيرة ، سيّد جعفر مرتضى ، دار الهادى ، بيروت ، چاپ چهارم ، 1415 ق .\r\n32 . عاشورا ؛ ريشه‌ها ، انگيزه‌ها ، رويدادها ، پيامدها ، سعيد داوودى - مهدى رستم‌نژاد ، زير نظر آية اللَّه مكارم شيرازى ، مدرسة الامام على بن ابى طالب ، قم ، چاپ اوّل ، 1384 .\r\n33 . عيون الحكم و المواعظ ، على بن محمّد ليث واسطى .\r\n34 . الغدير ، شيخ عبد الحسين امينى ، دار الكتب الاسلاميّه ، تهران ، 1366 ش .\r\n35 . الفتوحات المكّيّه ، محيى الدّين عربى ، دار صادر ، بيروت .\r\n36 . فتوح ابن اعثم ، دار الندوة الجديده ، بيروت ، چاپ اوّل .\r\n37 . الفقه الاسلامى و ادلّته ، دكتر وهبه الزحيلى ، دار الفكر ، دمشق ، چاپ چهارم ، 1418 ق .\r\n38 . الكافى ، أبو جعفر محمّد بن يعقوب كلينى رازى ، دار صعب - دار التعارف ، بيروت ، چاپ چهارم ، 1401 ق .\r\n39 . الكامل فى التاريخ ، ابن الاثير ، دار صادر ، بيروت ، 1402 ق .\r\n40 . كتاب مقدّس .\r\n41 . كتاب الامّ ، امام شافعى ، دار الفكر ، بيروت ، چاپ دوم ، 1403 ق .\r\n42 . كنز العمّال ، متقى هندى ، دار الرساله ، بيروت ، 1405 ق .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n43 . لسان العرب ، ابن منظور افريقى ، دار الفكر ، بيروت .\r\n44 . المحلّى ، ابن حزم اندلسى ، تحقيق احمد محمّد شاكر ، دار الفكر ، بيروت .\r\n45 . مجمع البحرين ، فخر الدين طريحى ، دار احياء التراث العربى ، بيروت ، 1403 ق .\r\n46 . المجموع فى شرح المهذّب ، محيى الدين نووى ، دار الفكر للطباعة و النشر ، بيروت .\r\n47 . المراجعات ، سيّد عبد الحسين شرف الدين عاملى ، مؤسّسة الاعلمى ، بيروت .\r\n48 . مستدرك الوسائل ، ميرزا حسين نورى طبرسى ، مؤسّسهء آل البيت عليهم السلام ، قم ، 1407 ق .\r\n49 . المستدرك على الصحيحين ، محمّد بن عبد اللَّه ( حاكم نيشابورى ) .\r\n50 . مسند احمد ، احمد بن حنبل ، دار احياء التراث العربى ، بيروت .\r\n51 . المعجم الكبير ، الطبرانى .\r\n52 . المنجد ، لويس معلوف ، المطبعة الكاتوليكيه ، بيروت ، 1966 م .\r\n53 . مقدّمهء ابن خلدون ، دار احياء التراث العربى ، بيروت ، چاپ چهارم .\r\n54 . المقنعه ، محمّد بن النعمان ( شيخ مفيد ) جامعهء مدرّسين ، قم ، 1417 ق .\r\n55 . مكاتيب الرسول ، آية اللَّه احمدى ميانجى ، دار صعب ، بيروت .\r\n56 . ميزان الحكمه ، محمّدى رىشهرى ، دار الحديث ، قم ، چاپ اوّل .\r\n57 . الميزان فى تفسير القرآن ، علّامه سيّد محمّد حسين طباطبايى ، مؤسّسه نشر اسلامى ( وابسته به جامعهء مدرسين حوزهء علميّهء قم ) ، چاپ اوّل .\r\n58 . النص و الاجتهاد ، سيّد عبد الحسين شرف الدين عاملى ، مطبعة سيد الشهدا ، قم .\r\n59 . النهاية ، شيخ طوسى ، دار الكتاب العربى ، بيروت ، 1400 ق .\r\n60 . النهاية فى غريب الحديث و الاثر ، ابن الاثير ، المكتبة الاسلاميّه ، چاپ اوّل ، 1383 ق .\r\n61 . نيل الأوطار ، محمّد بن على بن محمّد شوكانى ، دار الجيل ، بيروت .\r\n62 . وسائل الشيعة ، محمّد بن حسن حرّ عاملى ، دار احياء التراث العربى ، بيروت ، چاپ چهارم ، 1391 ق .\r\n\r\n","description":"","footnote":"","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n\r\n\r\n18 - احكام امضايى و تأسيسى و عرفى شدن احكام\r\nنحوهء امضاى شارع\r\nاحكام امضايى و عرفى شدن احكام\r\nادّعاى بىنيازى از احكام شرعى !\r\n\r\n","description":"","footnote":"","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n\r\nاحكام امضايى و تأسيسى و عرفى شدن احكام\r\n\r\nپيشگفتار :\r\nدر مورد احكام امضايى و تأسيسى بحث روشن و منقّحى در كتب فقهى و اصولى ديده نمىشود . فقط همين اندازه هست كه در بعضى از موارد مىگويند فلان موضوع مطابق بناى عقلاست و « أمضاه الشّارع ؛ شارع مقدّس آن را امضا كرده است » . اين تعبير هم در كتب اصولى در باب حجيّت خبر واحد و حجيّت ظواهر الفاظ و مانند آن و هم در كتب فقهى ، به ويژه در باب معاملات ديده مىشود .\r\nآنچه از مجموع اين گونه كلمات به دست مىآيد اين است كه احكام شرع تقسيمات گوناگونى دارند ؛ يكى از تقسيمات آن تقسيم به احكام تأسيسى و امضايى است .\r\nاحكام تأسيسى احكامى است كه مسبوق به سابقه‌اى نيست و از سوى شارع مقدّس اسلام تأسيس شده است ؛ مانند غالب احكام عبادات و بسيارى از احكام مربوط به حلال و حرام . مثلًا در شرع اسلام انواعى از گوشتها تحريم شده و انواعى حلال معرفى شده است و همچنين دربارهء مشروبات و امثال آن كه مسبوق به سابقه‌اى نبوده است .\r\nالبتّه نبايد فراموش كرد احكامى كه در شرايع سابق بوده و اسلام آن را با تغييراتى پذيرفته است ، همچون نماز و روزه و بعضى عبادات ديگر ، آنها نيز جزء احكام تأسيسى محسوب مىشوند . در مقابل احكام امضايى كه احكامى است كه در ميان عقلا و اهل عرف وجود داشته و آنجا كه موافق مصالحى بوده است اسلام و ساير اديان آسمانى آن را پذيرفته‌اند ؛ مانند خريدوفروش ، اجاره ، هبه ، وصيت ، صلح و حتّى نكاح و طلاق .\r\nبعضى نكاح و طلاق را به جهت تغييرات فراوانى كه از سوى شريعت اسلام در آن صورت گرفته ، شبيه عبادات ، بلكه جزء آن شمرده‌اند ؛ « 1 » ولى به يقين جزء عبادات نيست و اصل و اساس آن جزء امور\r\n\r\n\r\n","description":"","footnote":"\r\n( 1 ) . جواهر الفقه ( قاضى ابن براج ) ، ص 42 ؛ تذكرة الفقهاء ، ج 2 ، ص 565 ؛ جامع المقاصد ، ج 13 ، ص 183 ؛ مسالك شهيد ثانى ، ج 8 ، ص 91 .\r\n","page_name":" 561 ","page_number":561},
  {"content":"\r\n\r\nعقلائيّه‌اى است كه اسلام آن را پذيرفته است ، هر چند قيود و شرايط زيادى بر آن افزوده . و در آنجا كه اسلام آن را فاقد مصلحت مىدانسته ، نفى و ردع كرده است ؛ مانند مسألهء رباخوارى كه از قديم الايام تا به امروز در ميان بسيارى از عقلاى اهل عرف جارى و سارى بوده و اسلام شديداً آن را نفى كرده است .\r\nاين نكته نيز قابل توجّه است كه احكام امضايى گاه در مورد حكم عقل است و گاه دربارهء قراردادهاى عقلايى كه اين دو با هم بسيار متفاوت است .\r\nمثلًا قبح ظلم و حسن عدالت از مستقلّات عقليه است ؛ نه امرى قراردادى عقلايى و شارع مقدّس ظلم را تحريم و عدل را واجب كرده و به اين ترتيب حكم عقل را امضا نموده است و قاعدهء « كلّما حَكَم به العقل حَكَم به الشرع » ناظر به اين گونه موارد است ؛ ولى مسائلى وجود دارد كه در دايرهء حكم عقل نمىگنجد ، بلكه قراردادهايى است كه عقلا در ميان خودشان براى حفظ نظام زندگى اجتماعى يا خانوادگى جعل كرده‌اند اين قراردادها سراسر معاملات بالمعنى الأعم ( اعمّ از خريدوفروش و اجاره و وصيت و . . . ) را شامل مىشود . اسلام بسيارى از آنها را كه داراى مصلحت براى فرد و جامعه بوده ، امضا كرده است ، بنابراين در واقع ما دو نوع حكم امضايى داريم ؛ امضاى حكم عقل و امضاى حكم عقلا يا قراردادهاى آنها . حتّى در مسألهء حجيّت بسيارى از امور مانند : خبر واحد ، ظواهر الفاظ و شهود باب قضاوت و امثال آن از همين قسم است ، امّا بايد توجّه داشت كه اصطلاح احكام امضايى بيشتر در مورد احكام عقلاييه به كار مىرود نه حكم عقل .\r\nذكر اين نكته نيز لازم است كه در احكام امضايى ، شارع مقدّس با امضا كردن حكم عقلا ، در واقع انشاى حكمى بر طبق حكم آنها كرده ، نه اينكه اساساً انشاى حكمى در كار نباشد ، چنان كه ظاهر تعبير بعضى از بزرگان است . « 1 » درست شبيه امضاى بيع در باب عقد فضولى و مانند آن كه نوعى انشاى ضمنى است .\r\n\r\nنحوهء امضاى شارع :\r\nاز بحث گذشته روشن شد كه « احكام تأسيسى » احكامى است كه شارع مقدّس آن را دربارهء موضوع معيّنى ابداع كرده و « احكام امضايى » مقرّرات يا آداب و رسوم و قراردادهايى است كه در جامعه وجود داشته و شارع همان را بىكم‌وكاست يا غالباً با افزودن شرايطى آن را امضا نموده است .\r\nاكنون سخن در اين است كه امضاى شارع چگونه صورت مىگيرد ؟ بسيارى از فقها و اصوليون معاصر « 2 » تصريح مىكنند كه امضاى شارع دو گونه است :\r\n\r\n\r\n","description":"","footnote":"\r\n( 1 ) . أنوار الهداية ( امام خمينى ) ، ص 204 .\r\n( 2 ) . اصطلاحات الاصول ، ص 70 ؛ منتقى الاصول ، ج 7 ، ص 27 - 24 . در حواشى آية اللَّه مشكينى بر كفايه ، ج 3 ، ص 336 و أجود التقريرات ، ج 2 ، ص 383 و خيارات ، ج 2 ، ص 66 نيز به اين موضوع اشاراتى وجود دارد .\r\n","page_name":" 562 ","page_number":562},
  {"content":"\r\n\r\n1 . شارع صريحاً آن را مىپذيرد مثلًا در مورد بيع مىگويد :  « أَحَلَّ اللَّهُ الْبَيْعَ »  و يا دربارهء كل قراردادها و عقود مىفرمايد :   « يا أَيُّهَا الَّذِينَ آمَنُوا أَوْفُوا بِالْعُقُودِ »   .\r\n2 . با سكوت خود آن را مىپذيرد ؛ به اين معنا كه يك نوع قرارداد اجتماعى يا سنتى در ميان مردم و در محيط زندگى امامان معصوم رايج بوده و آنان نهى نكرده‌اند ، به طورى كه از اين سكوت رضايت و امضاى آن عمل ، فهميده مىشود . مثلًا معمول در ميان مردم اين بوده كه اموات خود را به خاك مىسپردند و بعد از آن مراسم سوگوارى يا بزرگداشت براى آنها مىگرفتند و فرضاً پيامبر صلى الله عليه و آله يا امام معصوم عليه السلام هيچ سخنى دربارهء آن نفرمودند و به اصطلاح نهى و ردع ننمودند . اين عدم ردع دليل بر امضاست و بسيارى از احكام امضاييه به همين شكل تحقّق يافته است .\r\nهمچنين در مورد اصول و قواعدى مانند حجيّت خبر واحد و مسألهء تقليد و تبعيّت افراد ناآگاه دربارهء مسائل فقهى از مجتهدان و آگاهان كه اساس و پايهء آن را عقلاى اهل عرف گذاشته‌اند و شارع مقدّس گاه با سكوت و عدم ردع و گاه با تصريح آن را امضا نموده است .\r\nاز اين بحث نتيجهء مهمّى گرفته مىشود و آن اينكه معناى احكام امضايى ، عرفى شدن احكام اسلام نيست كه هرچه در ميان عقلاى اهل عرف رايج شود از نظر اسلام مورد قبول باشد ، بلكه همهء آنها به يكى از دو طريق فوق بايد به امضاى شارع مقدّس برسد .\r\n\r\nاحكام امضايى و عرفى شدن احكام\r\nاز آنچه گذشت ، به روشنى ثابت شد كه تقسيم احكام به تأسيسى و امضايى به معناى عرفى شدن احكام نيست ، آن گونه كه بعضى پنداشته‌اند و تصوّر كرده‌اند در غير دايرهء عبادات بايد به سراغ احكام عرفى در هر عصر و زمان برويم و مثلًا آنچه را به عنوان حقوق بشر و احكام مجامع بين المللى يا احكام مصوب مجالس قانون‌گذارى به رسميّت شناخته مىشود ، پذيرا شويم .\r\nراهى را كه آنها پيموده‌اند به شرح زير است :\r\n1 . تحوّل زندگى بشر ، گسترش ارتباطات و در يك جمله « مدرنيته » موضوعات جديدى را پيش پاى بشر قرار داده است .\r\n2 . از سوى ديگر ما معتقديم كه اسلام خاتم اديان است و تكاليف و وظايف بشر را براى همهء زمانها آورده است .\r\n3 . از سوى سوم ما مىبينيم براى همهء موضوعات حكم صريحى در كتاب و سنّت نيست ، بنابراين بايد راه حلى براى گشودن اين بن بست پيدا كنيم ، لذا پيشنهاد مىشود مقرّرات اسلامى به دو بخش تقسيم گردد :\r\nالف ) بخش مناسك و عبادات كه ثابت و غير قابل تغيير است و عقل ما همهء مصالح آنها را درك نمىكند ؛ اين بخش را مىبايست بر اساس وحى عمل كرد .\r\nب ) بخش امور اجتماعى كه قوانين و مقرّرات مربوط به آنها هميشه در حال تغيير است و\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nمىبايست همواره اجرا و عدم اجراى آنها با محاسبهء سود و زيان صورت گيرد . اين بخش در حيطهء كار عقلا است كه پيوسته با مشورت ، مقرّرات مربوط به آنها را تصويب كنند . در اين ميان چون دولتهاى مردمى مىتوانند نيروهاى مختلف را جمع و وادار به بررسى كنند ، عاقل‌ترين عقلا محسوب مىشوند و تصويب مقرّرات حاكم بر جامعه بر عهدهء آنهاست ، زيرا امور شهروندان را بر مبناى مصالح و منافع ملّى و مردمى رتق و فتق مىكنند . به اين ترتيب دولت منشأ اعتباريات حقوقى مىشود .\r\nطرح كنندگان اين ديدگاه هنگام سخن در مورد عرفى شدن احكام ، بر اين عقيده‌اند كه مكانيسم‌هاى درون دينى مىتواند روند عرفى شدن را تسريع كند ؛ از جملهء آن مكانيسم‌ها تقسيم احكام به تأسيسى و امضايى است ؛ به اين معنا كه اسلام بر بسيارى از احكام عرفى دوران جاهليّت صحّه گذاشته و آنها را امضا كرده است و تنها در « فقه العبادة » به تأسيس احكام جديد دست يازيده است و اگر پيامبر اسلام در زمان ما ظهور مىكرد بر بسيارى از احكام عرفى موجود صحّه مىگذاشت ، زيرا قوانين عرفى عصر ما ، به يقين از « فقه الجاهلية » پيشرفته‌تر و انسانىتر است .\r\nبعضى از اين گروه عقيده دارند كه اين مشكل در مورد مذهب اهل سنّت وجود ندارد ، زيرا آنها از قياس و استحسان و مصالح مرسله و . . . استفاده مىكنند و حكم را استنباط مىنمايند . « 1 »\r\n\r\nنقد و بررسى :\r\nارائه اين گونه راه حلها از يك سو به جهت عدم آگاهى كافى از مبانى فقهى و از سوى ديگر متأثر شدن از افكار غربيها و علاقه‌مندان به تمدّن غرب است ؛ حال آنكه راه حل مشكل مسائل مستحدثه و مانند آن در اسلام پيش‌بينى شده است . در توضيح اين معنا چند نكته گفته مىشود :\r\n1 . احكام و مقرّرات موضوعات جديد ، بدون نياز به قياس و استحسان و مانند آن ، از عمومات و اطلاقات ادلّه ، قابل استنباط است . پيامبر خدا در خطبهء حجة الوداع فرمودند :\r\n« ليس من عملٍ يقرّب إلى الجنّة إلّا قد امرتكم به و لا عمل يقرّب إلى النّار إلّا قد نهيتكم عنه\r\n؛ هيچ عملى نيست كه شما را به بهشت و سعادت نزديك كند مگر اينكه من به آن امر كردم و هيچ عملى نيست كه شما را به آتش دوزخ نزديك كند مگر اينكه شما را از آن نهى كردم » . « 2 »\r\nبه يقين منظور اين نيست كه اوامر و نواهى آن حضرت به صورت جزئى در همهء مسائل مورد نياز انسان آمده باشد ، بلكه بسيارى از آنها در عمومات و اطلاقات كتاب و سنّت وجود دارد ، همان گونه كه امام صادق عليه السلام مىفرمايد :\r\n« إنّما علينا أن نلقى إليكم الأصول و عليكم أن تفرّعوا\r\n؛ بر ماست كه اصول احكام را بر شما القا كنيم و بر شماست كه فروع را از\r\n\r\n\r\n","description":"","footnote":"\r\n( 1 ) . آنچه در بالا آمد برگرفته از اظهار نظرهاى جمعى از روشنفكران جديد است و در كتاب « شاهد بازارى » ، ص 80 به آن اشاره شده است .\r\n( 2 ) . مستدرك حاكم ، ج 2 ، ص 4 ؛ كنز العمّال ، ج 4 ، ص 24 .\r\n","page_name":" 564 ","page_number":564},
  {"content":"\r\n\r\nآن استنباط نماييد » . « 1 »\r\nامام على بن موسى الرضا عليه السلام نيز مىفرمايد :\r\n« علينا إلقاء الأُصول و عليكم التفريع »\r\n. « 2 »\r\nدر حديث ديگرى از امام باقر عليه السلام آمده است :\r\n« إنّ اللَّه تبارك و تعالى لم يدع شيئاً يحتاج اليه الأُمّة إلّا أنزله في كتابه و بيّنه لرسوله و جعل لكلّ شىء حدّاً و جعل عليه دليلًا يدلّ عليه\r\n؛ خداوند متعال هيچ چيزى را كه امّت اسلامى به آن نيازمند است فرو نگذاشته مگر اينكه آن را در قرآن مجيد نازل كرده و براى رسولش تبيين نموده است و براى هر امرى حكمى قرار داده و براى آن دليلى ذكر كرده كه دلالت بر آن دارد » . « 3 »\r\nگفتنى است كه اين نكته را امامان اهل بيت عليهم السلام زمانى بيان كردند كه اسلام بسيار گسترش يافته و مسائل مستحدثهء فراوانى ، ظاهر شده بود و بعضى در همان زمان به قياس و استحسان و مانند آن روى آورده بودند .\r\nاين نكته نيز قابل توجّه است كه در بحث مسائل مستحدثه در همين كتاب ، طرق استنباط احكام مربوط به مسائل جديد كاملًا تبيين شده است .\r\n2 . اين راه منتهى به انكار بخش عمدهء احكام اسلامى و بسيارى از ضروريات دين مىشود و چيزى براى اسلام جز محدودهء عبادات باقى نمىماند و اين خلاف اجماع و ضرورت اسلام است و هيچ يك از علماى اسلام ( از شيعه و اهل سنّت ) با آن موافق نيست .\r\n3 . مفهوم اين سخن آن است كه ارسال رسل و انزال كتب و زحمات سلسلهء انبيا و اوليا تنها براى اين بوده است كه عباداتى را به مردم بياموزند و در بقيهء امور با عقل و فكر خود ، هرچه مصلحت ديدند برگزينند با اينكه مىدانيم فكر انسان هر قدر پيش رفته باشد هميشه به مصالح واقعى راه نمىيابد و در بسيارى از اوقات خطا مىكند ؛ دليل آن دگرگونى سريع قوانين بشرى و تضادّ قوانين در جوامع مختلف با يكديگر است . به يقين خداوندى كه انسان را براى سعادت آفريده ، بايد دست او را در شئون مختلف زندگى بگيرد و به راه راست هدايت كند .\r\n4 . اين طرز تفكّر نشان مىدهد كه معناى احكام امضايى اسلام به طور صحيح فهميده نشده است ، همان گونه كه گفتيم احكام امضايى به اين معنا نيست كه اسلام همهء احكام عرفى را در غير عبادات پذيرفته ، بلكه به اين صورت است كه هرگاه حكمى در ميان عرف عقلا باشد و اسلام آن را مطابق مصالح انسانها ببيند و آن را صريحاً امضا كند يا با سكوت خود بر آن صحه بگذارد ، حكم اسلامى امضايى خواهد بود .\r\nبه بيان ديگر : اشكال اين مطلب آن است كه هيچ شاهدى وجود ندارد كه شارع ، بناى عقلا را به كلّى امضا كرده باشد ، بلكه آنچه ثابت و مسلم است اين\r\n\r\n\r\n","description":"","footnote":"\r\n( 1 ) . وسائل الشيعة ، ج 18 ، ص 41 ، ح 52 ( باب عدم جواز القضاء و الحكم بالرأى ) .\r\n( 2 ) . همان مدرك .\r\n( 3 ) . كافى ، ج 1 ، ص 59 ، ح 2 .\r\n","page_name":" 565 ","page_number":565},
  {"content":"\r\n\r\nاست كه بعضى از بناءات عقلا از جانب شارع طرد و ردع شده و بعضى از آنها امضا شده است . پس بايد تك تك بناءات فعلى عقلا را مورد بررسى قرار داد تا روشن شود كه آيا چنين بنايى معاصر معصوم بوده است يا نه ؟ اگر ثابت شود كه بنايى خاص با همين قالب فعلى يا جوهرهء آن در عصر معصوم بوده و با عدم ردع و سكوت معصوم مورد امضا واقع شده ، حجت است و گرنه نمىتوان حجيّت آن را از طريق امضا ثابت كرد .\r\nبه سخن ديگر : بناى عقلا از حجّت‌هاى قطعى شرعى محسوب نمىشود و علّت تامّه براى حجيّت ندارد تا بدون نياز به امضاى شارع ، معتبر تلقى شود ، بنابراين تنها در صورتى مىتوان اعتبار آن را پذيرفت كه مورد امضا يا عدم انكار شرع قرار گرفته باشد . زيرا واضح است كه صرف استقرار عقلا بر روش معين ، نشان دهندهء مقبوليّت آن نزد شارع مقدّس نيست . در نتيجه هر يك از بناءات عقلائيه فقط در صورتى اعتبار شرعى خواهد داشت كه در مرئى و منظر شارع بوده و از سوى او مورد انكار قرار نگرفته باشد . « 1 »\r\nالبتّه قابل توجّه است كه بسيارى از برنامه‌هاى فعلى عقلا كه قالب ظاهرى آن جديد است جوهره و مغز آن در قالب شكلهاى ديگرى از بناى عقلا در زمان معصومان وجود داشته و در واقع آنچه مورد امضا واقع شده ، آن روح و جوهره است و شكل و قالب فعلى چون مصداقى از آن محسوب مىشود امضايى به حساب مىآيد .\r\n5 . اينكه بعضى تصوّر كرده‌اند اهل سنّت با اين عقيده موافقند كه بناى عقلا را در هر زمان دربارهء قوانين و مقرّرات مىتوان پذيرفت و استفاده از قياس و استحسان و مصالح مرسله شاهد اين معناست ؛ امّا اين اشتباه بزرگى است ، زيرا اوّلًا آنها اين امور را در موارد عدم وجود نصّ قائل هستند حال آنكه مدّعيان احكام عرفى در همهء احكام كه در كتاب و سنّت طىّ نصوص بيان شده - جز عبادات - به آن عقيده دارند ، بنابراين نظر فقهاى عامّه با اين ادّعا فاصلهء بسيار زيادى دارد .\r\nثانياً مفهوم پيروى از قياس و استحسان ، حركت در سايهء احكام منصوص است ؛ يعنى در همه جا پايهء اصلى ، نصوصى است كه از شارع رسيده و موارد قياس و مانند آن ، در سايهء آن و هماهنگ با آن خواهد بود و اين با عرفى شدن احكام مطلقاً سازگار نيست ، هر چند فقهاى اماميّه رجوع به قياس و استحسان ظنّى را نيز نمىپذيرند و قواعد كلّى و عمومات و اطلاقات شرع را براى پاسخ گويى به نيازهاى حاصل از مسائل مستحدثه كافى مىدانند .\r\n\r\nادّعاى بىنيازى از احكام شرعى :\r\nاز اينجا پاسخ ادعاى ديگرى نيز روشن مىشود كه مىگويند اين احكام مربوط به زمانى بوده است كه بشر به رشد كافى نرسيده بود ؛ ولى در عصر ما كه به رشد كافى رسيده ، نيازى به آن احكام ندارد و به\r\n\r\n\r\n","description":"","footnote":"\r\n( 1 ) . ر . ك : الاصول العامّة للفقه المقارن ، ص 198 .\r\n","page_name":" 566 ","page_number":566},
  {"content":"\r\n\r\nكودكى مىماند كه به حدّ بلوغ رسيده ، بايد روى پاى خود بايستد و به پيش برود .\r\nپاسخ اين سخن نيز روشن است :\r\nاوّلًا وجود مكاتب مختلف و متضادّ حقوقى و تغييرات مداومى كه بشر پيوسته در موادّ قوانين موضوعهء خود اعمال مىكند كاشف از اين است كه بشر همچنان نيازمند به وحى است و از احاطهء كامل علمى براى وضع قوانين برخوردار نيست . هنوز - و شايد تا آخر كار - همان انسانى است كه در عين توانايى در راه رفتن نياز به راهنما دارد .\r\nثانياً قانون‌گذاران عقلايى در بسيارى از موارد ، تحت تأثير جاذبه‌هاى زر و زور قرار مىگيرند و جوّ آرامى براى اعمال عقل و درايت آنها فراهم نمىشود و شاهد آن اعمال نفوذهاى فراوانى است كه از جانب قدرتهاى بزرگ در وضع قوانين در عصر ما و در مجامع جهانى صورت مىپذيرد .\r\nثالثاً پذيرش اين سخن به معناى نفى و نسخ بخش عظيمى از دين خواهد بود ، زيرا مفهوم اين سخن كه بشر بر پاى خود بايد بايستد و با پاى خود راه برود ، اين است كه نيازى به وحى نيست و اين با ادلّهء خاتميّت پيامبر و حديث\r\n« حلال محمّد حلال إلى يوم القيامة و حرامه حرام إلى يوم القيامة » « 1 »\r\nو مكلّف بودن انسانها در همهء ادوار سازگار نيست .\r\n\r\nنكته :\r\nآنچه تاكنون گفته شد در مورد احكام و مقرّرات امضايى بود ؛ لكن بايد توجّه داشت بحث امضايى بودن دربارهء ادلّهء احكام نيز قابل طرح است ؛ بدين معنا كه ممكن است شارع راه رسيدن به حكم شرعى را بر اساس طرق عقلايى براى كشف حكم كه در ميان عقلا رايج است امضا كرده باشد ؛ مانند امضاى حجيّت خبر واحد .\r\nافزون بر اين ، بعضى عقيده دارند همهء طرقى كه در استنباط احكام به كار مىرود امضايى است ؛ يعنى همهء آنها در ميان عقلاى اهل عرف براى اثبات مسائل حقوقى رايج بوده ، شارع مقدّس اسلام آنها را با افزودن شرايطى و گاه بدون افزودن شرايط پذيرفته است ؛ حجيّت ظواهر الفاظ و اصول اربعه ( برائت ، استصحاب ، احتياط و تخيير ، هرچند بعضى استصحاب را تنها اصل شرعى مىدانند ؛ نه عقلى ) و همچنين مرجّحات باب تعارض و حجيت قول مجتهد و حجيّت يد و حتّى اجماع ، همهء اينها ادلّهء امضايى محسوب مىشوند .\r\nچنان كه گفته شد اين سخن به اين معنا نيست كه شارع مقدّس اسلام همهء روشهاى متداول در ميان عقلا را بدون هيچ گونه تغييرى به رسميّت شناخته باشد و آنها را حجّت بداند ، بلكه به اين معنا است كه روشهاى عقلايى را احياناً با شرايط و قيود و اصلاحاتى ، پذيرفته است و هنگامى كه اين ادلّه ، با صغرياتى كه از كتاب و سنّت گرفته مىشود ضميمه گردد ، دليل كاملى را تشكيل مىدهد كه حكمى شرعى از آن استنباط مىشود و طبعاً آن حكم\r\n\r\n\r\n","description":"","footnote":"\r\n( 1 ) . كافى ، ج 1 ، ص 58 ، ح 19 ، باب البدع و الرأى و المقاييس ؛ بحار الأنوار ، ج 2 ، ص 260 ، باب 31 ، ح 17 .\r\n","page_name":" 567 ","page_number":567},
  {"content":"\r\n\r\nامضايى نيست .\r\nمثلًا خبرى از پيامبر اكرم صلى الله عليه و آله يا امام معصوم عليه السلام مربوط به استحباب غسل جمعه مىرسد كه راويان آن مورد اعتمادند و مىدانيم شرع مقدّس حجيّت اخبار افراد مورد اعتماد را پذيرفته است . در اينجا صغرى و كبرايى به اين صورت تشكيل مىشود :\r\nاستحباب غسل جمعه در خبرى به وسيلهء ثقات از پيامبر اكرم صلى الله عليه و آله نقل شده است و خبر ثقات ، حجّت است ، بنابراين غسل جمعه مستحب است . واضح است كه اين حكمى تأسيسى است ، هر چند روش استنباط ، امضايى باشد .\r\n\r\nنتيجه :\r\nبا توجّه به آنچه در بحثهاى گذشته آمد به اين جمع‌بندى دست مىيابيم :\r\n1 . بىشك آيين اسلام ، خاتم اديان و پيامبر اسلام خاتم انبياست و به شهادت ادلّهء گوناگون ، حلال او تا قيامت حلال و حرام او تا قيامت حرام است .\r\n2 . با گذشت زمان و پيشرفت جامعهء انسانى و تنوّع وسايل مختلف زندگى و تغيير در روابط اجتماعى ، مسائل مستحدثه‌اى پيدا مىشود كه حكم آنها به طور صريح در كتاب و سنّت نيامده است ؛ ولى يك سلسله قواعد كلّى و عمومات و اطلاقات در كتاب و سنّت داريم كه همهء اين موضوعات را مىتوان از آن استنباط كرد ، بنابراين نه نيازى به قياس و استحسان ظنّى و مانند آن است و نه پناه بردن به مسألهء عرفى شدن احكام .\r\n3 . احكام اسلام را مىتوان به سه بخش تقسيم كرد :\r\nالف ) احكامى كه رسول خدا صلى الله عليه و آله مستقيماً بر اساس وحى براى موضوعات و روابط اجتماعى اعلان فرمود .\r\nب ) احكامى كه از انبياى پيشين در جامعه رواج داشت و از طرف شارع اسلام به امضا رسيد و در قرآن مجيد يا در روايات اسلامى تلقى به قبول شده است .\r\nج ) احكام و مقرّراتى كه در ميان عقلا بر اساس يك سلسله مصالح وجود داشته و شارع مقدّس اسلام آنها را غالباً با اصلاحاتى و گاه بدون اصلاحات پذيرفته است . اين احكام را احكام امضايى مىگويند ؛ ولى احكام قسم اوّل ، احكام تأسيسى نام دارد . قسم دوم از يك نظر جزء احكام تأسيسى است و از نظر ديگر جزء احكام امضايى محسوب مىشود ، ؛ زيرا منتهى به وحى است ، هر چند وحى در شرايع سابقه باشد ، و امضايى است ، زيرا قبل از اسلام وجود داشته و اسلام آن را امضا كرده است .\r\n4 . امضا ممكن است به صورت صريح باشد ؛ مانند آيهء   « أَوْفُوا بِالْعُقُودِ »   نسبت به قراردادهاى اجتماعى و معاملاتى ، و ممكن است با سكوت و عدم نهى انجام گيرد و اين در جايى است كه در حضور پيامبر صلى الله عليه و آله يا امامان معصوم عليهم السلام صورت گرفته باشد و آنها از آن نهى و ردعى نكرده باشند ،\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nبنابراين هرگاه در عرف عقلاى امروز احكامى وضع شود كه در سابق نبوده هرگز نام احكام امضايى بر آن نمىتوان گذاشت و اعتبار شرعى ندارد مگر اينكه به طور قطع مشابه احكامى باشد كه در زمان شارع مقدّس بوده و مورد امضا قرار گرفته باشد .\r\n5 . احكامى كه از عمومات و اطلاقات ادلّه و قواعد كلّى شرع براى موضوعات مستحدثه استنباط مىشود ممكن است احكام امضايى باشد يا تأسيسى . بستگى به قواعد و عمومات و اطلاقاتى دارد كه آن حكم از آن استفاده شده است ؛ هرگاه آن عمومات و اطلاقات و قواعد جنبهء تأسيسى داشته ، فروع مستنبط از آن نيز تأسيسى است و اگر جنبهء امضايى داشته ، فروع آن نيز امضايى است .\r\n6 . تقسيم احكام به تأسيسى و امضايى منحصر به احكام فقهى نيست ، بلكه قواعد اصولى مانند حجيّت خبر واحد و ظواهر الفاظ و اصول عمليّهء چهارگانه و مانند آن را نيز شامل مىشود ، حتّى قواعد فقهى كه برزخى است ميان مسائل اصولى و مسائل فقهى ؛ مانند قاعدهء « لا ضرر » و قاعدهء « تجاوز » و « فراغ » و « قرعه » و مانند آنها نيز در اين تقسيم ( تقسيم به تأسيسى و امضايى ) داخل است .\r\n* * * \r\nمنابع و مآخذ\r\n1 . اصطلاحات الاصول ، آية اللَّه مشكينى ، دفتر نشر الهادى ، چاپ ششم ، 1374 ش .\r\n2 . الاصول العامّة للفقه المقارن ، محمّد تقى حكيم ، مؤسّسهء آل البيت ، چاپ دوم ، 1390 ق .\r\n3 . أنوار الهداية ، امام خمينى قدس سرّه ، مؤسّسهء تنظيم و نشر آثار امام خمينى قدس سرّه ، 1415 ق .\r\n4 . أجود التقريرات آية اللَّه خويى ، ( تقريرات آية اللَّه نايينى ) ، انتشارات مصطفوى ، 1368 ق .\r\n5 . بحار الأنوار ، علّامه محمّد باقر مجلسى ، مؤسّسة الوفاء ، بيروت ، چاپ دوم ، 1403 ق .\r\n6 . تذكرة الفقهاء ، علّامهء حلّى ، مكتبة الرضويّة لإحياء الآثار الجعفريّه .\r\n7 . جامع المقاصد ، محقق كركى ، مؤسّسهء آل البيت ، چاپ اوّل ، 1411 ق .\r\n8 . جواهر الفقه قاضى ابن براج ، تحقيق ابراهيم بهادرى ، جامعهء مدرّسين ، چاپ اوّل ، 1411 ق .\r\n9 . خيارات ، سيّد مصطفى خمينى ، مؤسّسهء تنظيم و نشر آثار امام خمينى قدس سرّه ، 1418 ق .\r\n10 . الكافى ، أبو جعفر محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n11 . كنز العمّال ، على متقى هندى ، مؤسّسة الرسالة ، بيروت ، چاپ پنجم ، 1405 ق .\r\n12 . مسالك ، شهيد ثانى ، مؤسسة المعارف الاسلاميه ، چاپ اوّل ، 1416 ق .\r\n13 . مستدرك ، حاكم نيشابورى ، دار المعرفة ، 1406 ق .\r\n14 . منتقى الاصول ، محمّد حسين روحانى ، چاپخانهء امير ، 1413 ق .\r\n15 . وسائل الشيعة ، شيخ حرّ عاملى ، طبع دار الكتب الاسلاميّه .\r\n\r\n","description":"","footnote":"","page_name":" 569 ","page_number":569},
  {"content":"\r\n . \r\n","description":"","footnote":"","page_name":" 570 ","page_number":570},
  {"content":"\r\n\r\n\r\n1 / 19 - منابع تشريع در اديان ديگر\r\nالف ) منابع شريعت مسيحى رسالت حضرت عيسى مسيح عليه السلام\r\nتقابل شريعت و طريقت در آيين مسيح\r\nنسخ شريعت تورات در مسيحيّت\r\nشريعت مسيحى\r\nمنابع تشريع در مسيحيّت كاتوليك\r\nواژه‌نامه\r\n\r\n","description":"","footnote":"","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n\r\nمنابع تشريع در اديان ديگر\r\n\r\nالف ) منابع شريعت مسيحى\r\nاشاره : اهميّت فقه اسلامى و آموزه‌هاى قرآن و سنّت نبوى و مكتب اهل بيت عليهم السلام و گستردگى آنها هنگامى روشن مىشود كه با شرايع موجود مقايسه گردد ، اين مقايسه بسيار آموزنده و براى مسلمين جهان مايهء افتخار است .\r\n\r\nرسالت حضرت عيسى مسيح عليه السلام :\r\nبه طورى كه مىدانيم ، حضرت عيسى عليه السلام كه در جامعهء توحيدى و ديندار بنى اسرائيل برانگيخته شده بود ، احكام تورات را تأييد مىكرد و زمان و مكان او مقتضاى آوردن احكام تازهء فراوانى نبود : «  « مُصَدِّقاً لِما بَيْنَ يَدَيَّ مِنَ التَّوْراةِ وَ لِأُحِلَّ لَكُمْ بَعْضَ الَّذِي حُرِّمَ عَلَيْكُمْ »  ؛ آنچه را پيش از من در تورات بوده ، تصديق مىكنم ؛ و ( آمده‌ام ) تا پاره‌اى از چيزهايى را كه ( بر اثر ظلم و گناه ، ) بر شما حرام شده ، ( مانند گوشت بعضى از چهارپايان و ماهىها ، ) حلال كنم » . « 1 »\r\nدر انجيل كنونى مسيحيان نيز احكام انگشت شمارى ( مانند تحليل مقرّرات شنبه و تحريم طلاق ) به آن حضرت نسبت داده شده و از قول وى چنين آمده است : « گمان مبريد كه آمده‌ام تا تورات يا صحف انبيا را باطل سازم . نيامده‌ام تا باطل نمايم ، بلكه تا تمام كنم . زيرا هرآينه به شما مىگويم : تا آسمان و زمين زايل نشود ، همزه‌اى يا نقطه‌اى از تورات هرگز زايل نخواهد شد تا همه واقع شود . پس هر كه يكى از اين احكام كوچك‌ترين را بشكند و به مردم چنين تعليم دهد ، در ملكوت آسمان كمترين شمرده شود . امّا هر كه به عمل آورد و تعليم نمايد ، او در ملكوت آسمان بزرگ خوانده خواهد شد . زيرا به شما مىگويم تا عدالت شما بر عدالت كاتبان [ تورات 
  ] و فريسيان افزون نشود ، به ملكوت آسمان هرگز داخل نخواهيد شد » . « 2 »\r\nهدف از اين سخنان ، دفع توهّم نسخ احكام تورات است ؛ زيرا طبق اين نقل حضرت مسيح عليه السلام در ادامهء سخن ، به گونه‌اى توجّه مخاطبان خود را از ظاهر آن احكام به باطن آنها جلب مىكند كه ممكن است كسى گمان برد وى درصدد نسخ آن احكام است .\r\n\r\n\r\n","description":"","footnote":"\r\n( 1 ) . آل عمران ، آيهء 50 .\r\n( 2 ) . انجيل متّى ، 5 : 20 - 17 .\r\n","page_name":" 573 ","page_number":573},
  {"content":"\r\n\r\nدر واقع ، آن حضرت در خطابهء خود كه به « موعظهء روى كوه » معروف است و باب‌هاى 5 ، 6 و 7 انجيل متّى را فرا مىگيرد ، منحصراً بر « بعد عرفانى » احكام تورات تأكيد مىكند . پس مسيحيت در آغاز ، گونه‌اى از عرفان يهودى بوده و پيروانش آن را « طريقت » مىناميده‌اند . « 1 » هر چند به تدريج به دينى مستقل تبديل شده است . البتّه همين مسيحيت كه ادعا كرديم عرفان يهوديت است ، خودش عرفان و عارفانى دارد . يهوديت نيز مانند مسيحيت و هر دين ديگر ، عرفان و عارفانى دارد . عرفان يهودى « قبالا » يعنى « مقبول » ناميده مىشود .\r\n\r\nتقابل شريعت و طريقت !\r\nعرفان چيست ؟ توجّه از ظاهر به باطن ؛ از صورت به معنا ؛ از لفظ به محتوا ؛ از اسم به مسمّا ؛ از جسم به روح ؛ از مبادى به غايات ؛ از شريعت به طريقت ؛ از شهود به غيب ؛ از قرب به حضور ؛ از عقل به عشق و . . . .\r\nاصل اين توجّه را همهء دينداران قبول دارند و هيچ كس لزوم آن را انكار نمىكند . ولى در اينكه آيا در اين توجّه ، بايد بين ظاهر و باطن جمع كرد يا اينكه براى وصول به باطن ، بايد ظاهر را كنار گذاشت و حتّى به ضدّ آن روى آورد ، اختلاف است .\r\nهمه مىدانيم كه سيّد عارفان حضرت رسول اكرم صلى الله عليه و آله و حضرت امير المؤمنين عليه السلام در عين توجّه كامل به باطن ، از ظاهر اعمال دينى چيزى را فروگذار نمىكردند . الفاظ و عبارات آنان نيز از خاكسارى در درگاه الهى حكايت داشت و از شطحيات و ادعاهاى عريض و طويل دور بود .\r\nعارفان فراوانى نيز در جهان اسلام آن عزيزان را سرمشق خود قرار دادند و سير و سلوك معنوى خالصى را برگزيدند و رستگار شدند .\r\nامّا پس از چندى ، كسانى در اين مسير پا نهادند كه به بهانهء توجّه به باطن ، به ظاهر دين بىاعتنايى مىكردند . شطحياتى مشتمل بر ادعاى الوهيت و توهين به مقدّسات اسلام نيز از آنان صادر شد ، تا آنجا كه برخى از ايشان براى تحريك باطن ، استفاده از موسيقى ، رقص ، شاهد ، شراب و مواد مخدر را توصيه كردند !\r\n\r\nنسخ شريعت تورات در مسيحيّت :\r\nبىاعتنايى به شريعت به بهانهء توجّه به طريقت كه در بخش كوچكى از پيكر امّت اسلام رخ داد ، سراسر مسيحيّت را فرا گرفت و هنوز چند صباحى از صعود حضرت عيسى مسيح عليه السلام به آسمان نگذشته بود كه يكى از مخالفان آيين جديد به نام « پولُس » دست از مخالفت برداشت و پس از ورود به آن آيين ، شريعت تورات را نسخ كرد و عمل به آن را مانع كمال دانست . اين « رسول » مسيحيّت كه در برخى احاديث اسلامى « 2 » و تحقيقات غير كليسايى غرب ، بنيانگذار مسيحيّت موجود معرفى شده است ، رساله‌هاى متعدّدى براى افراد و جوامع مسيحى روزگار خود\r\n\r\n\r\n","description":"","footnote":"\r\n( 1 ) . كتاب اعمال رسولان ، 9 : 2 و 22 : 4 .\r\n( 2 ) . بحار الأنوار ، ج 8 ، ص 311 .\r\n","page_name":" 574 ","page_number":574},
  {"content":"\r\n\r\nنوشته و در آنها شريعت را محكوم كرده و گفته است :\r\n« لهذا اين شريعت را مىيابم كه وقتى مىخواهم نيكويى كنم ، بدى نزد من حاضر است . زيرا بر حسب انسانيت باطنى ، به شريعت خدا خشنودم ، ليكن شريعتى ديگر در اعضاى خود مىبينم كه با شريعت ذهن من منازعه مىكند و مرا اسير مىسازد به آن شريعت گناه كه در اعضاى من است . واى بر من كه مردى شقى هستم ! كيست كه مرا از جسم اين موت رهايى بخشد ؟ خدا را شكر مىكنم به وساطت خداوندگار ما عيسى مسيح .\r\nخلاصه اينكه من به ذهن خود شريعت خدا را بندگى مىكنم و امّا به جسم خود شريعت گناه را » . « 1 »\r\nپولس در ادامهء سخن ، نتيجه مىگيرد كه مسيحيان در مورد شريعت بازخواست نخواهند شد ؛ زيرا شريعت امرى جسمانى است : « پس هيچ قصاص نيست بر آنانى كه در مسيح عيسى هستند ؛ زيرا كه شريعتِ روحِ حيات در مسيح عيسى مرا از شريعت گناه و موت آزاد گردانيد . زيرا آنچه از شريعت محال بود ، چون كه به سبب جسم ، ضعيف بود ، خدا پسر خود را در شبيه جسم گناه و براى گناه فرستاده ، بر گناه در جسم فتوا داد تا عدالت شريعت كامل گردد در ما كه نه بر حسب جسم ، بلكه بر حسب روح رفتار مىكنيم . زيرا آنانى كه بر حسب جسم هستند ، در چيزهاى جسم تفكّر مىكنند ؛ و امّا آنانى كه بر حسب روح هستند ، در چيزهاى روح » . « 2 »\r\nاو اعلام مىكرد كه ايمان براى نجات كافى است و توجّه به شريعت با ايمان منافات دارد : « جميع آنانى كه از اعمال شريعت هستند ، زير لعنت مىباشند ؛ زيرا مكتوب است : « ملعون است هر كه ثابت نماند در تمام نوشته‌هاى كتاب شريعت تا آنها را به جا آرد » . امّا واضح است كه هيچ كس در حضور خدا از شريعت عادل شمرده نمىشود ؛ زيرا كه عادل به ايمان زيست خواهد نمود . امّا شريعت از ايمان نيست ، بلكه آن كه به آنها عمل مىكند ، در آنها زيست خواهد نمود . مسيح ما را از لعنت شريعت فدا كرد ؛ چون كه در راه ما لعنت شد ، چنان كه مكتوب است : « ملعون است هر كه بر دار آويخته شود » .\r\nتا بركت ابراهيم در مسيح عيسى بر امّت‌ها آيد و تا وعدهء روح را به وسيلهء ايمان حاصل كنيم » . « 3 »\r\nاز نظر پولس ، دوران شريعت به سر آمده و دوران ايمان فرا رسيده است . شريعت مقدّمهء ايمان بوده و حكم مربّى را داشته است : « امّا قبل از آمدن ايمان ، زير شريعت نگاه داشته شده بوديم و براى آن ايمانى كه مىبايست مكشوف شود ، بسته شده بوديم .\r\nپس شريعت لَلهء ما شد تا به مسيح برساند تا از ايمان عادل شمرده شويم . ليكن چون ايمان آمد ، ديگر زير دست لَله نيستيم » . « 4 »\r\n\r\nشريعت مسيحى :\r\nاز آنچه گذشت ، نبايد نتيجه گرفت كه مسيحيّت شريعت ندارد ، بلكه بايد گفت كه مسيحيّت « شريعت محور » نيست ، بر خلاف يهوديت كه شريعت محور است . فيلسوف آلمانى « هگل » فرآيند پديد آمدن\r\n\r\n\r\n","description":"","footnote":"\r\n( 1 ) . رسالهء پولس به روميان ، 7 : 25 - 21 .\r\n( 2 ) . همان مدرك ، 8 : 8 - 1 .\r\n( 3 ) . رسالهء پولس به غلاطيان ، 3 : 14 - 10 .\r\n( 4 ) . همان مدرك ، 3 : 25 - 23 .\r\n","page_name":" 575 ","page_number":575},
  {"content":"\r\n\r\nشريعت مسيحى را در كتاب استقرار شريعت در مذهب مسيح كه به زبان فارسى نيز ترجمه شده ، بررسى كرده است .\r\nبراى آگاهى از چگونگى شريعت مسيحى توجّه به چند نكته ضرورى است :\r\n1 . همهء اديان از مردم زندگى اخلاقى مىخواهند ، و دستورهاى آنها به نحوى براى اصلاح بشر مقرر شده است . مردم نيز با رعايت آن دستورها در اين دنيا به مقدارى تهذيب ، دست مىيابند . آرى حيات دينى از مقدارى اخلاق برخوردار بوده و اكنون نيز چنين است .\r\n2 . مسيحيّت به گناه‌هاى اخلاقى قتل نفس ، دزدى ، زنا ، دروغ ، غيبت ، تهمت و مانند اينها بسيار حساس است و اصولًا هيچ دينى نمىتواند اين امور را مجاز بداند يا نسبت به آنها حساس نباشد . آرى ، احكام تعبّدى مانند حرمت گوشت خوك در مسيحيّت يافت نمىشوند .\r\n3 . فدا شدن مسيح براى گناهان بشر نيز راه گناه را براى مسيحيان نمىگشايد ، همان‌طور كه توبه و عفو و رحمت خداى متعال و شفاعت اولياى او راهگشاى گناه براى مسلمانان نيست .\r\n4 . اعتراف به گناه نزد كشيش در مسيحيت ارتدكس و كاتوليك نيز به منظور كاهش گناه درست شده است و همهء آنان حتّى كشيشان و اسقفان و پاپ آيين اعتراف را مكرّر به جا مىآورند . البتّه اعتراف به گناه در اسلام ، يهوديّت و مسيحيّتِ پروتستان جايز نيست . در اين اديان ، گناه را بايد با خود خداى مهربان در ميان گذاشت و استغفار كرد .\r\n5 . مسيحيت برخى از احكام تعبّدى تورات مانند حرمت خوردن قربانىهاى بتان و خون و حيوان خفه شده را قبول دارد . « 1 »\r\n6 . مسيحيّت برخى احكام منسوب به حضرت عيسى عليه السلام مانند تحريم طلاق را جدى مىگيرد .\r\n7 . و سرانجام اينكه مسيحيت شريعت مبسوطى به نام كانُن لا (  Canon Law  ) دارد كه كليسا آن را وضع كرده است ؛ زيرا كليساى مسيحى ادعا مىكند كه حقّ تشريع دارد .\r\n\r\nمنابع تشريع در مسيحيّت كاتوليك :\r\nمىدانيم حقّ تشريع در تمام اديان الهى ، ذاتاً از آن خداوند است . اوست كه عالَم و آدم را آفريد و دقيقاً از ظرفيّت و توان انسان آگاه است . و خود بهتر مىداند كه چه چيزهايى مايهء سعادت و كمال يا فساد و تباهى آدمى است .\r\nدر آيين مسيحيّت نيز بر اين نكته تأكيد شده است كه حق تشريع در انحصار خداست ، جز اينكه خداوند در مواردى خاص اين حق را به عده‌اى واگذار كرده است تا در صورت نياز براى رفع حاجت و رهايى از بن بست به جعل و تشريع قوانين بپردازند و هرچه را كه جعل نمودند به عنوان شريعت محسوب شده و اطاعت آن بر همه لازم و واجب است .\r\n\r\n\r\n","description":"","footnote":"\r\n( 1 ) . كتاب اعمال رسولان ، 15 : 29 .\r\n","page_name":" 576 ","page_number":576},
  {"content":"\r\n\r\nچنانچه در كتاب مقدّس از قول خداوند مىخوانيم : « پادشاهان بوسيلهء من حكمرانى مىكنند و تشريع كنندگان به اذن من ، قانون [ الهى 
  ] وضع مىنمايند » . « 1 »\r\nبرابر آموزه‌هاى دينى مسيحيّت ، خداوند اين حقّ تشريع را به دو دسته تفويض نموده است ، كه عبارتند از :\r\n\r\n1 . اربابان كليسا\r\nآنان مىتوانند در مواردى به تشريع احكام دست زده و آن را به عنوان شريعت ( و فرمان خداوند ) قلمداد كنند . چنان كه در كتاب مقدّس مىخوانيم حضرت مسيح به پطرس فرمود :\r\n« آنچه را كه در زمين ببندى ، در آسمان بسته خواهد شد ، و آنچه كه در زمين‌گشايى در آسمان گشوده خواهد شد » . « 2 »\r\nمقصود از اين كلام - چنان كه « يوحنا پطرس غورى » تصريح كرده‌اند - آن است كه هرچه كه مقام كليسايى به عنوان شريعت وضع كند به عنوان فرمان و حكم خداوند محسوب شده و پيروى آن بر همگان واجب است . « 3 »\r\nهمچنين در كتاب مقدّس مىخوانيم كه حضرت عيسى عليه السلام به حواريون فرمود : « هركس سخن شما را بشنود ( و از شما اطاعت كند ) سخن مرا شنيده است ، و هركس ( احكام ) شما را حقير شمارد مرا حقير شمرده است و هركس مرا حقير شمارد در حقيقت خدايى كه مرا فرستاده است حقير شمرده است » . « 4 »\r\n« يوحنا پطرس غورى » در كتاب « مختصر اللاهوت الأدبى » مىنويسد : از اين تعبير : « هركس سخن شما را بشنود سخن مرا شنيده است » استفاده مىشود كه متولّيان كليسا از مقام جعل و تشريع احكام برخوردارند .\r\nوى با استناد به استدلال عقلى مىگويد :\r\n« متولّيان كليسا از آنجا كه در نوع خود يك هيئت كاملى هستند كه مديريت دينى جامعه را به عهده دارند ، لازم است براى إعمال اين مديريت ، متناسب با مسئوليت سنگين خويش ، از مقام تشريع احكام برخوردار باشند .\r\nعلاوه بر اين انجام وظايفى چون منع مردم از ارتكاب منكرات و تشويق آنان به انجام امورى كه موجب تقرب به خداوند است خود چنين حقى را براى آنان ضرورى و لازم مىكند » . « 5 »\r\nوى سپس مىافزايد : « علاوه بر اينها عملًا نيز سنّت و رويهء هميشگى كليسا چنين بوده است كه احكام و فرايضى را به عنوان احكام تشريعى وضع كرده و مىكنند و حتّى شورايى را بدين منظور در كليسا تشكيل داده تا در موارد لزوم به تشريع احكام جديد دست بزنند » . « 6 »\r\n* * * امّا اينكه چه كسانى در كليسا از حق وضع احكام\r\n\r\n\r\n","description":"","footnote":"\r\n( 1 ) . كتاب امثال سليمان 8 : 16 - 15 ؛ مختصر اللاهوت ، ص 114 .\r\n( 2 ) . انجيل متّى ، 16 : 19 .\r\n( 3 ) . ر . ك : مختصر اللاهوت ، ص 115 - 114 .\r\n( 4 ) . انجيل لوقا ، 10 : 16 .\r\n( 5 ) . ر . ك : مختصر اللاهوت ، 115 - 114 .\r\n( 6 ) . ر . ك : همان مدرك .\r\n","page_name":" 577 ","page_number":577},
  {"content":"\r\n\r\nتشريعى برخوردارند ؟\r\nدر پاسخ مىگوييم : پاپ ، شوراى عام ، اسقفان و شوراهاى خاص ، هر يك به فراخور حال و رتبه خويش به تفصيلى كه مىآيد ، از اين حق برخوردار مىباشند .\r\nپاپ يعنى اسقف رم حق دارد براى كلّ كليسا احكام تشريعى وضع كند ؛ چنانچه در كتاب مقدّس مىخوانيم :\r\nحضرت مسيح عليه السلام به پطرس گفته است : « بره‌هاى مرا خوراك بده . . . گوسفندان مرا شبانى كن » . « 1 » روشن است مراد از « شبانى كردن » در اين عبارت مديريت و تدبير است . همچنين آن حضرت ( به پطرس ) گفته است : « آنچه را در زمين ببندى ، در آسمان بسته مىشود » . « 2 » اين سخنان كه به پطرس گفته شده است ، شامل پاپ نيز مىشود ؛ زيرا او خليفهء وى در كليساى عام رم ، بلكه اسقف اعظم و كليددار و شبان شبانان و نايب مسيح عليه السلام بر روى زمين است .\r\nامّا شوراى عام نيز مىتواند براى كلّ كليسا احكام تشريعى وضع كند ؛ زيرا آن شورا در حق تعليم و تدبير ، جانشين كليساست ، پس بايد براى كلّ كليسا حق وضع احكام شريعت داشته باشد . ولى بايد توجّه داشت كه احكام صادرهء از اين شورا به تنهايى رسميّت ندارد مگر اينكه خود پاپ يا نايب او رياست آن را بر عهده گيرند و احكام آن را تأييد كنند ؛ زيرا شورا نمىتواند بدون جلب نظر پاپ ، جانشين كليسا شود .\r\nامّا اسقفان مىتوانند شرايعى را براى قلمروهاى خود وضع كنند ؛ زيرا چنين ولايتى براى اتقان مديريت قلمروهايشان ضرورت دارد . از جملهء مؤيدات اين امر عبارتى است از كتاب اعمال رسولان كه دارد : « پس نگاه داريد خويشتن و تمامى آن گله را كه روح القدس شما را بر آن ، اسقف ، مقرر فرمود تا كليساى خدا را رعايت كنيد » . « 3 »\r\nو اين ولايت را اسقف از طريق انتصاب مشروع به دست مىآورد ؛ ولى او حق ندارد حكمى را در مقابل شريعت پاپ وضع كند ؛ زيرا دانى بر عالى ولايتى ندارد .\r\nپس نمىتواند چيزى را كه با شريعت عام مخالف باشد يا از قوت آن بكاهد ، مقرّر دارد . همچنين اگر اسقف ، احكام و مقرّراتى را پس از استماع نظرات گروه كليسايى خود ، بدون تشكيل شورا وضع و ابلاغ نمايد ، اين احكام على الاصح از ابديت برخوردار است و مانند اين است كه براى آنها شورا تشكيل داده باشد ، همانطور كه بِنِديكت 14 در سينود شبانى خود ( كتاب 13 ، فصل 5 ، شمارهء 1 ) گفته است .\r\nاسقفان اعظم و پاتريارك‌ها نمىتوانند براى قلمروهاى سوفرگان‌ها  ( Suffragan )  يعنى اسقفى كه تحت ولايت اسقفان اعظم يا پاتريارك‌ها قرار دارد ) شرايعى وضع كنند ؛ زيرا آنان حقيقتاً رئيس قلمروهاى مذكور نيستند ، هر چند حق دارند شكايت‌هايى را كه به آنان احاله مىشود ، به طور مشروع استماع كنند و آنها را فيصله دهند .\r\nامّا شوراهاى خاص مىتوانند احكام تشريعى را براى كل اقليم وضع كنند ؛ زيرا همان‌طور كه هر فردى از اسقفان مىتواند احكامى را براى قلمرو خود وضع كند ،\r\n\r\n\r\n","description":"","footnote":"\r\n( 1 ) . انجيل يوحنا ، 21 : 16 - 15 .\r\n( 2 ) . انجيل متّى ، 16 : 19 .\r\n( 3 ) . كتاب اعمال رسولان ، 20 : 28 .\r\n","page_name":" 578 ","page_number":578},
  {"content":"\r\n\r\nهمهء آن افراد مىتوانند گرد آيند و شورايى را براى طايفه يا اقليم خود تشكيل دهند و در آن ، احكامى را براى آن اقليم يا طايفه وضع كنند . ولى بر آنان لازم است كه پس از تشكيل آن شورا ، احكام و مقرّراتى را كه در شوراى خود وضع مىكنند ، براى بررسى نهايى به شوراى ترِنْت تقديم كنند ؛ و اين به مقتضاى قانون قديمى است كه پاپ سيكستوس 5 در يكى از فتواهاى خويش مقرّر داشته و دربارهء شوراى ترِنْت گفته است : « اين شورا بايد قاطعانه امر كند كه احكام شوراهاى اقليمى ، هر جا كه تشكيل شود ، به آن تقديم شود تا آن احكام را يكى پس از ديگرى نقد و بررسى كند » .\r\nهمچنين از سخن بنديكت 14 در سينود شبانى كه گفت : « اينكه سيكستوس 5 امر كرده است آن احكام پيش از ابلاغ ، به اين شورا تقديم شود ، براى برخوردار شدن از تأييد مقام پاپى نيست ، بلكه براى اين است كه اگر در آن حكم سختگيرى شديد يا چيزى كه موهم نااستوارى است ديده شود ، اصلاح گردد . ولى گاهى اتفاق مىافتد كه احكام شوراهاى اقليمى پس از نقد اين شورا و اصلاح از تأييد و توشيح اسقف اعظم پاپ برخوردار مىشوند و اين در پاسخ به تقاضاى مطران‌هايى است كه آن شوراها را تشكيل مىدهند » . به هر حال تأييد مقام پاپى نسبت به شوراها به صورت عام يا به صورت خاص ممكن است . « 1 »\r\nولى در مورد احكام سينودهاى شبانى ، وجوب تقديم آنها به شورا و تأييد آنها از جانب مقام پاپى شرط نشده است . « 2 »\r\n* * * \r\n2 . فرمانروايان\r\nدر آموزه‌هاى مسيحيت امروزى دومين گروهى كه برخوردار از مقام تشريع مىباشند فرمانروايان و حكما مىباشند . آنان مىتوانند جهت رسيدن به مقاصد كلان مديريتى به جعل احكام تشريعى دست بزنند . در كتاب امثال سليمان مىخوانيم كه خداوند فرمود : « به وسيلهء من پادشاهان سلطنت مىكنند و با اذن من قانون‌گذاران به تشريع قوانين استوار دست مىزنند » . « 3 »\r\nهمچنين در رسالهء پطرس رسول آمده است :\r\n« [ از فرمانها 
  ] پيروى كنيد . . . خواه از پادشاه باشد كه فوق همه امّت و يا از حكّام كه رسولان وى هستند » . « 4 »\r\nروشن است كه اين تعابير مىرساند كه فرمانروايان و امرا حق صدور احكام و وضع قوانين تشريعى را دارند و اين حق از ناحيهء خداوند به آنان تفويض شده است .\r\nگذشته از اين مستندات نقلى ، آنان معتقدند عقلًا نيز طبيعى به نظر مىرسد كه اگر برابر آيينى ، مديريت رعايا از جانب خداوند به فرمانروايان و حكما واگذار شده باشد ، طبعاً مقام تشريع نيز به آنان واگذار شده است . « 5 »\r\n* * *\r\n\r\n\r\n","description":"","footnote":"\r\n( 1 ) . ر . ك : سينود شبانى بنديكت 14 ، كتاب 13 ، فصل 5 و كتاب 12 ، فصل 5 ، شمارهء 13 .\r\n( 2 ) . همان مدرك .\r\n( 3 ) . كتاب اعمال رسولان 15 : 29 .\r\n( 4 ) . رسالهء اوّل پطرس 2 : 13 .\r\n( 5 ) . ر . ك : مختصر اللاهوت ، شمارهء 104 .\r\n","page_name":" 579 ","page_number":579},
  {"content":"\r\n\r\nحال سؤال اساسى اين است كه چه كسانى از فرمانروايان دنيوى برخوردار از مقام تشريع هستند ؟\r\nدر پاسخ مىگوييم : بر اساس آيين مسيحيّت كنونى فرمانروايانى برخوردار از چنين مقامى هستند كه ولايت عالى داشته باشند و آن ولايت از ديگرى ناشى نشده باشد مانند پادشاه ، امير و رئيس جمهور قانونى ، به خلاف فرمانده ارتش و استاندار و ساير كسانى كه ولايتشان اصلى نيست . « 1 » همچنين اين مقام از آنِ كسانى است كه بالاصاله اعمال ولايت مىكنند ، و اگر اتفاقاً تحت ولايت شخص ديگرى قرار گيرد ، آن والى اعلى مىتواند شرايع وى را تنقيح يا ابطال كند و از اين قبيل است شرايع مدنى اميران تيولدار (  Feodary  ) ؛ زيرا فرمانروايى كه آن زمين را تيول وى ساخته است ، مىتواند شرايع او را تنقيح يا ابطال كند ، همان‌طور كه پاپ مىتواند شرايع اسقف يا شوراى اقليمى يا رئيس راهبان رسمى را تنقيح يا ابطال كند . « 2 »\r\n\r\nواژه‌نامه\r\n\r\nاسقف :\r\nبه وكيل و مباشر امورات خلق گفته مىشود . در عهد جديد ، لفظ « شيخ » و « قسّيس » و « شبان » نيز به همين معناست تنها تفاوت در اين است كه « اسقف » بر خود منصب نيز اطلاق مىشود ، ولى « قسّيس » يا « شيخ » يا « شبان » به شخصِ مباشرِ تكاليف مجمع يهودى گفته مىشود . بر همين اساس « پُطرس » مسيح عليه السلام را شبان و اسقف ، خطاب كرده و پُولس حوارى ، پس از ذكر صفات و خصايل اسقف ، مسيح عليه السلام را نمونهء اعلى و اعظم آن دانسته است . « 3 »\r\n« اسقف اعظم » به اسقفى گفته مىشود كه بر ساير اسقف‌هاى يك ناحيه رياست دارد . « 4 »\r\n\r\nاميران تُيُولدار :\r\nبه رئيس قوم و يا شيخ و پيشواى قوم « امير » گفته مىشد و « تُيُول » به مِلك و زمينى گفته مىشد كه از طرف پادشاه به برخى از رجال مملكتى واگذار مىشد تا مستمرّى خود را از آن وصول كنند و به آن شخص « تُيُولدار » مىگفتند .\r\n« اميران تُيُولدار » به فرماندهانى گفته مىشد كه از چنان مِلكى برخوردار بودند . « 5 »\r\n\r\nبِنِديكت :\r\nاسم عدّه‌اى از پاپهاست و « بنديكت 14 » ( 1740 - 1758 ) در رونق دادن كليساهاى شرقى همّت گذاشت و در راه اتحاد ، گام برداشت . « 6 »\r\n\r\nپاپ :\r\nپدر و رئيس روحانى پيروان مذهب كاتوليك را پاپ مىگويند كه مقرّ او در واتيكان ( رم ) است « 7 » ( و مطابق آنچه در متن آمده به او « اسقف رُم » گفته مىشود ) .\r\n\r\n\r\n","description":"","footnote":"\r\n( 1 ) . ر . ك : فتاواى ذمى ، شمارهء 79 به بعد .\r\n( 2 ) . ر . ك : مختصر اللاهوت ، ص 114 .\r\nبراى مطالعهء بيشتر در اين باب به دو منبع زير مراجعه شود :\r\nالف ) دائرة المعارف فارسى ، ص 2009 - 2008 .\r\nب ) مجموعة الشرع الكَنَسى ، گردآورى و ترجمهء حنانيا الياس كسّاب .\r\n( 3 ) . قاموس كتاب مقدّس ، ص 56 .\r\n( 4 ) . فرهنگ عميد .\r\n( 5 ) . قاموس كتاب مقدّس ، ص 108 ؛ فرهنگ عميد ، مادّهء « تيول » .\r\n( 6 ) . المنجد ، بخش اعلام .\r\n( 7 ) . برهان قاطع ، واژهء « پاپ » .\r\n","page_name":" 580 ","page_number":580},
  {"content":"\r\n\r\n\r\nپاتْريارْك :\r\nرئيس رؤساى اسقف‌ها « 1 » ( نظير قاضى القضاة ) .\r\n\r\nپِطْرُس :\r\nيكى از حواريون است كه در زبان سريانى « كيفاس » خوانده مىشود . نام او در آغاز شمعون بود و پس از آنكه به همراه برادرش « اندرياس » و دو رفيق ديگرشان « يعقوب » و « يوحنّا » مشغول ماهىگيرى بود با عيسى عليه السلام ملاقات نمود ، آن حضرت او را به تبعيّت از خود دعوت كرد و وى را « كيفاس » ناميد و به او « آدم‌گيرى » ( صيد انسان‌ها براى تربيت به جاى صيد ماهى ) آموخت به گونه‌اى كه يكى از رسولان دوازده‌گانه به حساب آمد . او در سال 64 يا 66 يا 68 ميلادى ، به صليب كشيده شد و به شهادت رسيد . « 2 »\r\n\r\nپُولس :\r\nيكى ديگر از حواريّون است كه در زبان عبرانى به او شاؤل مىگفتند . چون سى سال از سنّش گذشت در ميان قوم يهود ، مورد توجّه و شخصى نافذ الامر گشته ، در شريعت و علوم دينيّه مهارت تامّ يافت و بر حسب قواعد فريسيّان ( طايفه‌اى از يهود كه عزلت گزين بودند و صاحبان يكى از دو مكتب فقهى معروف يهودى و در مقابل مكتب صدوقيان به حساب مىآيند « 3 » ) تن به رياضات شاقّه سپرد و عالمى مرتاض و حافظ قوى و متعصّب در دين يهود و دشمن تلخ دين مسيح گرديد . در اين حال بود كه مسيح عليه السلام در راه دمشق بر او ظاهر گشته و از طريق اعجاز هدايت يافت و تابع دين مسيح شد و دل و جان و انديشه و قوّت و قدرت خود را تماماً به مسيح سپرد و تمام تلاش خويش را در خدمت انتشار انجيل مسيح صرف كرد و با رسوم و قواعد عبادت و دين يهود ضديّت نشان داد ، لذا توسّط روميان در قيصريّه محبوس گرديد .\r\nآنچه گذشت تعريفى است كه در « قاموس كتاب مقدّس » آمده است ولى بر اساس آنچه در متن اين نوشتار آمده ، او پس از صعود حضرت مسيح به آيين مسيحيّت وارد شد و شريعت تورات را نسخ كرد و عمل به آن را مانع كمال دانست و بنيانگذار مسيحيّت موجود شد ، يعنى مسيحيّت كه از دل يهوديت برآمده بود با دو دستاورد پولس ، به شكل دينى كاملًا جدا از يهوديت درآمد : نخست الهيات مسيحى است كه به تدريج عيساى مسيح عليه السلام را به يكى از اشخاص تثليث تبديل كرد و ديگر حذف « شريعت » ( به تعبير پولس : حذف « يوغ شريعت » ) از تعاليم مسيحى .\r\n\r\nترِنت :\r\nشوراى جهانى كليساى كاتوليك كه در قرن شانزدهم براى مقابلهء با « پروتستانها » بوجود آمد .\r\n\r\nسوفرگان :\r\nاسقفى كه تحت ولايت اسقفان اعظم يا پاتريارك‌ها قرار دارد .\r\n\r\nسيكستوس :\r\nنام پنج تن از پاپها كه مشهورترين آنها سيكستوس 4 ( 1471 - 1484 م ) است و سيكستوس 5 ( 1585 - 1590 م ) كليساى بزرگ\r\n\r\n\r\n","description":"","footnote":"\r\n( 1 ) . المنجد ، مادّهء « بطر » .\r\n( 2 ) . قاموس كتاب مقدّس ، ص 223 - 220 .\r\n( 3 ) . ر . ك : به واژهء « فريسيان » در فصل « منابع شريعت يهود » .\r\n","page_name":" 581 ","page_number":581},
  {"content":"\r\n\r\n« پطرس قدّيس » را بنا نهاد . « 1 »\r\n\r\nسينود شبانى :\r\nمجموعهء احكامى كه از جانب بنديكت 14 صادر شد .\r\n\r\nفريسيان :\r\nجمع « فريسى » ( به معناى عزلت گزين ) نام يكى از فرق يهود است كه اصل آن معلوم نبوده ، در كتاب عهد عتيق نيز مذكور نمىباشد .\r\nديانت اين فرقه در ايّام مسيح جنبهء ريايى داشت و امورات ظاهريّه را در نهايت اهميّت مراعات نموده ، اعتنايى به روح مطلب و حقيقت نداشتند بلكه متعبّد به رواياتى بودند كه در تفسير شريعت مكتوب ، از موسى دست به دست و سينه به سينه به آنها رسيده بود و شريعت سماعى نام داشت ( بر خلاف صدوقيان ، قوم ديگرى از يهود كه منكر شرايع سماعى بودند ) . فريسيان معتقد به دوام و بقاى نفس و عذاب و عقاب و عنايت و توجّهات الهى بودند ( بر خلاف صدوقيان كه قيامت و ثواب و عقاب و ملائكه و ارواح را منكر بودند و معتقد بودند كه نفس هم با جسد فانى مىشود و نيز اعتقاد داشتند به آزادى مطلق انسان و تفويض تامّه از براى بنى نوع بشر ) فريسيان از جانب مسيحيّتِ نشأت گرفته از پندارها و تحريفات پولس ( كه مىپنداشت دوران شريعت به سرآمده و دورهء ايمان فرا رسيده ) متّهم شدند كه آنها ( فريسيان ) روح شرايع و جان احكام را ضايع نمودند و عيبشان اين است كه تنها از تمام چيزهايى كه شرعاً نجس و ناپاك است دورى جسته ، ابداً اعتنايى به نجاست قلب و ناپاكى اندرون ندارند ؛ به همان مقدار كه از امور حقيقيّهء واصليّه صرف نظر نموده بودند در مباحث ظاهريّه مباحثه مىداشتند و از طور و طرز فتيله‌اى كه از براى چراغ روز شنبه مىبايست سوخته شود ، گفتگو مىنمودند و يا اينكه مباحثه و مشاجره مىداشتند كه آيا خوردن تخمى را كه مرغ در روز شنبه گذارد جايز است يا نه . « 2 »\r\n\r\nقبالا :\r\nبه معناى « مقبول » نام عرفان يهودى است .\r\n\r\nكاتبان :\r\nكاتب به معناى يادآورنده و نگارندهء وقايع ، عالىترين منصب در بارگاه داوود و سليمان و پادشاهان « يهودا » ( يهودا نام يكى از برادران دوازده‌گانهء يوسف ، و جدّ پدرى داوود پيامبر و نوزده پادشاهى كه از نسل داوود بودند ) بوده است . علاوه بر داشتن منصب وقايع نگارى ، چنين مىنمايد كه مستشار پادشاه نيز بوده ، در ايّام جنگ و زمان تعميرات هيكل ( محل عبادت يهود در اورشليم كه توسّط سليمان نبى عليه السلام بر كوه اوريا بنا شده بود ) مسئوليت جنگ و تعمير هيكل را به عهده داشت . « 3 »\r\n\r\nكانُن لا\r\n ( Canon Law ) \r\n: نام شريعت مبسوط مسيحيت كه كليسا آن را وضع كرده است ( زيرا كليساى مسيحى مدّعى است كه حق تشريع دارد ) .\r\n\r\nمتّى :\r\nيكى از شاگردان و حواريون مسيح است كه همواره از آغاز بعثت آن حضرت تا زمان صعودش ملازم آن حضرت بود و به واسطهء قرعه از براى خدمت آن حضرت انتخاب شد . انجيلى كه او\r\n\r\n\r\n","description":"","footnote":"\r\n( 1 ) . المنجد ، بخش اعلام .\r\n( 2 ) . ر . ك : قاموس كتاب مقدّس ، ص 552 و ص 653 - 652 .\r\n( 3 ) . ر . ك : قاموس كتاب مقدّس ، ص 681 و 710 و 931 .\r\n","page_name":" 582 ","page_number":582},
  {"content":"\r\n\r\nنوشت ( به نام انجيل متى ) پيش از اناجيل ديگر انتشار يافت ، برخى بر آنند كه در سال 38 ميلادى و برخى ديگر مىگويند ما بين 50 تا 60 تصنيف شد .\r\n( المنجد در بخش اعلام مىگويد : او اين كتاب را براى مسيحيان يهودى الاصل فلسطين نگاشت ) تقليديان ( طرفداران مطالب و احكامى كه در كتاب مقدّس مذكور نيست بلكه دست به دست و سينه به سينه از يوشع بن نون به نسل‌هاى بعدى يهود رسيده است ) معتقدند كه وى در « كوش » موعظه نموده ، در آنجا به شهادت نايل گرديد و برخى ديگر گمان مىبرند كه وى در « يهوديّه » به خدمت مشغول بود تا اينكه يهوديان سنگسارش كردند . « 1 »\r\n\r\nمطران‌ها :\r\n« مطران » معرّب « مترپولين » به معناى « سراسقف » است كه از مقامات عاليهء روحانى و كليسايى است . « 2 »\r\n* * * \r\nمنابع و مآخذ\r\n1 . قرآن كريم .\r\n2 . انجيل لوقا .\r\n3 . انجيل متّى .\r\n4 . انجيل يوحنّا .\r\n5 . بحار الأنوار ، علّامهء مجلسى ، مؤسّسة الوفاء ، بيروت ، چاپ دوم ، 1403 ق .\r\n6 . برهان قاطع ، محمّد حسين خَلَف تبريزى ، مؤسّسهء انتشارات امير كبير ، تهران .\r\n7 . جاهليّت و اسلام ، علّامهء يحيى نورى .\r\n8 . فرهنگ عميد ، حسن عميد ، مؤسّسهء انتشارات امير كبير ، تهران .\r\n9 . قاموس كتاب مقدّس .\r\n10 . مجموعة الشرع الكَنَسى ، گردآورى و ترجمهء حنانيا الياس كسّاب .\r\n11 . مختصر اللاهوت الأدبى ، يوحنا پطرس غورى .\r\n12 . المنجد ، لويس معلوف ، انتشارات اسلام .\r\n\r\n\r\n","description":"","footnote":"\r\n( 1 ) . قاموس كتاب مقدس ، ص 262 و 782 .\r\n( 2 ) . جاهليّت و اسلام ، ( تأليف علّامه يحيى نورى ) ، ص 462 .\r\n","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n\r\n\r\n2 / 19 - منابع تشريع در اديان ديگر\r\nب ) منابع شريعت يهود ادوار شريعت يهود\r\nمنابع شريعت يهود - منابع مكتوب\r\n- منابع قانونى شريعت يهود\r\nواژه‌نامه\r\n\r\n","description":"","footnote":"","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n\r\nمنابع تشريع در اديان ديگر\r\n\r\nب ) منابع شريعت يهود\r\nاشاره : همانگونه كه گذشت اهميّت فقه اسلامى و آموزه‌هاى قرآن و سنّت نبوى و مكتب اهل بيت عليهم السلام و گستردگى آنها هنگامى روشن مىشود كه با شرايع موجود مقايسه گردد . اين مقايسه بسيار آموزنده و براى مسلمين جهان مايهء افتخار است .\r\n\r\nگفتار اوّل : ادوار شريعت يهود\r\nاگر آغاز شريعت يهود را از زمان خروج بنى اسرائيل از مصر و نزول ده فرمان ( حدود 1280 ق م ) بدانيم ، شريعت يهودى نزديك به 33 سده قدمت دارد . در اين دوران طولانى ، تحوّلات و تطوّرات بسيارى در اين نظام راه يافته است . با اين همه ، تاريخ شريعت يهود را مىتوان به دو دورهء اصلى تقسيم كرد : دوران « شريعت مكتوب » ، و دوران « شريعت شفاهى » . شريعت يهودى با تورات آغاز شد و آنگاه رفته رفته مباحث شريعت شفاهى شكل گرفت تا آنكه نهايتاً در شكل « ميشنا » و « تلمود » تدوين شد ( كه توضيح اين دو خواهد آمد ) .\r\nشكل‌گيرى شريعت شفاهى تأثيرات بسيارى بر شريعت و حيات يهودى بر جاى گذاشت .\r\nدوره‌هاى شريعت يهودى كه در ذيل به طور مختصر مورد اشاره قرار مىگيرد از ده دوره تشكيل مىشود كه سه دورهء اوّل آن دوره‌هاى « شريعت مكتوب » است و هفت دورهء ديگر آن كه از دورهء تنّائيم - يعنى دوره‌اى كه در آن ، شريعت شفاهى رسماً تدوين مىشود - آغاز مىگردد دوره‌هاى « شريعت شفاهى » مىباشد .\r\n\r\nالف ) دورهء كتاب مقدّس\r\nدورهء كتاب مقدّس يا تورات از زمان وحى تورات به موسى در سينا ( حدود 1280 ق م ) آغاز مىگردد و تا زمان عزرا و نحميا ( از رهبران بنى اسرائيل ) ( حدوداً ميانهء سدهء پنجم ق م ) ادامه مىيابد . قوم اسرائيل پس از خروج از مصر در طى نبردهاى طولانى مدّت به رهبرى موسى ، يوشع و . . .\r\nسرزمين فلسطين ( ارض مقدّس ) را به تصرف در آوردند و حكومت تشكيل دادند . اين حكومت رفته\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nرفته اوج گرفت ، كه نقطهء اوج آن دوران پادشاهى داوود ( 1004 . 965 ق م ) و پسرش سليمان ( 965 . 928 ق م ) بود .\r\n\r\nب ) دورهء سوفريم ( كاتبان )\r\nدورهء سوفريم « 1 » يا كاتبان از سدهء پنجم پيش از ميلاد ، يعنى از دوران عزرا و نحميا ، آغاز مىشود .\r\nقوم يهودى پس از بازگشت از تبعيد بابلى ( 528 ق م ) با بازسازى معبد اورشليم جانى تازه گرفتند . اين زمان سرآغاز دورهء معبد دوم ( 520 ق م - 70 م ) است ، دوره‌اى مهم كه به ويژه شريعت يهودى را بسيار متحوّل كرد . بخش عمدهء اين دوران مطابق با حاكميّت پارسيان بر فلسطين ( 538 . 322 ق م ) است . يكى از بزرگان يهودى به نام عزراى كاتب ، شورايى را به نام مجمع كبير يا كِنِست هگدولا « 2 » بنياد گذاشت كه عالمان يهودى ( سوفريم يا كاتبان ) در آنجا به شرح و تفسير تورات مىپرداختند . « 3 »\r\n\r\nج ) دورهء زوگوت ( جفت‌ها )\r\nپس از پايان فعاليت مجمع كبير ( بين 250 تا 200 ق م ) ، كه با سلطهء يونانيان بر سرزمين فلسطين ( 332 . 140 ق م ) همزمان است ، دوره‌اى جديد آغاز مىشود . از حدود سال 160 ق م مجمعى به نام سنهدرين « 4 » يا مجمع عالى دينى و قضايى يهودى شروع به فعاليت مىكند . سنهدرين متشكل از 71 تن از عالمان و كاهنان يهودى بود و فعاليّت آن در دورهء حكومت حشمونائيم ( گروهى يهودى كه در مبارزه با يونانيان پيروز شدند و در سال‌هاى 140 تا 37 ق م حكومت كردند ) و ابتداى دورهء روميان ( 37 ق م به بعد ) ادامه داشت . اين دوره دورهء زوگوت « 5 » نام گرفته است ، زيرا پنج جفت ( زوگوت : جفت‌ها ) از عالمان معروف يهودى رهبرى سنهدرين را در اين دوره بر عهده داشتند . از هر جفت ، يكى ناسى « 6 » ( رئيس ) بود كه رياست سنهدرين را به عهده داشت و ديگرى آو بت دين « 7 » قائم مقام ناسى و رئيس دادگاه شرع بود . آخرين جفت از اين رهبران هيلل و شَمّاى ، صاحبان دو مكتب فقهى معروف يهودى ، بودند و با فوت ايشان ( حدود 10 تا 30 م ) دورهء « جفت‌ها » ( زوگوت ) به پايان رسيد .\r\n\r\nد ) دورهء تنّائيم ( معلّمان )\r\nدورهء تنّائيم ، « 8 » كه گاه دورهء شريعت شفاهى يا دورهء ميشنا نيز ناميده مىشود ، دو سدهء اوّل ميلادى ، يعنى از مرگ هيلل تا مرگ يهودا هناسى ( حدود 220 م ) ، را شامل مىشود . اين دوره كه از مكتب‌هاى هيلل و شمّاى برخاسته است نقشى مؤثر بر شريعت يهودى دارد . در اين دوره ، شش نسل از معلمان\r\n\r\n\r\n","description":"","footnote":"\r\n( 1 ) . 3 .  soferim \r\n( 2 ) .  Kenesset ha - Gedolah \r\n( 3 ) .  Cf . Y . D . G . , \" Soferim \" , EJ . , v . 15 , p . 79 - 81 . \r\n( 4 ) .  Sanhedrin \r\n( 5 ) .  zugot \r\n( 6 ) .  nasi \r\n( 7 ) .  av bet din \r\n( 8 ) .  tannaim \r\n","page_name":" 588 ","page_number":588},
  {"content":"\r\n\r\nشريعت شفاهى كه به تَنّا « 1 » ( « معلم » ؛ جمع : تنّائيم ) شناخته مىشوند فعاليّت داشتند .\r\nدر دورهء تنّائيم عمدتاً دو دسته آثار خلق شد ؛ يكى آثارى كه از نوع قانون نامه‌اند . در اين آثار هلاخاها تحت باب‌هاى خاص شريعت به گونه‌اى فشرده تدوين شده‌اند . دستهء دوم عبارت‌اند از ميدرشه هلاخا يا ميدراش‌هاى هلاخايى كه نوعى تفسير مبسوط بر اسفار پنج‌گانه‌اند . اثر مهم دستهء اوّل عبارت است از ميشنا ، اثر يهودا هناسى ، و در مرحلهء بعد ، از نظر اهميّت در نظر يهوديان ، مىتوان به آثار عقيوا و مئير اشاره كرد . دورهء تنّائى با مرگ يهودا هناسى ( 220 م ) كه بيش از 50 سال « ناسى » يا رهبر دينى قوم يهود بود ، به پايان مىرسد . « 2 »\r\n\r\nه ) دورهء آمورائيم ( شارحان )\r\nآمورائيم « 3 » ( جمع آمورا به معناى شارح و مفسّر ) لقب عالمانى است كه پس از تكميل ميشنا تا به انجام رسيدن تلمود مىزيستند . ايشان عمدتاً دست به كار شرح و تفسير ميشنا و نيز تدوين ميدراش‌هاى اگادايى ( يعنى ميدراش‌ها و تفسيرهايى كه به مباحث غير هلاخايى ، مانند روايات ، نكات پندآميز و . . .\r\nمىپرداختند ) بودند . آموراها با شرح و تفسير هلاخاهاى ميشنا ، هلاخاهاى نهايى ( قوانين و شريعت يهودى ) را از آن استخراج مىكردند .\r\nدورهء آمورائيم پنج نسل از عالمان سرزمين فلسطين ( تا پايان قرن چهارم ) و هشت نسل از عالمان بابل ( تا پايان قرن پنجم ) را در برمىگيرد .\r\nحاصل كار ايشان دو تلمود بابلى و فلسطينى ( يا اورشليمى ) است .\r\nدر فلسطين ، عنوان اين آموراها « ربّى » « 4 » و در بابل « راو » « 5 » بود .\r\nولى نبايد از نظر دور داشت كه تلمود دربارهء اعتبار و مرجعيت آمورائيم معتقد است : آموراها نبايد با گفته‌اى از كتاب ميشنا يا حتّى يكى از باريتاهاى « 6 » تنّائيم مخالفت كنند . از اين رو ، اگر در روند بحث تلمودى مشخص شود كه يك ديدگاه با ديدگاه ميشنا مخالف است ، رد مىشود . « 7 »\r\nپايان تلمود بابلى ( حدود 500 ميلادى ) نقطهء پايان دورهء آمورائيم است .\r\n\r\nو ) دورهء ساوورائيم ( حكما )\r\nپس از پايان تلمود بابلى ، عالمان بابلى ، كه در اين دوره به ساوورائيم « 8 » ( « حكما » ) معروف‌اند ، تا پايان قرن ششم و به نقلى تا ميانهء سدهء هفتم ، دست به كار ويرايش تلمود بابلى بودند . از اين رو ، اين دوره در حقيقت بخش پايانى دورهء تلمود است . اطلاعات مربوط به اين دوره ناچيز است و شخصيت‌هاى\r\n\r\n\r\n","description":"","footnote":"\r\n( 1 ) .  tanna \r\n( 2 ) .  . Cf . D . S . , \" Tanna , Tannaim \" , EJ . , v . 15 , p . 798 - 800  ؛\r\nگنجينه‌اى از تلمود ، ص 15 - 11 .\r\n( 3 ) .  . amoraim \r\n( 4 ) .  . Rabbi \r\n( 5 ) .  . Rav \r\n( 6 ) . توضيح باريتا خواهد آمد .\r\n( 7 ) .  Sh . S . , \" Amoraim \" , EJ . , v . 2 , p . 865 - 75 . \r\n( 8 ) .  savoraim \r\n","page_name":" 589 ","page_number":589},
  {"content":"\r\n\r\nچندان تأثيرگذارى در اين دوره فعاليّت نداشته‌اند .\r\nآنان مطلب جديدى را به تلمود نيفزودند و صرفاً توضيحاتى را افزودند كه تا حدّى شبيه آراى آموراها بود .\r\nبا اين حساب ، كار ساووراها عبارت بود از تنظيم و فصل‌بندى تلمود ، روشن كردن برخى از آراى هلاخايى نامعلوم ، بيان بحث‌ها و توضيحات اضافى متون موجود ، و افزودن عبارت‌هاى كوتاه راهنما براى تسهيل مطالعهء متن . « 1 »\r\n\r\nز ) دورهء گائونيم ( نوابغ )\r\nبا تدوين شريعت شفاهى در ميشنا و تلمود ، تحوّل و تطور شريعت يهود به پايان نرسيد ، بلكه دوران جديدى آغاز شد كه آثار مهمّى را نيز در شريعت يهود در پى داشت . از پايان دورهء تلمود تا حدوداً ميانهء سدهء يازدهم را دورهء گائونيم « 2 » مىنامند .\r\nنام اين دوره از واژهء « گائون » ( به معناى نابغه ، علّامه ) كه لقب رسمى رؤساى آكادمىهاى بابل ( سورا و پومبديتا ) بود گرفته شده است . در بخش عمدهء اين عصر آكادمىهاى بابل مركز معنوى و فرهنگى كل جامعهء يهودى بود و بيشتر جوامع يهودى فتاوا و احكام گائون‌ها را به طور مطلق مىپذيرفتند . ايشان مىكوشيدند تا تلمود را ، در شكلى كه از ساوورائيم دريافت كرده بودند ، به گونه‌اى تفسير كنند كه قانون نامهء مورد پذيرش ، در همهء موضوعات اجتماعى و دينى شود .\r\nاز مهم‌ترين عالمان دورهء گائونيم مىتوان به اين افراد اشاره كرد : عمرام ، « 3 » سعديا ، « 4 » سموئيل بن هوفنى ، « 5 » شريرا و حاى « 6 » كه با مرگ او دورهء گائونى نيز به پايان مىرسد .\r\n\r\nح ) دورهء ريشونيم ( مراجع نخستين يا متقدّمان )\r\nعصر ريشونيم « 7 » ( يا متقدّمان ، مراجع نخستين ) از زمان اسحاق الفاسى « 8 » در ميانهء سدهء يازدهم آغاز مىشود و تا قرن شانزدهم ( دوران يوسف قارو و تدوين كتاب شولحان عاروخ و نيز مَپّا « 9 » اثر موسى ايسرلس « 10 » ) ادامه مىيابد . اين عصر را دوران برجستهء شريعت يهود در دورهء پس از تلمود ( پساتلمود ) مىدانند . در اين دوره آثار قابل ملاحظه‌اى در شريعت يهودى تدوين شد . در اين عصر قانون‌گذارى اجتماعى در ميان آنها رونق بسيارى يافت . آغاز دورهء ريشونيم با افول آكادمىهاى بابل و پيدايش مراكز جديد آموزشى در سرزمين‌هاى آوارگى ، از جمله شمال آفريقا ، اسپانيا و ديگر كشورهاى اروپايى هم زمان است . از عالمان دورهء\r\n\r\n\r\n","description":"","footnote":"\r\n( 1 ) .  . D . S . , \" Savora , Savoraim \" , EJ . , v . 14 , p . 920 - 21 . \r\n( 2 ) .  gaonim \r\n( 3 ) .  Amram \r\n( 4 ) .  Saadyah \r\n( 5 ) .  Amram \r\n( 6 ) .  Saadyah \r\n( 7 ) .  rishonim \r\n( 8 ) .  Isaac al - Fasi \r\n( 9 ) .  Mappah \r\n( 10 ) .  Moses Isserles \r\n","page_name":" 590 ","page_number":590},
  {"content":"\r\n\r\nريشونيم ، مىتوان به اسحاق الفاسى ، ابن ميمون ، يعقوب آشر ، يوسف قارو ، اشاره كرد . « 1 »\r\n\r\nط ) دورهء احَرونيم ( متأخّران )\r\nدورهء احرونيم ، « 2 » به معناى « متأخران » يا مراجع متأخر ، از زمان يوسف قارو و موسى ايسرلس در قرن شانزدهم آغاز مىشود و تا قرن هجدهم و به نقلى تا عصر حاضر ادامه مىيابد . علّت نام‌گذارى ايشان به « متأخران » آن است كه از مراجع متقدّم ، يعنى ريشونيم ، متمايز شوند .\r\nكتاب شولحان عاروخِ يوسف قارو ، به همراه مَپّا اثر موسى ايسرلس كه در حقيقت براى رفع كاستىهاى كتاب قارو نوشته شد ، نقطهء اوج قانون‌نامه‌نويسى در حقوق يهودى است و اين كتاب ، با افزوده‌هاى ايسرلس ، مرجع مورد قبول حقوقى و شرعى در همهء روزگاران بعدى تلقى شده است ، و از اين رو است كه تدوين اين آثار را نقطهء آغاز دورهء بعد ، يعنى احرونيم ، دانسته‌اند .\r\nدر ميان سرشناس‌ترين دورهء احرونيم مىتوان به داوود بن سموئيل هَلوى ، « 3 » شبتاى بن مئير هَكوهن ، « 4 » هارون كيدانوور « 5 » و سليمان گنزفريد « 6 » اشاره كرد . « 7 »\r\n\r\nى ) دورهء لغو استقلال قضايى يهود تا عصر حاضر\r\nبا لغو استقلال قضايى يهود در سرزمين‌هاى آوارگى ، نقطهء عطفى در تحوّلات شريعت يهودى پديد آمد . اين دوره را مىتوان به چند بخش تقسيم كرد : از اواخر قرن هجدهم تا آغاز قرن بيستم ، از آغاز قرن بيستم تا زمان اشغال فلسطين و تأسيس دولت اسرائيل در 1948 ؛ و از استقرار آن دولت به بعد . « 8 »\r\nتا پيش از قرن هجدهم ، يهوديان بخش مجزايى را در درون جامعه ، به ويژه در كشورهاى اروپايى ، تشكيل مىدادند . با اين همه ، يهوديان در اين جوامع از استقلال نسبى قضايى به ويژه در موضوعات مدنى و نيز اجراى برخى مجازات‌ها در آنچه مربوط به خودشان بود ، برخوردار بودند .\r\nاز قرن هجدهم با مطرح شدن نظريهء « تساوى همهء افراد بشر بدون توجّه به نژاد و مذهب و . . . » در اروپا ، يهوديان نيز آزادى بيشترى يافتند . اين آزادى پيامدهايى براى يهوديان داشت . از يك سو ، دولت‌هاى اروپايى استقلال قضايى يهوديان را كه تا آن زمان وجود داشت لغو كردند ، چرا كه به اعتقاد ايشان ، لازمهء تساوى افراد اين بود كه همهء شهروندان دعاوى خود را بر اساس قانون واحدى در دادگاه رسمى كشور مطرح كنند . از اين رو ، يهوديان از\r\n\r\n\r\n","description":"","footnote":"\r\n( 1 ) .\r\n M . E . , op . cit . , p . 122 , I . T . S . , \" Rishonim \" , EJ , v . 14 , p , 192 - 3 . \r\n( 2 ) .  ahEaronim \r\n( 3 ) .  David benSamuel HaLevi \r\n( 4 ) .  David benSamuel HaLevi \r\n( 5 ) .  Aaron Kaidanover \r\n( 6 ) .  Solomon Ganzfried \r\n( 7 ) .  Y . Ho . , \" AhEaronim \" , EJ . , v . 17 , p . 135 - 8 . \r\n( 8 ) .  M . E . , op . cit . , 123 . \r\n","page_name":" 591 ","page_number":591},
  {"content":"\r\n\r\nاجراى مجازات‌هاى خاصِ يهودى منع شدند . از سوى ديگر ، برداشتن مرزها باعث شد كه يهوديان با ديگر شهروندان جامعه تعامل بيشترى پيدا كنند و اين امر پايبندي به قوانين يهودى را در ميان يهوديان تضعيف كرد .\r\nلغو استقلال قضايى بسيارى از عالمان يهودى را نگران كرد . در بيشتر جوامع ، صلاحيّت مراجع يهودى فقط در بخش حقوق خانواده ( مانند ازدواج و طلاق ) باقى ماند .\r\nظهور صهيونيسم در اوايل قرن بيستم ، موجب تأسيس انجمن‌هايى به ويژه در مسكو و سرزمين فلسطين شد كه هدف آن بازگشت به شريعت يهودى به عنوان يكى از اركان حيات يهودى بود . از آن زمان ، نحوهء تلفيق حقوق شرعى و قواعد عرفى مورد بحث و مناقشه بوده است كه تاكنون نيز در اسرائيل ادامه دارد .\r\nدر سال 1921 دادگاه عالى حاخامى در سرزمين فلسطين تشكيل شد . اين نهاد افزون بر نظارت بر دادگاه‌هاى حاخامى ، كه در موضوعات مربوط به احوال شخصيّه مانند ازدواج و طلاق و وصيّت صلاحيّت داشتند ، وظيفهء وضع تقاناها يا مصوّبات جديد را ، نيز براى خود قائل بود .\r\nدر كنار دادگاه‌هاى حاخامى يا شرعى ، دادگاه‌هاى عمومى نيز تشكيل شدند . اين دادگاه‌ها در دعاوى راجع به احوال شخصيّه بر اساس قوانين يهودى حكم مىكنند ، مگر در جايى كه قانون كشور صراحتاً حكم آن موضوع خاص را معين كرده باشد .\r\nدر قوانين مربوط به حقوق مالى و به ويژه در موضوعات كيفرى ، نهاد قانون‌گذارى اسرائيل بر اساس ضوابط عرفى عمل كرده است و ضمانت اجراهاى مقرر در قوانين اين كشور در بيشتر موارد با قوانين سنتى يهودى مطابقت ندارد . « 1 »\r\nاين بود فشرده‌اى از دوران شريعت يهود با فراز و نشيب‌هاى زيادى كه تاكنون داشته است ، در ضمن نبايد تفاوت جوامع يهودى دنيا را با صهيونيسم فراموش كرد ؛ چرا كه صهيونيست‌ها يك گروه سياسى اشغالگرند كه پايبندي چندانى به آيين يهود ندارند و در بسيارى از موارد مورد اعتراض جوامع يهودى كه در بسيارى از كشورهاى دنيا حتى كشورهاى اسلامى زندگى مىكنند قرار دارند .\r\n\r\nگفتار دوم : منابع شريعت يهود\r\nمنابع شريعت يهود را از دو حيث مىتوان مطالعه كرد : منابع مكتوب و منابع قانونى .\r\n\r\n1 . منابع مكتوب\r\nمنظور از منابع مكتوب شريعت منابع و مخازن معتبر مكتوبى است كه قوانين و احكام شرعى در آنها مدون شده است .\r\nدر اين گفتار منابع مكتوب را كه در شريعت يهودى اهميّت خاصّى دارند ، و در گفتار بعد منابع\r\n\r\n\r\n","description":"","footnote":"\r\n( 1 ) .  M . E . , op . cit . , p . 139 - 51 . \r\n","page_name":" 592 ","page_number":592},
  {"content":"\r\n\r\nاستنباط را بررسى مىكنيم .\r\n\r\nالف ) تورات\r\nكتاب مقدّس عبرانى يهود منبع حجيّت و اعتبار كل نظام شرعى و حقوقى يهودى و نيز نخستين و مهم‌ترين منبع مكتوب آن است . اين كتاب ، كه يهوديان آن را « عهد » يا « تَنَخ » ، و مسيحيان آن را « عهد قديم » مىنامند ، سه بخش دارد : تورات ، كتب انبيا ( نِويئيم ) و مكتوبات ( كِتوويم ) . آنچه در بحث ما اهميّت بيشترى دارد تورات است ، چرا كه قوانين شريعت يهود غالباً در تورات آمده است ، و ساير كتب كتاب مقدّس عبرانى بيشتر جنبهء تاريخى يا پندآموز دارند .\r\n\r\nاوّل . اسفار تورات\r\nتورات ( به عبرى : تورا « 1 » ) واژه‌اى به معناى « آموزش » و « تعليم » است كه از قديم الايّام آن را به نادرست به « قانون » يا « شريعت » ترجمه كرده‌اند .\r\nاين خطا از ترجمهء يونانى كتاب مقدّس نشئت گرفته است . در سدهء سوم پيش از ميلاد حدود هفتاد تن از مترجمان به درخواست پادشاه مصر متن تورات را از عبرى به يونانى ترجمه كردند ، كه به مناسبت تعداد مترجمان آن ، به « سبعينيه » يا هفتادى معروف شده است . در اين ترجمه ، واژهء تورا به  ( nomos )  ( قانون / شريعت ) برگردانده شد و در پى بىآن در لاتينى نيز به  Lex  ترجمه و رايج گشت . « 2 » به رغم اين نكته ، معادل « شريعت » براى تورات ، كاملًا رايج و جا افتاده است .\r\nتورات در چند معنا به كار مىرود : 1 . در عام‌ترين معنايش همهء تعاليم و عرف و سنّت يهودى را شامل مىشود ؛ 2 . گاه به مجموعهء شريعت مكتوب و شريعت شفاهى تورات اطلاق مىشود ؛ 3 . گاهى نيز تورات به معناى كل كتاب مقدّس عبرانى ( تَنَخ ) به كار مىرود ؛ 4 . تورات در معناى خاص عبارت است از پنج كتاب موسى كه بدين جهت به اسفار پنج‌گانه ( به يونانى :  ( Pentatuch )  ) نيز نامبردار است . در اين نوشته معناى خاص تورات مراد ماست . كتاب‌هاى پنج‌گانهء تورات عبارت‌اند از سفر پيدايش ، سفر خروج ، سفر لاويان ، سفر اعداد و سفر تثنيه .\r\n1 / يك ) سفر پيدايش ( تكوين ) : اين سفر كه نام عبرى آن « بِرِشيت » « 3 » به معناى « در ابتدا » « 4 » است با روايت خلق جهان و انسان آغاز مىشود . خدا آدم را به صورت خود آفريد و وى را با همسرش حوا در باغ عدن جاى داد ، اما ايشان گناه كردند و از باغ رانده شدند .\r\nداستان زندگى آدم و فرزندانش ، داستان نوح ، ابراهيم ، اسحاق ، يعقوب و پسران او - كه پدران اسباط دوازده‌گانهء بنى اسرائيل‌اند - در اين سفر گزارش شده است . سفر پيدايش پنجاه باب دارد كه\r\n\r\n\r\n","description":"","footnote":"\r\n( 1 ) .  torah \r\n( 2 ) .\r\n J . U . , \" Torah \" , Harper's Bible Dictionary , p . 1083 . \r\n( 3 ) .  Bereshit \r\n( 4 ) . اين كلمه از آغاز سفر گرفته شده است : « در ابتدا خدا آسمان‌ها و زمين را آفريد . »\r\n","page_name":" 593 ","page_number":593},
  {"content":"\r\n\r\nباب پنجاهم با بيان مرگ يوسف در مصر ، در حدود 1600 ق م ، پايان مىيابد .\r\nاز آنجا كه مطالب اين سفر تاريخى است و دورانِ پيش از شريعت موسى را روايت مىكند ، در باب شريعت كمتر مورد استناد قرار مىگيرد . با اين همه ، گاه احكام شرعى را نيز مىتوان در آن سراغ گرفت ؛ براى مثال منع از قتل و خون‌ريزى در باب نهم اين سفر آمده است : « . . . هر كه خون انسان ريزد خون وى به دست انسان ريخته شود ؛ زيرا خدا انسان را به صورت خود ساخت » ( پيدايش 9 : 6 ) .\r\nاز سوى ديگر ، به نقل سفر پيدايش ، نياكان بنى اسرائيل گاه اعمالى انجام داده‌اند كه بعدها بر اساس شريعت موسى تحريم شده ، اما در زمان ارتكاب آنها دستورى بر منعشان وجود نداشته است ؛ براى مثال ، به گفتهء آنها ازدواج ابراهيم با خواهر ناتنىاش ( پيدايش 20 : 12 ، كه بر خلاف حكم لاويان 18 : 9 است ) ؛ و نيز به گفتهء آنان ازدواج يعقوب با دو خواهر ( پيدايش 29 : 21 به بعد ، بر خلاف لاويان 18 : 18 ) .\r\n2 / يك ) سفر خروج : اين سفر با روايت تولّد موسى ، حدوداً چهارصد سال پس از مرگ يوسف آغاز مىشود و با گزارش بعثت او و پس از خروج بنى اسرائيل از مصر ادامه مىيابد . سه ماه پس از خروج از مصر ، موسى بر روى كوه سينا دو لوح دريافت كرد كه اين ده حكم ، كه به « ده فرمان » مشهور است ، بر آنها نقش بسته بود :\r\n- من هستم خداوند ، خداى تو ؛\r\n- تو را خدايان ديگر جز من نباشد ؛\r\n- نام خدا را به باطل مبر ؛\r\n- روز شبات ( شنبه ) را گرامىدار ؛\r\n- پدر و مادرت را احترام كن ؛\r\n- قتل مكن ؛\r\n- زنا مكن ؛\r\n- دزدى مكن ؛\r\n- بر همسايهء خود شهادت دروغ مده ؛\r\n- به ناموس و اموال همسايهء خود طمع نورز ( خروج 20 : 2 . 17 ؛ تثنيه 5 : 6 . 21 ) .\r\nاين ده فرمان ، كه دو بار در سفر خروج و سفر تثنيه به طور كامل و در جاى جاى تورات به طور پراكنده ذكر شده‌اند سرآغاز شريعت يهودى است .\r\nپس از ده فرمان در چند باب متوالى اين سفر ( باب‌هاى 20 تا 23 ) بخشى از احكام شرعى ، به ويژه حقوقى ، ذكر شده است ، مانند : قوانين راجع به قتل ، آدم‌ربايى ، توهين به پدر و مادر ، ضرب و جرح ، سقط جنين ، سرقت ، تصرف در مال غير ، خيانت در امانت ، زنا ، جادوگرى ، مقاربت با حيوان ، بت‌پرستى ، ربا ، عدالت در دادگاه ، شهادت دروغ ، رشوه و . . .\r\nدر عبرى ، اين سفر « شِموت » « 1 » ( « نام‌ها » ) خوانده مىشود كه از آيهء آغازين سفر گرفته شده است .\r\n3 / يك ) سفر لاويان : اين سفر را از آن جهت « لاويان » نام نهاده‌اند كه احكام مربوط به كاهنان را ، كه از خاندان لاوىاند ، دربردارد . باب‌هاى نخستين\r\n\r\n\r\n","description":"","footnote":"\r\n( 1 ) .  Shemot \r\n","page_name":" 594 ","page_number":594},
  {"content":"\r\n\r\nاين سفر از شيوهء قربانى براى گناهان ، به ويژه گناهان كاهنان ، سخن مىگويد همچنين احكام خوردنىهاى پاك و ناپاك و روز شبات ( شنبه ) و . . . در اين سفر آمده است . در عبرى اين سفر را « وَييقرا » « 1 » مىنامند كه از كلمهء اوّلِ سفر ( و . . . خواند ) گرفته شده است .\r\nعمدهء احكام شرعى اين سفر را در باب‌هاى 5 ، 18 تا 21 ، 24 تا 25 و 27 مىتوان يافت كه عمدتاً به انواع جرايم جنسى ، دزدى ، قسم دروغ ، غصب ، بىعدالتى در قضاوت ، جادوگرى ، كفرگويى ، قتل و صدمات بدنى و وقف مربوطاند .\r\n4 / يك ) سفر اعداد : روايت آوارگىِ بنى اسرائيل در سينا ، سرشمارى اين قوم ، اعياد و قربانىها و برخى از احكام شرعى و حقوقى از محتويات اين سفر است . نام عبرى اين سفر « بَميدبار » « 2 » ( « در بيابان » ) است ، كه كلمه‌اى است برگرفته از آيهء اوّل سفر . مطالب حقوقى اين سفر عمدتاً در باب‌هاى 5 ، 6 ، 27 ، 35 و 36 آمده است . برخى از احكام حقوقى اين سفر عبارت است از : جبران خسارت و نيز داورى ايزدى ( اردالى ) براى زنانى كه دربارهء آنان گمانِ زنا رفته است ، قتل عمد و غير عمد ، مجازات قتل و شهرهاى پناهگاه ، احكام نذيره‌ها و نذر ، ارث و . . .\r\n5 / يك ) سفر تثنيه : اين سفر به تكرار احكامى كه در اسفار پيشين آمده ، و نيز به تاريخ بنى اسرائيل تا رحلت موسى مىپردازد . در عبرى آن را « دِواريم » ، « 3 » به معناى « سخنان » ، مىگويند كه مأخوذ است از آيهء اوّل سفر . در اين سفر احكام شرعى بسيارى را به ويژه در باب‌هاى 15 تا 25 مىتوان مشاهده كرد .\r\nبرخى از احكام حقوقى اين سفر بدين قرار است :\r\nآداب قضاوت ، شهرهاى پناهگاه و مقرّرات آن ، مجازات بت‌پرستى ، شرايط شهادت در دادگاه ، اجراى قسامه در صورت پيدا شدن مقتولى كه قاتلش معلوم نيست ، مجازات پسر لجوج و سركش ، و چگونگى به دار آويختن مجرم ، قوانين راجع به جرايم جنسى ، مجازات تازيانه ، حيوانات حلال گوشت ، سال انفكاك ، نكاح و طلاق و . . .\r\n\r\nدوم . تورات و قانون نامه‌هاى معاصر آن\r\nاگر يهوديّت را به عنوان يك « نظام حقوقى » بنگريم ، بد نيست كه آن را با نظام‌هاى حقوقى همسايه و هم عصرش مقايسه كنيم . در منطقه‌اى كه يهوديت در آن در حدود 1300 ق م ظهور و بروز يافت - يعنى در خاور نزديك باستان و در تمدن‌هاى بين النهرين - پيش‌تر قانون نامه‌هاى مهمى وجود داشته است . قديم‌ترين قانون نامه‌اى كه به دست آمده عبارت است از قانون نامهء اورنَمو « 4 » كه مجموعه‌اى از قوانين سومرى مربوط به 2100 سال قبل از ميلاد است . قوانين ديگر اين منطقه عبارت‌اند از قوانين اشنونا « 5 » ( حدود 1900 ق م ) در اكد ، قوانينِ\r\n\r\n\r\n","description":"","footnote":"\r\n( 1 ) .  va - Yikra \r\n( 2 ) .  Bamidbar \r\n( 3 ) .  Devarim \r\n( 4 ) .  Urnammu \r\n( 5 ) .  Eshnunna \r\n","page_name":" 595 ","page_number":595},
  {"content":"\r\n\r\nليپيت عشتار « 1 » ( حدود 1900 ق م ) در سومر ، و قوانين حيتى ( حدود 1600 ق م ) . با اين همه ، بىگمان مهم‌ترينِ اين قانون‌نامه‌ها قانون نامهء حمورابى ، پادشاه بابل ، در حدود 1800 ق م است . اين قانون‌نامه 282 مادّه ( به اضافهء مقدّمه و مؤخّره ) دارد . مهم‌ترين موضوعات مطرح شده در آن عبارت‌اند از : شهادت دروغ و قضات فاسد ( مواد 1 . 5 ) ؛ سرقت و آدم‌ربايى ( 6 . 25 ) ؛ قوانين مربوط به اموال ( 26 . 126 ) ؛ خيانت در امانت ( 112 ) ؛ قوانين مربوط به زندگى خانوادگى ، زناى با محارم ، افترا به زن شوهردار ، ازدواج مجدد ، طلاق ، ارث ، و . . . ( 127 . 194 ) ؛ ضرب و جرح و صدمات بدنى ( 195 . 214 ) و . . . . « 2 »\r\nاز جمله مباحثى كه در دوران معاصر دربارهء قوانين تورات مطرح شده خاستگاه‌هاى اين قوانين و نيز احتمال تأثيرپذيرى آنها از قوانين و فرهنگ‌هايى است كه پيش از آن در همان منطقه وجود داشته‌اند .\r\nدر سال 1934 آلبرشت آلت « 3 » در مقاله‌اى با عنوان « خاستگاه‌هاى حقوق اسرائيلى » « 4 » به نقادى قوانين تورات بر اساس شكل ارائهء آنها پرداخت . به عقيدهء وى ، در شكل تدوين قوانين تورات دو الگوى عمده به كار رفته است . وى الگوى نخست را قوانين موردى « 5 » ناميد كه به شكل « اگر . . . آنگاه . . . » تنظيم شده‌اند ، مانند « هر كه انسانى را بزند و او بميرد هرآينه كشته شود » ( خروج ، 21 : 12 ) . به نظر آلت ، خاستگاه همهء قوانينى كه داراى چنين الگويىاند در سنّت‌هاى كنعانى و قوانين خاور نزديك باستان است و قوم اسرائيل پس از فتح آن سرزمين اين الگوها را فرا گرفته‌اند . بيشتر مواد قانون نامهء حمورابى به همين شيوه تنظيم شده‌اند ؛ براى نمونه :\r\n« اگر شخصى مرتكب سرقت شد و دستگير شد ، آن شخص بايد به قتل برسد » ( مادّهء 22 ) . وى الگوى دوم را قوانين امرى « 6 » مىنامد ، مانند قوانين ده فرمان :\r\n« قتل مكن ؛ زنا مكن » و . . . كه به شكل مطلق و منجّز بيان شده‌اند . اين قوانين در سنّت اسرائيلى باستانى ريشه دارند . « 7 »\r\nمقالهء آلت ، مباحثات زيادى را در پى داشت و مخالفت‌هاى بسيارى را نيز برانگيخت . مخالفان مىگفتند هر دو شكلِ قوانين را مىتوان در نظام‌هاى ديگر مورد اشاره هم يافت ، و چنين تقسيمى با اين مرزبندى دقيق وقوع خارجى نيافته است . در هر حال ، نظريهء آلت بعدها نظريه‌اى نادرست تلقى شد .\r\nبحث ديگرى كه در اين باره مطرح شده اين است : به فرض كه بتوان اثبات كرد قوانين يهودى از محيط فرهنگىاى متأثر بوده كه در آن مىزيسته\r\n\r\n\r\n","description":"","footnote":"\r\n( 1 ) .  Lipit Ishtar \r\n( 2 ) . رك : قانون نامهء حمورابى ، تئوفيل ميك ، ترجمهء كاميار عبدى ، ص 23 - 19 .\r\n( 3 ) .  Albrecht Alt \r\n( 4 ) .  The Origins of IsraeliteLaw \r\n( 5 ) .  casuistic law \r\n( 6 ) .  apodictic law \r\n( 7 ) .\r\n CarlS . Ehrlich , \" Law , IsraeliteLaw \" , BruceM . Metzger andMichael D . Coogan ( ed . ) , The Oxford Companion to the Bible , ( Oxford , New York , 1993 ) , p . 421 - 3 . \r\n. تاريخ حقوق كيفرى بين النهرين ، على حسين نجفى ابرندآبادى و حسين بادامچى ، ص 27 .\r\n","page_name":" 596 ","page_number":596},
  {"content":"\r\n\r\nاست ، آيا در اين نظام جنبه‌اى خاص كه آن را از ديگر نظام‌ها متمايز كند وجود دارد ؟ موافقان دو ويژگى عمده را به عنوان وجه تمايز مطرح مىكنند :\r\nويژگى اوّل : مبناى اعتبار و حجيّت قوانين . در برخى قوانين بين النهرين آمده است كه پادشاه با راهنمايى خدا عدالت ( غير دينى ) را استوار كرده است ؛ در مقدّمه و مؤخّرهء قانون نامهء حمورابى آمده است كه اين قوانين عدالت را حمورابى برپا داشت .\r\n« هنگامى كه مردوك مرا گماشت كه مردم را به راستى هدايت كنم ، تا زمين را راهنمايى نمايم ، من قانون و عدالت را به زبان زمين برقرار كردم . . . » « 1 » امّا در قوانين كتاب مقدّس ، موسى واسطه است نه قانون‌گذار . منبع قوانين تورات خداست و موسى اين قوانين را به مردم انتقال مىدهد . از اين رو ، قوانين تورات جنبهء دينى هم دارد و بنابراين ضمانت اجراى آن نيز صرفاً دنيوى نيست .\r\nاز همين جا تفاوت آشكارى بين اين دو دسته قوانين پيش مىآيد . در قوانين تورات براى بسيارى از اعمالى كه نقض حكم دينى خاص‌اند ، يعنى ناظر به رابطهء فرد و خدايند ، مجازات اعدام لحاظ شده است ، در حالى كه در قوانين ديگر ، ضمانت اجرا عمدتاً متوجّه نقض قواعدى است كه بر روابط انسان‌ها حاكم‌اند .\r\nيكى از بروزهاى اين تفاوت را مىتوان در مطالعهء جرايم جنسى در اين دو دسته قوانين مشاهده كرد . در قانون نامهء حمورابى و نيز حيتى جرم زناى زن شوهردار قابل گذشت است :\r\n« اگر همسر شخصى در حالى كه با مرد ديگرى خوابيده بود دستگير شد ، آنان بايد آنها را به يكديگر بسته و به داخل آب بيندازند . اگر شوهر زن قصد داشت او را ببخشد ، پس شاه نيز بايد رعيّت خود را ببخشد » .\r\n( حمورابى ، ش . 129 ) .\r\n« . . . اگر مردى جلو زن را در خانه‌اش بگيرد ( و با وى آميزش كند ) زن مجرم است و به قتل خواهد رسيد . . . اگر شوهر ( آن زن ) . . . اعلام كند كه « همسرم نبايد كشته شود » بدين وسيله جان همسرش را نجات داده است . . . » .\r\n( حيتى ، ش . 197 و 198 ) . « 2 »\r\nعلّت قابل گذشت بودن اين جرم در اين نظام‌ها اين است كه جرم فوق فقط تعدّى به حقوق شوهر است و از اين رو با گذشت شوهر ، جرم قابل تعقيب نيست . امّا در حقوق يهودى ، اين جرم به خودى خود گناهى بزرگ و مستوجب مرگ است و گذشت شوهر موجب عدم اجراى مجازات نيست ، زيرا « اين عمل گناهى است نسبت به خدا » ( پيدايش ، 39 : 9 ) .\r\nويژگى دوم : ارزش جان انسان . تفاوت اساسى اين دو گروه از قوانين در ارزشى است كه براى جان انسان قائل شده‌اند . در قوانين تورات فقط براى تعرضات به جان و كرامت و عفت افراد مجازات اعدام در نظر گرفته شده ( مانند قتل ، آدم‌ربايى ، برخى از جرايم جنسى ) ، امّا هيچ‌گاه در جرايم بر ضد اموال چنين مجازاتى لحاظ نشده ، بلكه حدّ اكثر مجازات\r\n\r\n\r\n","description":"","footnote":"\r\n( 1 ) . قانون نامهء حمورابى ، ص 36 .\r\n( 2 ) . رك : قوانين هيتىها ، هرى هافنر ، ترجمهء فرناز اكبرى رومنى ، ص 79 .\r\n","page_name":" 597 ","page_number":597},
  {"content":"\r\n\r\nآن ، براى مثال ، پرداختِ چند برابرِ شىء دزديده شده است . در مقابل ، در قانون نامهء حمورابى بارها و بارها براى جرايم مالى مجازات اعدام منظور شده است ، مانند مواد 6 ( سرقت از معبد ) ، 7 ( خيانت در امانت در حكم سرقت ) و نيز 9 ، 10 ، 21 ، 22 و . . . .\r\nحتّى در آنجا كه مجازاتِ مالى براى سرقت در نظر گرفته شده ، اين مجازات بسيار شديد و نتيجهء عدم پرداخت آن مرگ است .\r\nمادّهء 8 . اگر شخصى يك گاو يا يك گوسفند يا يك الاغ . . . دزديد ، اگر آن به معبد . . . يا . . . به يك محل دولتى متعلق بود او بايد سى برابر غرامت بپردازد . اگر آن به شخص عامى تعلق داشت ، او بايد ده برابرِ كامل [ آن را 
  ] بدهد . اگر سارق توانايى پرداخت غرامت را نداشت او بايد به قتل برسد .\r\nدر حقوق يهودى ، رسيدگى به جرايم مالى در صلاحيت دادگاه مدنى ( 3 نفره ) است نه دادگاه جنايى ( 23 نفره ) ، و همين امر تفاوتِ اين دو گروه قوانين را به خوبى نشان مىدهد .\r\nاز سوى ديگر ، در اين قانون‌نامه به جرايم بر ضد اشخاص ، به ويژه قتل عمد ، توجّه چندانى نشده است . « 1 » هيچ يك از موادّ اين قانون‌نامه به صراحت به قتل عمد نپرداخته است . در يك جا عمل قتل در حكم عمد فرض شده است و مجازات قاتل مرگ است : آنجا كه معمار در استحكام بنا كوتاهى كند و ديوار فرو ريخته ، موجب مرگ صاحب خانه شود ( مادّهء 229 ) . همچنين براى موردى كه كسى زنى حامله را بزند و جنين وى را سقط كرده ، موجب مرگ خود او هم بشود مجازات مرگ در نظر گرفته شده است ( مادّهء 210 ) ، كه البتّه در اينجا نه خود قاتل ، كه دختر او بايد كشته شود . موارد ديگر عمدتاً ناظر به قتل غير عمد است كه با پرداخت جريمه مجازات مىشود . حتّى در قتل در حكم عمد نيز هميشه مجازات قتل اعدام نيست ، مثل قتل زن عامى يا كنيز حامله ( موادّ 212 و 214 ) ؛ مرگ برده در اثر كوتاهى معمار ( مادّهء 231 ) و . . .\r\nبا اين همه ، گاه شباهت‌هايى را نيز مىتوان بين قانون تورات و حمورابى مشاهده كرد . براى مثال ، بر طبق قانون نامهء حمورابى ، اگر كسى به دروغ ديگرى را به ارتكاب قتل متهم كند شاهد دروغين بايد به قتل برسد ( مادّهء 1 ) . در تورات نيز مجازات شاهد دروغين همان مجازات عملى است كه وى ديگرى را به ارتكاب آن متهم كرده است ( تثنيه ، 19 :\r\n16 . 21 ) . همسانى مجازات شاهد دروغين با مجازاتِ جرمِ موضوع شهادت در اين دو نظام ، شباهت جالب و در خور اعتنايى است . ( اگر چه با تفسير شريعت شفاهى از شهادت دروغ ، اين مسأله شكل متفاوتى مىيابد ) .\r\nنمونهء بارزتر آن از حيثِ شكل تدوين ، قانون مربوط به صدمات گاو شاخزن است . در قانون نامهء حمورابى آمده است :\r\n250 . اگر يك گاو ، هنگامى كه در خيابان راه مىرفت به شخصى شاخ زد و او را كشت در اين مورد\r\n\r\n\r\n","description":"","footnote":"\r\n( 1 ) .  CarlS . Ehrlich , op . cit . , p . 421 - 3 . \r\n","page_name":" 598 ","page_number":598},
  {"content":"\r\n\r\nاعتراضى نيست .\r\n251 . اگر گاوِ كسى ، شاخزن بود و انجمن شهر به صاحب گاو فهماند كه گاو ( او ) شاخزن است ولى او شاخ‌هاى گاو را با پارچه نپوشاند ( يا ) گاو خود را در بند نكرد و آن گاو به عضوى از طبقهء اشراف شاخ زد و او را كشت ، او بايد نيم ميناى نقره بپردازد .\r\n252 . اگر ( متوفى ) بردهء شخصى بود ، او بايد يك سوم ميناى نقره بپردازد .\r\nجالب است كه در تورات نيز اين مسألهء حقوقى به همين شكل طرح شده است ( و فقط مجازات آن متفاوت است ) :\r\nهرگاه گاوى به شاخ خود مردى يا زنى را بزند كه او بميرد ، گاو را البتّه سنگسار كنند و گوشتش را نخورند و صاحب گاو بىگناه باشد . و ليكن اگر گاو قبل از آن شاخزن مىبود و صاحبش آگاه بود و آن را نگاه نداشت و او [ گاو 
  ] مرد يا زنى را كشت ، گاو را سنگسار كنند و صاحبش را نيز به قتل رسانند . و اگر ديه بر او گذاشته شود آنگاه براى فديهء جان خود هر آنچه بر او مقرر شود ادا نمايد . . . اگر گاو غلام يا كنيزى را بزند سى مثقال نقره به صاحب او داده شود و گاو سنگسار شود ( خروج ، 21 :\r\n28 . 32 ) .\r\nمحيط فرهنگى و تاريخى همسان اين نظام‌ها مىتواند در برخى از موارد مبهم به فهم منظور تورات نيز كمك كند . نمونهء مناسبى براى اين بحث مسألهء سقط جنين است . تورات فقط در يك مورد مسألهء سقط جنين را مطرح كرده است :\r\nاگر مردم جنگ كنند و زنى حامله را بزنند و اولاد او سقط گردد و ضررى ديگر نشود البتّه غرامتى بدهد . . . و اگر اذيتى ديگر حاصل شود ، آنگاه جان به عوض جان بده . و چشم به عوض چشم و . . . ( خروج ، 21 : 22 . 25 ) .\r\nدر فرض دومى كه فقرهء فوق مطرح مىكند ، يعنى آنگاه كه « اذيتى ديگر حاصل شود » ، ابهامى وجود دارد ، و آن اينكه آيا اذيت به جنين مراد است يا به مادر . بين عالمان يهودى در اين باره بحثى درگرفت كه نهايتاً نظر دوم غالب شد .\r\nموادّ قانون نامهء حمورابى در اين موضوع ، مىتواند به رفع ابهام فوق كمك كند :\r\n209 . اگر شخصى دختر شخص ( ديگرى ) را زد و باعث شد كه او سقط جنين كند ، او بايد ده شِكِل [ شِقِل 
  ] نقره براى جنين او بپردازد .\r\n210 . اگر آن زن مُرد ، آنان بايد دختر او را به قتل برسانند .\r\nصراحت مادّهء 210 مىتواند مؤيّد اين باشد كه در عبارت تورات نيز مراد آسيب به مادر است نه جنين ( يعنى همان تفسيرى كه نهايتاً عالمان تلمودى پذيرفتند ) .\r\nاز مسائلى كه مطالعهء تطبيقى آن در تورات و قانون نامهء حمورابى مىتواند جالب باشد مسألهء قصاص عضو است . بر طبق مواد قانون نامهء حمورابى ( موادّ 196 - 200 ) ، اگر كسى چشم ، دندان يا استخوان فردى را از بين ببرد بايد همان عضو وى را از بين برد . در تورات نيز قصاص عضو به صراحت آمده است ( خروج ، 21 : 23 . 25 ) ، گرچه در شريعت شفاهى تفسير ديگرى از آن ارائه شده است .\r\n\r\n","description":"","footnote":"","page_name":" 599 ","page_number":599},
  {"content":"\r\n\r\n\r\nب ) ميشنا و تلمود « 1 »\r\nمهم‌ترين منبع شريعت يهودى پس از تورات عبارت است از ميشنا و تلمود ، كه حاصل گردآورى شريعت شفاهى است . به اعتقاد يهوديان ، افزون بر تورات نوشته ، كه همان پنج كتاب موسى است ، تورات ديگرى نيز بر موسى وحى شد كه همواره به شكل نانوشته در كنار تورات مكتوب ، وجود داشته و داراى همان ارزش و اعتبار است . از اين سنّت به تورات شفاهى تعبير شده است . ابن ميمون در مقدّمهء تفسير ميشنا مىنويسد :\r\nهرميصوا [ حكم 
  ] كه خداى متعال به معلّم ما موسى - سلام بر او - سپرد شرح و تفسير آن نيز به همراهش بود . خدا حكم را به او گفت و سپس شرح ، ماهيّت و هر حكمتى كه در آيه‌هاى تورات بود به وى داد . « 2 »\r\nاين انديشه كه موسى يك تورات شفاهى نيز براى تفسير و تكميل تورات از خود به جاى گذاشته است گرچه مخالفانى نيز در بين يهوديان ، به ويژه از فرقهء صدوقيان ، داشت ، انديشه‌اى غالب بود ، و از اين رو ، پس از تخريب معبد دوم به دست روميان در سال 70 ميلادى فكر تدوين اين سنّت قوت گرفت . حجم زياد شريعت شفاهى از يك سو ، و ويرانى معبد و تبعات آن ( از جمله پراكندگى يهوديان ) ، از سوى ديگر ، اين مسأله را مطرح كرد كه چه بسا اين گنجينهء نانوشته در گذر زمان به دست فراموشى سپرده شود . بىشك مكتب‌هاى درس هيلل و شَمّاى نيز كه به بحث و تفسير احكام تورات مىپرداختند در جلب توجّه به اين امر بىتأثير نبوده‌اند . از اين رو ، مجموعه‌هايى در شريعت شفاهى تدوين شد .\r\nدر اوايل قرن سوم ميلادى ( حدود 210 م ) يكى از عالمان يهودى به نام ربّى يهودا هناسى « 3 » مكتوبات متفرّق هلاخايى را به صورت يك جا تدوين كرد و يك كتاب ويژهء تورات شفاهى به وجود آورد كه « ميشنا » ( به معناى مطالعه ، آموزش ، تكرار ) نام گرفت . مجموعهء هناسى در همهء مدارس يهودى آن زمان پذيرفته شد و جاى همهء آثارِ پيشين را گرفت .\r\nميشنا كه حاصل كارِ شش نسل از عالمان شريعت شفاهى ( تنّائيم ) است ، داراى شش بخش است كه به هر بخش سِدِر « 4 » مىگويند . هر سِدِر شامل تعدادى رساله يا مَسِخِت « 5 » است . ميشنا مجموعاً 63 رساله دارد . بخش‌هاى شش‌گانهء ميشنا و رساله‌هاى آنها بدين قراراند : الف ) زراعيم ( بذرها ) ؛ اين بخش به مسائلى مثل كشاورزى و نان و نماز و دعاها و . . .\r\nمىپردازد . رساله‌هاى اين بخش بدين قرارند :\r\n\r\n\r\n","description":"","footnote":"\r\n( 1 ) . خواهد آمد كه « ميشنا » عبارت است از آنچه بر موسى وحى شد ولى به شكل نانوشته براى تفسير و تكميل تورات وجود داشت و در سال 210 ميلادى توسط يكى از عالمان يهودى جمع‌آورى شد و « تلمود » عبارت است از مجموعهء رساله‌هايى كه در تفسير ميشنا تدوين شد و « گمارا » نام گرفت به ضميمهء متن ميشنا ، يعنى « تلمود » به معناى تعليم ، مجموعه‌اى است كه ميشنا و تفسير آن را يك جا در بر دارد .\r\n( 2 ) .  Maim . , Introduction to Comm . Mishnah , ch . 1 . \r\n( 3 ) .  R . Judah HaNasi \r\n( 4 ) .  seder \r\n( 5 ) .  massekhet \r\n","page_name":" 600 ","page_number":600},
  {"content":"\r\n\r\n1 . براخوت ( بركات ) ؛ دربارهء آداب نماز و دعا .\r\n2 . پئاه ( گوشه ) ؛ دربارهء محصولات گوشه‌هاى كشتزار .\r\n3 . داماى ( مشكوك ) ؛ دربارهء خريد محصول كشاورزى از كسى كه شك داريم سهم معبد و كاهنان را از آن داده است يا نه .\r\n4 . كيلاييم ( اختلاطها ) ؛ دربارهء احكام مربوط به كاشتن بذرهاى مختلف با هم و نيز جفت‌گيرى حيوانات مختلف الجنس .\r\n5 . شويعيت ( سال هفتم ) ؛ احكام مربوط به سال هفتم ( شميطا ) ، كه در آن زمين نبايد كشت شود ( لاويان ، 25 : 3 ) .\r\n6 . تروموت ( هديه‌ها ) ؛ احكام هدايايى كه بايد از محصولات كشاورزى به كاهنان بدهند .\r\n7 . معسروت ( عشريه‌ها ) ؛ احكام يك‌دهم‌هاى محصول زمين .\r\n8 . معسرشنى ( عشريهء دوم ) ؛ دربارهء مقرّرات يك دهم در تثنيه 14 : 22 . 27 .\r\n9 . حلا ( گردهء نان ) ؛ دربارهء سهم كاهن از نان .\r\n10 . عورلا ( نامختونى ) ؛ احكام ميوه‌هاى درختان در طى چهار سال اوّل غرس .\r\n11 . بيكوريم ( نوبرها ) ؛ احكام نوبر ميوه‌هايى كه به معبد برده مىشود .\r\nب ) موعد ( عيدها ، ايّام معيّن ) ؛ موضوع اين بخش احكام روز شنبه ، عيدها و . . . است . رساله‌هاى اين بخش چنين‌اند :\r\n1 . شبات ( شنبه ) ؛ دربارهء احكام روز شنبه و محرمات اين روز .\r\n2 . عرووين ( اختلاطها ) ؛ حدودى كه در شب و روز شنبه نبايد از آنها تجاوز كرد .\r\n3 . پساحيم ( عيدهاى پسح ) ؛ مقرّرات مربوط به عيد پسح و نان فطير .\r\n4 . شقاليم ( شقل‌ها ) ؛ دربارهء ماليات سالانه‌اى كه بايد به معبد داده شود .\r\n5 . يوما ( روز ) ؛ دربارهء آيين روز كفّاره .\r\n6 . سوكا ( سايه‌بان ) ؛ احكام عيد سايه‌بان‌ها .\r\n7 . بيصا ( تخم مرغ ) ؛ اين رساله يوم طو يا عيد نيز خوانده مىشود و مربوط به اعمال حرام و جايز روزهاى اعياد مقدس است .\r\n8 . روش هشانا ( اوّل سال ) ؛ احكام روزهاى عيد سال نو .\r\n9 . تعينت ( روزه ) ؛ دربارهء احكام روزه‌هاى عمومى .\r\n10 . مگيلا ( طومار ) ؛ قرائت بخشى از كتاب مقدس در جشن پوريم .\r\n11 . موعد قاطان ( عيد كوچك ) ؛ احكام وسط عيدهاى پسح و سوكوت .\r\n12 . حگيگا ( قربانىهاى عيد ) ؛ قربانىهايى كه بايد در موقع زيارت معبد در اعياد به خداوند تقديم شود .\r\nج ) ناشيم ( زنان ) ؛ اين بخش به احكام ازدواج و طلاق و برخى ديگر از احكام حقوقى مىپردازد .\r\nرساله‌هاى اين بخش چنين‌اند :\r\n1 . يواموت ( بيوه‌ها ) ؛ دربارهء ازدواج مردى با زنِ\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nبرادرِ مردهء خويش ( رك : تثنيه ، 25 : 5 . 10 ) .\r\n2 . كتوبوت ( اسناد ) ؛ دربارهء احكام مهريه و عقد ازدواج .\r\n3 . نداريم ( نذرها ) ؛ احكام نذرها و ابطال آنها .\r\n4 . نازير ( نذيره ) ؛ احكام مربوط به نذيره‌ها ( افرادِ در پرهيز ) .\r\n5 . سوطا ( منحرف ) ؛ دربارهء زنى كه شوهرش در وى گمان خيانت برد .\r\n6 . گيطين ( طلاق‌نامه‌ها ) .\r\n7 . قيدوشين ( تقديس‌ها ، نامزدىها ) ؛ احكام ازدواج .\r\nد ) نزيقين ( آسيب‌ها و خسارت‌ها ) ؛ اين بخش به مسائل حقوق كيفرى و مدنى و مجازات اعدام و مجازات‌هاى بدنى و نيز آيين دادرسى و محاكم و تركيب دادگاه‌هاى حاخامى مىپردازد . گرچه مسائل حقوقى در همهء بخش‌هاى ميشنا پراكنده است ، بخش نزيقين بيشتر به اين مباحث پرداخته است .\r\nرساله‌هاى اين بخش عبارت‌اند از :\r\n1 . سنهدرين ( محكمهء عالى ) ؛ اين رساله به جرايم مستوجب اعدام و شيوهء اجراى اين مجازات ، دادگاه‌ها ، شهادت و اثبات جرم مىپردازد .\r\n2 . مكوت ( تازيانه‌ها ) ؛ اين رساله در واقع ادامهء رسالهء سنهدرين است و از مجازات‌هاى بدنى و احكام مربوط به جرايم مستوجب تازيانه و نيز شهرهاى پناهگاه و شهادت دروغ سخن مىگويد .\r\n3 . باواقَما ( باب نخستين ) ؛ اين رساله عمدتاً مسائل حقوق مدنى را دربردارد . جريمه‌هاى نقدى ، غرامت ، سرقت و . . . در اين رساله بررسى مىشود .\r\n4 . باوا مصيعا ( باب ميانى ) ؛ بحث از اشياى يافته شده ، ضمانت ، خريدوفروش ، اجاره ، امانت ، قرض و مانند اينها موضوع اين رساله است .\r\n5 . باوا بَترا ( آخرين باب ) ؛ اين رساله از احكام مربوط به املاك و وراثت و شراكت و مانند اينها سخن مىگويد .\r\n6 . شِووعوت ( سوگندها ) ؛ رسالهء مذكور دربارهء سوگندهايى است كه در دادگاه يا خارج از آن ياد مىشود .\r\n7 . عدوويوت ( گواهىها ) ؛ شهادت‌هاى عالمان يهودى دربارهء فتواهاى دانشمندان پيشين .\r\n8 . عوودا زارا ( بت‌پرستى ) ؛ دربارهء آيين‌هاى بت‌پرستان و منع از آنها .\r\n9 . پيرقه آووت ( فصل‌هاى پدران ) ؛ رساله‌اى اخلاقى و مجموعه‌اى از اندرزهاى عالمان .\r\n10 . هورايوت ( فتواها ) ؛ دربارهء گناهان سهوى پيشوايان دينى .\r\nه ) قُداشيم ( مقدّسات ) ؛ اين بخش دربارهء قربانىها و هداياى معبد و ضمانت و . . . است رساله‌هاى آن چنين‌اند :\r\n1 . زواحيم ( قربانىها ) ؛ احكام قربانىها در معبد .\r\n2 . مناحوت ( هديه‌هاى آردى ) .\r\n3 . حولين ( اشياى غير مقدس ) ؛ احكام ذبح حيوانات و پرندگان و دستورهاى تغذيه .\r\n4 . بخوروت ( نخست‌زادگان ) .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n5 . عراخين ( ارزيابىها ) ؛ ارزيابى اشخاص و اشيايى كه نذر معبد مىشوند .\r\n6 . تمورا ( تبديل ) ؛ احكام تعويض حيواناتى كه براى قربانى تخصيص داده شده‌اند .\r\n7 . كريتوت ( انقطاع‌ها ) ؛ دربارهء گناهانى كه مجازات انقطاع ( كارِت ) را در پى دارند .\r\n8 . معيلا ( خيانت ) ؛ خيانت به مقدّسات و اموال معبد .\r\n9 . تاميد ( قربانى هميشگى ) ؛ آداب عبادت روزانه در معبد .\r\n10 . ميدوت ( ابعاد ) ؛ دربارهء نقشه و ابعاد ساختمان و قسمت‌هاى معبد بت هميقداش .\r\n11 . قينيم ( لانهء پرندگان ) ؛ دربارهء قربانىهايى كه از نوع پرندگان تقديم مىشوند .\r\nو ) طهاروت ( طهارت‌ها ) ؛ موضوع اين بخش پاكى و ناپاكى شرعى است :\r\n1 . كليم ( ظروف ) ؛ دربارهء پاكى و ناپاكى ظروف و لوازم خانه .\r\n2 . اوهالوت ( خيمه‌ها ) ؛ دربارهء پليدىهايى كه از جسد مرده ايجاد مىشود .\r\n3 . نگاعيم ( آفت‌ها ) ؛ احكام مربوط به آفت برص .\r\n4 . پارا ( ماده گاو ) ؛ احكام مربوط به ماده گاو قرمز رنگ .\r\n5 . طهاروت ( طهارت‌ها ) ؛ نجاست‌هايى كه تا غروب آفتاب باقى مىمانند .\r\n6 . ميقوائوت ( حوض غسل ) ؛ دربارهء حوض‌هاى مورد نياز براى غسل تطهير .\r\n7 . نيدا ( ناپاكى دورهء حيض ) .\r\n8 . مخشيرين ( آماده كنندگان ) ؛ دربارهء مايعاتى كه اشيا را براى قبول نجاست آماده مىكنند . ( سفر لاويان ، باب 11 از آيه 34 به بعد ) .\r\n9 . زاويم ( اشخاصى كه از بيمارى تسلسل بول رنج مىبرند ) .\r\n10 . طول يوم ( غسل كرده در طى روز ) . احكام مربوط به شخصى كه غسل كرده ولى طهارت تا خورشيد غروب نكند كامل نمىشود .\r\n11 . يادييم ( دست‌ها ) ؛ دربارهء پليدى و تطهير دست‌ها .\r\n12 . عوقصين ( دم ميوه‌ها ) ؛ دربارهء دم ميوه‌ها به عنوان هادى پليدىها .\r\n* * * پس از دوران ميشنا نيز رساله‌هايى تدوين شد كه نام مؤلّفان آنها معلوم نيست كه تحت عنوان ملحقات ميشنا ( رساله‌هاى كوچك ) در مجموعهء « تلمود » ( كه توضيح آن خواهد آمد ) چاپ مىشوند . « 1 »\r\nپس از تكميل ميشنا ، دانشمندان يهودى به تفسير آن همت گماشتند . اين دانشمندان كه آمورائيم يا شارحان نام گرفته‌اند ، پس از تدوين ميشنا ( در\r\n\r\n\r\n","description":"","footnote":"\r\n( 1 ) . براى آشنايى بيشتر با بخش‌ها و رساله‌هاى ميشنا ر . ك : .\r\n AdinSteinsaltz , TheTalmud , The Esteinsaltz Edition , A Reference Guide , pp . 37 - 47 . \r\n. نيز : گنجينه‌اى از تلمود ، ص 20 - 15 .\r\n","page_name":" 603 ","page_number":603},
  {"content":"\r\n\r\n210 م ) تا حدود سال 500 م تفسير ميشنا را ، كه « گمارا » « 1 » به معناى تكميل نام گرفت ، به وجود آوردند . براى ميشنا دو گمارا نوشته شد ؛ يكى گماراى فلسطينى يا اورشليمى ، و ديگرى گماراى بابلى كه مفصل‌تر از اولى است . از تلفيق ميشنا و گمارا مجموعه‌اى عظيم پديد آمد كه « تلمود » ، به معناى تعليم ، نام گرفت .\r\nبه دليل اختلاف گمارا ، دو تلمود به وجود آمد ، يكى تلمود بابلى و ديگرى تلمود فلسطينى يا اورشليمى . تلمود فلسطينى 39 رسالهء ميشنا را شرح كرده است و تلمود بابلى 37 رساله را ؛ با اين همه ، حجم تلمود بابلى هفت تا هشت برابر فلسطينى است . رساله‌هايى از ميشنا كه اين دو تلمود به شرح آن پرداخته‌اند متفاوت است : برخى از رساله‌ها را هر دو تلمود شرح و تفسير كرده‌اند ؛ برخى را يكى ، و برخى ديگر هيچ گمارايى ندارند . در تلمود بابلى ، يك سوم متن به ميدراش اختصاص يافته است ، اما در تلمود اورشليمى يك ششم ميدراش است . در فلسطين مجموعه‌هاى ميدراشْ جداگانه شكل گرفتند ، ولى در بابل آنها را در خود تلمود جاى مىدادند ؛ از اين رو ، تلمود بابلى گسترده‌تر از تلمود اورشليمى است .\r\nتدوين تلمود اورشليمى در حدود سال 400 و تلمود بابلى در حدود 500 ميلادى به انجام رسيد . « 2 »\r\n\r\nج ) بارَيتا « 3 »\r\nدر دورهء تنّائيم « 4 » به جز ميشنا آثار ديگرى نيز در زمينهء هلاخا تدوين شد كه گاه به آنها بارَيتا نيز گفته مىشود . ( باريتا در اصطلاح خاص به مطالبى گفته مىشود كه در ميشنا نيامده‌اند اما آمورائيم ( شارحان ) آنها را در تلمود مطرح كرده‌اند . ) در ميان باريتاها ، دو مجموعه اهميّت بيشترى دارند : توسفتا « 5 » و ميدراش‌هاى هلاخايى . اين مجموعه‌ها چون خارج از ميشنا هستند و گاهى ديدگاهى مخالف ميشنا دارند اعتبار منابع رسمى را ندارند :\r\n\r\nاوّل . ميدراش‌هاى هلاخايى\r\nميدرشه هلاخا « 6 » يا ميدراش‌هاى هلاخايى نام گروهى از شرح و توضيحات تنّاها ( معلّمان ) بر چهار سفر از اسفار پنج‌گانه است . اين ميدراش‌ها عمدتاً در پى استنتاج هلاخا ( شريعت ) از تورات‌اند ، اگر چه گاهى حاوىِ اگادا « 7 » نيز هستند . از آنجا كه در سفر پيدايش هلاخا و قانون وجود ندارد ميدراش‌هاى هلاخايى فقط به چهار سفر خروج ، لاويان ، اعداد و تثنيه پرداخته‌اند . معروف‌ترين اين ميدراش‌ها\r\n\r\n\r\n","description":"","footnote":"\r\n( 1 ) .  gemara \r\n( 2 ) .\r\n Judith Z . Abrams , A Beginner's Giude to the Steinsaltz Talmud , p . 2 - 3 . \r\n( 3 ) .  baraita \r\n( 4 ) . يكى از ادوار شريعت يهودى كه دورهء شريعت شفاهى يا ميشنا نيز ناميده مىشود .\r\n( 5 ) .  Tosefta \r\n( 6 ) .  midreshei halakhah \r\n( 7 ) . « اگادا » آن بخش از آموزه‌هاى دينى يهود است كه مشتمل بر تاريخ ، مثل‌هاى اخلاقى ، نكات پندآميز و مباحث و نظريات فلسفى و الهياتى مىباشد . در برابر « هلاخا » كه به معناى شريعت است .\r\n","page_name":" 604 ","page_number":604},
  {"content":"\r\n\r\nعبارت‌اند از : مِخيلتا ، از ربّى ايشماعل بن اليشاع « 1 » بر سفر خروج ؛ سيفرا « 2 » بر سفر لاويان ؛ سيفره « 3 » بر سفر اعداد ؛ و سيفره بر سفر تثنيه . اين ميدراش‌ها عمدتاً در قرن دوم و سوم ميلادى - هم زمان با ميشنا - نوشته شده‌اند . « 4 »\r\n\r\nدوم . توسفتا\r\nتوسفتا ( در لغت : « اضافى » ، « ضميمه » ) مجموعه‌اى از باريتاهاى عالمان عصر ميشنا ( تنّائيم ) است . توسفتا مانند ميشنا شش بخش ( به همان نام‌ها ) دارد . هر بخش آن نيز مانند بخش‌هاى ميشنا به رساله‌ها و رساله‌ها به فصل‌ها و فصل‌ها به هلاخاها ( به همان شكل و ترتيب و نام‌هاى ميشنا ) تقسيم مىشود . هر رسالهء ميشنا يك رسالهء مشابه در توسفتا هم دارد ( به جز استثناهاى اندكى ) . با اين همه ، توسفتا تقريباً چهار برابر ميشناست .\r\nبين باريتاهاى توسفتا و هلاخاهاى ميشنا يكى از اين پنج رابطه را مىتوان تصوير كرد : 1 . باريتاهاى توسفتا كاملًا موازى و مشابه هلاخاهاى ميشنا هستند ؛ 2 . باريتاها مشابه و موازى هلاخاها هستند ، اما فقط تا حدى در سبك و اصطلاحات متفاوت‌اند ؛ 3 . باريتاها كاملًا وابسته به هلاخاها هستند اما داده‌ها و موضوعات جديدى را مىافزايند ؛ 4 . باريتاها حاوى موضوعات جديدىاند كه با موضوعات بحث شده در هلاخاها مرتبطاند ؛ 5 . باريتاها حاوى مباحث كاملًا جديد و دربارهء موضوعات و عناوينىاند كه در ميشنا از آنها بحث نشده يا صرفاً به طور غير مستقيم به آنها اشاره شده است .\r\nتوسفتا مانند ميشنا در اصل يك مجموعهء هلاخايى است و اگاداهاى ( مباحث غير شريعتى ) آن كم است . « 5 » دربارهء توسفتا ، نويسندگان آن ، زمان دقيق تدوين آن ، و ربط و نسبت آن با ميشنا و ديگر مجموعه‌هاى هلاخا حرف و حديث فراوان است كه جاى طرح آن در اين مختصر نيست .\r\n\r\nد ) منابع مكتوب شريعت در دوران پس از تلمود\r\nپس از تكميل تلمود ، عالمان يهودى در سه شاخهء مهم به بحث و بررسى حقوق يهودى پرداختند : شروح و حواشى ، مجموعه‌هاى فتاوا ، و قانون‌نامه‌ها .\r\nشروح ( پروشيم ) « 6 » حاصل كوشش محقّقان براى تبيين منابع مكتوب قديمىتر شريعت يهودى است تا فهمى ساده‌تر از آن را ارائه دهد . شرح معروف كلاسيك تلمود عبارت است از اثر ربّى سليمان بن اسحاق معروف به « راشى » بر تلمود بابلى ( در قرن 11 ) . قرن يازدهم نقطهء اوجِ شرح‌نويسى بر\r\n\r\n\r\n","description":"","footnote":"\r\n( 1 ) .  R . Ishmael ben Elisha \r\n( 2 ) .  Sifra \r\n( 3 ) .  Sifrei \r\n( 4 ) .\r\n M . D . H . , \" Midreshei Halakhah \" , EJ . , v . 11 , p . 1521 - 3 . \r\n( 5 ) .\r\n M . D . H . , \" Tosefta \" , EJ . , v . 15 , p . 1283 - 5 , B . D . V . , \" Baraita \" , EJ . , v . 4 , p . 189 - 93 . \r\n( 6 ) .  perushim \r\n","page_name":" 605 ","page_number":605},
  {"content":"\r\n\r\nتلمود بابلى است ( تاريخ شرح‌نويسى بر تلمود اورشليمى از قرن شانزدهم به بعد است ) .\r\nمحقّقان در حواشى ( نوولّى « 1 » يا حيدوشيم « 2 » ) منابع مختلف را مطالعه و مقايسه مىكنند و تعارضات درونىِ آثار تلمودى را حل و رفع مىكنند .\r\nدر نتيجهء اين كار هلاخاها و تفسيرهاى جديدى استنتاج مىشود . نوولّى كلاسيك بر تلمود عبارت است از اثر حاشيه‌نويسان بر تلمود بابلى در قرون 12 و 13 ( معروف به توسافوت ) . دوران نوولّىنويسى تقريباً پس از شرح‌نويسى يعنى از قرن يازدهم به بعد است كه تا زمان حاضر نيز ادامه دارد .\r\nمجموعه‌هاى فتاوا ( شِئِلوت او تشووت ) « 3 » عبارت‌اند از پاسخ‌هايى كه عالمان يهودى به پرسش‌هاى شرعى مىدهند . اين مسائل به چند شكل در نزد عالمان برجسته و صلاحيت‌دار هلاخا مطرح مىشدند . گاه قاضيان ( ديّانيم ) « 4 » وقتى در رسيدگى به دعوايى به مشكل برمىخوردند از عالمان هلاخا استفتا مىكردند . گاه نيز اين مسائل ناشى از منازعهء فرد و جامعه يا دو جامعهء متفاوت بود . در اين فتاوا تصميمات قانونى دربارهء مسائل خاصِ ناشى از زندگى روزمره عرضه مىشد .\r\nاز اين رو ، فتوا محور اصلى تحوّل و تطوّر شريعت يهودى در دوران پساتلمود بود . فتاوا رويهء قضايى « 5 » نظام شرعى يهود است و تقريباً شامل سيصد هزار حكم مىشود .\r\nاز بزرگ‌ترين منابع مكتوب شريعت يهودى در دورهء پساتلمود قانون‌نامه‌ها هستند . در اين زمينه آثار قابل ملاحظه‌اى پديد آمده‌اند كه اكنون نيز از منابع اصلى حقوق يهودىاند . از مهم‌ترين اين آثار به اختصار بحث مىشود :\r\n\r\nاوّل . آثار دورهء گائونى\r\nنخستين عالمانى كه در دوران پس از تلمود به شرح قوانين و احكام آن پرداختند گائون‌ها هستند .\r\nايشان افزون بر مجموعه‌هاى فتاوا ، نخستين كسانى بودند كه مجموعه‌هاى هلاخايى را با گردآورى نتايج بحث‌هاى تلمودى در ترتيبى منطقى تدوين كردند .\r\nيكى از نخستين آثارى كه بدين شكل تدوين شد سِفِر هشئيلوت اثر « راواحاى گائون » در نيمهء نخست قرن هشتم است . وى كه عالمى برجسته در بابل بود اين كتاب را در 191 گفتار بر اساس بخش‌هاى تورات ، كه در كنيسه خوانده مىشدند ، مرتب كرد و كوشيد تا احكام تورات را با توجّه به تلمود و ديگر آثار هلاخايى تبيين كند . در همين زمان يهوداى بن نحمان كتاب هلاخوت پسوقوت را نوشت كه قديم‌ترين نمونهء كلاسيك « كتاب‌هاى هلاخوت » ( هلاخاها ) است . چند دهه بعد ، در اوايل سدهء نهم ، ربّى شمعون قايرا اثرى ديگر به نام\r\n\r\n\r\n","description":"","footnote":"\r\n( 1 ) .  novellae \r\n( 2 ) .  hiddushim \r\n( 3 ) .  she'elot u - teshuvot \r\n( 4 ) .  dayyanim \r\n( 5 ) .  case law \r\n","page_name":" 606 ","page_number":606},
  {"content":"\r\n\r\nهلاخوت گدولوت پديد آورد كه تلاشى بود براى تنظيم موضوعى احكام شريعت يهودى و اتخاذ رأى .\r\nپس از وى تا اوايل قرن يازدهم قانون نامه‌هاى مهمى پديد آمدند كه معمولًا جامع نبودند . « 1 »\r\n\r\nدوم . الفاسى\r\nبىشك مهم‌ترين دوران قانون‌نامه‌نويسى در شريعت يهودى دورهء ريشونيم ( سدهء 11 . 16 ) است .\r\nمهم‌ترين و ماندگارترين آثار در حوزهء شريعت يهودى در اين دوران پديد آمده‌اند . سرآغاز آثار اين دوره اثر معروف اسحاق ( اهل فاس ، در شمال آفريقا ) ، معروف به الفاسى است . وى در اين اثر از فصل‌بندى تلمود تبعيت مىكند ، امّا گاه مباحث و استدلالاتى را كه به يك رأى شرعى منجر مىشود حذف مىكند . الفاسى با مطرح كردن عقيدهء يكى از دانشمندان بر آن مهر معيار ( هلاخا قاعدهء شرعى ) مىزند . وى با بىتوجّهى به نظر مخالف ، عدم علاقهء خود را به آن نظر نشان مىدهد . « 2 »\r\n\r\nسوم . راشى و توسافوت\r\nدر قرن يازدهم ميلادى ، سليمان بن اسحاق معروف به راشى شرحى بر تلمود نگاشت كه اهميتى بسيار يافت . وى كه اهل فرانسه بود در دوره‌اى مىزيست كه مطالعات پيرامون تلمود پس از افول آن در بابل ، در اروپا رواج يافت . توضيحات وى در مكتب درسش پايه‌گذار شرح عظيم تلمود شد .\r\n« شرح او ، كه بر يادداشت‌هاى اوّليهء مكتب ربّى گرشوم مبتنى است ، عمدتاً حاصل تسلّط همه‌جانبهء او بر تمام نوشته‌هاى تلمودى ، آگاهى وى از مشكلات شاگردان ، و شيوهء بيان رساى اوست » . « 3 » وى در اين اثر ماهيت و كارايى استدلال‌هاى تلمودى را نشان مىدهد . اثر راشى در آن زمان متن درسى شد و در كنار تلمود قرار گرفت به گونه‌اى كه عملًا رازگشاى تلمود گشت . اثر راشى كه قونطروس ( شرح ) نام گرفته است در حاشيهء متن تلمود به چاپ مىرسد . در همين زمان ، پس از رواج راشى ، عالمان فرانسوى و آلمانى در سده‌هاى 12 تا 14 ميلادى مجموعهء عظيم شرح‌هاى تلمود بابلى را پديد آوردند كه در تلمود در كنار متن گمارا ( تفسير ميشنا ) به چاپ مىرسد . اين شروح كه توسافوت ( به معناى ضمايم ) نام گرفته‌اند در اثر راشى ريشه دارند .\r\nآغازگر توسافوت نوهء راشى ، ربنوتام ( ربّى يعقوب بن ميئر اهل رومرو ) است . توسافوت از يك شرح صرف فراتر مىرود . دربارهء تقابل راشى و توسافوت گفته‌اند كه ربنوتام « از گرفتن ايرادات ماهرانه به توضيحات راشى و پيشنهاد راه حل‌هاى بديع لذت مىبرد . . . با اين همه ، خطا است كه بپنداريم در توسافوت چيزى نيست جز تمايل به مجادله يا عشق به بگومگو . . . توسافوت‌نويسان حتى بيش از راشى در پى فهم هلاخا . . . و كشف قياس‌هايى بودند كه حل\r\n\r\n\r\n","description":"","footnote":"\r\n( 1 ) . ساختار حقوق يهود ، ديويدام . فلدمن ؛ عدالت كيفرى در آيين يهود ، حسين سليمانى ، ص 95 - 94 ؛ .\r\n M . E . , \" Codification ofLaw \" , EJ . , v . 5 , p . 634 . \r\n( 2 ) . ساختار حقوق يهود ، ص 95 .\r\n( 3 ) . همان مدرك ، ص 96 .\r\n","page_name":" 607 ","page_number":607},
  {"content":"\r\n\r\nمسائل جديد را ميسر مىساختند » . « 1 »\r\nگفتنى است كه در تمام طبع‌هاى رايج تلمود در حاشيهء متن ، راشى و توسافوت در مقابل هم مىآيند .\r\n\r\nچهارم . ميشنه تورا\r\nدر همان زمان كه شارحان اروپايى به شرح و تفسير تلمود همت گماشته بودند ، خلأ وجود قانون نامه‌اى دقيق و نظام‌مند ، پس از الفاسى ، احساس مىشد . يكى از جانشينان الفاسى ، كه شاگردِ شاگرد او بود ، يعنى موسى بن ميمون ، معروف به « رامبام » « 2 » ( 1135 . 1204 ) ، اهل قرطبه در اسپانيا ، به اين مهم پرداخت . كتاب وى كه ميشنه تورا نام گرفت بزرگ‌ترين اثر هلاخايى بود . وى كتاب را بدين جهت ميشنه تورا ( تورات دوم ) نام نهاد ، كه به گفتهء او در مقدّمهء اين كتاب « اگر كسى شريعت مكتوب و سپس اين كتاب را بخواند همهء شريعت شفاهى را خواهد آموخت و نيازى به رجوع به كتاب ديگر ندارد » . اين كتاب كه به شيوه‌اى ساده و آسان‌ياب و با ساختارى منظم نوشته شده است همهء شريعت تلمودى را در چهارده بخش اصلى در بر دارد . ( از آنجا كه در نظام عددى ابجد چهارده با يَد برابر است اين كتاب به يَد هحزاقا ، « 3 » يعنى « دست قوى » شهرت يافته است . سبك كتاب وى جزمى و به دور از ذكر استدلال و جزئيات بحث‌هاست ، چرا كه قصد وى اين بود كه يك راهنماى كوتاه ، كامل و كاربردى ، بنويسد . با اين همه ، نكته‌اى كه براى اين كتاب مشكل پيش آورد اين بود كه وى آراى دانشمندان فرانسوى - آلمانى را فرو گذاشت . اين كار انتقادات چندى را در پى داشت . از جملهء منتقدان وى ابراهيم بن داوود اهل فرانسه بود كه ايرادهاى وى در حاشيهء كتاب ابن ميمون به چاپ رسيده است . بسيارى از عالمان در همان دوران ابن ميمون يا پس از او كوشيدند تا كاستىهاى كتاب وى ، از جملهء منابع ارجاعات ذكر نشده ، ديدگاه‌هاى عالمان فرانسوى آلمانى ، ايرادات ابن داوود و . . . را بر طرف و حل كنند .\r\nبه رغم همهء اينها ، اين كتاب به همراه شروح و اضافات و تكمله‌هاى آن همچنان به صورت يك كتاب با اهمّيت باقى ماند . « 4 »\r\n\r\nپنجم . قانون‌نامه آشرى\r\nيكى از قانون نامه‌هاى مهم قرن سيزدهم اثر ربّى آشر بن يحيئل ( 1250 . 1327 ) است ، وى كه به « آشرى » « 5 » يا « رُش » « 6 » معروف است در اسپانيا مقيم بود . وى در هلاخوت تلمود را به شيوهء الفاسى تلخيص كرد امّا انديشه‌هاى مراجع بزرگ بعدى مانند ابن ميمون و توسافوت‌نويسان را نيز مورد توجّه قرار داد . اثر وى داراى ويژگىهاى آموزشى\r\n\r\n\r\n","description":"","footnote":"\r\n( 1 ) .  M . Libel , Rashi ( Philadelphia , 1926 ) ,  .\r\nبه نقل از : ساختار حقوق يهود ، ص 98 - 97 .\r\n( 2 ) .  Rambam \r\n( 3 ) .  Yad HaHazakah \r\n( 4 ) .  cf . M . E . , op . cit . , p . 638 - 641 ,  .\r\nساختار حقوق يهود ، ص 100 - 98 .\r\n( 5 ) .  Asheri \r\n( 6 ) .  Rosh \r\n","page_name":" 608 ","page_number":608},
  {"content":"\r\n\r\nبود و بدين جهت به سرعت به آن اقبال شد . آشرى افزون بر قانون نامهء معروفش ، شرحى بر بخش‌هايى از تلمود نگاشت و توسافوت مجزايى براى برخى رساله‌ها تدوين كرد .\r\n\r\nششم . ارباعا طوريم\r\nمهم‌ترين قانون نامه‌اى كه پس از كتاب ابن ميمون تدوين شد ارباعا طوريم ( معروف به طور ) اثر يعقوب بن آشر فرزند آشرى است . او گرچه در سبك كتابش از ميشنه تورا الگو گرفت ، كتابى مستقل و انديشه‌هاى نو بنياد گذاشت . از زمان ابن ميمون تا زمان تدوين طور ( حدود 1340 م ) به دليل گسترش مطالعات در باب شريعت ، كمتر مطلبى را مىشد يافت كه اختلاف آرا بدان راه نيافته باشد . از اين رو لازم بود كتابى كه در مسائل جديد رأى قاطع را صادر كند تدوين گردد . طور تا دو قرن بعد ، يعنى آنگاه كه شولحان عاروخ ، تدوين شد كتاب مرجع شريعت يهودى بود .\r\nترتيب مطالب طور به عنوان معيار در آثار بعدى پذيرفته شد . ارباعا طوريم به معناى « چهار رديف » است كه از آيات كتاب مقدّس ( خروج 28 : 17 ) گرفته شده است . چنان كه از نام كتاب پيداست وى كتاب را به چهار بخش يا رديف تقسيم كرده است .\r\nنخستين رديف اورح حييم « 1 » ( طريق زندگى ) نام گرفته است و قوانين روز شنبه ، اعياد ، دعاهاى روزانه و . . .\r\nرا در بر دارد . دومين رديف يوره دعا « 2 » است كه به غذاهاى حرام و حلال و نيز نذرها و مقرّرات طهارت مربوط مىشود . رديف سوم ، اوِن هاعَزِر ، « 3 » به ازدواج ، طلاق ، روابط جنسى و موارد مشابه مىپردازد . در رديف چهارم ، يعنى حوشن هميشپاط « 4 » قوانين مدنى و جزايى ، ارث ، مالكيّت و غيره بررسى شده است .\r\nكتاب طور حتى در زمان زندگانى خود ربّى يعقوب قانون نامهء معيار شد و جانشين بسيارى از آثار ديگر گشت . « 5 »\r\n\r\nهفتم . شولحان عاروخ « 6 »\r\nدر اواخر سدهء پانزدهم ، يهوديان از اسپانيا و پرتغال اخراج شدند و اين امر باعث پراكندگى ايشان در سرزمين‌هايى مانند تركيه ، هلند ، آسياى صغير ، فلسطين و . . . شد . اين مسأله باعث پديد آمدن عرف‌هاى جديد و كاهش نيروى سنّت شد . از اين رو لازم بود كه نظام شرعى از نو احيا و پابرجا شود .\r\nيوسف قارو ، اهل صفد ، عالم و عارف بزرگ يهودى به انجام اين كار همت گماشت . او در آغاز كتاب بيت يوسف را نوشت كه در ظاهر شرح طور ولى در واقع اثرى مستقل بود . اين اثر حاصل بيست سال بررسى\r\n\r\n\r\n","description":"","footnote":"\r\n( 1 ) .  Orah Hayyim \r\n( 2 ) .  Yoreh Deah \r\n( 3 ) .  Even HaEzer \r\n( 4 ) .  Hoshen HaMishpat \r\n( 5 ) .  M . E . , op . cit . , p . 645 - 647 ,  .\r\nبه نقل از : ساختار حقوق يهود ، ص 106 - 103 .\r\n( 6 ) . شولحان عاروخ چنان كه خواهد آمد در اصل به معناى « سفرهء مرتب » است و در اينجا اشاره به نوشتهء يكى از علماى يهود به نام « يوسف قارو » است كه نظام شرعى يهود را بر اساس عرف‌هاى جديد تنظيم و مرتّب ساخت .\r\n","page_name":" 609 ","page_number":609},
  {"content":"\r\n\r\nو مطالعهء دقيق و طاقت‌فرساى همهء سطرها و عبارت‌هاى طور بود . او سپس يك دورهء دوازده سالهء ديگر در بيت يوسف بازنگرى كرده ، آن را خلاصه كرد و شولحان عاروخ به معناى سفرهء مرتب ( 1564 ) را پديد آورد . مراجع مهم وى در اين اثر عبارت بودند از الفاسى ، ابن ميمون و آشرى . او معمولًا ديدگاهى را مىپذيرد كه دو نفر از اين سه نفر آن را پذيرفته باشند ، گرچه گاه آراى مستقلى نيز دارد .\r\nاين كتاب كاستىهايى داشت و انتقاداتى را نيز در پى داشت و اطلاعات چندانى از اعمال ، آداب اشكنازىها ( يهوديان لهستانى - آلمانى ) ارائه نمىداد . به همين جهت موسى ايسرلس اهل لهستان اين كمبود را در كتابى به نام مپّا ( روميزى ) جبران كرد . همچنين سليمان بن لوريا انتقادات زياد به شولحان عاروخ وارد آورد . وى با اين ادعا كه شولحان عاروخ از تلمود دور شده است قانون نامهء خود را به جاى آن عرضه كرد . با اين همه ، شولحان عاروخ به عنوان اثرى مهم در شريعت يهودى برجاى ماند . « 1 »\r\n\r\nهشتم . آثار پس از شولحان عاروخ\r\nدرجهء اعتبار و حجيّت شولحان عاروخ بدانجا رسيد كه پس از انتشار آن دورهء جديدى در شريعت يهودى آغاز گشت . عالمان و شارحان دوران پس از شولحان عاروخ را به عنوان احرونيم ، يعنى مراجع متأخر مىشناسند . ايشان شولحان عاروخ را به عنوان كتاب معيار پذيرفتند و آنچه پس از آن انجام گرفت شرح و تفسير اين كتاب بود . مهم‌ترين آثار اين دوره همه شرح و تفسير شولحان عاروخ اند .\r\nاز جملهء اين آثار عبارت‌اند از طوره زاهاو « 2 » اثر داوود بن سموئيل هلوى ، و سيفته كوهن ، « 3 » اثر ربّى شبتاى بن مئير هكوهن در سدهء هفدهم . اينها به جهت مقبوليتى كه يافتند در حاشيهء شولحان عاروخ به چاپ مىرسند . در سال 1863 ، ربّى سليمان كنز فريد شولحان عاروخ را خلاصه كرد و يك كتاب راهنما حاوى قوانين روزانه براى مردم عادى تدوين كرد . وى اين كتاب را قيصور ( خلاصهء ) شولحان عاروخ ناميد . با اين همه در اين عصر فتاواى زيادى از سوى عالمان صادر شد .\r\n* * * \r\n2 - منابع قانونى شريعت يهود\r\nمنظور از منابع قانونى در يك نظام حقوقى منابعى است كه خود آن نظام آنها را به عنوان منابع معتبرى كه قواعد حقوقى قدرت الزام‌آورشان را از آنها مىگيرند به رسميّت شناخته است . منبع قانونى منبع مستقيمِ وضع قاعده است . براى مثال ، ممكن است قاعده‌اى به يك « رويهء قضايى » مستند باشد و خود آن رويه ريشه‌هاى تاريخى خاصّى داشته باشد .\r\n\r\n\r\n","description":"","footnote":"\r\n( 1 ) .  M . E . , op . cit . , p . 647 - 650 ,  .\r\nبه نقل از : ساختار حقوق يهود ، ص 108 - 106 .\r\n( 2 ) .  Turei Zahav  .\r\n( 3 ) .  Siftei Cahen  .\r\n","page_name":" 610 ","page_number":610},
  {"content":"\r\n\r\nدر اينجا رويهء قضايى منبع قانونى قاعدهء فوق است و سوابق آن رويهء قضايى جزء منابع تاريخى و غير مستقيم محسوب مىشوند . « 1 »\r\nدر شريعت يهودى شش منبع را منبع رسمى يا قانونى شمرده‌اند كه به آنها اشاره مىكنيم :\r\n\r\nالف ) سنّت\r\nمنظور از سنّت ( قبالا ) « 2 » در اينجا عبارت است از « سنّتى كه از شخص به شخص انتقال يافته است » و سابقهء آن به موسى برمىگردد و وى نيز آن را از خدا دريافت كرده است ( تلمود ، آووت 1 : 1 ) . « 3 » اين منبع ، بر خلاف ديگر منابع قانونى حقوق يهود ، ايستا و ثابت است و دستخوش تغيير و تحوّل نيست ؛ امّا ديگر منابعى كه به آنها اشاره مىشود ، كاركردشان در تحول و گسترش مداوم حقوق يهودى و پاسخگويى به مسائل ناشى از مقتضيات زمان و مكان است .\r\nسنّت يهودى ، چنان كه پيش‌تر اشاره شد ، در قالب شريعت مكتوب و سنّت شفاهى است . شريعت مكتوب در قالب تورات نازل شده است و سنّت شفاهى نيز قرنها پس از تورات در شكل ميشنا و تلمود به صورت « مكتوب » در آمد .\r\n\r\nب ) ميدراش « 4 » ( تفسير )\r\nدر حوزهء هلاخا ، واژهء ميدراش « تفسير » به معنايى شبيه « تفسير » در نظام‌هاى حقوقى جديد به كار مىرود . ميدراش شامل قواعدى است كه از تفسير شريعت مكتوب و هلاخاهاى دوره‌هاى مختلف استنتاج شده است . واژهء ميدراش گاه اشاره است به فرايند ويژهء تفسير يك متن خاص ( هرمنوتيك ) ؛ از اين جهت ، تلمود نيز مشتمل بر ميدراش است . گاه نيز ميدراش به معناى تدوين نتايج فرايند تفسيرى است كه در آن مجموعه‌اى از تفسيرها گرد مىآيند . « 5 » ميدراش در اين معنا به مجموعه‌هاى گستردهء تفسير كتاب مقدّس كه خارج از تلمودند اشاره دارد ؛ اين مجموعه‌ها هم شامل هلاخايند و هم شامل اگادا ، و به صورت مستقل در دسترس‌اند . ميدراش منبع اصلى حقوق يهودى ( پس از سنّت ) است .\r\nدر روزگاران گوناگون ، محقّقان يهودى در حوزهء هلاخا با دو مشكل روبه‌رو مىشوند : 1 . رفع مشكلات ناشى از مطالعهء عبارات كتاب مقدّس ؛ 2 . حلِ مشكلات جديدى كه در زندگى روزمره پيش مىآيد ، به ويژه مسائل ناشى از تغيير در مناسبات اقتصادى و اجتماعى . عالمان يهودى براى رفع مشكل در اين دو حوزه از ميدراش كمك گرفته‌اند و آن را بر ديگر راه‌هاى حل چنين مشكلاتى - كه در پى خواهد آمد - برترى داده‌اند . ايشان قبل از يافتن\r\n\r\n\r\n","description":"","footnote":"\r\n( 1 ) .\r\n Salmond , op . cit . , p . 109 - 12 , Cf . M . E . , p . 115 - 16 , \" MishpatIvri \" , EJ . , v . 12 . \r\n( 2 ) .  kabbalah \r\n( 3 ) .  Cf . Maim . , Introduction to Comm . Mishnah . \r\n( 4 ) .  midrash \r\n( 5 ) .\r\n Cf . Jacob Neusner and Tamara Sonn , Comparing Religions Through Law , Judaism and Islam , p . 82 - 3 . \r\n","page_name":" 611 ","page_number":611},
  {"content":"\r\n\r\nراه حل جديد براى اين مسائل ، در صدد برمىآمدند كه راه حل را در خود كتاب مقدّس بيابند و از نظر آنان اين امر با كوشش براى كشف و فهم معناى درونى يا مخفى عبارت كتاب مقدّس شدنى بود .\r\nميدراش هلاخاى جديد را از درون كتاب مقدّس استنباط مىكند و چيزى به آن نمىافزايد يا با آن از در مخالفت در نمىآيد ( بر خلافِ ، براى مثال ، تقانا كه هلاخاى موجود را تغيير مىدهد يا به آن مىافزايد ) .\r\nبه عبارت ديگر ، كار ميدراش كشف مفهوم عبارت كتاب مقدّس است ، و اين همان معنايى است كه امروزه در تفسير قانون اراده مىشود . « 1 » از اين رو ، منطقاً مىتوان چنين فرض كرد كه محقّقان هلاخايى براى حل اين مشكلات ابتدا به سراغ ميدراش مىرفتند ، و اگر از اين روش نتيجه نمىگرفتند به ديگر منابع قانونى متوسّل مىشدند . « 2 »\r\nدر سال‌هاى آغازين تاريخ ميلادى يا اندكى پيش از آن ، يكى از عالمان سرشناس يهودى ، هيلل ، هفت اصل را دربارهء تفسير بيان كرد و پس از او اين اصول مورد توجّه آنها قرار گرفت . در ابتداى قرن دوم ميلادى ، ربّى ييشماع اين اصول را توسعه داد و سيزده قاعدهء تفسيرى مطرح كرد . اين سيزده قاعده ( ميدوت ) « 3 » عمدتاً به دو حوزهء تفسير مربوطاند ؛ يكى تفسير توضيحى « 4 » ( ميدراش همِوائر ) « 5 » ، يعنى آنچه به توضيح و تبيين عبارات كتاب مقدّس مىپردازد ؛ و ديگرى تفسير قياسى « 6 » ( ميدراش همقيش ) « 7 » ، يعنى آنچه مربوط است به قياسِ يك موضوع به موضوع ديگر با قصد حلِ مشكلات حقوقى جديد . از سيزده قاعدهء تفسيرى ربّى ييشماع ، ده قاعده به تفسير توضيحى مربوط مىشود و سه قاعده به تفسير قياسى . « 8 » يكى از شيوه‌هاى مهم تفسيرى در نظام‌هاى حقوقى تفسير منطقى « 9 » است ، كه در ميان سيزده قاعدهء مورد اشاره نيامده است ، امّا سهم مهمّى در تفسير شريعت يهودى دارد . ذات و هدف اين شيوهء تفسيرى شبيه تفسير توضيحى است ؛ زيرا هدف اصلى آن تبيين و ارائهء فهم منطقى از قوانين كتاب مقدس است و به كارگيرى آن غالباً به وضع هلاخاها و اصول قانونى جديد مىانجامد . براى مثال ، تورات در مورد تجاوز به دختر نامزددار در صحرا ( تثنيه ، 22 : 25 . 27 ) مىگويد كه دختر را مجازات نكنيد ، « چون كه [ متجاوز 
  ] او را در صحرا يافت و دختر نامزد فرياد برآورد و برايش رهاننده‌اى نبود » . اين عبارت را چنين تفسير كرده‌اند : واژهء « صحرا » را نبايد به معناى لفظى گرفت ، بلكه ملاكِ بىگناهى يا گناهكارىِ اين دوشيزه ، مقاومت يا عدم مقاومت وى در مقابل اين عمل است . « آيا مىتوان گفت كه در شهر وى مسئول است و در صحرا معاف است ؟\r\n\r\n\r\n","description":"","footnote":"\r\n( 1 ) . ر . ك : فلسفهء حقوق ، ناصر كاتوزيان ، ج 2 ، ص 222 - 208 .\r\n( 2 ) .  M . E . , \" Interpretation \" , EJ . , v . 8 , p . 1413 - 16 . \r\n( 3 ) .  midot \r\n( 4 ) .  elucidative interpretation \r\n( 5 ) .  midrash ha - meva'er \r\n( 6 ) .  analogical interpretation \r\n( 7 ) .  midrash ha - mekish \r\n( 8 ) .\r\n Cf . ibid . , p . 1419 - 20 , L . J . , \" Hermeneutics \" , EJ . , v . 8 , p . 366 - 72 . \r\n( 9 ) .  logical interpretation \r\n","page_name":" 612 ","page_number":612},
  {"content":"\r\n\r\nتورات مىگويد : او . . . فرياد برآورد و برايش رهاننده‌اى نبود . پس اگر براى وى رهاننده‌اى نباشد ، چه در شهر باشد چه در صحرا ، وى از مجازات معاف است ، و اگر كسى باشد كه بتواند وى را نجات دهد ، چه در شهر و چه در صحرا ، وى مسئول است » .\r\n( سفيراى سفر تثنيه 243 ) . « 1 »\r\nاز اين شيوه در تفسير بسيارى از جمله‌هاى تورات استفاده شده است .\r\n\r\nج ) تَقانا « 2 » و گِزِرا « 3 »\r\nتقانا ( « قانون‌گذارى » ) و گزرا ( « حكم » ، « دستور » ) بيانگر قانون‌گذارىهاى مراجع هلاخايى يا ديگر مراجع ذى صلاح در هر نسل و دوره‌اى است .\r\nتفاوت تقانا با ميدراش اين است كه تقانا قاعده و قانون جديدى به حوزهء قوانين هلاخايى مىافزايد ، امّا ميدراش محتواى پوشيدهء يك قانون موجود در اين نظام را آشكار مىكند ؛ به عبارت ديگر ، ميدراش كاشف است از يك قانونِ از قبل موجود ، امّا تقانا قانون جديد مىآورد . از اين رو ، قانونى كه به وسيلهء ميدراش از متن كتاب مقدّس استخراج مىشود دِاورَيتا « 4 » ( « از تورات » ) ناميده مىشود ، امّا قانونى كه به وسيلهء تقانا وضع مىشود به دستهء دِرَبانان « 5 » ( « از عالمان » ) تعلق دارد .\r\nعمل قانون‌گذارى محقّقان هلاخايى گاه تقانا و گاه گزرا ناميده مىشود . واژهء گزرا معمولًا به نواهى گفته مىشود كه از ارتكاب عمل خاصّى نهى مىكنند .\r\nواژهء تقانا معمولًا به اوامرى اشاره دارد ، كه وظيفه‌اى را براى انجام عملى خاص ايجاد مىكنند . « 6 »\r\nقانون‌گذارى در شريعت يهوديت تابع قواعدى است كه آمورائيم در تلمود به آنها پرداخته‌اند . در صورتى كه اوضاع و احوال زمانه و مقتضيات اخلاقى و اجتماعى ايجاب كند ، عالمان هلاخا مجاز به وضع قانون‌اند ، و اين امر به اعتقاد آنان براى حفظ تورات است ( « كشيدن حصارى بر گرد تورات » ) نه تخطى از آن . بر اين مبنا ، در صورتى كه شرايط اقتضا كند ، مىتوان به مجازات‌ها و حتّى اعدام حكم كرد ( تلمود ، يواموت 90 ب ؛ سنهدرين 46 الف ) . « 7 »\r\n\r\nد ) مينهاگ ( عرف ) « 8 »\r\nمينهاگ ( « عرف » ) بيانگر قواعد حقوقىاى است كه از شكل‌هاى مختلف عرف استنتاج مىشوند . از نظر تاريخى ، عرف را بر ساير منابع حقوق مقدّم دانسته‌اند و گفته‌اند حتّى قوانين كهن ، مانند قوانين حمورابى ، يونان باستان و هند ( مانو ) را با معيارهاى كنونى بايد مجموعه‌هاى عرف تدوين شده دانست . « 9 »\r\n\r\n\r\n","description":"","footnote":"\r\n( 1 ) .  Cf . M . E . , \" Interpretation \" , op . cit . , p . 1422 . \r\n( 2 ) .  takkanah \r\n( 3 ) .  gezerah \r\n( 4 ) .  de - oraita ,  « اوريتا » معادل آرامى « تورات » است .\r\n( 5 ) .  de - rabbanan \r\n( 6 ) .\r\n Maim . , Introduction to Comm . Mishnah , Cf . M . E . , \" Takkanot \" , EJ . , v . 15 . p . 713 - 14 . \r\n( 7 ) .  Cf . M . E . , \" Takkanot \" , op . cit . , p . 718 . \r\n( 8 ) .  minhag \r\n( 9 ) . فلسفهء حقوق ، ج 2 ، ص 471 .\r\n","page_name":" 613 ","page_number":613},
  {"content":"\r\n\r\nدر تعريف عرف گفته‌اند : « قاعده‌اى است كه به تدريج و خودبه خود ميان همهء مردم يا گروه ويژه‌اى از آنان به عنوان قاعده‌اى الزام‌آور پذيرفته شده است » . « 1 »\r\nدر شريعت يهودى نيز عرف يكى از مهم‌ترين پايه‌هاى هلاخا است . شايد بتوان چنين گفت كه تورات برخى از رسومى را كه قبل از نزول شريعت در ميان مردم جارى بوده ، مسلّم انگاشته است ، و از اين رو حتّى به برخى از قوانينى كه از ديدگاه آنان بسيار هم اساسى و مهم‌اند ، مثل قوانين ازدواج و خريدوفروش و . . . اشاره‌اى نكرده است . « 2 » عرف در شريعت يهودى كاركرد مهمّى به عنوان منبع قانونى حقوق دارد . عرف در صورتى منبع قانونى است كه نظام حقوقى ، در شرايط خاص و به شرط تحقّق شرايطى خاص ، يك رفتار پذيرفته‌شدهء همگانى را به عنوان يك قاعدهء الزام‌آور حقوقى تصديق كند .\r\nعرف در شريعت يهودى سه كاركرد دارد : 1 . به عنوان عامل قاطع و تعيين‌كننده در جايى كه عقايد دربارهء يك قاعدهء هلاخايى خاصْ مورد اختلاف باشد ؛ 2 . براى افزودن به هلاخاى موجود ، آنجا كه مناسبات عملى زمانه مسائل جديدى را پيش آورد كه پيش‌تر پاسخى براى آن مشخص نشده است ؛ 3 . ايجاد قواعد جديدى كه هلاخاى موجود را نقض مىكند . دو كاركرد اخيرِ عرف شبيه كاركردهاى قانون‌گذارى ( تقانا ) است . « 3 »\r\n\r\nه ) مَعَسه ( عمل و رويّه ) « 4 »\r\nمَعَسه ( « عمل » ، « رويه » ) عبارت است از آن قواعد حقوقى كه از احكام قضايى صادر شده از جانب محاكم قضايى صلاحيت‌دار يا روش عالمان هلاخا در يك موضوع مشخص استنتاج شده است .\r\nمَعَسه در دو شكل ، منبع قانونى شريعت يهودى است :\r\nمعسه گاه به شكل حكمى است كه دادگاه يا قاضى صلاحيت‌دار در يك مورد و دعواى خاص و عينى صادر مىكند . معسه در اين معنا شبيه « رويهء قضايى » در ديگر نظام‌هاى حقوقى است . گاه نيز معسه ناشى از روش و نظريهء يك عالم هلاخايى صلاحيت‌دار است ، امّا وى در مقام قاضى يا داور نيست . « 5 » اين را شايد بتوان شبيه « نظريهء حقوقدانان » در ديگر نظام‌هاى حقوقى دانست . قوانين ناشى از معسه بخش مهمّى از نظام حقوقى يهودى را شكل مىدهند و از اين نظر نظام حقوقى يهود نمونه‌اى قديم از نظام‌هاى حقوقى است كه بسيارى از قوانين در آن مبتنى بر مجموعه‌اى از « رويه‌ها » يا آراى قانونى است .\r\nهلاخا اين ويژگى را از خود تورات گرفته است ، چرا كه در آن ، بسيارى از قوانين دربارهء يك موضوع يا واقعهء خاص وضع شده‌اند ، براى مثال ، كفرگويى ( لاويان ، 24 : 10 . 23 ) ؛ جمع كردن هيزم در روز شبات ( اعداد ، 15 : 32 . 36 ) ؛ سهم الارث دختران\r\n\r\n\r\n","description":"","footnote":"\r\n( 1 ) . مقدّمهء علم حقوق ، ناصر كاتوزيان ، ص 188 .\r\n( 2 ) .  M . D . H . / M . E , \" Minhag \" , EJ . , v . 12 . , p 5 . \r\n( 3 ) .  Ibid . , p . 7 - 11 . \r\n( 4 ) .  ma'aseh \r\n( 5 ) .  M . E . , \" Ma'aseh \" , EJ . , v . 11 , p . 641 . \r\n","page_name":" 614 ","page_number":614},
  {"content":"\r\n\r\n( اعداد ، 27 : 1 . 11 ) و . . . .\r\nبا اين همه ، بايد دقت داشت كه در شريعت يهودى ، معسه به اين اعتبار منبع قانونى حقوق است كه عالمان هلاخا آن را به عنوان منبع قانون‌گذارى مىشناسند و اصول هلاخا را كه بخشى از نظام عام هلاخا هستند از آن استخراج مىكنند ، نه به اين دليل كه معسه همان قدرت و اعتبار رويهء الزام‌آور را دارا است . « 1 »\r\n\r\nو ) سِوارا ( عقل ) « 2 »\r\nسِوارا ( « نتيجهء منطقى » ، « عقل » ) عبارت است از منطق حقوقىاى كه عالمان هلاخا در استدلال‌هايشان به كار مىبرند . سوارا آن دسته از قواعد شرعى را ارائه مىكند كه مستقيماً از عقل بشرىِ عالمان هلاخا ناشى شده‌اند .\r\n« عقل » به عقيدهء عالمان يهود گاه منبع تاريخىِ كاركردِ ديگر منابع قانونى شريعت يهودى است .\r\nبراى مثال ، آنگاه كه يك حكم شرعى به وسيلهء ميدراش وضع مىشود ، عملِ تفسير منبع مستقيم و ايجادكنندهء اين حكم است ؛ با اين همه ، راهنماى مفسّر در طى فرايند تفسير عبارت است از عقل و منطق و استدلال . از اين رو ، « عقل » منبع تاريخى و عملى اين حكم است . همين سخن دربارهء قواعدى كه به وسيلهء منابع قانون‌گذارى ، يعنى تقانا ، معسه و مينهاگ وضع مىشوند مصداق مىيابد ، چرا كه قوانينى كه بدين صورت براى پاسخ گويى به نيازهاى جديد وضع مىشود تحت سيطرهء « منطق » است .\r\nبه رغم اين مطلب ، « عقل » به اعتقاد آنان منبع قانونى شريعت يهودى نيز هست . عقل گاهى منبع مستقيم يك قاعدهء خاص است ، و اين در جايى است كه اين قاعده فقط به استناد عقل و استدلال وضع شده باشد ، و از اين جهت عقل در همهء حوزه‌هاى هلاخا نقش مهم دارد . جايگاه والاى عقل را مىتوان در طبقه‌بندى قوانين مشاهده كرد : در حالى كه قوانينِ ناشى از تقانا ، معسه و مينهاگ در زمرهء قوانين معروف به دِرَبانان ( « از عالمان » ) طبقه‌بندى مىشوند ، قوانينى كه منبع مستقيم آنها عقل است در طبقهء دِاورَيتا ( « از تورات » ) جاى مىگيرند . اين جايگاه حاصلِ اين اصل اساسى و زيربنايى كل نظام هلاخا است كه تورات بر اساس صلاحيّت و مرجعيّت عالمان هلاخا نازل شده است ؛ از اين رو ، مىتوان گفت كه هر قاعده‌اى كه از عقلِ عالمان هلاخا نشأت گرفته است ، از خود تورات ناشى شده است ، زيرا به عقيدهء آنان عقلِ عالمان هلاخا با منطق درون تورات منطبق است . « 3 »\r\nنمونه‌اى از استناد به عقل به عنوان منبع مستقيم وضع قانون را مىتوان در بحث تلمودى زير كه اهميّت بسيارى دارد مشاهده كرد : اصل مهم يهوديّت اين است كه اگر به كسى گفته شود كه قانون تورات را نقض كن و الا كشته مىشوى ، وى بايد قانون را نقض كند تا كشته نشود ( تلمود ، سنهدرين 74 الف ) ؛ زيرا به\r\n\r\n\r\n","description":"","footnote":"\r\n( 1 ) .  Ibid . , p . 642 . \r\n( 2 ) .  sevarah . \r\n( 3 ) .  M . E . , \" Sevarah \" , EJ . , v . 14 , p . 1195 - 6 . \r\n","page_name":" 615 ","page_number":615},
  {"content":"\r\n\r\nگفتهء عالمان تلمود و نيز ابن ميمون ، قوانين تورات وضع شده‌اند تا آدمى با آنها بزيد نه اينكه به خاطر آنها كشته شود ( يوما 85 ب ) . « 1 » با اين همه ، سه گناه كبيره از اين قاعده مستثنا شده‌اند : اگر كسى را مخيّر كنند كه يكى از سه جرم بت‌پرستى ، زنا و قتل را مرتكب شود يا كشته شود ، او بايد تن به مرگ دهد امّا آن گناهان را انجام ندهد ( سنهدرين 74 الف ؛ پساحيم 25 الف - ب ) . اين قانون در خصوص دو جرم بت‌پرستى و زنا به وسيلهء تفسير كتاب مقدّس وضع شده است ، امّا در موردِ قتل ديگرى منبع اين قانون عقل است نه تفسير . تلمود چنين استدلال مىكند : « دليل اين است : . . . چه كسى مىگويد خون تو سرخ‌تر است ؟ شايد خون آن ديگرى سرخ‌تر باشد ! » ( سنهدرين 74 الف ) . پس منبع مستقيم اين قانون در مورد قتل سوار است . « 2 »\r\n\r\nز ) نمونه‌اى از كاربرد منابع قانونى\r\nبجاست كه در اينجا نمونه‌اى از كاربردِ منابع قانونى شريعت يهودى را در استنباط احكام ذكر كنيم . نمونهء آشكارِ اين امر ، مجازاتِ قطع عضوست .\r\nتورات چنين حكم مىكند :\r\nاگر اذيتى ديگر حاصل شود آنگاه جان به عوض جان و چشم به عوض چشم و دندان به عوض دندان و دست به عوض دست و پا به عوض پا ( خروج ، 21 :\r\n23 . 25 ؛ و نيز لاويان ، 24 : 19 . 20 ) .\r\nبه رغم صراحت ظاهرى اين فقرات ، شريعت شفاهى رويكردى كاملًا متفاوت دارد . ميشنا چنين مىگويد : « هركس به همنوعش آسيب برساند بايد پنج نوع خسارت به وى بپردازد . . . » ( باواقما 8 : 1 ) .\r\nتلمود شرح اين عبارت را با اين جمله آغاز كرده است : « چرا [ خسارت 
  ] ؟ مگر قانون الهى نمىگويد : چشم در برابر چشم ؟ چرا مفهوم لفظى اين عبارت را [ كه قصاص عضو است 
  ] نگيريم ؟ » ( باواقما 83 ب ) .\r\nآنگاه آمورائيم ( شارحان ميشنا ) در چندين صفحهء تلمود مبناى اين هلاخا را بررسى و با استفاده از ميدراش و سوارا اين قانون را توجيه مىكنند . در ابتدا از تفسير قياسى كمك گرفته مىشود :\r\nآيا مىتوان چنين پنداشت كه اگر كسى چشم ديگرى را كور كند بايد چشم وى را كور كرد ، يا اگر دست ديگرى را قطع كند بايد دست وى را قطع كرد ، يا اگر پاى كسى را ببرد بايد پايش را قطع كرد ؟ تورات مىگويد : « كسى كه آدمى را بزند . . . و كسى كه بهيمه‌اى را بزند » [ لاويان ، 24 : 17 . 18 
  ] ؛ پس همان‌طور كه اگر كسى به حيوان ضربه بزند بايد غرامت مالى بپردازد ، اگر كسى به انسانى نيز ضربه بزند بايد خسارت مالى بپردازد .\r\n( باواقما 83 ب )\r\nتلمود در اينجا با استفاده از قياس انسان به حيوان و با بهره‌گيرى از منطق حقوقى در تفسير ، مجازات مذكور در تورات را به ديه تفسير كرده است .\r\nنويسندگان تلمود در دنبالهء بحث از شيوهء ديگر\r\n\r\n\r\n","description":"","footnote":"\r\n( 1 ) .  Yad , Yesodei ha - Torah 5 : 1 . \r\n( 2 ) .  M . E . , \" Sevarah \" , op . cit . , p . 1196 . \r\n","page_name":" 616 ","page_number":616},
  {"content":"\r\n\r\nتفسير كمك مىگيرند : ايشان با تجزيه و تحليل زبانِ عبارت تورات چنين مىنويسند :\r\nاگر قانع نشده‌اى ، به اين دليل توجّه كن . تورات مىگويد : « هيچ فديه به عوض جان قاتلى كه مستوجب قتل است مگيريد ، بلكه او البتّه كشته شود » [ اعداد ، 35 : 31 
  ] . مفهوم ضمنى اين آيه اين است كه فقط در عوض جان قاتل عمد نمىتوان ديه گرفت ، امّا براى [ قطع 
  ] اعضاى اصلى بدن ، گرچه از نو رشد نمىكنند ، مىتوان ديه گرفت . ( باواقما 83 ب )\r\nدر اينجا شريعت شفاهى با استفاده از زبان تورات مكتوب ، به قانون تورات مفهومى مىبخشد كه به ظاهر از آن چنين معنايى بر نمىآيد . « 1 »\r\nبحث تلمود دربارهء اين قانون به اين تفاسير ختم نمىشود ، بلكه در ادامهء بحث از عقل ( سوارا ) به عنوان منبع مستقل اثبات اين قانون نيز استفاده مىشود .\r\nآيا مىپذيريد كه مراد از قانون « چشم در برابر چشم » غرامت مالى است يا مىگوييد شايد قصاص واقعى [ با در آوردن چشم ديگرى 
  ] مقصود باشد ؟ پس چه مىگوييد در آنجا كه چشمِ يكى بزرگ و چشم ديگرى كوچك باشد ؟ در اينجا چگونه مىتوان اصل چشم در برابر چشم را اجرا كرد ؟ . . . ( باواقما 83 ب - 84 الف )\r\nبدين شكل ، با استفاده از اصول ميدراش و سوارا ، مجازات قطع عضو ديگرى ، بر خلاف ظاهر تورات ، غرامت مالى تلقى مىشود ، بدون اينكه مخالف جدىاى در بين فقيهان يهودى داشته باشد .\r\nاين تنها نمونه‌اى است از موارد متعدّدى كه عالمان هلاخا با استفاده از منابع مختلف حقوق يهودى ، هلاخاى پيشين را تفسيرى تازه كرده‌اند يا متناسب با مقتضيات زمان ، قانونى نو گذاشته‌اند .\r\n\r\nواژه‌نامه :\r\n\r\nآشرى :\r\nنام يكى از قانون نامه‌هاى مهمّ يهود است كه در قرن سيزدهم توسّط ربّى آشر بن يحيئل معروف به « آشرى » يا « رُش » و مقيم در اسپانيا تدوين شد .\r\n\r\n« اگادا » :\r\nآن بخش از آموزه‌هاى دينى كه شامل تاريخ ، مثل‌هاى اخلاقى و نكات پندآميز ، مباحث و نظريات فلسفى و الاهياتى مىشود .\r\n\r\nآلبرشت آلت :\r\nيكى از دانشمندانى كه در سال 1934 در مقاله‌اى با عنوان « خاستگاه‌هاى حقوقى اسرائيل » به نقادى قوانين تورات بر اساس شكل ارائهء آنها ( شكل قوانين موردى و شكل قوانين امرى ) پرداخت .\r\n\r\nآمورائيم :\r\nجمع آمورا به معناى شارح و مفسّر ، لقب عالمانى است كه پس از تكميل ميشنا به شرح و تفسير آن اقدام كرده ، آن را به تلمود تبديل نمودند .\r\nكار ديگرشان شرح و تفسير مباحث غير هلاخايى ( مباحث اخلاقى و . . . ) بوده است . حاصل كار ايشان دو تلمود بابلى و فلسطينى ( اورشليمى ) است . در فلسطين به آمورا ، « ربّى » مىگفتند و در بابل « راو » .\r\n\r\n\r\n","description":"","footnote":"\r\n( 1 ) .\r\n Cf . Jacob Neusner andTamaraSonn , op . cit . , p . 20 - 22 . \r\n","page_name":" 617 ","page_number":617},
  {"content":"\r\n\r\n\r\nاحَرونيم :\r\nبه معناى متأخران يا مراجع متأخر ( در مقابل ريشونيم مراجع نخستين ) است كه از قرن شانزدهم آغاز مىشود و تا قرن هجدهم و به نقلى تا عصر حاضر ادامه مىيابد . بسيارى از آثار اين دوره نقد يا شرح كتاب شالحان عاروخ مىباشد .\r\n\r\nارباعاطوريم :\r\nپس از كتاب موسى بن ميمون يعنى « ميشنه تورا » مهم‌ترين قانون نامه‌اى كه تدوين شد ارباعا طوريم ( معروف به طور ) اثر يعقوب بن آشر فرزند آشرى است . ارباعاطوريم به معناى « چهار رديف » است زيرا اين كتاب به چهار بخش يا چهار رديف تقسيم شده است .\r\n\r\nاسباط :\r\nقبايل دوازده‌گانهء بنى اسرائيل .\r\n\r\nاسرائيل :\r\nلقب حضرت يعقوب عليه السلام .\r\n\r\nاسفار پنج‌گانهء تورات :\r\nاسفار جمع سِفْر به معناى كتاب است و اسفار پنج‌گانهء تورات عبارتند از : سِفْر پيدايش ، خروج ، لاويان ، اعداد و تثنيه . اين اسفار به احتمال بيشتر پس از پايان تبعيد بابلى در شكل كنونىاش شكل گرفت . توضيح محتواى اين اسفار در شرح واژهء « تورات » آمده است .\r\n\r\nالفاسى :\r\nمهم‌ترين دوران قانون‌نامه‌نويسى پس از تلمود ، دورهء ريشونيم ( قرن 11 تا 16 ميلادى ) است و سرآغاز آثار اين دوره اثر اسحاق ( اهل فاس در شمال آفريقا ) معروف به الفاسى است .\r\n\r\nباريتا :\r\nبه مطالبى گفته مىشود كه در ميشنا نيامده امّا آمورائيم ( شارحان ) آنها را در تلمود مطرح كرده‌اند . در ميان « باريتاها » دو مجموعهء « توسفتا » و « ميدراش‌هاى هلاخايى » از اهميّت بيشترى برخوردارند .\r\n\r\nبَميدبار :\r\nم تورات\r\n\r\nبيت يوسف :\r\nم شولحان عاروخ\r\n\r\nپروشيم :\r\nپس از تكميل تلمود عالمان يهودى در سه شاخه مهم به بحث و بررسى حقوق يهودى پرداختند : 1 . شروح و حواشى ، 2 . مجموعه‌هاى فتاوا ، 3 . قانون‌نامه‌ها . به شاخهء اوّل يعنى شروح و حواشى « پروشيم » گفته مىشود كه در آن منابع مكتوب قديمىتر شريعت يهود تبيين شده ، فهمى ساده‌تر ارائه مىگردد . معروف‌ترين اين شروح « راشى » نام دارد كه به طور كلاسيك ، تلمود بابلى را شرح مىكند و اثر ربّى سليمان بن اسحاق مربوط به قرن 11 مىباشد . به شاخهء دوم يعنى شاخهء حواشى « حيدوشيم » يا « نُوولِّى » گفته مىشود كه در آن تعارضات درونى تلمود ، حل و رفع مىگردد . حاشيهء كلاسيكى كه بر تلمود نوشته شد اثر توسافوت‌نويسان ( حاشيه‌نويسان ) بر تلمود بابلى در دو قرن 12 و 13 مىباشد . حاشيه‌نويسى تقريباً پس از شرح‌نويسى يعنى از قرن يازدهم به بعد است كه تا زمان حاضر ادامه دارد . به شاخهء سوم يعنى مجموعه‌هاى فتاوا « شِئِلوت او - تشووت » گفته مىشود كه عبارت است از پاسخ‌هايى كه عالمان يهودى به پرسشهاى شرعى مىدهند .\r\n\r\nتابوت عهد :\r\nصندوقى است كه ده فرمان شريعت موسى عليه السلام كه روى دو لوح نقش بسته بود در آن جاى داده شد و پيشاپيش بنى اسرائيل در حركت بود تا درون معبدى كه بايد در اورشليم ساخته مىشد ،\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nجاى گيرد .\r\nبر اساس آنچه در كتاب « جاهليّت و اسلام » تأليف علّامه يحيى نورى ، ص 400 آمده : « نام ديگر آن « صندوق شهادت » است كه نسخه‌هاى تورات و كتب مورد استناد دينى يهود در آن قرار داشت و در واقعهء حملهء دوم بخت‌نّصر به فلسطين ( سال 568 ق م ) و منهدم شدن معابد ، ضمن آتش‌سوزىها و تخريب‌ها نابود شد . بر اساس آنچه در قاموس كتاب مقدّس آمده : « تابوت عهد ، صندوقى است كه موسى عليه السلام به امر حق تعالى آن را ساخت و قوطى منّ ( ظرفى كه حاوى مقدارى از آن منّى بوده كه در بيابان بر بنى اسرائيل نازل مىشد ) و عصا و دو لوح عهد كه احكام عشره بر آنها مكتوب بود را در آن گذارد و در پهلوى آن كتاب تورات را جاى داد . وقتى كه اسرائيليان در « افيق » ( يكى از شهرهاى قديم فلسطين اشغالى ) مغلوب شدند تابوت به دست فلسطينيان افتاد كه بر اثر آن به بلاها و امراض مهلكه مبتلا شدند لذا به ناچار آن را با عزّت به سرزمين اسرائيل برگشت دادند . وقتى داوود عليه السلام در اورشليم ساكن شد تابوت را بدانجا منتقل كرد و تا زمان بنا شدن هيكل در همانجا بود و بعد از آن در هيكل گذاشته شد و دور نيست كه مَنَسّى ( يكى از پادشاهان يهودا : 687 - 642 ق م ) آن را به جاى ديگر برد لكن يوشيا ( يكى ديگر از پادشاهان يهودا : 640 - 609 ق م ) آن را دوباره بجاى خود برگرداند ولى پس از يوشيا معلوم نيست كه آيا هنگام اسارت به بابل ( سال 598 ق م ) به بابل برده شد و يا پنهان گشت ، همين قدر مسلّم است كه در هيكلى كه پس از مراجعت از اسارت بابل به فرمان كوروش ساخته شد ( هيكل ثانى ) وجود نداشت . ( رجوع شود به قاموس كتاب مقدّس ، ص 237 - 238 ) .\r\nاز بيانات مزبور بدست مىآيد كه تابوت عهد ، لااقل تا زمان فوت يوشيا ( 609 ق م ) وجود داشت .\r\nآنچه از قرآن كريم استفاده مىشود اين است كه « تابوت » اوّلًا : برخوردار از سكينه‌اى از جانب پروردگار بود كه سبب آرامش و قوّت قلب بنى اسرائيل در جنگ‌ها و حوادث مىشد و ثانياً :\r\nيادگارهايى از خاندان موسى و خاندان هارون در آن قرار داشت  « فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ »  و ثالثاً : فرشتگان آن را حمل مىكردند  « تَحْمِلُهُ الْمَلائِكَةُ »  و رابعاً : اين تابوت مدتى مفقود شده بود و يكى از پيامبران ( شموئيل ) از بازگشت آن خبر داده بود و خامساً : بازگشت آن نشانهء پادشاهى يكى از پادشاهانى ( طالوت ) بود كه از جانب پروردگار براى حاكميت و رهبرى منصوب شد  « وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً  . . .  إِنَّ آيَةَ مُلْكِهِ أَنْ يَأْتِيَكُمُ التَّابُوتُ » . \r\nاز روايات معتبرى كه در ذيل آيات مزبور وارد شد بدست مىآيد كه « تابوت » اوّلًا : صندوقى بود سه ذراع در دو زراع و ثانياً : محتويات آن عبارت بود از عصاى موسى و سكينه و ثالثاً : سكينه عبارت بود از روح خدا كه سخن مىگفت و هرگاه بنى اسرائيل در چيزى اختلاف مىكردند با آنها تكلّم مىكرد و از مرادشان خبر مىداد ( تفسير كنز الدقائق ، ج 2 ، ص\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n383 ) و رابعاً : تابوت ، درِ خانهء هر اهل بيتى كه يافت مىشد نشانهء آن بود كه نبوّت ، در آن خانواده به وديعت گذاشته شده است ( همان ، ص 384 ) .\r\n\r\nتبعيد بابلى :\r\nبه دوره‌اى از تاريخ يهود گفته مىشود كه با حملهء بخت‌نصّر ( نبوكدنصر ) به سرزمين فلسطين و ويران كردن معبد و كوچاندن يهوديان به بابل شروع مىشود ( 538 - 586 ق م ) .\r\n\r\nتقانا :\r\nبه معناى « قانون‌گذارى » همانند « گزرا » به معناى حكم و دستور ، بيانگر قانون‌گذارىهاى مراجع هلاخايى يا ديگر مراجع ذى صلاح در هر نسل و دوره‌اى است . فرق بين اين دو در اين است كه تقانا معمولًا در مورد احكام وجوبى و گزرا در مورد محرمات به كار مىرود . تفاوت تقانا با ميدراش اين است كه تقانا قاعده و قانون جديدى به حوزهء قوانين هلاخايى مىافزايد امّا « ميدراش » محتواى پوشيدهء يك قانون موجود در اين نظام را آشكار مىكند و كاشف از يك قانونِ از قبل موجود مىباشد . لذا به قانون ميدراشى « داوَريتا » ( از تورات ) مىگويند و به قانون تقانايى « دربانان » ( از عالمان ) اطلاق مىگردد چنان كه قوانين ناشى از دو منبع « مَعَسه » و « مينهاگ » نيز در زمرهء « دِرَبانان » طبقه‌بندى مىشوند .\r\n\r\nتلمود :\r\nمجموعهء شريعت شفاهى كه تدوين آن توسط برخى از دانشمندان يهودى پس از قتل عام يهوديان و ويرانى اورشليم ( و خرابى معبد در سال 70 ميلادى ) و آوارگى يهوديان در سراسر گيتى ، آغاز شد و تا سال 500 ميلادى پايان يافت و از دو بخش « ميشنا » ( تكرار شريعت ) و گمارا » ( تكميل ) تشكيل مىشود .\r\n\r\nتنّائيم :\r\nجمع تنّا به معناى معلّم ، نام دوره‌اى از شريعت يهودى است كه به آن دورهء ميشنا نيز گفته مىشود ( زيرا تدوين ميشنا مربوط به اين دوره است ) در اين دوره يعنى از حدود 30 ميلادى تا 220 ميلادى ، شش نسل از معلمان شريعت شفاهى ، فعاليت مىكردند .\r\n\r\nتَنَخ :\r\nبه معناى « عهد » است . يهوديان به كتاب مقدس خود ، « تَنَخ » مىگويند ( رمز براى سه بخش اصلى كتاب مقدّس يهودى : حرف « ت » اشاره به تورات ، حرف « ن » اشاره به نوئيم كتاب انبيا و حرف « خ » اشاره به كتوويم مكتوبات ) و مسيحيان آن را « عهد قديم » يا « عهد عتيق » مىنامند در مقابل « عهد جديد » كه بر انجيل اطلاق مىشود .\r\n\r\nتورا :\r\n( به عبرى معادل تورات ) به معناى شريعت و تعليم است اعم از احكام اجتماعى ( قانون ) و احكام فردى . البتّه معناى صحيح آن تعليم و آموزش است و از قديم الايّام به نادرست ، ترجمهء به قانون يا شريعت شده است .\r\n\r\nتورات :\r\nمقصود از تورات مجموع عهد عتيق نيست بلكه عبارت است از خصوص اسفار پنج‌گانه : 1 . سِفر پيدايش ( تكوين ) مربوط به خلقت جهان و انسان و داستان زندگى آدم و فرزندانش و داستان نوح ، ابراهيم ، اسحاق ، يعقوب و پسران او .\r\nاين سِفر پنجاه باب دارد كه باب پنجاهم آن با بيان مرگ يوسف در مصر در حدود 1600 قبل از ميلاد\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nپايان مىيابد . 2 . سفر خروج كه با روايت تولّد موسى ( چهارصد سال پس از مرگ يوسف ) آغاز مىشود و با گزارش از بعثت او و حوادث پس از خروج بنى اسرائيل از مصر ادامه مىيابد و به ده فرمانى كه در كوه سينا بر موسى نازل شد ، اشاره مىكند . به اين سفر در عبرى « شِموت » ( نام‌ها ) گفته مىشود كه از آيهء آغازين سفر گرفته شده است .\r\n3 . سفر لاويان كه از شيوهء قربانى براى گناهان ( به ويژه گناهان كاهنان ) و احكام خوردنىهاى پاك و ناپاك و روز شبات ( شنبه ) و . . . سخن مىگويد . به اين سفر ، بدين جهت لاويان مىگويند كه احكام مربوط به كاهنان كه از خاندان لاوى ( سومين پسر يعقوب و جد اعلاى موسى ) مىباشند را در بر دارد .\r\nاين سفر را در عبرى « وييقرا » مىگويند كه از كلمهء اوّل سفر گرفته شده است . 4 . سفر اعداد كه روايت آوارگى بنى اسرائيل در سينا ، سرشمارى اين قوم ، اعياد و قربانى هاو برخى از احكام شرعى حقوقى و . .\r\nمىباشد . به اين سفر اعداد مىگويند چون از تعداد اين قوم در بيابان سينا سخن مىگويد و در عبرى ( بيد بار ) ( بيابان ) گفته مىشود كه برگرفته از آيه اوّل سفر است 5 - سفر تثنيه كه تاريخ بنى اسرائيل تا رحلت موسى و نيز تكرار احكامى كه در اسفار پيشين آمده را در بر دارد و نام تثنيه به جهت همين تكرار است چنان كه در عبرى به آن دواريم ( سخنان ) گفته مىشود كه از آيهء اوّل اين سفر گرفته شده است . از كتاب تاريخ دوم عهد عتيق باب 34 آيهء 14 بدست مىآيد كه تورات گم شد و در زمان يوشيا ( يكى از پادشاهان ) بنى اسرائيل 609 - 639 ق م پيدا شد البتّه از شواهد تاريخى و نيز متن كتاب تواريخ دوم بر مىآيد كه آنچه پيدا شد نه همهء تورات فعلى بلكه تنها « سفر تثنيه » بوده است و اسفار ديگر بعد از بازگشت يهوديان از بابل به زعامت عزرا و نحميا در ميانهء سدهء پنجم پيش از ميلاد رسميّت يافتند .\r\n\r\nتوسافوت :\r\nبه معناى حاشيه است و توسافوت‌نويسان كسانى هستند كه پس از تلمود ، منابع مختلف را مطالعه و مقايسه مىكنند و تعارضات درونىِ آثار تلمودى را حل و رفع مىنمايند م پروشيم .\r\n\r\nتوسفتا :\r\nبه معناى ضميمه ، مجموعه‌اى است از « بارَيْتا » سومين منبع مكتوب شريعت يهود . اين مجموعه نيز همانند يكى ديگر از مجموعه‌هاى با اهميّت « باريتا » يعنى مجموعهء « ميدراش‌هاى هلاخايى » در ميشنا نيامده‌اند بلكه بخشى از تلمود را تشكيل مىدهند .\r\n\r\nحاخام :\r\nحاخام به معناى « حكيم » ، دانشمند تورات و حكمت ، عنوانى براى عالمان ربانى است و دادگاه حاخامى يعنى همان دادگاه شرعى و سنتى يهود كه در مقابل دادگاه عرفى و عمومى قرار داشت .\r\nدادگاه‌هاى حاخامى ، دادگاه‌هايى بودند كه در موضوعات مربوط به احوال شخصيّه مانند ازدواج و طلاق و وصيت ، صلاحيّت داشتند .\r\n\r\nحشمونائيم :\r\nگروهى يهودى كه در مبارزه با يونانيان پيروز شدند و در سال‌هاى 140 تا 37 قبل از ميلاد حكومت كردند .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\n\r\nحكومت كاهنى :\r\nكاهن به روحانى و عالم دينى يهود و نصارا گفته مىشود كه متولّى انجام شعائر دينى بود و رئيس كاهنان نظارت بر « هيكل » ( معبد ) را نيز بر عهده داشت و « رجال كَهَنوت » ( كَهَنُوت وظيفهء كاهن ) همان رجال دينى يهود و نصارا هستند ، در نتيجه « حكومت كاهنى » به معناى حكومت دينى است . ( قاموس كتاب مقدّس ، المعجم الوسيط و فرهنگ عميد ) .\r\n\r\nداوران :\r\nبه بزرگانى از بنى اسرائيل گفته مىشود كه پس از يوشع ، رهبرى قوم را به عهدهء آنان بود و در عين حال كه پادشاه بودند ، داورى و قضاوت را نيز بر عهده داشتند . ( قاموس كتاب مقدّس ، ص 371 ) .\r\n\r\nدِاوَريتا :\r\nم تَقانا\r\n\r\nدِرَبانان :\r\nم تَقانا\r\n\r\nدِواريم :\r\nم تورات\r\n\r\nدين :\r\n( جمع آن : « دينيم » ) نزديك به معناى قانون است و عمدتاً دو گروه از قوانين را شامل مىشود :\r\n« دينه‌مامونوت » كه تقريباً معادل حقوق مدنى ( احكام مالى ) است و ديگر « دينه نِفاشوت » كه كمابيش با حقوق كيفرى برابر است . البتّه واژهء « دين » دائرهء وسيع ترى از واژهء قانون دارد زيرا شامل احكام فردى و ناظر به روابط انسان و خدا نيز مىشود .\r\n\r\nراشى :\r\nم پروشيم\r\n\r\nراو :\r\nم ربّى\r\n\r\nربّى :\r\nعنوانى بود براى آمورا ( شارح ) و عبارت بود از مقام رسمى كه فقط به دست « ناسى » يعنى رهبر سنهدرين نصب مىشد و چون سنهدرين در سرزمين فلسطين قرار داشت به آموراهاى غير فلسطينى يعنى بابلى عنوان رسمى « راو » را دادند .\r\n\r\nرُش :\r\nم آشرى\r\n\r\nريشونيم :\r\nنام دورهء برجستهء شريعت يهود پس از تلمود است ( سدهء يازدهم تا شانزدهم ) و به معناى متقدّمان يا مراجع نخستين مىباشد . در اين دوره ، قانون‌گذارى اجتماعى رونق بسيارى يافت و قانون نامه‌هايى چون كتاب شولحان عاروخ تأليف يكى از عالمان يهودى به نام « يوسف قارو » تدوين شد .\r\n\r\nزوگوت :\r\nم سَنْهِدْرين\r\n\r\nساوورائيم :\r\nبه معناى « حكما » است و به عالمان بابلى گفته مىشود كه پس از پايان تلمود بابلى حدود سال 500 ميلادى تا پايان قرن ششم كارشان ويرايش ، تنظيم و فصل‌بندى تلمود بود .\r\n\r\nسِدِر :\r\nبه معناى بخش است . به هر بخش از ميشنا ، « سِدِر » گفته مىشود كه هر سِدِر داراى تعدادى مَسِخِت ( رساله ) است .\r\n\r\nسرزمين موعود :\r\nمقصود ، « كنعان » است يعنى همان سرزمينى كه فرزندان يعقوب از آنجا به مصر منتقل شدند و پس از آنكه مصريان با آنان بناى ناسازگارى گذاشتند به رهبرى موسى عليه السلام از مصر خارج گشتند و پس از سالها سردرگمى ، پس از وفات موسى و در زمان جانشين او يوشع بن نون به كنعان ، سرزمين موعود برگشتند .\r\n\r\nسرزمين يهودا :\r\n« يهودا » چهارمين پسر يعقوب ، همان است كه براى رهايى يوسف از مرگ ، رأى به\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nفروختن يوسف داد و « سرزمين يهودا » به اراضى گفته مىشود كه در تصرف سبط يهودا از اسباط دوازده‌گانه قرار داشت و به آن « مملكت يهودا » نيز اطلاق مىگردد . ( ر . ك : قاموس كتاب مقدّس ، ص 979 - 981 ) .\r\n\r\nسِفر اعداد :\r\nم تورات\r\n\r\nسفر تثنيه :\r\nم تورات\r\n\r\nسِفر خروج :\r\nم تورات\r\n\r\nسِفر لاويان :\r\nم تورات\r\n\r\nسموئيل :\r\n« سموئيلِ نبى » يكى از داوران و رهبران بنى اسرائيل پس از شمعون است و آخرين و بهترين قاضى عبرانيان به حساب مىآيد كه آنها را از سلطهء فلسطينيان آزاد ساخت و با عدالت و اقتدار ، حكمرانى كرد و مذهب حقيقى را رواج داد و اسباط را متحد ساخت و آنها را در مدنيّت به درجهء عالى رساند . وقتى به پيرى رسيد بنى اسرائيل از او درخواست كردند كه سلطانى را تعيين كند ، سموئيل « شاؤل » ( طالوت ) و سپس داوود را تعيين فرمود .\r\nمقبرهء او در « جبعون » كه الان به « الجيب » ( يا « الجب » ) معروف است بر فراز تلّى در نزديكى « اورشليم » واقع شده است . ( قاموس كتاب مقدّس ، ص 379 و ص 490 - 489 ) .\r\n\r\nسَنْهِدْرين :\r\n( به معناى محكمهء عالى ) به رساله‌اى از رساله‌هاى بخش « نزيقين » ( آسيب‌ها و خسارت‌ها ) از مجموعهء ميشنا اطلاق مىشود كه مربوط به جرايم مستوجب اعدام و شيوهء اجرايى آن است . سَنْهدرين در اصل ، نام مجمعى از عالمان و كاهنان ( 71 تن ) يهودى است كه از حدود سال 160 تا 37 قبل از ميلاد فعاليت مىكردند و به اين دوره ، « زوگوت » به معناى جفت‌ها گفته مىشود ، زيرا رهبرى سنهدرين را در مجموع اين دوره ، پنج جفت ( پنج تا دو نفر ) از عالمان يهودى به عهده داشتند كه هر جفتى يكى رئيس سنهدرين و ديگر قائم مقام رئيس و رئيس دادگاه شرع بود . آخرين جفت از اين رهبران « هيلل » و « شَمّاى » صاحبان دو مكتب فقهى معروف يهودى بودند .\r\n\r\nسِوارا :\r\n( به معناى « نتيجهء منطقى » و « عقل » ) ششمين منبع از منابع قانونى در شريعت يهود است .\r\nگرچه آنجا كه يك حكم شرعى به وسيلهء ميدراش وضع مىشود عقل و منطق و استدلال ، راهنماى مفسّر در طى فرايند تفسير است . چنان كه منابع سه‌گانهء تَقانا ، مَعَسه و مِنهاگ نيز در قانون‌گذارى تحت سيطرهء عقل ، منطق و استدلال مىباشند و چيزى جداى از عقل به حساب نمىآيند ولى در عين حال در نگاه عالمان يهود ، عقل ، منبع مستقل قانونى نيز مىباشد . البتّه قوانين ناشى از اين منبع در زمرهء قوانين معروف به « دِاورَيتا » ( از تورات ) طبقه‌بندى مىشود نه « دِرَبانان » ( از عالمان ) يعنى هر قاعده‌اى كه از عقل عالمان هلاخا نشأت مىگيرد از خود تورات ناشى شده است زيرا به عقيدهء آنان ، عقل عالمان هلاخا با منطق درون تورات منطبق است ( يعنى از قبيل نوعى از تصويب در اصطلاح علم اصول ) .\r\n\r\nسوفريم :\r\nبه معناى كاتبان به كسانى گفته\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nمىشود كه « شريعت شفاهى » يهود را تدوين كردند و نوشتند تا اينكه در نهايت به شكل « ميشنا » و « تلمود » درآمد ( رجوع شود به « شريعت شفاهى » ، « ميشنا » و « تلمود » ) .\r\n\r\nشِئِلوت او - تشووت :\r\nم پروشيم\r\n\r\nشالحان عاروخ :\r\nبه معناى سفرهء مرتّب ، نام كتابى است كه در دورهء ريشونيم توسّط يكى از عالمان يهودى به نام « يوسف قارو » تدوين شد كه با افزوده‌هاى « ايسرلس » يكى از عالمان ديگر يهودى مرجع معتبر حقوقى و شرعى در همهء روزگاران بعدى تلقى مىشود . يوسف قارو ، در آغاز كتاب « بيت يوسف » را نوشت كه در ظاهر ، شرح طور ( ارباعا طوريم اثر يعقوب بن آشر ) ولى در واقع اثرى مستقل است و بيست سال به طول انجاميد ، شولحان عاروخ كه تدوين آن دوازده سال ديگر به طول انجاميد بازنگرى و خلاصهء « بيت يوسف » است .\r\n\r\nشريعت شفاهى :\r\nتورات ديگرى است كه به اعتقاد يهوديان ، افزون بر تورات مكتوب ، بر موسى وحى شد ولى همواره به شكل نانوشته ، در كنار تورات مكتوب ، و به عنوان شرح و تفسير تورات مكتوب ، وجود داشت و براى اينكه در گذر زمان به دست فراموشى سپرده نشود به صورت مجموعه‌هايى تدوين شد تا اينكه در سال 210 ميلادى توسّط يكى از عالمان يهودى به نام « يهودا هناسى » به صورت يك جا و به نام ميشنا ( توضيح ثانوى ، تكرار شريعت ) درآمد . پس از ميشنا رساله‌هايى تحت عنوان « ملحقات ميشنا » و نيز تفاسيرى بر ميشنا تحت عنوان « گمارا » ( به معناى تكميل ) تدوين شد و از مجموع اين سه بخش ( ميشنا ، ملحقات ميشنا و گمارا ) مجموعه‌اى حجيم به نام « تلمود » شكل گرفت .\r\n\r\nشريعت مكتوب :\r\nهمان تورات است كه بر موسى عليه السلام نازل شد و آغاز شريعت يهودى به حساب مىآيد و در مقابل « شريعت شفاهى » قرار دارد و تا زمان « عزرا » و « نحميا » ( حدوداً ميانهء سدهء پنجم قبل از ميلاد ) ادامه مىيابد و يك بخش از بخشهاى چهارگانهء كتاب مقدّس است . كتاب مقدّس كه يهوديان آن را « عهد » يا « تَنَخ » و مسيحيان آن را « عهد قديم » مىنامند از چهار بخش تشكيل شده :\r\n1 . تورات كه عبارت است از اسفار پنج‌گانه ( سفر پيدايش ، سفر خروج ، سفر لاويان ، سفر اعداد و سفر تثنيه ) . 2 . كتب هفده‌گانه انبيا ( نويئيم ) 3 . مكتوبات دوازده‌گانه داورى و تاريخى ( كِتوويم ) 4 . كتابهاى پنج‌گانهء سرود و شعر و مناجات و امثال .\r\nقابل توجّه است كه يهوديان عقيده دارند كه اسفار پنج‌گانه همان توراتى است كه بر موسى عليه السلام نازل شده و تحريف و تصرفى در آن نشده ، در حالى كه نه تنها قرآن كريم اين كتاب را تورات اصلى نمىداند و آن را انباشته‌اى از كذب و بهتان و افسانه‌ها و احكام جعلى و عقايد منحرف مىشناسد محقّقان و دانشمندان ملل مختلف ( از جمله جمعى از ربانيان خود يهود ) با وسايل علمى و واژه‌شناسى و مقابلات تاريخى اين حقيقت را به وضوح به اثبات\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nرسانده‌اند كه هر يك از اسفار تورات قرنها با هم فاصله دارند و جملگى آنها قرنها پس از رحلت موسى به صورت مجموعهء كنونى درآمدند و نسخهء اصلى « تورات » و « الواح احكام عشره » كه پس از رحلت موسى عليه السلام در « صندوق شهادت » ( و به تعبير قرآن : « تابوت » ) جا داشته و بر اساس قول مفسّران در ذيل آيات طالوت و جالوت ، تا زمان داوود پيامبر ( حدود 1000 سال قبل از ميلاد ) موجود بوده ، قرنها قبل از ميلاد مسيح ( سال 568 قبل از ميلاد ) در آتش‌سوزىها و تخريب‌هاى حملهء بخت‌نصّر ، از بين رفت تا اينكه در زمان « كوروش » يكى از عالمان يهود به نام « عزرا » پس از مراجعت يهود از تبعيد بابلى ، با همكارى جمعى به نگاشتن « عهد عتيق » و تورات اقدام كرد . ( رجوع شود به كتاب « جاهليّت و اسلام » تأليف علّامه يحيى نورى ، چاپ نهم ، ص 397 - 407 ) .\r\n\r\nشمّاى :\r\nم سَنْهِدْرين\r\n\r\nشِموت :\r\nم تورات\r\n\r\nصِدوشيم :\r\nم پروشيم\r\n\r\nطور :\r\nم ارباعاطوريم .\r\n\r\nعبرانيان :\r\nهمان بنى اسرائيل هستند كه از نژاد « سامى » ( منسوب به « سام » فرزند نوح ) مىباشند كه نسب خود را به ابراهيم ( حدود 2000 سال پيش از ميلاد ) مىرسانند .\r\n\r\nعزرا :\r\nكاهن و هادى معروف عبرانيان و كاتب ماهر شريعت بود ، در بارگاه سلاطين ايران ( كوروش ، گشتاسب و اسفنديار ) درجه و اعتبار تامّى داشت . در سال 457 قبل از ميلاد با جماعت بزرگى از اسيران ، به اورشليم بازگشت و كنايس چندى تأسيس نمود و كتاب عزرا ( يكى از كتب تاريخى عهد عتيق ) و قسمتى از كتاب نحميا ( كتاب تاريخى ديگرى از عهد عتيق ) را تدوين كرد و تمامى كتب عهد عتيق را جمع‌آورى و تصحيح نمود . كتاب عزرا مشتمل بر تاريخ مراجعت يهوديان از زمان كوروش مىباشد كه شصت سال بعد از آن نوشته شد و حكايت وقايعى است كه در سال 456 قبل از ميلاد واقع شد . ( قاموس كتاب مقدّس ) .\r\n\r\nعقيوا :\r\n« عقيوا » و « مئير » دو تن از « تنّائيم » ( معلمان ) هستند كه در تدوين شريعت شفاهى يعنى شرح اسفار پنج‌گانهء تورات ، آثارى از خود برجاى گذاشتند و آثار آنان از نظر اهميّت در درجهء بعد از « ميشنا » اثر يهودا هناسى قرار دارند . به آثار عقيوا و مئير ، ميدرشه هلاخا يا ميدراش‌هاى هلاخايى گفته مىشود ( رجوع شود به واژهء « ميدرشه هلاخا » ) قابل توجّه است كه « عقيوا » يكى از استادان « مئير » است چنان كه « مئير » يكى از استادان « يهودا هناسى » مىباشد .\r\n\r\nعهد :\r\nبه كتاب مقدّس يهود ، « عهد » مىگويند چرا كه به گفتهء تورات ، خدا با قوم بنى اسرائيل عهد بست كه در قبال رعايت احكام تورات ، قوم محبوب و برگزيدهء خدا شوند .\r\n\r\nغريب مهمان :\r\nغريب مهمان يا « نيمهء مؤمن » به غير يهودىاى گفته مىشود كه قوانين هفتگانهء اخلاقى تورات را كه به « قوانين نوح » نام گرفته‌اند »\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nبه اين نيّت كه تورات به آن فرمان داده ، بجا آورد ( نه به استناد عقل و فطرت ) چنين كسى را بايد در جامعهء يهودى محترم شمرد . اين قوانين هفتگانه عبارتند از :\r\nبت مپرستيد ، كفر مگوييد ، خون انسانى را مريزيد ، از گناهان جنسى بپرهيزيد ، دزدى مكنيد ، گوشت حيوان زنده را مخوريد ، يك دادگاه عدالت برپاى داريد .\r\n\r\nقانون نامهء اورنَمو :\r\nمجموعه‌اى است از قوانين سومَرى ( سومَر منطقه‌اى در جنوب ما بين النهرين ) مربوط به 2100 سال قبل از ميلاد و از جمله از قانون نامه‌هاى معاصر تورات است كه قوانين موجود در تورات ، متأثّر از آن است .\r\n\r\nقانون نامهء حمورابى :\r\nمهم‌ترين قانون نامهء معاصر تورات است كه قوانين موجود در تورات از آن متأثر است اين قانون‌نامه به 1800 سال قبل از ميلاد بر مىگردد و مربوط به حمورابى مشهورترين پادشاه بابل است .\r\n\r\nقبالا :\r\nبه معناى « سنّت » عبارت است از سنّتى كه شخص به شخص و سينه به سينه از موسى عليه السلام انتقال يافته است . « قبالا » يا « سنّت » يك منبع از شش منبع قانونى و رسمى شريعت يهودى است .\r\n\r\nقوانين امرى :\r\nقوانينى از تورات كه به صورت فرمان است نظير قوانين ده فرمان : « قتل مكن ، زنا مكن و . . . »\r\n\r\nقوانين موردى :\r\nبه قوانينى از تورات گفته مىشود كه به شكل « اگر . . . » يا « آنگاه . . . » تنظيم شده‌اند نظير « هر كه انسانى را بزند و او بميرد هرآينه كشته شود » .\r\n\r\nقوانين هفتگانهء نوح :\r\nم « غريب ميهمان » .\r\n\r\nكِتوويم :\r\nم نويئيم\r\n\r\nكِنِست هگدولا :\r\nبه معناى « مجمع كبير » نام شوراى كاتبان يهودى است كه « عزرا » آن را بنياد گذاشت تا به شرح و تفسير تورات بپردازند .\r\n\r\nگائونيم :\r\nجمع گائون ( به معناى نابغه و علّامه ) رؤساى آكادمىهايى بودند كه در بابل ، مراكز معنوى و فرهنگى جامعهء يهودى به حساب مىآمدند .\r\nگائونها پس از پايان تلمود تا حدود سدهء يازدهم ميلادى مىزيستند و كارشان اين بود كه تلمود را به گونه‌اى تفسير كنند كه قانون نامهء مورد پذيرش در همهء موضوعات اجتماعى و دينى شود .\r\n\r\nگِزِرا :\r\nم تَقانا\r\n\r\nگمارا :\r\nبخشى از « تلمود » است كه به تفسير ميشنا مىپردازد يعنى « تلمود » متنى دارد به نام « ميشنا » و شرح و تفسيرى بر اين متن دارد به نام « گمارا » .\r\n\r\nمئير :\r\nم عقيوا\r\n\r\nمپّا :\r\nبه معناى روميزى نام كتابى است كه در دورهء ريشونيم توسّط يكى از عالمان يهودى به نام موسى ايسرلس براى رفع كاستىهاى كتاب شالحان عاروخ تدوين شد .\r\n\r\nمَسِخِت :\r\nم سِدِر\r\n\r\nمَعَسه :\r\n( به معناى عمل يا رويّه ) به قواعد حقوقى گفته مىشود كه از احكام قضايى صادر شده از جانب محاكم قضايى صلاحيت‌دار ، يا روش عالمان هلاخايى صلاحيت‌دار در يك موضوع\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nشخص استنتاج شده است . در صورت اوّل ، مَعَسه همان « رويّه قضايى » و در صورت دوم شبيه همان « نظريهء حقوقدانان » كه در ديگر نظام‌هاى حقوقى موجود است ، مىباشد . مَعَسه پنجمين منبع از منابع قانونى در شريعت يهود است .\r\n\r\nميدراش :\r\nيكى از منابع قانونى و رسمى شريعت يهودى است و مقصود از آن قواعدى است كه از تفسيرهايى از كتاب مقدّس كه خارج از تلمود و ميشنا هستند استنتاج مىشود .\r\n\r\nميدرشه هلاخا :\r\nميدرشه هلاخا يا ميدراش‌هاى هلاخايى نوعى تفسير مبسوط به اسفار پنج‌گانهء تورات‌اند ( ميدرشه يا ميدراش به معناى تفسير است ) يعنى « ميدراش‌ها » عمدتاً در پى استنتاج هلاخا ( شريعت ) از تورات‌اند اگر چه گاهى حاوى « اگادا » ( مباحث تاريخى و اخلاقى و . . . از تورات ) نيز هستند . ميدراش‌هاى هلاخايى مجموعه‌اى از سومين منبع مكتوب شريعت يهود يعنى « باريتا » هستند كه در ميشنا نيامده‌اند بلكه در تلمود ذكر شده‌اند و لذا از اعتبار منابع رسمى برخوردار نيستند .\r\n\r\nميشپاط :\r\nدر متون شرعى يهودى به معناى « قانون » است ، گرچه بر خلاف واژهء « قانون » احكام ناظر به رابطهء انسان با خدا ( احكام فردى ) را نيز در بر مىگيرد .\r\n\r\nميشنا :\r\nدر دورهء تنّائيم ( معلمان ) دو دسته آثار خلق شده است دسته اوّل آثارى است كه از نوع قانون‌نامه است و در آن ، تفسيرهايى كه از اسفار پنج‌گانهء تورات مىشود تحت بابهاى خاص شريعت به گونه‌اى فشرده تدوين شده‌اند و ميشنا نام گرفته‌اند ، تهيه كنندهء اين اثر يكى از عالمان يهودى به نام « يهودا هناسى » است كه در گردآورى هلاخاها دقتى خاص داشت و فقط هلاخاهايى را در اين كتاب برگزيد كه دربارهء آنها اتفاق نظر وجود داشت .\r\n\r\nميشنه تورا :\r\nيكى از جانشينان الفاسى ( مهم‌ترين قانون‌نامه نويس در دورهء ريشونيم سدهء 11 - 16 ) كه شاگردِ شاگرد او بود موسى بن ميمون معروف به « رامبام » اهل قرطبه در اسپانيا ( 1135 - 1204 ميلادى ) است . كتاب وى « ميشنه تورا » ( تورات دوم ) نام دارد كه بزرگترين اثر هلاخايى است . اين كتاب همهء شريعت تلمودى را در چهارده بخش اصلى به شيوه‌اى ساده ، دربرگرفته و به « يَدهخراقا » ( دست قوى ) معروف گشته است .\r\n\r\nميصوا :\r\nبه معناى حكم و تكليف است اعمّ از احكام اجتماعى ( قانون ) و احكام فردىِ ناظر به روابط انسان با خدا .\r\n\r\nمينهاگ :\r\n( به معناى « عرف » ) به قواعد حقوقى گفته مىشود كه از شكل‌هاى مختلف عرف ، استنتاج مىشود . مينهاگ چهارمين منبع از منابع قانونى در شريعت يهود است .\r\n\r\nنحميا :\r\nدر بابل ، ايام اسارت يهوديان متولّد شد و در شوش به منصب ساقىگرى پادشاه ايران ، اردشير درازدست منصوب شد . از پادشاه ايران درخواست نمود كه او را اذن دهد كه به اورشليم برود ، لذا سال بيستم پادشاهى اردشير ( حدود 444 قبل ميلاد ) براى حكومت بر اورشليم به آن ديار فرستاده شد . او\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nتوجّه عمدهء خود را روى بنا كردن حصارهاى شهر اورشليم نهاد و پس از يك سال آن را به اتمام رساند و از دوستان امين او « عزرا » بود . نحميا حدود سال 432 قبل از ميلاد به زادگاه خود بابل بازگشت و بعد از چند سال به اورشليم طلبيده شد تا به اصلاح بعضى از مسائل مذهبى كه مورد اختلاف واقع شده بود ، بپردازد . « كتاب نحميا » ( اسم يكى از كتب تاريخى عهد عتيق ) كه تمامى اين مسائل و وقايع را در بر دارد را در سال 400 قبل از ميلاد تصنيف نمود كه به منزلهء تتمّه‌اى براى كتاب عزرا است و بعضى آن را كتاب دوّم عزرا مىدانند .\r\n\r\nنووِلّى :\r\nم پروشيم\r\n\r\nنِويئيم :\r\nكتاب مقدّس يهود سه بخش دارد :\r\n1 . تورات ، 2 . نِويئيم به معناى كتب و صحُف انبياى بنى اسرائيل كه هفده كتاب است و به نبوّت هفده‌گانه معروف است . 3 . كِتوويم به معناى مكتوبات كه دوازده كتاب از آن مربوط به تاريخ و داورى مىباشد و پنج كتاب ديگر سرود و شعر و مناجات و امثالى است كه مربوط به انبياى مختلف است .\r\n\r\nوَييقرا :\r\nم تورات\r\n\r\nهلاخا :\r\nمعادل « شريعت » است كه در معنايى عام ، مشتمل بر همهء آموزه‌هاى دستورى دين مىباشد و در معنايى خاص به هر قاعدهء شرعى جديدى كه وضع مىشود ، اطلاق مىشود .\r\n\r\nهلينيسم :\r\nيونانىگرى و طرز تفكّر يونانيان كه از سال 332 قبل از ميلاد به بعد با تسلّط بر يهوديان ، تأثير زيادى بر انديشه‌هاى يهودى گذاشت . يهوديان ، اقوامى را كه مغلوب يونانيان بودند « هلنيز » مىگفتند . ( قاموس كتاب مقدّس ، ص 974 ) .\r\n\r\nهيكل سليمان :\r\nنماد استوارى و بقاى قوم يهود كه توسّط سليمان در شهر اورشليم ساخته شد و معبد بزرگى است كه بسيارى از مناسك و اعمال يهودى مثل قربانى و . . . فقط بايد در آنجا اجرا شود . يك بار به دست بخت‌نصّر و بار دوم به دست « تيتوس » سردار رومى ، ويران شد .\r\n\r\nهيلل :\r\nم سَنْهِدْرين\r\n\r\nيوسف قارو :\r\nم شولحان عاروخ و ريشونيم\r\n\r\nيوشيا :\r\nپانزدهمين پادشاه از پادشاهان نوزده‌گانهء « مملكت يهودا » ( « سرزمين يهوا » كه توضيح آن در عنوان « سرزمين يهودا » گذشت ) مىباشد . او در 8 سالگى بر تخت نشست و مدّت 31 سال پادشاهى كرد ( 639 - 609 قبل ميلاد مسيح ) در تقوا و پرهيزكارى و استقامت مشهور بود . در زمان او سفر تثنيه از تورات اصلى پيدا شد . او كسى است كه ( بر خلاف پدرش « آمون » چهاردهمين پادشاه ) بت‌پرستى را نابود و هيكل ( معبد ) را مرمت كرد و در 39 سالگى وفات نمود ( قاموس كتاب مقدّس واژهء يوشيا ) .\r\n* * * \r\nمنابع و مآخذ\r\n1 . اديان بزرگ جهان ، هاشم رضى ، سازمان انتشارات فروهر ، تهران ، چاپ پنجم ، 1360 .\r\n\r\n","description":"","footnote":"","page_name":" 628 ","page_number":628},
  {"content":"\r\n\r\n2 . تاريخ حقوق كيفرى بين النهرين ، نجفى ابرندآبادى ، على حسين و حسين بادامچى ( ترجمه ) : تهران ، سمت ، چاپ اوّل ، 1383 .\r\n3 . تاريخ قوم يهود ، كلاپرمن ، ژيلبرت وليبى ، 3 ج ، ترجمهء مسعود همتى ، تهران ، انجمن فرهنگى اوتصرهتورا ، چاپ اوّل ، 1347 .\r\n4 . شريعة حمورابى و اصل التشريع فى الشرق القديم ، گروهى از نويسندگان ، مترجم ( عربى ) اسامه سراس ، دمشق ، دار علاء الدين ، 1992 .\r\n5 . عدالت كيفرى در آيين يهود ، حسين سليمانى ، مركز مطالعات و تحقيقات اديان و مذاهب ، قم ، چاپ اوّل ، 1384 .\r\n6 . فلسفهء علم حقوق ، ناصر كاتوزيان ، 3 ج ، شركت سهامى انتشار ، تهران ، چاپ دوم ، 1380 .\r\n7 . قانون نامهء حمورابى ، ميك ، تئوفيل ، ترجمهء كاميار عبدى ، چاپ دوم ، سازمان ميراث فرهنگى ، تهران ، 1376 .\r\n8 . قوانين هيتىها ، قانون نامه‌اى از آسياى صغير ، هافنر ، هرى ، ترجمهء فرناز اكبرى رومنى ، تهران ، انتشارات حقوقى ، چاپ اوّل ، 1384 .\r\n9 . كتاب مقدّس ، به همّت انجمن پخش كتب مقدّسه ، 1985 ( افست از روى نسخهء 1904 ) .\r\n10 . گنجينه‌اى از تلمود ، ا . كهن ، راب ، ترجمهء امير فريدون گرگانى ، چاپ زيبا ، 1350 .\r\n11 . مقدّمهء علم حقوق ، شركت سهامى انتشار ، تهران ، چاپ چهاردهم ، 1370 . .\r\n 12 . Encyclopaedia Judaice ( EJ ) . , \" Israel , Legaland Judicial System \" , A . F . L . / S . Lev v . Decennial Book ( 1983 - 1992 ) , pp . 215 - 18 . 13 . \r\n A Beginner's Guide to the Steinsaltz Talmud , Abrams , Judith Z . Jason Aronson Inc , 1999 . \r\n 14 . \" Baraita \" , EJ . , B . D . V . , v . 4 , pp . 189 - 93 . 15 . \" Savoraim \" , EJ . , D . S . , v . 14 , pp . 920 - 21 . 16 . D . S . , \" Tanna , Tannaim \" , EJ . , v . 15 , pp . 798 - 803 . 17 . The Cambridge History of Judaism , Davies , egdirbmaC , 2 . v : ) . de ( nietslekniF siuoL dna . D . W University Press , 1 st published , 1989 . 18 . Do . L . , \" Israel , Legal and Judicial System \" , EJ . , v . 17 , pp . 361 - 3 . 19 . Ed . , \" Zugot \" , EJ . , v . 16 , pp . 1232 - 4 . 20 . The Oxford Companion to the Bible , Ehrlich , CarlS . : \" Law , IsraeliteLaw \" , BruceM . Metzger andMichael D . Coogan ( ed . ) , Oxford University Press , New York , 1993 . , slov 71 . \r\n 21 . , aciaduJ aideapolcycnE Encyclopaedia Judaica Jerusalem , corrected ed . , 1996 ( Peusd . : EJ . ) . \r\n 22 . Code of Jewish Law , Kitzur Shulhan ArukhGanzfried , Rabbi Solomon : Translated byHyman E . Goldin , LL . B . , revised ed . , Hebrew Publishing Company , New York , 1961 . \r\n 23 . H . E . Ba . , \" Israel , Legal and Judicial System \" , EJ . , v . 9 , pp . 628 - 55 . 24 . \r\n Divine Command Ethics , Jewish and Christian Perspectives , Harris , Michael J . : RoutledgeCurzon , 1 st published , 2003 . 25 . \r\n The Cambridge History ofJudaism , Horbury , William and W . D . Davies , v . 3 , Cambridge University Press , 1 st published , 1989 . 26 . I . T . S . , \" Rishonim \" , EJ . , v . 14 , pp . 192 - 3 . 27 . Harper's Bible Dictionary , J . U . : \" Torah \" , PaulJ . Achtemeir ( ed . ) , HarperSan Francisco , 1985 . \r\n\r\n","description":"","footnote":"","page_name":" 629 ","page_number":629},
  {"content":"\r\n\r\n 28 . Harper's Bible Dictionary , J . U . : \" Torah \" , PaulJ . Achtemeir ( ed . ) , HarperSan Francisco , 1985 . 29 . L . J . , \" Hermeneutics \" , EJ . , v . 8 , pp . 366 - 72 . 30 . M . D . H . , \" Midreshei Halakhah \" , EJ . , v . 11 , pp . 1521 - 3 . 31 . M . D . H . , \" Tosefta \" , EJ . , v . 15 , pp . 1283 - 5 . 32 . M . D . H . / M . E . , \" Minhag \" , EJ . , v . 12 , pp . 4 - 25 . 33 . M . E . , \" Codification ofLaw \" , EJ . , v . 5 , pp . 628 - 656 . 34 . M . E . , \" Interpretation \" , EJ . , v . 8 , pp . 1413 - 29 . 35 . M . E . , \" Ma'aseh \" , EJ . , v . 11 , pp . 641 - 9 . 36 . M . E . , \" Mishpat Ivri \" EJ . , v . 12 , pp . 109 - 51 . 37 . M . E . , \" Sevarah \" , EJ . , v . 14 , pp . 1195 - 8 . 38 . M . E . , \" Takkanot \" , EJ . , v . 15 , pp . 712 - 28 . 39 . M . Man . , \" Pharisees \" , EJ . , v . 13 , pp . 363 - 6 . 40 . M . Man . , \" Saducees \" , EJ . , v . 14 , pp . 620 - 22 . 41 . Maimonides' Introduction to theTalmud , Maimonides : ATranslation of the Rambam's Introduction to His Commentary on theMishna , Translated by ZviLampel , theJudaicaPress , Inc . , U . S . A . , revised ed . , 1998 . 42 . \r\n Maimonides' Introduction to the Talmud , Maimonides : \r\n A Translation of the Rambam's Introduction to His Commentary on the Mishna , Translated by Zvi Lampel , the Judaica Press , Inc . , U . S . A . , revised ed . , 1998 . 43 . Mo . W . / L . I . R . , \" Pentateuch \" , EJ . , v . 13 , pp . 231 - 64 . \r\n 44 . Comparing Religions ThroughLaw , Judaism and Islam , Neusner , Jacob and Tamara Sonn : Routledge , London and New York , 1999 . \r\n 45 . Comparing Religions Through Law , Judaism and Islam , Neusner , Jacob and Tamara Sonn : Routledge , London and New York , 1999 . 46 . Sh . S . , \" Amoraim \" , EJ . , v . 2 , pp . 865 - 75 . 47 . Si . A . / J . Br . , \" Gaon \" , EJ . , v . 7 , pp . 315 - 18 . 48 . St . Sch . / Sa . B . , \" NoachideLaws \" , EJ . , v . 12 , pp . 1189 - 91 . 49 . \r\n TheTalmud , TheSteinsaltz Edition , AReference Guide , Steinsaltz , Rabbi Adin : RandomHouse , New York , 1989 . 50 . \r\n TheTalmud , TheSteinsaltz Edition , AReference Guide , Steinsaltz , Rabbi Adin : Random House , New York , 1989 . \r\n 51 . The Babylonian Talmud , 18 vols , ed . : Rabbi Dr . J . Epstein , the Soncino Press , London , 1935 - 1952 . \r\n 52 . The Babylonian Talmud , 18 vols , ed . : Rabbi Dr . J . Epstein , the Soncino Press , London , 1935 - 1952 . \r\n 53 . The Jewish Bible TANAKH , the Jewish Publication Society , 1985 . 54 . \r\n The Jewish Bible TANAKH , the Jewish Publication Society , 1985 . 55 . Y . D . G . , \" Soferim \" , EJ . , v . 15 , pp . 79 - 81 . 56 . Y . Ho . , \" Aharonim \" , EJ . , v . 17 , pp . 135 - 8 . \r\n\r\n","description":"","footnote":"","page_name":" 630 ","page_number":630},
  {"content":"\r\n\r\n\r\n20 - مصادر تشريع و مبانى حقوق در مكاتب حقوقى معاصر\r\nمكتب حقوق فطرى\r\nمكتب‌هاى تاريخى و تحقّقى - مكتب تاريخى\r\n- مكتب‌هاى تجربى\r\n- نظريّهء اتّحاد حقوق و دولت\r\n- مكتب‌هاى تحقّقى\r\n\r\n","description":"","footnote":"","page_name":" 631 ","page_number":631},
  {"content":"\r\n . \r\n","description":"","footnote":"","page_name":" 632 ","page_number":632},
  {"content":"\r\n\r\nمصادر تشريع و مبانى حقوق در مكاتب حقوقى معاصر\r\n\r\nپيشگفتار :\r\n1 . وقتى كه از منابع حقوق اسلامى ، سخن به ميان مىآيد ، به طور معمول از چهار منبع كتاب ، سنّت ، اجماع و عقل نام برده مىشود . مقصود از منابع در اين اصطلاح ، امورى است كه يك فقيه مسلمان براى جستجوى قوانين و احكام اسلامى ، بايد به آنها مراجعه كند همان‌طور كه مجلس قانون‌گذارى در يك كشور اسلامى نيز بايد تمام قوانينى كه وضع مىكند را به منابع مزبور مستند سازد و مقصود از حقوق اسلام ، نظام حقوقى اسلام است يعنى مجموعه احكام و قوانين اسلام كه منشأ پيدايش تمامى حقوق و تكاليف مىباشد .\r\nبه عبارت ديگر : هر حق و تكليفى در اسلام بايد مستند به يك قانون و مبتنى بر آن باشد و هر قانونى هم بايد مبتنى بر يكى از منابع چهارگانه كتاب و سنّت و اجماع و عقل باشد ، نتيجه آنكه اين منابع چهارگانه ، در واقع همان امورى هستند كه در تعبير عربى روز از آنها به عنوان مصادر تشريع ( يا منابع قانون‌گذارى ) نام برده مىشود .\r\nالبتّه فقهاى اهل سنّت به جاى عقل از منابع ديگرى همچون قياس ، استحسان و استصلاح سخن مىگويند و آنها را از شُعَب عقل مىدانند .\r\nنكتهء قابل توجّه اين است كه در وراى منابع حقوق اسلام ، ارادهء الهى قرار دارد و در واقع ، كتاب و سنّت و اجماع و عقل ، مبيّن ارادهء خداوند مىباشند ، لذا بر اين اساس مىتوان گفت كه منبع اصلى حقوق اسلام يا مصدر اصلى تشريع در اسلام ، ارادهء خداوند است و هر يك از كتاب و سنّت و اجماع و عقل ، راهنما و دليلى هستند كه ما را به ارادهء الهى رهنمون مىشوند . بدين ترتيب تعبير دقيق‌تر اين است كه آنها را مصادر تشريع يا دلايل حقوق اسلام يا دلايل احكام شرعى بناميم چنان كه در كلام فقها نيز ادلّهء\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nاربعه ناميده مىشود ولى از آنجا كه به طور رايج از اين امور به عنوان منابع حقوق اسلام ، نام برده مىشود ، ما هم از همين تعبير استفاده مىكنيم .\r\n2 . اصطلاح « منابع حقوق » در علم حقوق معاصر معناى ديگرى غير از معناى مصادر تشريع دارد چرا كه در ذيل اين اصطلاح ، به طور معمول از چهار منبع : قانون ، عرف ، رويهء قضايى و عقايد علماى حقوق ( دكترين ) نام برده مىشود . بدين ترتيب در اين اصطلاح ، قانون ، يكى از منابع حقوق دانسته مىشود ، در حالى كه از ديدگاه حقوق اسلام ، اصولًا قانون جزء منابع حقوق نمىباشد بلكه مبتنى بر آنها بوده و از طريق آنها استنباط مىگردد .\r\nنتيجه آن كه اصطلاحاً « منابع حقوق » در حقوق اسلام و علم حقوق معاصر به دو معناى مختلف به كار مىرود ، زيرا چنان كه گفته شد مقصود از منابع حقوق اسلام همان مصادر تشريع اسلامى يا منابع وضع قانون در اسلام است در حالى كه مقصود از منابع حقوق در اصطلاح علم حقوق معاصر ، سرچشمه‌هايى است كه منشأ پيدايش « حق » ها و « تكليف » ها مىباشد نه منشأ پيدايش قانون و لذا در نظام‌هاى حقوقى غير دينى ، قانون فقط به عنوان يكى از مناشئ پيدايش حق و تكليف ( نه تنها منشأ آن ) جزء منابع حقوق شمرده مىشود ، لكن در نظام حقوقى اسلام ، هر حق و تكليفى از قانون نشأت مىگيرد و لذا قانون ، تنها منشأ حق و تكليف است ( نه يكى از مناشئ آن ) كه خود برگرفته و مبتنى بر امورى مىباشد كه از آنها به عنوان مصادر تشريع يا منابع وضع قانون نام برده مىشود يعنى همان كتاب و سنّت و اجماع و عقل كه در واقع نشان دهندهء ارادهء الهى به عنوان اصلىترين منبع وضع قانون مىباشد و عدم توجّه به آن ممكن است موجب بروز اشتباهى شود كه متأسّفانه دامنگير برخى از نويسندگانى شده كه هر دو اصطلاح را به يك معنا تلقى كرده‌اند .\r\n3 . اكنون بايد پرسيد كه در علم حقوق معاصر ، چه واژه‌اى معادل اصطلاح « منابع حقوق » به معناى مورد نظر در حقوق اسلام ( يعنى همان مصادر تشريع اسلامى ) مىباشد ؟ به بيان ديگر : از آنجا كه منابع حقوق اسلام ، امورى است كه فقيه مسلمان براى يافتن حكم شرعى و قانون الهى به آنها مراجعه مىكند پس بايد ملاحظه شود كه در علم حقوق معاصر براى اشاره به امورى كه قانون مبتنى بر آنها است و قانونگذار براى تدوين قانون به آنها مراجعه مىكند ، چه اصطلاحى به كار مىرود . با دقت در اصطلاحات حقوقى به اين نتيجه مىرسيم كه اين اصطلاح « مبانى حقوق » مىباشد .\r\n4 . در تعريف « مبانى حقوق » گفته‌اند عواملى است كه قانونى خاص را الزام‌آور كرده و اطاعت از آن را لازم مىگرداند و در واقع ، پاسخ اين پرسش است كه چرا بايد از قوانين معينى ( نه مطلق قانون ) پيروى كرد ؟ « 1 »\r\nتوضيح اين كه پس از احراز نياز انسان به زندگى اجتماعى ، شكى نيست كه بقا و نظم اين زندگى\r\n\r\n\r\n","description":"","footnote":"\r\n( 1 ) . فلسفهء حقوق ، ج 1 ، ص 39 .\r\n","page_name":" 634 ","page_number":634},
  {"content":"\r\n\r\nوابسته به وجود قانون است تا بدين وسيله از پيدايش تزاحمات بين افراد جلوگيرى شده يا تزاحمات ايجاد شده ، حل گردد و همچنين حقوق و تكاليف بين افراد جامعه به شكل عادلانه‌اى تقسيم شود .\r\nاين ضرورت‌هاى عقلى و عقلايى ، مبانى حقوق ناميده نمىشود چرا كه مبانى حقوق ناظر به دليل لزوم اطاعت از مطلق قانون در جامعه بشرى نيست بلكه ناظر به عواملى است كه اطاعت از يك سلسله قوانين معين و خاص را الزامى مىكند ، قوانينى كه مبتنى بر يك مكتب فكرى خاص است يعنى پس از آن كه ضرورت اطاعت از قانون به طور مطلق معلوم شد ، هر قانونى كه تدوين گردد با يك پرسش اساسى مواجه مىشود و آن ، اين است كه چرا از اين قانون بايد اطاعت كرد نه قانون ديگر و به عبارتى : وجه ترجيح اين قانون بر ساير قوانين چيست ؟\r\nنتيجه آنكه دو اصطلاح را در اين بحث بايد از يكديگر تفكيك نمود ، يكى اصطلاح منابع حقوق است كه در علم حقوق معاصر به معناى مناشئ و سرچشمه‌هايى است كه حق و تكليف از آنها نشأت مىگيرد و به طور معمول در تبيين آنها از قانون ، عرف ، رويه قضايى و دكترين ( عقايد علماى حقوق ) نام برده مىشود .\r\nو ديگرى اصطلاح مبانى حقوق است كه به معناى عواملى است كه قوانين خاصّى را الزام‌آور كرده و در واقع منشأ پيدايش قوانين معينى شده است .\r\nمتأسّفانه در اين ميان ، برخى از نويسندگان ، تسامح كرده و از كتاب و سنّت و اجماع و عقل كه مناشئ پيدايش قانون در اسلام هستند ( همان قانونى كه در مرتبه بعد ، منشأ پيدايش حق و تكليف مىگردد ) تحت عنوان « منابع حقوق اسلام » نام برده‌اند در حالى كه بايد از آنها با عنوان « مبانى حقوق اسلام » ياد مىكردند نه منابع حقوق ؛ چرا كه منابع حقوق ، يك اصطلاح خاص حقوقى بوده و به معناى سرچشمه‌هاى پيدايش حق و تكليف است نه سرچشمه‌هاى پيدايش قانون و لذا قانون ، خود يكى از منابع حقوق به شمار مىرود ، پس بدون شك در علم حقوق معاصر ، منابع حقوق را نمىتوان به معناى مناشئ وضع قانون دانست ، چرا كه يكى از منابع قطعى حقوق ، خود قانون است و واضح است كه قانون ، خود نمىتواند منشأ وضع خود باشد .\r\nبدين ترتيب بر طبق اصطلاحات رايج حقوقى ، آنچه در هنگام وضع و تدوين قانون ، الزاماً مورد توجّه قانونگذار قرار مىگيرد مبانى حقوق است كه قانون بايد بر اساس آنها وضع گردد نه منابع حقوق .\r\nامّا آنچه در هنگام قضاوت ، الزاماً مورد استناد قاضى واقع مىشود منابع حقوق ( قانون ، عرف ، رويه قضايى و عقايد علماى حقوق يا دكترين ) است نه مبانى حقوق .\r\nحاصل آنكه علاوه بر تفاوت معناى مبانى حقوق و منابع حقوق ، اصولًا محل و مورد استناد به آنها نيز با هم فرق دارد چرا كه مبانى حقوق مورد استناد قانونگذار قرار مىگيرد و منابع حقوق مورد\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nاستناد قاضى .\r\nدر پاسخ سؤال از مبانى حقوق و اينكه چه عواملى باعث الزام‌آور شدن قانونى خاص گشته و اطاعت از آن را الزامى كرده است ، مكاتب مختلفى مطرح شده‌اند كه آنها را به دو دسته كلى مىتوان تقسيم كرد : 1 . مكتب حقوق فطرى يا طبيعى 2 . مكتب‌هاى تاريخى و تحقّقى .\r\nطرفداران مكتب حقوق فطرى يا طبيعى مبناى اصلى حقوق را عدالت دانسته‌اند و پيروان مكتب‌هاى تاريخى و تحقّقى ، مبناى اصلى حقوق را قدرت حكومت يا وجدان عمومى شمرده‌اند . « 1 »\r\nالبتّه هر يك از اين دو مكتب در كنار مبناى اصلى مورد اشاره از مبانى ديگرى همچون دستاوردهاى عقل و تجربه بشرى و ارادهء ملت نيز سخن گفته‌اند ، كه در ادامه به بررسى آنها مىپردازيم :\r\n\r\n1 . مكتب حقوق فطرى\r\nمبناى اصلى حقوق در اين مكتب ، عدالت است .\r\nبر طبق اين ديدگاه ، هم قانونگذار بايد از قواعد عدالت پيروى كند و هم پيروان قانون در صورتى كه دستورهاى حكومت را عادلانه بيابند ، ناگزير از اجراى آن هستند . بنابراين ، قانونى كه متّكى بر مبناى عدالت نباشد فقط صورت قانون را دارد و اگر به ظاهر نيز ، اشخاص ملزم به اطاعت از آن شوند در وجدان خويش تكليفى در اين باب ندارند . « 2 »\r\nدر اين مكتب در كنار عدالت به عنوان مبناى اصلى حقوق ، از مبانى ديگرى نيز همچون آسايش و نظم عمومى سخن گفته شده كه ظاهراً در رتبهء بعد از عدالت قرار دارند .\r\n\r\nتحوّل حقوق فطرى :\r\nنكتهء قابل توجهى كه در مورد اين مكتب به چشم مىخورد تحوّل مفهوم آن در طول تاريخ است به گونه‌اى كه تا پيش از قرن هفدهم ميلادى ، حقوق فطرى در نظر بسيارى از دانشمندان ، مجموع قواعد عالى و برترى بود كه عقل انسان آن را درك مىكرد .\r\nدين مسيحيّت در شكل‌گيرى اين ديدگاه در غرب مؤثّر بود چنان كه سن توماس داكن فيلسوف مذهبى قرن سيزدهم ميلادى ، قوانين را به سه دسته « الهى » و « فطرى يا طبيعى » و « بشرى » تقسيم كرده بود .\r\nقوانين الهى از ديدگاه وى ناشى از ارادهء پروردگار بوده و حاكم بر جهان هستى مىباشد و عقل ناقص بشر به آن دسترسى ندارد و فقط خداوند و همچنين پيامبران از طريق وحى الهى بر آنها آگاهى دارند .\r\nقوانين طبيعى يا فطرى از ديدگاه سن توماس داكن پرتوى از مشيّت الهى است كه عقل بشر آن را در مىيابد . و قوانين بشرى زاييده فكر انسان است و بايد اجراى قوانين فطرى را در مصاديق خود تأمين كند . « 3 »\r\n\r\n\r\n","description":"","footnote":"\r\n( 1 ) . ر . ك : كليّات حقوق ، ص 19 تا 22 و مقدّمهء عمومى علم حقوق ، ص 30 .\r\n( 2 ) . مقدّمهء علم حقوق ، چاپ نهم ، 1367 ، ص 5 .\r\n( 3 ) . ر . ك : تاريخ فلسفهء سياسى ، ج 1 ، ص 309 .\r\n","page_name":" 636 ","page_number":636},
  {"content":"\r\n\r\nچنان كه ملاحظه مىشود بر طبق اين ديدگاه ، منبع اصلى حقوق فطرى ، ارادهء خداوند است و ارادهء او نيز به اقامهء عدل تعلّق گرفته است . در عين حال خداوند ، انسان را به گونه‌اى آفريده كه با عقل خود بدون هيچ واسطه‌اى مىتواند به قواعد حقوق فطرى پى ببرد و اين قواعد آنچنان مطابق با فطرت انسان و عادلانه است كه هيچ‌كس و هيچ مقامى نمىتواند آن را انكار كند .\r\nنتيجه آن كه بر طبق اين ديدگاه ، حقوق فطرى تغييرناپذير و عام است و تغيير زمان و مكان به اعتبار و قدرت آن ، خلل نمىرساند . « 1 »\r\nدر قرن 17 و 18 ميلادى ، كم كم حقوق فطرى ، ريشهء مذهبى و الهى خود را در اروپا از دست داد . از پيشگامان اين نهضت مىتوان به گروسيوس هلندى ، پوفندرف آلمانى ، دكارت فرانسوى و جان لاك انگليسى اشاره كرد .\r\nمفهوم حقوق فطرى در اين دوره از چند جهت متمايز شده است :\r\n1 . منبع حقوق فطرى انسان است نه خداوند .\r\n2 . هدف حقوق فطرى ، حمايت از حقوق فردى است نه اجراى ارادهء پروردگار .\r\n3 . حقوق فطرى پايه نهادهاى حقوقى است و در اصول مجرد و كلّى محصور نمىباشد .\r\nتوضيح اين كه پيش از قرن هفدهم ميلادى اگر چه حقوق فطرى مفهوم شناخته‌شده‌اى بود ولى بيشتر در قلمرو اخلاق اعتبار داشت و كمتر از چهرهء حقوقى آن سخن گفته مىشد ؛ ولى در دو قرن 17 و 18 ميلادى پايه نهادهاى حقوقى قرار گرفت .\r\nمنتسكيو دانشمند معروف فرانسوى ، بر همين مبنا كتاب خود را روح القوانين ناميد تا نشان دهد كه پيش از وضع قوانين ، ضابطه‌اى براى تمييز عدالت از ظلم وجود دارد و دولت بايد بر پايه همين معيار اقدام به قانون‌گذارى كند . « 2 »\r\nدر قرن نوزدهم و بيستم ميلادى به دنبال انتقادهاى فراوانى كه بر مكتب حقوق فطرى وارد شد ، طرفداران اين مكتب به تفسيرها و تحليل‌هاى تازه‌اى از آن پرداختند كه موجب تحوّل جديدترى در مفهوم حقوق فطرى گرديد . پاره‌اى از اين تحليل‌ها به شرح زير است :\r\n1 . گروهى از نويسندگان با حفظ مفهوم مرسوم حقوق فطرى و ثابت دانستن آن ، قواعد اين حقوق را در چند قاعدهء برتر و كلّى مانند لزوم وفاى به عهد و عطف به ما سبق نشدن قوانين و لزوم جبران ضررى كه به ناحق وارد شده است ، محدود دانستند و ساير قواعد زندگى را تغييرپذير و زادهء ضرورت‌هاى اجتماعى و نيازها بر شمردند . « 3 »\r\n2 . بعضى ديگر ثبات حقوق فطرى را به كلّى رها كرده و موضوع قواعد آن را در هر دوره متفاوت دانستند و به اين ترتيب از نظريه مزبور فقط نامش را\r\n\r\n\r\n","description":"","footnote":"\r\n( 1 ) . ر . ك : مقدّمهء علم حقوق ، ص 7 ، چاپ نهم ، 1367 .\r\n( 2 ) . ر . ك : فلسفهء حقوق ، ج 1 ، ص 61 - 59 .\r\n( 3 ) . رسالهء مقدّماتى حقوق مدنى ، اثر پلانيول ، ج 1 ، شمارهء 4 و 7 مكرر و دورهء مقدّماتى حقوق مدنى ، نوشتهء كولن و كاپيتان ج 1 ، شمارهء 3 به نقل از : فلسفهء حقوق ، ج 1 ، ص 96 .\r\n","page_name":" 637 ","page_number":637},
  {"content":"\r\n\r\nحفظ كردند . به نظر استاملر حقوقدان اتريشى ، حقوق فطرى ثابت و جاودانى نيست و بايد به مقتضاى هر محيطى ، جداگانه تعيين شود . آنچه هميشه ثابت مىماند ، مفهوم عدل و ظلم و شوق رسيدن به عدالت است كه در هر جامعه ، حقوق فطرى ويژه‌اى را ايجاب مىكند . « 1 »\r\n3 . بيشتر حقوقدانان كنونى فرانسه ، حقوق طبيعى يا فطرى را تنها به عنوان يك اصل الهام‌بخش و راهنما پذيرفته‌اند و آن را به حس عدالت خواهى محدود مىكنند . « 2 »\r\n\r\nاصول و ويژگىهاى حقوق فطرى :\r\nبا توجّه به اختلاف نظرهايى كه بين طرفداران مكتب حقوق فطرى وجود دارد و تحوّلى كه اين مكتب در طول تاريخ پيدا كرده است مىتوان اصول اين مكتب را به شرح زير خلاصه كرد :\r\n1 . حقوق طبيعى يا فطرى ، قواعدى است برتر از اراده دولت و قانونگذار كه بايد در وضع مقرّرات اجتماعى ، مورد توجّه باشد . در اين ويژگى ظاهراً ، همهء طرفداران اين مكتب اتفاق نظر دارند .\r\n2 . قواعد حقوق فطرى براى هميشه ثابت و لايتغيّر است و نسبت به همه اقوام و ملل در سراسر جهان به طور يكسان قابل اجراست . در اين ويژگى نيز ظاهراً ميان طرفداران اين مكتب اختلافى نيست .\r\nفقط استاملر حقوقدان اتريشى در اين مورد ترديد كرده كه البتّه عقيدهء او نه تنها مورد اعتراض طرفداران اين مكتب واقع شده بلكه ديگران نيز آن را تخطئه نموده‌اند .\r\n3 . قواعد حقوق فطرى ، بديهى است و براى همگان با اندك توجّهى قابل درك است .\r\nدر اين ويژگى ، اختلاف نظر زيادى وجود دارد .\r\nقدر مسلّم گروهى از فلاسفهء يونان يعنى رواقيون دربارهء حقوق فطرى چنين مىانديشيده‌اند ولى ديگر فلاسفهء يونان و نيز فقهاى مسيحيّت ، معتقد به بداهت اين اصول نبوده‌اند هر چند در لزوم اجراى آنها ترديدى نداشته‌اند . البتّه مىتوان گفت اكثريّت طرفداران مكتب حقوق فطرى معتقد بوده‌اند كه قواعد اين حقوق را با تجزيه و تحليل عقلانى مىتوان كشف كرد امّا الزاماً بديهى نيست ، لكن افرادى مانند ژان ژاك روسو نويسنده و حقوقدان معروف فرانسوى ، عقل را نيز در تشخيص قواعد حقوق فطرى عاجز دانسته ، مدعىاند كه تنها از طريق وجدان مىتوان به درك اين قواعد نايل آمد . « 3 »\r\n4 . حقوق فطرى مبتنى بر اصالت فرد است و هميشه از حقوق افراد در برابر قدرت حاكم دفاع مىكند . به خاطر منافع جامعه يا اكثريّت نمىتوان حقوق فرد را محدود ساخت و همچنين اراده دولت نمىتواند به نوعى افراد را محدود سازد فقط در صورتى مىتوان حقوق طبيعى افراد را محدود نمود كه ضرورت غير قابل اغماضى منافع فرد را به خطر انداخته باشد . در اين ويژگى نيز اختلاف نظر زيادى\r\n\r\n\r\n","description":"","footnote":"\r\n( 1 ) . ر . ك : كليّات حقوق ، ص 41 .\r\n( 2 ) . همان مدرك ، ص 42 .\r\n( 3 ) . ر . ك : فلسفهء حقوق ، ج 1 ، ص 108 .\r\n","page_name":" 638 ","page_number":638},
  {"content":"\r\n\r\nوجود دارد و مىتوان گفت تنها مورد تأييد رواقيون و بعضى از دانشمندان ليبرال بوده است . افرادى مانند كانت ( فيلسوف معروف فرانسوى ) نيز كه در ابتدا ويژگى فوق را تأييد مىنمودند سرانجام پس از اعدام لويى شانزدهم پادشاه فرانسه ، افكار خود را در اين زمينه تعديل كردند . « 1 »\r\n\r\nنقد و بررسى مكتب حقوق فطرى :\r\nدر پايان توضيحاتى كه به اختصار در مورد مكتب حقوق فطرى و تحوّلات آن در طول تاريخ ، آورده شد مىتوان نتيجه گرفت كه مبناى اصلى وضع قانون از ديدگاه اين مكتب عدالت است و بنابراين بر قانونگذار لازم است كه هر قانونى را با اين ملاك ، سنجيده و وضع نمايد ، لكن مشكل اينجاست كه در مكتب حقوق فطرى ، تعريف ثابت و واحدى براى مفهوم عدالت وجود ندارد علاوه بر اين كه تشخيص مصاديق عدالت نيز در بسيارى از موارد كار ساده‌اى نيست .\r\nنتيجهء مهمّى كه در اين مكتب از پذيرش عدالت به عنوان مبناى اصلى حقوق ، به دست مىآيد ، مشروع بودن مقاومت در برابر قوانينى است كه از مبناى اصلى خود يعنى عدالت پيروى نكرده‌اند . بر همين اساس در اعلاميّهء حقوق بشر 1789 فرانسه و در موارد 33 و 34 قانون اساسى 1793 فرانسه ، حق مقاومت و انقلاب يكى از مقدّس‌ترين حقوق بشرى شناخته شده است . واضح است كه حق مقاومت از آنجا كه خود ناشى از اصل عدالت است نمىتواند ناقض اين اصل باشد ، بنابراين بايد پرسيد كه شيوهء عادلانه مقاومت در برابر قوانين غير عادلانه كدام است ؟\r\nطرفداران مكتب حقوق فطرى در مورد اين شيوه اتفاق نظر ندارند و حتّى برخى از آنان همچون كانت فيلسوف بزرگ آلمانى براى جلوگيرى از وقوع هرج و مرج ، مقاومت افراد را در برابر قوانين غير عادلانه جايز نمىشمارند . « 2 »\r\nاين اختلاف و مشكل ناشى از كلّى بودن مفهوم عدالت و دشوارى تشخيص مقتضاى آن خصوصاً در امورى است كه جنبه‌هاى گوناگون دارند و از جهات مختلف بايد در آنها مصلحت‌سنجى كرد . واضح است كه بيشتر موضوعاتى كه نياز به وضع قانون دارند چنين هستند و بدين ترتيب مكتب حقوق فطرى براى تشخيص مقتضاى عدالت در مورد آنها با مشكلى جدّى روبه‌رو مىشود مشكلى كه نشان دهندهء ناتوانى عقل انسان در پى بردن به مصاديق عدالت در بسيارى از موارد است ، زيرا ارزش‌هايى مانند عدالت ، كليّاتى هستند كه در مقام عمل نمىتوانند در همه موارد راهگشا باشند چرا كه لزوم احقاق حق و اجراى عدالت به ما نمىگويد كه حق چيست و بر اساس چه عواملى به وجود مىآيد . « 3 »\r\n\r\n\r\n","description":"","footnote":"\r\n( 1 ) . ر . ك : درآمدى بر حقوق اسلامى ، ج 2 ، ص 92 - 89 .\r\n( 2 ) . حقوق مدنى ، اثر مارتى ورينو ، ج 1 ، شمارهء 13 ، به نقل از كليات حقوق ، ص 59 .\r\n( 3 ) . و از همين جا سرّ نياز انسان به وحى و تعاليم الهى معلوم مىشود .\r\n","page_name":" 639 ","page_number":639},
  {"content":"\r\n\r\nتوجّه به اين مشكل باعث شد كه اصول نظريه پيروان حقوق فطرى مورد انتقاد و نكوهش قرار گيرد به گونه‌اى كه پاسكال رياضى دان و فيلسوف مشهور فرانسوى در اين مورد مىگويد : اشخاص درباره معناى عدالت به توافق نمىرسند لذا عاقلانه‌تر اين است كه به جاى حقوق عام و تغييرناپذير به قواعد موجود و واقعى توجّه داشت .\r\nالبتّه اشكالات ديگرى نيز بر مكتب حقوق فطرى وارد شد كه در مجموع زمينه را براى پيدايش مكتب‌هاى تاريخى و تحقّقى و گرايش صاحب نظران به آن مكاتب فراهم كرد . « 1 »\r\n\r\n2 . مكتب‌هاى تاريخى و تحقّقى\r\n\r\nويژگى مشترك اين مكاتب\r\nاز نيمهء دوم قرن نوزدهم ميلادى و همزمان با پديد آمدن فلسفهء تحقّقى توسّط آگوست كنت كه ادراكات عقلى و وجدانى را به شدت زير سؤال برد و دوران آن را تمام شده تلقى كرد و حس و تجربه را به عنوان تنها منبع شناخت و معرفت ، معرفى نمود ، در مغرب زمين ، علم حقوق نيز مانند ساير علوم متحوّل گرديد و ديدگاههاى جديدى در خصوص مبنا و اساس آن مطرح شد . اين ديدگاهها كه در يك نامگذارى كلّى و عمومى مىتوان آنها را مكتب‌هاى تاريخى و تحقّقى ناميد همگى در انكار اصول و قواعد مشترك و ثابت حقوقىِ مبتنى بر واقعيت‌هاى نفسانى و درونى ، اتفاق نظر دارند .\r\nدر اين مكاتب با هر گونه قاعدهء آرمانى و برتر از حقوق موضوعه مخالفت شده و توانايى عقل انسان براى يافتن بهترين راه حل‌ها و همچنين عام بودن و دائمى بودن حقوق فطرى زير سؤال رفته است . « 2 »\r\nمطابق ديدگاه اين مكاتب ، واقعيت‌هايى كه قانون از آنها نشأت مىگيرد و بر آنها مبتنى است يعنى مبانى قانون ، واقعيت‌هايى هستند كاملًا محسوس و قابل تجربه و مشاهده كه در متن زندگى اجتماعى انسان‌ها موجود مىباشند . « 3 »\r\nاين واقعيت‌ها نه ثابت هستند و نه در ميان جوامع بشرى مشترك مىباشند بلكه پيوسته در حال تغيير بوده و در طول زمان و عرض مكان تحوّل مىپذيرند .\r\nشرح مختصرى دربارهء مكاتب در ادامه مىآيد :\r\n\r\nاوّل : مكتب تاريخى\r\nبنيانگذار مكتب تاريخى ، ساوينى « 4 » ( 1861 - 1779 ) حقوقدان مشهور آلمانى است .\r\nساوينى معتقد است كه حقوق نه از طبيعت اشيا ناشى مىشود و نه بر اساس عقل‌گرايى و تجزيه و تحليل ايده‌آليستى پديد مىآيد بلكه حقوق هر قومى مخصوص خود او است و اين نظام حقوقى به مرور زمان همراه با رشد فرهنگ و تمدن آن قوم ، رشد\r\n\r\n\r\n","description":"","footnote":"\r\n( 1 ) . براى آگاهى از اشكالات وارد شده بر مكتب حقوق فطرى ر . ك : درآمدى بر حقوق اسلامى ، ج 2 ، ص 109 - 104 .\r\n( 2 ) . ر . ك : كليّات حقوق ، ص 60 .\r\n( 3 ) . النظرية العامة للقانون ، ص 144 .\r\n( 4 ) .  Savigny . \r\n","page_name":" 640 ","page_number":640},
  {"content":"\r\n\r\nيافته در آينده نيز به همين روند تكامل مىيابد .\r\nبنابراين هر نوع قانون‌گذارى بر اساس تجزيه و تحليل عقلى ، منافى رشد طبيعى حقوق است و حركت تكاملى آن را كُند مىكند . « 1 »\r\nبر اساس اين مكتب ، حقوق نيز مانند زبان و عادات ، محصول وجدان عمومى و تحوّل تاريخى اجتماع است و ارادهء فرد و تغيير دولتها هيچ دخالتى در ايجاد آن ندارد . بنابراين مبناى اصلى حقوق در اين مكتب ، ارادهء ملّت است ولى ملّت را نبايد مردمى دانست كه در زمان معين با هم زندگى مىكنند بلكه ملت مفهوم واحدى است كه در آن ، نسل‌هاى پياپى وجود داشته‌اند و سنن و عادات آنان ، قواعد حقوقى را بنيان گذارده و به عنوان ميراث براى نسل‌هاى بعد به يادگار نهاده است . « 2 »\r\nمكتب تاريخى معتقد است كه حقوق به تدريج و در طول زمان در اثر ارادهء ملّت براى تأمين نيازهاى عمومى ملّت ، ايجاد مىشود و قواعد آن را نمىتوان يكباره به وجود آورد يا دگرگون ساخت . قانون فقط مىتواند اصولى را كه از پيش به وسيلهء وجدان عمومى ايجاد شده است ، تثبيت كند .\r\nبه بيان دقيق‌تر از ديدگاه اين مكتب ، ايجاد قواعد حقوقى در سه مرحله انجام مىشود :\r\n1 . عرف كه ناشى از وجدان و ارادهء عمومى و منبع اصلى حقوق است .\r\n2 . علم حقوق يا رويه قضايى و انديشه‌هاى حقوقى كه تكميل كنندهء قواعد و اصول ناشى از عرف است .\r\n3 . قانون كه گاه حقوق عرفى و علمى را كه از دو مرحله سابق گذشته است به صورت رسمى اعلام مىكند . « 3 »\r\nخلاصه آن كه از ديدگاه مكتب تاريخى ، مبناى اصلى حقوق ارادهء ملت است كه در قالب عرف و عادت تحقق مىيابد و امور ديگرى همچون نظريات علماى حقوق ( دكترين ) و رويه قضايى در درجهء بعدى اهميّت قرار دارند . قانونگذار نيز تا زمانى مىتواند در وضع قانون و شكل‌گيرى قواعد حقوقى دخالت كند كه به عرفى بودن حقوق لطمه‌اى وارد نشود ، زيرا حقوق و قوانين بر اساس خواستِ يك شخص يا گروه وضع نمىشود و اصولًا به عقيدهء آنان ثابت دانستن حقوق ، مانع رشد طبيعى آن خواهد شد .\r\n\r\nنقد و بررسى مكتب تاريخى :\r\n1 . مهم‌ترين انتقادى كه به اين ديدگاه شده ، اين است كه نقش اختيار و عقل را در پديد آمدن حقوق ، ناديده گرفته و حقوق را نتيجه قهرى زندگى اجتماعى دانسته است . ايرينگ حقوقدان آلمانى ضمن انتقاد شديد از مكتب تاريخى مىگويد :\r\nبر خلاف آنچه پيروان اين مكتب ادعا كرده‌اند ، حقوق مانند زبان نيست كه خود به خود با گذشت\r\n\r\n\r\n","description":"","footnote":"\r\n( 1 ) . درآمدى بر حقوق اسلامى ، ج 2 ، ص 141 .\r\n( 2 ) . كليّات حقوق ، ص 61 .\r\n( 3 ) . فلسفهء حقوق ، اثر ژرژ دِل وِكيُو ، ص 321 ، به نقل از كليّات حقوق ، ص 62 .\r\n","page_name":" 641 ","page_number":641},
  {"content":"\r\n\r\nزمان ، تحوّل يابد . ايجاد هر قاعدهء جديد و حتّى حفظ قواعد گذشته ، با منافع خصوصى دسته‌اى از مردم ، تعارض دارد و به همين جهت ، تحوّل قواعد حقوقى هميشه با نزاع و كشمكش همراه است . تمام پيروزىهايى كه در زمينه الغاى بردگى و آزادى انديشه و بيان و مالكيّت خصوصى تاكنون به دست آمده است نتيجه مبارزه‌هاى دامنه‌دارى است كه گاه قرنها به درازا كشيده و با خون‌ريزىهاى فراوان همراه بوده است ، پس چگونه مىتوان نقش كسانى را كه براى حفظ حقوق مبارزه كرده و پيروز شده‌اند در ايجاد اين گونه قواعد ناديده گرفت ؟ « 1 »\r\nريپر دانشمند فرانسوى نيز نظر ايرينگ را دربارهء چگونگى ايجاد قواعد حقوقى تأييد كرده ، نشان داده است كه اين قواعد در نتيجهء مبارزه قدرتهاى سياسى و اجتماعى به وجود مىآيد . « 2 »\r\n2 . انتقاد ديگرى كه بر اين مكتب شده ، بستن راه هر گونه حركت اصطلاحى و انقلابى در جامعه است چرا كه مطابق اين مكتب ، مردم و قانونگذار بايد لزوماً دنباله‌رو تمايلات اجتماعى و لو منحط باشند و بدين ترتيب اين مكتب هيچ‌گاه نمىتواند در جهت تكامل جامعه به سوى ارزش‌هاى و الا ، نقش مهمّى ايفا كند .\r\n3 . همين مكتب تاريخى به مسألهء نژاد و مليّت كه در طول تاريخ موجب انواع اختلافات و درگيرىها در ميان ملل مختلف جهان بوده است ، اصالت بيشترى مىدهد با آن كه پيامبران الهى و مصلحان بشرى همواره كوشيده‌اند كه اصالت را به ارزش‌هاى مشترك انسانى بدهند و مسأله نژاد و مليّت را كم رنگ كنند تا جامعهء انسانى به سوى وحدت گام بردارد و دامنهء درگيرىها كم شود .\r\nروشن است كه مكتب تاريخى با اين هدف اصيل انسانى منافات دارد و به همين جهت برخى از صاحب نظران ، اين مكتب را مقدّمهء ظهور حركت نژادپرستانه نازيسم در آلمان هيتلرى دانسته‌اند . « 3 »\r\n\r\nدوم : مكتب‌هاى تجربى\r\n\r\n1 - مكتب سوداگرايى يا اصالت فايده\r\nبر خلاف فيلسوفان آلمان و فرانسه كه براى ادراكات عقلى در ايجاد علوم ، اثر بسزايى قايل بودند ، در فلسفه انگليس مبناى تمام علوم ، مشاهده و تجربه است و محسوسات پايه اصلى همه دانش‌ها هستند به همين دليل است كه حكيمان اين كشور را اصحاب تجربه و حس ناميده‌اند . بر اساس همين ديدگاه ، در علم اخلاق و حقوق ، اصول عقلىِ مجرد انكار شده و مفاهيم نيكى و بدى و تكليف با معيارهاى تجربى و خارجى مورد ارزيابى قرار گرفته است . بدين ترتيب اين مكتب ، فلسفه معروف اپيكور ، فيلسوف يونانى پيش از ميلاد مسيح را در خاطره‌ها زنده كرده است . « 4 »\r\n\r\n\r\n","description":"","footnote":"\r\n( 1 ) . كليّات حقوق ، ص 65 - 64 .\r\n( 2 ) . نيروهاى سازندهء حقوق ، اثر ريپر ، شمارهء 25 و 44 به بعد به نقل از كليّات حقوق ، ص 65 .\r\n( 3 ) . براى آگاهى از ديگر انتقادهاى وارد شده بر اين مكتب ر . ك : درآمدى بر حقوق اسلامى ، ج 2 ، ص 145 - 143 .\r\n( 4 ) . كليّات حقوق ، ص 66 .\r\n","page_name":" 642 ","page_number":642},
  {"content":"\r\n\r\nاز آنجا كه بزرگان و سردمداران اين مكتب تفسيرهاى مختلفى از آن ارائه داده‌اند در ادامه براى شناخت دقيق‌تر اين مكتب به طور مختصر به بيان ديدگاه‌هاى برخى از آنان مىپردازيم :\r\nبنتام « 1 » ( مكتب لذّت‌گرايى يا اصالت لذّت )\r\nجرمى بنتام ( 1742 - 1832 ) بنيانگذار مكتب سوداگرايى يا اصالت فايده در آغاز قرن نوزدهم ميلادى است . بنتام معتقد است كه هرچه لذت‌بخش باشد خير است و هرچه موجب رنج انسان گردد ، شرّ است و هدف زندگى ، رسيدن به لذت‌هاى دنيوى است . بنتام فايده را چنين تعريف مىكند : « خاصيّت يا قابليّت چيزى براى جلوگيرى از رنج و يا تأمين لذت » . وى در كتاب تئورى قانون‌گذارى مىنويسد :\r\n« طبيعت ، انسان را تحت سلطهء لذت و رنج قرار داده است و تمام زندگى و افكار و قضاوت‌هاى ما ، تحت تأثير همين رنج و لذت مىباشد . اين دو احساس ابدى و هميشگى بايد مورد بررسى و توجّه فلاسفه اخلاق و قانونگذار نيز قرار گيرد . اصل فايده‌گرايى همه چيز را تحت شعاع قرار داده و حتّى كسى كه به ظاهر رنجى را متحمّل مىشود و از لذتى چشم مىپوشد براى رسيدن به لذت و نفعى مهمتر يا براى خلاصى از رنجى شديدتر ، چنين مىكند » . « 2 »\r\nاز ديدگاه بنتام اگر بنا شود هركس در پى سود خود باشد و ديگران را فراموش كند همه از لذت سعادت محروم مىمانند . بنابراين خودپرستى اقتضا دارد كه انسان به منافع ديگران نيز بينديشد ؛ به اين ترتيب ، بنتام در پايان تحليل خود نتيجه مىگيرد كه هدف اخلاق ، تنها تأمين سعادت فردى نيست بلكه به دست آوردن حدّ اكثر منافع براى حدّ اكثر مردم است . از نظر بنتام ، آنچه در انسان ، طبيعى است ، احساس لذت و رنج است و هيچ قانون طبيعى ديگرى در برابر قانونگذار وجود ندارد . بر اين مبنا ، بنتام اساس حقوق طبيعى يا فطرى را مردود مىشمارد و اعلاميّهء حقوق بشر را نوعى سفسطهء آشوب طلبانه مىخواند . « 3 »\r\nبنتام معتقد است كه نقش حقوق و دولت ، تأمين امنيّت است زيرا بدون امنيّت ، سعادت جمعى و فردى ممكن نيست او در كتاب « اثر زمان و مكان در امر قانون‌گذارى » مىنويسد :\r\n« در هر جامعه‌اى ، بعضى از اصول حاكم بر روابط بين جرم و مجازات و روابط بين كارايى و پاداش و همچنين اصول طبقه‌بندى جرايم ، طورى ثابت و پابرجاست كه اگر در حال حاضر اين روابط و ضوابط عادلانه به نظر مىرسد در همهء زمان‌ها همين بوده و در آينده نيز چنين خواهد بود » .\r\nاز اينجا بنتام نتيجه مىگيرد كه در حقوق ، در كنار قواعد متغير ، اصول ثابت و غير متغيرى نيز وجود دارد كه از تعقل محض به دست نمىآيد بلكه بايد از طريق فايده‌گرايى به آنها دست يافت . جالب اينجاست كه بنتام به اتكاى همين اصالت فايده همجنس‌گرايى را تأييد مىكند چرا كه به عقيدهء او\r\n\r\n\r\n","description":"","footnote":"\r\n( 1 ) .  Bentham . \r\n( 2 ) . ر . ك : نظريّهء عمومى حقوق ، ص 149 به بعد .\r\n( 3 ) . ر . ك : كليّات حقوق ، ص 67 .\r\n","page_name":" 643 ","page_number":643},
  {"content":"\r\n\r\nبراى جرْم دانستن آن ، نفعى متصوّر نيست علاوه بر اين كه تشخيص و تعريف آن هم مشكل است و تأمين شاهد و دليل براى اثبات آن كه عملًا در خفا انجام مىشود ، مشكل‌تر مىباشد .\r\nبه علاوه از نظر اجتماعى ، چنين عملى ، اهميّت ويژه‌اى ندارد ، بنابراين نفع حاصل از ترك مجازات چنين افرادى بر ضرر ناچيزى كه براى جامعه خواهد داشت ، ترجيح دارد .\r\nبر اساس همين ديدگاه و اصالت دادن به نفع و فايده است كه بنتام ، نظم و امنيّت جامعه را بزرگترين فايده مىداند و در نتيجه ديكتاتورى را مشروع مىشمارد چرا كه نفع مردم را در اطاعت از سلطان مىداند . « 1 »\r\nنقد و بررسى\r\n1 . ديدگاه بنتام در اجرا با مشكل بزرگى روبه‌رو مىشود چرا كه اوّلًا ارزش‌ها در نگاه افراد جامعه ، گوناگون است .\r\nو ثانياً وسايل تأمين لذايذ نيز متفاوت است و ثالثاً در سخنان بنتام معيارى مشخص براى تشخيص لذت و رنج و اين كه كدام يك از لذت‌هاى مختلف افراد با سليقه‌هاى متفاوتى كه دارند بايد در درجهء اوّل مورد توجّه قانونگذار باشد ، وجود ندارد . در نتيجه وضع قانون صرفاً بر اساس خير دانستن لذت ، و شرّ دانستن رنج ، امكان‌پذير نخواهد بود .\r\n2 . تفكيك حقوق از اصل عدالت كه يكى از ويژگىهاى مكتب بنتام است بهترين زمينه را براى سوء استفاده از قدرت و ديكتاتورى دولت فراهم مىآورد همان گونه كه در كلام بنتام نيز به آن تصريح شده است در حالى كه با معيار قرار دادن اصل عدالت در جامعه ، مىتوان از بسيارى از سوء استفاده‌هاى احتمالى قدرت حاكم جلوگيرى كرد .\r\n3 . اين مطلب كه همهء تعارضات اجتماعى ناشى از تعارض منافع مىباشد و با حلّ تعارض منافع ، مشكلات اجتماعى حل شده و هدف نظام حقوقى ، تأمين مىگردد ، اشتباه بزرگ ديگرى است كه در مكتب بنتام ديده مىشود زيرا انسان در عين اهميّت دادن به ماديّات و مسائل اقتصادى ، ارزش‌هاى بسيار ديگرى را نيز همچون ارزش‌هاى والاى اخلاقى و معنوى دنبال مىكند . « 2 »\r\nپيروان بنتام\r\nافكار بنتام حقوقدانان زيادى را در غرب تحت تأثير قرار داد و منشأ تحوّلاتى در حقوق انگلستان و ساير كشورهاى اروپايى و همچنين آمريكا گرديد .\r\nبرخى از مشهورترين پيروان بنتام عبارتند از : استين ، جان استوارت ميل ، هارت ، ايرينگ و كِلْسِنْ . در ادامه به خلاصه‌اى از افكار برخى از آنان اشاره مىشود :\r\n\r\n\r\n","description":"","footnote":"\r\n( 1 ) . ر . ك : درآمدى بر حقوق اسلامى ، ج 2 ، ص 128 - 125 .\r\n( 2 ) . براى ديدن ديگر انتقادهاى وارد بر نظريه بنتام ر . ك : درآمدى بر حقوق اسلامى ، ج 2 ، ص 132 - 131 .\r\n","page_name":" 644 ","page_number":644},
  {"content":"\r\n\r\nآستين ( 1790 - 1859 ) « 1 »\r\nآستين همانند بنتام تنها دو اصل امنيّت و فايده را از ميان ارزش‌ها به رسميّت مىشناسد . وى هر چند از نظر اعتقادى ، الهى است ولى عملًا تنها در يك مورد با بنتام مادّى مسلك ، مخالف است و آن ، اينكه آستين در موارد سكوت و يا ابهام قانون ، قاضى را ملزم به مراجعه به قانونگذار نمىداند بلكه مىگويد قاضى مىتواند در حدود اختيار خود ، هنجار وضع نمايد . به عقيده آستين قضاوت قاضى در موارد مشابه لازم نيست مشابه باشد بلكه مىتواند بر اساس مقتضيات زمان و مكان ، تفسيرى متفاوت در مورد دو دعواى مشابه داشته باشد چرا كه قانونگذار قبل از هر چيز خواسته است كه امور به صورت عقلانى حل و فصل شود و از ظلم و جور و بىعدالتى احتراز شده ، موازين اخلاقى كاملًا رعايت گردد .\r\nبدين ترتيب آستين در قانونى بودن مقرّراتى كه توسّط قدرت حاكم وضع مىشود رعايت اصول ارزشى را معتبر نمىداند ولى رعايت اين امور را اخلاقاً صحيح و بجا مىداند .\r\nآستين در مورد ويژگىهاى قانونگذار معتقد است كه قانون را بايد موجودى آگاه براى افرادى با شعور وضع كند و بايد واضع قانون بر اين افراد مسلّط باشد و بتواند دربارهء آنها قدرت خود را اعمال كند . بر اين اساس وى اعتقاد دارد كه قانون واقعى تنها شامل احكام و مقرّراتى مىشود كه يا از جانب خداوند براى مردم وضع شده و يا به وسيله افراد فوق سياسى كه بر ديگران تسلّط دارند ، وضع شده باشد . « 2 »\r\nهارت\r\nابتكار هارت به عنوان يكى از پيروان مكتب بنتام در مورد منابع حقوق است . به عكس بنتام و آستين كه منبع حقوق را حاكميّت و فرمانروايى دولت مىدانستند ، هارت قانون و رويه قضايى را مبناى مهم حقوق معرفى مىكند . او مىگويد :\r\nاگر دولت منبع حقوق بود نظام حقوقى نيز با تغيير رژيم‌ها عوض مىشد در حالى كه مىبينيم در يك نظام حقوقى ، رژيم‌ها عوض مىشوند ولى حقوق به جاى خود باقى است همچنين احكام جزايى شامل حال دست‌اندركاران دولت نيز مىباشد لذا نمىتوان كسى را كه خود ، مشمول حقوق است ، منشأ و منبع آن دانست . البتّه بدون شك ، ضمانت اجراى قواعد حقوقى با دولت است ولى لزوم ضمانت اجرا براى قانون ، باعث نمىشود كه افراد ضرورتاً از دولت اطاعت كنند علاوه بر اين عوامل ديگرى نيز موجب اطاعت مردم از دولت مىشود . در نتيجه نمىتوان عادت مردم به تبعيّت از دولت را هميشه ناشى از ترس از مجازات دانست بلكه ضمانت‌هاى اجرايى ديگرى نيز وجود دارد .\r\nهارت هنجارهاى حقوقى را به دو دسته تقسيم مىكند :\r\n1 . هنجارهاى ثابت و اوّليّه .\r\n2 . هنجارهاى ثانويّه كه همان فروع هنجارهاى اوّليه‌اند .\r\n\r\n\r\n","description":"","footnote":"\r\n( 1 ) .  Austin . \r\n( 2 ) . ر . ك : درآمدى بر حقوق اسلامى ، ج 2 ، ص 129 .\r\n","page_name":" 645 ","page_number":645},
  {"content":"\r\n\r\nهنجارهاى اوّليه از زمان جوامع بَدَوى ، خود به خود در جامعه پديد آمده و مردم به آنها خو گرفته‌اند مانند مذموم بودن انتقام‌جويى و تسويه حساب شخصى از طريق اعمالى همچون ضرب و شتم يا لزوم رعايت احترام افراد . علّت پيروى مردم از اين هنجارها آن است كه سعادت خود را در آن مىدانند امّا از هنجارهاى ثانويّه معمولًا به صورت پيروى از قانون ، اطاعت مىشود .\r\nهارت اگر چه هنجارهاى اوّليه را ثابت مىداند ولى در عين حال آنها را نزد همگان مسلّم نمىداند و مىگويد لازم نيست مورد قبول همه افراد باشند بلكه قبول اقليت حاكم ، براى قانون شدن آنها كافى است .\r\nدر عين حال در جاى ديگرى مىگويد : لازم نيست اكثريّت مردم از ديدگاه اقليّت پيروى كنند مگر در صورتى كه اقليّت ، قانونى بودن موازين اخلاقى را مراعات كنند در غير اين صورت حق مخالفت براى افراد محفوظ است .\r\nهارت همانند آستين ، اختيارات فوق العاده‌اى براى قاضى قائل است . « 1 »\r\nروشن است كه بيشتر نقدهاى وارد بر ديدگاه بنتام بر نظريات پيروان مكتب او همچون آستين و هارت نيز وارد مىباشد .\r\n\r\n2 - مكتب مصلحت‌گرايى يا پراگماتيسم\r\nاين نظريه توسّط ويليام جيمز « 2 » ( 1842 - 1910 ) روانشناس و فيلسوف قرن نوزدهم آمريكا بيان شده و پس از او نيز پيروان زيادى يافته است . ويليام جيمز خود اعتراف مىكند كه پراگماتيسم نامى است نو براى پاره‌اى از شيوه‌هاى كهن انديشه . شيوه‌اى است كه به موجب آن ، به جاى گفتگو دربارهء آرمان‌ها و تصوّرها به نتايج و ثمرات نهايى افعال انسان توجّه مىشود و معيار ارزش‌ها قرار مىگيرد .\r\nبا اين كه جيمز از دانشمندان مادىگرا نيست و به امور معنوى نيز علاقه نشان مىدهد ولى اعتقاد او به مشاهده و تجربه سبب شده است كه در امور عقلى نيز ، حق و باطل را به همين طريق از يكديگر تمييز دهد . در واقع جيمز مىخواهد بدين وسيله روشى ميانه در بين ديدگاه پيروان مذهب و ماديّون به وجود آورد .\r\nبه نظر جيمز ميزان تمييز حق از باطل ، ثمره عملى است كه از اجراى حكمى به دست مىآيد . هر قاعده‌اى كه براى رفع نيازمندىهاى بشر و بهبود زندگى او سودمند باشد حق است و اگر زيان بار باشد باطل خواهد بود . به عبارت ديگر : همهء حقايق نسبى و اضافى هستند و هيچ ملاك ثابت و مطلقى در اين باب وجود ندارد . « 3 »\r\nجيمز معتقد است هيچ نظريه‌اى را كه براى زندگى مفيد باشد نمىتوان ردّ كرد . بدين ترتيب در مكتب مصلحت‌گرايى يا پراگماتيسم ، تفاوتى بين سودمند و حقيقت باقى نمىماند .\r\n\r\n\r\n","description":"","footnote":"\r\n( 1 ) . درآمدى بر حقوق اسلامى ، ج 2 ، ص 131 - 130 .\r\n( 2 ) .  James . \r\n( 3 ) . ر . ك : سير حكمت در اروپا ، ج 3 ، ص 266 .\r\n","page_name":" 646 ","page_number":646},
  {"content":"\r\n\r\nبه گفته مورتون وايت فلسفهء ويليام جيمز را مىتوان چنين تفسير كرد كه : اگر عقيده‌اى ما را براى زيستن بهتر يارى كند لازم است به آن معتقد شويم و حقيقتش پنداريم . پس بجاست كه گفته شود حقيقت آن است كه سودمند باشد . « 1 »\r\nبه بيان ديگر جيمز تعريف متداول حقيقت را كه مطابقت فكر با واقع است بدين گونه تغيير داده كه اين مطابقت بايد در عمل باشد و موفقيت در رسيدن به خواسته‌هايمان را بهتر تأمين كند . « 2 »\r\nنفوذ ديدگاه جيمز باعث شده است كه در حقوق انگليس و آمريكا ارزش قواعد حقوق و ميزان اعتبار آن را وابسته به اوضاع و احوال ويژه هر دعوا بدانند و كمتر به نظريه‌هاى عمومى حقوق بپردازند يعنى در واقع هر پرونده و قضيه حقوقى را بر اساس اوضاع و احوال خاص آن و آنچه كه مصلحت اقتضا مىكند حل و فصل نمايند بر خلاف شيوه رايج حقوقى در فرانسه كه بيشتر به طرح و ابداع نظريه‌هاى عمومى حقوق تمايل دارند .\r\nبايد توجّه داشت كه مقصود ويليام جيمز از مصلحت ، توجّه به همه آثار دور و نزديك يك عمل در حال و آينده است و همين نكته از خطر مصلحت بينى خصوصى در دعاوى و قضاياى حقوقى مىكاهد و قضات را به عدالت نوعى و نه شخصى ترغيب مىكند . « 3 »\r\nپيروان ويليام جيمز\r\nافكار جيمز بسيارى از دانشمندان آمريكايى را تحت تأثير قرار داد كه از آن جمله مىتوان به جان ديويى ، هومز و پاند اشاره كرد كه در ادامه به توضيح مختصرى در مورد افكار بعضى از آنان مىپردازيم :\r\nجان ديويى « 4 »\r\nبسيارى از نويسندگان ، ديويى را بزرگترين فيلسوف قرن بيستم آمريكا مىدانند . او تا سال 1930 استاد فلسفه در دانشگاههاى شيكاگو و كلمبيا بود و تا پايان عمر ( 1952 ) به تحقيق و تأليف ادامه داد . نوشته‌هاى او به ويژه در امور تعليم و تربيت مورد توجّه فراوان قرار گرفته است . جان ديويى در آغاز پيرو فلسفهء هگل بود ، سپس شيفته انديشه‌هاى جيمز شد و امروزه يكى از مشهورترين نمايندگان مكتب پراگماتيسم به شمار مىآيد .\r\nديويى به عقايد ويليام جيمز ، جنبهء علمى و عقلى بيشترى دارد مع ذلك به دليل نفوذ فلسفهء هگل در انديشه‌اش ، در برخى امور با جيمز اختلاف نظر پيدا كرد مثلًا ويليام جيمز آزادى را باارزش‌ترين مفاهيم مىدانست در حالى كه ديويى بيشتر بر نظم تأكيد مىكرد و استقرار آن را برتر از آزادى مىدانست .\r\nديويى معتقد بود كه شرايط اجتماعى بايد چنان\r\n\r\n\r\n","description":"","footnote":"\r\n( 1 ) . عصر تجزيه و تحليل ، ترجمه پرويز داريوش ، ص 187 به نقل از فلسفهء حقوق ، ج 1 ، ص 172 .\r\n( 2 ) . فلسفهء عمومى ، اثر پل فولكيه ، ترجمه دكتر يحيى مهدوى ، ص 358 .\r\n( 3 ) . ر . ك : فلسفهء حقوق ، ج 1 ، ص 173 .\r\n( 4 ) .  John Dewey . \r\n","page_name":" 647 ","page_number":647},
  {"content":"\r\n\r\nباشد كه همه اشخاص بتوانند ابتكار خود را در آن به كار برند ، اجتماعى كه وسيله رشد صلاحيت‌هاى آنان گردد و كوشش‌هايشان را پاداش دهد .\r\nتوصيفى كه ديويى بدين ترتيب از يك جامعه منزه و مطلوب ارائه مىدهد در واقع براى جبران ضعف محاسبه اخلاقى ويليام جيمز است كه به جاى تكيه بر نفع مشترك مردم ، به عنوان معيار ارزش ، حدّ اكثر سود براى جمع بيشترى از مردم را ملاك ارزش مىدانست . « 1 »\r\nروسكو پاند « 2 » ( 1870 - 1964 )\r\nپاند حقوقدان آمريكايى و رئيس اسبق دانشكدهء حقوق هاروارد و از برجسته‌ترين پيروان مكتب مصلحت‌گرايى است . بر خلاف برخى حقوقدانان همچون كِلْسِن كه مىكوشند علم حقوق را از همهء عوامل اجتماعى و مصالح و ضرورتها جدا كنند و بدين ترتيب به تعبير خود علم خالصى بسازند ، پاند اعتقاد دارد كه تحليل و ارزيابى عوامل اجتماعى ، كليد شناسايى ماهيّت حقوق است .\r\nدر نظر پاند ، حقوق تنها در مجموعه‌اى از قواعد مجرد و الزام‌آور خلاصه نمىشود بلكه نظامى است كه در آن ، منافع متعارض افراد ، تعادل پيدا مىكند و حد اكثر خواسته‌هاى اشخاص با كمترين برخورد ممكن ، فراهم مىشود . « 3 »\r\nبه عبارت ديگر پاند معتقد است كه حقوق بايد چنين رسالتى را دنبال كند و اين كار در صورتى ممكن است كه علم حقوق بر مبناى جامعه‌شناسى تدوين شود . در همين راستا پاند به بررسى آراى دادگاهها پرداخته و عواملى را كه در شكل‌گيرى آراى محاكم مؤثر مىباشد و همچنين هدف‌هايى كه قضات براى رسيدن به آنها تلاش مىكنند و اثرى را كه اين اهداف در رويه قضايى دارد ، مورد بررسى قرار داده است .\r\nپاند اين نظر را تأييد كرده كه در هر دعوا بايد راه حلى عادلانه و متناسب با اوضاع و احوال ويژه آن برگزيد . يكى از مهمترين نتايج اين نظر ، شخصى كردن مجازات‌هاست بدين معنا كه دادگاه نبايد به چگونگى كارى كه رخ داده است توجّه كند بلكه در مرحلهء نخست بايد شخصيّت متّهم را در نظر آورد و چنان حكم كند كه سزاوار او است . « 4 »\r\nپاند معتقد است كه براى شناسايى ماهيّت حقوق بايد به هدف آن پى برد و هدف حقوق نيز در طول تاريخ دگرگون شده و در نتيجه قواعد و نظريه‌هاى حقوقى را متحوّل كرده است . توضيح اين كه به گمان پاند ، تاريخ حقوق را مىتوان به پنج مرحله تقسيم كرد :\r\n1 . مرحلهء حقوق باستان . كه در آن ، هدف تمام قواعد حفظ صلح و جلوگيرى از كينه‌توزى و خونخواهى است و لذا سعى شده تا براى جبران هر صدمه و جرمى ، قصاص برابر مقرّر شود ؛ مانند چشم\r\n\r\n\r\n","description":"","footnote":"\r\n( 1 ) . فلسفهء حقوق ، ج 1 ، ص 178 .\r\n( 2 ) .  RoscoePound . \r\n( 3 ) . فلسفهء حقوق ، ج 1 ، ص 183 .\r\n( 4 ) . همان مدرك ، ص 185 - 184 .\r\n","page_name":" 648 ","page_number":648},
  {"content":"\r\n\r\nدر برابر چشم و دندان در برابر دندان .\r\n2 . مرحله حقوق منضبط . كه در آن ، هدف حقوق ، تأمين وضوح و صراحت فرمان‌هاى قانونى و هماهنگى آنها بوده است . در اين مرحله به صورت و ظاهر كارهاى حقوقى بيش از ارادهء واقعى افراد اهميّت داده مىشد مانند آن كه اسناد مهر شده براى نويسندهء آن الزام‌آور بود هر چند كه در نتيجه حيله تنظيم شده باشد .\r\n3 . مرحله انصاف . كه در آن ، آرمان‌هاى اخلاقى جاى صورت‌ها و قالب‌هاى خشك را مىگيرد و حسن نيت و امانت و درستى طرفين قرارداد بيشتر از تشريفات انعقاد آن ، اهميّت پيدا مىكند . در اين مرحله ، حقوق طبيعى و انصاف معيار تمييز حق از ناحق مىشود و به جاى « رئيس و پدر خانواده » تك تك انسان‌ها صاحب حق شناخته مىشوند .\r\n4 . مرحلهء رشد حقوق . در اين مرحله ، حقوق هدف‌هاى ويژه دوره دوم و سوم يعنى دوره انضباط و دوره انصاف را با هم داشت . تأثير اين هدف را مىتوان در تكامل نظريه‌هاى مربوط به عطف به ما سبق نشدن قوانين و تلاش به منظور از بين رفتن امتيازهاى زن و مرد در خانواده و بهره‌مند شدن زنان از حقوق سياسى مشاهده نمود .\r\n5 . مرحلهء اجتماعى كردن حقوق . در اين مرحله كه هنوز هم ادامه دارد اخلاق اجتماعى جاى اخلاق فردى را گرفته و باعث مقدّم داشتن حقوق جامعه بر حقوق فرد در بسيارى از موارد شده است مانند محدود شدن مالكيّت فردى در مواردى كه اعمال آن به زيان اجتماع است ، محدود شدن آزادى قراردادها ، مسئوليت كارفرمايان در برابر كارگران و مصرف كنندگان بىآن كه اين مسئوليت ، مشروط به تقصير باشد و به رسميّت شناختن شخصيت‌هاى حقوقى مانند شركت‌ها و انجمن‌ها و اتحاديه‌ها .\r\nبايد توجّه داشت كه در تمييز مراحل پنج‌گانه تاريخ حقوق ، نظر وى به غالب امور و صورت نوعى قواعد بوده است و گرنه مىتوان پاره‌اى از نشانه‌هاى ويژه هر مرحله را در ساير دوره‌ها نيز ديد چنان كه از عهد باستان ، اعتقاد به حقوق طبيعى و لزوم رعايت انصاف در نوشته‌هاى فيلسوفان آشكارا ديده مىشود . « 1 »\r\nو اين خود شاهد آن است كه تقسيم پاند تقسيم دقيقى نيست .\r\nنقد و بررسى :\r\n1 . تشخيص حق و باطل بر اساس سود و زيان مترتب بر كارها ، در عمل بسيار دشوار است چرا كه تمييز مصالح و منافع دور و نزديك هر اعتقاد يا رفتار ، كار ساده‌اى نيست و گاه دشوارتر از شناسايى حقيقت از راه علّت آن است .\r\n2 . ملاك تشخيص سود و زيان چيست ؟\r\nمصلحت و مفسدهء واقعى كدام است ؟ مكتب پراگماتيسم جوابى براى اين سؤال‌ها ارائه نمىدهد .\r\nنتيجه آن كه ارزش‌هاى حقوقى و اخلاقى دستخوش\r\n\r\n\r\n","description":"","footnote":"\r\n( 1 ) . ر . ك : فلسفهء حقوق ، ج 1 ، ص 188 - 186 .\r\n","page_name":" 649 ","page_number":649},
  {"content":"\r\n\r\nتشخيص‌هاى مختلف افراد و چه بسا اغراض شخصى يا گروهى و هوا و هوس آنان قرار مىگيرد و هركس در ذهن خود حقيقتى مىسازد و آن را به تناسب محيط تغيير مىدهد و وارونه مىكند .\r\n3 . پذيرش مكتب پراگماتيسم در عمل نيز ضايعات فراوانى دارد و اگر به طور كامل به اجرا گذاشته شود چه بسا به هرج و مرج و يا نقض وسيع قانون منجر گردد چرا كه گاهى منفعت فرد در اطاعت نكردن از قانون است و مطابق نظريه پراگماتيسم حقيقت نيز همانجاست كه مصلحت قرار دارد .\r\nممكن است طرفداران اين مكتب ، براى پرهيز از چنين لازمه فاسدى ، تشخيص مصلحت و مفسده هر عقيده و رفتارى را در اختيار قانونگذار بدانند ولى بايد توجّه داشت كه اين كار در واقع خروج از مبانى پراگماتيسم و نقض آنهاست .\r\n\r\nسوم : نظريهء اتّحاد حقوق و دولت\r\nمنشأ انديشهء اتّحاد حقوق و دولت ، آثار فيلسوف معروف آلمانى فريد ريش هگل « 1 » ( 1770 - 1831 ) است . علماى حقوق عمومى آلمان با الهام گرفتن از عقايد هگل ، اعلام كردند كه مبناى حقوق ، ارادهء دولتِ حاكم است و دولت نيز به نوبهء خود ، زاييدهء يك سلسله قواعد حقوقى است .\r\nبا اين كه هگل را نمىتوان در زمرهء فيلسوفان مادىگرا به شمار آورد ولى نفوذ فلسفه او در ميان مادّىگرايان چندان زياد است كه بايد فلسفه‌اش را مقدمه‌اى بر مكاتب مادى و سوسياليستى دانست .\r\nهگل نيز مانند كانت ، هدف حقوق را تأمين آزادى اراده انسان مىداند ولى اضافه مىكند كه آزادى را نبايد با اميال و هوس‌هاى شخصى اشتباه كرد . آزادى فقط در چارچوب نظم قابل پذيرش است و مظهر اين نظم و نگهدارندهء آن ، دولت است .\r\nجامعهء بدون دولت ، ميدان مبارزهء خصوصى بين افراد است و تصوّر هيچ حقّى در آن ممكن نيست . هر فردى ، پيشرفت و تكامل اخلاقى خود را مديون دولت است و در سايهء اين نظم و ارادهء دولت است كه مفهوم حق و تكليف به وجود مىآيد . بنابراين تشكيل دولت ( بر خلاف آنچه ژان ژاك روسو مىگويد ) نتيجهء قرارداد يا خواسته كسى نيست بلكه امرى است معقول كه براى رسيدن به هدف نهايى زندگى انسان يعنى اجتماعى شدن و آزادى يافتن ، ضرورت دارد .\r\nهمه بايد دولت را مقدّس شمارند و اطاعتش را بر خود واجب بدانند . در برابر قدرت حكومت ، هيچ حقّ فردى وجود ندارد . فرض اختلاف بين حقوق و دولت و سياست و اخلاق ، در هيچ صورتى ممكن نيست . دولت نفع عموم را بر نفع فرد مقدّم مىدارد و اگر لازم شود مىتواند فرد را فداى جمع كند زيرا حمايت از سود عمومى متضمن منفعت اجزاى آن نيز هست .\r\nبه نظر هگل ، دولت يك فكر خدايى است كه در زمين تجسم يافته است . « 2 »\r\n\r\n\r\n","description":"","footnote":"\r\n( 1 ) .  Hegel  .\r\n( 2 ) . فلسفهء حقوق ، ج 1 ، ص 193 - 191 .\r\n","page_name":" 650 ","page_number":650},
  {"content":"\r\n\r\nهگل اخلاق را از امور وجدانى و درونى مىشمارد و معيار شناسايى كار نيك را « ارادهء خير » مىداند و كسى را اخلاقى يا پايبند به اخلاق مىشمارد كه دلش به نيكى و عدل ، متمايل باشد و به جاى سودپرستى ، درستكارى و عدل را وظيفهء خود بداند . « 1 »\r\nفلسفهء هگل بر سه مبناى اصلى استوار است :\r\n1 . ديالكتيك 2 . اتحاد واقعيت با معقول 3 . تحوّل و تكامل تاريخى و جبرى .\r\nالبتّه بررسى اين مبانى فلسفى ، جايگاه ديگرى دارد ولى توجّه به اين نكته نيز خالى از فايده نيست كه برخى از اين مبانى همچون ديالكتيك به وسيلهء هگل تعريف نشده ، علاوه بر اين كه نوشته‌هاى هگل نيز به غموض و دشوارى معروف هستند « 2 » لذا اين عوامل باعث شده كه نويسندگان ، تفسيرهاى مختلفى از نظريات هگل ارائه كنند .\r\nنقد و بررسى :\r\n1 . ستايش بىحدّ هگل از دولت ، بر هيچ دليل معقول و منطقى استوار نيست ، زيرا معلوم نيست كه چرا بايد ارادهء دولت را عين عدالت دانست خصوصاً با توجّه به تفاوت و اختلافى كه دولت‌ها از حيث مبانى فكرى و عملكرد دارند كه لازمهء آن پذيرش تضاد و تناقض در مفهوم عدالت است ، زيرا مثلًا هم بايد ارادهء دولتى را كه مبتنى بر انديشهء اصالت فرد است و در عمل ، كمترين مداخله را در امور عمومى انجام مىدهد ، عين عدالت دانست و هم ارادهء دولتى را كه مبتنى بر انديشه اصالت جمع مىباشد و در عمل ، بيشترين مداخله را در امور عمومى و حتّى خصوصى زندگى افراد اعمال مىكند .\r\n2 . انتقاد مهم ديگرى كه بر ديدگاه هگل در مورد اتحاد حقوق و دولت وارد شده ، ناظر به نتايج نامطلوبى است كه در عمل بر نظريه او مترتب مىشود . به نوشته برتراند راسل « نظريه هگل نظريه‌اى است كه اگر مورد قبول واقع شود ، هرگونه استبداد داخلى و هرگونه تجاوز خارجى را كه در وهم بگنجد ، موجّه و مقبول جلوه خواهد داد » . « 3 »\r\nبر همين اساس برخى از نويسندگان ، پيدايش فاشيسم در ايتاليا و نازيسم در آلمان را تحت تأثير انديشه‌هاى هگل دانسته‌اند . « 4 »\r\nدو مكتبى كه در به راه انداختن جنگ دوم جهانى و به آشوب كشيدن دنيا و ارتكاب جنايات فجيع و كشتن ميليون‌ها انسان بىگناه و متلاشى ساختن كانون ميليونها خانواده و نابود كردن بسيارى از اموال و ثروت‌هاى طبيعى ، سهم اصلى را داشتند .\r\n\r\n\r\n","description":"","footnote":"\r\n( 1 ) . فلسفهء حقوق ، ج 1 ، ص 195 .\r\n( 2 ) . به عنوان نمونه شوپنهاور فيلسوف آلمانى ( 1788 - 1860 ) دربارهء هگل مىنويسد :\r\nاگر روزى به فكر افتاديد كه ذهن يك جوان را تيره سازيد و مغز او را از قدرت انديشيدن بيندازيد ، بهترين وسيله آن است كه آثار هگل را به او بدهيد تا بخواند زيرا . . . سبب مىشود كه ذهن او در مقام تلاش بيهوده از براى معانى الفاظ ، به كلّى خسته شود و بالاخره از پاى درافتد . بدين سان قدرت تفكّر يكسره منهدم مىگردد و آن جوان هم سرانجام ، لفاظىها را به جاى انديشه مىگيرد . ( به نقل از فلسفهء حقوق ، ج 1 ، ص 211 ) .\r\n( 3 ) . تاريخ فلسفهء غرب ، اثر برتراند راسل ، ص 437 .\r\n( 4 ) . ر . ك : فلسفهء حقوق ، ج 1 ، ص 213 .\r\n","page_name":" 651 ","page_number":651},
  {"content":"\r\n\r\nپيروان هگل\r\nماركس و انگلس ( مكتب ماركسيسم )\r\nاصول نظريه ماركس « 1 » ( 1818 - 1883 ) و انگلس ( 1820 - 1895 ) نيز همچون هگل بر مبناى اتحاد حقوق و دولت استوار است . هر چند ماركس و انگلس حقوق را تحقير نموده‌اند ليكن عملًا توجّه خاصّى به آن مبذول داشته‌اند و كتاب سرمايهء ماركس گواه بارز آن است .\r\nماركس مىگويد : فلسفهء حقوقى هگل را بايد وارونه كرد زيرا به نظر هگل ، افراد از حقوق سياسى خود به نفع دولت ، در مقابل رفاهى كه براى آنان تأمين مىكند صرف نظر كرده‌اند در حالى كه زندگى واقعى كارگران غم‌انگيز است و مسائل مادّى آنها لا ينحل مانده است . « 2 »\r\nبدين معنا كه كارگران نه تنها با ميل خود از حقوق سياسى خويش به نفع دولت صرف نظر نكرده‌اند بلكه طبقه حاكم آنان را به استضعاف كشيده و آنها نيز با طبقه حاكم به مقابله برخاسته‌اند . به نظر ماركس ، ديدگاه هگل كه فرد را فداى جامعه مىكند موجب از خود بيگانگى سياسى است . « 3 »\r\nمبناى اصلى انديشه در فلسفهء حقوق و دولت كه ماركس ارائه مىدهد ، مفهوم زيربنا بودن اقتصاد است كه با ايدئولوژى مخصوص به خود ، نهادهاى حقوقى را به وجود مىآورد . به نظر ماركس ، دولت نيرويى نيست كه از خارج بر جامعه تحميل شده باشد چنان كه ناشى از رعايت اصول اخلاقى يا تعقل نيز نمىباشد و همچنين بر خلاف نظريه هگل ، تصويرى از عقل كل هم نيست بلكه دولت محصول خود جامعه است آن هم محصول مرحلهء خاصّى از تحوّل جامعه . يعنى جامعه‌اى كه درگير تناقضات درونى خود است و قدرت حل آن را ندارد به تشكيل دولت اقدام مىكند تا در حدّ ممكن نظمى برقرار سازد . به تعبير انگلس ، دولت را طبقه حاكم به وجود مىآورد تا نظمى ايجاد كند .\r\nماركس در كتاب ايدئولوژى آلمان مىنويسد :\r\n« حقوق همانند دين در تاريخ جاى مستقلى ندارد و بر خلاف نظر حقوقدانان بورژوا كه آن را پديده مستقلى مىدانند ، ارزش آن را ندارد كه رأساً مورد مطالعه قرار گيرد بلكه بر عكس پديده‌اى است وابسته به شرايط توليد » . « 4 »\r\nبه اعتقاد ماركسيست‌ها حقوق و دولت ، زاييدهء دوران خاصّى از تحوّلات اقتصادى است و يك ضرورت مقطعى دارد . در برخى دوران‌ها جامعه بشرى هيچ نيازى به حقوق و دولت نداشته و در آينده نيز با رسيدن به مرحله كمونيسم ، حقوق و دولت ، ضرورت خود را از دست خواهد داد .\r\nبه اعتقاد انگلس در جامعه‌هاى ابتدايى ، همهء مردم نسبت به بهره‌بردارى از وسايل توليد برابر بوده‌اند . هدف از توليد رفع نيازهاى عمومى بوده و هيچ كس سلطه‌اى بر ديگرى نداشته است . بنابراين\r\n\r\n\r\n","description":"","footnote":"\r\n( 1 ) .  Marx . \r\n( 2 ) . درآمدى بر حقوق اسلامى ، ج 2 ، ص 146 .\r\n( 3 ) . همان مدرك ، ص 147 .\r\n( 4 ) . همان مدرك ، ص 148 .\r\n","page_name":" 652 ","page_number":652},
  {"content":"\r\n\r\nكمونيسم اوّليه نخستين شيوه‌اى است كه انسان براى استفاده از وسايل توليد انتخاب كرده ، در چنين جامعه‌اى ، حقوق و دولت ضرورت ندارد .\r\nپس از اين دوره ، رفته رفته كارهاى اجتماعى تقسيم شد ، طبقه‌هاى اجتماعى به وجود آمد ، طبقه‌اى بهره‌بردارى از وسايل توليد را به خود اختصاص داد و ديگران را از آن محروم ساخت از اين به بعد وضع قواعد حقوقى ضرورت پيدا كرد ، دولت تأسيس شد و به اجبار ، ارادهء خود را بر مردم تحميل كرد تا بتواند از طبقه حكمران حمايت كند و سركشى طبقه محروم را فرونشاند .\r\nاز اين تاريخ دو مفهوم دولت و حقوق ، هميشه همراه يكديگر بوده‌اند و تا اختلاف طبقاتى وجود دارد و طبقه‌اى حكومت را در دست دارد اين دو نيز هستند تا حكمران را يارى كنند . « 1 »\r\nخلاصه آن كه به اعتقاد ماركسيست‌ها ، حقوق ريشه در تحوّلات اقتصادى داشته و در مراحل خاصّى از اين تحوّلات ، ضرورت پيدا مىكند و هدف آن نيز حفظ نظم و استقرار عدالت نمىباشد بلكه حفظ حاكميّت طبقهء حاكم و استثمار طبقات محروم جامعه است . اين وضعيت در نظام‌هاى سرمايه‌دارى به اوج خود مىرسد ؛ امّا جبر ، تاريخ جامعه را به سوى زندگى اشتراكى ثانويّه يا كمونيسم سوق مىدهد . در اين دوران مالكيّت خصوصى و حقوق و دولت از بين مىرود . بدين معنا كه وقتى قدرت در اختيار اكثريّت مردم قرار گرفت نياز به قدرتى به نام دولت نيست تا مشكلات را حل نمايد بلكه خود اكثريّت از عهدهء اقليّت بر مىآيد زيرا دولت در گذشته بدين دليل به وجود آمد كه اقليّت مىخواست بر اكثريت حكومت كند در حالى كه در جامعه كمونيستى ، قدرت در دست اكثريّت است نه اقليّت .\r\nهمچنين در جامعه كمونيسم ثانويّه نيز حقوق ، مورد نياز نخواهد بود ؛ زيرا در چنين اجتماعى ، جايى براى حكومت انسان بر انسان وجود ندارد بلكه انسان‌ها بر اشيا حكومت مىكنند و اين قاعده كه « از هركس به اندازهء توانش و به هركس به اندازهء نيازش » در جامعه جاى حقوق را مىگيرد بدين معنا كه هركس به اندازه توانش براى پيشبرد جامعه به سوى اهداف معين كار مىكند و به اندازه نيازش از امكانات بهره‌مند مىشود .\r\nنقد و بررسى :\r\nمكتب ماركسيسم علاوه بر اين كه در عمل با شكست مواجه گشت ، و با فروپاشيدن دولت شوروى سابق و اقمار آن خط بطلانى بر اين فرضيه كشيده شد . از حيث نظرى نيز با اشكالات و انتقادات فراوانى روبه‌رو شده است كه به برخى از آنها اشاره مىشود :\r\n1 . على رغم ادعاى وجود جبر تاريخ كه به گمان ماركسيست‌ها تمام جوامع انسانى را خواه ناخواه به سمت جامعه اشتراكى يا كمونيسم ثانويّه سوق مىدهد ، اين اتفاق در هيچ جامعه‌اى حتى در\r\n\r\n\r\n","description":"","footnote":"\r\n( 1 ) . فلسفهء حقوق ، ج 1 ، ص 351 .\r\n","page_name":" 653 ","page_number":653},
  {"content":"\r\n\r\nشوروى سابق به وقوع نپيوست بلكه در يك چرخش تئوريك و عقب‌نشينى از اصول فكرى اين مكتب ، سردمداران آن اعلام كردند تا رسيدن به مرحله جامعه بدون دولت كمونيستى بايد يك دولت مقتدر و تمام عيار با تكيه بر طبقه كارگران صنعتى به وجود آيد تا زمينه را براى رسيدن به جامعه اشتراكى بدون دولت و بىطبقه آماده كند . اين دولت را « ديكتاتورى پرولتاريا » ناميدند و با كمال تعجب اين دولت مقدّماتى و گذرا در طول قريب به هفتاد سال عمر دولت شوروى سابق هيچ‌گاه به ذى المقدمه و تحقّق جامعه كمونيستى منجر نشد .\r\n2 . نياز به حقوق و دولت هيچ‌گاه از بين نمىرود زيرا حتّى اگر فرض شود كه تمامى افراد يك جامعه ، انسان‌هايى فهيم و صالح هستند و اختلاف طبقاتى نيز در جامعه وجود ندارد بلكه تمامى مردم ، يك طبقه را تشكيل مىدهند ؛ باز براى تقسيم وظايف بين آنان و جلوگيرى يا حل تزاحماتى كه ناشى از اشتباه احتمالى هر يك از آنان در تشخيص دايرهء حقوق و تكاليف خود مىباشد به وجود نظام حقوقى و نيرويى كه مقرّرات آن را به اجرا بگذارد يعنى دولت ، نياز مبرم و غير قابل انكارى وجود دارد .\r\nاضافه بر اين بايد توجّه داشت كه وظيفه دولت ، فقط رفع اختلافات نيست تا با فرض جامعه‌اى خالى از اختلاف ( كه البتّه فرض رؤيايى و خلاف واقعى است ) نياز به دولت رفع شود بلكه يكى از وظايف مهم دولت ، تعيين اهداف كلان و وضع مقرّرات و تدوين برنامه به منظور دستيابى به اهداف مورد نظر مىباشد .\r\nواضح است كه رسيدن به اين اهداف جز با وضع قوانين و تعيين راه‌كارهاى مشخص همراه با در نظر گرفتن ضمانتهاى اجرايى امكان‌پذير نمىباشد و اين يعنى ضرورت وجود حقوق و دولت در هر جا كه اجتماع انسانى وجود دارد .\r\n3 . اين ادعاى ماركسيسم كه اقتصاد زيربناست و تمامى امور ديگر از دين و اعتقادات و فرهنگ گرفته تا روابط حقوقى و اجتماعى بر مبناى اقتصاد و روابط اقتصادى استوار شده است ، صحيح نيست زيرا لازمهء آن يكسانى يا تشابه دين و فرهنگ و روابط حقوقى و اجتماعى در جوامعى است كه داراى وضعيت اقتصادى مشابهى مىباشند در حالى كه بطلان اين مطلب چه در جوامع گذشته و چه در جوامع امروزى به دليل تفاوت چشمگيرى كه در اين امور بين آنها ديده مىشود ، آشكار است .\r\n4 . در خصوص نظام حقوقى يك كشور نيز به هيچ وجه نمىتوان تمامى مقررات حقوقى را مبتنى بر روابط اقتصادى دانست زيرا اگر چه در مورد مقرّراتى همچون مالكيّت ، روابط موجر و مستأجر ، رابطه كارگر و كارفرما و امثال آنها ، عامل اقتصاد تأثير زيادى دارد ولى در مورد بسيارى از ديگر مقرّرات حقوقى همچون احكام و قوانين مربوط به احوال شخصيّه ، ازدواج و خانواده ، اقتصاد عامل تعيين‌كننده نيست . به تعبيرى ديگر طرفداران ماركسيسم ، در شناخت انسان گرفتار اشتباه بزرگى شده‌اند ، او را يك موجود تك بعدى پنداشته‌اند كه\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nدر انگيزه‌هاى اقتصادى و خواب و خوراك خلاصه مىشود در حالى كه از نظر تمام مكاتب روان‌شناسى و تجارب تاريخى و اجتماعى ، روح انسان داراى ابعاد مختلفى است ، انگيزه‌ها و عواطف مختلف و خواسته‌هاى گوناگون دارد كه در بسيارى از موارد ، مسائل اقتصادى را در پاى آنها قربانى مىكند . بايد توجّه داشت كه ماركسيسم مدعى تأثير فى الجمله اقتصاد در روابط حقوقى و ساير روابط اجتماعى نمىباشد تا تصور شود كه با ذكر چند مثال ناقص مىتوان ادعاى آنان را اثبات كرد ، بلكه به گمان آنها اقتصاد زيربناست و هرگونه تحوّلى در اقتصاد موجب تحوّل در تمامى ديگر روابط انسانى اعمّ از دين و فرهنگ و روابط حقوقى و اجتماعى مىشود همچنان كه هر تحولى در روابط مزبور الزاماً ناشى از تحول در اقتصاد بوده و اقتصاد نيز به نوبهء خود تحت تأثير ابزار توليد و دگرگونى آن است .\r\nهانْس كِلْسِن « 1 » ( متولّد 1881 ) ( نظريه حقوقى محض )\r\nهانس كلسن حقوقدان مشهور اتريشى با پيروى از مكتب اتحاد حقوق و دولت و پذيرش اراده دولت به عنوان مبناى حقوق ، مكتبى را بنيان نهاد كه مكتب تعبّدى يا نظريه حقوق محض و يا نظريه اصول بنيادى ناميده شده است . « 2 »\r\nوجه نامگذارى انديشهء كلسن به نظريهء حقوقى محض آن است كه از نظر او بايد حقوق را جداى از تمام عوامل اجتماعى و سياسى و اخلاقى مطالعه كرد تا حقيقت و ماهيت اصلى آن روشن شود .\r\nكلسن در عين حال كه حقوقى غير از حقوق موضوعه را به رسميّت نمىشناسد . دولت را هم وابسته به حقوق مىداند . به نوشته او حقوق ، ناشى از دولت و دولت ، مجموعه‌اى از حقوق است . كلسن در اين زمينه مثال قابل توجهى دارد ، او مىنويسد :\r\n« همان گونه كه خدا در ديدگاه الهيون ، خالق و مدبر هستى است و در عين حال ، خارج از عالم هستى نيست ، دولت نيز بانى و حافظ حقوق است و خود نيز خارج از حقوق نيست » . « 3 »\r\nكلسن در كتاب نظريه عمومى حقوق و دولت تأكيد مىكند كه حقوق چيزى جز احكامى كه از طرف دولت صادر شده و ضمانت اجرا دارد نيست و سپس در پاسخ اين سؤال كه آيا بايد دولت ، عدالت را در احكام صادره مورد توجّه قرار دهد يا خير مىگويد : نظريه خالص حقوقى كه يك علم است نمىتواند به سؤال فوق پاسخ دهد زيرا اين سؤال به هيچ وجه نمىتواند به طور علمى مورد پاسخگويى قرار گيرد . واقعاً گفتن اين كه فلان نظم ، عادلانه است به چه معناست ؟ آيا بدين معناست كه نظام حقوقى عادلانه رفتار انسان‌ها را به نحوى تنظيم مىكند كه براى همه افراد رضايت‌بخش است ؟\r\nبدين معنا هيچ نظم عادلانه‌اى نمىتواند وجود\r\n\r\n\r\n","description":"","footnote":"\r\n( 1 ) .  Hans Kelsen . \r\n( 2 ) . ر . ك : فلسفهء حقوق ، ج 1 ، ص 227 ؛ درآمدى بر حقوق اسلامى ، ج 2 ، ص 133 .\r\n( 3 ) . درآمدى بر حقوق اسلامى ، ج 2 ، ص 134 .\r\n","page_name":" 655 ","page_number":655},
  {"content":"\r\n\r\nداشته باشد زيرا در آن صورت حتمى است كه شادى يك فرد مستقيماً در تضاد با شادى ديگرى قرار مىگيرد . حتّى بر پايه اين تصوّر كه در نظام عادلانه تلاش مىشود كه حدّ اكثر شادمانى براى حدّ اكثر افراد فراهم آيد باز يك نظم عادلانه غير ممكن است زيرا آن شادى كه نظم اجتماعى مىتواند تأمين كند فقط شادى در معناى دسته جمعى است يعنى ارضاى نيازهايى كه اولياى امور اجتماع و قانون‌گذاران ، آنها را به عنوان نيازهاى شايستهء ارضا شدن پذيرفته‌اند مثل نياز به لباس و غذا و مسكن . ولى باز اين سؤال مطرح است كه كدام يك از نيازهاى انسانى شايسته ارضا شدن است و مخصوصاً ترتيب اولويت آنها چيست ؟ اين سؤالات را نمىتوان به وسيلهء معرفت عقلانى پاسخ داد . تصميم‌گيرى دربارهء اين سؤالات يك قضاوت ارزشى است كه توسّط عوامل احساسى تعيين مىشود . بنابراين داراى فضيلت ذهنى است و تنها براى شخص قضاوت‌كننده معتبر است و از اين رو فقط نسبى مىباشد . « 1 »\r\nنتيجه آن كه از ديدگاه كلسن ، حقوق بايد بدون آن كه به عدالت بينديشد به حل تعارض منافع افراد و ايجاد نظم بپردازد .\r\nتفاوت ديدگاه كلسن و هگل در تبيين ماهيت دولت است . از ديدگاه هگل دولت يك امر معقول و ضرورى است كه منشأ و مبناى حقوق است اما كلسن ، دولت را در عين حال كه ايجاد كنندهء حقوق مىداند جدا و مستقل از اصول الزام‌آور آن نمىداند بلكه آن را نيز يك نهاد حقوقى و مظهر نظام حقوقى مىشمارد . او رابطه دولت و حقوق را همانند رابطه بين خداوند و موجودات مىداند و معتقد است همان گونه كه خداوند خالق همه موجودات است و در عين حال ، جداى از آنها نيست دولت نيز پديدآورنده حقوق است امّا خود جداى از اين مجموعه قوانين و مقرّرات نمىباشد و با آنها اتحاد وجودى دارد .\r\nنقد و بررسى :\r\nبا اين كه نظريه كلسن در كشورهاى آلمان و اتريش ، طرفداران زيادى پيدا كرده ولى انتقادهاى متعددى نيز بر آن وارد شده است از جمله اين كه :\r\n1 . كلسن ، بررسى اسباب و عوامل اجتماعى قانون را خارج از علم حقوق مىداند و بدين ترتيب ، رابطه دنياى خارج را با حقوق ، قطع مىكند و اين علم را به بررسى صورت ايجاد قواعد ، محدود مىنمايد در حالى كه منطبق بودن هر قاعده با قاعدهء عالىتر به تنهايى نمىتواند ارزش واقعى اصول حقوقى را معين سازد چرا كه بايد ملاحظه شود آيا قاعده عالىتر منطبق بر عدالت و ارزش‌هاى عقلى مىباشد يا خير ؟ بنابراين واضح است كه هيچ‌گاه انطباق يك قاعده با قاعده عالى ترى كه مثلًا در قانون اساسى يك كشور ( كه قانون مادر است ) بيان شده و گاه به ظلم و از بين بردن كرامت انسان منجر مىشود موجب مشروعيّت بخشيدن به قاعده\r\n\r\n\r\n","description":"","footnote":"\r\n( 1 ) . نظريّهء عمومى حقوق و دولت ، اثر هانس كلسن ، ص 3 به نقل از درآمدى بر حقوق اسلامى ، ج 2 ، ص 136 - 135 .\r\n","page_name":" 656 ","page_number":656},
  {"content":"\r\n\r\nپايين‌تر نمىگردد اگر چه از نظر شكلى به عقيده كلسن با هيچ اشكالى مواجه نمىشود . « 1 »\r\n2 . به گفتهء كلسن از آنجا كه اصول حقوق ، ساخته و محصول اعمال ارادى انسان‌هاست مىتواند به دلخواه تغيير كند و بر حسب زمان و اراده ملت‌ها ، گوناگون باشد . « 2 »\r\nولى اين سخن را به طور مطلق نمىتوان پذيرفت چرا كه ضرورتهاى ناشى از زندگى اجتماعى ، اختيار دولت در وضع قواعد حقوقى را محدود مىكند . دولت تنها به خاطر قدرت‌نمايى وضع قانون نمىكند ، بلكه اسباب گوناگونى در پيدايش قانون اثر دارد و نيروهاى مختلفى بر سر ايجاد قانون به مبارزه مىپردازند و سرانجام ، قانون نتيجه نيرويى است كه در اين مبارزه پيروز مىشود .\r\nبه گفتهء ريپر حقوقدان فرانسوى ، سرچشمه حقوق ، دولت است ولى هر چشمه در اثر فشار آبهاى زيرزمينى ظاهر مىشود ، پس نبايد به ساختمان ظاهرى آن قناعت كرد ، بلكه بايد در پى نيروها و عواملى بود كه اسباب واقعى ظهور آب شده است . « 3 »\r\n3 . كلسن به پيروى از هيوم معتقد است كه بايدها كه بيانگر امور ارزشى هستند ، امور نسبىاند كه مخصوص صاحبان اين ارزش‌ها مىباشند ، لذا از طريق استدلال منطقى و علمى نمىتوان به كسى كه منكر اين ارزش است آن را منتقل نمود . به عنوان مثال اگر فردى از لباس طوسى رنگ لذت مىبرد و معتقد است كه بايد رنگ لباس او طوسى باشد اين مطلب ، به كسى كه منكر اين ارزش و فاقد اين سليقه است به صورت استدلالى قابل انتقال و اثبات نيست ، يعنى ارزشمند بودن سليقه‌اى در نزد شخص خاص ، دليلى بر اين كه ديگرى هم بايد داراى اين سليقه باشد ، نخواهد بود .\r\nانتقاد وارد بر اين ديدگاه آن است كه سه نوع « بايد » وجود دارد :\r\nالف ) بايدهايى كه صرفاً بيانگر سليقهء خاص افراد است . اين بايدها نسبىاند .\r\nب ) بايدهاى تكوينى كه بيانگر ضرورت وجود معلول با وجود علّت تامه است و معرّف واقع خارجى است مانند اين كه گفته مىشود : براى جوش آمدن آب در شرايط عادى بايد صد درجه حرارت به آن داده شود .\r\nج ) بايدهايى كه در زمينه قوانين و روابط اجتماعى به صورت اعتبارى و فراگير وجود دارد .\r\nاين بايدها هر چند خود اعتبارىاند ولى منشأ اعتبار آنها واقعيات خارجى است . بنابراين نسبى نيستند مانند اين كه مقنن مىگويد هر شخصى بايد ماليات بدهد و اين بايد ناشى از لزوم تأمين هزينه‌هايى است كه برقرارى نظم و ادارهء امور جامعه آن را ايجاب مىكند .\r\nنتيجه آن كه آنچه به نظام و مسائل حقوقى ارتباط دارد از همين قسم سوم است . يعنى از جملهء\r\n\r\n\r\n","description":"","footnote":"\r\n( 1 ) . ر . ك : فلسفهء حقوق ، ج 1 ، ص 237 - 236 .\r\n( 2 ) . همان مدرك ، ص 237 .\r\n( 3 ) . نيروهاى سازنده حقوق ، شماره 27 ، ص 80 به نقل از فلسفهء حقوق ، ج 1 ، ص 237 .\r\n","page_name":" 657 ","page_number":657},
  {"content":"\r\n\r\nبايدهايى است كه منتج از هست‌هاست ، نه از قسم اوّل كه نسبى مىباشد . بنابراين صرف انشايى بودن بيان مانند اين جمله كه هر شخصى بايد ماليات بدهد يا بايد به مقرّرات راهنمايى و رانندگى احترام بگذارد ، به معناى نسبى بودن و تابع سليقه افراد بودن نيست . « 1 »\r\n\r\nچهارم : مكتب‌هاى تحققى\r\nاين مكتب‌ها را كه مبتنى بر حقايق خارجى است به دو گروه اجتماعى و حقوقى مىتوان تقسيم كرد :\r\n1 . در مكتب تحقّقى اجتماعى ، مبناى قواعد حقوق در اراده عمومى و وقايع اجتماعى است . بر طبق اين ديدگاه بنياد حقوق را نه ارادهء فرد به وجود مىآورد و نه قدرت دولت بلكه اعتبار هر قاعدهء حقوقى وابسته به ميزان احترامى است كه در زندگى اجتماعى يافته است ، چنان كه يكى از حقوقدانان بر اين اساس در تعريف حقوق مىگويد : حقوق هر كشور مجموع قواعدى است كه در زمان معيّن از طرف محاكم و ساير كسانى كه در عمل با حقوق سر و كار دارند اجرا مىشود حتّى اگر مردم آن را بد يا خوب ، مفيد و يا زيان بار بپندارند . « 2 »\r\nبنابراين اگر قاعده‌اى كه از طرف دولت وضع شده است در عمل متروك بماند و به طور واقعى در زندگى اجتماعى اثر نكند آن را نبايد در شمار حقوق آورد و برعكس ، قواعد ساخته‌شدهء عرف كه در عمل از طرف عموم ، رعايت مىشود در زمره قواعد حقوقى است هر چند كه دولت در وضع آن دخالتى نداشته باشد .\r\n2 . در مكتب تحققى حقوقى ، منشأ حقوق ارادهء مقام‌هاى صلاحيت‌دار دولت است و فقط بايد در پى يافتن و مطالعهء نيروهايى بود كه در ارادهء دولت مؤثر واقع شده و قواعد حقوق را به وجود آورده است .\r\n\r\n1 . مكتب تحقّقى اجتماعى\r\nاين مكتب ، ساخته و پرداخته جامعه‌شناسى علمى است كه تلاش مىكند جامعه را موجودى زنده و متفاوت از اجزاى تشكيل دهنده آن بداند و اصول و قواعد حاكم بر آن را مانند اصول حاكم بر ساير موجودات زنده مورد بررسى قرار دهد .\r\nدر مورد اين كه جامعه‌شناسى علمى كه مبناى پيدايش مكتب تحققى اجتماعى است توسّط چه دانشمندى پايه‌ريزى شده اختلاف نظر وجود دارد .\r\nبعضى از نويسندگان پدر جامعه‌شناسى علمى را سن سيمون ( 1760 - 1825 ) سوسياليست معروف فرانسوى دانسته‌اند چرا كه او به صراحت اعلام كرد كه اجتماع انسان‌ها خود يك موجود واقعى است .\r\nبعضى ديگر مونتسكيو حقوقدان معروف فرانسوى را بنيانگذار جامعه‌شناسى نوين و علمى\r\n\r\n\r\n","description":"","footnote":"\r\n( 1 ) . ر . ك : درآمدى بر حقوق اسلامى ، ج 2 ، ص 138 .\r\n( 2 ) . منظور از اين عبارت آن است كه گاه مىشود مردم به انجام امورى پايبندند و در عين حال به آن اعتراض دارند مانند تعيين مهريّه‌هاى سنگين و جهيزيّه‌هاى كمرشكن در جامعهء امروز ايران كه اگر چه مردم آنها را نمىپسندند ولى در عمل به آن پايبند هستند .\r\n","page_name":" 658 ","page_number":658},
  {"content":"\r\n\r\nمىشمارند زيرا او در سراسر كتاب روح القوانين خود در جستجوى قوانينى است كه بر اجتماع انسان‌ها حكومت دارد .\r\nامّا به تصريح برخى از حقوقدانان معاصر ، قرنها پيش از سن سيمون و مونتسكيو ، ابن خلدون مورخ و دانشمند تونسى در قرن چهاردهم ميلادى ، جامعه‌شناسى علمى را بنيان نهاد . وى در راه مطالعه تاريخ و بيان فلسفهء رويدادهاى تاريخى ، با كنجكاوى و به روش تجربى و عقلى به بررسى طبيعت اجتماعى انسان و چگونگى اجتماع باديه‌نشينى و شهرى مىپردازد و نقش دولت و تحولات اقتصادى را در اين زمينه بيان مىكند . « 1 »\r\nلكن با تأسّف بايد گفت كه نوشته‌هاى ابن خلدون تا چند قرن در غبار فراموشى افتاد و زمانى كشف شد كه جامعه‌شناسى با شيوه‌هاى ديگر از انديشه‌هاى او پيشى گرفته بود . مبناى جامعه‌شناسى علمى در حال حاضر بر اساس ديدگاههاى اگوست كنت و اميل دوركيم قرار گرفته است كه در ادامه به بررسى آنها مىپردازيم :\r\nاگوست كنت « 2 » ( 1757 - 1798 )\r\nبه نظر اگوست كنت و پيروانش ، اخلاق و مذهب اثرى در ايجاد حقوق ندارند و اين وجدان عمومى است كه مبناى اصلى آن قواعد را تشكيل مىدهد .\r\nفلسفه اگوست كنت بر پايه مشاهده و تجربه و احتراز از هر گونه مفهوم مجرد و ماورايى قرار دارد . به نظر كنت ، انسانيت تاكنون سه دوره متوالى را گذرانده است :\r\n1 . دوره مذهبى كه در آن بشر تمام قواى مؤثّر در طبيعت را در وجود خداوند مجسم مىكرده است .\r\nدر اين دوره حكومت‌هاى نظامى در جوامع بشرى مستقر بوده است .\r\n2 . دوره فلسفه اولى يا ماوراى طبيعت كه انسان به منظور توجيه قوانين طبيعى ، مجرداتى تخيلى در ذهن خود خلق كرده است . اين دوره مقتضى حكومت عالمان حقوق و فلسفه بر مردم بوده است .\r\n3 . دوره تحقّقى يا علمى كه بشر خود را محدود به مشاهده حقايق خارجى كرده و از امور تجريدى و تخيلى دورى كرده است . در اين دوره بشر به اين نكته پى مىبرد كه تنها از راه استقرا و تكيه بر محسوسات مىتوان به حقايق علمى و اطمينان‌بخش دست يافت . اين دوره انسان را به سوى جامعه صنعتى هدايت كرده است . « 3 »\r\nاز ديدگاه اگوست كنت وجدان عمومى كه مبناى اصلى قواعد حقوق است امرى مستقل و جدا از داورىهاى فردى است و نبايد آن را موهوم و خارج از طبيعت دانست . زيرا با تجزيه و تحليل وقايع اجتماعى مىتوان اصولى را كه روح و مبناى حقوق است بدست آورد و همين اصول را به دليل عمومى بودنشان بايد الزام‌آور شمرد .\r\n\r\n\r\n","description":"","footnote":"\r\n( 1 ) . فلسفهء حقوق ، ج 1 ، ص 242 .\r\n( 2 ) .  Auguste Conte . \r\n( 3 ) . ر . ك : فلسفهء حقوق ، ج 1 ، ص 245 - 244 و كليّات حقوق ، ص 81 - 80 .\r\n","page_name":" 659 ","page_number":659},
  {"content":"\r\n\r\nبه نظر كنت قواعدى كه ناشى از وجدان عمومى است بر ساير قواعد برترى مطلق دارد ، به همين دليل اگوست كنت با اعلاميّه‌هاى حقوق بشر كه حقوق فردى را برتر از قواعد اجتماعى قرار داده است ، مبارزه مىكند تا آنجا كه مىگويد : واژهء حق يادگار دورهء مذهبى و ماوراى طبيعت است و بايد از زبان سياسى امروز حذف شود . در دورهء علمى از بين رفتن مفهوم حق ، احترازناپذير است . هركس در برابر ديگران تكاليفى بر عهده دارد ، ولى هيچ كس به معناى خاص خود حقى دارا نيست . . . . به بيان ديگر هيچ‌كس حقى جز حق اجراى تكليف خود ندارد . « 1 »\r\nنقد نظريات كنت پس از شرح ديدگاه‌هاى دوركيم خواهد آمد .\r\nاميل دوركيم « 2 » ( 1858 - 1917 )\r\nاميل دوركيم و پيروانش با اقتباس از اگوست كنت همانند او مشاهده و تجربه و استقرا را پايه كاوش‌هاى خود قرار دادند . به نظر دوركيم بايستى به يارى مشاهده وقايع و استفاده از كاوش‌هاى تاريخى و آمارى ، شرايط زندگى اجتماعى و رابطهء عليّت بين حوادث را احراز كرد و قواعد حاكم بر اين امور را به دست آورد .\r\nبر اساس اين ديدگاه اگر دزدى و غارت منع مىشود به خاطر اين بوده است كه اين جرايم با شرايط زندگى اجتماعى و پيشرفت آن مخالفت داشته ؛ لذا در نخستين گام ، جامعهء غارت و دزدى را مجازات كرده و بعدها در اثر تجربه به اين نتيجه رسيده است كه بايد مالكيّت و تصرف را به وسيلهء قواعد حقوق تضمين كند در حالى كه به نظر پيروان حقوق طبيعى يا فطرى ، آدم‌كشى و دزدى ، تجاوز به حقوق اساسى فرد است و به اين دليل است كه قواعد حقوقى آن را منع مىكند .\r\nبر اين اساس حقوق ابزار و وسيله‌اى است كه با آن ، جامعه در برابر بىنظمىهايى كه مانع بقا يا پيشرفت اوست از خود حمايت مىكند . قواعد حقوق ، كارى جز بيان روابط اساسى اجتماع ندارد و نماينده نيرومندترين حالات شعور جمعى است . « 3 »\r\nدوركيم در بيان علاقه و احترام شخص به اجتماعى بودن ، آن را با احترام و اطاعتى كه پيروان مذهب در برابر خداوند احساس مىكند مشابه مىداند . او مىگويد سبب اطاعت شخص مذهبى از خداوند اين است كه وجود روح خويش را از او مىداند پس به همين دليل نيز روح شخص بىمذهب بايد زندگى اجتماعى را دوست بدارد و محترم بشمارد . « 4 »\r\nبا توجّه به آنچه طرفداران مكتب تحققى اجتماعى گفته‌اند مىتوان نتيجه گرفت كه از ديدگاه اين مكتب ، مبناى اصلى حقوق ، وجدان عمومى ؛ و مبناى قواعد حقوقى ، نياز جامعه به حكومت آن قواعد بر روابط اجتماعى است . بنابراين بين قانون و\r\n\r\n\r\n","description":"","footnote":"\r\n( 1 ) . كليّات حقوق ، ص 81 .\r\n( 2 ) .  Emile Durkheim . \r\n( 3 ) . كليّات حقوق ، ص 83 .\r\n( 4 ) . فلسفه حقوق ، ج 1 ، ص 254 .\r\n","page_name":" 660 ","page_number":660},
  {"content":"\r\n\r\nعرف و رويه قضايى ، تفاوت اساسى وجود ندارد ، بلكه همه اين منابع ، مظاهر خارجى وجدان عمومى هستند و امتيازشان در طرز اعلام و فنون مربوط به صورت خارجى قواعد است . وظيفهء قانونگذار آن است كه با دقت در خواسته‌هاى عمومى از آنها الهام بگيرد و قواعدى را كه وجدان عمومى به وجود آورده است ، از طريق تدوين قانون اعلام كند . مطابق ديدگاه اين مكتب ، اعتبار اصول كلّى حقوق ، متّكى به توان و اعتبار قانونگذار نيست بلكه متّكى بر وجدان عمومى است . « 1 »\r\nنقد و بررسى :\r\n1 . يكى از مهم‌ترين انتقادات وارد بر مكتب تحققى اجتماعى ، انكار تأثير اخلاق و مذهب در ايجاد حقوق از سوى اين مكتب است چرا كه به تصور طرفداران اين مكتب ، مبناى اصلى قواعد حقوق ، وجدان عمومى است در حالى كه بدون ترديد ، شكل‌گيرى وجدان عمومى تحت تأثير عوامل مختلفى است كه از مهمترين آنها را بايد اخلاق و مذهب دانست . شاهد گوياى اين مطلب ، منطبق بودن بسيارى از قضاوت‌هاى وجدان عمومى در جوامع مذهبى بر تعاليم مذهب مورد قبول آن جوامع مىباشد مانند مذموم دانستن رباخوارى و اختلاط زنان و مردان بيگانه در چنين جوامع .\r\n2 . طبق اين مكتب ، هدف قواعد حقوقى در تثبيت وضع موجود و تبيين و تدوين وجدان عمومى خلاصه مىشود . در حالى كه بدون شك يكى از اهدافى كه قانون‌گذاران همواره از طريق وضع قانون دنبال مىكنند ارتقا و هدايت جامعه به سوى تعالى و تكامل است . البتّه در شناخت مصداق كمال و پيشرفت ، بين عقلا اختلاف نظر وجود دارد ولى در اصل هدف قرار دادن تعالى و تكامل ، بين آنان اختلافى نيست . اصولًا انسان نه تنها در وضع قانون بلكه در تمامى اعمال خود به دنبال سعادت و كمال مىباشد و الّا زندگى براى او پوچ و بىمعنا خواهد شد . شكل‌گيرى وجدان عمومى را نيز بايد بر همين اساس تبيين نمود لذا حتّى در لابه‌لاى كلمات طرفداران اين مكتب نيز ديده مىشود كه بر اساس درك فطرى خود و بدون توجّه به عدم مطابقت آن با اصول مكتبى كه از آن دفاع مىكنند ، تصريح مىنمايند كه « اگر دزدى و غارت منع مىشود به خاطر اين بوده است كه اين جرايم با شرايط زندگى اجتماعى و پيشرفت آن مخالفت داشته است » . « 2 »\r\nواضح است كه پيشرفت بدون لحاظ يك هدف متعالى و متكامل معنا ندارد . به همين دليل مشاهده مىكنيم كه همواره دغدغه متفكّران يك جامعه اين بوده است كه از طريق بالا بردن فرهنگ جامعه ، وجدان عمومى را نيز ارتقا دهند و خطاهاى احتمالى آن را اصلاح كنند تا از اين طريق قوانين كاملترى وضع گردد .\r\nيكى از حقوقدانان فرانسوى به نام روبيه در مورد وجود اهداف متكامل براى هر جامعه‌اى و\r\n\r\n\r\n","description":"","footnote":"\r\n( 1 ) . ر . ك : كليّات حقوق ، ص 85 .\r\n( 2 ) . ر . ك : صفحهء پيشين از همين نوشتار .\r\n","page_name":" 661 ","page_number":661},
  {"content":"\r\n\r\nتلاش در جهت رسيدن به آنها چنين مىنويسد :\r\nهيچ‌گاه نبايد اين حقيقت را فراموش كرد كه هدفِ اجتماع ، انسان است يعنى جامعه به منظور تأمين سعادت انسان به وجود آمده است نه انسان براى سعادت جامعه و نبايد از نظر دور داشت كه فيلسوفان پيرو سقراط به اين جهت كه تنها به اجتماع ، نظر داشتند بر خلاف هدف‌هاى عالى خود به آنجا رسيدند كه بردگى را مشروع دانستند . « 1 »\r\n3 . انتقاد ديگرى كه بر مكتب تحققى اجتماعى وارد شده ، ناديده گرفتن سهم دولت در تضمين اجراى قوانين و قواعد حقوقى است . واضح است كه دولت با وسايلى كه در اختيار دارد ، قواعد حقوقى را الزام‌آور مىكند و اگر بنا شود كه الزام‌آور بودن اين قواعد چنان كه مكتب تحقّقى اجتماعى مىپندارد ، تنها ناشى از وجدان عمومى باشد . در موارد زيادى به دليل عدم وجود ضمانت اجراى مادى ، قواعد مزبور لازم الاجرا نخواهند شد . در حالى كه دولت با استفاده از امكانات و قدرت‌هايى كه در اختيار دارد همچون نيروهاى انتظامى و مراجع قضايى و اجراى احكام دادگسترى ، اين قواعد را به مرحله اجرا مىگذارد . « 2 »\r\nلازم به ذكر است كه علاوه بر اين انتقادات ، ايرادهاى ديگرى نيز بر ديدگاههاى پيروان اين مكتب وارد است از جمله اينكه تقسيم دوره‌هاى زندگى بشر توسّط آگوست كنت به سه دوره مذهبى و فلسفى و علمى ، گذشته از آن كه ادعاى محض مىباشد ، با شواهد انكارناپذير تاريخى نيز مخالفت دارد . لذا ملاحظه مىشود كه در عصر حاضر كه به ادعاى كنت ، عصر علمى است ، اعتقادات مذهبى رواج و شكوفايى فراوانى يافته و آمارى كه توسّط كشورهاى بزرگ صنعتى غرب منتشر مىشود نشان دهندهء گسترش روزافزون اين اعتقادات در جوامع مختلف غربى مىباشد .\r\nدر طول تاريخ نيز همواره اعتقادات مذهبى بخش عظيمى از فرهنگ جوامع را تشكيل مىداده است .\r\n\r\n2 . مكتب تحقّقى حقوقى يا حقوق وضعى\r\nاين مكتب را تحقّقى دولتى نيز ناميده‌اند . « 3 » البتّه بايد توجّه داشت كه اين عنوان و نظاير آن ، ناظر به مكتب واحدى نمىباشد بلكه اشاره به مكتب‌هاى متعدّدى دارد كه گروه بزرگى از دانشمندان حقوق را با افكار و سليقه‌هاى گوناگون در بر مىگيرد .\r\nمهمترين وجه مشترك اين حقوقدانان آن است كه از ديدگاه آنان حقوق ، مجموع قواعدى است كه از طرف دولت ، وضع شده و اجراى آن تضمين گردد . به اعتقاد اين دانشمندان نظريه‌هايى كه در باب مبناى حقوق ابراز شده ، تنها از جهت تعيين قواعدى كه قانونگذار را رهبرى مىكند ، مفيد است و گرنه از نظر حقوقدان ، آنچه اهميّت دارد قواعد حقوق موضوعه\r\n\r\n\r\n","description":"","footnote":"\r\n( 1 ) . نظريّه عمومى حقوق ، اثر روبيه ، ص 160 به نقل از كليّات حقوق ، ص 89 - 88 .\r\n( 2 ) . ر . ك : مقدّمهء علم حقوق ، ص 15 ، چاپ نهم ، 1367 .\r\n( 3 ) . ر . ك : فلسفهء حقوق ، ج 1 ، ص 380 .\r\n","page_name":" 662 ","page_number":662},
  {"content":"\r\n\r\nاست . قواعد حقوق همين كه از طرف دولت وضع شود ، معتبر است و هيچ قاعده عالى و طبيعى برتر از آن وجود ندارد . يعنى قانون بد نيز به همان اندازه اجبارى است كه كاملترين و بهترين قانون الزام‌آور است . « 1 »\r\nاز ديدگاه مكتب تحقّقى حقوقى ، قواعد مطلوب و آرمانى خواه ناشى از طبيعت اشيا باشد يا ناشى از عادات و رسوم اجتماعى ، در هر حال نمىتواند با حقوق موضوعه معارضه كند . البتّه بايد ديد كه چه عواملى در وضع قانون مؤثّر است و چه نيروهايى آن را بر دولت تحميل مىكند . به عبارت ديگر پيروان مكتب تحققى حقوقى قبول دارند كه امور مختلفى همچون قواعد مطلوب و آرمانى ناشى از طبيعت اشيا و يا وجدان عمومى و عادات و رسوم اجتماعى در ارادهء حكومت براى وضع قانون اثر مىگذارد ولى اين امور به خودى خود در زمره قواعد اخلاقى و غير الزام‌آور قرار مىگيرند و آنچه باعث پيدايش قواعد حقوقى و الزام‌آور شدن آنها مىگردد ، چيزى به جز اراده دولت نيست . به نظر ريپر حقوقدان معروف فرانسوى كه از طرفداران مكتب تحقّقى است حقوق موضوعه ، ناشى از قدرت دولت است ، ولى قانونگذار در وضع اين قواعد ، آزاد و مختار نيست زيرا او نيز خود ، مطيع ضرورت‌هاى اجتماعى و اخلاقى و مذهب و تمدن مردم است . در حكومت‌هاى ليبرال وضع قانون با نمايندگان منتخب مردم است و مردم به طور غير مستقيم در ايجاد حقوق سهم مؤثّر دارند .\r\nبه گفته ريپر ، حقوق هر قوم نماينده مدنيّت و اخلاق خاص مردم آن است و هيچ قانون‌گذارى نمىتواند بدون توجّه به اين عناصر ، قانون وضع كند .\r\nبه نظر وى قواعد اخلاقى از هر طرف ، حقوق را احاطه كرده است . « 2 »\r\nلكن بايد توجّه داشت كه تمام پيروان مكتب تحققى حقوقى با ريپر هم عقيده نيستند و دربارهء نفوذ عوامل اجتماعى و اخلاقى در حقوق ، مانند او نمىانديشند . همين امر ، ضرورت تقسيم طرفداران اين مكتب را به گروههاى چندگانه‌اى كه توضيح ديدگاههاى آنان در ادامه خواهد آمد ، آشكار مىكند .\r\n\r\nپيروان مكتب تحقّقى حقوقى :\r\nپيروان اين مكتب را به سه مكتب فرعى زير مىتوان تقسيم كرد :\r\n1 . مكتب حقوق آمرانه يا تحليلى : از ديدگاه پيروان اين مكتب ، عنصر اصلى حقوق ، متّكى بودن قواعد آن بر نيروى سياسى دولت است و همين ويژگى آن را از ساير قواعد اجتماعى جدا مىكند .\r\nمطابق اين نظريه ، بايد حقوق را از قواعد آمرانه‌اى كه جنبه سياسى ندارند مانند اخلاق و عادات و رسوم اجتماعى ، كاملًا متمايز كرد . اگر قاعده‌اى فاقد ضمانت اجراى دولتى و سياسى باشد جزء حقوق نيست و لذا اين مكتب ، حقوق بين الملل عمومى را به\r\n\r\n\r\n","description":"","footnote":"\r\n( 1 ) . نيروهاى سازندهء حقوق ، شماره 26 ، اثر ريپر ، به نقل از كليّات حقوق ، ص 108 .\r\n( 2 ) . كليّات حقوق ، ص 109 .\r\n","page_name":" 663 ","page_number":663},
  {"content":"\r\n\r\nعنوان يك رشته حقوقى كامل و تمام عيار به حساب نمىآورد . بدين ترتيب هر قاعده حقوقى داراى سه ويژگى است كه آن را از ديگر قواعد جدا مىسازد :\r\nالف ) نوعى فرمان يا دستور است .\r\nب ) فرمان از جانب قدرت سياسى عالى صادر مىشود .\r\nج ) فرمان قدرت سياسى يا دولت همراه با ضمانت اجراست .\r\nپيروان اين مكتب مىخواهند علم حقوق را تنها به مطالعهء آنچه هست منحصر كنند و آن را از ملاحظات اجتماعى و آرمان‌هاى فلسفى پاك سازند و جوهر حقوق را بدون پيرايه‌هاى خارجى بيابند و تحليل كنند . « 1 »\r\nنقد و بررسى :\r\nانتقادهاى متعددى بر اين مكتب وارد شده كه يكى از مهمترين آنها ، بىتوجهى به عدالت و توجيه ظلم و ديكتاتورى است . زيرا از ديدگاه مكتب حقوق آمرانه به صرف اين كه يك قاعده الزام‌آور همراه با ضمانت اجرا از سوى يك قدرت سياسى عالى صادر شود ، قاعده حقوقى و لازم الاتباع خواهد بود حتّى اگر ظلم محض باشد . بدين ترتيب اين مكتب از حيث نظرى با حكم عقل و عقلا به پسنديده بودن عدالت و لزوم دستيابى آن ، مخالفت كرده و از حيث علمى ، راه را براى پيدايش حكومت‌هاى خودكامه و ديكتاتور باز مىگذارد . نتيجه آن كه اين ديدگاه نه در تئورى قابل پذيرش است و نه در عمل و لذا نيازى به طرح ديگر انتقادات وارد بر اين مكتب نمىباشد .\r\n2 . مكتب روان‌شناسى حقوقى : اين مكتب در عين حال كه حقوق را ناشى از قدرت دولت مىداند ، به ضرورت‌هاى اجتماعى و اخلاقى نيز به عنوان مبانى واقعى قواعد حقوقى توجّه دارد . به عقيده اين مكتب ، اخلاق ، حاكم بر حقوق بوده و معيار ارزيابى آن است ، اخلاق چنان در ميان حقوق گردش مىكند كه خون در بدن ؛ حقوق ، رسوبِ تاريخىِ اخلاقِ اجتماعى است . « 2 »\r\nمهارت حكمرانان در اين است كه از نيروهاى اخلاقى به سود خود استفاده كنند زيرا قانونى كه با آرمان اخلاقى مردم ، سازگار باشد به آسانى اجرا مىشود . اخلاق تنها در تهيّهء قاعدهء حقوقى دخالت نمىكند بلكه در اجرا و تفسير اين قاعده نيز اثر دارد و حتّى صلاحيّت آن را دارد كه قاعدهء حقوقى را بىاثر سازد . بنابراين ، اخلاق عامل اصلى ايجاد حقوق است و نبايد آن را تنها يكى از بنيادهاى گوناگونى پنداشت كه حقوقدان بر مبناى آن حقوق را پىريزى مىكند . « 3 »\r\nنكته جالب توجّه اين است كه به عقيده يكى از بزرگترين طرفداران مكتب روان‌شناسى حقوقى يعنى ريپر حقوقدان معروف فرانسوى ، آرمان‌هاى\r\n\r\n\r\n","description":"","footnote":"\r\n( 1 ) . ر . ك : فلسفهء حقوق ، ج 1 ، ص 387 - 383 .\r\n( 2 ) . حقوق مدنى ، اثر ريپر و بولانژه ، ج 1 ، شماره 53 و قاعده اخلاقى در تعهدات مدنى ، اثر ريپر ، شماره 14 و نيروهاى سازنده حقوق ، شماره 69 به نقل از فلسفهء حقوق ، ج 1 ، ص 396 .\r\n( 3 ) . ر . ك : فلسفهء حقوق ، ج 1 ، ص 397 - 396 .\r\n","page_name":" 664 ","page_number":664},
  {"content":"\r\n\r\nاخلاقى در مفهوم كلّى عدالت ، خلاصه نمىشود زيرا اين مفهوم تا زمانى كه در محدودهء كلّيّت و ابهام باقى مانده و تاب تفسيرهاى گوناگونى را دارد نمىتواند موجب ارائه احكام قاطعى براى اداره زندگى اجتماعى گردد .\r\nهمچنين ريپر ، عدالتى را كه از مذهب جدا شده است ناقص و مبهم مىداند و تصريح مىكند كه :\r\n« حقوقدان فرانسوى نبايد فراموش كند كه حقوق بايد در اجتماعى از انسان‌ها اجرا شود كه بر پايه اخلاق مسيحى بنا شده است » . « 1 »\r\nنقد و بررسى :\r\nتوجّه مكتب روان‌شناسى حقوقى به اخلاق و تأثير فراوان آن در شكل‌گيرى و تفسير و اجراى قواعد حقوقى ، توجهى ممدوح و ارزشمند است ولى بايد توجّه داشت كه اخلاق در جوامع غير مذهبى امر ثابتى نبوده بلكه تحت تأثير عواملى همچون محيط اقتصادى و نيروهاى سياسى مىباشد به گونه‌اى كه ديگر نمىتوان آن را عامل اصلى ايجاد حقوق دانست . بنابراين آنچه در واقع تأثير اصلى را در پيدايش حقوق بر جاى مىگذارد ، اخلاق فردى نيست بلكه اخلاق اجتماعى است كه خود ، برآيند مجموعه عواملى همچون عوامل اقتصادى ، سياسى ، فرهنگى و اجتماعى مىباشد .\r\nنتيجه آن كه اين مكتب تا اندازه‌اى در خصوص تأثير اخلاق بر حقوق مبالغه كرده و از طرف ديگر تأثير امورى همچون عوامل اقتصادى و سياسى و اجتماعى را ناديده گرفته و يا مورد دقت و بررسى كافى قرار نداده است .\r\n3 . مكتب رئاليسم حقوقى آمريكا : مطابق ديدگاه اين مكتب ، حقوق ناشى از آراى دادگاههاست و به همين جهت بر روان‌شناسى قضايى و عواملى كه دادرس را به قواعد حقوقى رهنمون مىشود تكيه خاص شده است . به نظر طرفداران اين مكتب ، قاضى همچون قانونگذار است و حقوق ، شيوه‌اى است كه مىتواند تصميم دادگاه را در هر دعوا ، از پيش معين كند .\r\nبراى فهم بهتر اين مكتب بايد توجّه داشت كه شكل‌گيرى آن در چارچوب نظام « كامن لا » صورت گرفته كه يكى از سه نظام بزرگ حقوقى دنيا ( يعنى نظام حقوقى اسلام ، نظام حقوقى نوشته [ رومى ژرمنى 
  ] و نظام حقوقى كامن لا ) مىباشد . بر اساس نظام « كامن لا » كه در كشورهايى همچون انگلستان ، آمريكا ، كانادا و استراليا حاكم است ، حقوق به تدريج و در نتيجه تصميم دادگاه‌ها دربارهء دعاوى خاص به وجود مىآيد و دخالت مجالس قانون‌گذارى در تدوين حقوق ، جنبه استثنايى دارد . به عبارت ديگر منبع اصلى حقوق ، رويه قضايى است كه به وسيلهء آراى دادگاه‌ها شكل مىگيرد و قانونى كه توسط مجالس قانون‌گذارى وضع مىشود ، منبع درجه دوم حقوق است كه قلمرو « كامن لا » را در پاره‌اى موارد محدود مىسازد و اين دقيقاً بر خلاف نظام حقوق\r\n\r\n\r\n","description":"","footnote":"\r\n( 1 ) . قاعدهء اخلاقى در تعهدات مدنى ، شماره 17 ، به نقل از فلسفهء حقوق ، ج 1 ، ص 401 - 397 .\r\n","page_name":" 665 ","page_number":665},
  {"content":"\r\n\r\nاسلام و حقوق نوشته ( رومى ژرمنى ) مىباشد .\r\nبر اساس نظام كامن لا ، حقوق مجموعه‌اى از قواعد كلّى نيست كه براى اجرا به دادگاهها عرضه شود بلكه اين رأى دادگاه است كه حقوق را به وجود مىآورد . « 1 »\r\nمطابق ديدگاه مكتب رئاليسم حقوقى ، از آنجا كه عامل اصلى در شكل‌گيرى حقوق ، آراى قضات مىباشد و قضات نيز تحت تأثير عوامل مختلف روانى و اجتماعى به صدور رأى مىپردازند ، واقع‌بينى ايجاب مىكند كه به اين عوامل ، توجّه خاص شود و فقط ظاهر عبارات قاضى و يا قانونگذار مورد دقت قرار نگيرد . به عقيدهء اين مكتب ، حقوق مجموعه‌اى از قواعدى كه از پيش تدوين شده و حاكم بر اجتماع است نمىباشد ؛ بلكه حقوق عبارت از رفتارى است كه قضات در مقام حل و فصل دعاوى دارند . البتّه برخى از پيشروان اين مكتب ، حقوق را تنها ناشى از تصميم دادگاه نشمرده‌اند بلكه اعمال دادستان‌ها و افراد پليس را نيز از منابع حقوق دانسته‌اند . « 2 »\r\nنقد و بررسى :\r\n1 . مبالغهء اين مكتب در مورد نقش آراى قضات در شكل‌گيرى حقوق ، بر كسى پوشيده نيست و با اصل تفكيك قوا « 3 » و جدايى قوهء مقنّنه و قضائيه كه يكى از اصول اساسى پذيرفته شده در حكومت‌هاى دنياى امروز مىباشد ، منافات دارد و موجب برترى ارادهء قضات بر ارادهء نمايندگان ملّت در مجلس قانون‌گذارى مىگردد .\r\n2 . پذيرش رويه قضايى به عنوان منبع اصلى حقوق كه معمولًا بر اساس استنتاج قضات پيشين از عدل و انصاف شكل گرفته موجب مىشود كه اصحاب دعوا در بسيارى از موارد به هنگام مراجعه به دادگاهها نسبت به حكمى كه در مورد آنان اجرا خواهد شد جاهل باشند زيرا معلوم نيست كه مقتضاى عدل و انصاف به تشخيص قاضى پرونده چه خواهد بود ؛ واضح است كه اين امر با لزوم اطلاع مردم از قانون و قبح عقاب بلا بيان كه يك قاعده عقلى يا عقلايى است سازگار نمىباشد .\r\n3 . انتقاد مهم ديگرى كه بر مكتب رئاليسم حقوقى وارد مىشود آن است كه تمامى مسائل حقوقى در دادگاهها مورد بررسى قرار نمىگيرد تا بتوان آراى قضات را منبع اصلى حقوق دانست بلكه فقط دعاوى بين افراد به دادگاهها ارجاع مىشود در حالى كه بسيارى از مسائل حقوقى در زمينه‌هاى امور اقتصادى ، سياسى و اجتماعى و امثال آنها بين مردم جريان دارد بدون اين كه دعوايى در مورد آنها مطرح شود ، به نوشته كاربونيه حقوقدان فرانسوى :\r\n« واقعيّت حقوق با رويه قضايى همانند نيست و حتّى\r\n\r\n\r\n","description":"","footnote":"\r\n( 1 ) . ر . ك : فلسفهء حقوق ، ج 1 ، ص 405 - 409 .\r\n( 2 ) . ر . ك : همان مدرك ، ص 413 - 409 .\r\n( 3 ) . لازم به ذكر است كه ديدگاه اسلام در باب تفكيك قوا با آنچه در دنياى غرب و اعلاميّهء جهانى حقوق بشر ديده مىشود ، تفاوت دارد كه در جاى خود مورد بحث قرار گرفته است ولى در عين حال اسلام قضات را قانونگذار نمىداند و آراى آنان را منبع اصلى حقوق نمىشمارد .\r\n","page_name":" 666 ","page_number":666},
  {"content":"\r\n\r\nبدين وسيله تحريف مىشود زيرا رويه قضايى ترافع است و ترافع « حقوق آسيب‌شناسى » است نه حقوق عادى » . « 1 »\r\n4 . اين كه برخى از طرفداران مكتب رئاليسم حقوقى به منظور جبران نقصى كه در اين مكتب ديده‌اند اعمال دادستان‌ها و افراد پليس را نيز بر منابع حقوق افزوده‌اند موجب ورود اشكال مهمترى بر آنان مىگردد ، زيرا اگر براى صلاحيّت قضات بتوان محملى پيدا كرد و آن را از لوازم تفسير قانون توسّط آنان برشمرد ، معلوم نيست دربارهء مأموران پليس كه تنها مأمور اجراى قانون هستند نه تفسير آن ، چه مىتوان گفت ؟ ! و هرگاه وظيفه اجراى قانون بتواند صلاحيّت قانون‌گذارى را به وجود آورد ، آيا اين استدلال در مورد همه مردم كه به نوعى مجريان قانون مىباشند جارى نخواهد شد ؟ ! آيا در آن صورت بايد رفتار همه مردم را يكى از منابع اصلى حقوق دانست ؟ ! « 2 »\r\nنتيجه :\r\nآنچه گذشت گزارش مختصرى بود از تلاش‌هايى كه بشر بدون اتكاى بر تعاليم دينى و وحى در طول قرون متمادى براى تعيين مبانى واقعى حقوق و پىريزى يك نظام اجتماعى كه بتواند مصلحت و سعادت وى را تأمين نمايد ، انجام داده است و اين تلاشها همچنان ادامه دارد .\r\nدقت در مكاتب متفاوت و متضادى كه به اين ترتيب شكل گرفته ، نشان دهندهء راه پر از آزمون و خطايى است كه بشر طى كرده است و هرچه زمان پيشتر مىرود ، تناقضات آنها شديدتر و آشكارتر مىگردد .\r\nراهى كه به اعتقاد ما تنها زمانى به يك علم صحيح و آرامش‌بخش ختم مىگردد كه به خالق انسان و جهان برسد و چيستى سعادت انسان و چگونگى رسيدن به آن را از تعاليم وحيانى او كه بر پيامبر خاتمش فرو فرستاده و پس از وى توسّط جانشينان معصومش براى مردم تبيين گشته است فراگيرد و اين همان علم صحيحى است كه ائمه اهل بيت عليهم السلام از پيامبر اكرم صلى الله عليه و آله فرا گرفته‌اند چنان كه امام صادق عليه السلام فرمود :\r\n« حديثى حديث أبي و حديث أبي حديث جدّي و حديث جدّي حديث الحسين و حديث الحسين حديث الحسن و حديث الحسن حديث أمير المؤمنين عليه السلام و حديث أمير المؤمنين حديث رسول اللَّه صلى الله عليه و آله و حديث رسول اللَّه قول اللَّه عزّ و جلّ »\r\n. « 3 »\r\nو نيز همان امام عليه السلام فرمود :\r\n« شرّقا و غرّبا فلا تجدان علماً صحيحاً إلّا شيئاً خرج من عندنا اهل البيت\r\n؛ به شرق و غرب عالم رويد ، دانش صحيحى نمىيابيد ، مگر آن مقدارى كه از نزد ما اهل بيت صادر شده باشد » . « 4 » و همچنين در پاسخ سؤال شخصى كه آن حضرت را همچون ديگر مجتهدان آن زمان\r\n\r\n\r\n","description":"","footnote":"\r\n( 1 ) . حقوق انعطاف‌پذير ، اثر كاربوينه ، ص 18 ، به نقل از فلسفهء حقوق ، ج 1 ، ص 416 .\r\n( 2 ) . فلسفهء حقوق ، ج 1 ، ص 417 .\r\n( 3 ) . كافى ، ج 1 ، ص 53 .\r\n( 4 ) . همان مدرك ، ص 399 .\r\n","page_name":" 667 ","page_number":667},
  {"content":"\r\n\r\nپنداشته ، تصوّر مىكرد بر اساس استنباطهاى ظنّى خود سخن مىگويد ، فرمود :\r\n« مه ما أجبتك فيه من شيْء فهو عن رسول اللَّه صلى اللَّه عليه و آله ، لسنا من أ رأيت في شىء\r\n؛ ساكت باش ! آنچه كه من در ارتباط با آن به تو پاسخ گفتم ، از رسول خداست و ما از كسانى نيستيم كه به « رأى و اجتهاد شخصى » دربارهء چيزى نظر دهيم » . « 1 »\r\n* * * \r\nمنابع و مآخذ\r\n1 . تاريخ فلسفهء سياسى ، بهاء الدين پازارگاد ، انتشارات زوار ، تهران ، 1359 .\r\n2 . تاريخ فلسفهء غرب ، برتراند راسل ، ترجمهء نجف دريابندرى ، نشر پرواز ، تهران ، 1365 ش .\r\n3 . درآمدى بر حقوق اسلامى ، نشر سازمان مطالعه و تدوين كتب علوم انسانى دانشگاهها ( سمت ) ، تهران ، چاپ اوّل ، 1368 ش .\r\n4 . سير حكمت در اروپا ، محمّد على فروغى ، تهران ، چاپ دوم ، 1317 ش .\r\n5 . فلسفهء حقوق ، دكتر ناصر كاتوزيان ، شركت سهامى انتشار ، تهران ، چاپ اوّل ، 1377 ش .\r\n6 . فلسفهء عمومى يا مابعد الطبيعه ، پل فولكيه ، ترجمه دكتر يحيى مهدوى ، مؤسّسهء انتشارات و چاپ دانشگاه تهران ، 1347 .\r\n7 . كليّات حقوق ، دكتر ناصر كاتوزيان ، شركت سهامى انتشار ، تهران ، چاپ اوّل ، 1379 ش .\r\n8 . الكافى ، محمّد بن يعقوب كلينى ، دار صعب - دار التعارف ، بيروت ، چاپ چهارم ، 1401 ق .\r\n9 . مقدّمهء علم حقوق ، دكتر ناصر كاتوزيان ، انتشارات به‌نشر ، تهران ، چاپ نهم ، 1367 ش .\r\n10 . مقدّمهء عمومى علم حقوق ، دكتر محمّد جعفر جعفرى لنگرودى ، كتابخانه گنج دانش ، تهران ، 1362 ش .\r\n11 . النظرية العامة للقانون ، مصطفى محمّد الجمال و عبد الحميد محمّد الجمال .\r\n12 . نظريّهء عمومى حقوق ، پل روبيه ، پاريس ،  Sirey  ، 1957 م .\r\n\r\n\r\n","description":"","footnote":"\r\n( 1 ) . كافى ، ج 1 ، ص 58 .\r\n","page_name":" 668 ","page_number":668},
  {"content":"\r\n\r\n\r\n[ فهرست‌ها 
  ]\r\n\r\nفهرست آيات\r\n\r\nبقره\r\n. . . . . صفحه\r\n( آيهء 29 )  هُوَ الَّذِي خَلَقَ لَكُمْ ما فِي الْأَرْضِ جَمِيعاً  . . . . . 392\r\n( آيهء 45 )  اسْتَعِينُوا بِالصَّبْرِ وَ الصَّلاةِ  . . . . . 182\r\n( آيهء 83 )  وَ بِالْوالِدَيْنِ إِحْساناً  . . . . . 130\r\n( آيهء 106 )  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ  . . . . . 182\r\n( آيهء 124 )  إِنِّي جاعِلُكَ لِلنَّاسِ إِماماً  . . . . . 524\r\n( آيهء 143 )  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ  . . . . . 171\r\n( آيهء 143 )  وَ ما جَعَلْنَا الْقِبْلَةَ الَّتِي كُنْتَ عَلَيْها  . . . . . 415\r\n( آيهء 159 )  إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى  . . . . . 168\r\n( آيهء 168 )  كُلُوا مِمَّا فِي الْأَرْضِ حَلالًا طَيِّباً  . . . . . 282\r\n( آيهء 169 )  وَ أَنْ تَقُولُوا عَلَى اللَّهِ ما لا تَعْلَمُونَ  . . . . . 512\r\n( آيهء 173 )  فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ  . . . . . 215\r\n( آيهء 178 )  كُتِبَ عَلَيْكُمُ الْقِصاصُ فِي الْقَتْلى  . . . . . 81 ، 352\r\n( آيهء 179 )  وَ لَكُمْ فِي الْقِصاصِ حَياةٌ يا أُولِي الْأَلْبابِ  . . . . . 408\r\n( آيهء 183 )  كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ  . . . . . 179 ، 350 ، 408\r\n( آيهء 184 )  فَمَنْ كانَ مِنْكُمْ مَرِيضاً أَوْ عَلى سَفَرٍ  . . . . . 179\r\n( آيهء 185 )  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  . . . . . 409\r\n( آيهء 187 )  أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ  . . . . . 433\r\n( آيهء 193 )  حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ  . . . . . 42\r\n( آيهء 219 )  يَسْئَلُونَكَ عَنِ الْخَمْرِ وَ الْمَيْسِرِ  . . . . . 409\r\nصفحه\r\n( آيهء 222 )  فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ  . . . . . 366\r\n( آيهء 222 )  وَ يَسْئَلُونَكَ عَنِ الْمَحِيضِ قُلْ هُوَ أَذىً  . . . . . 363\r\n( آيهء 228 )  وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ  . . . . . . . . 365\r\n( آيهء 231 )  وَ إِذا طَلَّقْتُمُ النِّساءَ فَبَلَغْنَ أَجَلَهُنَّ  . . . . . 540\r\n( آيهء 231 )  وَ لا تُمْسِكُوهُنَّ ضِراراً لِتَعْتَدُوا  . . . . . 59\r\n( آيهء 233 )  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ  . . . . . 255\r\n( آيهء 237 )  وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ  . . . . . 81\r\n( آيهء 238 )  حافِظُوا عَلَى الصَّلَواتِ  . . . . . 183\r\n( آيهء 246 )  إِذْ قالُوا لِنَبِيٍّ لَهُمُ ابْعَثْ لَنا مَلِكاً  . . . . . 524\r\n( آيهء 247 )  وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً  . . . . . 619\r\n( آيهء 248 )  فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى  . . . . . 619\r\n( آيهء 260 )  رَبِّ أَرِنِي كَيْفَ تُحْيِ الْمَوْتى  . . . . . 399\r\n( آيهء 264 )  يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ  . . . . . 58\r\n( آيهء 275 )  أَحَلَّ اللَّهُ الْبَيْعَ  . . . . . 179 ، 276 ، 482\r\n( آيهء 275 )  وَ أَحَلَّ اللَّهُ الْبَيْعَ وَ حَرَّمَ الرِّبا  . . . . . 40 ، 332\r\n( آيهء 282 )  وَ اتَّقُوا اللَّهَ وَ يُعَلِّمُكُمُ اللَّهُ  . . . . . 55\r\n( آيهء 286 )  لا يُكَلِّفُ اللَّهُ نَفْساً إِلَّا وُسْعَها  . . . . . 76\r\n\r\n","description":"","footnote":"","page_name":" 669 ","page_number":669},
  {"content":"\r\n\r\n\r\nآل عمران\r\nصفحه\r\n( آيهء 7 )  مِنْهُ آياتٌ مُحْكَماتٌ هُنَّ أُمُّ الْكِتابِ  . . . . . 162\r\n( آيهء 19 )  إِنَّ الدِّينَ عِنْدَ اللَّهِ الْإِسْلامُ  . . . . . . . . 34\r\n( آيهء 28 )  لا يَتَّخِذِ الْمُؤْمِنُونَ الْكافِرِينَ أَوْلِياءَ  . . . . . 215\r\n( آيهء 40 )  قالَ رَبِّ أَنَّى يَكُونُ لِي غُلامٌ  . . . . . 399\r\n( آيهء 47 )  قالَتْ رَبِّ أَنَّى يَكُونُ لِي وَلَدٌ  . . . . . 399\r\n( آيهء 50 )  مُصَدِّقاً لِما بَيْنَ يَدَيَّ مِنَ التَّوْراةِ  . . . . . 573\r\n( آيهء 104 )  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ  . . . . . 539\r\n( آيهء 110 )  كُنْتُمْ خَيْرَ أُمَّةٍ أُخْرِجَتْ لِلنَّاسِ  . . . . . 171\r\n( آيهء 133 )  وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ  . . . . . 82\r\n( آيهء 179 )  فَآمِنُوا بِاللَّهِ وَ رُسُلِهِ وَ إِنْ تُؤْمِنُوا وَ تَتَّقُوا  . . . . . 56\r\n( آيهء 187 )  لَتُبَيِّنُنَّهُ لِلنَّاسِ وَ لا تَكْتُمُونَهُ  . . . . . 168\r\n( آيهء 191 )  رَبَّنا ما خَلَقْتَ هذا باطِلًا  . . . . . 394\r\n\r\nنساء\r\n( آيهء 11 )  يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  . . . . . 179\r\n( آيهء 14 )  وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً  . . . . . 40 ، 51\r\n( آيهء 22 )  وَ لا تَنْكِحُوا ما نَكَحَ آباؤُكُمْ مِنَ النِّساءِ  . . . . . 369\r\n( آيهء 23 )  حُرِّمَتْ عَلَيْكُمْ أُمَّهاتُكُمْ وَ بَناتُكُمْ  . . . . . 368\r\n( آيهء 24 )  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ  . . . . . . . . 361\r\n( آيهء 43 )  وَ إِنْ كُنْتُمْ مَرْضى أَوْ عَلى سَفَرٍ  . . . . . 41\r\n( آيهء 43 )  فَلَمْ تَجِدُوا ماءً فَتَيَمَّمُوا صَعِيداً  . . . . . . . . 197 ، 301\r\n( آيهء 54 )  وَ آتَيْناهُمْ مُلْكاً عَظِيماً  . . . . . 524\r\n( آيهء 59 )  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ  . . . . . 165 ، 537 ، 549\r\n( آيهء 59 )  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  . . . . . 185\r\nصفحه\r\n( آيهء 61 )  وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ  . . . . . 503\r\n( آيهء 78 )  فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً  . . . . . 33\r\n( آيهء 79 )  وَ أَرْسَلْناكَ لِلنَّاسِ رَسُولًا وَ كَفى بِاللَّهِ شَهِيداً  . . . . . 461\r\n( آيهء 83 )  وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ  . . . . . 497\r\n( آيهء 93 )  وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ  . . . . . 332\r\n( آيهء 105 )  لِتَحْكُمَ بَيْنَ النَّاسِ بِما أَراكَ اللَّهُ  . . . . . 192\r\n( آيهء 115 )  وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى  . . . . . 185\r\n( آيهء 128 )  الصُّلْحُ خَيْرٌ  . . . . . 482\r\n( آيهء 135 )  يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ  . . . . . 482 ، 523\r\n( آيهء 141 )  لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  483 ، 528\r\n( آيهء 146 )  وَ أَخْلَصُوا دِينَهُمْ لِلَّهِ  . . . . . 42\r\n( آيهء 160 )  فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ  . . . . . 408\r\n\r\nمائده\r\n( آيهء 1 )   يا أَيُّهَا الَّذِينَ آمَنُوا أَوْفُوا بِالْعُقُودِ   . . . . . 563\r\n( آيهء 1 )   أَوْفُوا بِالْعُقُودِ   . . . . . 69 ، 130 ، 276 ، 341 ، 476 ، 477 ، 482 ، 568\r\n( آيهء 1 )   أُحِلَّتْ لَكُمْ بَهِيمَةُ الْأَنْعامِ   . . . . . 350\r\n( آيهء 2 )  وَ اتَّقُوا اللَّهَ إِنَّ اللَّهَ شَدِيدُ الْعِقابِ  . . . . . 165\r\n( آيهء 3 )  حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ  . . . . . . . . 282\r\n( آيهء 3 )  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي  . . . . . 166 ، 177 ، 218 ، 461 ، 527 ، 530\r\n( آيهء 6 )  إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ  . . . . . 180 ، 183 ، 362\r\n( آيهء 6 )  فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ  . . . . . 302\r\n( آيهء 6 )  وَ امْسَحُوا بِرُؤُسِكُمْ  . . . . . 164 ، 366\r\n( آيهء 6 )  ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ  . . . . . 401\r\n( آيهء 9 )  وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ  . . . . . 56\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nصفحه\r\n( آيهء 32 )  مِنْ أَجْلِ ذلِكَ كَتَبْنا عَلى بَنِي إِسْرائِيلَ  . . . . . . . . 402\r\n( آيهء 33 )  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ  . . . . . 365\r\n( آيهء 38 )  وَ السَّارِقُ وَ السَّارِقَةُ فَاقْطَعُوا أَيْدِيَهُما  . . . . . 181 ، 368\r\n( آيهء 44 )  إِنَّا أَنْزَلْنَا التَّوْراةَ فِيها هُدىً وَ نُورٌ  . . . . . 351\r\n( آيهء 45 )  وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ  . . . . . 81 ، 352\r\n( آيهء 48 )  لِكُلٍّ جَعَلْنا مِنْكُمْ شِرْعَةً وَ مِنْهاجاً  . . . . . 43\r\n( آيهء 49 )  وَ أَنِ احْكُمْ بَيْنَهُمْ بِما أَنْزَلَ اللَّهُ  . . . . . 158\r\n( آيهء 67 )  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  . . . . . 157 ، 530\r\n( آيهء 99 )  ما عَلَى الرَّسُولِ إِلَّا الْبَلاغُ  . . . . . 157\r\n\r\nانعام\r\n( آيهء 38 )  ما فَرَّطْنا فِي الْكِتابِ مِنْ شَيْءٍ  . . . . . 224 ، 267\r\n( آيهء 57 )  إِنِ الْحُكْمُ إِلَّا لِلَّهِ  . . . . . 158 ، 214 ، 274\r\n( آيهء 65 )  انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ  . . . . . 33\r\n( آيهء 90 )  إِنْ هُوَ إِلَّا ذِكْرى لِلْعالَمِينَ  . . . . . 461\r\n( آيهء 92 )  وَ لِتُنْذِرَ أُمَّ الْقُرى وَ مَنْ حَوْلَها  . . . . . 160\r\n( آيهء 97 )  وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها  . . . . . 33\r\n( آيهء 98 )  وَ هُوَ الَّذِي أَنْشَأَكُمْ مِنْ نَفْسٍ واحِدَةٍ  . . . . . 33 ، 34\r\n( آيهء 108 )  وَ لا تَسُبُّوا الَّذِينَ يَدْعُونَ مِنْ دُونِ اللَّهِ  . . . . . 345\r\n\r\nاعراف\r\n( آيهء 12 )  أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ  . . . . . 397\r\n( آيهء 22 )  وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ  . . . . . 267\r\n( آيهء 96 )  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ  . . . . . 82\r\n( آيهء 129 )  عَسى رَبُّكُمْ أَنْ يُهْلِكَ عَدُوَّكُمْ  . . . . . 524\r\n( آيهء 145 )  فَخُذْها بِقُوَّةٍ وَ أْمُرْ قَوْمَكَ يَأْخُذُوا بِأَحْسَنِها  . . . . . 201\r\nصفحه\r\n( آيهء 157 )  يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ  . . . . . 214\r\n( آيهء 158 )  قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً  . . . . . 461 ، 527\r\n( آيهء 163 )  إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً  . . . . . 43\r\n\r\nانفال\r\n( آيهء 29 )  إِنْ تَتَّقُوا اللَّهَ يَجْعَلْ لَكُمْ فُرْقاناً  . . . . . 55\r\n( آيهء 41 )  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ  . . . . . 479\r\n( آيهء 60 )  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ  . . . . . 483\r\n\r\nتوبه\r\n( آيهء 29 )  لا يَدِينُونَ دِينَ الْحَقِّ  . . . . . . . . 42\r\n( آيهء 31 )  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  . . . . . 504\r\n( آيهء 33 )  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ  . . . . . 42\r\n( آيهء 58 )  وَ مِنْهُمْ مَنْ يَلْمِزُكَ فِي الصَّدَقاتِ  . . . . . 172\r\n( آيهء 69 )  كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً  . . . . . 473\r\n( آيهء 72 )  وَ رِضْوانٌ مِنَ اللَّهِ أَكْبَرُ  . . . . . 51\r\n( آيهء 79 )  لا يَجِدُونَ إِلَّا جُهْدَهُمْ  . . . . . 297\r\n( آيهء 87 )  طُبِعَ عَلى قُلُوبِهِمْ فَهُمْ لا يَفْقَهُونَ  . . . . . 33\r\n( آيهء 103 )  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ  . . . . . 76\r\n( آيهء 111 )  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ  . . . . . 76\r\n( آيهء 122 )  وَ ما كانَ الْمُؤْمِنُونَ لِيَنْفِرُوا كَافَّةً  . . . . . 239\r\n( آيهء 122 )  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ  . . . . . 34 ، 50 ، 497 ، . . . . . 502 ، 507\r\n\r\nيونس\r\n( آيهء 15 )  قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي  . . . . . 274\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nصفحه\r\n( آيهء 35 )  قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ  . . . . . 75\r\n( آيهء 36 )  إِنَّ الظَّنَّ لا يُغْنِي مِنَ الْحَقِّ شَيْئاً  . . . . . 175 ، 203 ، 340 ، . . . . . 342\r\n\r\nهود\r\n( آيهء 7 )  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ  . . . . . 401\r\n( آيهء 91 )  قالُوا يا شُعَيْبُ ما نَفْقَهُ كَثِيراً مِمَّا تَقُولُ  . . . . . 33\r\n( آيهء 118 )  وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً  . . . . . 406\r\n\r\nرعد\r\n( آيهء 41 )  وَ اللَّهُ يَحْكُمُ لا مُعَقِّبَ لِحُكْمِهِ  . . . . . 158\r\n\r\nابراهيم\r\n( آيهء 1 )   كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ   . . . . . 461\r\n( آيهء 24 )  أَصْلُها ثابِتٌ وَ فَرْعُها فِي السَّماءِ  . . . . . 22\r\n\r\nحجر\r\n( آيهء 9 )  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  . . . . . 161\r\n\r\nنحل\r\n( آيهء 43 )  فَسْئَلُوا أَهْلَ الذِّكْرِ  . . . . . 239 ، 497 ، 514\r\n( آيهء 44 )  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ  . . . . . 183 ، 461\r\n( آيهء 69 )  فِيهِ شِفاءٌ لِلنَّاسِ  . . . . . 267\r\n( آيهء 89 )  وَ نَزَّلْنا عَلَيْكَ الْكِتابَ  . . . . . 77 ، 218 ، 237 ، 267 ، 528\r\n( آيهء 92 )  كَالَّتِي نَقَضَتْ غَزْلَها  . . . . . 267\r\n( آيهء 116 )  وَ لا تَقُولُوا لِما تَصِفُ أَلْسِنَتُكُمُ الْكَذِبَ  . . . . . 157\r\n( آيهء 125 )  وَ جادِلْهُمْ بِالَّتِي هِيَ أَحْسَنُ  . . . . . 512\r\n\r\nاسراء\r\nصفحه\r\n( آيهء 6 )  وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً  . . . . . 473\r\n( آيهء 23 )  فَلا تَقُلْ لَهُما أُفٍّ  . . . . . 181 ، 197\r\n( آيهء 36 )  وَ لا تَقْفُ ما لَيْسَ لَكَ بِهِ عِلْمٌ  . . . . . 175 ، 491 ، 512\r\n( آيهء 44 )  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  . . . . . 33\r\n\r\nكهف\r\n( آيهء 7 )  إِنَّا جَعَلْنا ما عَلَى الْأَرْضِ زِينَةً لَها  . . . . . 406\r\n\r\nمريم\r\n( آيهء 96 )  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا  . . . . . 56\r\n\r\nطه\r\n( آيهء 14 )  أَقِمِ الصَّلاةَ لِذِكْرِي  . . . . . 408\r\n( آيهء 25 - 28 )  رَبِّ اشْرَحْ لِي صَدْرِي  . . .  يَفْقَهُوا قَوْلِي  . . . . . 33\r\n( آيهء 50 )  رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  . . . . . 213\r\n\r\nانبياء\r\n( آيهء 16 )  وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ  . . . . . 396\r\n( آيهء 23 )  لا يُسْئَلُ عَمَّا يَفْعَلُ وَ هُمْ يُسْئَلُونَ  . . . . . 398 ، 399\r\n( آيهء 24 )  قُلْ هاتُوا بُرْهانَكُمْ  . . . . . 512\r\n( آيهء 78 ) فَهَّمْناها  سُلَيْمانَ  . . . . . . . . 31\r\n( آيهء 107 )  وَ ما أَرْسَلْناكَ إِلَّا رَحْمَةً لِلْعالَمِينَ  . . . . . 402 ، 461\r\n\r\nحج\r\n( آيهء 41 )  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ  . . . . . 544\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nصفحه\r\n( آيهء 78 )  وَ ما جَعَلَ عَلَيْكُمْ فِي الدِّينِ مِنْ حَرَجٍ  . . . . . 106 ، 164 ، 193 ، 253 ، 487\r\n\r\nمؤمنون\r\n( آيهء 5 )  وَ الَّذِينَ هُمْ لِفُرُوجِهِمْ حافِظُونَ  . . . . . 361\r\n( آيهء 115 )  أَ فَحَسِبْتُمْ أَنَّما خَلَقْناكُمْ عَبَثاً  . . . . . 394 ، 405\r\n\r\nنور\r\n( آيهء 4 )  وَ الَّذِينَ يَرْمُونَ الْمُحْصَناتِ  . . . . . 366\r\n( آيهء 55 )  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ  . . . . . 524\r\n\r\nفرقان\r\n( آيهء 1 )   تَبارَكَ الَّذِي نَزَّلَ الْفُرْقانَ عَلى عَبْدِهِ   . . . . . 461\r\n\r\nشعراء\r\n( آيهء 155 )  لَها شِرْبٌ وَ لَكُمْ شِرْبُ يَوْمٍ مَعْلُومٍ  . . . . . 353\r\n\r\nقصص\r\n( آيهء 5 )  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ  . . . . . 524\r\n\r\nعنكبوت\r\n( آيهء 45 )  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  . . . . . 50 ، 54 ، 80\r\n\r\nروم\r\n( آيهء 27 )  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ  . . . . . 199\r\n( آيهء 30 )  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها  . . . . . 76\r\n( آيهء 30 )  لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ  . . . . . 77\r\n\r\nاحزاب\r\nصفحه\r\n( آيهء 21 )  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  . . . . . 170 ، 530\r\n( آيهء 33 )  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ  . . . . . 335\r\n( آيهء 40 )  ما كانَ مُحَمَّدٌ أَبا أَحَدٍ مِنْ رِجالِكُمْ  . . . . . 461\r\n( آيهء 40 )  وَ لكِنْ رَسُولَ اللَّهِ وَ خاتَمَ النَّبِيِّينَ  . . . . . 527\r\n( آيهء 53 )  وَ اللَّهُ لا يَسْتَحْيِي مِنَ الْحَقِّ  . . . . . 76\r\n( آيهء 67 )  إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا  . . . . . 503\r\n\r\nسبأ\r\n( آيهء 28 )  وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً  . . . . . 77 ، 461\r\n( آيهء 35 )  وَ قالُوا نَحْنُ أَكْثَرُ أَمْوالًا وَ أَوْلاداً  . . . . . 474\r\n\r\nفاطر\r\n( آيهء 3 )  هَلْ مِنْ خالِقٍ غَيْرُ اللَّهِ يَرْزُقُكُمْ  . . . . . 157\r\n( آيهء 10 )  إِلَيْهِ يَصْعَدُ الْكَلِمُ الطَّيِّبُ  . . . . . 39 ، 55\r\n( آيهء 28 )  إِنَّما يَخْشَى اللَّهَ مِنْ عِبادِهِ الْعُلَماءُ  . . . . . 51\r\n\r\nيس\r\n( آيهء 78 )  قالَ مَنْ يُحْيِ الْعِظامَ وَ هِيَ رَمِيمٌ  . . . . . 199\r\nص\r\n( آيهء 26 )  يا داوُدُ إِنَّا جَعَلْناكَ خَلِيفَةً  . . . . . 158 ، 437 ، 521\r\n( آيهء 27 )  وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا  . . . . . 406\r\n\r\nزمر\r\n( آيهء 17 - 18 )   فَبَشِّرْ عِبادِ * الَّذِينَ يَسْتَمِعُونَ الْقَوْلَ   . . . . . 201\r\n( آيهء 55 )  وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ  . . . . . 201\r\n\r\n","description":"","footnote":"","page_name":" 673 ","page_number":673},
  {"content":"\r\n\r\n\r\nغافر\r\nصفحه\r\n( آيهء 4 )  ما يُجادِلُ فِي آياتِ اللَّهِ إِلَّا الَّذِينَ كَفَرُوا  . . . . . 512\r\n( آيهء 5 )  وَ جادَلُوا بِالْباطِلِ لِيُدْحِضُوا بِهِ الْحَقَّ  . . . . . 512\r\n\r\nفصلت\r\n( آيهء 42 )  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ  . . . . . 161\r\n\r\nشورى\r\n( آيهء 7 )  لِتُنْذِرَ أُمَّ الْقُرى وَ مَنْ حَوْلَها  . . . . . 160\r\n( آيهء 10 )  وَ مَا اخْتَلَفْتُمْ فِيهِ مِنْ شَيْءٍ فَحُكْمُهُ إِلَى اللَّهِ  . . . . . 178\r\n( آيهء 13 )  شَرَعَ لَكُمْ مِنَ الدِّينِ ما وَصَّى بِهِ نُوحاً  . . . . . 42 ، 350\r\n( آيهء 21 )  أَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِهِ  . . . . . 42\r\n( آيهء 38 )  وَ أَمْرُهُمْ شُورى بَيْنَهُمْ  . . . . . 269\r\n\r\nزخرف\r\n( آيهء 22 )  بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ  . . . . . 503 ، 509\r\n\r\nجاثيه\r\n( آيهء 18 )  ثُمَّ جَعَلْناكَ عَلى شَرِيعَةٍ مِنَ الْأَمْرِ  . . . . . 43\r\n\r\nاحقاف\r\n( آيهء 15 )  وَ حَمْلُهُ وَ فِصالُهُ ثَلاثُونَ شَهْراً  . . . . . 255\r\n( آيهء 23 )  قالَ إِنَّمَا الْعِلْمُ عِنْدَ اللَّهِ وَ أُبَلِّغُكُمْ ما أُرْسِلْتُ بِهِ  . . . . . 157\r\n\r\nمحمّد\r\n( آيهء 19 )  فَاعْلَمْ أَنَّهُ لا إِلهَ إِلَّا اللَّهُ  . . . . . 509\r\n\r\nفتح\r\nصفحه\r\n( آيهء 18 )  لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ  . . . . . 171\r\n\r\nحجرات\r\n( آيهء 6 )  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ  . . . . . 172\r\n( آيهء 13 )  يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى  . . . . . 547\r\n( آيهء 13 )  إِنَّ أَكْرَمَكُمْ عِنْدَ اللَّهِ أَتْقاكُمْ  . . . . . 57\r\n\r\nذاريات\r\n( آيهء 56 )  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  . . . . . 38 ، 49 ، 396 ، 401 ، 405 ، 406\r\n\r\nنجم\r\n( آيهء 3 - 4 )   وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى   . . . . . 165 ، 530\r\n( آيهء 27 )  إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى  . . . . . 509\r\n\r\nقمر\r\n( آيهء 28 )  وَ نَبِّئْهُمْ أَنَّ الْماءَ قِسْمَةٌ بَيْنَهُمْ  . . . . . 353\r\n\r\nحديد\r\n( آيهء 25 )  لَقَدْ أَرْسَلْنا رُسُلَنا بِالْبَيِّناتِ  . . . . . 523 ، 551\r\n\r\nحشر\r\n( آيهء 2 )  فَاعْتَبِرُوا يا أُولِي الْأَبْصارِ  . . . . . 198\r\n( آيهء 6 )  وَ ما أَفاءَ اللَّهُ عَلى رَسُولِهِ مِنْهُمْ  . . . . . 369\r\n( آيهء 7 )  كَيْ لا يَكُونَ دُولَةً بَيْنَ الْأَغْنِياءِ مِنْكُمْ  . . . . . 409\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nصفحه\r\n( آيهء 7 )  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  . . . . . 165\r\n( آيهء 13 )  لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ  . . . . . 34\r\n\r\nممتحنه\r\n( آيهء 10 )  وَ لا تُمْسِكُوا بِعِصَمِ الْكَوافِرِ  . . . . . 253\r\n\r\nجمعه\r\n( آيهء 2 )  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ  . . . . . 542\r\n\r\nطلاق\r\n( آيهء 1 )   وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ   . . . . . 51\r\n( آيهء 2 )  وَ أَشْهِدُوا ذَوَيْ عَدْلٍ مِنْكُمْ  . . . . . 332\r\n( آيهء 12 )  اللَّهُ الَّذِي خَلَقَ سَبْعَ سَماواتٍ  . . . . . 406\r\n\r\nملك\r\n( آيهء 2 )  الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا  . . . . . 405\r\n\r\nنوح\r\n( آيهء 10 )  فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً  . . . . . 82\r\n( آيهء 12 )  وَ يُمْدِدْكُمْ بِأَمْوالٍ وَ بَنِينَ  . . . . . 473\r\n\r\nجن\r\n( آيهء 18 )  وَ أَنَّ الْمَساجِدَ لِلَّهِ  . . . . . 368\r\n\r\nمدّثر\r\n( آيهء 31 )  ما ذا أَرادَ اللَّهُ بِهذا مَثَلًا  . . . . . 399\r\n\r\nمرسلات\r\nصفحه\r\n( آيهء 30 )  انْطَلِقُوا إِلى ظِلٍّ ذِي ثَلاثِ شُعَبٍ  . . . . . 267\r\n\r\nشمس\r\n( آيهء 9 )  قَدْ أَفْلَحَ مَنْ زَكَّاها  . . . . . 39\r\n( آيهء 10 )  وَ قَدْ خابَ مَنْ دَسَّاها  . . . . . 55\r\n\r\nعلق\r\n( آيهء 6 - 7 )   إِنَّ الْإِنْسانَ لَيَطْغى * أَنْ رَآهُ اسْتَغْنى   . . . . . 69\r\n\r\nبيّنه\r\n( آيهء 8 )  رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ  . . . . . 51\r\n\r\nنصر\r\n( آيهء 1 )   إِذا جاءَ نَصْرُ اللَّهِ وَ الْفَتْحُ   . . . . . . . . 192\r\n\r\nاخلاص\r\n( آيهء 1 )   قُلْ هُوَ اللَّهُ أَحَدٌ   . . . . . 160\r\n\r\n","description":"","footnote":"","page_name":" 675 ","page_number":675},
  {"content":"\r\n . \r\n","description":"","footnote":"","page_name":" 676 ","page_number":676},
  {"content":"\r\n\r\n\r\nفهرست روايات\r\n\r\nرسول خدا صلى الله عليه و آله\r\nصفحه\r\nاذا حكم الحاكم فاجتهد فأصاب فله أجران . . . . . 330\r\nأشدّ الناس عذاباً يوم القيامة رجل قتل نبيّاً . . . . . 360\r\nأصحابي كالنّجوم بايّهم اقتديتم اهتديتم . . . . . 172 ، 338 ، 515\r\nاعملوا فكلٌّ ميسّر لما خُلِق له . . . . . 406\r\nاغسليه إن كان رطباً و افركيه إن كان يابساً . . . . . 371\r\nافضل العبادة الفقه . . . . . 52\r\nإقرار العقلاء على أنفسهم جائز . . . . . 322\r\nاللّهم أدر الحقّ مع علىٍّ حيث دار . . . . . 95\r\nإن ولغ الكلب فى إناء احدكم فليهرقه . . . . . 364\r\nانا دار الحكمة و علىّ بابها . . . . . 336\r\nأنا مدينة العلم و عليّ بابها . . . . . 200 ، 336\r\nإنّ امّتى لا تجتمع على ضلالة . . . . . 185\r\nإنّ دينى و سلطانى سيبلغ ما بلغ ملك كسرى . . . . . 528\r\nإنّكم إن فعلتم ذلك قطعتم أرحامكم . . . . . 411\r\nإنّ لكلّ شىء دعامة و دعامة هذا الدين الفقه . . . . . 39 ، 52\r\nإنّ اللَّه إذا حرّم شيئاً حرّم ثمنه . . . . . 292\r\nانّ اللَّه يقول : ( يَا أَيُّهَا النَّاسُ إِنَّا خَلَقْنَاكُمْ ) فليس لعربىّ . . . . . 547\r\nإنّما يغسل الثوب من خمس : من البول . . . . . 371\r\nإنّ النبى صلى الله عليه و آله كان إذا ارتحل قبل أن تزيغ الشمس . . . . . 364\r\nإنّها من الطّوافين عليكم و الطّوافات . . . . . 411\r\nصفحه\r\nإنّي تارك فيكم الثّقلين كتاب اللَّه و عترتي . . . . . 24 ، 219\r\nإنّى تارك فيكم أمرين لن تضلّوا إن اتبعتموهما . . . . . 336\r\nإنّى تارك فيكم ما إن تمسكتم به لن تضلّوا بعدى . . . . . 336\r\nإنّي مخلّف فيكم الثّقلين ، كتاب اللَّه و عترتي . . . . . 469\r\nأهل بيتي كالنجوم بايّهم اقتديتم اهتديتم . . . . . 172\r\nإِيّاكُمْ وَ الْمُثْلَةَ وَ لَوْ بِالْكَلْبِ الْعَقُورِ . . . . . 462\r\nأيّها النّاس ألا إنّ ربّكم واحد ألا إنّ اباكم واحد . . . . . 547\r\nأيّها النّاس إنّه ليس من شىء . . . . . 527\r\nأيّها النّاس لا نبىّ بعدي و لا سنّة بعد سنّتي . . . . . 528\r\nتَزَوَّجُوا فَإِنِّي مُكاثِرٌ بِكُمُ الْأُمَمَ غَداً فِي الْقِيامَةِ . . . . . . . . 463\r\nتعمل هذه الأمّة بُرهة من كتاب اللَّه . . . . . 200\r\nتناكحوا تناسلوا فإنّي اباهي بكم الامم يوم القيامة . . . . . 473\r\nتملأ الارض ظلماً . . . . . 533\r\nثلاثة من لم تكن فيه لم يقم له عمل . . . . . 58\r\nجامعوهنّ فى البيوت . . . . . 366\r\nحبّ الوطن من الإيمان . . . . . 551\r\nرحم اللَّه عليّاً اللّهم أدر الحقّ معه حيث دار . . . . . 335\r\nسُئل النّبي عن المني يصيب الثوب . . . . . 371\r\nسألت اللَّه أن لا يجمع أمّتي على ضلالة فأعطانيها . . . . . 185\r\nصوموا تصحّوا . . . . . 413 ، 417\r\nطلب العلم فريضة على كلّ مسلم . . . . . 52\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nصفحه\r\nطهور إناءكم إذا ولغ فيه الكلب أن يغسله سبع مرّات . . . . . 363\r\nالطواف بالبيت صلاة . . . . . 180\r\nعلى اليد ما أخذت حتّى تؤدّيه . . . . . 373\r\nعلىٌّ مع الحقّ و الحقّ مع علىٍّ . . . . . 335\r\nعليٌّ مع الحقّ و الحقّ مع عليٍّ يدور حيثما دار . . . . . 24\r\nغَيِّرُوا الشَّيْبَ وَ لا تَشَبَّهُوا بِالْيَهُودِ . . . . . 70 ، 284 ، 474\r\nفزوروا القبور فانّها تذكر الموت . . . . . 346\r\nالفقهاء قادة و الجلوس اليهم عبادة . . . . . 53\r\nالفقيه كلّ الفقيه . . . و لم يدع القرآن رغبة عنه . . . . . 39\r\nفى الخيل السائمة فى كلّ فرس دينار . . . . . 358\r\nفقيه واحد أشدّ على إبليس من ألف عابد . . . . . 53\r\nقال اللَّه عزّ و جلّ : « أنا خير شريك . . . . . 57\r\n( القرآن ) بحر لا تحصى عجائبه . . . . . 22\r\nكان رسول اللَّه صلى الله عليه و آله إذا ارتحل قبل أن تزيغ الشمس . . . . . 364\r\nكثرت علىَّ الكذّابة . . . . . 170\r\nكفى بالمرء فقهاً إذا عبد اللَّه . . . . . 50\r\nكلّكم راع و كلّكم مسئول عن رعيته . . . . . 81\r\nلا حتّى يذوق العسيلة . . . . . 40\r\nلتملأنّ الأرض ظلماً و جوراً حتّى يبعث اللَّه رجلًا . . . . . 533\r\nلعن اللَّه زوّارات القبور . . . . . 346\r\nلمّا بعثنى رسول اللَّه الى اليمن قال « لا تقضِيَنّ . . . . . 200\r\nلو لم يبق من الدّنيا إلّا يوم لطوّل اللَّه ذلك اليوم . . . . . 532\r\nليس مِن عمل يقرّب إلى الجنّة إلّا قد أمرتكم به . . . . . 78 ، 255 ، 564\r\nالمؤمنون عند شروطهم . . . . . 70 ، 476 ، 482\r\nما إن تمسّكتم بهما لن تضلّوا أبداً . . . . . 469\r\nما عُبِد اللَّه تعالى بشىء أفضل من الفقه فى الدين . . . . . 39 ، 52\r\nما مِنْ شيء يُقرّبكم الى الجنّة و يباعدكم من النّار إلّا و قد امرتكم به . . . . . 166 ، 237\r\nمن أحيا ارضاً مواتاً فهى له . . . . . 276\r\nصفحه\r\nمن أفتى النّاس به غير علم كان إثمه على من افتاه . . . . . 499\r\nمن دان به غير سماع ألزمه اللَّه البتّة إلى الفناء . . . . . 504\r\nمن سبّ عليّاً فقد سبّني و من سبّني فقد سبّ اللَّه . . . . . 25\r\nمن علّم ولدا له القرآن ، قلده اللَّه قلادة . . . . . 493\r\nمن فِقه الرّجل قلّة كلامه فيما لا يعنيه . . . . . 35\r\nمن قال علىّ ما لم اقُل فليتبوّأ معقده من النّار . . . . . 170\r\nمن كنت مولاه فهذا عليّ مولاه . . . . . 531\r\nو الّذى نفسى بيده لو أنّ رجلًا غشى امرأته . . . . . 414\r\nو لن يفترقا حتّى يردا علىّ الحوض يوم القيامة . . . . . 336\r\nو من أفتى النّاس به غير علمٍ و هو لا يعلمُ النّاسخ من المنسوخ . . . . . 253\r\nيا ابا ذر إذا سُئِلْتَ عن علم لا تعلمه فقل : لا أعلمه . . . . . 499\r\nيا أيّها النّاس ألا إنّ ربّكم واحد ، و إنّ أباكم واحد . . . . . 547\r\nيا أيّها الناس و اللَّه ما من شىء يقرّبكم من الجنّة . . . . . 218\r\nيا بني عبد المطلب . . . فأيّكم يبايعنى . . . . . 530\r\nيا عباد الله أنتم كالمرضى و ربّ العالمين كالطبيب . . . . . 410\r\nيا معشر الشباب ! من استطاع منكم الباءة فلْيتزوّج . . . . . 410\r\nينزل بامّتي في آخر الزمان بلاء شديد من سلطانهم . . . . . 533\r\n\r\nامير مؤمنان امام على بن ابى طالب عليه السلام\r\nإذا أراد اللَّه بعبد خيراً فقّهه فى الدين . . . . . 38 ، 52\r\nأطيعوني فيما أمرتكم به و لا تعلّمونى بما يصلحكم . . . . . 410\r\nأفضل الفقه الورع فى دين اللَّه و العمل بطاعته . . . . . 50\r\nألا و قد قطعتم قيد الإسلام و عطّلتم حدوده . . . . . 538\r\nألا اخبركم بالفقيه حقّ الفقيه ؟ . . . . . 38\r\nألا اخبركم بالفقيه حقّاً . . . . . 38\r\nاللّهم إنّك تعلم أنّه لم يكن الّذي كان مِنّا مُنافسةً . . . . . 538\r\nأمّا بعد ! فأقم للنّاس الحجّ و ذكّرهم بايّام اللَّه . . . . . 252\r\nإنّك لن يتقبّل من عملك إلّا ما اخلصت فيه . . . . . 58\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nصفحه\r\nإنّ للولد على الوالد حقّاً . . . . . 541\r\nانَّ المؤمن اخذ دينه عن ربّه و لم يأخذه عن رأيه . . . . . 192\r\nإنّما قال صلى الله عليه و آله ذلك و الدّينُ قُلّ . . . . . 70 ، 287 ، 474\r\nانّ مجارى الامور و الأحكام على ايدى العلماء باللَّه . . . . . 498\r\nأيّها النّاس إنّ لي عليكم حقّاً و لكم علىَّ حقّ . . . . . 542\r\nجمال السّياسة العدل في الإمرة . . . . . 522\r\nالحمد للَّه الذي لم يخرجنى من الدنيا . . . . . . . . 527\r\nخلق اللَّه الماء طهوراً لا ينجّسه شىء إلّا ما غيّر . . . . . 44\r\nرحم اللَّه امرأً علم من أين . . . . . 388\r\nشهادة الصبيان جايز بينهم ما لم يتفرّقوا . . . . . 343\r\nالعدل أساس به قوام العالم . . . . . 522\r\nفَامْنَع من الاحتكار فإنّ رسول اللَّه صلى الله عليه و آله منع منه ، . . . . . 543\r\nفرض اللَّه الايمان تطهيراً من الشرك . . . . . 412\r\nفرض اللَّه . . . الصلاة تنزيهاً عن الكبر و الزكاة تسبيباً للرّزق . . . . . 54 ، 79\r\nالفقه ثمّ المتجر . . . . . 36\r\nالفقيه كلّ الفقيه من لم يقنّط الناس . . . . . 35 ، 38\r\nفيه ربيع القلب و ينابيع العلم و ما للقلب جلاء غيره . . . . . 22\r\nالقاتل لا يرث ممّن قتله . . . . . 179\r\nكلمة حقٍّ يُراد بها الباطل . . . و إنّه لا بدّ للناس من أميرٍ . . . . . 522\r\nلا بأس بذلك اليوم ، إنّ رسول اللَّه صلى الله عليه و آله إنّما نهى عن ذلك . . . . . 287\r\nلا تقسروا أولادكم على آدابكم فانّهم مخلوقون لزمان غير زمانكم . . . . . 289\r\nلا تكونوا كجفاة الجاهلية لا فى الدّين يتفقّهون . . . . . 53\r\nلا ربا بين الوالد و الولد . . . . . 180\r\nلو كان الدّين بالرأى لكان المسح على باطن الخفّ اولى من ظاهره . . . . . 196\r\nليس ثواب عند اللَّه سبحانه أعظم من ثواب السّلطان العادل . . . . . 522\r\nصفحه\r\nمن استغنى بعقله زلّ . . . . . 193\r\nمن عطّل حدّاً من حدودي فقد عاندني . . . . . 538\r\nمن لم يتفقّه فى دينه ثمّ اتّجر ، ارتطم في الرّبا . . . . . 36\r\nو اجلس لهم العَصْريْن فافت المستفتي . . . . . 105 ، 498\r\nو تعليمكم كَيْلا تجهلوا و تأديبكم كَيْما تعلموا . . . . . 542\r\nو لا يؤدّى حقّه المجتهدون . . . . . 298\r\nو لكنّ اللَّه سبحانه يبتلى خلقه ببعض ما يجهلون اصله ، . . . . . 416\r\nو من الناسخ ما كان مثبتاً فى التوراة من الفرائض . . . . . 352\r\nيا معشر التجار ! الفقه ثمّ المتجر ، الفقه ثمّ المتجر . . . . . 37\r\n\r\nحضرت فاطمهء زهرا عليها السلام\r\nفجعل اللَّه الايمان تطهيراً لكم من الشّرك . . . . . 412\r\nفجعل اللَّه . . . الصلاة تنزيهاً لكم عن الكبر . . . . . 50\r\nو الصيام تثبيتاً للاخلاص . . . . . 50\r\n\r\nامام حسن مجتبى عليه السلام\r\nإنّ اللَّه تعالى ندبنا لسياسة الامّة . . . . . 531\r\n\r\nامام محمّد باقر عليه السلام\r\nاجلس فى مسجد المدينة و افت النّاس . . . . . 105 ، 252 ، 507\r\nإنّ الفقيه حقّ الفقيه الزاهد فى الدنيا . . . . . 35\r\nإنّ مدمن الخمر كعابد وثن . . . . . 411\r\nبيّنة من ربّنا بيّنها لنبيّه فبيّنها نبيّه لنا . . . . . 165\r\nتفقَّهوا فى الحلال و الحرام و إلّا فأنتم أعراب . . . . . 53\r\nحدٌّ يقام فى الْأرض أزكى فيها من مطر . . . . . 539\r\nخطب رسول اللَّه فى حجّة الوداع فقال : أيّها الناس و اللَّه . . . . . 526\r\nعن جابر قال قلت لأبي جعفر عليه السلام اذا حدثتنى بحديث . . . . . 334\r\nلمّا خلق اللَّه العقل . . . قال : و عزّتي و جلالى . . . . . 192\r\nلو انّا حدّثنا برأينا ضللنا كما ضلّ من كان قبلنا . . . . . 167\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nصفحه\r\nمن أفتى الناس به غير علم و لا هدى من اللَّه لعنته ملائكة . . . . . 499\r\nمن دان اللَّه بما لا يعلم فقد ضادّ اللَّه . . . . . 193\r\nمن قال : لا إله إلّا اللَّه فلن يلج ملكوت السماء حتّى يتمّ قوله به عمل صالح . . . . . 55\r\nنعم يوْم أقامه للناس ، نَصَبَه علماً و دعاهم إلى ولايته . . . . . 531\r\nنهى عن آنية الذهب و الفضة . . . . . 348\r\nو كلّما احدِّثك بهذا الاسناد . . . . . 168\r\nيا جابر أ يكتفى من ينتحل التشيّع أن يقول بحبّنا أهل البيت ؟ . . . . . 56\r\nيجري كما تجري الشّمس و القمر . . . . . 283\r\n\r\nامام جعفر صادق عليه السلام\r\nائت أبان بن تغلب فإنّه قد سمع منّي حديثاً كثيراً . . . . . 252\r\nإذا شرب الكلب فى إناء احدكم فليغسله سبع مرّات . . . . . 363\r\nإذا قال الإمام : سمع اللَّه لمن حمده ، قال من خلفه . . . . . 355\r\nإذا مات المؤمن الفقيه ثلم فى الاسلام ثُلمة لا يسدّها شىء . . . . . 39\r\nإذا ورد عليكم حديثان مختلفتان فأعرضوهما . . . . . 257\r\nأربعة نُجباء ، أُمناء اللَّه على حلاله و حرامه . . . . . 106\r\nالْإِسْلام يَعْلُو وَ لا يُعْلى عَلَيْهِ . . . . . 483\r\nأعظم الفساد أن يرضى العبد بالغفلة عن اللَّه . . . . . 408\r\nإقامة الحدود إلى من إليه الحكم . . . . . 537\r\nأما و اللَّه ما دعوهم إلى عبادة أنفسهم . . . . . 504\r\nإن شاء اهلها أن يقتلوه قتلوه . . . . . 353\r\nإنّ حسن الخلق يذيب الخطيئة . . . . . 58\r\nإنّ دين اللَّه لا يصاب بالعقول الناقصه . . . . . 342\r\nإنّ اللَّه أنزل في القرآن تبيان كلّ شيء . . . . . 219\r\nإنّ اللَّه تبارك و تعالى لم يبح أكلًا و لا شرباً . . . . . 410\r\nإنّ اللَّه تبارك و تعالى لم يجعله لزمان دون زمانٍ . . . . . 283\r\nانّ اللَّه تبارك و تعالى لم يخلق خلقه عبثاً . . . . . 407\r\nصفحه\r\nإنّ اللَّه تبارك و تعالى لم يدع شيئاً يحتاج اليه الأُمّة إلّا . . . . . 51 ، 565\r\nانّ اللَّه تبارك و تعالى أنزل في القرآن تبيان كلّ شىء . . . . . 256\r\nإنّما علينا أن نلقى إليكم الأُصول . . . . . 105 ، 252 ، 564\r\nانّما فرض اللَّه الصيام ليستوى به الغنيّ و الفقير . . . . . 413\r\nأنهاك أن تدين اللَّه بالباطل . . . . . 253\r\nانّه لم يجعل شىء إلّا لشيء . . . . . 389 ، 394 ، 407\r\nحتّى أرش الخدش فما سواه ، و الجلدة و نصف الجلدة . . . . . 255\r\nحديث فى حلال و حرام تأخذه من صادق خير من الدّنيا . . . . . 53\r\nحديثي حديثُ أبي و حديثُ أبي حديثُ جدّي . . . . . 168 ، 334 ، 667\r\nحلال محمّد حلال أبداً إلى يوم القيامة و حرامه حرام أبداً إلى يوم القيامة . . . . . 70 ، 274 ، 567\r\nسأل الزنديق أبا عبد اللَّه عليه السلام فقال : لِمَ حرّم اللَّه الخمر . . . . . 411\r\nسألت أبا عبد اللَّه عليه السلام عن الأصابع أ هنّ سواء فى الدية . . . . . 358\r\nسألت أبا عبد اللَّه عليه السلام عن شىء من الحلال و الحرام . . . . . 410\r\nسل العلماء ما جهلتَ و إيّاك أن تسألهم تعنّتاً و تجربةً . . . . . 498\r\nشرّقا و غرّبا فلا تجدان علماً صحيحاً إلّا شيئاً خرج . . . . . 667\r\nالعقل دليل المؤمن . . . . . 192\r\nالعقل ما عبد به الرحمن . . . . . 192\r\nعلينا إلقاء الأصول اليكم و عليكم التفرّع . . . . . 252 ، 553 ، 565\r\nفإنّا لا نعدّ الفقيه منهم فقيهاً حتّى يكون محدّثاً . . . . . 38\r\nفإنّي قد جعلته عليكم حاكماً . . . . . 437\r\nفإنّي قد جعلته عليكم قاضياً . . . . . 437\r\nفلو لم يكمل سنّته و فرائضه و ما يحتاج إليه النّاس . . . . . 527\r\nفى الإبهام اذا قطع ثلث دية اليد مائة دينار . . . . . 357\r\nقال إبليس : إذا استمكنت من ابن آدم فى ثلاث . . . . . 58\r\nقلت لابي عبد اللَّه عليه السلام : الرجل يغمى عليه اليوم . . . . . 254\r\nلأنّ اللَّه تبارك و تعالى لمْ يجعله لزمانٍ دون زمانٍ . . . . . 280\r\nلا يكون الرجل منكم فقيهاً حتّى يعرف . . . . . . . . 38\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nصفحه\r\nلسنا من أ رأيت في شىء . . . . . 167\r\nليس شي ممّا حرّم اللَّه إلّا و قد أحلّه لمن اضطرّ إليه . . . . . 291 ، 487\r\nليس شيءٌ ابعدُ من عقول الرّجال عن القرآن . . . . . 192\r\nالمؤمنون عند شروطهم إلّا كلّ شرط خالف كتاب اللَّه . . . . . 341\r\nما من أحد يموت من المؤمنين أحبّ إلى إبليس من موت فقيه . . . . . 39 ، 53\r\nما من شىء إلّا و فيه كتاب أو سنّة . . . . . 78 ، 256\r\nما من شي يحتاج إليه ولد آدم إلّا و قد خرجتْ فيه السنّة . . . . . 527\r\nمن حفظ عنّي أربعين حديثاً من أحاديثنا . . . . . 54\r\nمه ما أجبتك فيه من شيْء فهو عن رسول اللَّه . . . . . 668\r\nو الإيمان دعوى لا يجوز إلّا ببيّنة و بيّنته عمله و نيّته . . . . . 56\r\nو كلّ أمر يكون فيه الفساد ممّا هو منهىّ عنه . . . . . 410\r\nيُعرف هذا و أشباهه من كتاب اللَّه عزّ و جلّ . . . . . 106 ، 253\r\nو هل يسأل الناس عن شيء أفضل من الحلال و الحرام . . . . . . . . 53\r\nينظر الى ما كان من روايتهم عنّا فى ذلك الّذى حكما به . . . . . 176\r\n\r\nامام موسى كاظم عليه السلام\r\nأتاهم رسول اللَّه بما اكتفوا به في عهده . . . . . 527\r\nانّ اللَّه عزّ و جلّ خلق الجنّ و الانس ليعبدوه ، . . . . . 406\r\nإنّ المؤمنين الفقهاء حصون الإسلام . . . . . 53\r\nإنّ للَّهِ على النّاس حجّتين . . . . . 192 ، 413\r\nبل كلّ شىءٍ في كتاب اللَّه و سنّة نبيّه . . . . . 78 ، 256\r\nبل كلّ شيء نقوله في كتاب اللَّه و سنّة نبيّه . . . . . 167\r\nفضل الفقيه على العابد كفضل الشّمس على الكواكب . . . . . 38\r\n\r\nامام على بن موسى الرّضا عليه السلام\r\nألا انّ الفقيه من أفاض على الناس خيره . . . . . 38\r\nإنّ الإمامة أساس الإسلام . . . . . 546\r\nإنّ فى أخبارنا متشابهاً كمتشابه القرآن . . . . . 255\r\nصفحه\r\nانّما امروا بالصلاة على الميّت ليشفعوا له . . . . . 412\r\nشُقَّتي بعيدة و لَست أصِل إليك فى كلّ وقت . . . . . 507\r\nالصلاة قربان كلّ تقى . . . . . 80\r\nلا أكاد أصِل اليك أسألك عن كلّ ما احتاج إليه . . . . . 499 ، 507\r\nلأنّ الجمعة مشهد عام فأراد أن يكون للامير سبب الى موعظتهم . . . . . 544\r\nلأنّه لمّا لم يكن فى خلقهم و قولهم و قواهم . . . . . 50\r\nما ترك شيئاً يحتاج إليه الأمّة الّا بيّنه . . . . . 218\r\nمن ردّ متشابه القرآن إلى محكمه هُدى إلى صراطٍ مستقيم . . . . . 255\r\nمن زكريا بن آدم القمي المأمون على الدين و الدنيا . . . . . 499\r\nمن علامات الفقه ، الحلم ، . . . و الصمت . . . . . 35\r\nو اعلموا انّ رأس طاعة اللَّه سبحانه التسليم لما عقلناه و ما لم نعقله . . . . . . . . 415\r\nو حرّم اللَّه عزّ و جلّ الدّم . . . لانّه . . . يسىء الخُلق . . . . . 411\r\n\r\nامام على الهادى عليه السلام\r\nفاصمدا فى دينكما على كل مسنّ فى حبّنا . . . . . 498\r\n\r\nامام حسن عسكرى عليه السلام\r\nفأما من كان من الفقهاء صائناً لنفسه ، . . . . . 493 ، 498\r\n* * *\r\n\r\n","description":"","footnote":"","page_name":" 681 ","page_number":681},
  {"content":"\r\n . \r\n","description":"","footnote":"","page_name":" 682 ","page_number":682},
  {"content":"\r\n\r\n\r\nفهرست اشخاص و لقب‌ها\r\nآخوند خراسانى 125 ، 126 ، 128 ، 131 ، 248 ، 249 ، 250 ، 345 ، 442\r\nآدم 397 ، 593 ، 620\r\nآستين 644 ، 645 ، 646\r\nآشرى 608 ، 609 ، 610 ، 617 ، 618\r\nآقا ضياى عراقى 126 ، 250 ، 308 ، 313\r\nآگوست كنت 640 ، 662\r\nآلبرشت آلت 596\r\nآمدى 201 ، 241 ، 351 ، 426 ، 497 ، 512 ، 513 ، 514\r\nآمون 628\r\nآنتونى گيدنز 85\r\nآية اللَّه اراكى 126\r\nآية اللَّه اصفهانى 250\r\nآيت اللَّه بروجردى 95 ، 127 ، 250 ، 251 ، 272 ، 508\r\nآية اللَّه جعفر سبحانى 127 ، 152 ، 153 ، 419\r\nآية اللَّه حاج شيخ عبد الكريم حائرى يزدى 126 ، 127 ، 250 ، 251\r\nآية اللَّه خويى 107 ، 126 ، 127 ، 128 ، 129 ، 153 ، 251 ، 308 ، 313 ، 315 ، 325 ، 326 ، 359 ، 498\r\nآية اللَّه سيّد أبو الحسن اصفهانى 126 ، 127 ، 129 ، 250\r\nآية اللَّه سيّد احمد خوانسارى 127\r\nآية اللَّه سيّد محسن حكيم 126 ، 129 ، 250 ، 514 ، 515\r\nآية اللَّه سيّد محمّد رضا گلپايگانى 126 ، 127 ، 251\r\nآية اللَّه سيّد محمّد كاظم يزدى 126 ، 128 ، 129 ، 249 ، 250 ، 251\r\nآية اللَّه سيّد محمّد هادى ميلانى 126\r\nآية اللَّه مكارم شيرازى 117 ، 130 ، 132 ، 133 ، 151 ، 153 ، 194 ، 207 ، 280 ، 325 ، 326 ، 345 ، 381 ، 419 ، 464 ، 485 ، 556\r\nآية اللَّه ميرزا محمّد تقى شيرازى 131\r\nابان بن تغلب 105 ، 252 ، 255 ، 356 ، 507\r\nابراهيم عليه السلام 399 ، 524 ، 593 ، 594 ، 620 ، 625\r\nابراهيم بن داوود 608\r\nابراهيم بن محمّد بن ابى يحيي المدني الأسلمي 242\r\nابراهيم بن محمّد بن يحيى مدينى 140\r\nابراهيم بن محمّد ثقفي 243\r\nابراهيم بن موسى مالكى شاطبى 235\r\nابراهيم بن يزيد بن قيس نخعى 136 ، 139 ، 356\r\nابليس 53 ، 58 ، 396 ، 397\r\nابن ابى الحديد معتزلى 543\r\nابن ابى حاتم 255\r\nابن ابى عقيل 243\r\nابن ابى عمير 406\r\nابن اثير 32 ، 46 ، 110 ، 146 ، 219 ، 521 ، 530 ، 555\r\nابن ادريس 109 ، 114 ، 115 ، 147 ، 175 ، 187 ، 245 ، 246 ، 284 ، 365 ، 556\r\nابن ادريس كتانى 529\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nابن أبي طى حلبي 244\r\nابن برّاج 175 ، 245\r\nابن بزاز 147\r\nابن تيميّه 102 ، 146 ، 150 ، 159 ، 184 ، 209 ، 260 ، 376 ، 488 ، 501 ، 523\r\nابن جريح 102\r\nابن جرير طبرى 138 ، 143 ، 178 ، 362\r\nابن حاجب 431\r\nابن حبّان 231 ، 242 ، 252\r\nابن حجر 25 ، 102 ، 103 ، 104 ، 135 ، 136 ، 147 ، 206 ، 259 ، 336 ، 337 ، 381 ، 383 ، 510 ، 511 ، 556\r\nابن حزم 135 ، 138 ، 139 ، 172 ، 198 ، 201 ، 206 ، 220 ، 225 ، 230 ، 259 ، 347 ، 377 ، 383 ، 397 ، 398 ، 399 ، 426 ، 445 ، 501 ، 502 ، 503 ، 523 ، 557\r\nابن حمزه 245 ، 357\r\nابن خديجه 437\r\nابن خلدون 138 ، 139 ، 140 ، 141 ، 151 ، 187 ، 207 ، 219 ، 224 ، 522 ، 523 ، 540 ، 557 ، 659\r\nابن خلكان 101 ، 137 ، 154 ، 242\r\nابن داوود 608\r\nابن رجب حنبلى 373\r\nابن رشد 145 ، 377\r\nابن زبير 368\r\nابن زهره 113 ، 114 ، 175 ، 245 ، 450\r\nابن سبكى 320 ، 321\r\nابن سريج 514\r\nابن سعد 167\r\nابن سماعه 196\r\nابن سيرين 242 ، 370\r\nابن صلاح 234 ، 235\r\nابن عاشور 172\r\nابن عباس 135 ، 136 ، 139 ، 196 ، 335 ، 370 ، 371 ، 507\r\nابن عبد البر 252\r\nابن عربى معافرى 145\r\nابن فارس 31 ، 46 ، 297\r\nابن فهد حلّى 115 ، 117 ، 247\r\nابن قدامه 348 ، 365 ، 454\r\nابن قيّم 136 ، 150 ، 230 ، 259 ، 325 ، 338 ، 343 ، 344 ، 381 ، 400 ، 408 ، 411 ، 419 ، 420 ، 501\r\nابن مسعود 135 ، 139 ، 196 ، 201 ، 368 ، 370 ، 410 ، 507 ، 527\r\nابن منظور 297 ، 437\r\nابن ميثم بحرانى 396\r\nابن ميمون 591 ، 600 ، 608 ، 609 ، 610\r\nابن نجيم 147\r\nابن نديم 159 ، 243 ، 253\r\nأبو إسحاق ابراهيم بن سيّار بصرى معتزلى 376\r\nأبو إسحاق ، ابراهيم بن محمّد بن أبو يحيى 242\r\nأبو إسحاق ابراهيم بن موسى شاطبى 258 ، 401\r\nأبو إسحاق شيرازى 286\r\nأبو إسحاق مروزى 32\r\nأبو الأسود دؤلى 315\r\nأبو الحسن عبيد الله كرخى 143\r\nأبو الحسن على بن محمّد ماوردى 257\r\nأبو الحسين خياط 178\r\nأبو الخطاب 170\r\nأبو العباس احمد بن على بن احمد بن عباس 241\r\nأبو المعالى عبد الملك بن عبد اللَّه جوينى 145\r\nأبو المقدام 98\r\nأبو المكارم حمزة بن على بن أبو المحاسن 113\r\nأبو الوفاء ، على بن عقيل بن محمّد بن عقيل بن احمد\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nبغدادى 145\r\nأبو الهذيل 139\r\nأبو بصير 106 ، 252 ، 493\r\nأبو بكر 97 ، 136 ، 151 ، 206 ، 208 ، 337 ، 365 ، 382 ، 383 ، 468\r\nأبو بكر احمد بن على جصّاص 145\r\nأبو بكر باقلانى 220\r\nأبو بكر بن حزم 97\r\nأبو بكر حضرمى 289\r\nأبو بكر رازى 178\r\nأبو بكر محمّد بن عبد اللَّه 145\r\nأبو جحيفه 98\r\nأبو جعفر طحاوى 145\r\nأبو جعفر منصور عبّاسى 139\r\nابو حامد احمد بن بشر مروزى 145\r\nابو حفص ، عمر بن محمّد بن احمد بن اسماعيل نسفى ، 230\r\nابو حنيفه ، 35 ، 36 ، 59 ، 102 ، 136 ، 138 ، 139 ، 140 ، 141 ، 145 ، 150 ، 187 ، 196 ، 197 ، 200 ، 219 ، 230 ، 259 ، 285 ، 338 ، 339 ، 340 ، 341 ، 347 ، 349 ، 354 ، 358 ، 365 ، 366 ، 370 ، 372 ، 373 ، 377 ، 432 ، 501 ، 503\r\nابو ذر 499\r\nابو رافع 99 ، 100\r\nابو ريه 536\r\nابو سعيد خدرى 336 ، 533\r\nابو سليمان داوود بن على بن خلف ظاهرى 138\r\nابو سهل نوبختى 316\r\nابو شعبه 242\r\nأبو عبد اللَّه بن جلّاب 110\r\nأبو عبد اللَّه ، محمّد بن ادريس بن عباس بن عثمان بن شافع 140\r\nأبو عبد اللَّه محمّد بن ادريس بن عباس مطلبى 231\r\nأبو على 113 ، 205\r\nأبو على محمّد بن احمد بن جنيد اسكافى 108 ، 109 ، 119 ، 243 ، 244\r\nأبو عمرو عثمان بن سعيد عمرى 107\r\nأبو محمّد عبد الرحمن بن عمرو 231\r\nأبو مطيع 138 ، 196\r\nأبو موسى 353 ، 354\r\nأبو نصر ، محمّد بن سائب بن بشر كلبى 159\r\nأبو هاشم جبّائى 205\r\nأبو هاشم داوود بن قاسم جعفرى 107\r\nأبو هريره 39\r\nأبو هلال عسكرى 32\r\nأبو يوسف 59 ، 139 ، 196 ، 230 ، 285 ، 501\r\nابى الصلاح 357\r\nاپيكور 642\r\nاحمد بن اسحاق اشعرى قمى 107\r\nاحمد بن حسن بن احمد كوذانى 145\r\nاحمد بن حنبل 62 ، 138 ، 141 ، 142 ، 150 ، 153 ، 198 ، 208 ، 252 ، 259 ، 285 ، 337 ، 342 ، 346 ، 348 ، 351 ، 367 ، 370 ، 371 ، 375 ، 377 ، 381 ، 488 ، 514 ، 557\r\nاحمد بن محمّد ابى نصر بزنطى 107\r\nاحمد بن محمّد بن حجاج 142\r\nاحمد بن محمّد بن عيسى اشعرى 107\r\nاحمد بن مفضل كوفى 356\r\nاحمد بن موسى بن جعفر بن طاووس 115\r\nاحمد جودت پاشا 148\r\nاردشير 627 ، 628\r\nاستاد مصطفى زرقا 134\r\nاستاملر 638\r\nاسترآبادى 118 ، 333\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nاسحاق عليه السلام 593 ، 620\r\nاسحاق الفاسى 590 ، 591 ، 607 ، 608 ، 610 ، 618 ، 627\r\nاسد بن فرات 140\r\nاسفنديار 625\r\nاسماعيل بن على بن اسحاق 316\r\nاسماعيل بن يحيى 141\r\nالشيخ يحيى بن سعيد بن احمد بن يحيى بن الحسن بن سعيد الهزلي 246\r\nاگوست كنت 659 ، 660\r\nامام احمد المرتضى 548\r\nامام الحرمين 145 ، 286\r\nامام باقر عليه السلام ، 35 ، 49 ، 52 ، 53 ، 55 ، 56 ، 98 ، 99 ، 100 ، 101 ، 105 ، 106 ، 139 ، 165 ، 167 ، 168 ، 242 ، 252 ، 253 ، 254 ، 283 ، 286 ، 334 ، 411 ، 499 ، 507 ، 524 ، 531 ، 539 ، 565\r\nامام جواد عليه السلام 104 ، 107\r\nامام حسن عليه السلام 167 ، 242 ، 284 ، 360 ، 531\r\nامام حسن عسكرى عليه السلام 104 ، 107 ، 243 ، 493 ، 498\r\nامام حسين عليه السلام 167 ، 242 ، 284 ، 360 ، 531\r\nامام خمينى 65 ، 72 ، 126 ، 127 ، 129 ، 130 ، 131 ، 132 ، 133 ، 251 ، 272 ، 305 ، 325 ، 341 ، 382 ، 383 ، 444 ، 492 ، 517 ، 518 ، 551 ، 552 ، 555 ، 556 ، 562 ، 569\r\nامام رضا عليه السلام 35 ، 50 ، 100 ، 103 ، 105 ، 107 ، 218 ، 242 ، 243 ، 252 ، 254 ، 286 ، 410 ، 411 ، 412 ، 415 ، 416 ، 493 ، 499 ، 507 ، 532 ، 544 ، 546 ، 565\r\nامام زمان عليه السلام 485\r\nامام سجاد عليه السلام 99\r\nامام صادق عليه السلام 25 ، 35 ، 36 ، 37 ، 51 ، 52 ، 53 ، 55 ، 56 ، 58 ، 78 ، 98 ، 101 ، 102 ، 103 ، 105 ، 106 ، 139 ، 140 ، 152 ، 159 ، 167 ، 168 ، 176 ، 192 ، 219 ، 242 ، 243 ، 252 ، 253 ، 254 ، 255 ، 256 ، 257 ، 263 ، 280 ، 283 ، 284 ، 287 ، 289 ، 334 ، 341 ، 342 ، 352 ، 355 ، 358 ، 389 ، 394 ، 407 ، 408 ، 410 ، 412 ، 413 ، 445 ، 493 ، 498 ، 504 ، 527 ، 537 ، 564 ، 667\r\nامام موسى بن جعفر عليه السلام 38 ، 53 ، 78 ، 103 ، 243 ، 256 ، 316\r\nامام هادى عليه السلام 104 ، 107 ، 285 ، 498\r\nام خالد عبديه 493\r\nاميل دوركيم 659 ، 660\r\nامين استرآبادى 118 ، 119 ، 120 ، 153 ، 208 ، 374 ، 518\r\nاندرياس 581\r\nانگلس 652\r\nاودى 537\r\nاوزاعى 231 ، 295 ، 364 ، 366\r\nايرينگ 641 ، 642 ، 644\r\nايسرلس 590 ، 624\r\nايّوب بن نوح 107\r\nايّوب سجستانى 102\r\nباربارا روبرت 85\r\nباقلانى 205 ، 468\r\nبخارى ، 25 ، 40 ، 41 ، 45 ، 97 ، 98 ، 99 ، 101 ، 135 ، 152 ، 174 ، 199 ، 208 ، 312 ، 348 ، 354 ، 357 ، 364 ، 382 ، 383 ، 447 ، 453 ، 454 ، 456\r\nبخت‌نصّر 619 ، 620 ، 625 ، 628\r\nبرتراند راسل 651\r\nبريد 52 ، 106 ، 466\r\nبستانى 103\r\nبشير مريسى 196\r\nبطليموس 67\r\nبكر بن علاء قشيرى 145 ، 230\r\nبلاغى 161\r\nبنتام 643 ، 644 ، 645 ، 646\r\nبِنِديكت 578 ، 579 ، 580\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nبوعلى سينا 517\r\nبوهميل سينپال 88\r\nبيهقى 255\r\nپاپ سيكستوس 579\r\nپاسكال 640\r\nپاند 647 ، 648\r\nپطرس 577 ، 578 ، 580 ، 581\r\nپوفندرف آلمانى 637\r\nپولس 580 ، 581 ، 582\r\nپيامبر صلى الله عليه و آله 41 ، 50 ، 51 ، 57 ، 61 ، 67 ، 70 ، 77 ، 78 ، 82 ، 95 ، 98 ، 160 ، 161 ، 163 ، 164 ، 165 ، 166 ، 167 ، 168 ، 169 ، 170 ، 171 ، 173 ، 182 ، 183 ، 184 ، 185 ، 189 ، 191 ، 192 ، 193 ، 199 ، 201 ، 206 ، 214 ، 216 ، 218 ، 219 ، 224 ، 239 ، 240 ، 241 ، 252 ، 255 ، 256 ، 259 ، 270 ، 284 ، 287 ، 299 ، 307 ، 315 ، 318 ، 329 ، 333 ، 334 ، 335 ، 336 ، 337 ، 338 ، 346 ، 349 ، 351 ، 353 ، 355 ، 358 ، 359 ، 364 ، 369 ، 371 ، 376 ، 397 ، 400 ، 409 ، 410 ، 413 ، 415 ، 418 ، 431 ، 438 ، 453 ، 460 ، 461 ، 463 ، 464 ، 468 ، 469 ، 473 ، 474 ، 475 ، 476 ، 477 ، 492 ، 497 ، 500 ، 501 ، 502 ، 506 ، 507 ، 509 ، 510 ، 512 ، 513 ، 522 ، 524 ، 526 ، 527 ، 528 ، 529 ، 530 ، 531 ، 532 ، 533 ، 536 ، 538 ، 544 ، 546 ، 547 ، 549 ، 551 ، 554 ، 555 ، 564 ، 565 ، 567 ، 568 ، 582 ، 667\r\nتاج الدين أبو نصر عبد الوهاب سُبّكى 401\r\nترمذى ، 94 ، 152 ، 161 ، 199 ، 208 ، 219 ، 335 ، 336 ، 383 ، 469 ، 488\r\nتقى الدين أبو الحسن على بن قاضى 147\r\nتيتوس 628\r\nثابت بن دينار ابى حمزه ثمالى 356\r\nجابر 49 ، 56 ، 57 ، 97 ، 168 ، 335 ، 356 ، 357\r\nجان استوارت ميل 644\r\nجان ديويى 647\r\nجان لاك انگليسى 637\r\nجبائى 375\r\nجبرئيل 160 ، 334\r\nجعفر بن حرب 198 ، 347\r\nجعفر بن حسن بن يحيى بن سعيد حلى 114\r\nجعفر بن شيخ خضر جناحى نجفى 249\r\nجعفر بن مبشّر 198 ، 347\r\nجعفر بن محمّد بن قولويه 109\r\nجلال الدين سيوطى 147 ، 267\r\nجمال الدين خوانسارى 121 ، 248\r\nجمال الدّين مقداد بن عبد اللَّه سيورى حلّى 115\r\nجمهمة بن صلت 528 ، 536\r\nجميل بن درّاج 394\r\nجيمز 646 ، 647\r\nحاتم رازى 252\r\nحاج ميرزا محمّد حسين نائينى 250\r\nحارث بن عمرو 199\r\nحافظ أبو نعيم 165\r\nحافظ الدين محمّد 147\r\nحافظ عراقى 529\r\nحاكم نيشابورى 25 ، 78 ، 90 ، 103 ، 263 ، 335 ، 336 ، 384 ، 557 ، 569\r\nحاى 590\r\nحبيب بن ابى ثابت اسدى كاهلى 356\r\nحجّاج بن يوسف ثقفى 136 ، 360\r\nحجوى ثعالبى 134 ، 153\r\nحذيفه 528\r\nحزام بن عثمان 357\r\nحسن احمد مرعى 261\r\nحسن بصرى 35 ، 137 ، 189 ، 352 ، 365 ، 367\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nحسن بن ابى الحسن يسار 137\r\nحسن بن حسين بن بابويه 245\r\nحسن بن زياد 139 ، 230\r\nحسن بن شعبه 99\r\nحسن بن شهيد ثاني 247\r\nحسن بن على بن ابى عقيل 109 ، 243\r\nحسن بن محبوب 242\r\nحسن بن منصور 147\r\nحسن بن يوسف بن علي بن مطهّر 246 ، 396\r\nحسين بن جمال الدين محمّد 248\r\nحسين بن سعيد اهوازى 107\r\nحسين بن عبد الصمد حارثى 247\r\nحصين بن مغيره 528 ، 536\r\nحفص بن غياث 537\r\nحكم بن عتيبه 98 ، 101\r\nحَكَم سرّاج 289\r\nحمّاد 46 ، 78 ، 136 ، 138 ، 139 ، 168 ، 256 ، 334\r\nحماد بن عيسى جهنى 356\r\nحمران بن اعين 356\r\nحيّون 254\r\nخضرى بك 97 ، 134 ، 143\r\nخطيب بغدادى 138 ، 139 ، 357\r\nخواجه نصير الدين طوسى 395 ، 398\r\nخير الدّين منيف فاروقى 148\r\nدئلى 255\r\nداوود عليه السلام 158 ، 437 ، 582 ، 588 ، 619 ، 625\r\nداوود بن على 501\r\nداوود ظاهرى 136 ، 198 ، 347 ، 348 ، 366\r\nداوود بن سموئيل هَلوى 591 ، 610\r\nدكارت فرانسوى 637\r\nدكتر صبحى محمصانى 535\r\nدكتر نعيمى 261\r\nدوركيم 660\r\nديويى 647 ، 648\r\nذهبى 97 ، 101 ، 103 ، 106 ، 152 ، 154 ، 209 ، 230 ، 263 ، 384\r\nرابرت هوگوت جكسون 80 ، 81\r\nراغب اصفهانى 32 ، 41 ، 42 ، 43 ، 76 ، 297 ، 326 ، 370 ، 431 ، 445\r\nرافعى 516\r\nرامبام 608 ، 627\r\nراواحاى گائون 606\r\nربنوتام 607\r\nربّى آشر بن يحيئل 608 ، 617\r\nربّى ايشماعل بن اليشاع 605\r\nربّى سليمان بن اسحاق 606 ، 618\r\nربّى سليمان كنز فريد 610\r\nربّى شبتاى بن مئير هكوهن 610\r\nربّى شمعون قايرا 607\r\nربيع بن سليمان بن عبد الجبار 141\r\nربيعة الرأى 140\r\nربيعة بن سميع 99\r\nربّى يعقوب بن ميئر 607\r\nربّى يهودا هناسى 600\r\nربّى ييشماع 612\r\nرسول خدا صلى الله عليه و آله 35 ، 49 ، 52 ، 53 ، 54 ، 58 ، 71 ، 93 ، 94 ، 95 ، 96 ، 97 ، 98 ، 99 ، 100 ، 101 ، 103 ، 114 ، 134 ، 135 ، 139 ، 140 ، 157 ، 165 ، 166 ، 167 ، 168 ، 170 ، 182 ، 187 ، 196 ، 200 ، 206 ، 219 ، 234 ، 240 ، 241 ، 253 ، 258 ، 262 ، 274 ، 284 ، 287 ، 288 ، 289 ، 315 ، 336 ، 337 ، 360 ، 363 ، 364 ، 406 ، 408 ، 410 ، 414 ،\r\n\r\n","description":"","footnote":"","page_name":" 688 ","page_number":688},
  {"content":"\r\n\r\n415 ، 416 ، 461 ، 469 ، 493 ، 499 ، 504 ، 509 ، 512 ، 513 ، 523 ، 524 ، 526 ، 527 ، 529 ، 530 ، 531 ، 533 ، 534 ، 543 ، 547 ، 568 ، 667 ، 668\r\nرُش 608 ، 617\r\nروبيه 661\r\nروح القدس 578\r\nروسكو پاند 648\r\nريپر 642 ، 657 ، 663 ، 664 ، 665\r\nزبير 172 ، 357 ، 528 ، 536\r\nزراره 36 ، 52 ، 106 ، 178 ، 252 ، 253 ، 254 ، 286\r\nزركشى 32 ، 33 ، 325\r\nزركلى 231\r\nزفر بن هذيل 139 ، 230 ، 340\r\nزكريا عليه السلام 399\r\nزكريا بن آدم 107 ، 499\r\nزمخشرى 25 ، 208 ، 524 ، 556\r\nزُهرى 140\r\nزيد بن ارقم 336\r\nزيد بن ثابت 135 ، 365 ، 507\r\nزيد بن على 139\r\nزين العابدين مصرى 147\r\nژان ژاك روسو 638 ، 650\r\nسام 625\r\nساوينى 640\r\nسبط بن جوزى 104\r\nسديد الدين حمصى 113 ، 114\r\nسعديا 590\r\nسعيد بن جبير 136 ، 367 ، 507\r\nسعيد بن مسيّب 135 ، 136 ، 241 ، 365 ، 507\r\nسعيد بن هيثم هلالى 356\r\nسفيان بن عيينه كوفى 102\r\nسفيان ثورى 102 ، 137 ، 139 ، 231 ، 289 ، 348 ، 366\r\nسقراط 662\r\nسلار 365\r\nسلطان العلماء 121\r\nسلطان محمّد اورنيك زيب 148\r\nسلمان فارسى 506\r\nسلمة بن كهيل 98\r\nسليمان عليه السلام 582 ، 588 ، 628\r\nسليمان بن اسحاق 607\r\nسليمان بن صرد خزاعى 356\r\nسليمان بن لوريا 610\r\nسليمان بن هارون 255\r\nسليمان گنزفريد 591\r\nسماعه 78 ، 167 ، 256\r\nسمرة بن جندب 481 ، 485\r\nسموئيل 623\r\nسموئيل بن هوفنى 590\r\nسن توماس داكن 636\r\nسن سيمون 658 ، 659\r\nسيد ابراهيم قزوينى 124\r\nسيّد بن طاووس 103\r\nسيّد جمال الدين اسدآبادى 149\r\nسيّد حسن صدر 241\r\nسيّد حسين كوه كمرى 125\r\nسيّد شرف الدين موسوى 240 ، 356\r\nسيّد على طباطبايى 124\r\nسيّد مجاهد 125\r\nسيّد محمّد بن سيّد على 125\r\nسيّد محمّد بن محمود 480\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nسيّد محمّد عاملى 375\r\nسيّد محمّد كلانتر 249\r\nسيّد محمّد مهدى ابن سيد مرتضى طباطبايى بروجردى 248\r\nسيّد محمّد مهدى بحر العلوم 111 ، 123 ، 153 ، 248\r\nسيّد مرتضى 109 ، 110 ، 111 ، 175 ، 179 ، 209 ، 244 ، 245 ، 302 ، 326 ، 334 ، 412 ، 419 ، 500 ، 514 ، 518\r\nسيّد هاشم بحرانى 122\r\nسيكستوس 579 ، 581\r\nسيوطى 25 ، 45 ، 97 ، 152 ، 161 ، 206 ، 207 ، 209 ، 292 ، 336 ، 382 ، 556\r\nشاطبى 273 ، 401 ، 434\r\nشافعى 35 ، 36 ، 37 ، 137 ، 138 ، 140 ، 141 ، 142 ، 144 ، 145 ، 150 ، 159 ، 182 ، 200 ، 231 ، 242 ، 257 ، 259 ، 261 ، 262 ، 285 ، 286 ، 292 ، 325 ، 337 ، 338 ، 339 ، 340 ، 342 ، 345 ، 346 ، 348 ، 351 ، 353 ، 354 ، 360 ، 361 ، 363 ، 364 ، 365 ، 366 ، 367 ، 370 ، 371 ، 372 ، 373 ، 375 ، 377 ، 381 ، 382 ، 393 ، 454 ، 502 ، 508 ، 514 ، 538 ، 545 ، 549 ، 556\r\nشاؤل 581 ، 623\r\nشبتاى بن مئير هَكوهن 591\r\nشداد بن أوس 35\r\nشريرا 590\r\nشريف العلماء مازندرانى 125\r\nشريك بن عبد اللَّه بن سنان بن انس 356\r\nشريك بن عبد اللَّه نخعى 139\r\nشعبة بن حجاج 102 ، 356\r\nشعبى 370\r\nشعيب 33 ، 45\r\nشَمّاى 588 ، 600 ، 623\r\nشمس الائمه محمّد بن احمد سرخسى 145\r\nشمعون 581 ، 623\r\nشموئيل 619\r\nشوكانى 258 ، 511\r\nشهرستانى 102 ، 103 ، 153 ، 318\r\nشهيد اوّل 115 ، 117 ، 147 ، 177 ، 188 ، 208 ، 243 ، 246 ، 270 ، 293 ، 395 ، 420 ، 451 ، 456 ، 500\r\nشهيد ثانى 35 ، 46 ، 115 ، 116 ، 117 ، 147 ، 176 ، 208 ، 247 ، 302 ، 308 ، 325 ، 384 ، 514 ، 561 ، 569\r\nشهيد سيّد محمّد باقر صدر 65 ، 129 ، 132 ، 224 ، 293 ، 325 ، 444 ، 445 ، 452 ، 456 ، 534 ، 556\r\nشهيد مرتضى مطهرى 130 ، 132 ، 151 ، 272 ، 288 ، 292 ، 390 ، 396 ، 419\r\nشيخ آقا بزرگ تهرانى 159 ، 249\r\nشيخ أبو على حائرى 123\r\nشيخ احمد بن متوج بحرانى 302\r\nشيخ الاسلام أبو يحيى زكريا بن محمّد انصارى 147\r\nشيخ بهايى 121 ، 247 ، 248 ، 508\r\nشيخ تقى الدين ، أبو عمرو عثمان بن عبد الرحمن شهرزورى 235\r\nشيخ جعفر كاشف الغطا 123 ، 125 ، 445\r\nشيخ حرّ عاملى 46 ، 62 ، 72 ، 115 ، 120 ، 151 ، 154 ، 247 ، 248 ، 257 ، 264 ، 293 ، 326 ، 333 ، 334 ، 384 ، 420 ، 445 ، 504 ، 557 ، 569\r\nشيخ صدوق 62 ، 98 ، 100 ، 108 ، 128 ، 178 ، 357 ، 384 ، 413 ، 416 ، 419 ، 420 ، 447 ، 450 ، 456\r\nشيخ طبرسى 113 ، 175 ، 359 ، 530\r\nشيخ طوسى 24 ، 37 ، 99 ، 100 ، 105 ، 107 ، 108 ، 109 ، 110 ، 111 ، 112 ، 113 ، 114 ، 119 ، 129 ، 151 ، 152 ، 153 ، 175 ، 245 ، 276 ، 284 ، 292 ، 333 ، 357 ، 359 ، 366 ، 372 ، 382 ، 383 ، 412 ، 444 ، 447 ، 450 ، 456 ، 508 ، 537 ، 540 ، 544 ، 549 ، 556 ، 557\r\nشيخ عبد اللَّه بن صالح بحرانى 317\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nشيخ عبد على عروسى حويزى 122\r\nشيخ على كاشف الغطا 249\r\nشيخ محمّد ابراهيم كلباسى 124\r\nشيخ محمّد بن حسن بن محمّد اصفهانى 248\r\nشيخ محمّد حسن آشتيانى 125\r\nشيخ محمّد حسين اصفهانى 126\r\nشيخ محمّد رضا مظفر 124 ، 126 ، 207\r\nشيخ محمّد عبده 149\r\nشيخ محمّد على كاظمى 126\r\nشيخ محمود شلتوت 95 ، 150 ، 378 ، 379 ، 380\r\nشيخ مراغى 234\r\nشيخ مرتضى انصارى 125 ، 126 ، 128 ، 208 ، 249 ، 251 ، 263 ، 345 ، 346 ، 359 ، 444 ، 445\r\nشيخ مفيد 24 ، 45 ، 109 ، 110 ، 119 ، 128 ، 151 ، 187 ، 207 ، 244 ، 262 ، 263 ، 365 ، 419 ، 548 ، 557\r\nشيخ موسى خوانسارى 126\r\nشيخ يوسف بحرانى 120 ، 122 ، 124 ، 207 ، 316 ، 318 ، 325 ، 333 ، 382 ، 518\r\nصاحب جواهر 121 ، 124 ، 125 ، 129 ، 133 ، 249 ، 293 ، 359 ، 382 ، 516\r\nصاحب حدائق 119 ، 333 ، 355 ، 501\r\nصاحب فصول 189 ، 345 ، 500\r\nصاحب معالم 37 ، 116 ، 119 ، 247 ، 345\r\nصاحب مفتاح الكرامه 124 ، 451 ، 452\r\nصالح بن احمد بن حنبل 142\r\nصعصعة بن صوحان 356 ، 493\r\nصفوان بن يحيى بجلىّ 242\r\nصلاح الدين ايّوبى 112\r\nطالوت 619 ، 623\r\nطاووس بن كيسان 356\r\nطغرل بك 112\r\nطلحه 172\r\nطوفى 342\r\nظريف 357\r\nعامر بن وائله 356\r\nعايشه 97 ، 101 ، 135 ، 365 ، 371\r\nعبد الاعلى مولى آل سام 106 ، 253\r\nعبد الرحمن الجزيرى 455\r\nعبد الرحمن اوزاعى 137\r\nعبد الرحمن بن ابى عبد اللَّه 257\r\nعبد الرحمن بن حجاج 192\r\nعبد الرحمن بن عوف 353\r\nعبد الرحمن بن قاسم 140\r\nعبد الرحمن جزيرى 359 ، 455\r\nعبد الرزاق 259\r\nعبد العظيم حسنى 107\r\nعبد الكريم نمله 492\r\nعبد اللَّه بن احمد بن حنبل 142\r\nعبد اللَّه بن المبارك بن واضح مروزى 231\r\nعبد اللَّه بن جعفر حميرى 105 ، 107\r\nعبد اللَّه بن عطاء مكّى 101\r\nعبد اللَّه بن عمر 140 ، 365 ، 370 ، 532\r\nعبد اللَّه بن وهب 140\r\nعبد اللَّه مبارك 231\r\nعبد المطلب 530\r\nعبد الملك بن عبد الحميد بن مهران 142\r\nعبد الوهاب على بن كافى 147\r\nعبد مناف 231\r\nعبيد الله بن ابو رافع 99\r\nعبيد الله بن على بن ابى شعبه 242\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nعبيده 370\r\nعثمان 107 ، 135 ، 209 ، 263 ، 334 ، 339 ، 365 ، 382\r\nعثمان بن سعيد اهوازى 107\r\nعزّ بن عبد السلام 147\r\nعزرا 587 ، 588 ، 624 ، 625 ، 626 ، 628\r\nعطا 370\r\nعقيوا 589 ، 625\r\nعلّامهء حلّى 24 ، 109 ، 114 ، 115 ، 116 ، 117 ، 118 ، 121 ، 147 ، 153 ، 182 ، 188 ، 209 ، 244 ، 246 ، 247 ، 252 ، 270 ، 293 ، 326 ، 346 ، 355 ، 372 ، 375 ، 378 ، 384 ، 396 ، 419 ، 420 ، 426 ، 445 ، 447 ، 450 ، 451 ، 456 ، 549 ، 556 ، 569\r\nعلّامهء سبزوارى 375\r\nعلّامهء شوكانى 348\r\nعلّامهء قرافى 272\r\nعلّامهء مجلسى 120 ، 151 ، 245 ، 252 ، 288 ، 292 ، 381 ، 389 ، 394 ، 407 ، 419 ، 420 ، 518 ، 529 ، 583\r\nعلّامهء وحيد بهبهانى 120 ، 122 ، 123 ، 124 ، 302\r\nعلّامهء طباطبايى 33 ، 59 ، 90 ، 126 ، 132 ، 244 ، 245 ، 272 ، 293 ، 305 ، 445\r\nعلّامهء نسفى 230\r\nعلى عليه السلام 22 ، 24 ، 25 ، 35 ، 36 ، 39 ، 54 ، 70 ، 79 ، 82 ، 94 ، 95 ، 97 ، 98 ، 99 ، 100 ، 101 ، 105 ، 135 ، 136 ، 139 ، 165 ، 167 ، 170 ، 172 ، 196 ، 219 ، 224 ، 241 ، 251 ، 252 ، 255 ، 284 ، 286 ، 287 ، 288 ، 315 ، 325 ، 335 ، 336 ، 337 ، 343 ، 352 ، 359 ، 360 ، 410 ، 412 ، 416 ، 493 ، 498 ، 506 ، 507 ، 522 ، 527 ، 529 ، 530 ، 531 ، 538 ، 541 ، 542 ، 543\r\nعلى بن ابو رافع 99 ، 241\r\nعلى بن الحسين عاملى كركى 116 ، 247\r\nعلى بن بابويه قمى 108 ، 243\r\nعلى بن جعفر 107\r\nعلي بن حسين بن موسى بن بابويه قمى 243\r\nعلى بن مطهر حلّى 115\r\nعلى بن مهزيار 107\r\nعماد الدين محمّد بن على بن محمّد طوسى 245\r\nعماد حنبلى 244\r\nعمّار ياسر 41 ، 355 ، 371\r\nعمّانى 108 ، 109 ، 119\r\nعمر 31 ، 34 ، 41 ، 56 ، 97 ، 101 ، 104 ، 135 ، 136 ، 139 ، 152 ، 162 ، 168 ، 171 ، 196 ، 207 ، 208 ، 210 ، 215 ، 241 ، 255 ، 263 ، 326 ، 337 ، 353 ، 354 ، 355 ، 365 ، 383 ، 394 ، 399 ، 419 ، 436 ، 450 ، 454 ، 465 ، 469 ، 486 ، 488 ، 518 ، 533 ، 534 ، 539 ، 540 ، 573\r\nعمرام 590\r\nعمر بن حنظله 176 ، 178\r\nعمر بن عبد العزيز 25 ، 97\r\nعيسى عليه السلام 169 ، 524 ، 525 ، 550 ، 573 ، 574 ، 575 ، 576 ، 577 ، 581 ، 582 ، 625 ، 628 ، 642\r\nعيسى بن ابان 179 ، 183\r\nغزالى 35 ، 59 ، 145 ، 178 ، 185 ، 201 ، 202 ، 209 ، 220 ، 221 ، 225 ، 286 ، 308 ، 313 ، 326 ، 337 ، 339 ، 341 ، 342 ، 348 ، 351 ، 374 ، 375 ، 384 ، 402 ، 420 ، 447 ، 454 ، 456 ، 468 ، 494 ، 500 ، 503 ، 512 ، 515 ، 518\r\nفاضل اصفهانى 248\r\nفاضل تونى 121\r\nفاضل مقداد 115 ، 117 ، 247 ، 395 ، 420\r\nفاضل هندى 121\r\nفاطمه زهرا عليها السلام 335 ، 412\r\nفتّال نيشابورى 36 ، 45 ، 62\r\nفخر رازى ، 95 ، 152 ، 177 ، 184 ، 207 ، 298 ، 300 ، 302 ، 308 ، 310 ، 311 ، 313 ، 315 ، 319 ، 362 ، 366 ، 376 ، 382 ، 383 ، 392 ،\r\n\r\n","description":"","footnote":"","page_name":" 692 ","page_number":692},
  {"content":"\r\n\r\n401 ، 419 ، 420 ، 427 ، 432 ، 445 ، 495 ، 500 ، 509 ، 512 ، 513 ، 514 ، 515\r\nفريد ريش هگل 650\r\nفضل بن حسن بن فضل طبرسى 113\r\nفضل بن شاذان 100 ، 107 ، 416\r\nفيّومى 297 ، 437\r\nقابيل 402\r\nقاسم بن محمّد بن ابى بكر 242\r\nقاضى ابن براج 113 ، 450\r\nقاضى أبو بكر باقلانى 179 ، 183\r\nقاضى أبو يوسف 349\r\nقاضى خان 147\r\nقاضى عبد العزيز حلبي 245\r\nقتاده 370\r\nقُثّم بن عباس 105 ، 251 ، 252 ، 498\r\nقرطبى 361 ، 400\r\nقطب الدين راوندى 113 ، 245\r\nقفّال 286 ، 514\r\nقوشچى 398\r\nقيصر 525\r\nكاپلان 89\r\nكاشف الغطا 249 ، 270\r\nكانت 639 ، 650\r\nكپرينك 67\r\nكشى 106\r\nكِلْسِنْ 644 ، 648 ، 655 ، 656 ، 657\r\nكلينى 46 ، 62 ، 72 ، 90 ، 97 ، 100 ، 108 ، 224 ، 243 ، 293 ، 383 ، 447 ، 449 ، 450\r\nكنت 660\r\nكوروش 619 ، 625\r\nكيفاس 581\r\nگاليله 67 ، 550\r\nگرشوم 607\r\nگروسيوس هلندى 637\r\nگشتاسب 625\r\nلاوى 621\r\nلويى شانزدهم 639\r\nليث بن سعد فهمى 137 ، 144\r\nليث مرادى 106\r\nمئير 589 ، 625\r\nماركس 652\r\nماكسيم رودنسون 554 ، 555\r\nمالك ( مالك بن انس ) 97 ، 101 ، 102 ، 140 ، 144 ، 150 ، 202 ، 203 ، 242 ، 259 ، 285 ، 340 ، 342 ، 343 ، 346 ، 348 ، 354 ، 364 ، 365 ، 366 ، 367 ، 370 ، 377\r\nمالك اشتر 543\r\nماوردى 257 ، 537\r\nمأمون 103 ، 104 ، 532\r\nمتوكّل 104\r\nمتّى 582\r\nمجاهد 365 ، 368 ، 370\r\nمحقّق 365 ، 452\r\nمحقّق اردبيلى 116 ، 117 ، 119 ، 147 ، 222 ، 247 ، 248 ، 271 ، 293\r\nمحقّق بهبهانى 122 ، 123 ، 124 ، 128\r\nمحقّق ثانى 116 ، 247 ، 270\r\nمحقّق سبزوارى 248 ، 378\r\nمحقّق كركى 116 ، 117 ، 147 ، 247 ، 569\r\nمحقّق نراقى 305 ، 307 ، 323\r\nمحقّق همدانى 125 ، 128\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nمحمّد ابو زهره 260 ، 402\r\nمحمّد المنتصر الكتانى 95\r\nمحمّد امين استرآبادى ، 118 ، 119 ، 153 ، 208 ، 248 ، 312 ، 315 ، 316 ، 326\r\nمحمّد باقر بن محمّد مؤمن سبزوارى 116 ، 248\r\nمحمّد بن ابى عمير 256\r\nمحمّد بن احمد بن محمّد بن رشد قرطبى 145\r\nمحمّد بن ادريس حنظلى 255\r\nمحمّد بن اسماعيل بن بزيع 107\r\nمحمّد بن حسن حلّى 115 ، 246 ، 230\r\nمحمّد بن حسن بن عربى بن محمّد حجوى ثعالبى ، 134\r\nمحمّد بن حسن شيبانى 139 ، 140 ، 349 ، 354 ، 366\r\nمحمّد بن حسن صفار 107\r\nمحمّد بن زيد طبرى 286\r\nمحمّد بن سائب كلبى 159\r\nمحمّد بن عبد الرحمن بن ابى ليلى 137 ، 139\r\nمحمّد بن عبد اللَّه اسكافى 198\r\nمحمّد بن عبد اللَّه اسكانى 347\r\nمحمّد بن عبد اللَّه بن جعفر حميرى 105\r\nمحمّد بن عبد الوهاب 150\r\nمحمّد بن عذافر صيرفى 98\r\nمحمّد بن عفيفى باجورى 134\r\nمحمّد بن على بن بابويه 108 ، 243 ، 244\r\nمحمّد بن على بن حسين موسوى عاملى 116\r\nمحمّد بن على بن محمّد بن عبد اللَّه 258\r\nمحمّد بن محمّد بن محمود ماتريدى سمرقندى 391\r\nمحمّد بن مسلم 36 ، 52 ، 106 ، 286 ، 355\r\nمحمّد بن معافي بن جعفر 243\r\nمحمّد سعيد البانى 260\r\nمحمّد عبد الفتاح غنائى 233\r\nمحمّد فريد وجدى 150\r\nمحمّد مصطفى الزّرقاء 273\r\nمحمّد مصطفى شلبى 134 ، 153 ، 391 ، 392 ، 403 ، 409 ، 414 ، 419\r\nمحيى الدّين عربى 533\r\nمدرس 244\r\nمراغى 235\r\nمردوك 597\r\nمريم عليها السلام 399\r\nمسروق 94\r\nمسعدة بن صدقه 193\r\nمسلم بن عقيل 531\r\nمصطفى زرقا 147 ، 535\r\nمصطفى شلبى 392\r\nمطلب بن عبد مناف 231\r\nمعاذ بن جبل 199 ، 351 ، 506\r\nمعاويه 25 ، 135 ، 172\r\nمعاوية بن قره 533\r\nمعبد 252\r\nمعتصم عباسى 104\r\nمغيره 135\r\nمغيرة بن سعيد 170\r\nمغيرة بن شعبه 528 ، 536\r\nمفضل بن مزيد 253\r\nمقداد بن عبد اللَّه بن محمّد بن حسين بن محمّد سيورى حلّى اسدى 247\r\nملا احمد نراقى 124 ، 125 ، 326\r\nملا محسن فيض كاشانى 120\r\nملا محمّد تقى مجلسى 119\r\nملّا مهدى نراقى 123\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nمنتسكيو 637 ، 658 ، 659\r\nمَنَسّى 619\r\nمنصور دوانيقى 97\r\nمنصور عبّاسى 102 ، 140\r\nمورتون وايت 647\r\nموسى عليه السلام 587 ، 594 ، 597 ، 600 ، 611 ، 618 ، 619 ، 621 ، 622 ، 624 ، 625 ، 626\r\nموسى ايسرلس 591 ، 610 ، 626\r\nموسى بن بكر 254\r\nموسى بن ميمون 608 ، 618 ، 627\r\nميرزا أبو القاسم قمى 123 ، 326\r\nميرزا حبيب اللَّه رشتى 125\r\nميرزا محمّد تقى شيرازى 249 ، 250\r\nميرزا محمّد حسن شيرازى 125 ، 249\r\nميرزاى شيرازى 125 ، 131 ، 249 ، 250 ، 278 ، 480 ، 481 ، 485\r\nميرزاى قمى 124 ، 311 ، 500 ، 508 ، 518\r\nميرزاى نائينى 126 ، 127 ، 131 ، 250 ، 351\r\nمير متّقى هندى 336\r\nميشنه تورا 627\r\nنجاشى 98 ، 99 ، 105 ، 107 ، 109 ، 152 ، 241 ، 242 ، 243 ، 244 ، 252 ، 253 ، 263\r\nنجم الدين جعفر بن حسن بن يحيى بن سعيد هزلى حلّى 246\r\nنحميا 587 ، 588 ، 624 ، 625 ، 627 ، 628\r\nنخعى 367 ، 370\r\nنسائى 530\r\nنظّام 198 ، 347 ، 376\r\nنظام الملك 145\r\nنوح 593 ، 620 ، 625\r\nنووى 186 ، 208 ، 262 ، 359 ، 363 ، 516 ، 518 ، 557\r\nوكيع بن جراح 231\r\nوليد بن عبد الملك 136\r\nوليد بن عقبه 172\r\nوهبه زحيلى 24 ، 55 ، 273 ، 292 ، 359 ، 382 ، 402 ، 409 ، 410 ، 447 ، 454 ، 516 ، 523 ، 526 ، 528 ، 531 ، 535 ، 538 ، 540 ، 541 ، 542 ، 543 ، 545 ، 549\r\nويليام جيمز 646 ، 647 ، 648\r\nهابيل 402\r\nهارت 644 ، 645 ، 646\r\nهارون 103 ، 619\r\nهارون الرشيد 139\r\nهارون كيدانوور 591\r\nهرساوى 25\r\nهروى 32\r\nهشام بن حكم 411\r\nهشام بن سالم 168 ، 252\r\nهگل 647 ، 650 ، 651 ، 652\r\nهومز 647\r\nهيلل 588 ، 600 ، 612 ، 623 ، 628\r\nيافعى 244\r\nيحياى پيامبر 525\r\nيحيى بن اكثم 104\r\nيحيى بن سعيد 102\r\nيزيد 531\r\nيزيد كناسى 531\r\nيعقوب عليه السلام 581 ، 593 ، 594 ، 618 ، 620 ، 621 ، 622 ، 623\r\nيعقوب بن آشر 591 ، 609 ، 618\r\nيعقوب بن ابراهيم كوفى 139\r\nيعقوبى 135 ، 136 ، 152\r\nيوحنّا 581\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nيوحنا پطرس غورى 577\r\nيوسف 582 ، 594 ، 621 ، 623\r\nيوسف بن يحيى 141\r\nيوسف قارو 590 ، 591 ، 609 ، 622 ، 624 ، 628\r\nيوشع بن نون 587 ، 583 ، 622\r\nيوشيا 619 ، 621 ، 628\r\nيونس 256\r\nيونس بن عبد الرحمن 100 ، 105 ، 316 ، 499\r\nيهودا 582 ، 623\r\nيهودا هناسى 588 ، 589 ، 624 ، 625 ، 627\r\nيهوداى بن نحمان 606\r\n\r\n","description":"","footnote":"","page_name":" 696 ","page_number":696},
  {"content":"\r\n\r\n\r\nفهرست اماكن\r\nآسياى صغير 609\r\nآسياى ميانه 139\r\nآفريقا 138 ، 140 ، 590 ، 607 ، 618\r\nآلمان 86 ، 87 ، 642 ، 650 ، 651 ، 652 ، 656\r\nآمريكا 80 ، 81 ، 85 ، 86 ، 87 ، 88 ، 89 ، 278 ، 279 ، 644 ، 646 ، 647 ، 665\r\nاتريش 89 ، 656\r\nاردن 141\r\nاروپا 87 ، 148 ، 591 ، 607 ، 608 ، 637 ، 644 ، 646 ، 668\r\nازبكستان 89\r\nاسپانيا 89 ، 590 ، 608 ، 609 ، 617 ، 627\r\nاستراليا 665\r\nاسدآباد 149\r\nاسرائيل 278 ، 591 ، 592\r\nاصفهان 137\r\nافغانستان 149\r\nافيق 619\r\nاكد 596\r\nالازهر 149 ، 150\r\nاندلس 137 ، 138 ، 145 ، 258 ، 445\r\nاندونزى 141\r\nانگلستان 85 ، 131 ، 250 ، 480 ، 642 ، 644 ، 674 ، 665\r\nاورشليم 588 ، 619 ، 620 ، 625 ، 627 ، 628\r\nايتاليا 651\r\nايران 83 ، 117 ، 131 ، 132 ، 149 ، 223 ، 382 ، 445 ، 464 ، 475 ، 555 ، 625 ، 627 ، 658\r\nبابل 589 ، 590 ، 596 ، 604 ، 606 ، 607 ، 618 ، 619 ، 620 ، 621 ، 626 ، 627 ، 628\r\nبحرين 140 ، 142\r\nبصره 135 ، 141\r\nبغداد 108 ، 109 ، 110 ، 112 ، 137 ، 138 ، 139 ، 141 ، 142 ، 146 ، 151 ، 196 ، 207 ، 335 ، 354 ، 357 ، 381 ، 382 ، 500\r\nبيت المقدّس 182 ، 415\r\nبين النهرين 597\r\nپرتغال 609\r\nتركيه 139 ، 609\r\nتونس 139\r\nجدّه 24\r\nجزيرة العرب 287 ، 555\r\nچك و اسلواكى 88\r\nچين 554\r\nحجاز 118 ، 142\r\nحلب 112 ، 500\r\nحمص 199\r\nحيره 102\r\nخراسان 109 ، 126 ، 141\r\nرم 578\r\nروسيه 86 ، 87 ، 414\r\nرى 107\r\nرياض 261\r\nسامرا 125 ، 480\r\nسمرقند 230 ، 391\r\nسوئد 85 ، 86\r\nسوريه 141\r\nسومر 596 ، 626\r\nسينا 587 ، 621\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nشاطبه 258\r\nشام 135 ، 137 ، 139 ، 141 ، 142 ، 353\r\nشوروى 653 ، 654\r\nشوش 627\r\nشوكان 258\r\nشيكاگو 647\r\nشيلى 87\r\nصفد 609\r\nصفين 172\r\nطائف 166 ، 336\r\nعراق 122 ، 131 ، 138 ، 139 ، 141 ، 223 ، 250 ، 285 ، 360 ، 480\r\nعربستان 555\r\nغدير خم 166 ، 336 ، 530\r\nغرناطه 401\r\nفارس 138\r\nفاس 618\r\nفرانسه 85 ، 607 ، 608 ، 638 ، 639 ، 642 ، 647\r\nفلسطين 142 ، 583 ، 587 ، 588 ، 589 ، 591 ، 592 ، 604 ، 609 ، 618 ، 619 ، 620 ، 622\r\nقاهره 134 ، 261\r\nقرطبه 608 ، 627\r\nقسطنطنيه 148\r\nقطر 140 ، 142\r\nقم 38 ، 45 ، 46 ، 61 ، 62 ، 76 ، 90 ، 105 ، 108 ، 119 ، 126 ، 127 ، 151 ، 152 ، 153 ، 154 ، 206 ، 207 ، 208 ، 209 ، 224 ، 225 ، 243 ، 250 ، 251 ، 261 ، 262 ، 263 ، 289 ، 292 ، 293 ، 316 ، 317 ، 325 ، 326 ، 381 ، 382 ، 383 ، 384 ، 412 ، 419 ، 420 ، 444 ، 445 ، 456 ، 488 ، 508 ، 518 ، 555 ، 556 ، 557 ، 629\r\nكانادا 665\r\nكربلا 122 ، 152\r\nكرواسى 87\r\nكلمبيا 87 ، 647\r\nكوش 583\r\nكوفه 135 ، 136 ، 137 ، 138 ، 139 ، 141 ، 196 ، 242 ، 285 ، 354 ، 532\r\nكوه اوريا 582\r\nكوه سينا 594\r\nكويت 140\r\nگرانادا 401\r\nلاهور 261\r\nلبنان 141\r\nلهستان 610\r\nماتريد 391\r\nمدينه 70 ، 100 ، 102 ، 105 ، 118 ، 135 ، 140 ، 141 ، 153 ، 166 ، 184 ، 186 ، 196 ، 241 ، 242 ، 252 ، 259 ، 282 ، 285 ، 287 ، 336 ، 348 ، 354 ، 362 ، 364 ، 377 ، 507 ، 528 ، 529 ، 554\r\nمسجد الحرام 182\r\nمسكو 592\r\nمصر 24 ، 40 ، 45 ، 46 ، 89 ، 95 ، 112 ، 137 ، 139 ، 140 ، 141 ، 145 ، 149 ، 150 ، 152 ، 233 ، 235 ، 285 ، 325 ، 354 ، 372 ، 378 ، 380 ، 381 ، 382 ، 383 ، 409 ، 411 ، 556 ، 587 ، 593 ، 594 ، 621 ، 622 ، 649\r\nمغرب 134\r\nمكه 95 ، 105 ، 119 ، 135 ، 141 ، 153 ، 184 ، 252 ، 261 ، 282 ، 287 ، 288 ، 361 ، 464 ، 498\r\nمنا 287\r\nموصل 137\r\nنجف 62 ، 108 ، 110 ، 122 ، 125 ، 152 ، 207 ، 208 ، 209 ، 263 ، 293 ، 556 ، 668\r\nنَسَف 230\r\nنيشابور 145\r\nهاروارد 648\r\nهلند 609\r\nهمدان 149\r\nهند 87 ، 141 ، 554 ، 614\r\nيمن 137 ، 139 ، 141 ، 199 ، 200 ، 258 ، 351\r\nيونان 614 ، 638\r\n\r\n","description":"","footnote":"","page_name":" 698 ","page_number":698},
  {"content":"\r\n\r\n\r\nفهرست قبايل و گروهها\r\nآل بويه 112\r\nاباضيه 501\r\nاشاعره 112 ، 118 ، 189 ، 221 ، 351 ، 374 ، 375 ، 388 ، 389 ، 390 ، 391 ، 392 ، 395 ، 396 ، 397 ، 398 ، 399 ، 400 ، 403 ، 404 ، 511\r\nاموى 106 ، 140 ، 360\r\nاوزاعى 501\r\nبنى اسرائيل 587 ، 594 ، 621 ، 623\r\nبنى النضير 369\r\nبنى اميّه 24 ، 25 ، 231 ، 358 ، 360 ، 531 ، 532 ، 548\r\nبنى عبّاس 25 ، 103 ، 135 ، 143 ، 360 ، 531 ، 532 ، 548\r\nبنى هاشم 231\r\nجبريّون 238\r\nخوارج 368\r\nرواقيون 638 ، 639\r\nسلفىها 71\r\nصفويّه 117 ، 131\r\nصليبيّون 146\r\nصوفيّه 70\r\nصهيونيسم 592\r\nظاهريه 118 ، 198 ، 348\r\nعبّاسيان 102 ، 104 ، 106 ، 129 ، 140 ، 146 ، 231 ، 248 ، 360\r\nعثمانى 139 ، 148 ، 149 ، 480 ، 531\r\nعلويان 25 ، 101 ، 532\r\nقاجارى 131\r\nمرجئه 56 ، 523\r\nمصوّبه 468\r\nمعتزله 178 ، 198 ، 337 ، 347 ، 351 ، 375 ، 390 ، 391 ، 392 ، 397 ، 401 ، 468 ، 500 ، 511 ، 523\r\nمغول 146 ، 147 ، 148\r\nوهابيّت 150 ، 151 ، 198\r\n\r\n","description":"","footnote":"","page_name":" 699 ","page_number":699},
  {"content":"\r\n . \r\n","description":"","footnote":"","page_name":" 700 ","page_number":700},
  {"content":"\r\n\r\n\r\nفهرست منابع « 1 »\r\n1 . آشنايى با اديان بزرگ ، حسين توفيقى .\r\n2 . آلاء الرحمن فى تفسير القرآن ، شيخ محمّد جواد بلاغى .\r\n3 . ابطال القياس ، ابن حزم اندلسى .\r\n4 . اتحاف ذوى البصائر ( شرح روضة الناظر ) فى اصول الفقه ، دكتر عبد الكريم بن على بن محمّد النمله .\r\n5 . الاتقان فى علوم القرآن ، جلال الدين سيوطى .\r\n6 . أثر الاختلاف فى القواعد الاصولية فى اختلاف الفقهاء ، دكتر مصطفى سعيد الخُنّ .\r\n7 . الاجتهاد اصوله و احكامه ، محمّد بحر العلوم .\r\n8 . الاجتهاد الجماعى ، دكتر شعبان محمّد اسماعيل .\r\n9 . الاجتهاد فى الشريعة الاسلاميّه ، دكتر محمّد فوزى فيض اللَّه .\r\n10 . الاجتهاد فى الشريعة الاسلامية ، محمّد صالح موسى حسين .\r\n11 . الاجتهاد فى علم الحديث و أثره فى الفقه الاسلامى ، دكتر على نايف .\r\n12 . الاجتهاد و التقليد ، امام خمينى .\r\n13 . الاجتهاد و التقليد و الاتباع و النظر ، يحيى محمّد .\r\n14 . اجتهاد و سير تاريخى آن از ديدگاه اهل سنّت ، احمد نعمتى .\r\n15 . الاجتهاد و مقتضيات العصر ، محمّد هسام الايّوبى .\r\n16 . اجود التقريرات ، آية اللَّه سيّد أبو القاسم خويى .\r\n17 . الاحتجاج ، أبو منصور احمد بن على طبرسى .\r\n18 . احقاق الحق ، قاضى نور اللَّه تسترى .\r\n19 . الاحكام السلطانيه ، ماوردى .\r\n20 . الإحكام فى اصول الأحكام ، آمدى .\r\n21 . الإحكام فى اصول الأحكام ، على بن حزم اندلسى .\r\n22 . احكام القرآن ، أبو بكر احمد بن على رازى جصّاص .\r\n23 . احياء العلوم ، محمّد غزالى .\r\n24 . اختصاص شيخ مفيد .\r\n25 . الاختيار ، موصلى ، با كوشش محمّد عدنان درويش .\r\n26 . أدوار علم الفقه و اطواره ، شيخ على آل كاشف الغطا .\r\n27 . الادلة العقليه و علاقتها بالنقليه ، دكتر محمّد سعيد شحّاته .\r\n28 . اديان بزرگ جهان ، هاشم رضى .\r\n29 . الارشاد ، محمّد بن نعمان ( شيخ مفيد ) .\r\n30 . ارشاد الفحول الى تحقيق الحق من علم الاصول ، محمّد بن على شوكانى .\r\n31 . ارشاد النقاد الى تيسير الاجتهاد ، محمّد بن اسماعيل صنعانى .\r\n32 . اسباب اختلاف الفقهاء ، دكتر عبد اللَّه بن عبد المحسن\r\n\r\n\r\n","description":"","footnote":"\r\n( 1 ) . لازم به يادآورى است كه در اينجا فقط نام كتاب و مؤلّف آن ذكر مىشود ، و مشخصات ديگر كتاب در پايان هر مقاله آمده است .\r\n","page_name":" 701 ","page_number":701},
  {"content":"\r\n\r\nالتركي .\r\n33 . استفتائات جديد ، آية اللَّه ناصر مكارم شيرازى .\r\n34 . الاستيعاب فى معرفة الاصحاب ، يوسف بن عبد اللَّه بن محمّد بن عبد البر القرطبى .\r\n35 . اسد الغابة ، ابن اثير .\r\n36 . الاسلام سياسة و عقيدة ، ماكسيم رودنسون .\r\n37 . اسلام و مقتضيات زمان ، علّامه شهيد مرتضى مطهرى .\r\n38 . الإصابة فى تمييز الصحابة ، ابن حجر عسقلانى .\r\n39 . اصطلاحات الاصول ، آية اللَّه على مشكينى .\r\n40 . اصول الجصاص ، احمد بن على الجصاص الرازى .\r\n41 . الاصطلاحات الفقهيّه فى الرسائل العملية ، شيخ ياسين عيسى العاملى .\r\n42 . الاصول الاسلامية منهجها و ابعادها ، دكتر رفيق العجم .\r\n43 . الاصول العامة للفقه المقارن ، سيّد محمّد تقى حكيم .\r\n44 . اصول الفقه الاسلامى ، دكتر وهبه زحيلى .\r\n45 . اصول الفقه الاسلامى ، محمّد مصطفى شلبى .\r\n46 . اصول الفقه الاسلامى ، محمّد ابو زهره .\r\n47 . اصول الفقه ، شيخ محمّد الخضرى .\r\n48 . اصول الفقه ، شيخ محمّد رضا مظفر .\r\n49 . اصول الفقه فى نسيجه الجديده ، دكتر مصطفى ابراهيم الزلمى .\r\n50 . اصول سرخسى ، محمّد بن احمد بن ابى سهل السرخسى .\r\n51 . اصول مذهب الامام احمد بن حنبل ، دكتر عبد اللَّه بن عبد المحسن التركى .\r\n52 . اصول مذهب الشيعة الاثنىعشريه ، دكتر ناصر بن عبد اللَّه بن على القفارى .\r\n53 . أضواء على السنّة المحمدية ، محمود ابو ريه مصرى .\r\n54 . الاعلام ، خير الدين زركلى .\r\n55 . اعلام الموقعين عن رب العالمين ، ابن قيّم جوزى .\r\n56 . اعلام النساء ، عمر رضا كحّاله .\r\n57 . اعلام الورى ، فضل بن حسن طبرسى .\r\n58 . اعيان الشيعة ، سيّد محسن امين .\r\n59 . اقتصادنا ، شهيد سيّد محمّد باقر صدر .\r\n60 . الإقناع فى فقه الامام احمد ، الشربينى .\r\n61 . الأمالي ، شيخ مفيد .\r\n62 . الأمالي ، محمّد بن الحسن الطوسى .\r\n63 . امل الآمل ، محمّد بن حسين حرّ عاملى .\r\n64 . الامام الشافعى فى مذهبيه القديم و الجديد ، دكتر احمد غراوى عبد السلام .\r\n65 . الامامة و السياسة ، ابن قتيبه دينورى .\r\n66 . الانتصار ، سيّد مرتضى علم الهدى .\r\n67 . انجيل لوقا .\r\n68 . انجيل متّى .\r\n69 . انجيل يوحنّا .\r\n70 . الأنساب ، عبد الكريم بن محمّد سمعانى .\r\n71 . أنوار الأصول ، احمد قدسى ، تقريرات درس آية اللَّه مكارم شيرازى .\r\n72 . انوار البهيّه ، حاج شيخ عباس قمى .\r\n73 . أنوار الفقاهة ، آية اللَّه ناصر مكارم شيرازى .\r\n74 . اوائل المقالات ، شيخ مفيد .\r\n75 . اهداف دين از ديدگاه شاطبى ، احمد ريسونى .\r\n76 . البحر الرائق ، ابن نجيم .\r\n77 . البحر المحيط فى اصول الفقه ، بدر الدين محمّد بن بهادر بن عبد اللَّه شافعى زركشى .\r\n78 . بحار الأنوار ، علّامه محمّد باقر مجلسى .\r\n79 . بحوث فى الاصول ، تقريرات درس شهيد آية اللَّه صدر ،\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nسيّد محمود هاشمى .\r\n80 . بدايع الصنايع فى ترتيب الشرائع ، ملك العلماء أبو بكر بن مسعود .\r\n81 . بداية المجتهد ، ابن رشد القرطبى .\r\n82 . بداية المعارف الالهية فى شرح عقائد الامامية ، محسن خرازى .\r\n83 . بررسى اجمالى مبانى اقتصاد اسلامى ، علّامه شهيد مرتضى مطهرى .\r\n84 . برهان قاطع ، محمّد حسين خَلَف تبريزى .\r\n85 . بصائر الدرجات ، أبو جعفر محمّد بن حسن بن فروخ الصفار القمى .\r\n86 . بلاغات النساء ، احمد بن ابى طاهر معروف به « ابن طيفور » .\r\n87 . بلغة السالك لأقرب المالك على الشرح الصغير ، احمد الصاوى .\r\n88 . البنايه فى شرح الهدايه ، أبو محمّد العيني .\r\n89 . البيان فى تفسير القرآن ، سيّد أبو القاسم خوئى .\r\n90 . بيدارگران اقاليم قبله ، محمّد رضا حكيمى .\r\n91 . پاسخ به پرسش‌هاى مذهبى ، آية اللَّه مكارم شيرازى و آية اللَّه جعفر سبحانى .\r\n92 . پيام قرآن ، آية اللَّه مكارم شيرازى و همكاران .\r\n93 . التاج الجامع للاصول ، شيخ منصور ناصف .\r\n94 . تاج العروس ، زبيدى محمّد مرتضى .\r\n95 . تاريخ ابن خلدون ، دار الكتاب اللبناني .\r\n96 . تاريخ ابن عساكر .\r\n97 . تاريخ اسماء الثقات ، عمر بن احمد ابو حفص الواعظ .\r\n98 . تاريخ التشريع الاسلامى ، شيخ محمّد الخضرى بك .\r\n99 . تاريخ الخلفاء ، جلال الدين سيوطى .\r\n100 . تاريخ الفقه الاسلامى ، بدران ابو العينين بدران .\r\n101 . تاريخ بغداد ، أبو بكر احمد بن على ( خطيب بغدادى ) .\r\n102 . تاريخ حقوق كيفرى بين النهرين ، نجفى ابرندآبادى .\r\n103 . تاريخ دمشق ( تاريخ ابن عساكر ) ، أبو القاسم على بن الحسن .\r\n104 . تاريخ طبرى ، محمّد بن جرير طبرى .\r\n105 . تاريخ فلسفهء سياسى ، بهاء الدين پازارگاد .\r\n106 . تاريخ فلسفهء غرب ، برتراند راسل ، ترجمهء نجف دريابندرى .\r\n107 . تاريخ قوم يهود ، كلاپرمن ، ژيلبرت وليبى .\r\n108 . تاريخ كبير ، بخارى ، أبو عبد اللَّه اسماعيل بن ابراهيم جُعفى .\r\n109 . تاريخ يعقوبى ، ابن واضح احمد بن ابى يعقوب ( يعقوبى ) .\r\n110 . تأسيس الشيعة ، سيّد حسن صدر .\r\n111 . تأويل مختلف الحديث ، عبد اللَّه بن مسلم بن قتيبه .\r\n112 . التبيان فى تفسير القرآن ، شيخ طوسى .\r\n113 . تبيين الحقايق ، عثمان بن على ، الزيلعي .\r\n114 . تجزيه و تحليل زندگانى امام شافعى ، عبد اللَّه احمديان .\r\n115 . تحرير المجلة ، كاشف الغطاء .\r\n116 . تحرير الوسيله ، امام خمينى قدس سرّه .\r\n117 . تحرير تقريب التهذيب ، دكتر بشار غواد معروف - شيخ شعيب ارنووط .\r\n118 . تحف العقول ، حسن بن على بن شعبه .\r\n119 . التحقيق في كلمات القرآن الكريم ، حسن مصطفوى .\r\n120 . تدريب الراوى فى شرح تقريب النواوى ، جلال الدّين سيوطى .\r\n121 . تذكرة الحفاظ ، شمس الدين محمّد بن احمد ذهبى .\r\n122 . تذكرة الفقهاء ، حسن بن يوسف ( علّامه حلّى ) .\r\n123 . التراتيب الادارية ، ابن ادريس كتانى .\r\n\r\n","description":"","footnote":"","page_name":" 703 ","page_number":703},
  {"content":"\r\n\r\n124 . تعارض الادلة الشرعية ، تقريرات درس آية اللَّه سيّد محمّد باقر صدر ، سيّد محمود هاشمى .\r\n125 . التعريفات ، على بن محمّد جرجانى .\r\n126 . تعليل الأحكام ، دكتر مصطفى شلبى .\r\n127 . تفسير آيات الاحكام من القرآن ، محمّد على الصابونى .\r\n128 . تفسير ابن عاشور ، محمّد الطاهر ابن عاشور .\r\n129 . تفسير البرهان ، سيّد هاشم بحرانى .\r\n130 . تفسير التبيان ، محمّد بن الحسن ( شيخ طوسى ) .\r\n131 . تفسير الخازن ، على بن محمّد بن ابراهيم بغدادى .\r\n132 . تفسير القرآن بالقرآن عند العلامة الطباطبائى ، دكتر خضير جعفر .\r\n133 . التفسير الكبير ، امام فخر رازى .\r\n134 . تفسير المنير ، دكتر وهبه زحيلى .\r\n135 . تفسير الميزان ، علّامه سيّد محمّد حسين طباطبايى .\r\n136 . تفسير بيضاوى ، ناصر الدين ابو سعيد عبد اللَّه بن عمر بن محمّد شيرازى بيضاوى .\r\n137 . تفسير عياشى ، أبو نصر محمّد بن مسعود بن عيّاش سمرقندى .\r\n138 . تفسير قاسمى ( محاسن التأويل ) ، محمّد جمال الدين القاسمى .\r\n139 . تفسير قرطبى ( الجامع لاحكام القرآن ) ، محمّد بن احمد انصارى قرطبى .\r\n140 . تفسير مراغى ، احمد مصطفى مراغى .\r\n141 . تفسير نمونه ، آية اللَّه مكارم شيرازى و همكاران .\r\n142 . تفسير نور الثقلين ، عبد على بن جمعه حويزى .\r\n143 . تنقيح العروة الوثقى ، على غروى تبريزى .\r\n144 . تنقيح المقال ، علّامه شيخ عبد اللَّه مامقانى .\r\n145 . توحيد صدوق ، أبو جعفر محمّد بن على بن حسين بن بابويه قمى .\r\n146 . تهذيب الاحكام ، شيخ طوسى .\r\n147 . تهذيب الأصول ، آية اللَّه جعفر سبحانى ، تقريرات درس امام خمينى .\r\n148 . تهذيب التهذيب ، ابن حجر عسقلانى .\r\n149 . الثقات ، محمّد بن حبّان .\r\n150 . جامع احاديث الشيعة ، اسماعيل معزى ملايرى .\r\n151 . جامع الرموز ، قهستانى .\r\n152 . جامع الصغير ، جلال الدين سيوطى .\r\n153 . جامع المقاصد ( مقدّمهء تحقيق ) ، محقّق كركى .\r\n154 . جاهليّت و اسلام ، علّامهء يحيى نورى .\r\n155 . جوامع الجامع ، أبو على فضل بن حسن طبرسى .\r\n156 . جواهر الفقه ، قاضى ابن براج ، تحقيق ابراهيم بهادرى .\r\n157 . جواهر الكلام ، شيخ محمّد حسن نجفى .\r\n158 . الجوهر النقى ، ابن التركمانى .\r\n159 . حاشيهء رد المختار على الدرّ المختار ، ابن عابدين .\r\n160 . حجة اللَّه البالغة ، شاه ولى اللَّه محدث دهلوى .\r\n161 . الحدائق الناضرة ، شيخ يوسف بحرانى .\r\n162 . حقوق در اسلام ، مجيدى خدورى و هربرت ليبسنى ، ترجمهء زين العابدين رهنما .\r\n163 . خصائص ، نسايى ، تحقيق هادى امينى .\r\n164 . خصال ، شيخ صدوق .\r\n165 . الخلاف ، شيخ طوسى .\r\n166 . خورشيد فقاهت ، على كريمى جهرمى .\r\n167 . دائرة المعارف الاسلامية الشيعية ، حسن الامين .\r\n168 . دائرة المعارف القرن العشرين ، محمّد فريد وجدى .\r\n169 . دائرة المعارف بزرگ اسلامى ، مركز دائرة المعارف بزرگ اسلامى .\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n170 . دائرة المعارف بستانى ، بطرس بستانى .\r\n171 . درآمدى بر حقوق اسلامى ، نشر سازمان مطالعه و تدوين كتب علوم انسانى دانشگاهها ( سمت ) .\r\n172 . الدر المختار ، علاء الدين الحصفكى .\r\n173 . الدرّ المنثور ، جلال الدين سيوطى .\r\n174 . دراسات فى علم الأصول ، تقريرات درس آية اللَّه سيّد أبو القاسم خويى .\r\n175 . الدراية فى علم مصطلح الحديث ، زين الدين عاملى ( شهيد ثانى ) .\r\n176 . درر الاحكام ، ملا خسرو .\r\n177 . الدرر النجفية ، شيخ يوسف بحرانى .\r\n178 . در غرب چه مىگذرد ، سيّد منوچهر دبير سياقى .\r\n179 . دروس فى علم الاصول ، شهيد سيّد محمّد باقر صدر .\r\n180 . دعائم الاسلام ، نعمان بن محمّد .\r\n181 . دليل السالك للمصطلحات و الاسماء فى فقه مالك ، دكتر حمدى عبد المنعم شلبى .\r\n182 . ذخيرة المعاد ، سبزوارى .\r\n183 . الذّريعة ، علّامه شيخ آقا بزرگ طهرانى .\r\n184 . ذكرى الشيعة فى احكام الشريعه ، أبو عبد اللَّه محمّد بن مكى عاملى .\r\n185 . الرجال ، ابن داوود ، ( حسن بن على حلّى ) .\r\n186 . رجال كشى ، ( اختيار معرفة الرجال ) ، كشى .\r\n187 . الرسائل ، امام خمينى .\r\n188 . رسائل فقهيه ، شيخ مرتضى انصارى .\r\n189 . الرسالة ، امام شافعى تصحيح و شرح احمد محمّد شاكر .\r\n190 . رفع الحاجب عن مختصر ابن الحاجب ، عبد الوهاب سُبَكى .\r\n191 . روضات الجنات ، محمّد بن باقر خوانسارى .\r\n192 . روضة الناظر ، عبد اللَّه بن احمد بن قدامه .\r\n193 . الروضة البهية فى شرح اللمعة الدمشقيه ، زين الدين عاملى ( شهيد ثانى ) .\r\n194 . روضة الواعظين ، محمّد بن فتال نيشابورى .\r\n195 . رياض العلماء ، ميرزا عبد اللَّه افندى اصفهانى .\r\n196 . السرائر ، ابن ادريس حلى .\r\n197 . سفينة البحار ، شيخ عباس قمى .\r\n198 . سلم الوصول فى شرح نهاية السئول ، محمّد بخيت المطيعى .\r\n199 . سنن ابن ماجه ، حافظ أبو عبد اللَّه محمّد بن يزيد قزوينى .\r\n200 . سنن ابى داوود ، سليمان بن اشعث سجستانى .\r\n201 . سنن الكبرى ، حافظ أبو بكر احمد بن حسين بن على بيهقى .\r\n202 . سنن ترمذى ، محمّد بن عيسى ترمذى .\r\n203 . سنن دارقطنى ، على بن عمر دارقطنى .\r\n204 . سنن دارمى ، عبد اللَّه بن بهرام دارمى .\r\n205 . سنن نسائى ، احمد بن شعيب نسائى .\r\n206 . سير اعلام النبلاء ، شمس الدين محمّد بن احمد بن عثمان ذهبى .\r\n207 . سير حكمت در اروپا ، محمّد على فروغى .\r\n208 . سيره پيشوايان ، مهدى پيشوايى .\r\n209 . سيرى در فلسفه احكام ، سيد فضل اللَّه تهامى .\r\n210 . سيماى فرزانگان ، آية اللَّه جعفر سبحانى .\r\n211 . الشافعى ، حياته و عصره ، محمّد ابو زهر .\r\n212 . الشافى فى الامامة ، سيد مرتضى علم الهدى .\r\n213 . شذرات الذهب ، أبو الفلاح عبد الحىّ ابن العماد حنبلى .\r\n214 . شرايع الاسلام ، محقق حلّى .\r\n215 . شرح الازهار ، احمد المرتضى .\r\n\r\n","description":"","footnote":"","page_name":" 705 ","page_number":705},
  {"content":"\r\n\r\n216 . شرح التجريد ، حسن بن يوسف ( علّامهء حلّى ) .\r\n217 . شرح التهذيب ، محدّث جزايرى .\r\n218 . شرح الصدور ببيان بدع الجنايز و القبور ، عبد اللَّه محمّد الحمادى .\r\n219 . شرح المعالم فى اصول الفقه لابن التلمسانى ، عبد اللَّه محمّد بن على شرف الدين أبو محمّد الفهرى المصرى .\r\n220 . شرح المقاصد تفتازانى ، تحقيق دكتر عبد الرحمن عميره .\r\n221 . شرح جمع الجامع ، جلال الدين محمّد بن احمد المحلّى .\r\n222 . شرح كبير ، عبد الرحمن بن ابى عمر محمّد بن احمد بن قدامه .\r\n223 . شرح كفاية الأصول ، على محمّدى خراسانى .\r\n224 . شرح مختصر ، حاجبى .\r\n225 . شرح نووى بر مسلم ، محيى الدين نووى .\r\n226 . شرح نهج البلاغه ، ابن ابى الحديد معتزلى .\r\n227 . شريعة حمورابى و اصل التشريع فى الشرق القديم ، گروهى از نويسندگان .\r\n228 . صحاح اللغة ، اسماعيل بن حماد جوهرى .\r\n229 . صحيح بخارى ، أبو عبد اللَّه محمّد بن اسماعيل بخارى .\r\n230 . صحيح ترمذى ، أبو عيسى محمّد بن عيسى الترمذى .\r\n231 . صحيح مسلم ، أبو الحسين مسلم بن حجّاج نيشابورى .\r\n232 . صحيفهء سجاديه ، امام زين العابدين عليه السلام .\r\n233 . الصحيح من السيرة ، سيد جعفر مرتضى .\r\n234 . صحيفهء امام ، مؤسّسهء تنظيم و نشر آثار امام خمينى .\r\n235 . صحيفهء نور ، مؤسّسهء تنظيم و نشر آثار امام خمينى .\r\n236 . الصواعق المحرقه ، ابن حجر هيتمى مالكى .\r\n237 . طبقات اعلام الشيعة ، شيخ آقابزرگ تهرانى .\r\n238 . طبقات الفقهاء ، آية اللَّه جعفر سبحانى .\r\n239 . طبقات الكبرى ، محمّد بن سعد ( ابن سعد ) .\r\n240 . عاشورا ؛ ريشه‌ها ، انگيزه‌ها ، رويدادها ، پيامدها ، سعيد داوودى - مهدى رستم‌نژاد .\r\n241 . عدالت كيفرى در آيين يهود ، حسين سليمانى .\r\n242 . عدل الهى ، شهيد علّامه مرتضى مطهرى .\r\n243 . عدّة الاصول ، شيخ الطائفة أبو جعفر محمّد بن الحسن الطوسى .\r\n244 . عدة الداعى ، احمد بن فهد حلى .\r\n245 . العروة الوثقى ، سيد محمّد كاظم يزدى ( با حاشيهء جمعى از مراجع ) .\r\n246 . علل الشرايع ، شيخ صدوق .\r\n247 . عناية الأصول ، سيّد مرتضى حسينى ، فيروزآبادى .\r\n248 . العهود المحمديه ، شعرانى .\r\n249 . عوالى اللئالى ، ابن ابى جمهور احسائى ، تحقيق سيّد مرعشى و مجتبى عراقى .\r\n250 . عين الأصول ، ملا احمد نراقى .\r\n251 . عيون اخبار الرضا ، شيخ صدوق .\r\n252 . عيون الحكم و المواعظ ، على بن محمّد ليث واسطى .\r\n253 . الغدير ، شيخ عبد الحسين امينى .\r\n254 . غرر الحكم ، سخنان امير مؤمنان .\r\n255 . الغيبة ، محمّد بن حسن طوسى .\r\n256 . الفتاوى الواضحة ، محمّد باقر صدر .\r\n257 . الفتاوى شيخ محمود شلتوت .\r\n258 . فتح البارى ، احمد بن على بن حجر عسقلانى .\r\n259 . فتح العزيز فى شرح الوجيز ، عبد الكريم بن محمّد الرافض .\r\n260 . فتح القدير ، محمّد بن على بن محمّد شوكانى .\r\n261 . الفتح المبين فى طبقات الاصوليين ، عبد اللَّه مصطفى المراغى .\r\n\r\n","description":"","footnote":"","page_name":" 706 ","page_number":706},
  {"content":"\r\n\r\n262 . فتوح ابن اعثم ، دار الندوة الجديدة .\r\n263 . الفتوحات المكيّه ، محيى الدّين عربى .\r\n264 . فرائد الاصول ( رسائل ) ، شيخ مرتضى انصارى .\r\n265 . فرهنگ عميد ، حسن عميد ، مؤسّسهء انتشارات امير كبير ، تهران .\r\n266 . فرهنگ لاروس ، مؤسّسهء انتشاراتى امير كبير .\r\n267 . الفروق اللغوية ، أبو هلال العسكرى .\r\n268 . فصلنامه فقه اهل بيت ، سال اوّل ، شماره اوّل .\r\n269 . فصلنامهء كتاب نقد ، شمارهء 29 و 31 .\r\n270 . الفصول المهمّة فى أصول الأئمّة ، شيخ حر عاملى .\r\n271 . الفقه الاسلامى و ادلّته ، دكتر وهبه الزحيلى .\r\n272 . الفقه على المذاهب الاربعه و مذهب اهل البيت عليهم السلام ، سيّد محمّد غروى و شيخ ياسر مازح .\r\n273 . الفكر السامى فى تاريخ الفقه الاسلامى ، محمّد بن حسن حجوى ثعالبى .\r\n274 . فلسفهء حقوق ، دكتر ناصر كاتوزيان .\r\n275 . الفوائد الحائريه ، محمّد باقر بن محمّد اكمل ( وحيد بهبهانى ) .\r\n276 . فلسفهء عمومى يا مابعد الطبيعة ، پل فولكيه ، ترجمه دكتر يحيى مهدوى .\r\n277 . الفهرست شيخ طوسى ، محمّد بن حسن طوسى .\r\n278 . فوائد الاصول ، ميرزا محمّد حسين نائينى .\r\n279 . الفهرست فى اخبار العلماء المصنفين من القدماء و المحدثين و اسماء كتبهم ، محمّد بن اسحاق النديم .\r\n280 . فواتح الرحموت بشرح مسلم الثبوت ( حاشيه كتاب المستصفى )\r\n281 . قاعدة الفراغ و التجاوز ، سيّد محمود هاشمى .\r\n282 . قاموس الرجال ، علّامهء شيخ محمّد تقى شوشترى .\r\n283 . قاموس اللغة ، فيروزآبادى .\r\n284 . قاموس كتاب مقدس ، مستر هاكس .\r\n285 . قانون نامهء حمورابى ، ميك ، تئوفيل ، ترجمهء كاميار عبدى .\r\n286 . القواعد ، ابن لحام .\r\n287 . القواعد الفقهيّه ، آية اللَّه ناصر مكارم شيرازى .\r\n288 . القواعد فى الفقه الاسلامى ، أبو الفرج عبد الرحمن بن رجب .\r\n289 . القواعد و الفوائد ، محمّد بن مكّى ( شهيد اوّل ) .\r\n290 . قواعد المرام فى علم الكلام ، ابن ميثم بحرانى .\r\n291 . القوانين الفقهية ، ابن جُزَىّ القرناطى .\r\n292 . قوانين الأصول ، آية اللَّه ميرزا أبو القاسم قمى .\r\n293 . القول المفيد ، محمّد بن على بن محمّد شوكانى .\r\n294 . قوانين هيتىها ، قانون نامه‌اى از آسياى صغير ، هافنر ، هرى ، ترجمهء فرناز اكبرى رومنى .\r\n295 . الكافى ، أبو جعفر محمّد بن يعقوب كلينى .\r\n296 . الكامل فى التاريخ ، ابن اثير .\r\n297 . الكشاف عن حقائق غوامض التنزيل و عيون الاقاويل فى وجوه التأويل ، جار اللَّه محمود بن عمر زمخشرى .\r\n298 . كتاب الاعتصام ، أبو إسحاق ابراهيم بن موسى شاطبى .\r\n299 . كتاب الامّ ، امام شافعى .\r\n300 . كتاب البيع ، امام خمينى .\r\n301 . كتاب مقدّس ، به همت انجمن پخش كتب مقدّسه .\r\n302 . كشف الارتياب في اتباع محمّد بن عبد الوهاب ، سيّد محسن امين .\r\n303 . كشف الظنون عن اسامى الكتب و الفنون ، ملا كاتب شلبى معروف به حاجى خليفه .\r\n304 . كشف الغطاء ، شيخ جعفر كاشف الغطاء .\r\n305 . كشف الغمه ، على بن عيسى اربلى .\r\n\r\n","description":"","footnote":"","page_name":" 707 ","page_number":707},
  {"content":"\r\n\r\n306 . كشف اللثام ، محمّد بن حسن اصفهانى ( فاضل هندى ) .\r\n307 . كشف المراد فى شرح تجريد الاعتقاد ، جمال الدين حسن بن يوسف بن على بن مطهر ( علّامه حلّى ) .\r\n308 . كفاية الاصول ، آخوند ملا محمّد كاظم خراسانى .\r\n309 . كليات حقوق ، دكتر ناصر كاتوزيان .\r\n310 . الكنى و الالقاب ، شيخ عباس قمى .\r\n311 . كنز العرفان فى فقه القرآن ، جمال الدين مقداد بن عبد اللَّه سيورى .\r\n312 . كنز العمّال ، مير متّقى هندى .\r\n313 . كنز الفوائد ، الامام ابو الفتح شيخ محمّد بن على بن عثمان الكراجكى الطرابلسى .\r\n314 . كيهان انديشه ، شمارهء 29 .\r\n315 . كيهان فرهنگى .\r\n316 . گنجينه‌اى از تلمود ، ا . كهن ، راب ، ترجمهء امير فريدون گرگانى .\r\n317 . لسان العرب ، ابن منظور افريقى .\r\n318 . اللباب فى اصول الفقه ، صفوان عدنان داوودى .\r\n319 . لسان الميزان ، احمد بن على بن حجر عسقلانى .\r\n320 . لغت‌نامه دهخدا ، على اكبر دهخدا .\r\n321 . اللوامع الالهية فى المباحث الكلامية ، فاضل مقداد .\r\n322 . مبادى الوصول الى علم الاصول ، علّامه حلى .\r\n323 . المبسوط ، شمس الدين سرخسى .\r\n324 . المجموع فى شرح المهذب ، ابو زكريا النووى .\r\n325 . مجلّه نور علم ، جامعه مدرّسين حوزه علميهء قم .\r\n326 . مجلهء فقه اهل البيت .\r\n327 . مجلهء فقه .\r\n328 . مجمع البحرين طريحى .\r\n329 . مجمع البيان ، أبو على فضل بن حسن طبرسى .\r\n330 . مجمع الزوائد و منبع الفوائد ، ابن حجر هيتمى .\r\n331 . مجمع الفائدة و البرهان ، محقق اردبيلى .\r\n332 . مجموعه آثار استاد شهيد علّامه مرتضى مطهرى رحمه الله .\r\n333 . مجموعه فتاواى ابن تيميه ، تقى الدين احمد بن تيميه حرّانى دمشقى حنبلى .\r\n334 . مجموعه مقالات كنگره فاضلين نراقى ، گروهى از نويسندگان .\r\n335 . مجموعة الشرع الكَنَسى ، گردآورى و ترجمهء حنانيا الياس كسّاب .\r\n336 . المحجة البيضاء ، ملا محسن فيض كاشانى .\r\n337 . المحصول فى علم اصول الفقه ، فخر الدين محمّد بن عمر بن الحسين الرازى .\r\n338 . المحلى ، ابن حزم اندلسى .\r\n339 . مختصر اللاهوت الأدبى ، يوحنا پطرس غورى .\r\n340 . مختصر النافع ، محقّق حلّى .\r\n341 . مختلف الشيعة ، علّامهء حلّى .\r\n342 . مدارك الأحكام ، سيّد محمّد بن على موسوى عاملى .\r\n343 . المدخل الفقهى العام ، محمّد مصطفى الزرقاء .\r\n344 . المدخل فى التعريف بالفقه الاسلامى ، محمّد مصطفى شلبى .\r\n345 . مرآة الاصول فى شرح مرقاة الوصول .\r\n346 . مرآة الجنان فى تاريخ مشاهير الأعيان ( تاريخ يافعى ) .\r\n347 . مرآة العقول ، علّامه محمّد باقر مجلسى .\r\n348 . المراجعات ، سيّد شرف الدين عاملى .\r\n349 . مسالك الافهام ، زين الدين بن على عاملى ( شهيد ثانى ) .\r\n350 . مستدرك الصحيحين ، محمّد بن محمّد الحاكم نيشابورى .\r\n351 . مستدرك الوسائل ، ميرزا حسين نورى .\r\n352 . المستصفى ، ابو حامد محمّد بن محمّد غزالى .\r\n\r\n","description":"","footnote":"","page_name":" 708 ","page_number":708},
  {"content":"\r\n\r\n353 . مستمسك العروة الوثقى ، سيّد محسن حكيم .\r\n354 . مستند الشيعة ، ملا احمد نراقى .\r\n355 . مسند احمد ، احمد بن حنبل .\r\n356 . مصباح الاصول ، تقريرات درس اصول آية اللَّه سيد أبو القاسم خويى ، به قلم سيّد محمّد سرور بهسودى .\r\n357 . مصباح الفقاهة ، آية اللَّه خويى .\r\n358 . مصباح الفقيه ، حاج آقا رضا همدانى .\r\n359 . مصباح المنير ، احمد بن محمّد فيّومى .\r\n360 . معالم الدين ، أبو منصور جمال الدين حسن بن زين الدين ( ابن شهيد ثانى ) .\r\n361 . المعالم الجديده ، شهيد سيّد محمّد باقر صدر .\r\n362 . معتبر ، علّامهء حلّى .\r\n363 . المعتمد فى اصول الفقه ، أبو الحسن بصرى معتزلى .\r\n364 . معترك الاقران ، جلال الدين سيوطى .\r\n365 . معجم الاوسط ، سليمان بن احمد طبرانى .\r\n366 . المعجم الصغير ، سليمان بن احمد طبرانى .\r\n367 . معجم الكبير ، سليمان بن احمد طبرانى .\r\n368 . معجم المصطلحات و الالفاظ الفقهيّه ، محمود عبد الرحمن عبد المنعم .\r\n369 . معجم رجال الحديث ، آية اللَّه سيّد أبو القاسم خويى .\r\n370 . معجم فقه السلف ، محمّد المنتصر كتانى .\r\n371 . المعجم الوسيط ، مجمع اللغة العربية .\r\n372 . مغنى ابن قدامه ، أبو محمّد عبد اللَّه بن احمد بن محمّد بن قدامه .\r\n373 . المغنى و الشرح الكبير ، عبد الرحمن بن قدامه .\r\n374 . مفاتيح الأصول ، سيّد محمّد مجاهد .\r\n375 . مفتاح الكرامه ، سيّد جواد عاملى .\r\n376 . مفتاح دار السعادة و منشور ولاية العلم و الارادة ، ابن قيم الجوزية .\r\n377 . المفردات ، راغب اصفهانى .\r\n378 . مقائيس اللغة ، أبو الحسين احمد بن فارس .\r\n379 . مقدمه علم حقوق ، دكتر ناصر كاتوزيان .\r\n380 . مقدمه عمومى علم حقوق ، دكتر محمّد جعفر جعفرى لنگرودى .\r\n381 . مقدّمهء مرآة العقول ، سيد مرتضى عسكرى .\r\n382 . مقدّمهء ابن خلدون ، ابن خلدون اندلسى .\r\n383 . المقنعه ، محمّد بن نعمان ( شيخ مفيد ) .\r\n384 . مقياس الهداية فى علم الدراية ، شيخ عبد اللَّه مامقانى .\r\n385 . المكاسب ، شيخ مرتضى انصارى .\r\n386 . مكاتيب الرسول ، آية اللَّه احمدى ميانجى .\r\n387 . ملخص ابطال القياس ، سعيد الافغانى .\r\n388 . الملل و النحل ، عبد الكريم بن ابى بكر احمد شهرستانى .\r\n389 . المنار ، محمّد رشيد رضا .\r\n390 . منابع استنباط حقوق اسلامى ، دكتر أبو الحسن محمّدى .\r\n391 . مناهل العرفان فى علوم القرآن ، شيخ محمّد عبد العظيم زرقانى .\r\n392 . المنتظم فى تاريخ الامم و الملوك ، عبد الرحمن بن على بن محمّد بن الجوزى .\r\n393 . منتهى الأصول ، آية اللَّه سيّد ميرزا حسين بجنوردى .\r\n394 . منتهى المطلب ، علّامهء حلّى .\r\n395 . منتهى المقال فى احوال الرجال ، أبو على حائرى ( شيخ محمّد بن اسماعيل مازندرانى ) .\r\n396 . المنثور فى القواعد ، بدر الدين كشى .\r\n397 . المنجد ، لويس معلوف .\r\n398 . المنطق ، محمّد رضا مظفر .\r\n399 . منع الموانع عن جمع الجوامع ، عبد الوهاب بن على\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nالسبكى .\r\n400 . من لا يحضره الفقيه ، أبو جعفر محمّد بن على بن حسين بن بابويه قمى .\r\n401 . منهاج السنة النبوية فى نقض كلام الشيعة و القدريه ، أبو العباس احمد بن تيميه حرانى دمشقى حنبلى .\r\n402 . منهاج الصالحين ، آية اللَّه سيّد أبو القاسم خويى .\r\n403 . منهاج الصالحين ، سيّد محسن حكيم با تعليقات شهيد سيّد محمّد باقر صدر .\r\n404 . الموافقات ، ابراهيم بن موسى شاطبى .\r\n405 . الموسوعة الفقهيّه الميسّره ، شيخ محمّد على انصارى .\r\n406 . المهذب فى اصول الفقه المقارن ، دكتر عبد الكريم بن على النملة .\r\n407 . منية الطالب فى شرح المكاسب ، تقريرات آية اللَّه ميرزا حسين نائينى .\r\n408 . منية المريد ، زين الدين عاملى ( شهيد ثانى ) .\r\n409 . موسوعهء فقهيه كويتيه ، وزارت اوقاف كويت .\r\n410 . موسوعهء مصطلحات اصول الفقه عند المسلمين ، دكتر رفيق العجم .\r\n411 . موسوعة الامام الخويى ، تقريرات بحث آية اللَّه سيّد أبو القاسم خويى .\r\n412 . موسوعة الفقه الاسلامى ( موسوعة جمال عبد الناصر ) ، وزارت اوقاف مصر .\r\n413 . موسوعة الفقه الاسلامى طبقاً لمذهب اهل البيت ، مؤسّسهء دائرة المعارف فقه اسلامى .\r\n414 . موقف الرافضة فى القرآن ، مامادوكا رامبيرى .\r\n415 . مهذّب الأحكام ، آية اللَّه سيّد عبد الأعلى سبزوارى .\r\n416 . مهذب ، قاضى ابن براج .\r\n417 . ميزان الاعتدال ، أبو عبد اللَّه محمّد بن احمد ذهبى .\r\n418 . ميزان الحكمة ، محمّد رىشهرى .\r\n419 . نصب الراية ، جمال الدين زيلعى .\r\n420 . النص و الاجتهاد ، سيّد عبد الحسين شرف الدين عاملى .\r\n421 . النظرية العامة للقانون ، مصطفى محمّد الجمال و عبد الحميد محمّد الجمال .\r\n422 . نظرات فى اصول الفقه ، دكتر عمر سليمان الاشقر .\r\n423 . نفائس الاصول فى شرح المحصول ، امام قرافى .\r\n424 . نقباء البشر ، شيخ آقابزرگ تهرانى .\r\n425 . نهاية الاصول ، تقريرات آية اللَّه حاج آقا حسين بروجردى .\r\n426 . نهاية الافكار ، تقريرات درس اصول آية اللَّه آقا ضياء الدين عراقى .\r\n427 . نهاية الحكمه ، علّامهء طباطبايى .\r\n428 . النهاية فى غريب الحديث و الاثر ، ابن اثير .\r\n429 . النهاية فى مجرد الفقه و الفتوى ، شيخ طوسى .\r\n430 . نهاية المحتاج إلى شرح المنهاج ، شمس الدين محمّد بن ابى العباس احمد بن حمزه .\r\n431 . نهاية الوصول إلى علم الأصول ، علّامهء حلّى .\r\n432 . نهج البلاغه ( با تحقيق دكتر صبحى صالح ) .\r\n433 . نهج الحق و كشف الصدق ، حسن بن يوسف ( علّامهء حلّى ) .\r\n434 . نيل الأوطار ، محمّد بن على بن محمّد شوكانى .\r\n435 . نيل المأرب فى تهذيب شرح عمدة الطالب ، آل بسّام .\r\n436 . الوجيز فى اصول التشريع الاسلامى ، دكتر محمّد حسين هيتو .\r\n437 . وسائل الشيعة ، شيخ حرّ عاملى .\r\n438 . الوسيلة ، ابن حمزه .\r\n439 . وسيلة الوسائل ، سيد محمّد باقر يزدى .\r\n440 . وفيات الاعيان ، ابن خلكان أبو العباس احمد بن محمّد .\r\n441 . هداية الابرار الى طريق الائمة الاطهار عليهم السلام ، حسين بن شهاب الدين كركى عاملى .\r\n442 . ينابيع المودّه لذوى القربى عليهم السلام ، سليمان بن ابراهيم حسينى بلخى قندوزى حنفى .\r\n\r\n","description":"","footnote":"","page_name":" 710 ","page_number":710},
  {"content":"\r\n\r\n 443 . Encyclopaedia Judaice ( EJ ) . , \" Israel , Legaland Judicial System \" , A . F . L . / S . Lev v . Decennial Book ( 1983 - 1992 ) , pp . 215 - 18 . 444 . \r\n A Beginner's Guide to the Steinsaltz Talmud , Abrams , Judith Z . Jason Aronson Inc , 1999 . \r\n 445 . \" Baraita \" , EJ . , B . D . V . , v . 4 , pp . 189 - 93 . \r\n 446 . \" Savoraim \" , EJ . , D . S . , v . 14 , pp . 920 - 21 . \r\n 447 . D . S . , \" Tanna , Tannaim \" , EJ . , v . 15 , pp . 798 - 803 . \r\n 448 . The Cambridge History ofJudaism , Davies , egdirbmaC , 2 . v : ) . de ( nietslekniF siuoL dna . D . W University Press , 1 st published , 1989 . \r\n 449 . Do . L . , \" Israel , Legal and Judicial System \" , EJ . , v . 17 , pp . 361 - 3 . 450 . Ed . , \" Zugot \" , EJ . , v . 16 , pp . 1232 - 4 . 451 . The Oxford Companion to the Bible , Ehrlich , CarlS . : \" Law , IsraeliteLaw \" , BruceM . Metzger andMichael D . Coogan ( ed . ) , Oxford UniversityPress , New York , 1993 . , slov 71 , aciaduJ aideapolcycnE . \r\n 452 . Encyclopaedia Judaica Jerusalem , correcteded . , 1996 ( Peusd . : EJ . ) . \r\n 453 . Code of Jewish Law , Kitzur Shulhan Arukh Ganzfried , Rabbi Solomon : Translated by Hyman E . Goldin , LL . B . , revised ed . , Hebrew Publishing Company , New York , 1961 . \r\n 454 . H . E . Ba . , \" Israel , Legal and Judicial System \" , EJ . , v . 9 , pp . 628 - 55 . \r\n 455 . Divine Command Ethics , Jewish and Christian Perspectives , Harris , Michael J . : Routledge Curzon , 1 st published , 2003 . 456 . \r\n The Cambridge History ofJudaism , Horbury , William and W . D . Davies , v . 3 , Cambridge University Press , 1 st published , 1989 . 457 . I . T . S . , \" Rishonim \" , EJ . , v . 14 , pp . 192 - 3 . 458 . Harper's Bible Dictionary , J . U . : \" Torah \" , PaulJ . Achtemeir ( ed . ) , HarperSan Francisco , 1985 . 459 . \r\n Harper's Bible Dictionary , J . U . : \" Torah \" , PaulJ . Achtemeir ( ed . ) , HarperSan Francisco , 1985 . 460 . L . J . , \" Hermeneutics \" , EJ . , v . 8 , pp . 366 - 72 . 461 . M . D . H . , \" Midreshei Halakhah \" , EJ . , v . 11 , pp . 1521 - 3 . 462 . M . D . H . , \" Tosefta \" , EJ . , v . 15 , pp . 1283 - 5 . 463 . M . D . H . / M . E . , \" Minhag \" , EJ . , v . 12 , pp . 4 - 25 . 464 . M . E . , \" Codification ofLaw \" , EJ . , v . 5 , pp . 628 - 656 . 465 . M . E . , \" Interpretation \" , EJ . , v . 8 , pp . 1413 - 29 . 466 . M . E . , \" Ma'aseh \" , EJ . , v . 11 , pp . 641 - 9 . 467 . M . E . , \" Mishpat Ivri \" EJ . , v . 12 , pp . 109 - 51 . 468 . M . E . , \" Sevarah \" , EJ . , v . 14 , pp . 1195 - 8 . 469 . M . E . , \" Takkanot \" , EJ . , v . 15 , pp . 712 - 28 . 470 . M . Man . , \" Pharisees \" , EJ . , v . 13 , pp . 363 - 6 . 471 . M . Man . , \" Saducees \" , EJ . , v . 14 , pp . 620 - 22 . 472 . Maimonides' Introduction to theTalmud , Maimonides : ATranslation of the Rambam's Introduction to His Commentary on theMishna , Translated by ZviLampel , theJudaicaPress , Inc . , U . S . A . , revised ed . , 1998 . \r\n 473 . Maimonides' Introduction to the Talmud , Maimonides : \r\n A Translation of the Rambam's Introduction to His Commentary on the Mishna , \r\n\r\n","description":"","footnote":"","page_name":" 711 ","page_number":711},
  {"content":"\r\n\r\n Translated by ZviLampel , theJudaicaPress , Inc . , U . S . A . , revised ed . , 1998 . 474 . Mo . W . / L . I . R . , \" Pentateuch \" , EJ . , v . 13 , pp . 231 - 64 . \r\n 475 . Comparing Religions Through Law , Judaism and Islam , Neusner , Jacob and Tamara Sonn : Routledge , London and New York , 1999 . \r\n 476 . Comparing Religions Through Law , Judaism and Islam , Neusner , Jacob and Tamara Sonn : Routledge , London and New York , 1999 . 477 . Sh . S . , \" Amoraim \" , EJ . , v . 2 , pp . 865 - 75 . 478 . Si . A . / J . Br . , \" Gaon \" , EJ . , v . 7 , pp . 315 - 18 . 479 . St . Sch . / Sa . B . , \" NoachideLaws \" , EJ . , v . 12 , pp . 1189 - 91 . 480 . \r\n TheTalmud , TheSteinsaltz Edition , AReference Guide , Steinsaltz , Rabbi Adin : RandomHouse , New York , 1989 . 481 . \r\n TheTalmud , TheSteinsaltz Edition , AReference Guide , Steinsaltz , Rabbi Adin : RandomHouse , New York , 1989 . \r\n 482 . The Babylonian Talmud , 18 vols , ed . : Rabbi Dr . J . Epstein , the Soncino Press , London , 1935 - 1952 . \r\n 483 . The Babylonian Talmud , 18 vols , ed . : Rabbi Dr . J . Epstein , the Soncino Press , London , 1935 - 1952 . 484 . \r\n The Jewish Bible TANAKH , the Jewish Publication Society , 1985 . \r\n 485 . The Jewish Bible TANAKH , the Jewish Publication Society , 1985 . 486 . Y . D . G . , \" Soferim \" , EJ . , v . 15 , pp . 79 - 81 . 487 . Y . Ho . , \" Aharonim \" , EJ . , v . 17 , pp . 135 - 8 . \r\n\r\n\r\n","description":"","footnote":"","page_name":" 712 ","page_number":712}
  ]