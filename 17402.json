[
  {"content":"\r\n\r\nبسم الله الرحمن الرحيم\r\nكشف الحقايق\r\n\r\n","description":"","footnote":"","page_name":" مقدمهء مصحح 1 ","page_number":1},
  {"content":"\r\n\r\nناشر برگزيدهء\r\nهفدهمين وبيستمين نمايشگاه بين المللى كتاب تهران\r\n\r\n","description":"","footnote":"","page_name":" مقدمهء مصحح 2 ","page_number":2},
  {"content":"\r\n\r\nعزيز الدين بن محمدنسفى\r\nكشف الحقايق\r\nبه اهتمام وتعليق\r\nاحمدمهدوى دامغانى\r\nتهران 1386\r\n\r\n","description":"","footnote":"","page_name":" مقدمهء مصحح 3 ","page_number":3},
  {"content":"\r\n\r\nسرشناسه : نسفى عزيزالدين بن محمد ؛ قرن 7 ق .\r\nعنوان ونام پديدآور : كشف الحقايق / تأليف عزيزالدين بن محمد نسفى ؛ باهتمام وتعليق احمد مهدوى دامغانى .\r\nمشخصات نشر : تهران : شركت انتشارات علمى وفرهنگى ، 1384 .\r\nمشخصات ظاهرى : سى و دو ، 350 ص . نمونه\r\nشابك : 9 - 658 - 445 - 964 - 978\r\nوضعيت فهرست نويسى : فيپا .\r\nيادداشت : چاپ قبلى : بنگاه ترجمه و نشر كتاب ، 1444\r\nيادداشت : چاپ چهارم : 1386 ( فيپا )\r\nيادداشت : كتابنامه : ص . 350 - 343 ؛ همچنين به صورت زيرنويس .\r\nموضوع : عرفان .\r\nموضوع : تصوف .\r\nموضوع : نثر فارسى - - قرن ق 7 .\r\nشناسنه افزوده : مهدوى دامغانى ، احمد ، 1305 - ، مصحح .\r\nشناسه افزوده : شركت انتشارات علمى و فرهنگى .\r\nرده بندى كنگره : 1384 5 ك 5 ن / 286 bp\r\nرده بندى ديويى : 83 / 297\r\nشماره كتابشناسى ملى : 17290 - 84 م\r\nكشف الحقايق\r\nنويسنده : عبدالعزيز بن محمد نسفى\r\nبه اهتمام و تعليق احمد مهدوى دامغانى\r\nچاپ نخست : 1344\r\nچاپ چهارم : تابستان 1386 ؛ شمارگان : 2000 نسخه\r\nحروفچينى و آماده سازى : شركت انتشارات علمى و فرهنگى\r\nليتوگرافى : موج ؛ چاپ : شيرين ؛ صحافى : سبزوارى\r\nحق چاپ محفوظ است .\r\nشركت انتشارات علمى و فرهنگى\r\nادارهء مركزى : خيابان افريقا ، چهارراه حقانى ( جهان كودك ) ، كوچهء كمان ، پلاك 4 ، كدپستى 15118736313 ؛ صندوق پستى 9647 - 15875 ؛ تلفن : 71 - 887745569 ؛ فاكس : 88774572\r\nآدرس اينترنتى : www . elmifarhangl . com\r\ninfo @ elmifarhangl . com\r\nمركز پخش : شركت بازرگانى كتاب گستر ، خيابان افريقا ، بين بلوار ناهيد وگلشهر ، كوچهء گلفام ، پلاك 1 ؛ كد پستى 1915673483 ؛ تلفن : 43 - 22024140 ؛ تلفكس : 22050326\r\nآدرس اينترنتى : www . ketabgostarco . com\r\ninfo @ ketabgostarco . com\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 66400786\r\n\r\n","description":"","footnote":"","page_name":" مقدمهء مصحح 4 ","page_number":4},
  {"content":"\r\n\r\n\r\nفهرست\r\nسرآغاز هفت\r\nمقدمهء مصحح نه\r\nمقدمهء مؤلف 1\r\nفاتحة الكتاب 11\r\nرسالهء اول - در بيان وجود و آنچه تعلق بوجود دارد . 30\r\nرسالهء دوم - در بيان انسان و آنچه تعلق به انسان دارد . 69\r\nرسالهء سوم - در بيان سلوك و آنچه تعلق بسلوك دارد 119\r\nرسالهء چهارم - در بيان توحيد و آنچه تعلق بتوحيد دارد . 149\r\nرسالهء پنجم - در بيان معاد انسان و آنچه تعلق بمعاد انسان دارد . 171\r\nرسالهء ششم - در بيان دنيا و آخرت و در بيان شب قدر و روز قيامت و در بيان حيات و ممات . 205\r\nرسالهء هفتم - در بيان آنكه هفت آسمان و هفت زمين كدامست و تبديل زمين و طى آسمان چيست و زمين قيامت و زمين عرفات كدامست و حج گزاردن عبارت از چيست و چند نوع است . 214\r\nتعليقات و حواشى 231\r\nمستدركات 331\r\nفهرست مآخذ و كتبى كه در مقدمه و تعليقات از آن نقل و بمطالب آن استناد شده است . 341\r\n\r\n","description":"","footnote":"","page_name":" مقدمهء مصحح 5 ","page_number":5},
  {"content":"\r\n . \r\n","description":"","footnote":"","page_name":" مقدمهء مصحح 6 ","page_number":6},
  {"content":"\r\n\r\n\r\nسرآغاز\r\nبسم اللّه الرحمن الرحيم و صلى اللّه على سيدنا محمد و آله الطاهرين يكى از مظاهر اصيل طبع لطيف و ذوق سليم مسلمانان عموما و قوم شريف ايرانى بالخصوص تصوف است كه سهمى عمده را در شئون زندگى اين قوم داراست و نقشى بسزا و قابل توجه در معارف و ادب او از خود به يادگار گذاشته است و فى الحقيقة بزرگترين تجلىگاه لطف طبع و عظمت فكر و علو همت و سعهء صدر و سلامت ذوق ملت ايران همان آثار صوفيانه‌ايست كه در اصول نظرى و رسوم عملى و مبادى و مقررات اخلاقى او باقى و برقرار مانده است .\r\nبديهيست كه قسمت عمده اين آثار همان ميراث معنوى تصوف است كه به صورت كتب و رسائل منثور و منظوم از متصوفه بجاى مانده است .\r\nاين تصانيف با توجه به كيفيت نشوء و ارتقاء تصوف و قوت و ضعف آن در ازمنه و امكنه مختلف و ميزان توجه و اقبال عامه و خاصه بتصوف و متصوفه در قوسهاى صعودى و نزولى بر يك شيوه نيست و هركدام به تناسب عصر و محيط مصنف و سلسله و مراد و مريد او در بيان اصول نظرى و آداب عملى تصوف به روشى خاص پرداخته شده است .\r\nتا اواخر قرن ششم جز در چند مورد استثنائى تمام هم صوفيه در تأليف و تصنيف مقصور بر تعريف و تفسير و نشر و تبليغ مبانى اعتقادى نظرى و احكام و وظايف عملى تصوف و يا نقل اقوال مشايخ و شرح حالات و مقامات و كرامات و مقالات ايشان بوده است كه در همه آن اصل ترغيب و تشويق مبتديان بسلوك و تحريض آنان بر وصول بمقامات عاليه و نهايات رعايت شده است . برخى از تأليفات نيز صرفا در حكم رساله عمليه سالك است .\r\nتأليفات حارث بن اسد محاسبى ( چون : الرعاية - وصايا - التفكر و الاعتبار ) و ابن ابى الدنيا ( متوفى در سال 281 - ه ) و ابو الحسن على بن محمد مصرى و حلاج و محمد بن على حكيم ترمذى و ابى نصر سراج ( چون : اللمع ) و تأليفات ابو عبد الرحمن سلمى ( چون :\r\nطبقات و آداب الصحبة و تفسير و اربعين و غيره ) و هجويرى و كلاباذى و خواجه عبد اللّه انصارى ( چون منازل السائرين و امالى و تفسير و مناجاتها و غيره ) و كتبى چون قوت القلوب مكى و حلية الاولياء حافظ ابى نعيم و رساله قشيريه و عوارف المعارف و غيره « 1 » همه بر اين نمط و شيوه فراهم آمده است .\r\n\r\n\r\n","description":"","footnote":"\r\n( 1 ) مرحوم دكتر قاسم غنى صورتى از تأليفات و آثار منثور و منظوم صوفيه را در كتاب نفيس خود ( تاريخ تصوف در اسلام ) ص 531 بعبد جمع‌آورى نموده است .\r\n","page_name":" مقدمهء مصحح 7 ","page_number":7},
  {"content":"\r\n\r\nاز اواخر قرن ششم ببعد فلسفه و كلام در تأليفات صوفيه نفوذ كرد و اصطلاحات حكما و متكلمين در كتب ايشان راه يافت و مسائل فلسفى و كلامى از قبيل وجود و حقيقت آن و ذات بارىتعالى و صفات و افعال او و حقيقت عالم و مبدأ و معاد و حدوث و قدم كلام حق و جبر و اختيار و غيره در مباحث و كلمات صوفيه نيز وارد شد و تصوف تا حدى اساس علمى و فلسفى يافت و زمينه اين مطالب كه در قرن ششم آماده شده بود بقرن هفتم كشيد و در اين قرن با ظهور بزرگترين كسى كه مبانى تصوف نظرى را بنا نهاد و با فكر و روش فلسفى در مسائل تصوف بحث كرد و به تصوف شكل فلسفه داد تكميل و ترتيب يافت و اين شخص ( محيى الدين بن العربى ) ملقب به ( الشيخ الاكبر ) است كه در حقيقت بايد او را نقطه تحول تصوف عملى به تصوف نظرى و فلسفى شمرد زيرا فقط پس از انتشار عقائد و آثار او بود كه صوفيه عموما روش خود را در تأليف و تصنيف بر روش او منطبق ساختند و هركس از صوفيه چيزى نگاشت خواه در تأييد و خواه در رد عقائد محيى الدين به شيوه خود محيى الدين نگاشت و عده‌اى نيز منحصرا بنقل و نقد يا شرح و تبيين و تفسير عقائد او پرداختند و اين شرح و تفسير در بعضى موارد توأم با احتياط و ملاحظه‌كارى و گاهى هم تعقيد بود « 1 » يعنى بتكلف تمام سعى مىشد تا پاره‌اى از عقايد محيى الدين كه به ظاهر و در بادى امر بر ظواهر شرع و مبانى اعتقادى انطباق نداشت مانند مسائل : وحدت وجود ، ولايت ، معاد ، نبوت . . . . و غيره بر ظواهر شرع و نصوص كتاب و سنت منطبق شود . و بالخصوص شاگردان و مريدان بىواسطه و به‌واسطه او چون شيخ صدر الدين قونوى و سعد الدين حمويه و فخر الدين عراقى و شيخ مؤيد الدين جندى و اوحد الدين كرمانى و كمال الدين عبد الرزاق كاشى و امثال ايشان همت و جديت خود را بر نشر و تبليغ آراء محيى الدين مقصور و مصروف داشتند .\r\nشيخ عزيز بن محمد نسفى نيز يكى از همين شارحان و پيروان آراء و عقائد محيى محيىالدينست كه اعتقادات صوفيانه خود به شدت تحت تأثير محيى الدين قرار دارد و گرچه ظاهرا كتاب حاضر يعنى ( كشف الحقائق ) را با دعاى خود و به ترتيبى كه مقرر داشته است براى بيان سخن اهل شريعت و اهل حكمت و اهل وحدت ترتيب و تأليف كرده است اما روشن است كه كتاب بر محور عقايد و آراء محيى الدين مىگردد و قصد اولى و واقعى عزيز متوجه توضيح و توجيه عقايد محيى الدين است و از او و پيروانش باصحاب نور و اصحاب وحدت تعبير مىكند و اساسا اقوال صوفيه را منحصر باقوال محيى الدين معرفى مىنمايد و آراء محيى الدين را به صورت آراء صوفيه جلوه مىدهد و تقريبا بطور مستمر و مرتب هر مسأله‌اى را كه بحث مىكند در پايان بحث و پس از نقل اقوال اهل شريعت و اهل حكمت عقيده محيى الدين را در آن مسئله بعنوان فصل الخطاب مىآورد . و گرچه از نقل اقوال كسانى چون « ابن سبعين » كه در برخى مسائل با محيى الدين موافقتى ندارد نيز خوددارى نمىكند ولى پيداست كه نقل اقوال ديگر مشايخ متصوفه عرضى و استطرادى است .\r\n\r\n\r\n","description":"","footnote":"\r\n( 1 ) چون آثار منسوب بشيخ سعد الدين حمويه .\r\n","page_name":" مقدمهء مصحح 8 ","page_number":8},
  {"content":"\r\n\r\n\r\nمقدمهء مصحح\r\nكتاب « كشف الحقائق » ظاهرا مهم‌ترين تأليف « نسفى » همين كتاب كشف الحقائق است . نسفى چنان كه در مقدمه كشف الحقائق مىگويد اين كتاب را به خواهش ( جمعى از دوستان يكدل و درويشان كامل ) تأليف كرده است تا به سوالهاى آنان « بيان شافى » و « جواب كافى » گفته باشد .\r\nاين كتاب مشتمل بر يك مقدمه و ده رساله و يك خاتمه است كه در اين مجموعه مباحث مربوط به علت پيدايش مذاهب مختلف در امت محمد ( ص ) و تعيين مذهب مستقيم و در بيان ( وجود ) و ( انسان ) و ( سلوك ) و ( توحيد ) و ( معاد ) و ( دنيا و آخرت ) و ( هفت آسمان و هفت زمين ) و ( كتاب اللّه و كلام اللّه ) و ( حقيقت اسلام و ايمان و حقيقت صوم و صلاة ) و ( صاحب شريعت و قائم قيامت ) و ( ختم نبوت و ولايت ) و متعلقات و متفرعات اين مباحث بطور تفصيل تتبع و بررسى شده است .\r\nگويا در آن دوره تأليف چنين كتب رايج بوده است و از جمله همين كتب است كتاب « مرصاد العباد » كه « نجم الدين رازى » نيز آن را بر همين روش و تقريبا براى بحث و تبيين همين مسائل كه نسفى آن را بحث كرده است تأليف كرده است .\r\n« نسفى » مدعيست كه در اين كتاب نقل اقوال ديگران را نموده است و نسبت به مطالب اين كتاب ناقل است نه قائل و آنچه در اين كتاب آمده است عقيده شخصى او نيست بلكه عقايد شخصى خود را در كتاب « مقصد الاقصى » بيان كرده است و شايد آنچه كه كتاب كشف الحقائق را قابل توجه مىسازد نيز همين مطلب است زيرا كه هركس بخواهد از نظر فلسفى باصول تصوف يا تصوف نظرى آشنا شود و درعين‌حال ميان عقايد صوفيان با عقايد حكماى مشائى و اشراقى و متكلمان و فقيهان نيز مقايسه و موازنه به عمل آورد اين كتاب براى او مرجعى مغتنم و وثيق و مستندى مستحكم و دقيق است .\r\nاز مطالعه اين كتاب برمىآيد كه نسفى علاوه بر آنكه در تصوف مقامى شامخ دارد از حكمت و فلسفه و كلام و ديگر علوم عقلى متداول عصر خويش نيز اطلاع وافى دارد .\r\nنسفى در بحث راجع بامور عامه و الهيات و طبيعيات پس از آنكه با رعايت كمال امانت اقوال فلاسفه را نقل مىكند بدون اظهار نظر و رد يا قبول آن اقوال از آن مىگذرد و سپس بنقل اقوال و عقايد متصوفه مىپردازد و معمولا قول متصوفه و بالخصوص متصوفه اهل وحدت ( قائلين به وحدت وجود - پيروان محيى الدين و ديگر قائلين به وحدت وجود ) را در آخر كار و بعنوان « قول فصل » مىآورد .\r\nسواى آن قسمت از متن حاضر كه صحت انتساب آن به « نسفى » و ارتباط آن با\r\n\r\n","description":"","footnote":"","page_name":" مقدمهء مصحح 9 ","page_number":9},
  {"content":"\r\n\r\n« كشف الحقائق » مورد ترديد است ( يعنى از صفحات 93 الى 96 نسخه حاضر ) و همان مطالب نيز در قديم بعنوان اصول مسلم شناخته مىشده است ما بقى كتاب مشتمل بر مباحث و مطالبيست كه در باب خود تاكنون نيز باعتبار و قوت باقيست و در نزد اهل فن ( اعم از فلسفه و كلام و تصوف ) مقبول است و نسفى در كتاب خود هيچ قول مردود يا ضعيف و شاذى را نياورده است و اين معنى مؤيد آنست كه بهر حال نسفى مردى بصير و مطلع و جامع بوده و در اقوال حكما و متكلمين و عرفاء تتبع كافى داشته است .\r\nازاين‌روست كه كتاب « كشف الحقائق » به لحاظ اشتمال بر گلچينى از اهم عقايد فلاسفه و متكلمين و صوفيه ( بالاخص در آراء و مباحث مربوط به مبدأ و معاد ) در نوع خود فردى ممتاز و گران‌بهاست و شايد اگر جهات ديگرى ( از قبيل فارسى بودن اين متن و اينكه از جمله اولين متون فارسى است كه بنقل و شرح عقايد محيى الدين مشتملست . . . و غيره . ) در نظر گرفته شود اين كتاب در نوع خود منحصر بفرد خواهد بود .\r\n\r\nمراجع و مآخذ نسفى در تأليف « كشف الحقائق »\r\nگرچه مرجع و مأخذ معينى را براى مطالب « كشف الحقائق » نمىتوان مشخص نمود اما بىشك نسفى در تنظيم مطالب و تهيه مباحث آن بكتب برخى از حكما و عرفاى متقدم نظر داشته و در بسيارى از موارد از مندرجات كتب ايشان نقل و يا اقتباس كرده است .\r\nقسمت عمده موارد اقتباس و نقل را تا آنجا كه بنده توانسته است در بخش ضميمه متن حاضر مشخص و معين نموده است .\r\nاينك برخى از آن مراجع و مآخذ :\r\nالف - آثار و تأليفات شيخ الرئيس ابو على ابن سينا : بالخصوص شفا و اشارات .\r\nب - آثار و تأليفات حجة الاسلام امام ابو حامد غزالى طوسى : بالخصوص كتاب شريف احياء العلوم و مشكاة الانوار و « المستظهرى يا فضائح الباطنية » .\r\nج - تأليفات ابى المعالى عين القضاة ميانجى : خصوصا زبدة الحقائق و يزدان شناخت و تمهيدات .\r\nد - آثار شيخ شهاب الدين يحيى بن حبش بن اميرك سهروردى معروف به شيخ اشراق و شيخ مقتول : بالاخص حكمة الاشراق .\r\nه - آثار محيى الدين ابن العربى معروف به شيخ اكبر : خصوصا فصوص الحكم و فتوحات مكية .\r\nو - كتاب عوارف المعارف شيخ شهاب الدين عمر سهروردى .\r\nز - منقولاتى كه خود مسندا از شيخ و مراد خود سعد الدين حمويه نقل مىكند .\r\nح - احتمالا كتاب « مرصاد العباد » نجم الدين رازى معروف به نجم دايه را در دست داشته زيرا علاوه بر آنكه نحوه برداشت و تنظيم كتاب كشف الحقائق تقريبا منطبق با همان نحوه مرصاد العباد است بعضى آيات و ابيات و رباعيات و احاديثى كه در مرصاد العباد\r\n\r\n","description":"","footnote":"","page_name":" مقدمهء مصحح 10 ","page_number":10},
  {"content":"\r\n\r\nآمده است تقريبا با همان مقدمه و سياق عبارت در كشف الحقائق نيز آمده است .\r\nط - آثار شيخ ابو المجد مجدود بن آدم سنائى غزنوى بالخصوص كتاب مستطاب حديقة الحقيقة و ديوان آن بزرگوار .\r\nى - آثار ابى بكر بيهقى بالخصوص كتاب « الاسماء و الصفات » .\r\n\r\nارزش ادبى « كشف الحقائق »\r\n« كشف الحقائق » يادگارى از نثر پخته و محكم قرن هفتم است و همه متون فارسى آن قرن عزيز و مغتنم است و طبع و نشر و احياء و ابقاء چنين متون بايد مورد كمال عنايت و توجه قرار گيرد و از اهم وظايف علاقمندان به زبان و ادب فارسى شمرده شود .\r\nنثر عزيز نسفى كه نثرى مرسل و روان است در عين احكام و اتقان خالى از هر تعقيد و ابهام و يا اطناب است . مسائل مشكل فلسفى و عرفانى و دينى و اعتقادى را با نهايت سلاست در لباس عباراتى ساده و لطيف و موجز بجلوه در مىآورد و از استعمال لغات غريب و اصطلاحات و تعبيرات دور از ذهن و عجيب جدا احتراز مىورزد . و ازاين‌روست كه اساتيد فن آثار نسفى را در غايت سلاست و فصاحت معرفى مىنمايند .\r\nدر مقام مقايسه نثر نسفى با آثار منثور صوفيانه هم‌عصر او و يا كمى متقدم يا متأخر بر او ( چون مرصاد العباد و مصباح الهدايه و فردوس المرشديه و شرح منازل السائرين كمال الدين عبد الرزاق كاشى ) برترى نثر نسفى بر آنها بىهيچ ترديد و يا تسامحى آشكار مىشود .\r\nنسفى بالخصوص در مقام ارشاد و نصيحت و موعظت با كمال فصاحت و بلاغت سخن مىراند و در اين حالست كه لطف و حلاوت سخن او بيشتر تجلى مىكند و همان شور و جذبه و گيرندگى خاصى كه در سخن صوفيان قديمىتر از او چون احمد غزالى و عين القضاة و سيف الدين باخرزى جلوه‌گرى مىكند از سخن نسفى نيز احساس مىشود .\r\nسرتاسر كتاب از نثرى يكدست و روان و دلكش آكنده است و حتى مطالب علمى و مباحث دقيق فلسفى و عرفانى نيز در منتهاى سلاست و سادگى تشريح و بيان مىشود . مشخصات دستورى اين كتاب نيز همان مشخصات عمومى نثر قرن هفتم است ولى از آنجا كه عزيز اصلا اهل ماوراءالنّهر بوده است بسبك نگارش قدماء انس بيشترى داشته است در نوشته‌هاى او انسجام و حسن تركيب توأم با فصاحت و روانيئى ديده مىشود كه در آثار بيشتر معاصرين غير خراسانى و غير ماوراءالنّهرى او به چشم نمىرسد .\r\n\r\nتاريخ تقريبى تحرير و تأليف « كشف الحقائق »\r\nدر كشف الحقائق دو تاريخ مذكور است يكى ششصد و هفتاد و يك ( 671 ) و ديگرى جمادى الاول ششصد و هشتاد ( 680 ) كه در همه نسخ موجود ( دو نسخه را شخصا ديده‌ام و راجع بنسخ ديگر بقول مرحوم « موله » استناد مىكنم ) . اين دو تاريخ صريحا و واضحا و بىهيچ اختلاف يكسان ذكر و ثبت شده است .\r\n\r\n","description":"","footnote":"","page_name":" مقدمهء مصحح 11 ","page_number":11},
  {"content":"\r\n\r\nبفرض آنكه اين دو تاريخ را صحيح و بدون هيچ‌گونه تصحيف و تحريف و كاملا منطبق با واقع تلقى كنيم چون « ابتداى درخواست درويشان براى تأليف كتاب » سال 671 بوده است و چون برطبق ادعاى عزيز در تشرفى كه در عالم رؤيا بحضور حضرت ختمى مرتبت ( ص ) نائل شده و حضرت ختمى مرتبت ( ص ) به استدعاى شيخ سعد الدين حمويه عزيز را از نشر و اشاعه كتاب كشف الحقائق نهى فرموده است ( و اين واقعه در شب دهم ماه جمادى الاولى سال 680 - ه رخ داده است ) و باز بدليل آنكه عزيز مىگويد به حضرت رسول اكرم ( ص ) عرض كردم كه : « . . . . بعضى از اين كتاب را نوشته‌اند و بهر طرفى برده رسول فرمود آنچه خود رفته ، رفته باقى را اظهار مكن . . . » و از طرفى نسخ موجود كشف الحقائق فقط تا پايان رساله هفتم را واجد است و به شرحى كه قبلا گفته شد مىتوان احتمال داد كه اين هفت رساله همانهائى بوده كه عزيز از آن بعنوان : « . . . بعضى از اين كتاب را نوشته و بهر طرفى برده‌اند . . . » تعبير مىكند و پس از ديدن خواب كذائى ديگر به كلى از تأليف بقيه رسالات كشف الحقائق تا پيش از حلول سال هفتصد منصرف گشته است و قبل از پايان قرن هفتم نيز عزيز از دنيا رفته است و از طرفى ديگر به قرارى كه در بعضى از رسائل كتاب « انسان الكامل » قيد شده است تاريخ تأليف آن رسالات سلخ رمضان سال ششصد و نود و يك هجرى اشعار و تصريح شده است و باز چون محققا عزيز كشف الحقائق را پيش از « انسان الكامل » تأليف كرده است زيرا در اين اخير از كتاب « كشف الحقائق » نام مىبرد و مىگويد : « . . . و ما اين بحث را ( يعنى ولايت را ) در كتاب كشف الحقائق بشرح تقرير كرده‌ايم اگر خواهند از آنجا طلب كنند . . . » ( انسان . ص 110 ) على هذا با توجه بقول خود عزيز مىتوان گفت كه شايد تاريخ تأليف رسائل كشف الحقائق ميان سالهاى ششصد و هفتاد و يك الى ششصد و هشتاد بوده است و سپس بعدها عزيز مقدمه اين كتاب را نوشته و پيش از فاتحة الكتاب بكتاب الحاق كرده است .\r\nاما آنچه اين احتمال را ضعيف و مخدوش مىسازد يكى آنست كه اطمينانى به صحت اين ارقام تاريخ ( و بالخصوص سال 671 ) نيست و ديگر آنكه در طى كتاب كشف الحقائق كرارا ( از جمله در صفحات 107 و 134 نسخه حاضر ) عزيز نسفى نام مرشد و شيخ خود شيخ سعد الدين حمويه ( متوفى به سال 650 و يا 658 ) را با جمله دعائيه « سلمه اللّه و ابقاه » و « سلمه اللّه تعالى » مىآورد و اين معنى مىرساند كه تأليف كتاب كشف الحقائق ( يا لا اقل تأليف آن قسمت از كتاب كه در آن از « سعد الدين حمويه » ياد شده است در وقتى بوده است كه شيخ سعد الدين حمويه زنده بوده است يعنى پيش از سال ( 650 ) يا ( 658 ) و بهر حال احتمال اين موضوع كه ممكنست عزيز از مرگ مرشد و مراد خود تا سالهاى ميان ( 671 ) و ( 680 ) نيز بىخبر مانده باشد علاوه بر آنكه بسيار مستبعد است خلاف آن نيز ثابت است زيرا عزيز در پايان رساله چهارم « انسان الكامل » تصريح مىكند كه رساله دوم را « . . . در خراسان در بحرآباد بر سر تربت شيخ المشايخ سعد الدين حموى قدس اللّه روحه العزيز جمع كردم . . . » و بفرض آنكه اقامت عزيز را در بحرآباد خراسان در حين عبورش از خراسان پس از فرار از بخارا كه در سال 671 واقع شده است بدانيم لا غير تأليف كشف الحقائق چندين\r\n\r\n","description":"","footnote":"","page_name":" مقدمهء مصحح 12 ","page_number":12},
  {"content":"\r\n\r\nسال به عقب بر مىگردد .\r\nبارى همين مسائل است كه بر ابهام موضوع مىافزايد و تعيين تاريخ دقيقى را براى تأليف كشف الحقائق متعذر مىسازد .\r\nو بتصريح عزيز كتاب « مقصد اقصى » پيشتر از كشف الحقائق فراهم آمده است و سخنانى كه عزيز در مقصد اقصى گفته همه اعتقادات شخصى و قطعى خود او در مسائل مطروحه مىباشد و بايستى بعنوان نظر عرفانى خود عزيز تلقى شود .\r\n( رجوع فرمايند بمتن حاضر ص 10 )\r\nاين مسئله نيز ناگفته نماند كه بسيارى از مباحث و مسائل موجوده در كتابهاى كشف الحقائق و انسان الكامل و مقصد اقصى و زبدة الحقائق به صورت واحدى در همه يا برخى از اين كتابها طرح و عنوان گشته و بر نمط و روش متحد و معينى بحث و بررسى شده است ولى بىشك كشف الحقائق بر همه آنچه عزيز در ديگر كتب و رسائل خويش آورده است محتوى است و ازاين‌رو است كه « كشف الحقائق » بعنوان مهم‌ترين و مفصل‌ترين و كاملترين اثر شيخ عزيز نسفى معرفى و شناخته شده است .\r\n\r\nنسخ كتاب « كشف الحقائق »\r\nاز « كشف الحقائق » نسخه‌هاى متعددى در كتابخانه‌هاى عالم هست كه نشان برخى از آن نسخ را مرحوم « ماريژان موله » در مقدمه كتاب « انسان الكامل » داده است و اهم نسخه‌هاى مذكور عبارتست از :\r\nالف - نسخه كتابخانه « ولى الدين افندى » در استانبول به شماره ( 1767 )\r\nب - نسخه كتابخانه « كوپرولو حافظ احمد پاشا » در استانبول به شماره ( 125 )\r\nج - نسخه كتابخانه « نور عثمانيه » در استانبول به شماره ( 4899 )\r\nد - نسخه كتابخانه ملى « ملك » در تهران به شماره ( 4188 )\r\nه - نسخه ناقص و جديد التحرير كتابخانه « استاد سعيد نفيسى » در تهران .\r\nو - نسخه جديد التحرير كتابخانه « آستان قدس رضوى » در مشهد كه مرحوم موله آن را نديده است .\r\nبر اين نسخ بايستى نسخه اساس اين كتاب كه متعلق به اين بنده است و شرح و توصيف آن جداگانه بعرض خواهد رسيد و دو نسخه ناقص و جديد التحرير ديگر متعلق به كتابخانه ملى ملك را نيز افزود زيرا به قرارى كه آقاى سهيلى خوانسارى كتابدار فاضل آن كتابخانه مرقوم داشته‌اند دو نسخه ديگر از كشف الحقائق كه ناقص و جديد التحرير است نيز در آن كتابخانه موجود است .\r\nآنچه قابل دقت و توجه است اينست كه همه نسخه‌هائى كه آنها را بعنوان نسخهء كامل معرفى و تلقى مىنمائيم فقط تا پايان رساله هفتم را داراست و در هيچيك از نسخ موجود از رسالات هشتم و نهم و دهم و خاتمة الكتاب اثر و نشانى نيست و معلوم نيست\r\n\r\n","description":"","footnote":"","page_name":" مقدمهء مصحح 13 ","page_number":13},
  {"content":"\r\n\r\nصفحهء آخر نسخهء آستان قدس رضوى\r\n\r\n","description":"","footnote":"","page_name":" مقدمهء مصحح 14 ","page_number":14},
  {"content":"\r\n\r\nكه آيا اساسا نسفى آنچه را كه در آغاز كتاب بعنوان رساله هشتم و نهم و دهم و خاتمة الكتاب معرفى مىنمايد تأليف و فراهم كرده است ؟ يا آنكه به تهيه و تأليف اين رساله‌ها توفيق نيافته است . و بنده نمىداند كه آيا اگر احتمال عدم تأليف را به علت آنچه خود نسفى در مقدمه كتاب حاضر « در بيان خواب » مىگويد ( كه حضرت ختمى مرتبت ( ص ) او را از نشر و اشاعه اين كتاب پيش از حلول سال هفتصد هجرى منع فرمودند ) و با توجه بر اينكه نسفى پيش از ( 700 ) در گذشته است و بر تأليف كتاب و تباه شدن اين رسائل مرجح بداند تا چه حد اين احتمال با حقيقت انطباق داشته باشد .\r\nمتن حاضر فقط با نسخه كتابخانه آستان قدس رضوى ( ع ) مقابله شده است زيرا به علت تعطيل مستمر و متمادى كتابخانه ملك ( بسبب ترميم يا تجديد ساختمان ) امكان مقابله با نسخ آن كتابخانه و حتى مراجعه و ورود به كتابخانه نيز از علاقمندان سلب گرديده است .\r\nنسخه آستانه كه عكس صفحهء آخر آن به ضميمه به نظر مىرسد نسخه‌ايست جديد كه در اواخر قرن سيزدهم هجرى كتابت شده است كاتب آن مردى بنام عبد الله مازندرانى است كه آن را براى ميرزا محمد جعفر نامى نوشته است و پس از آنكه دست بدست گشته توسط مرحوم ميرزا رضا خان نائينى به كتابخانه آستان قدس تقديم و وقف شده است اين نسخه داراى ( 122 ) ورق ( 244 ) صفحه است و صفحه اول كه محتوى ديباچه است از اين نسخه ساقط شده است و نسخه از عبارت ( . . كه جمع كنى بايد اول سخن اهل شريعت باز سخن اهل حكمت باز سخن اهل وحدت بيان كرده شود . . . ) آغاز مىشود .\r\nاين نسخه در كميت و مقدار با نسخه اينجانب اختلافاتى دارد از آن جمله فاقد مطالبيست كه در صفحات ( 88 ) الى ( 109 ) متن حاضر آمده است و به كلى اين فصول و ابواب از آن اسقاط شده است و در عوض قسمتهائى اضافه بر نسخه اينجانب دارد كه عينا نقل و در آخر اين كتاب افزوده شده است .\r\nدر ساير قسمتها اختلاف چندانى در ترتيب مطالب و ضبط عبارات ميان نسخه آستانه با نسخه اينجانب موجود نيست و نسخه اينجانب علاوه بر آنكه قريب سه قرن پيشتر از نسخه آستانه تحرير شده است در ضبط عبارات و كلمات معتبرتر و دقيق‌تر به نظر مىآيد .\r\nشرح اجمالى نسخه اينجانب ذيلا بعرض خواهد رسيد .\r\n\r\nتوصيف اجمالى نسخه اساس\r\nنسخه‌اى كه اساس اين متن حاضر است در سال يك‌هزار و سى و سه هجرى قمرى به قطع رقعى بامر يا خواهش كسى كه كاتب به كنايه از او بعنوان « خداوند مستنسخ » ياد مىكند توسط كاتبى بنام « محمد صادق ناظم تبريزى » به خط نستعليق متوسطى در شهر « تعز » از بلاد معروف مملكت « يمن » تحرير شده است .\r\nدر گوشه چپ صفحه پشت جلد نام كتاب را همان كاتب چنين نگاشته است :\r\n« كشف الحقائق شيخ الصفى عزيز الدين نسفى »\r\n\r\n","description":"","footnote":"","page_name":" مقدمهء مصحح 15 ","page_number":15},
  {"content":"\r\n\r\nصفحهء اول نسخهء اساس\r\n\r\n","description":"","footnote":"","page_name":" مقدمهء مصحح 16 ","page_number":16},
  {"content":"\r\n\r\nصفحهء آخر نسخهء اساس\r\n\r\n","description":"","footnote":"","page_name":" مقدمهء مصحح 17 ","page_number":17},
  {"content":"\r\n\r\nعده صفحات اين نسخه دويست و هفتاد صفحه است كه در اين ميان صفحه سىام سفيد مانده و كاتب بر روى اين صفحه كلمه ( بياض ) را شخصا نوشته است .\r\nسطور بر روى صفحه بنحو « چليپائى » تحرير شده و باختلاف در هر صفحه از چهارده تا هيجده سطر گنجانيده شده است .\r\nجنس كاغذ آن صيقلى آهارمهره متوسطيست و رنگ آن از صفحه ( 1 ) الى صفحه ( 111 ) و از صفحه ( 176 ) الى صفحه ( 270 - آخر كتاب ) سفيد كاهى و از صفحه ( 112 ) تا صفحه ( 131 ) و از صفحه ( 140 ) تا صفحه ( 147 ) و از صفحه ( 156 ) تا صفحه ( 175 ) صورتى و صفحات ( 132 ) الى ( 139 ) و از ( 148 ) الى ( 155 ) زرد است .\r\nعناوين فصول و ابواب و عنوان شعر يا ( بيت ) با مركب قرمز نوشته شده است و بر بالاى عبارات عربى اعم از آيات مباركات و احاديث شريفه و كلمات بزرگان و غيره نيز خطى قرمز كشيده شده است .\r\nبا آنكه نسخه در يكى از بلاد عرب زبان نوشته شده است ولى به خوبى پيداست كه ( محمد صادق ناظم تبريزى ) كاتب آن به كلى از عربيت فصحى و حتى از قرائت و يا كتابت صحيح آيات شريفه عارى و بىبهره بوده است زيرا مستمرا عبارات عربى را بصور ناصواب و غلط نوشته است و ظاهرا بدون آنكه معانى آن را بفهمد آن را از نسخه مرجع و مستند خود بنحو ( نقاشى ) بر اين نسخه منتقل كرده است و عند الاقتضا به مضمون داستان عاميانه مشهور ( شدرسنا ) بزعم خويش از اصلاح بعضى كلمات كه به نظر او غلط مىآمده است دريغ نورزيده است .\r\nاسامى چند نفر كه در طول سيصد و پنجاه سالى كه از كتابت اين نسخه مىگذرد مالك آن بوده‌اند بخطوط مختلف بر پشت صفحه اول كتاب و صفحه سفيدى كه ميان صفحه اول و جلد كتاب قرار دارد نگاشته شده است و از جمله خود كاتب نيز نوشته است كه : مالكه الخادم صادق الناظم . از آنجا كه ميان نسخه اساس با تمام منقولاتى كه مرحوم « موله » از نسخ موجوده در اسلامبول نقل كرده موافقت كامل موجود است مىتوان گفت اين نسخه از لحاظ اعتبار مشابه همان نسخ است .\r\nاين نسخه را اينجانب تقريبا دوازده سال پيش از اين در « من يزيد » ى كه در يكى از كتاب‌فروشىهاى تهران انجام گرفت ابتياع كرد و چندى پيش نيز عين آن را به كتابخانه دانشكده ادبيات طهران تقديم داشت .\r\n\r\nمجملى از احوال شيخ عزيز نسفى\r\nبا همه تأليفات و آثارى كه نسفى از خود به يادگار گذارده است و اين آثار او را يكى از مبرزترين و پركارترين مؤلفان قرن هفتم مىنماياند بااين‌همه اين مرد بزرگ همچنان مجهول القدر و گمنام و بىنشان مانده است و به معروفيت و اشتهارى كه اقران و نظراء او و حتى كسانى كه در تصوف و يا نويسندگى در رتبه پائينتر او قرار دارند رسيده‌اند\r\n\r\n","description":"","footnote":"","page_name":" مقدمهء مصحح 18 ","page_number":18},
  {"content":"\r\n\r\nنرسيده است .\r\nبرخى از اصحاب طبقات و تذكره‌نويسان چون « عبد الرحمن جامى » نسفى را در طومار بىاعتنائى پيچيده و يا در طاق نسيان گذاشته و گذشته‌اند .\r\nبىگمان يكى از عوامل عمده اين گمنامى و خمول ذكر نسفى كيفيت زندگانى بىثبات و ناآرام او در سالهاى آخر عمر مىباشد خاصه آنكه اين صوفى وارسته و گوشه‌گير به قرارى كه از نوشته‌هاى او استنباط مىشود شخصا نيز گمنامى و انزوا را بر نام‌آورى و شهرت‌طلبى ترجيح مىداده است .\r\nبدين سبب اگر كسى هم در مقام معرفى اين مرد محقق و دانشمند برآمده است يا به نوشته مختصر و سطور محدود اقتصار و اكتفا نموده و يا اگر در مقام تفصيل بوده خواه ناخواه به افسانه سرائى و خيال‌پردازى روى آورده است .\r\nفى المثل صاحب رياض العارفين و مجمع الفصحاء در ترجمه نسفى به چند سطر قناعت مىورزد ولى صاحب « مجالس العشاق » كه لا بد دلش بار نمىداده تا زندگى چنين مرد عزيزى را در سطور معدودى بگنجاند لذا به ناچار خلاء معلومات خود را از او با افسانه سرائى تدارك كرده است .\r\nبارى نام نسفى « عزيز الدين » است كه گاهى بر سبيل اختصار به « عزيز » خلاصه مىشود و نام پدرش « محمد » است و اينكه در بعضى از كتب نام او و نام پدر او به صورت « عبد العزيز محمد بن محمد النسفى » نوشته شده است بتحقيق صحت ندارد .\r\nهمچنان‌كه شهرت و انتساب صاحب ترجمه مىرساند عزيز از مردم نسف خوارزم بوده است و در آنجا بوده كه قسمت عمده‌اى از عمر خود را گذرانيده است و سپس به بخارا عزيمت كرده و ساليان دراز در آن شهر رحل اقامت افكنده است و پس از آنكه : « . . . در سال ششصد و هفتاد و يك لشكر كفار بولايت ماوراءالنّهر آمدند و ولايت را خراب كردند در بامداد روز جمعه اول ماه رجب سنه مذكور پيش از رسيدن لشكر كفار به شهر بخارا از شهر بخارا بيرون مىآيد و از آب خراسان مىگذرد و به شهرهاى خراسان مىرسد . و در بحرآباد خراسان بر سر تربت مراد و شيخ خود شيخ سعد الدين حمويه اقامت مىكند و از آنجا باصفهان و شيراز روى مىآورد و از آن مدت باز هر روز بموضعى و هر شب به جائى بوده و در هيچ جا قرار نمىيافته است . تا بالاخره به ابرقو مىرسد و در آنجا مىماند بنا بر مشهور در همين شهر دعوت حق را لبيك اجابت مىگويد و همان‌جا مدفون مىگردد .\r\nنسف كه به فارسى بدان « نخشب » گويند يكى از شهرهاى آباد و بزرگ ماوراءالنّهر بوده است كه گاهى بعنوان « ولايت » مستقلى در كتب جغرافيا و مسالك و ممالك عنوان مىشود و ظاهرا در قرون پيش از اسلام عظمت فراوانترى داشته و حوزه وسيع‌ترى در قلمرو حاكم نسف قرار داشته است و حكومت بر « نسف » معادل با « سلطنت » بشمار مىرفته است زيرا كه « ابن خردادبه » در مقام ذكر پادشاهان نامى هم از « نخشبان شاه » به ميان مىآورد .\r\n( المسالك و الممالك . ص 18 ) . به علت عظمت و اشتهارى كه سابقا نسف داشته است مثل\r\n\r\n","description":"","footnote":"","page_name":" مقدمهء مصحح 19 ","page_number":19},
  {"content":"\r\n\r\nمكه معظمه بدان اطلاق « بلد » يعنى شهر مطلق مىشده است ( رجوع كنيد « المشترك صقعا » ص 64 - 65 ) .\r\nولى اكثر مسالك و ممالك‌نويسان « نسف » را يكى از بلاد استان « سغد » كه يكى از جنات اربعه دنيا محسوب مىشده است معرفى كرده‌اند .\r\nايالت « سغد » شامل سرزمين حاصلخيز و خرمى است كه ميان رود جيحون و رود سيحون قرار گرفته است و از آبهاى رود سغد كه شهرهاى سمرقند و بخارا بر ساحل آن واقع شده‌اند و همچنين از رودى كه از كنار دو شهر « كش » و « نخشب » مىگذرد مشروب مىشود .\r\nدرباره « نسف » توصيف مفصل و ممتعى در هيچيك از كتب قدماء كه در دسترس اين بنده بود نيامده است و كسانى چون ( مقدسى بشارى ) در « احسن التقاسيم ص 268 - 269 » و ( يعقوبى ) در « البلدان . ص 293 » « و صاحب حدود العالم » و ( ابن خردادبه ) در « المسالك و الممالك . ص 18 » و ( ابن الفقيه ) در ( البلدان . ص 325 - 327 « فقط بايراد نام و يا حد اكثر بذكر حدود اربعه آن اكتفا و اقتصار نموده‌اند . تنها ( ياقوت ) در « معجم البلدان . ج 8 ص 286 - 287 » و پس از او ( قزوينى ) در « آثار البلاد ص 466 » شرح بالنسبة مفصلى از « نسف » بيان كرده‌اند .\r\nاما اخيرا مرحوم « لسترانج » مستشرق فاضل و شهير انگليسى با كوشش و دقت مخصوص به خود توانسته است شرح ممتع و مفصلى درباره « نسف » از اينجا و آنجا در كتاب بسيار معروف و مفيد خود : ( سرزمينهاى خلافت شرقى ) فراهم آورد .\r\nعلى هذا هركس طالب تفصيلى بر وضع جغرافيائى « نسف » است بكتاب مزبور كه نتيجه زحمت فراوان آن مرد جليل است مراجعه كند ص 499 - 501\r\nاز « نسف » مشاهير فراوانى برخاسته‌اند و هيچ تذكره و معجمى از نام عده بسيارى از آنان خالى نيست فى المثل در « الجواهر المضيئة » نام بيشتر از 40 نفر از اين بزرگان كه در طى قرون چهارم تا هفتم مىزيسته‌اند آمده است و « محمد عوفى » در « لباب الالباب » شاعران و اديبان بسيارى را با نسبت « نسفى » نام مىبرد كه از آن جمله است حسام الائمه محمد بن ابى بكر نسفى صاحب قصيده :\r\n هرگز نگار طره بهنجار نشكند * تا بار عشق پشت خرد زار نشكند \r\nو نيز شمس الدين داعى حسينى نسفى و مؤيد الدين نسفى كه از اين اخير به عنوان « استاد الشعراء » تعبير كرده است و غيره و غيره .\r\nاز مشهورترين مشاهيرى كه از « نسف » برخاسته‌اند يكى :\r\nنجم الدين ابو حفص عمر بن محمد بن احمد بن اسماعيل بن محمد بن على بن لقمان النسفى متولد به سال ( 461 يا 462 ) در نسف و متوفى به سال ( 537 ) در سمرقند است كه از مصنفان و محدثان بزرگ زمان خويش بشمار مىرفت و از جمله كتب او يكى رساله ( العقائد ) است كه به ( عقائد النسفية ) يا ( عقائد نسفى ) مشهور شده است و شروحى بر آن نوشته‌اند كه در آن ميان شرح علامه تفتازانى بر آن معروف است .\r\n\r\n","description":"","footnote":"","page_name":" مقدمهء مصحح 20 ","page_number":20},
  {"content":"\r\n\r\nاستان جيحون و استان سيحون\r\n\r\n","description":"","footnote":"","page_name":" مقدمهء مصحح 21 ","page_number":21},
  {"content":"\r\n\r\nو از همين نسف است صوفى نامدار و عالىمقدار « ابو تراب نخشبى » كه بقول عطار :\r\n« . . . . . از عيارپيشگان طريقت بود و از مجردان راه بلا بود و از سياحان باديه فقر بود و از سيدان اين طايفه بود و از اكابر مشايخ خراسان بود . » ( تذكرة الاولياء ج 1 ص 245 )\r\nو شرح احوال و مقامات اين مرد بزرگ كه از قدماء صوفيه و عظماء مشايخ اين قوم است در ( تذكرة الاولياء ) و ( طبقات الصوفية سلمى ص 146 - 151 ) و ( طرائق - الحقائق ج 2 ص 76 ) و ( طبقات شعرانى ج 1 ص 83 ) و ( حلية الاولياء ج 10 ص 219 - 222 ) و ديگر كتب آمده است .\r\n« ابو تراب نخشبى » به سال دويست و چهل و پنج وفات يافته است .\r\nبارى اينان كه نامشان در اين مختصر آمد همه از جمله مشاهير باصطلاح درجه اول نسف مىباشند كه كه نامشان بعنوان شاعر - فقيه - متكلم - صوفى در هر يك از كتب مربوط به آن علوم و فنون آمده است .\r\nو بنا بقول عوفى محل تولد « سوزنى » نيز همين نسف است . ( تاريخ ادبيات آقاى دكتر صفا ص 622 ج 2 ) .\r\nاكنون به‌نحوى مختصر اشارتى ببعضى از مشاهير نسف مىنمايد :\r\n1 ) ابو الحسن محمد بن احمد نسفى مقتول به سال ( 331 ) بامر نوح بن نصر سامانى كه از دعات بزرگ اسماعيليه بوده و اختصاص و اتصالى به « نصر بن احمد سامانى » داشته است .\r\n( مرجع سابق ج 1 ص 247 ) . و ناصر خسرو از او به « خواجه شهيد بو الحسن نخشبى » تعبير مىكند ( خوان الاخوان ص 111 ) .\r\n2 ) ابو اسحاق ابراهيم بن معقل از بزرگان علما و اصحاب حديث و مؤلف چند كتاب در حديث و فقه و تفسير . متوفى در سال ( 394 - ه ) . ( معجم البلدان ج 8 ص 287 و معجم المؤلفين ج 1 ص 115 ) .\r\n3 ) ابو جعفر محمد بن احمد نسفى از بزرگان فقها و زهاد قرن چهارم و پنجم متوفى در ( 414 - ه ) . ( جواهر المضيئة ج 2 ص 24 ) .\r\n4 ) احمد بن ابى المؤيد محمودى نسفى فقيه و متكلم و اديب كه در سال ( 515 - ه ) در قيد حيات بوده و سال فوت او به درستى مشخص نيست . ( جواهر المضيئة . ج 1 ص 128 )\r\n5 ) عبد العزيز بن عثمان بن ابراهيم بن زرعة نسفى معروف به « قاضى نسفى » كه « قرشى » در جواهر المضيئة از او بعنوان : « امام الدنيا فى وقته » تعبير مىكند و تصانيف متعددى براى او مىشمارد . ( جواهر المضيئة ج 1 ص 319 - معجم المؤلفين ج 5 ص 252 ) متوفى در ( 533 - ه ) .\r\n6 ) ابو البركات عبد اللّه بن احمد بن محمود نسفى عالم و فقيه و مفسر معروف قرن ششم و هفتم و صاحب تفسير مشهور ( مدارك التنزيل و حقايق التأويل ) كه مكرر بچاپ رسيده است و مؤلف كتب فراوان در اصول الفقه و فقه حنفى و كلام . متوفى در ( ايذه‌ى خوزستان )\r\n\r\n","description":"","footnote":"","page_name":" مقدمهء مصحح 22 ","page_number":22},
  {"content":"\r\n\r\nبه سال ( 710 - ه ) ( جواهر المضيئة ج 1 ص 270 ) .\r\n7 ) ابو الفضل محمد بن محمد بن محمد نسفى معروف به ( برهان ) فقيه و متكلم و مفسر كه تفسير امام فخر رازى را تلخيص نموده و كتب كلامى متعدد تصنيف كرده است و شرحى بر اشارات شيخ الرئيس نگاشته است متولد در سال ( 600 - ه ) و متوفى به سال ( 687 - ه ) . ( معجم المؤلفين ج 11 ص 297 ) كتاب شرح اساس الكياسه او در كتابخانه آستانه مقدسه مشهد موجود است .\r\n8 ) ابو المعين ميمون بن محمد مكحولى نسفى متكلم صاحب كتاب ( تبصرة الادله ) متوفى به سال ( 508 - ه ) ( جواهر المضيئة ج 2 ص 267 ) .\r\n9 ) ابو جعفر جعفر بن محمد بن المعتز المستغفرى النسفى كه از اكابر فقها و محدثين عصر خود بوده و در زمان او كسى چون او در حفظ حديث در ماوراءالنّهر نبوده است و تصانيفى در حديث و فقه داشته و تاريخ نسف را نگاشته است . متولد به سال ( 350 - ه ) و متوفى به سال ( 432 - ه ) . ( معجم المؤلفين ج 3 ص 150 )\r\n10 ) ابو بكر محمد بن زكريا نسفى حافظ و مصنف در فقه متوفى در ( 344 - ه ) ( معجم 10 / 6 ) .\r\nهمچنان‌كه در پيش گفته شد غرض از ايراد اين اسامى فقط بيان گلچينى از مشاهير « نسفيان » بود لا غير و الا ايراد نام مشاهير علماء و حكماء و شعراء و امراء نسف با فرصت كم و مراجع و منابع محدودى كه در اختيار اين بنده است از حيطه امكان بيرون است .\r\nبارى در چنين شهرى در يكى از سالهاى اوائل قرن هفتم و يا شايد در يكى از سالهاى اواسط قرن ششم عزيز نسفى به دنيا آمد .\r\nاگر فىالجمله اطلاعى از اواسط و اواخر ايام حيات اين مرد در دست است ( آن هم مشوب به افسانه و پيچيده در پرده ابهام ) از اوائل حيات و مبادى زندگى او مطلقا اطلاعى در دست نيست .\r\nاجمال سرگذشت او چنينست كه در جوانى ببخارا آمده است و مدتى از عمر خود را پس از فراغ از تحصيلات مقدماتى و متداول در آن زمان به تحصيل علم طب صرف كرده است زيرا در « كشف الحقائق » ( ص 89 نسخه حاضر ) تصريح بر اين معنى مىكند و مىگويد :\r\n« . . . از جهت آنكه به نزديك ايشان ( يعنى اطباء ) حس مشترك و خيال يكيست و محل وى مقدم دماغ است و وهم و متصرفه يكيست و محل وى وسط دماغست و حافظه و ذاكره يكيست و محل وى مؤخر دماغ است و حق بدست ايشانست از جهت آنكه اين بيچاره بوقت « معالجه » چندين نوبت تجربه كرد حس مشترك و خيال را يكى يافت و وهم و متصرفه را يكى ديد و غرض اين بيچاره در « تحصيل طب و مشغول بودن به معالجه چندين سال » اين بود تا در تشريح بتحقيق اطمينانى حاصل شود . . . » 1\r\nاز اين عبارت چنين برمىآيد كه عزيز علاوه بر آنكه اصول و قواعد نظرى فن طبابت را تحصيل كرده است روش عملى اين فن را نيز فرا گرفته و سالها نيز عملا به معالجه و مداواى\r\n\r\n","description":"","footnote":"","page_name":" مقدمهء مصحح 23 ","page_number":23},
  {"content":"\r\n\r\nبيماران مىپرداخته است .\r\nظاهرا در همين اوقات بوده است كه عزيز در وادى ايمن سلوك پاى مىگذارد و بر آستان معلاى تصوف سر مىنهد .\r\nتنها كسى را كه عزيز بعنوان « شيخ » و « مراد » و « پير » و « مرشد » خود مىخواند « شيخ سعد الدين محمد بن مؤيد بن محمد بن حمويه » عارف بزرگوار و صوفى نامدار قرن هفتم است ( متوفى به سال 650 يا 658 ) .\r\nعزيز در « كشف الحقائق » و « مقصد الاقصى » و « رسائل متفرقه » ديگر خود بتكرار و تفصيل از رابطه ارادت و سرسپردگى خويش بسعد الدين حمويه سخن مىراند و نحوه تربيت و ارشاد و تعليم شيخ را نسبت به خود بازگو مىكند .\r\n« سعد الدين حمويه » يكى از مريدان و شاگردان عارف بسيار مشهور قرن ششم و هفتم يعنى « ابو الجناب نجم الدين محمد ( يا احمد ) بن عمر خيوقى خوارزمى » معروف به « نجم الدين كبرى » يا « طامة الكبرى » يا « نجم الكبراء » و بالاخره به « شيخ ولىتراش » ( مقتول در 616 يا 618 ) مىباشد كه به دريافت اجازه از او نائل شده است و يكى از خلفاى نجم الدين كبرى بشمار مىرود .\r\nاز آنجا كه عزيز شاگرد بلا واسطه و مريد خاص شيخ سعد الدين حمويه است لذا مىتوان طريقه عزيز را در تصوف همان طريقه سعد الدين دانست و او را در عداد سلسله كبرويه شمرد .\r\nاظهار ارادت عزيز به « شيخ ابو عبد اللّه خفيف » و اعتكاف و اقامت ممتد او بر تربت اين شيخ در شيراز و يا تجليل و تكريمى كه از « شيخ شهاب الدين ابو حفص عمر سهروردى » ( متوفى در 632 ) مىكند و از او بعنوان « شيخ المشايخ » نام مىبرد نيز نمىتواند دليل يا قرينه‌اى بر اين باشد كه عزيز در طريقت تابع فرقه « خفيفيان » يا منسلك در سلسله « سهرورديه » باشد خاصه آنكه اكثر متصوفه ايران در قرن هفتم ( خصوصا در قسمتهاى شرقى و مركزى ) همگى مريدان و شاگردان بلا واسطه و مع الواسطه « نجم الدين كبرى » بوده و برخى از آنان جزو خلفاى او بشمار مىرفته‌اند و عموما در طريقت منتسب و متصل به او مىشده‌اند مانند « شيخ مجد الدين بغدادى » و « شيخ رضى الدين على لالا » و « شيخ نجم الدين رازى معروف به دايه صاحب مرصاد العباد » و « شيخ سيف الدين باخرزى معروف به شيخ العالم » و « شيخ جمال الدين عين الزمان گيلى » و « بهاء الدين ولد پدر بزرگوار مولانا جلال الدين خداوندگار مولوى » و « بابا كمال جندى » و « سعد الدين حمويه » سابق الذكر و غيره و غيره . . . . .\r\nعلى هذا بسيار مستبعد به نظر مىرسد كه مردى مانند « عزيز نسفى » كه مريد خاص و تربيت يافته مخصوص « سعد الدين حمويه » است و آن‌چنان به « سعد الدين حمويه » ارادت مىورزد كه مدتى مديد بر تربت او در بحرآباد خراسان مقام مىسازد و همواره در كتب خويش در بيان مسائل و مباحث صوفيانه رأى و نظر او را با احترام و اعتماد تمام نقل مىكند\r\n\r\n","description":"","footnote":"","page_name":" مقدمهء مصحح 24 ","page_number":24},
  {"content":"\r\n\r\nو از او بعنوان « شيخ ما » تعبير مىنمايد در طريقت تابع طريقه ديگرى جز آنچه شيخ و مراد او داشته است گردد .\r\nبراى استحضار و اطلاع تفصيلى از آنچه به طريقه « كبرويه » مربوط و منسوب است و آگاهى بر احوال مشايخ اين سلسله رجوع فرمايند بكتاب « احوال و آثار شيخ فريد الدين عطار » تأليف استاد علامه آقاى فروزانفر دام ظله ص ( 94 ) و بكتاب « طرائق - الحقائق » حاج نايب الصدر ج 2 ص 149 الى 155 و اجمالا رشته اتصال و سلسله انتساب « نجم الدين كبرى » در ارادت و تصوف چنينست :\r\n( 1 ) شيخ نجم الدين كبرى ( 2 ) شيخ عمار بن ياسر اندلسى ( 3 ) شيخ ضياء الدين ابو النجيب عبد القاهر بن عبد اللّه سهروردى ( 4 ) شيخ احمد غزالى ( 5 ) شيخ ابو بكر نساج ( 6 ) شيخ ابو القاسم گرگانى ( 7 ) شيخ ابو عثمان مغربى ( 8 ) شيخ ابو على كاتب ( 9 ) شيخ ابو على رودبارى ( 10 ) سيد الطائفه ابو القاسم جنيد بن محمد بغدادى ( 11 ) ابو الحسين سرى بن المغلس سقطى ( 12 ) ابو محفوظ معروف كرخى ( 13 ) حضرت امام على بن موسى الرضا صلوات اللّه عليه .\r\nاما رشته اتصال و مشايخ او در خرقه‌پوشى ( خرقه ارادت و خرقه تبرك ) ديگر است و تفصيل آن در ص 150 ج 2 طرائق الحقائق آمده است و براى احتراز از اطناب از ايراد و بيان آن سلسله خوددارى شد .\r\nاينكه آيا عزيز به نوبه خود تلاميذ و مريدانى داشته يا نه معلوم نيست ولى مسلم است كه حالت وارستگى و انزوائى كه عزيز بالخصوص در اواخر عمر داشته است امكان تربيت مريد و تعليم شاگرد و بثمر رساندن دست پروردى را از او سلب مىكرده است و عدم اقامت دائمى و قطعى او در مكان معين نيز در سلب اين امكان تأثير فراوان داشته است .\r\nشايد مهم‌ترين واقعه زندگانى عزيز هجرت و خروج و يا بقول خود او « اخراج » او از بخارا باشد كه متعاقب « هجوم و ورود لشكر كفار » بماوراءالنهر و بخارا صورت گرفته است و متأسفانه تاريخ دقيق و معين اين واقعه معلوم نيست و اعتمادى بر تاريخ ( 671 ) كه در جميع نسخ كتاب حاضر براى اين واقعه قيد شده است نمىباشد و همين بىاطلاعى از تاريخ قطعى اين واقعه است كه زندگانى عزيز را از نظر تذكره‌نويسان در ابهام قرار داده است و عزيز را از لحاظ تاريخ در نوسانى به مدت و طول قريب هشتاد سال افكنده است تا بدانجا كه برخى تاريخ وفات او را ششصد و شانزده و برخى بعد از ششصد و نود معين كرده‌اند .\r\nآنچه كه بر غير معتد به بودن تاريخ ( 671 ) مىافزايد آنست كه در سال ( 671 ) و سالهاى قريب به آن تواريخ هيچ‌گونه هجوم و ورود لشكر كفار و بيگانهء را به ماوراءالنّهر و بخارا ثبت نكرده‌اند و اگر لشكر كفار را منصرف به « مغول » بدانيم در سال ( 671 ) سالهاى متمادى بر تسلط و حكومت مغول بر سرتاسر خاك ايران آن روز مىگذشته است و سال ( 671 ) مقارن با سالهاى سلطنت بلا معارض ايلخانان مغول و اولاد چنگيز خان بر ايران و نواحى خوارزم و ماوراءالنّهر بوده است و هجوم لشكر مغول به آن بلاد پنجاه و پنج سال پيش از آن\r\n\r\n","description":"","footnote":"","page_name":" مقدمهء مصحح 25 ","page_number":25},
  {"content":"\r\n\r\nصورت گرفته است . 2\r\nبااين‌همه دلائل و قرائنى كه اقامت عزيز را تا سال ( 671 ) در بخارا تثبيت و تأييد مىنمايد مرجح است و بنا بر اين مىبايست آنچه را كه كمال الدين حسين بايقرا در « مجالس - العشاق » درباره نسفى نوشته و تعلق خاطر او را به سلطان جلال الدين خوارزمشاه ( مينكوبيرلى يا منكوبرنى يا مينكوبيرتى ) به صورت افسانه مانندى بيان كرده است با احتياط فراوان و بلكه با نظر رد تلقى كرد زيرا اگر آنچه را كه صاحب مجالس العشاق نگاشته است بپذيريم توالى فاسده متعددى بروز خواهد كرد .\r\nپس از آنكه عزيز از بخارا خارج شد همچنان‌كه خود مىگويد : « هر شب به جائى و هر روز در مكانى » بسر مىبرده است و ظاهرا ابتدا مدتى در بحرآباد خراسان اقامت داشته و سپس باصفهان و شيراز و آخرالامر به « ابرقويه » عزيمت مىكند و در همين شهر زندگانى را بدرود مىگويد و همين‌جا مدفون مىگردد .\r\nشايد تلخى جانگزاى اين آوارگى و مشقت غربت و خانه‌به‌دوشى و درد هجران يار و ديار است كه به صورت رباعى ذيل تجلى كرده و عزيز به زبان حال چنين مىگويد :\r\n كس در كف ايام چو من خوار مباد * محنت زده و غريب و غمخوار مباد \r\n نه روز و نه روزگار و نه يار و نه حال * كافر به چنين روز گرفتار مباد \r\nمهجور آوارهء كه گاهى در گوشه خانقاهى در اصفهان و گاهى بر سر مزارى در شيراز و بالاخره در سن كهولت و ايام پيرى و زمينگيرى بايد در مسجد جامع شهركى چون ابرقو ساكن باشد چگونه چنين ناله‌اى ساز و چنين شكوه‌اى آغاز نكند ؟\r\nدر حقيقت بايد پذيرفت كه « عزيز نسفى » از جمله كسانى بوده كه قلبا بدانچه مىگفته مؤمن بوده و بدان اعتقاد جازم داشته و عمل و رفتارش كاملا با علم و عقيده‌اش منطبق بوده است .\r\nعزيز كه مىگويد : « . . . . اى درويش عالم بعينه بموج دريا مىماند يا خود موج درياست و عاقل هرگز بر موج دريا عمارت نسازد و نيت اقامت نكند و بيقين بدان كه مسافرانيم و احوال عالم هم مسافر است اگر دولت است مىگذرد و اگر محنت است مىگذرد . پس اگر دولت دارى اعتماد بر دولت مكن كه معلوم نيست ساعت ديگر چون باشد و اگر محنت دارى دلتنگ مشو كه معلوم نيست كه ساعت ديگر چون باشد و دربند آن باش كه راحت مىرسانى و آزار نرسانى . . . . » ( رساله در بيان عالم ملك و ملكوت و جبروت . ص 175 - 176 انسان الكامل ) .\r\nو همو كه مىگويد : « . . . . اى درويش هر كه به حقيقت خود را دانست و دنيا را چنان كه دنياست شناخت علامت او آن باشد كه چون او را صحت بدن باشد و قوت يك‌روزه و مسكن كه دافع سرما و گرماى وى بود حاصل شود چنان داند كه همه دنيا از آن ويست .\r\nاينست معنى : من اصبح معافى فى بدنه آمنا فى سر به عنده قوت يومه فكانما حيزت له الدنيا بحذافيرها . و آن عزيز از سر همين نظر فرموده است :\r\n\r\n","description":"","footnote":"","page_name":" مقدمهء مصحح 26 ","page_number":26},
  {"content":"\r\n\r\n در دهر هر آنكه نيم‌نانى دارد * وز بهر نشستن آشيانى دارد \r\n نه خادم كس بود نه مخدوم كسى * گو شاد بزى كه خوش جهانى دارد \r\n. . . . الخ . . . . » ( كتاب حاضر ص 202 ) .\r\nخود نيز عملا چنين مىزيسته است و به راستى « گنج آزادگى و گنج قناعت » را يافته بوده است و اگر احيانا بر سبيل حكايت از حال خود شكايتى مىكند از باب « لكن شقشقة هدرت ثم قرت » است كه گاهگاه غليان احساس مانع از ضبط آن مىشود .\r\nآرى جز اين نمىتواند باشد كه عزيز خود به اختيار به دنيا پشت پا زده و بميل خويش از آن اعراض نموده است و چنانچه غير از اين بود در عصرى كه اگر بازار هر متاعى را كاسد بدانيم بازار تصوف گرم و رايج بود و صوفيان طراز اول و متوسطين با پادشاهان و خلفا نشست و برخاست مىكردند و از جانب ايشان به سفارت و رسالت به دربارها مىرفتند و صلات و عطاياى امراء و ايلخانان را مىپذيرفتند و كسانى چون علاء الدوله سمنانى و شيخ صفى الدين اردبيلى رسما جيره خوار و مستمرى دار امراء و وزراء بودند ( رجوع فرمايند به طرائق الحقائق و مكاتيب خواجه رشيد الدين فضل اللّه چاپ مرحوم پروفسور محمد شفيع ) عزيز نيز مىتوانست با كمال سهولت و بدون هيچ زحمت توجه آنان را به خود معطوف دارد و فى المثل با يك رساله كه بنام يكى از آنان تهيه و تأليف و بديشان اهداء مىكرد درهاى ثروت و مكنت و صلات و جوائز را به روى خود بگشايد اما او چون نمىخواست چنين كارى را نكرد و هر چه را كه گفت و نوشت بخاطر « جمعى از درويشان » و « دوستان » گفت و نوشت و زاويه خمول و گمنامى را بر آوازه و شهرت ترجيح داد و كنج مسجد و گوشه خانقاه و رباط را بر صدر مجلس پادشاهان و مقصوره كاخ اميران و وزيران اختيار كرد زيرا او قولا و فعلا معتقد است كه :\r\n« . . . . هر كه در اين حيات دنيا همه رنج و مجاهده اختيار كرد به اميد آنكه در حيات آخرت همه آسايش و مشاهده باشد يعنى تمام حيات دنيا را بكسب عمل صالح و بطلب علم نافع كه تخم حيات طيبه و سبب لذات دائمه است مصروف گردانيد در حيات آخرت در آسايش و راحت افتاد . و هر كه حقيقت حيات دنيا را نشناخت و ندانست كه غرض و مقصود از حيات دنيا چيست و در حيات دنيا همه راحت و آسايش اختيار كرد يعنى تمام حيات دنيا را بطلب لذات و شهوات بدنى كه تخم عذاب و عقوبت است مصروف گردانيد در حيات آخرت به عذاب و عقوبت گرفتار شد . اينست معنى الدنيا مزرعة الآخره و اينست معنى :  « مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ »  . و اينست معنى :   « مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً . وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً »   .\r\nو بر اساس اين اعتقاد زندگانى را آن‌چنان مىگذراند كه بايد بگذراند و اين صوفى وارسته آزاده از دنيا به همان چه او را كفاف روزانه باشد قناعت مىورزد و دانش و آزادگى\r\n\r\n","description":"","footnote":"","page_name":" مقدمهء مصحح 27 ","page_number":27},
  {"content":"\r\n\r\nو دين و مروت را بنده درم نمىكند .\r\nاين بود كليات مجملى از زندگانى شيخ عزيز نسفى كه بر اساس استنباطى كه از نوشته‌هاى خود او مىتوان كرد فراهم شده است .\r\nآقاى فريتز ماير رساله مختصرى درباره نسفى تحرير و چاپ كرده‌اند كه بقول مرحوم « موله » در آن رساله كليات بسيار موجزى از زندگانى او را بيان كرده‌اند من بنده نتوانست در تهران بدان رساله دسترسى يابد . همچنين به‌نحوى كه ملاحظه فرموده‌اند از تكرار مطالب بسيار مختصرى كه در « رياض العارفين » و « مجمع الفصحاء » و « مجالس - المؤمنين » و « طرائق الحقائق » درباره نسفى آمده است و متضمن هيچ فائده و مطلب مطمئنى نيست احتراز نمود و افسانه سرائى « مجالس العشاق » را نيز مرجع وثيقى نشمرد .\r\n\r\nمذهب عزيز نسفى\r\nسكنه قسمتهاى شرقى خلافت اسلامى و پادشاهى ايران عموما و ماوراءالنّهر و سغد و خوارزم خصوصا پيرو مذهب ابو حنيفه بودند و گرچه هر قسمتى تابع فرقه خاصى هم از اين مذهب ( چون ماتريدى ) مىبودند اما در حنفى مذهب بودن همه يكسان بودند و اساسا ماوراءالنّهر و خوارزم يكى از مراكز و كانونهاى مهم مذهب حنفى و از مجامع عمده فقه و كلام اين مذهب بشمار مىرفت .\r\nيك نظر اجمالى بكتب طبقات الحنفية امثال « الجواهر المضيئة قرشى » و « تاج - التراجم - ابن قطلوبغا » براى آنكه به اهميت ماوراءالنّهر از لحاظ مذهب حنفى و رجالى كه در فقه و كلام و تفسير و ديگر علوم عقلى و نقلى اسلامى بر مذاق حنفيان اين ناحيه پرورانده است پى بريم كافى است .\r\nشيخ عزيز نسفى نيز از مردم همين ديار بوده و در عصرى مىزيسته كه مذهب امام اعظم در اوج قدرت و شوكت خود بوده و سلاطين مغول نيز بهر صورت به همين مذهب گردن نهاده بودند بدين لحاظ احتمال مىرود كه او نيز حنفى مذهب بوده است . گرچه اسماعيليه او را از خود مىدانند ( با دعاى مرحوم « موله » در ص 20 مقدمه انسان الكامل به زبان فرانسه ) ( شايد با ابو الحسن نخشبى سابق الذكر مشتبه شده است ) و بعضى نيز باستناد آنكه عزيز در « كشف الحقائق » و برخى از رسائل خود قسمتى از اصول و معتقدات اساسى مذهب شيعه را بيان كرده است او را شيعه‌مذهب شمرده‌اند .\r\nمسلما ذكر و بيان بعضى از عقايد كلامى شيعه و آوردن اسامى مبارك ائمه معصومين صلوات اللّه عليهم اجمعين در كتابى كه مؤلف آن به صراحت تمام مىگويد : « . . . اما آنچه اعتقاد اين درويش است در اين كتاب نياوردم . » ( ص 6 متن حاضر ) و بالخصوص در مورد اظهار و اعلان مذهب تابع كلام : ( استر ذهبك و ذهابك و مذهبك ) ( ايضا همان صفحه و ص 8 متن حاضر ) مىباشد نمىتواند دليل قاطع و حتى قرينه موهمى براى تشيع او باشد و استناد به مكالمه او با « سعد الدين حمويه » در مورد اولياء و صاحب الزمان ( ع ) ( رك . ص\r\n\r\n","description":"","footnote":"","page_name":" مقدمهء مصحح 28 ","page_number":28},
  {"content":"\r\n\r\n320 - 322 انسان الكامل ) نيز براى اثبات تشيع او خالى از ضعف نيست چرا كه يا بايد قائل به « استفهام انكارى » او شد و يا قائل بعدم اعتقاد شخصى او دراين‌باره و قبول تعبدى او سخن شيخ سعد الدين را و اين هر دو مغاير با تشيع اوست . بديهيست سخن شيعه‌تراش مشهور يعنى قاضى نور اللّه شوشترى ( قده ) دراين‌باره جالب يقين نمىباشد . همچنين از آنجا كه بسيارى از عقايد باطنيان ( اسماعيليه ) على الاصول متخذ از عقايد حكما و فلاسفه است و « عزيز » در نقل اقوال اهل حكمت همان معتقدات و مبانى را كه اعتقادات اسماعيليه نيز در قسمتهائى با آن منطبق است نقل مىكند اينست كه شايد چنين به نظر رسد كه عزيز عقايد مزبور را عقيده خود مىداند فلذا بايد او را اسماعيلى مذهب دانست خاصه آنكه به بسيارى از آيات قرآنى كه مورد تأويل و استظهار اسماعيليانست نيز استشهاد و تمسك مىكند ( همچون آيه مباركهء « نور » و آيه شريفهء  « مَثَلُ الْجَنَّةِ الَّتِي وُعِدَ الْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ . . . .  الخ . . » ) ولى آنچه كه در بالا براى تضعيف احتمال شيعى بودن او گفته شد دراين‌مورد نيز ناظر است و از جمله دلائل قوى بر اسماعيلى نبودن او يكى اينست كه اقوال فقها و گاه متكلمين را همه بعنوان اقوال اهل شريعت ( نه اهل ظاهر ) نقل و ثبت و تأييد مىكند و حتى تمسك و توصيه او بشعار معروف باطنيان : ( استر ذهبك و ذهابك و مذهبك ) نيز دليلى بر باطنى بودن او نمىباشد .\r\nغرض در اين مقام تعيين مذهب نسفى نيست بلكه اشارهء بضعف دعاوى مدعيان تشيع وى است لا غير .\r\n\r\nشهرت نسفى در اروپا\r\n« 1 » عزيز نسفى در ميان نويسندگان صوفى يكى از كسانيست كه از قديم او را در اروپا مىشناخته‌اند . در سال ( 1655 ) ميلادى قسمتهائى از رساله « مقصد الاقصى » او از متن تركى ( يعنى ترجمه تركى مقصد ) به زبان لاتينى ترجمه و منتشر شد . « ثالوك » در تحرير رساله خويش درباره ( آيين تصوف ) ( كه اين رساله تا مدتى مديد براى شناختن تصوف در اروپا يك اثر كلاسيك بشمار مىرفت ) از رساله « مقصد الاقصى » بسيار استفاده نمود . بعدها « پالمر  remlaP  » شرح و تفسيرى بر متن رسالهء « مقصد الاقصى » منتشر ساخت كه اندكى قبل از جنگ جهانى اول براى بار دوم بطبع رسيد . اما « پالمر » تصور كرده بود كه رسالهء فارسى ( مقصد الاقصى ) ترجمه متن تركى آنست .\r\nپس از « پالمر » يعنى از يك قرن پيش « نسفى » فراموش شد و مستشرقين به طرف ساير نويسندگان صوفى مانند « ابن العربى » و متصوفهء قديم و قرون چهارم - ششم توجه كردند تا روزى كه « فريتز مير  reieMztirF  » دوباره توجه ايشان را به نسفى معطوف ساخت و آن دوره مصادف با موقعى شد كه ( آقاى هانرى كوربن  nibrocyrneH  ) آثار\r\n\r\n\r\n","description":"","footnote":"\r\n( 1 ) همه اين قسمت تقريبا از مقدمه « موله » بر انسان الكامل ترجمه شده است و بنده متعهد صحت و سقم آن نيست .\r\n","page_name":" مقدمهء مصحح 29 ","page_number":29},
  {"content":"\r\n\r\nسهروردى را احياء نمود . « فريتز مير » بخصوص دو كتاب نسفى يكى كتاب « كشف الحقائق » و ديگرى « التنزيل » را بيشتر مورد مطالعه قرار داد و با استفاده از نسخ موجود خطى اين دو كتاب در كتابخانه‌هاى استانبول ، توانست كليات مختصرى را در خصوص زندگى و آثار نسفى منتشر نمايد و اين رساله « مير » مورد استفاده مستشرقين قرار گرفت و هر كس خواست راجع به نسفى تحقيق كند از آن استفاده و بدان استناد كرد . ( مقدمه موله بر انسان الكامل ص 1 - 2 )\r\n\r\nآثار نسفى\r\nعزيز كتب و رسائل فراوانى از خود بجاى گذاشته است و با دعاى خود او و تصديق اهل فن و ارباب تراجم مهم‌ترين اثر او همين كتاب « كشف الحقائق » است .\r\nبارى آنچه تا كنون از كتب و رسائل او بدست آمده است اينست :\r\n1 ) مقصد الاقصى كه بقول خود او خاص سخن و عقيده شخصى اوست .\r\n2 ) زبدة الحقائق .\r\nمقصد الاقصى و زبدة الحقائق در سال ( 1303 قمرى ) در دنباله شرح جامى بر لمعات عراقى موسوم به « اشعة اللمعات » به ضميمه كتب و رساله‌هاى مختلف ديگرى با چاپ سنگى در تهران بطبع رسيده است .\r\n3 ) كتاب « التنزيل » يا « بيان التنزيل » كه نسخ خطى آن در استانبول و تهران فراوانست و يك‌بار هم در مصر بچاپ رسيده است .\r\n4 ) مجموعهء رسائل او موسوم و مشهور به « الانسان الكامل » كه محتوى بر بيست و دو رسالهء مختصر است و سال گذشته بكوشش مرحوم « ماريژان موله » فرانسوى لهستانى اصل بانضمام بعضى رسائل اضافى كه در برخى از نسخ كتاب « منازل السائرين » او موجود بود با مقدمه‌اى به زبان فرانسه در جزو انتشارات قسمت ايرانشناسى انستيتو ايران و فرانسه و انستيتو ايرانشناسى دانشگاه پاريس در تهران چاپ شد .\r\n5 ) منازل السائرين ( كه البته نبايد با « منازل » خواجه مشتبه شود ) .\r\n6 ) اصول و فروع كه هدايت در رياض العارفين متعرض نام آن شده است و معلوم نيست كه آيا اين كتاب ، كتاب مستقليست و يا جزو مجموعهء رسائل سابق الذكر اوست كه بطور مجزى به نظر مرحوم هدايت رسيده بوده است .\r\nو بالاخره كتاب اساسى و بقول مصطلح امروزى « شاهكار » او كه اينك به نظرتان مىرسد و به « كشف الحقائق » موسوم است .\r\nاز نسفى اثر منظومى جز همان رباعى كه در رياض العارفين بنام او ثبت شده است به نظر نرسيد و ابيات و رباعيات مورد استشهاد او بتصريح خود او غالبا از ديگرانست كه عزيز بدان استشهاد كرده است .\r\nو الحمد للّه رب العالمين\r\n\r\n","description":"","footnote":"","page_name":" مقدمهء مصحح 30 ","page_number":30},
  {"content":"\r\n\r\nاضافات نسخهء آستانهء مقدسه با حروف ريزتر در محل خود بمتن حاضر افزوده شده و نسخه‌بدل‌ها در پاورقى ضبط شده است .\r\n\r\n","description":"","footnote":"","page_name":" مقدمهء مصحح 31 ","page_number":31},
  {"content":"\r\n . \r\n","description":"","footnote":"","page_name":" مقدمهء مصحح 32 ","page_number":32},
  {"content":"\r\n\r\n\r\nمقدمهء مؤلف\r\nبسم الله الرحمن الرحيم الحمد لله رب العالمين و العاقبة للمتقين و صلى الله على محمد و آله اجمعين .\r\nاما بعد چنين گويد اضعف الضعفاء خادم الفقراء الحقير عزيز بن محمد النسفى كه جمعى از دوستان يكدل و درويشان كامل از اين ضعيف التماس كردند كه مىخواهيم رسالهء بنويسى و بيان شافى و جواب كافى بگويى تا سالكان و مخلصان را گشايش و دستورى باشد و ترا ذخيره و يادگارى بود وفقك الله الجواب الصواب و رزقنا ادراك الجواب . و درخواست ديگر آنست كه هر رساله كه جمع « 1 » كرده آيد « 2 » مىبايد « 3 » كه اول سخن اهل شريعت و دوم « 4 » سخن اهل حكمت و سيم « 4 » سخن اهل وحدت بيان كرده شود باز آنچه به نزديك تو منور شده و پيش تو روشن گشته است گفته شود « 5 » كه اصول و فروع اين هر سه مذهب هر كه بتحقيق و تفصيل نداند هيچ‌چيز را نداند و هر كه اصول و فروع اين سه مذهب را بتفصيل دانست جمله چيزها را آن‌چنان‌كه آن چيز است دانست .\r\nو درخواست ديگر آنست كه سخن هر طايفه كه گفته شود و تقرير كرده آيد مىبايد كه بىتعصب و بىتقيه و بىزيادت و نقصان باشد ديگر مىبايد كه سخن مفهوم و روشن باشد نه چنانچه « 6 » باشارات و رموز بود كه اگر از اشارت و رمز ما را چيزى مفهوم آمدى هم از الفاظ انبياء و اولياء عليه ( كذا -\r\n\r\n\r\n","description":"","footnote":"\r\n( 1 ) - آغاز نسخهء آستانه\r\n( 2 ) - كنى\r\n( 3 ) - بايد\r\n( 4 ) - باز\r\n( 5 ) - منور گشته است و پيش تو مقدر ( كذا : ظ : مقرر ) گشته است گفته گردد\r\n( 6 ) - چنان كه\r\n","page_name":" 1 ","page_number":33},
  {"content":"\r\n\r\nظ : عليهم ) الصلاة و السلام فهم كرديمى .\r\nو درخواست ديگر آنست كه پيش از آنكه بمعانى و تحقيق اين اساس شروع رود بيان كنى كه مذاهب مختلف در امت محمد ( ص ) چندست « 1 » و مذهب مستقيم از اين جمله كدامست ؟ اينست تمام درخواست درويشان اجابت كردم « 2 » كه اگر نكردمى ظلم بودى از خداى تعالى و تقدس مدد و يارى خواستم تا از خطا و زلل نگاه دارد و آن‌چنان‌كه مقصود و مراد « 3 » ايشان است در قلم آيد انه على ما يشاء قدير و بالاجابة جدير و اين كتاب را « كشف الحقائق » نام نهادم و در اين كتاب ده رساله جمع كرده آمد و در اول فاتحة الكتاب و در آخر خاتمة الكتاب نوشته شد . « 4 »\r\nبدانكه « 5 » درخواست درويشان در سنه احدى و سبعين و ستمائة بود و در آن « 6 » سال لشكر كفار بماوراءالنهر آمدند و ولايت را خراب كردند « 7 » و اين بيچاره در آن تاريخ در شهر بخارا بود با جماعة درويشان بامداد روز جمعه اول ماه رجب سنه مذكور پيش از رسيدن لشكر كفار به شهر بخارا و بقتل و غارت مشغول شدن « 8 » بدين سبب از شهر بيرون آمديم يا خود چنين گوى كه بيرون آوردند و از آب خراسان گذشتيم و به شهرهاى خراسان رسيديم و از آن مدت باز هر روز بموضعى و هر شب به جايى مىبوديم و در هيچ جا قرار نمىيافتيم « 9 » بدين سبب جمع كردن اين كتاب بتأخير افتاد تا در سنهء ثمانين اين كتاب جمع شد « 10 » آن شب كه عزم كردم كه اين كتاب را از سواد به بياض برم تا به نظر عزيزان مشرف شود حضرت رسول ( ص ) را بخواب ديدم كه حضرت « 11 » فرمود تا از هجرت من هفتصد سال نگذرد اين كتاب را در ميان خلق اظهار مكن . اين خواب دلالت\r\n\r\n\r\n","description":"","footnote":"\r\n( 1 ) - بيش از آنكه بتحقيق و معانى اين‌ها شروع كنيد بيان كنيد كه مذاهب مختلف در امت محمد چند است و اين خلاف از كجا ظاهر شد و اصل خلاف چيست\r\n( 2 ) - و درخواست ايشان را اجابت كرد\r\n( 3 ) - و آنچه مراد و مقصود ايشان است در\r\n( 4 ) - و بالله التوفيق\r\n( 5 ) - اين درخواست\r\n( 6 ) - همين سال\r\n( 7 ) - بولايت ماوراءالنّهر آمدند و ولايت خراب كرد\r\n( 8 ) - اول ماه رجب بود كه لشكر كفار به شهر بخارا رسيدند و بقتل و غارت مشغول شد و زحمات بسيار بما رسيد تا بدين سبب از شهر\r\n( 9 ) - و در هيچ موضع سكون و دل‌نهادگى پيدا نيامد\r\n( 10 ) - تا به سنهء ثمانين رسيد و چون به سنهء ثمانين و ستمائة رسيد اين كتاب جمع شد\r\n( 11 ) - رسول را بخواب ديدم كه فرمود\r\n","page_name":" 2 ","page_number":34},
  {"content":"\r\n\r\nمىكند بر آنكه بعد از هفتصد هجرت « 1 » غرور و پندار و خيال محال از دل مردم گم « 2 » خواهد شد و حقايق چيزها آشكارا خواهد گرديد و « 3 » دلالت بر آنكه مذاهب مختلف از ميان مردم برخيزد و جمله را يك مذهب شود و بعضى گفته‌اند هرآينه بايد كه چنين باشد كه هر روز « كذا فى الاصل و ظ : هر دور » كه « 4 » مىآيد مردم زيرك‌تر مىشوند خاصه دور قمر و چون دور قمر به آخر رسد مردم به‌غايت دانا و زيرك شوند و يكرنگ و يك مذهب و يك اعتقاد شوند « 5 » اگر چه در خاطر اين بيچاره آنست كه اين‌چنين كه اين ساعتست پيوسته چنين خواهد بود و يكسر موى از اينكه « 6 » هست نگشته است و نخواهد گشت اما شايد كه در يك اقليم « 7 » يا دو اقليم اختلاف از ميان قوم برخيزد و جمله يكدل و يك مذهب شوند « 8 » .\r\n\r\nفصل در بيان خواب\r\nبدانكه در ماه جمادى الاول سنه ثمانين و ستمائة در ولايت فارس در شهر « ابرقوه » بودم از شب دهم يك نيمه گذشته « 9 » بود اين بيچاره نشسته بود « 10 » و چراغ در پيش نهاده و چيز مىنوشت « 11 » در آن‌وقت خواب در ربود پدر خود را ديدم « 11 » كه از در درآمد برخاستم و سلام كردم « 13 » جواب داد و گفت كه رسول ( ص ) با شيخ « ابو عبد الله خفيف » و شيخ « سعد الدين حموى » رحمهما الله « 14 » در مسجد جمعه ابرقوه نشسته ترا مىطلبند با پدر به مسجد رفتم « 15 » رسول را ديدم با ايشان « 16 » نشسته سلام كردم جواب دادند و هر يك مرا بنواختند « 17 » و چون\r\n\r\n\r\n","description":"","footnote":"\r\n( 1 ) - بر آنكه بعد از هفتصد سال غرور\r\n( 2 ) - كم\r\n( 3 ) - و ديگر\r\n( 4 ) - هر دورى كه\r\n( 5 ) - و زيرك شوند و يكرنگ و يك مذهب اگر چه\r\n( 6 ) - اين چه\r\n( 7 ) - يك اقليم\r\n( 8 ) - و جمله يك طريق و يكدل و يك مذهب شوند فقر و بىبندوبارى از ايشان كم شود و معانى و حقايق در ميان ايشان آشكار گردد .\r\n( 9 ) - دهم رجب يك نيمه بگذشت\r\n( 10 ) - بودم\r\n( 11 ) - چيزى مىنوشتم در ميان چيزى نوشتن بخواب رفتم پدر خود را بخواب ديديم\r\n( 13 ) - سلام كردم او بر من سلام كرد و مرا در كنار گرفت\r\n( 14 ) - قدس اللّه روحهما\r\n( 15 ) - ترا طلب مىكنند با پدر برفتم و به مسجد در آمدم\r\n( 16 ) - با هر دو شيخ\r\n( 17 ) - ايشان هر سه برخاستند و جواب سلام باز دادند و يك يك مرا در كنار گرفتند و مىنواختند آنگه بنشستند و من در پيش ايشان بنشستم\r\n","page_name":" 3 ","page_number":35},
  {"content":"\r\n\r\nبنشستم رسول ( ص ) فرمود كه امروز شيخ سعد الدين حموى از تو حكايت مىكرد و خاطرش نگران و متعلق حال تو مىبود « 1 » حكايت آن بود كه مىگفت كه « 2 » معانى كه من در چهارصد پاره كتاب « 3 » جمع كرده‌ام عزيز آن جمله را در ده رساله جمع كرده و هر چند كه من در اخفا و پوشيدن سعى كرده‌ام او در اظهار كوشيده انديشه مىكنم كه مبادا از اين رهگذر ناجنسى آزارى به او برساند و آنگاه رسول ( ص ) فرمود كه چون شيخ اين حكايت بگذارد من با شيخ بگفتم كه اى شيخ تو خاطر آسوده دار كه عزيز در عصمت خداست و با آنكه چنينست برويم و عزيز را بگوييم « 4 » تا اين كتاب را بىاجازه ما اظهار نكند .\r\nاكنون با تو مىگوييم كه تا از هجرت من هفتصد سال نگذرد اين كتاب را در ميان خلق ظاهر مگردان و چون هفتصد سال بگذرد در اغلب مدارس غالبا اوقات طلاب علم در طلب اين كتاب بگذرد « 5 » و معنى اين كتاب را بحث كنند .\r\nگفتم يا رسول الله بعضى ازين كتاب را نوشته‌اند « 6 » و بهر طرفى برده رسول فرمود كه آنچه خود رفته رفته باقى را اظهار مكن .\r\n\r\nفصل\r\nبدانكه از رسول صلى الله عليه و آله سؤال كردم كه يا رسول الله عصمت چيست و معصوم كيست ؟ رسول فرمود كه عصمت امانست از خود هر كه دست و زبان خود را « 7 » در فرمان خود آورد و از ايشان ايمن شد چنان كه من بعد به‌واسطه ايشان زحمتى و ندامتى بوى نرسد معصوم گشت . چون جواب رسول را معلوم كردى و معنى عصمت را دانستى اكنون بدانكه عصمت و حفظ و عافيت به يك معنيست اما علما از جهت ادب هر يك را به جايى استعمال مىكنند اگر اين امان با نبى است گويند « 8 » كه او در عصمت خدايست اگر با ولى است مىگويند « 9 » كه او در حفظ خدايست و اگر با مؤمن است گويند كه او در\r\n\r\n\r\n","description":"","footnote":"\r\n( 1 ) - حكايتى مىگزارد و خاطر او نگران حال تو شود\r\n( 2 ) - مىگفت هر معانى كه\r\n( 3 ) - دفتر از صغار و كبار\r\n( 4 ) - برويم و بگوئيم عزيز را\r\n( 5 ) - غالب اوقات طلاب علم طلب اين كتاب كنند\r\n( 6 ) - از اين كتاب نوشتند\r\n( 7 ) - و شهوت و غضب خود را\r\n( 8 ) - استعمال كردند اگر اين امان يافته نبى است گفتند\r\n( 9 ) - اگر ولى است گفتند\r\n","page_name":" 4 ","page_number":36},
  {"content":"\r\n\r\nعافيت خدايست پس هر كه عافيت مىخواهد امان مىخواهد « 1 » يعنى مىخواهد كه دست و زبان وى از شهوت و غضب چنان بود كه به‌واسطه ايشان زحمتى و ندامتى بوى نرسد و بعضى از اهل شريعت گفته‌اند كه در عصمت خداى آن‌كس است كه اعضاء و جوارح وى هرگز بىفرمانى نكرده باشد و هرگز بىفرمانى نكند و بىفرمانى از ايشان تصور ندارد . و در عافيت خداى آن‌كس است كه اعضاء و جوارح وى بىفرمانى كرده باشد اما اين ساعت نكند و در فرمان او باشد پس هر كرا اعضاء و جوارح در فرمانست او امير است و امير لقب اوست و هر كرا اعضاء و جوارح در فرمان « 2 » نيست اسير است و اسير لقب اوست اسير دست و زبان و بنده فرج و شكم است .\r\n\r\nفصل در فهرست رسالات\r\n« فاتحة الكتاب » در بيان آنكه مذاهب مختلف در امت محمد ( ص ) چند است و خلاف از كجاست و كى ظاهر شد و اصل خلاف و مذهب مستقيم كدامست .\r\nرساله اول - در بيان وجود و آنچه تعلق بوجود دارد .\r\nرساله دوم - در بيان انسان و آنچه تعلق به انسان دارد .\r\nرساله سيوم - در بيان سلوك و آنچه تعلق بسلوك دارد .\r\nرساله چهارم - در بيان توحيد و آنچه تعلق بتوحيد دارد .\r\nرساله پنجم - در بيان معاد و آنچه تعلق بمعاد دارد .\r\nرساله ششم - در بيان دنيا و آخرت و آنچه تعلق به آن دارد و شب قدر و روز قيامت و حيات و ممات .\r\nرساله هفتم - در بيان هفت آسمان و « 3 » زمين كه كدامست و حج گزاردن عبارت از چيست و چند نوع است .\r\n\r\n\r\n","description":"","footnote":"\r\n( 1 ) - امان مىخواهد از خود\r\n( 2 ) - فرمان او نيست\r\n( 3 ) - و هفت زمين كدامست و تبديل زمين و طى آسمان چيست و زمين عرفات و زمين قيامت كدامست و حج گزاردن الخ\r\n","page_name":" 5 ","page_number":37},
  {"content":"\r\n\r\nرساله هشتم - در بيان كتاب الله و كلام الله و در بيان قرآن و فرقان « 1 » كه در آخر رساله اول بعضى از آن بطريق اجمال بسبيل ضرورت مقرر و مبين شد و محرر و معين گشت .\r\nرساله نهم - در بيان حقيقت اسلام و ايمان و [ احسان و عيان 
  ] و در بيان آنكه حقيقت صوم و صلاة و زكات چيست و بر كيست . « 2 »\r\nرساله دهم - در بيان صاحب شريعت و قائم قيامت و در بيان آنكه اديان و شرايع چندست و نسخ شريعت چيست و چراست .\r\nخاتمة الكتاب - در بيان آنكه ختم نبوت و ختم ولايت چيست و هرگز اين‌چنين كه هست نبود و در قيامت كه عالم كه اين‌چنين كه هست نباشد .\r\n\r\nفصل « 3 »\r\nبدانكه آن‌چنان‌كه درخواست درويشان بود در هر رساله اول سخن اهل شريعت باز سخن اهل حكمت باز سخن اهل وحدت بيان كردم اما آنچه اعتقاد اين درويش و اختيار اين بيچاره است در اين كتاب نياوردم از جهت آنكه هر آدميى كه باشد همه چيزها را نداند و نه هر چه آدمى داند بتواند گفت و نوشت « 4 » بلكه از صد هزار كس يك كس دانا باشد و آنكه دانا باشد از هزار چيز كه بداند يكى بتواند گفت و از هزار چيز كه بتواند گفت يكى چنان باشد كه بتواند نوشت كه نوشته بدست اهل و نااهل افتد و منظور نظر مستعد و نامستعد شود اى درويش همه كس را استعداد ادراك حقايق نباشد كه آدميان در تحصيل علوم به تفاوتند بلكه در جمله كارها از جهة آنكه هر يك آلت كارى و مظهر چيزىاند پس هر يك غير كار خود نتوانند « 5 » اينست معنى « اعملوا كل ميسر لما خلق له » « 6 » و اگر چنان بودى كه جمله را استعداد يك چيز بودى نظام عالم كبير نبودى چنان كه در آدمى كه عالم صغير است و نمودار آن اگر جمله اعضاى آدمى\r\n\r\n\r\n","description":"","footnote":"\r\n( 1 ) - در بيان كلام اللّه و كتاب اللّه و در بيان قرآن و فرقان . رساله نهم\r\n( 2 ) - و احسان و عيان و در بيان آنكه حقيقت صلاة و زكات و صوم كه چيست و از براى چيست\r\n( 3 ) - فصل - در ترتيب كتاب موافق خواهش مريدانش\r\n( 4 ) - از جهت آنكه نه هر آدمى كه باشد همه چيز را بداند و نه هر چه بداند بتواند گفت و نه هر چه بتواند گفت بتواند نوشت\r\n( 5 ) - پس هر يك كار خود توانند كرد\r\n( 6 ) - اينست معنى كل ميسر . . الخ\r\n","page_name":" 6 ","page_number":38},
  {"content":"\r\n\r\nرا استعداد يك چيز بودى آدمى ناقص بودى و نظام وجود آدمى نبودى پس هر عضوى از اعضاء آدمى استعداد كارى دارد و هر يك بجاى خود كار خود تواند كرد . اى درويش اگر چه به ظاهر مىنمايد كه هر يك از اعضاء كار خود مىكنند اما به حقيقت جمله كار يكديگر مىكنند چشم خدمت پا مىكند و پا خدمت دست مىكند و دست خدمت سر مىكند و سر خدمت حواس مىكند و اعضاء ظاهره خدمت معده مىكنند و معده خدمت جگر مىكند و جگر خدمت جمله بدن مىكند و جمله اعضا را همچنين ميدان كه جمله در كار يكديگرند و خدمت يكديگر مىكنند و خبر ندارند پس اگر سر نقصان پا خواهد به حقيقت نقصان خود خواسته است و اگر پاى نقصان سر خواهد نيز چنين و ساير اعضاء نيز همين حكم را دارد . پس همچنين كه در عالم صغير اين معنى را مشاهده كردى در وجود عالم كبير نيز همچنين مىدان كه هر كه هست و هر چه هست جمله اعضاى يكديگرند و هر يك و هر چيز استعداد كارى دارند و هر يك كار خود مىتوانند كرد و اگر چه ظاهر چنين مىنمايد كه هر يك كار خود مىكنند جمله خدمت يكديگر مىكنند و معاون يكديگرند پادشاه تربيت و محافظت رعيت مىكند و رعيت مدد و معاونت پادشاه مىكند آهنگر خدمت درودگر مىكند نجار خدمت حداد اهل شهر خدمت اهل ده مىكنند و اهل ده خدمت اهل شهر مىكنند عالم كار جاهل و جاهل كار عالم مىكند و در جمله افراد موجودات همچنين ميدان پس خواست نقصان هر يك به حقيقت نقصان خواهنده است پس هر يك كه ممد و معاون آن دگر باشد به حقيقت ممد و معاون خود بوده باشد و هر كرا در امر معروف و نهى منكر غرض نه اين باشد جاهلست و هر كرا در مروت و احسان و اعطاى صدقه نيت نه اينست غافلست اگر چه مروت و احسان خاصيت بسيار دارد اما بايد كه نيت وى اين باشد .\r\nتا سخن دراز نشود و از مقصد باز نمانيم .\r\n\r\nفصل\r\nبدانكه غرض از اين سخنان آن بود كه آنچه اختيار اين درويش است\r\n\r\n","description":"","footnote":"","page_name":" 7 ","page_number":39},
  {"content":"\r\n\r\nدر اين كتاب ذكر نكردم تا نظر نامحرمان بر آن نيفتد زيرا كه هر آدميى كه باشد البته او را از اين سه مذهب يكى باشد « 1 » :\r\nاول - مذهب مادر و پدر و عوام شهر بود تا در ميان كدام طايفه بود اول او را آن مذهب باشد . اينست معنى : « كل مولود يولد على الفطرة فأبواه يمجسانه او يهودانه او ينصرانه » .\r\nدوم - مذهب پادشاه وقت « 2 » اگر عادل باشد بيشتر اهل شهر عادل باشند اگر ظالم باشد ظالم شوند و اگر زاهد زاهد شوند « 3 » و اگر حنفى مذهب باشد حنفى شوند و اگر شافعى شافعى از جهت آنكه همه كس قرب پادشاه را طالب « 4 » باشند و همه كس مريد « 5 » ارادت و محبت پادشاه باشند هر كس كه بينى از پادشاه خوف و انديشه دارد « 6 » پس به اين سبب جمله در مناسبت كوشند و خود را به مشابهت منسوب كنند « 7 » اينست معنى : « الناس على دين ملوكهم » .\r\nسيوم - مذهب يار بود تا در حق كه ارادت دارد « 8 » و با كه صحبت و دوستى ورزد هرآينه مذهب او گيرد كه معنى صحبت موافقت درون و مشابهت بيرون است « 9 » اينست معنى : « المرء على دين خليله . » پس اين مذهب ميان وى و خليل وى بود « 10 » و غير خليل را بر اين اطلاعى نيست و از غير خليل پوشيده مىبايد داشت و به حقيقت اين مذهب ميان وى و خداى ويست اينست معنى :\r\n« أستر ذهابك و ذهبك و مذهبك . » چون اين مقدمات معلوم كردى اكنون بدان اگر آنچه اعتقاد اين درويش است در اين كتاب نوشته شدى « 11 » خليل و غير خليل را بر آن اطلاع افتادى و منظور نظر محرم و نامحرم بودى و نامحرمان را در سخن عزيزان نظر كردن حرام است زيرا كه فساد آن بيش از اصلاح « 12 » ( كذا فى الاصل ) باشد بلكه همه فساد باشد و سنت عزيزان پيش از اين چنين بوده است كه جماعتى كه در صحبت ايشان مىبوده‌اند در هر كه استعداد و ( كذا با واو ) قبول\r\n\r\n\r\n","description":"","footnote":"\r\n( 1 ) - او را سه مذهب بود\r\n( 2 ) - پادشاه ولايت بود اگر پادشاه ولايت عادل باشد\r\n( 3 ) - زاهد زاهد و اگر حكيم حكيم\r\n( 4 ) - هر كس را قرب پادشاه مطلوبست\r\n( 5 ) - طالب\r\n( 6 ) - هر كس به نيتى و همه كس را از پادشاه خوف و انديشه باشد\r\n( 7 ) - بمناسبت منسوب كنند\r\n( 8 ) - مىدارد\r\n( 9 ) - مشابهت بيرون و موافقت اندرون است\r\n( 10 ) - وى است\r\n( 11 ) - بدانكه آنچه تحقيق اين درويش است اگر در اين كتاب\r\n( 12 ) - صلاح\r\n","page_name":" 8 ","page_number":40},
  {"content":"\r\n\r\nاسرار و محافظت بار امانت ديده‌اند امانت را بوى تسليم كرده‌اند و ايشان را وصيت كرده‌اند كه در اين امانت خيانت نكنند و از نااهل مخفى دارند و با اهل استحقاق و محرم در ميان آرند پس همچنين از وقت « 1 » رسول الله صلى الله عليه و آله تا اكنون بلكه از وقت آدم صفى اللّه تاكنون « 2 » هر كه از حقيقت چيزها باخبر شد از صحبت دانايى باخبر شد . پس هر كه طالب اسرار و حقايقست بايد كه خود را اهل صحبت گرداند و در صحبت هرچه مىخواهد طلب كند كه از كتاب كارى بر نيايد اينست معنى : « خذ العلم من افواه الرجال » و هر دانايى كه بوده است او را طريق سخن گفتن با اهل صحبت ديگر بوده است و با اهل كتاب ديگر و تا عالم و عالميان باشند اهل صحبت باشند و اهل كتاب هم باشند و علامت اهل كتاب آنست كه هر روز در ذكر ماضى و ياد مستقبل باشند و از وقت بىنصيب و بىبهره بوند و علامت اهل صحبت آنست كه هرگز ذكر ماضى و ياد مستقبل نكنند و از وقت برخوردار و با نصيب باشند . سخن دراز شد و از مقصود دور افتاديم .\r\n\r\nفصل « 3 »\r\nبدانكه بعضى از مبتديان و ضعيفان باشند كه چون آغاز آن شود كه سخن فهم كنند نگاه نتوانند داشت « 4 » و بىاختيار ايشان از ايشان سخنها در وجود آيد و به اين سبب كه از عوام به ايشان ملامت و زحمت بسيار رسد پس تدبير ايشان آنست كه زبان نگه دارند و يا به ديوانگى خود را مشهور گردانند « 5 » تا هرچه بگويند عوام از شنودن آن زيان نكنند و ايشان از زحمت عوام ايمن باشند .\r\nاى درويش بعضى از سالكان و مخلصان ضعيف باشند و صبر و تحمل بار اسرار نتوانند كرد چنان كه جويى كه خورد ( كذا - ظاهرا : خرد ) و باريك باشد و ناگاه سيل و آب ( كذا ) بسيار در وى آيد تحمل نتواند آورد و از سر بيرون رود آنگاه نه جوى ماند و نه آب به جايگاهى رسد كه همچنين ضعيفان\r\n\r\n\r\n","description":"","footnote":"\r\n( 1 ) - محمد رسول اللّه\r\n( 2 ) - آدم تا اين دم\r\n( 3 ) - فصل در رفتار مبتديان\r\n( 4 ) - زبان نگاه نتواند داشت\r\n( 5 ) - آنست كه نگاه دارد و اگر نتوان باز داشتن نام عاقلى از خود بيندازند و به ديوانگى خود را معروف گردانند\r\n","page_name":" 9 ","page_number":41},
  {"content":"\r\n\r\nباشند كه ناگاه واردى به ايشان فرود آيد و تحمل آن نتوانند كرد و به ناجايگاه از ايشان ظاهر شود و از آن سخن شنوندگان را فايده نباشد بلكه نقصان باشد و گوينده را زيان دارد و حال او به گدايى ماند كه ناگاه گنجى بيابد و گدا چون گنج يافت البته نهان نتواند داشت از جهت آنكه قوت و استعداد آن ندارد گنج از دست او برود و سر او هم در سر گنج رود و باز بعضى رودخانه‌ها و آبگيرها و درياها باشد كه هرچند سيل و آب بسيار در ايشان آيد پيدا نيايد و همه را تحمل كند و هرچند در و لئالى بسيار كه در قعر دريا بود هر كس را بر آن اطلاع نيفتد . همچنين بعضى كسان صبور باشند اگر چه به صورت ضعيف و نزارند اما بمعنى قوى و كبار كه بهر بادى در هوا نشوند و بهر آبى غرقه نگردند و اگر خواهند كه به اختيار در و لئالى معانى را از بحر باطن خود ظاهر كند بىصدف صورت ظاهر نكنند تا نظر نامحرمان بر آن نيايد .\r\nچون اين مقدمات معلوم كردى اكنون بدانكه انبياء و اولياء در و لئالى معانى را در صدفهاى صورت تعبيه كرده‌اند و مىكنند و با خلق مىگويند تا بطفيل صدف صورت در و لئالى معانى را قبول كنند باشد روزى جوهرى شوند و باخبر گردند و در و لئالى معانى را در صدفهاى صورت بشناسند و از آن برخوردار شوند و اگر ايشان جوهرى نشوند باشد بدست جوهرى افتد و در را در صدفها بشناسد و از آن برخوردار شود و اين چندين مذاهب مختلف كه پيدا آمدند بدين سبب پيدا آمدند كه طريقه سخن گفتن انبياء و اولياء را ندانستند و مصلحت در آن بود كه ايشان كردند كه هر دانايى كه در معانى را بىصدفهاى صورت ظاهر گردانيد زحمات بسيار بوى رسيد اما اين بيچاره در اين كتاب « كشف الحقائق » در معانى را بىصدف صورت خواهد آورد و سخن مرموز و در لباس نخواهد گفتن از جهت آنكه اين‌ها نه سخن منست سخن ديگرانست كه گفته مىشود كه هر كس چه گفته‌اند كتاب « مقصد اقصى » خاص سخن اين بيچاره است و سخن در وى من اوله الى آخره سخن متقدمان است .\r\nهرچند مىخواهم كه سخن دراز نشود نمىشود و از مقصود مىمانم « 1 » .\r\n\r\n\r\n","description":"","footnote":"\r\n( 1 ) - آغاز كتاب اينست\r\n","page_name":" 10 ","page_number":42},
  {"content":"\r\n\r\nبسم اللّه الرحمن الرحيم\r\n\r\nفاتحة الكتاب\r\nفاتحة الكتاب از كتاب « كشف الحقائق » در بيان آنكه مذاهب مختلف در مذهب « 1 » ( كذا ) محمد ( ص ) چندست و اين اختلاف « 2 » از كجا ظاهر شد و اصل خلاف چيست و مذهب مستقيم از اين جمله كدامست .\r\nبدانكه نقل مىكنند كه رسول ( ص ) مىفرمايد كه امت « ابراهيم » به هفتاد فرقت شدند و جمله در آتشند الا يك فرقت و امت « موسى » به هفتاد و يك فرقت شدند جمله در آتشند الا يك فرقه و امت « عيسى » بعد از او به هفتاد و دو فرقه شدند جمله در آتشند الا يك فرقه و امت من بعد از من به هفتاد و سه فرقه شدند و جمله در آتش باشند الا يك فرقه اينست معنى :\r\n« ستفرق امتى من بعدى على ثلاثة و سبعين فرقة كلهم فى النار الا واحدة »\r\nچون اين مقدمات معلوم كردى اكنون بدانكه سه كسند از علماى اهل شريعت دو از علماى سنت و يكى از علماى شيعه يكى « ابو منصور ماتريدى » است كه مذهب « ابو حنيفه » دارد و يكى « محمد غزالى » كه مذهب « شافعى » دارد و يكى « شيخ ابو جعفر طوسى » كه مذهب شيعه دارد و ايشان هر سه در مذاهب و اصول مذاهب سخن بهتر از ديگران گفته‌اند . پس ما سخن اين هر سه كس را در دو فصل بشرح بياوريم بىتعصب و بىتقيه و بىزياده و نقصان و آنگاه آنچه اهل تحقيق گفته‌اند در اين معنى بيان كنيم و لا حول و لا قوة الا بالله  عَلَيْهِ تَوَكَّلْتُ وَ إِلَيْهِ أُنِيبُ  « 3 »\r\n\r\n\r\n","description":"","footnote":"\r\n( 1 ) - امت\r\n( 2 ) - خلاف\r\n( 3 ) - هود 88\r\n","page_name":" 11 ","page_number":43},
  {"content":"\r\n\r\n\r\nفصل\r\nبدانكه رئيس اهل سنت شيخ ابو منصور ماتريدى و حجة الاسلام محمد غزالى مىگويند كه اصل اين هفتاد و دو مذهب كه اهل آتشند شش مذهب « 1 » : تشبيه و تعطيل و جبر و قدر و رفض و نصب .\r\nاهل تشبيه خداى را بصفات ناسزا وصف ناسزا كردند و بمخلوقات مانند كردند .\r\nو اهل تعطيل صفات خداى را منكر شدند « 2 » و بندگى خود را به خداوند اضافت كردند .\r\nو اهل جبر بودن عالم را قديم مىدانند و بر اين اعتقادند كه هرگز بر طرف نخواهد شد « 3 » .\r\nو اهل قدر خدايى خداى را به خود اضافت كردند و خود را خالق افعال خود گفتند « 4 » .\r\nو اهل رفض در دوستى امير المؤمنين على كرم الله وجهه غلو كردند و در حق صديق و فاروق طعن كردند و گفتند كه هر كه بعد از محمد ( ص ) بلافصل با على بيعت نكرد و او را خليفه و امام ندانست از دايره ايمان بيرون رفت .\r\nو اهل نصب در دوستى صديق و فاروق غلو كردند و در حق على طعن كردند و گفتند هر كه بعد از محمد ( ص ) با صديق بيعت نكرد و او را خليفه و امام ندانست از دايره ايمان بيرون رفت .\r\nو هر يك از اين فرق شش‌گانه به دوازده فرقه شدند و هفتاد و دو فرقه جمع آمدند و جمله در آتشند به حكم لفظ نبوت كه « كلهم فى النار الا واحدة » .\r\nپس آن واحده غير آن هفتاد و دو فرقه‌اند و ايشان از اهل نجاتند زيرا كه بر\r\n\r\n\r\n","description":"","footnote":"\r\n( 1 ) - شش مذهب است\r\n( 2 ) - و نهى ( كذا : ظ : نفى ) صفات خدا كردند .\r\n( 3 ) - و اهل جبر اختيار و فعل بندگان را منكر شدند و بندگى خود را به خداوند اضافت كردند .\r\n( 4 ) - و اهل قدر خود را خالق افعال خود گفتند\r\n","page_name":" 12 ","page_number":44},
  {"content":"\r\n\r\nمذهب مستقيم‌اند و مذهب مستقيم آنست كه در وى تعطيل و تشبيه و جبر و قدر و رفض و نصب نباشد زيرا كه اين شش مذهب بيقين در وقت محمد ( ص ) نبود و بعد از محمد ( ص ) پيدا آمد از جهة آنكه ابتداء هر يك از اين مذاهب معلوم است كه در كدام وقت و كدام شهر از كه پيدا آمد و سبب آن چه بود .\r\nپس مذهب مستقيم باتفاق بعضى ( كذا فى الاصل ) از اهل اسلام مذهب سنت و جماعت است از جهت آنكه معنى سنت و جماعت آنست كه سنت رسول و عقيدت صحابه آنست كه :\r\nخدا يكى است و موصوف بصفات سزا و منزه است از صفات ناسزا و ذات و صفات او قديم است و هيچ صفتى از صفات وى حادث نيست و او محل حوادث نيست و صفات او عين ذات او و غير ذات او نيست يعنى « لا هو و لا غيره كالواحد من العشرة » و او را ضد و ند و مثل و شريك و زن و فرزند و حيز و مكان نيست و امكان ندارد كه باشد و او از چيزى نيست و بر چيزى نيست و به چيزى نيست كه همه چيز از وى و قائم بوى و باقى بوى است و او ديدنى است به چشم سر و ديدار او در دنيا جائز است و در آخرت اهل بهشت را هرآينه خواهد بود و كلام او قديمست و او فاعل و مختار است و خالق خير و شر و كفر و ايمان است و جز وى خالق ديگر نيست خالق عباد و افعال عباد است و عباد خالق فعل خود نيستند اما فاعل مختارند و هيچ صفتى از صفات وى بصفات مخلوقات نماند و هيچ صفتى از صفات مخلوقات بصفات او نماند هرچه در خاطر و وهم كسى آيد از خيال و وهم يا از مثال كه وى آنست وى آن نيست وى آفريدگار آنست  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  « 1 » و فعل او از علت و غرض پاك و منزه است و هيچ چيز بر وى واجب نيست و فرستادن انبياء از وى فضلست و انبياء معصومند و به غير از انبياء كسى ديگر معصوم نيست و محمد ( ص ) خاتم انبياست و بهترين و داناترين آدميان بود و بعد از او ابو بكر و عمر و بعد از عمر عثمان و بعد از عثمان على خليفه و امام به حق بود « 2 » و بهترين\r\n\r\n\r\n","description":"","footnote":"\r\n( 1 ) - شورى 11\r\n( 2 ) - و بعد از محمد ابو بكر خليفه و امام بود و بعد از حضرت ابو بكر عمر بهترين و داناترين آدميان بود و بعد از او عثمان و بعد از عثمان على خليفه و امام به حق بود\r\n","page_name":" 13 ","page_number":45},
  {"content":"\r\n\r\nو داناترين آدميان بودند و امامت بر على تمام نشد « 1 » و اجماع علماء بعد از صحابه حجتست و اجتهاد و قياس از علماء درست است و در اين جمله كه گفته آمد « ابو حنيفه » و « شافعى » را اتفاقست . اين بود سخن « ابو منصور ماتريدى » و « محمد غزالى » كه گفته شد .\r\n\r\nفصل\r\nبدانكه شيخ ابو جعفر طوسى مىگويد كه اصل اين هفتاد و سه مذهب دو مذهبست مذهب نواصب و مذهب روافض زيرا كه آن روز كه حضرت محمد ( ص ) از دار فنا بدار بقا « 2 » رفت از صحابه چهل هزار كس حاضر بودند جمله با ابو بكر بيعت كردند و او را خليفه ساختند « 3 » مگر هشتده « 4 » كس از صحابه كه با ابو بكر بيعت نكردند و به خلافت او راضى نبودند على عليه السلام و هفتده « 5 » كس ديگر پس صحابه اين هفتده كس را گفتند « رفضونا » يعنى ترك كرديد و از ما جدا شديد ( كذا ايضا « 6 » ) بدين سبب لقب ايشان روافض آمد و اين هشتده كس صحابه را گفتند « نصبتم لابى بكر بلا نص » يعنى نصب خلافت ابو بكر كرديد بىآنكه در حق او نصى بود و بدين سبب لقب ايشان نواصب آمد . پس هر يكى را از اين دو فرقه دو نام شد يك نام را خود بر خود نهادند و يك نام خصم بر ايشان نهاد و تمام صحابه خود را اهل ايمان و اهل سنت و جماعت گفتند و اين هشتده كس ايشان را نواصب خواندند و اين هشتده كس خود را اهل ايمان و شيعه گفتند و تمام صحابه ايشان را روافض خواندند - آنگاه مذهب نواصب به پنجاه و پنج فرقه شدند و مذهب روافض به هشتده فرقه گشتند جمله در آتشند الا يك فرقه به حكم لفظ نبوت كه فرموده « كلهم فى النار الا واحدة » « 7 » و آن واحده از اهل نجاتند زيرا كه بر مذهب مستقيم‌اند و مذهب مستقيم آنست كه بتوحيد و عدل و رسالت و امامت ايمان آورند و هر چهار را تصديق كنند و معنى توحيد آنست كه يك\r\n\r\n\r\n","description":"","footnote":"\r\n( 1 ) - بر على تمام شد و اجماع صحابه\r\n( 2 ) - بقا رحلت كردند\r\n( 3 ) - و ابى بكر را به خلافت نشاندند\r\n( 4 ) - هجده\r\n( 5 ) - هفده\r\n( 6 ) - ترك كردند و از ما جدا شدند .\r\n( 7 ) - كه فرموده : ستفرق امتى على ثلاثة و سبعين فرقه كلهم فى النار الا واحدة\r\n","page_name":" 14 ","page_number":46},
  {"content":"\r\n\r\nقديم را بيش روا ندارند و در ذات قديم كثرت و اجزاء نگويند و او را احد حقيقى دانند بجمله جهات و بجمله اعتبارات يعنى يك قديم گويند و آن قديم را عالم بذات و قادر وحى بذات دانند و مانند اين نه عالم بعلم و قادر به قدرت و حى بحيات كه اين‌چنين « قدما » لازم مىآيند يعنى او را صفات و صفات احوال است صفات ذات او قديمست و غير ذات او نيست و صفات افعال حادث و غير ذات اوست و قايم بذات او نيست و معنى عدل آنست كه او را عادل دانند و ظالم نگويند يعنى خالق قبايح و معاصى و شرور نگويند و خالق افعال عباد ندانند و بنده را خالق افعال خود گويند به اختيار و رسول برگزيده و فرستاده و خليفه خداست و امام برگزيده و فرستاده و خليفه رسول است و ارسال رسول بر خدا واجبست و نصب امام هم بر رسول واجب و ايشان اجلال ( كذا ظاهرا اخلال ) واجب نكنند و مقصود از اين سخن آنست كه بدانند كه بر خداوند واجبست كه يكى از بندگان برگزيند و به رسالت به بندگان فرستد تا بندگان وى را از راه مستقيم خبر كند و آن خبركننده معصوم باشد از صغاير و كبائر تا قول وى حجت باشد و معنى نصب امام آنست كه بدانند كه بر رسول واجبست كه يكى از امتان خود به خلافت برگزيند تا بعد از وى بجاى وى باشد و اين خليفه هم معصوم باشد از صغاير و كبائر تا قول وى حجت باشد و بر اين خليفه هم واجبست كه يكى به خلافت خود برگزيند تا هرگز روى زمين از امام خالى نباشد كه بقياس و رأى و اجتهاد خود حكمى در شريعت زياده كردن روا نيست و اجماع امت حجت نيست مگر كه در آن ميان معصومى باشد و محمد رسول الله ( ص ) على را برگزيد و وصى و خليفه خود گردانيد و على بعد از محمد رسول الله ( ص ) از جمله انبياء و رسولان بهتر است و باقى ائمه كه فرزندان ويند هم چنين‌اند كه اول ائمه همچون آخر است و آخر همچون اول .\r\nاينست تمامى سخن شيخ ابو جعفر طوسى كه گفته شد .\r\n\r\n","description":"","footnote":"","page_name":" 15 ","page_number":47},
  {"content":"\r\n\r\n\r\nفصل\r\nبدانكه آنچه اين سه كس از علماء شريعت گفته بودند اين بود كه گفته شد بىتعصب و بىتقيه و بىزياده و نقصان اما به نزديك محققان و دانايان اين جمله تكلف است كه كرده‌اند و اعتماد را نمىشايد از جهت آنكه دانايى مىگويد كه من در ولايت پارس صد مذهب يافتم كه آن به اين هفتاد و سه مذهب هيچ تعلق ندارد و به‌هيچ‌وجه به اين نمىنمايد و اين صد مذهب حالى موجود است و جمله از قرآن و احاديث مىگويند و هر يك اين چنين مىگويند كه : از اول قرآن تا آخر « 1 » بيان مذهب ماست اما كسى « 2 » فهم نمىكند پس وقتى كه در ولايتى صد مذهب باشد به غير از اين هفتاد و سه مذهب نظر كن كه در عالم چند مذهب بود ؟ پس اگر درست شود كه آن حديث از رسول ( ص ) است تأويلى بايد كرد « 3 » و اگر درست نشود خبر آحاد را اعتماد نشايد و آن دانا مىگويد كه اصل اين صد مذهب چهار مذهب است - : تناسخ و حلول و اتحاد و وحدت پس ما اين چهار مذهب كه اصل اين صد مذهبست بيان كنيم كه مردم در اين چهار مذهب بسيار غلط كنند و از يكديگر باز نشناسند .\r\n\r\nفصل\r\nدر بيان مذهب تناسخ - بدانكه اهل تناسخ مذهب حكما دارند اما در چند مسئله بعضى از اصول و بعضى در فروع با حكما اختلاف كردند تا بدين سبب نام ايشان از اين‌ها « 4 » جدا گشت .\r\n\r\nفصل\r\nبدانكه مذهب تناسخ اصول و فروع بسيار دارد و تا كسى تمام اصول و فروع چيزى را ضبط نكند آن چيز را چنان كه مىبايد نداند و تمام اصول و فروع آن مذهب را اين مختصر تحمل نتواند كرد .\r\n\r\n\r\n","description":"","footnote":"\r\n( 1 ) - تا آخر قرآن\r\n( 2 ) - اما مردم\r\n( 3 ) - كردن و اگر درست نشود اعتقاد را نشايد\r\n( 4 ) - ايشان\r\n","page_name":" 16 ","page_number":48},
  {"content":"\r\n\r\nپس آنچه قاعده و قانون اين مذهب است بطريق اختصار بياوريم كه عاقل را اين مقدار پسنديده « 1 » ( كذا - شايد : بسنده ) آيد .\r\nبدانكه قواعد و قانون اين مذهب شش چيز است پس هر كه خواهد كه اين مذهب را بداند بايد كه شش چيز را بداند و هر كه خواهد كه در اين مذهب بكمال رسد بايد كه اين شش را بداند و سه چيز را از اين شش چيز حاصل كند و ملك خود گرداند چنان كه بيش برنگردد « 2 » و از اين شش چيز سه عمليست و سه علمى و آنچه عملى است به مجرد علم تمام نشود . اول معرفت « نسخ » است دوم « مسخ » است سوم حاصل كردن علوم حقيقتست . چهارم حاصل كردن اخلاق نيك است . پنجم حاصل كردن تجرد و انقطاع است از دنيا و لذات و شهوات بدنى . ششم حاصل كردن رغبت و اشتياق است به آخرت و بادراك حقايق و لذات روحانى .\r\n\r\nفصل در بيان نسخ و مسخ\r\nبدانكه نسخ عبارت از آنست كه چيزى صورتى رها كند و صورتى ديگر مانند صورت اول يا بهتر از صورت اول بگيرد :  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  « 3 »\r\nو مسخ عبارت از آنست كه چيزى صورتى رها كند و صورتى ديگر فرود صورت اول بگيرد چون اين مقدمات معلوم كردى اكنون بدان كه از نفس جزوى از عالم علوى از راه افق به‌واسطه نور ثوابت و سيارات بطلب كمال بمراتب و تدريج به اين عالم سفلى مىآيد تا به خاك مىرسد و خاك اسفل السافلين وى است :   لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ثُمَّ رَدَدْناهُ أَسْفَلَ سافِلِينَ   . « 4 » و باز از خاك بمراتب و تدريج برمىآيد تا بعالم علوى رسد و بنفس كلى پيوندد و نفس كلى اعلى عليين وى است از جهت آنكه نفس كل و عقل كل در جوار\r\n\r\n\r\n","description":"","footnote":"\r\n( 1 ) - پسند\r\n( 2 ) - و ملكه خود گرداند چنان كه پيش بنگرد ( ؟ )\r\n( 3 ) - بقره 100\r\n( 4 ) - تين 4 / 5\r\n","page_name":" 17 ","page_number":49},
  {"content":"\r\n\r\nحضرت رب العالمين است كه علت اول و فاعل مطلق است .\r\nچنين مىدانم كه تمام فهم نكردى روشن‌تر بگويم .\r\n\r\nفصل\r\nبدانكه نفس جزوى اوجى و حضيضى دارد . اوج وى فلك نهم است كه فلك افلاك باشد و محيط عالمست و حضيض او خاك است كه مركز عالم است و نزولى و عروجى دارد و نزول وى آمدن ويست به خاك  تَنَزَّلُ الْمَلائِكَةُ وَ الرُّوحُ  « 1 » و عروج او بازگشت است از اين منزل بفلك الافلاك  تَعْرُجُ الْمَلائِكَةُ وَ الرُّوحُ  « 2 » و مدت آمدن و رفتن از هزار سال كمتر نيست و از پنجاه هزار سال زياده نيست  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  « 2 » سخن دراز كشيد و از مقصود دور افتاديم غرض از اين جمله آن بود كه تا بيان نسخ و مسخ كنيم .\r\n\r\nفصل\r\nبدانكه نفس جزوى چون به منزل خاك رسد « 4 » چندين گاه در منزل خاك مىباشد و پرورش مىيابد بسبب گشتن افلاك و انجم كه دايم گرد كره خاك مىگردد و آثار و فيض به خاك و مواليد مىرساند و مقصود از اين جمله آنست تا نفس جزوى پرورش يابد و در اين منزل خاك نام او طبيعت است باز از منزل خاك به منزل نبات مىآيد و چندين گاه ديگر در اين منزل پرورش مىيابد در اين منزل نام او « نفس طبيعى » است باز از اين منزل به منزل حيوان غير ناطق مىآيد و چندين گاه ديگر در اين منزل پرورش مىيابد و در اين منزل نام او « نفس حيوانى » است و باز از اين منزل به منزل حيوان ناطق مىآيد و چندين گاه ديگر در اين منزل پرورش مىيابد و نام او در اين منزل « نفس انسانى » است باز از اين منزل به منزل افلاك مىرود كه عالم نفوس و عقول است اگر كمال خود حاصل كرده است در اين منزل نام او « نفس ملكى » است . اين بود مراتب « نسخ » و اگر در مقام حيوان ناطق كمال حاصل نكند و بمعاصى و خيانات مشغول باشد بعد از مفارقت باز\r\n\r\n\r\n","description":"","footnote":"\r\n( 1 ) - قدر 4\r\n( 2 ) - معارج 4\r\n( 4 ) - مىآيد\r\n","page_name":" 18 ","page_number":50},
  {"content":"\r\n\r\nبه منزل حيوان غير ناطق فرود آيد و از منزل حيوان غير ناطق باز به منزل نبات و باز به منزل جماد فرود آيد و به قدر معاصى عذاب كشد و به مقدار خيانات قصاص يابد ( كذا شايد - جنايات ) اين بود مراتب « مسخ » آنگاه باز بمراتب برآيد و به منزل حيوان ناطق رسد و كمال خود حاصل كند و بعد از مفارقت بعالم خود پيوندد و اگر اين نوبت ديگر كمال خود حاصل نكند بعد از مفارقت باز بمراتب فرود آيد . همچنين يك‌بار و دو بار و ده بار و صد بار تا آنگاه كه كمال خود حاصل كند . چون كمال خود حاصل كرد بعالم خود پيوندد و اين سخن بشرح در رساله معاد خواهد آمد .\r\n\r\nفصل در بيان علوم حقيقى\r\nبدانكه اهل تناسخ مىگويند كه علوم حقيقى چهار چيز است : اول - معرفت نفس و آنچه تعلق بنفس دارد دوم معرفت بارىتعالى كه علت مطلق و فاعل اول است و تمام علل و معلولات كه مراتب موجوداتست و آنچه به بارى و مراتب موجودات تعلق دارد سيم معرفت دنياست و آنچه به دنيا تعلق دارد چهارم معرفت آخرت است و آنچه به آخرت تعلق دارد و اين جمله ببرهان عقلى و دلايل قطعى بايد كه داند . اين سه فصل كه گفته شد علمى بود يعنى « نسخ و مسخ » و علوم حقيقى و اين سه اصل ديگر عملى است يعنى حاصل كردن اخلاق نيك و حاصل كردن تجرد و انقطاع از دنيا و بريدن از لذات و از شهوات بدنى و حاصل كردن رغبت و اشتياق به آخرت و بادراك حقايق و لذات روحانى .\r\nهر كه اين شش چيز بداند ببرهان عقلى و دلايل قطعى و سه چيز به عمل آرد يكى از ملائكه مقرب باشد و اين آيه از جهت وى و اين خطاب با وى است :\r\n    « يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     « 1 » »\r\n\r\n\r\n","description":"","footnote":"\r\n( 1 ) - فجر 27 - 30\r\n","page_name":" 19 ","page_number":51},
  {"content":"\r\n\r\n\r\nفصل در بيان مذهب حلول\r\nبدانكه اهل مذهب حلول مىگويند كه خداى تعالى مىفرمايد كه :  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ  « 1 » و رسول ( ص ) مىفرمايد :\r\n« ان الله خلق الخلق فى ظلمة ثم رش عليهم من نوره » اين حديث موافقست با اين آيه ( ظ - و ) مفسر است مر اين آيه را چون خداى تعالى و تقدس همه خلايق را اول در ظلمت آفريد و هر كه در ظلمت باشد هيچ نبيند و هيچ نداند باز خداوند تعالى و تقدس بفضل خود از نور خود بر خلايق بپاشيد تا خلايق بينا و شنوا و دانا شدند و خداى را بشناختند پس اين دانايى و شنوايى و بينايى كه در ماست نور اوست كه او را مىشناسد اينست معنى « عرفت ربى بربى و لو لا فضل ربى لما عرفت ربى » اينست سخن اهل حلول . چون اين سخن ايشان معلوم كردى اكنون بدانكه از ايشان سؤال مىكنند : چون در هر كسى نور خداى است كه دانا و بينا و شنواست اين دانايى و شنوايى كه در ماست جزو نور خدا يا كل نور خداست ؟ مىگويند اين دانايى و بينايى و شنوايى كه در ماست نه جزو نور است و نه كل نور زيرا كه نور متجزى و منقسم نيست و امكان تجزيه ندارد و محتاج مكان نه و اين سخن ظاهر است و بر عاقلان پوشيده نماند از جهت آنكه نور عالم ملك كه جسمست و نور مجازى است امكان تجزيه ندارد در خارج پس نور عالم ملكوت كه جسم نيست و نور حقيقيست قابل تجزيه نباشد هم در ذهن و هم در خارج چون معلوم شد كه نور منقسم و متجزى نيست و محتاج مكان نيست پس جزو نور خدا در ما نباشد كه اگر باشد متجزى باشد و اين محالست و كل نور خدا هم در ما نباشد از جهت آنكه نور خداى نامحدود و نامتناهى و محتاج مكان نيست ( كذا - ظ - نامتناهى است و محتاج مكان نيست ) . ديگر آنكه اگر كل نور در زيد باشد عمر ( كذا - ظ عمرو ) از نور خالى باشد و اين محالست كه چيزى بىنور او موجود تواند بود . ديگر احد حقيقى را كل و\r\n\r\n\r\n","description":"","footnote":"\r\n( 1 ) - نور 35\r\n","page_name":" 20 ","page_number":52},
  {"content":"\r\n\r\nاجزاء نباشد .\r\nپس بيقين معلوم شد كه كل و جزء نور خداى در ما نيست و حقيقت اين سخن آنست كه نور خداى حد و نهايت ندارد و محيط است مر اين عالم را اينست معنى :  أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ  « 1 » و اين عالم در جنب عظمت او چون خردلى است ميان زمين و آسمان .\r\nزيرا كه محدود را با نامحدود به‌هيچ‌وجه نسبت نتوان داد و اين بيچاره بسيار كس از اين طايفه ديد و سخن ايشان به تمامى شنيد يكى از معتبران و داناترين ايشان را ديدم حكايت مىكرد كه روزى از روزها بوقت نماز ديگر ناگاه حجاب از پيش چشم من برداشتند و نور خداى تعالى بر من تجلى كرد و ظاهر شد نورى ديدم كه حد و نهايت نداشت و فوق و تحت و يمين و كران و ميان نداشت و خلق عالم در آن نور چون ذرائر بودند كه در نور آفتاب باشند ولى بيچارگان در آن نور غرق بودند و از نور خبر نداشتند هم چون ماهيان كه در آب غرق باشند و از آب خبر ندارند و همه خبر آب از يكديگر پرسند و طلب آب كنند و آب را نبينند و ندانند و من در آن نور متحير و حيران بودم و امكان حركت كردن و نظر كردن بيمين و يسار نبود و امكان سخن گفتن و چيزى خوردن نبود و اگر چنانچه آن حال دراز كشيدى در خوف هلاك بودمى تا باز من در حجاب شدم و از آن حال باز آمدم .\r\nغرض از اين سخن آن بود كه اعتقاد آن طايفه چنين است و اين چنين حكايتها مىكنند و از مكاشفه و معاينه خبر مىدهند تا سخن دراز نشود و از مقصود باز نمانيم . چون نور خدا حد و نهايت ندارد و نور او را نظير و مثال نتوان نمود اما از جهت تقريب فهم را بدانكه نور خداى تعالى هم چون نور آفتاب كه از مشرق تا به مغرب گرفته است و هيچ خانه از مشرق تا به مغرب نيست كه در وى نتافته است و هر خانه به آن نور كه در وى تافته است منور و روشن است پس به اين سبب در نور كثرت مىنمايد و كل و اجزاء گفته مىشود يعنى آن نور كه از مشرق تا به مغرب گرفته است كل مىگويند و اين انوار كه در خانه هر كس تافته است اجزاء مىخوانند اما عاقلان دانند كه يك نور بيش نيست و يك نور حقيقى كثرت و اجزاء تصور ندارد و اسم كل و اسم جزء از براى تقريب فهم گفتم اينست تمامى سخن اهل حلول .\r\nسيم در بيان مذهب اتحاد :\r\nبدانكه اهل اتحاد مىگويند كه اين آيه و احاديث كه اهل حلول نقل كردند درست است و ما را در آن شكى نيست و متمسك ما نيز همين است و ديگر آنكه گفتند كه دانا و شنوا و بينا كه در ماست خداست و نور اوست كه او را مىشناسند همه راست است و ما را هم در اين خلافى نيست و اينست معنى « اتقوا فراسة المؤمن فانه ينظر بنور اللّه » اما اينكه خداى را بذات محيط اين عالم گفتند و خلق عالم را در ذات او همچون ذرائر در آفتاب گفتند خطاست . . . .\r\n\r\n\r\n","description":"","footnote":"\r\n( 1 ) - حم سجده 54\r\n","page_name":" 21 ","page_number":53},
  {"content":"\r\n\r\n\r\n« فصل »\r\nبدانكه اهل اتحاد مىگويند كه نور خداى تعالى به مثابه نور شمعى است و خلق عالم به مثابه آينه‌هااند اگر چه شمع يكى بيش نيست اما در هرآينه شمعى پيدا آمده است و آئينه كه شنوا و دانا و بينا است از اين شمع است كه در وى است پس اگر چه به صورت دو شمع است كه مىنمايد و اهل حس و خيال دو شمع مىدانند و مىبينند اما به حقيقت هر دو يكى است و اهل دانش يك شمع مىبينند و يك شمع مىدانند اين است سخن اهل اتحاد و اين طايفه را اهل اتحاد از جهت اين معنى مىگويند كه ايشان دو شمع را يكى مىگويند شمعى كه در آينه است و شمعى كه در ميان است .\r\n\r\n« فصل »\r\nبدانكه اهل اتحاد مىگويند كه اين سخن از جهت تقريب فهم گفته مىشود و اگر نه نور خدا محسوس نيست وضوء و شعاع ندارد بايد كه كسى را عكس و خيال و كثرت و اجزاء در خاطر نيفتد نور خدا كلى است و نور ما جزويست و جزويات را نهايت نيست و با آنكه جزئيات را نهايت نيست كلى متجزى و منقسم نيست و چون كلى متجزى و منقسم نباشد جزو نور در ما نباشد و كل نور هم در ما نباشد زيرا كه كلى را جزء و كل نباشد و نور جزوى غير نور كلى نباشد بلك نور جزوى عين نور كلى باشد و اين سخن را جز به مثالى معلوم نشود . بدانكه انسان كلى است و جزويات انسان را نهايت نيست و با اينكه جزويات انسان را نهايت نيست متجزى و منقسم نيست و جزو انسان در زيد نيست و كل انسان هم در زيد نيست و زيد غير انسان نيست بلكه زيد انسان است و عمرو انسان و خالد انسان الى ما لا ينتهى . اين است تمامى سخن اهل اتحاد .\r\n\r\n« فصل »\r\nبدانكه خلاصه سخن اهل حلول و اتحاد آنست كه آنچه باطن عالمست عالم ارواح و معقول است نور خداست و نور خدا قابل تغيير و تبديل نيست و زادت و نقصان نيست و باقى است و آنچه ظاهر عالم است كه عالم اجسام محسوس است مظاهر نور خداست و مظاهر نور خدا قابل تغيير و تبديل و زيادت و نقصان است و فانى است پس به نزديك ايشان وجود دو باشد يكى فانى و يكى باقى يكى قديم و يكى حادث .\r\n- چهارم در بيان اهل مذهب وحدت :\r\nبدانكه اهل وحدت مىگويند كه وجود يكى بيش نيست و آن وجود خدايست و به غير از وجود خداى تعالى چيز ديگرى موجود نيست و امكان ندارد كه باشد زيرا كه اگر به غير وجود خداى چيزى ديگر موجود باشد خداى را در وجود مثل و شريك باشد و ضد و ند لازم آيد\r\n\r\n","description":"","footnote":"","page_name":" 22 ","page_number":54},
  {"content":"\r\n\r\nو باتفاق جمله عقلا و علماء خداى را ضد و ند نيست مثل و شريك نى پس لا ضد و لا ند و لا شبيه و لا شريك ديگر اينكه به غير وجود خدا چيزى ديگر اگر موجود باشد دو وجود باشد به ضرورت يا متصل باشند يا منفصل و باتفاق جمله عقلا و علما وجود خدا متصل به چيزى نيست و منفصل از چيزى نه و اگر اهل كثرت گويند كه علت اتصال و انفصال جسم است و خداى تعالى جسم نيست پس با وجود آنكه وجود ديگرى باشد خداى تعالى متصل به چيزى و منفصل از چيزى نباشد جواب بدانكه اگر علت اتصال و انفصال جسم بودى مىبايست كه عرض متصل و منفصل نبودى و اگر علت اتصال و انفصال عرض بودى مىبايستى كه جسم متصل و منفصل نبودى و در هر دو اتصال و انفصال هست پس به ضرورت لازم آيد كه علت اتصال و انفصال چيزى باشد كه ميان عرض و جسم مشترك باشد و آن وجود مىباشد چون بيقين معلوم شد كه علت اتصال و انفصال وجود است پس اگر به غير وجود خدا وجودى ديگر باشد به ضرورت يا متصل باشد يا منفصل و وجود خداى متصل به چيزى نيست و منفصل از چيزى نيست پس به غير وجود خدا وجودى ديگر نباشد .\r\nچون بيقين معلوم شد كه وجود يكى بيش نيست و نمىشايد كه دو باشد پس به ضرورت لازم آيد كه وجود را اول باشد و آخر هم باشد كه اگر باشد دو وجود لازم آيد و ديگر به ضرورت لازم آيد كه امكان ندارد كه معدوم هرگز موجود گردد و موجود هرگز معدوم شود اگر امكان دارد همان دو وجود لازم آيد پس آنچه موجود است هميشه موجود بوده است و پيوسته موجود خواهد بود و آنچه معدوم است هميشه معدوم بوده است و پيوسته معدوم خواهد بود و سخن دراز شد و از مقصود دور افتادم غرض از اين جمله آن بود كه مذاهب در عالم بسيار است .\r\n\r\n« فصل »\r\nبدانكه اهل تحقيق مىگويند كه عدد مذاهب مختلف كسى را معلوم نباشد و چون عدد مذاهب معلوم نباشد اصول مذاهب هم معلوم نباشد اما اين مقدمات معلوم است كه اين خلاف از آنجا پيدا آمد كه مردم شنيدند از انبياء كه اين موجودات را خداوندى هست پس هر كسى در هستى خداوند و صفات خداوند چيزى اعتقاد كردند چون با يكديگر حكايت كردند جمله بر خلاف يكديگر اعتقاد كرده بودند جمله يكديگر را منكر شدند و دليل گفتند بر اثبات اعتقاد خود و نفى اعتقاد ديگران و چنين گمان بردند كه اين جمله دلائل ايشان راست و درست است و آن گمان ايشان خطا بود زيرا كه جمله را اعتقاد است كه طريق العقل واحد چون طريق عقل دو نمىباشد هفتاد و سه بلكه زيادت كى روا باشد و اين سخن ترا به يك حكايت تمام معلوم شود چنانچه هيچ شبهت نماند .\r\n« تمثيل » بدانكه در حكايات آورده‌اند كه شهرى بود و اهل آن شهر جمله نابينا بودند و حكايت پيل را شنيده بودند . . . . . .\r\nچون عقيده و اعتقاد مذهب اهل حلول را دانستى اى درويش بدانكه حق سبحانه و تعالى را هيچيك از اين اشخاص اهل مذاهب مختلفه آن‌چنان‌كه\r\n\r\n","description":"","footnote":"","page_name":" 23 ","page_number":55},
  {"content":"\r\n\r\nهست ندانسته‌اند و نيافته نهايتش اين‌قدر دانسته‌اند كه ماوراى موجودات ظاهر ذاتى است كه آفريدگار زمين و زمانست و وجود آفرينش بوجود او قايمست هركس بحسب وهم و قياس على قدر حال فكرى و خيالى كرده‌اند و حرفى چند در باب شناخت او گفته‌اند و دليلى چند عقلى و نقلى موافق خيالات خود پيدا كرده اما اين حكايت به آن مىماند كه شخصى را بولايت كوران گذر افتاد و حرف پيل و اعضاى پيل را جدا جدا در هر محله از آن ولايت نقل كرد و مردم آن ولايت چون هرگز بينايى نداشته‌اند و اين قسم حكايات غريبه نشنيده متعجب گرديدند و مردم هر محله يكى از ميان خود كه عاقل‌تر و داناتر از آن جماعت بود اختيار كرده و بتحقيق كردن قصه پيل فرستادند . ايشان چون به نزديك صاحب فيل رسيدند هر كدام جدا جدا چون مىرسيدند اخبار پيل را مختلف مىشنيدند و هر كدام از آن شنيده معنيى مىفهميدند تا آنكه اين‌قدر دانستند كه به اين شنيدن كشف اين معنى نمىتوان نمود .\r\nاراده آن كردند كه پيل را ببينند چون بعد از كوشش بسيار فيل را ديدند هر يك دست به يك عضو او رسانيده چيزى از لمس آن عضو فهميدند يكى دست بر كفل « 1 » پيل رسانيده آن را به « سپر » تشبيه كرد ديگرى دست بر سر « 2 » او رسانيده آن را به « عمود » تشبيه نمود ديگرى دست بر پاى وى رسانيده آن را به « عماد » تشبيه كرد و يكى دست بر پشت او رسانيده آن را به « تخت » تشبيه كرد و همچنين هركدام آنچه از پيل شنيده و بلمس ديده بودند به چيزى تشبيه كردند و چون هركدام به شهر خود آمدند و به محله‌ها بازگشتند حكايت آنچه ديده بودند كردند يكى در محله خود گفت كه پيل همچون سپرى بود و ديگرى در محله خود گفت كه پيل همچون عمودى بود و ديگرى در محله خود گفت كه پيل چون عمادى بود و ديگرى گفت كه پيل چون تختى بود و اهل هر محله آنچه شنيده اعتقاد كردند و چون سخن جمله به يكديگر رسيد « 3 » بر خلاف يكديگر گفته بودند جمله يكديگر را منكر شدند و دليل گفتن آغاز كردند : هر يكى بر اثبات اعتقاد خود و نفى اثبات ( كذا - شايد :\r\nاعتقاد ) ديگران و آن دليل را دليل عقلى و نقلى ناميدند « 4 » يكى گفت كه نقل مىكنند\r\n\r\n\r\n","description":"","footnote":"\r\n( 1 ) - گوش\r\n( 2 ) - خرطوم\r\n( 3 ) - همه بر خلاف\r\n( 4 ) - نام نهادند\r\n","page_name":" 24 ","page_number":56},
  {"content":"\r\n\r\nكه پيل را در روز جنگ در پيش لشكر مىدارند پس هرآينه بايد كه پيل چون سپرى باشد و ديگرى گفت كه نقل مىكنند كه پيل در روز جنگ خود را بر لشگر خصم مىزند و لشكر خصم را بدين سبب مىشكند « 1 » پس بايد كه پيل چون عمودى باشد و ديگرى گفت نقل مىكنند كه پيل هزار من بار زياده « 2 » برمىدارد و زحمتى بوى نمىرسد پس بايد كه پيل چون عمادى باشد ديگرى گفت نقل مىكنند كه چندين كس مرفه و آسوده « 3 » بر پيل مىنشينند پس بايد كه پيل همچون تختى باشد « 4 » . اكنون تو با خود انديشه كن كه ايشان بدين دلايل هرگز بمدلول كه پيل است رسند يا نى و به اين ترتيب مقدمات هرگز نتيجه راست يابند يا نى و عاقلان دانند كه هرچند اين نوع سخنان بيشتر گويند از معرفت پيل دور تر افتند و هرگز بمدلول كه پيل است نرسند و اين اختلاف هرگز از ميان ايشان برنخيزد بلكه هرچند كه آيد « 5 » زياده شود .\r\n\r\nفصل\r\nبدانكه چون عنايت حق دررسد و يكى از ميان ايشان بينا شود و پيل را چنان كه پيل است ببيند و بداند و با ايشان گويد كه اين چه شما از پيل حكايت مىكنيد چيزى از پيل دانسته‌ايد و باقى ديگر ندانسته‌ايد مرا خداوند تعالى بينا گردانيد پيل را چنان كه پيل است ديدم و دانستم سخن بينا را باور نكنند و گويند اينكه تو مىگويى كه مرا خدا بينا كرده ترا خيال است و دماغ تو « 6 » خلل كرده است و ديوانگى زحمتت مىدهد و اگر بينا ماييم ( كذا فى الاصل ) و كسى سخن بينا را قبول نكند مگر اندكى :  وَ قَلِيلٌ مِنْ عِبادِيَ الشَّكُورُ  « 7 » باقى بر همان جهل مركب اصرار كنند و از آن برنگردند و آنكه از ميان ايشان سخن بينا شنود و قبول كند و موافقت بينا كند او را ملحد و كافر نام نهند و ليس الخبر كالمعاينة اكنون اين مذاهب مختلف را همچنين ميدان كه شنيدى كه اين موجودات را خداوند « 8 » هست و هر يك در ذات و صفات خداوند چيزى اعتقاد كردند چون با يكديگر حكايت\r\n\r\n\r\n","description":"","footnote":"\r\n( 1 ) - لشكر خصم بدين سبب شكسته مىشود\r\n( 2 ) - و زيادت\r\n( 3 ) - مرفه بر پيل\r\n( 4 ) - بود\r\n( 5 ) - شود\r\n( 6 ) - و ترا دماغ خلل كرده است\r\n( 7 ) - سبا 13\r\n( 8 ) - خدائى\r\n","page_name":" 25 ","page_number":57},
  {"content":"\r\n\r\nكردند جمله بر خلاف يكديگر اعتقاد كرده بودند جمله يكديگر را منكر شدند و دليل گفتن آغاز كردند و در اين معنى كاغذها سياه كردند و كتابخانه‌ها « 1 » پر كردند و قرآن و احاديث را آنچه موافق اعتقاد ايشان بود تأويل كردند و به اعتقاد خود راست كردند و هر چه را تأويل نتوانستند كرد آن را « متشابه » نام نهادند و گفتند :\r\n ما يَعْلَمُ تَأْوِيلَهُ إِلَّا اللَّهُ  « 2 » و بر اينجا وقف لازم كردند و از :  وَ الرَّاسِخُونَ فِي الْعِلْمِ  « 2 » ابتدا كردند . مىبايست كه اعتقاد خود را بر قرآن و احاديث راست كردندى ايشان برعكس كردند پس هركه از انصاف « 4 » تأمل كند و تقليد و تعصب را بگذارد بيقين داند كه اين جمله اعتقادات كه دارند نه بدليل نقلى و نه بدليل عقلى درست است زيرا كه دلايل نقلى و عقلى مقتضى يك اعتقاد بيش نباشد پس اعتقاد جمله به دلايلست « 5 » و جمله مقلدند و از مقلد كى روا باشد كه ديگرى را گويد كه او گمراه و كافر است زيرا كه در نادانى همه برابرند و از يكديگر قبل الدليل اولى نيستند .\r\n\r\nفصل\r\nبدان اى درويش كه هركه در چنين وقت افتد كه اعتقادات بسيار و اختلافات بيشمار باشد و در آن شهر و در آن ولايت دانايى نباشد مذهب مستقيم آنست كه دوازده چيز حرفت خود سازد كه اين دوازده حرفت دانايانست و سبب نور و هدايتست :\r\nاول - آنكه با نيكان صحبت دارد .\r\nدوم - آنكه فرمانبردارى ايشان كند .\r\nسيم - آنكه از خداى راضى شود .\r\nچهارم - آنكه با خلق خداى صلح كند .\r\nپنجم - آنكه آزار بخلق خداى نرساند .\r\nششم - آنكه اگر تواند راحت رساند .\r\nاين شش چيزست - التعظيم « 6 » لامر اللّه و الشفقة على خلق اللّه .\r\n\r\n\r\n","description":"","footnote":"\r\n( 1 ) - كتب‌خانه‌ها\r\n( 2 ) - آل عمران 6\r\n( 4 ) - از سر انصاف\r\n( 5 ) - پس اعتقاد جمله بلا دليل است و جمله مقلدانند\r\n( 6 ) - معناى التعظيم\r\n","page_name":" 26 ","page_number":58},
  {"content":"\r\n\r\nهفتم - آنكه متقى و پرهيزكار باشد و حلال و حرام داند « 1 » .\r\nهشتم - آنكه ترك طمع و حرص كند .\r\nنهم - آنكه با هيچ‌كس سخن نگويد مگر به ضرورت و هرگز به خود گمان دانايى نبرد .\r\nدهم - آنكه اخلاق نيك حاصل كند .\r\nيازدهم - آنكه پيوسته برياضات و مجاهدات مشغول باشد .\r\nدوازدهم - بىدعوى باشد و هميشه نيازمند بود .\r\nكه اصل جمله سعادات و تخم همه درجات اين دوازده چيزست . در هر كه اين دوازده چيز باشد مردى از مردان خداست و سالك حقست و در هر كه اين‌ها نباشد اگر صورت عوام دارد و در لباس عوام است حيوانى است بلكه از حيوان فرودتر  أُولئِكَ كَالْأَنْعامِ بَلْ هُمْ أَضَلُّ  « 2 » و اگر صورت خواص دارد و در لباس عوام است ( كذا فى الاصل - شايد : خواص است ) ديوى است گمراه‌كننده مردم    الْخَنَّاسِ الَّذِي يُوَسْوِسُ فِي صُدُورِ النَّاسِ مِنَ الْجِنَّةِ وَ النَّاسِ    « 3 »\r\n\r\nفصل در بيان نصيحت\r\nاى درويش بر تو باد كه از سه طريق يك طريق پيش گيرى - اول - اگر استعداد و قوت آن دارى كه دانا و محقق شوى و به دلايل قطعى و برهان عقلى مذهب مستقيم را ازين ميان مذاهب مختلف بيرون آرى ميان دربند كارى كن كه از تقليد كارى برنيايد و از گفتن :  إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  « 4 » چيزى نگشايد و اگر استعداد و قوت اين ندارى دانايى از دانايان و محققى از محققان « 5 » طلب كن و عذر ميار كه نمىيابم كه جوينده يابنده است و خود را رخصت مده كه درين زمان ما مردان خدا نيستند كه عالم خالى از ايشان نباشد و چون يافتى نگاه‌دار و خدمت او را غنيمت شمار و صحبت او را سر همه نعمتها دان و خود را\r\n\r\n\r\n","description":"","footnote":"\r\n( 1 ) - و پرهيزكار و حلال‌خوار بود\r\n( 2 ) - اعراف 179\r\n( 3 ) - ناس 4 - 6\r\n( 4 ) - زخرف 23\r\n( 5 ) - و مردى از مردان\r\n","page_name":" 27 ","page_number":59},
  {"content":"\r\n\r\nبوى تسليم كن و وجود خود را از خود و راى خود خالى ساز و باطن خود را از وى و ارادت وى و محبت وى پر گردان و هرچند كه ترا از خود دور كند و از در خود براند كه ايشان را اختلاط هر كس و صحبت هر كس تحمل نباشد « 1 » ملازم در وى باش و جهد كن كه چنان شوى كه نتواند كه ترا قبول نكند چون مقبول وى شدى راه راست يافتى و از اهل نجات گشتى . اى درويش مراد من از اين دانا و محقق نه اين علماى بىعمل و نه اين مشايخ بىتقوايند اگر ( كذا - ظ - كه ) خود را به علما و مشايخ مانند كرده كه ايشان هزار بار از تو مقلدتر و گمراه‌تر و از خداى تعالى دورترند . با وجود دورى خود را نزديك مىدانند و از غايت جهل و تاريكى خود را دانا و با نور شناسند و هر نوبت كه اين آيه را بخوانند كه  أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ  « 2 » بولايت خطا و هندوستان حوالت كنند و هرگز به خود اين گمان نبرند و هرآينه بايد كه چنين باشد كه علامت جهل مركب اينست « 3 » . رباعى :\r\n قومى به خيال در غرور افتادند * وز غايت جهل در سرور افتادند\r\nمعلوم شود چو پرده‌ها بردارند * كز كوى تو دور دور دور افتادند \r\nاى درويش اين دانا و محقق را در مساجد بر منابر وعظ و تذكير نيابى « 4 » و در مدارس بر بساط تدريس و منصب در ميان اهل كتاب و بت‌پرستان نيابى و در خانقاه بر سر سجاده در ميان اهل خيال و خودپرستان نيابى « 5 » . الا از هزار كس يك كس در اين سه موضع خداىشناس و محقق باشد و از جهت خداى كارى كند اى درويش دانا و محقق و مردان خداى در زير قبه‌ها باشند كه آن قبه‌ها حارس و دور باش ايشان باشد و حصار و سلاح ايشان گردد و سبب نزاهت و طهارت وى باشد آن نه قبه بود آن مكر و حيله شيطان باشد . اى درويش ظاهر ايشان همچون ظاهر عوام باشد و باطن چون باطن خواص ايشان پيشوايى و مقتدايى به خود راه ندهند و دعوى سرى و سرورى نكنند هركس به كسبى و كارى به قدر\r\n\r\n\r\n","description":"","footnote":"\r\n( 1 ) - و از در خود راند مرو كه ايشان احتياط هركسى كنند و صحبت هركس تحمل نتواند كرد\r\n( 2 ) - نور - 40\r\n( 3 ) - و آن عزيز از سر همين نظر گفته است\r\n( 4 ) - و تذكر و در ميان اهل نفاق و دنياپرستان نيابى\r\n( 5 ) - نسخه آستانه از اينجا تا آخر « فزت برب الكعبة » در صفحه بعد را فاقد است\r\n","page_name":" 28 ","page_number":60},
  {"content":"\r\n\r\nحاجت خود مشغول باشند و تعيش ايشان بكسب ايشان باشد و از مال پادشاهان و ظالمان گريزان باشند و در كسب طلب زيادتى نكوشند و اگر بىسعى و كوشش ايشان زياده از حاجت ايشان حاصل شود ايثار كنند پيرى و عيال را بهانه ساخته ذخيره نكنند باقى بذكر و فكر مشغول باشند و بيشتر اوقات به عزلت و خلوت گذرانند و اختلاط اهل دنيا دوست ندارند و مجالست ارباب مناصب دشمن دارند و اگر ميسر شود بصحبت عزيزان و مشاهده درويشان روزگار گذرانند و به محافظت و مراقبه احوال و اقوال يكديگر روز را به شب و شب را بروز رسانند و انتظار مرگ كشند تا ازين شهر پرغوغا و ازين درياى پرامواج و ازين عالم پرحوادث كه نامش قالب انسانيست خلاص يابند چنان كه امير المؤمنين على عليه السلام فرمود ( فزت برب الكعبة ) . « 1 » و اگر چنانچه « 2 » اين هر دو طريق كه گفته شد نمىتوانى كرد اين طريق سيم كه فرموده همه است پيش گير كه هم بطريق نجات است و آن دوازده چيز را كه يك نوبت گفته شد حرفت خود ساز اى درويش بيقين بدان كه در جمله اديان و مذاهب صحبت نيكان و فرمانبردارى ايشان و راحت رسانيدن به همه كس طاعتست و از خداى راضى بودن و با خلق خداى صلح كردن و اخلاق نيك بهشت است و صحبت بدان و فرمانبردارى ايشان و آزار رسانيدن معصيت است و از خداى ناراضى بودن و نكوهش خلق خداى كردن و اخلاق بد دوزخست . اى درويش بر تو باد كه ازين سه طريق كه گفته شد هر كدام كه مىدانى و مىتوانى پيش گير كه به غير ازين سه طريق ، طريق ديگر به خدا نيست .\r\nتمام شد فاتحة الكتاب بتوفيق الله و من فضله و نجح طوله .\r\n\r\n\r\n","description":"","footnote":"\r\n( 1 ) - انتهاى قسمت ساقط شده از نسخه آستانه\r\n( 2 ) - و اگر اين هر دو طريق\r\n","page_name":" 29 ","page_number":61},
  {"content":"\r\n\r\nبسم الله الرحمن الرحيم و به نستعين\r\n\r\nرساله اول از كتاب ( كشف الحقائق ) در بيان وجود و آنچه تعلق بوجود دارد\r\nبدانكه معرفت وجود مطلق بديهى است . و دانستن او محتاج بحدود و تعريف نيست از جهت آنكه به ضرورت هر يكى مىدانيم كه موجوديم و ديگر آنكه به ضرورت مىدانيم كه الشيء الواحد اما ان يكون و اما ان لا يكون و تصور سابق است بر تصديق پس هر وقت كه معرفت وجودى معين بديهى باشد معرفت وجود مطلق هم بديهى باشد و اگر نه لازم آيد كه معرفت مجموع بديهى باشد و معرفت اجزاى آن مجموع كسبى بود و اين محالست . ديگر آنكه حيوانات و اطفال با ما شريكند در تفرقه كردن ميان وجود و عدم اول ( كذا ) تا چيزى را ندانند تفرقه ميان وى و ميان غير وى محال بود و ميان وجود و عدم تفرقه مىكنند پس به ضرورت معلوم شود كه اول وجود و عدم را شناخته‌اند و آنگاه ميان هر دو تفرقه مىكنند پس معرفت وجود و عدم مطلق بديهى باشد و محتاج بحدود و تعريف نباشد يا خود او را حد و تعريف نيست از جهت آنكه لفظ عام‌تر و مشهورتر از وجود نيست تا وجود را به آن تعريف كنند يعنى ايا ما كان وجود مطلق را تعريف نيست .\r\n\r\nفصل\r\nبدانكه از ابو على سينا سؤال كردند كه وجود چيست ؟ گفت : شيئى\r\n\r\n","description":"","footnote":"","page_name":" 30 ","page_number":62},
  {"content":"\r\n\r\nقابل الاشارة ( كذا - ظ للاشارة ) فهو موجود از جهت آنكه اشارت را وجود شرطست يا در ذهن يا در خارج و از شاه اولياء امير المؤمنين على عليه السلام سؤال كردند كه وجود چيست ؟ گفت : به غير وجود چيست .\r\nاى درويش هر كه طلب وجود مىكند به آن مىماند كه در حكايت آمده است كه ماهيان روزى در دريا جمع شدند و گفتند كه ما چندين گاهست كه حكايت آب و صفات آب مىشنويم و مىگويند كه هستى و حيات ما در آبست و بىآب حيات و بقاى ما محالست بلكه حيات جمله چيزها از آبست و ما هرگز آب را نديديم و ندانستيم كه كجاست اكنون بر ما لازمست كه دانايى طلب كنيم تا آب را بما نمايد يا بتحقيق خبرى بدهد كه در كدام اقليمست تا اگر ممكن باشد به آن اقليم رويم و آب را ببينيم . چون به خدمت دانا رسيدند و طلب آب كردند دانا فرمود :\r\n اى در طلب گره‌گشايى مرده * با وصل بزاده از جدايى مرده\r\nاى بر لب بحر تشنه در خواب شده * وى بر سر گنج از گدايى مرده \r\nو اين ازآن‌جهت بود كه ماهيان به غير آب چيز ديگر نديده بودند لا جرم آب مىديدند و نمىدانستند كه چيزها باضداد « 1 » روشن و هويدا گردد و از اينجا گفته كه « النعمة اذا فقدت عرفت » تا سخن دراز نشود و از مقصود باز نمانيم .\r\n\r\nفصل در بيان اقسام وجود\r\nبدانكه هر چيز را كه قسمت كنند باعتبار صفات آن چيز قسمت كنند و باعتبار صفات خود هم قسمت كنند مثلا چنان كه وجود باعتبار صفات خود در قسمت اول بر دو قسمست : قديمست يا حادث و وجود باعتبار ما در قسمت اول بر چار قسمست : در خارجست يا در ذهنست يا در لفظ يا در كتاب و ديگر بدانكه هر چيز را كه قسمت كنند باعتبار يك‌جهت قسمت كنند و شايد كه باعتبار جهات\r\n\r\n\r\n","description":"","footnote":"\r\n( 1 ) - به استاد\r\n","page_name":" 31 ","page_number":63},
  {"content":"\r\n\r\nمختلف هم قسمت كنند مثلا چنان كه وجود ازاين‌جهت كه اول دارد يا ندارد بر دو قسمست قديمست يا حادث و ازين جهت كه اجزا دارد يا ندارد هم بر دو قسمست :\r\nبسيطست يا مركب و ازين جهت ( كذا - ظ - كه ) قائم به خودست يا به غير هم بر دو قسمست : جوهرست يا عرض و ديگر بدانكه هر چيز را كه قسمت كنند شايد كه آن چيز را يكنواخت قسمت كنند و شايد كه دو نوبت و شايد كه سه نوبت و شايد كه چهار نوبت مثلا چنان كه وجود در قسمت اول جوهرست يا عرض باز جوهر در قسم دوم صورتست يا ماده يا جسم يا نفس يا عقل باز نفس در قسم سيم يا طبيعيست يا حيوانى يا انسانى يا فلكى باز نفس انسانى در قسم چهارم چندين افراد دارد . تا سخن دراز نشود و از مقصد دور نمانيم .\r\nچون وجود باعتبار صفات خود در قسمت اول بر دو قسمست عدم هم بر دو قسمست از جهت آنكه عدم در مقابله وجودست . بدانكه گفته شد كه وجود باعتبار صفات ما در قسمت اول بر چهار قسم است از جهت آنكه معلوم در قسمت اول بر دو قسمت موجود يا معدوم و موجود يا در خارج باشد يا در ذهن يا در لفظ يا در كتابت و شايد كه يك چيز هم در خارج هم در ذهن و هم در لفظ و هم در كتابت موجود باشد مثلا چنان كه آتش اما آتش ذهنى و آتش لفظى و آتش كتابتى حقيقت آتش نيستند اما بطريق مجاز اين‌ها همه را آتش گويند از آن جهت كه دلالت دارند بر آتش و حكما مىگويند كه آتش ذهنى را دلالت بر آتش خارجى است و آتش لفظى را دلالت بر آتش ذهنى است و آتش كتابتى را دلالت بر آتش لفظيست يعنى كتابت را جز بر لفظ دلالت نيست و لفظ را جز بر ذهن دلالت نيست و ذهن را جز بر خارج از جهت آنكه حكمت در وجود كتابتى آنست تا وجود لفظى معلوم شود كه اگر آنچه در لفظ منست ترا معلوم بودى حاجت به كتابت من نبودى و حكمت در وجود لفظى آنست تا وجود ذهنى معلوم شود كه اگر آنچه در خارج است بىوجود ذهنى مرا معلوم شدى حاجت بوجود ذهنى نبودى و چون وجود باعتبار صفات ما در قسمت اول چهار قسم آمد عدم نيز چهار قسم باشد . « 1 »\r\n\r\n\r\n","description":"","footnote":"\r\n( 1 ) - فصل\r\n","page_name":" 32 ","page_number":64},
  {"content":"\r\n\r\n\r\nفصل\r\nبدانكه به نزديك اهل شريعت ميان وجود و عدم واسطه نيست يا وجود است يا عدم و ممكنست كه عدم صرف بمرجح موجود شود و ممكنست كه موجود بمرجح عدم صرف شود . گاه وجود را بر عدم ترجيح كنند و گاه عدم را بر وجود ترجيح كنند .\r\n\r\nفصل\r\nبدانكه به نزديك اهل حكمت ميان وجود و عدم واسطه است و آن ماهيت است و ماهيت غير وجود و عدم است و اين صفات مر ماهيات و كليات را به‌واسطه مواد پيدا مىآيد و ماهيات كل اشياء قديم است زيرا كه ماهيات كل اشياء در علم بارى بود زيرا كه محالست كه چيزى كه در علم بارى مفروض و مقدور نباشد بوجود آيد همچنان كه محالست كه مكتوبى كه در ذهن كاتب مفروض باشد ظاهر شود و نقشى كه در ذهن نقاش مقدور نباشد بظهور آيد و سرايى كه در ذهن استاد بنا مفروض نباشد بوجود آيد پس ماهيات كل اشياء قديم باشد كه اگر ماهيات حادث باشد بارىتعالى و تقدس محل حوادث باشد و اين محالست آنچه عوام اهل حكمت‌اند اين‌چنين مطلقا گفته‌اند اما آنچه خواص ايشانند اين‌چنين مىگويند كه ماهيات كلى قديمند و غير وجود و عدمند و غير وحدت و غير كثرتند و ماهيات جزوى حادثند و از اينجا گفته‌اند كه حضرت بارى عالم بر كليات است نه جزئيات .\r\nو ديگر بدان كه اهل حكمت مىگويند كه محالست كه معدوم صرف بمرجح موجود شود و محالست كه موجود بمرجح معدوم صرف شود . پس ماهيات كه موجود بالقوه‌اند بمرجح از قوت بفعل مىآيند و باز بمرجح از فعل به قوت مىروند و معنى كون و فساد و حيات و ممات اينست .\r\nپس موجوداتى كه كون و فساد را به ايشان راه نيست هميشه بوده‌اند\r\n\r\n","description":"","footnote":"","page_name":" 33 ","page_number":65},
  {"content":"\r\n\r\nو هميشه خواهند بود و موجوداتى كه كون و فساد را به ايشان راه هست بمرجح از قوت بفعل مىآيند و باز بمرجح از فعل به قوت مىروند .\r\n\r\nفصل\r\nبدانكه به نزديك اهل وحدت ميان وجود و عدم واسطه نيست يا وجودست يا عدم از جهت آنكه وجود با عدم نقيضانند و در نقيضان باتفاق واسطه نيست يعنى ميان وجود و عدم منافات است پس وجود با عدم ضدان باشند يا نقيضان يا ملكه و عدم و نمىشايد كه ضدان باشند از جهت آنكه بين الضدين اجتماع نيست در يك چيز در يك‌زمان اما ارتفاع هست از يك چيز در يك‌زمان و ميان وجود و عدم اجتماع نيست و ارتفاع هم نيست با تمام شرايطى كه دارند و ديگر آنكه ضدان بين الوجودين باشند نه بين المختلفين يعنى ضد ميان دو وجود باشد نه ميان وجود و لا وجود و مراد ايشان از عدم لا وجودست ( كذا - شايد - از لا وجود عدم است ) .\r\n\r\nفصل در بيان صورت و ماده و جسم و شكل\r\nبدانكه اهل حكمت مىگويند كه وجود در قسمت اول بر دو قسمست :\r\nواجب يا ممكن از جهت آنكه هر وجودى كه باشد از اين خالى نباشد كه يا در هستى خود محتاج به غير باشد : و هو الممكن يا نباشد : و هو الواجب باز ممكن بر دو قسمست : جوهر يا عرض از جهت آنكه هر ممكن كه باشد ازين خالى نباشد كه يا موجود فى موضع باشد : و هو العرض و يا موجود لا فى موضع باشد : و هو الجوهر باز جوهر بر پنج قسمست : صورت يا ماده يا جسم يا نفس يا عقل از جهت آنكه هر جوهرى كه باشد از اين خالى نباشد كه : يا حال باشد و هو الصورة يا محل و هو المادة يا مركب باشد و هو الجسم يا نه حال و محل و نه مركب باشد و اين از دو حال بيرون نباشد يا متعلق باشد به ماده تعلق التدبير و التصرف و هو النفس يا نباشد و هو العقل چنين دانم كه تمام فهم نكردى روشن‌تر بگويم .\r\n\r\n","description":"","footnote":"","page_name":" 34 ","page_number":66},
  {"content":"\r\n\r\n\r\nفصل\r\nبدانكه صورت اسمى مشتركست و جسم نيز چنان از جهت آنكه صورت را بر چند معنى اطلاق مىكنند و آنچه اختيار خواص است از اهل حكمت آنست كه صورت دو قسم است يك قسم از اقسام جوهر است و يك قسم از اقسام عرض اول را صورت حقيقى و دوم را صورت مقدارى و اول را صورت ثابت و دوم را صورت مشترك گويند . و جسم را هم بر چند معنى اطلاق مىكنند اما آنچه اختيار خواص اهل حكمتست آنست كه جسم را بر دو معنى اطلاق مىكنند يكى بر چيزى كه تمام آن چيز متصل و محدود باشد و ممسوح بود بالقوة در ابعاد ثلثه و يكى بر صورتى كه ممكن بود در آن صورت بعد معين يا ابعاد ثلثه تقدير كردن و اگر چه تمام آن چيز ممسوح و محدود نباشد پس در حد اول اقل آنكه جسم بر وى اطلاق كنند هشت جوهر بايد كه باشد و اكثر آنكه جسم بر او اطلاق كنند بايد كه محدود و متناهى باشد كه نامتناهى را جسم نگويند از جهت آنكه محدود و ممسوح نباشد و در حد دوم اقل آنكه جسم بر وى اطلاق توان كرد دو جوهر بايد كه باشد صورت و ماده و اكثر آن را حد و نهايت شرط نيست بلكه اقسام عالم نامتناهى باشد هر جزوى از اجزاى عالم را جسم گويند و مجموع را هم جسم گويند .\r\n\r\nفصل\r\nچون دانستى كه صورت دو قسم است يك قسم آنست كه وجود جسم بويست « 1 » و آن صورت را صورت حقيقى گويند و يك قسم آنست كه وجود وى بجسم « 2 » است و آن را صورت مقدارى گويند اكنون بدان كه اگر مقدار از يك جهت قابل قسمت باشد آن را « خط » گويند و اگر از دو جهت آن را « سطح » گويند و اگر از سه جهت آن را « ثخن » خوانند و اين هر سه را اشكال ثلثه خوانند و ابعاد ثلثه هم گويند و هرجا كه شكل باشد بعد هم باشد اما شايد كه\r\n\r\n\r\n","description":"","footnote":"\r\n( 1 ) - و قوام جسم بوى\r\n( 2 ) - و قوام وى بجسم\r\n","page_name":" 35 ","page_number":67},
  {"content":"\r\n\r\nبعد باشد و شكل نباشد از جهت آنكه بعد عام‌تر است از شكل زيرا كه شكل هيئتى است مقدارى كه او را حد و حدود نباشد بالفعل و بعد هيئتى باشد مقدارى كه او را حد يا حدود باشد يا بفرض « 1 » يا بالفعل . همچنين كه اشكال را با ابعاد دانستى خط و سطح و ثخن با طول و عرض و عمق را هم بدان . سخن دراز شد و از مقصود دور افتاديم . مقصود آن بود كه صورت اول را صورت حقيقى و ثابت مىگويند و صورت دوم را صورت مقدارى و متغير مىخوانند و صورت اول را معقول و صورت دوم را محسوس مىگويند و اين سخن ترا جز به مثالى معلوم نشود .\r\n\r\nفصل « 2 »\r\nبدان كه موم صورت حقيقى دارد و صورت مقدارى هم دارد و صورت حقيقى موم آنست كه موم بوى مومست و قوام موم بوى است و آن حقيقت موم است يعنى جسم موم مركبست از دو چيز يكى صورت و يكى ماده و ماده صورت بسيار چيزها داشت اما صورت مومى او را خاص كرد . پس موم كه موم شد به صورت مومى موم شد و صورت مقدارى موم ابعاد و اشكال موم است پس اگر موم را دراز يا كوتاه كنند و اگر پهن و باريك كنند در صورت حقيقى موم هيچ تغيير و تبديل نباشد در صورت مقدارى موم باشد . و ديگر بدانكه انسان صورت حقيقى دارد و صورت مقدارى هم دارد و صورت حقيقى انسان آنست كه انسان به آن انسان است و قوام انسان بوى است و آن حقيقت انسان است و صورت مقدارى هم دارد و آن اشكال و ابعاد خاص به انسانست پس اگر انسان دراز شود يا كوتاه گردد و اگر راست يا منحنى باشد هيچ تغيير و تبديل در صورت حقيقى انسان نباشد و تغيير و تبديل در صورت مقدارى باشد .\r\n\r\nفصل\r\nبدانكه در اول اين باب گفته شد كه جوهر موجود لا فى موضعست « 3 »\r\n\r\n\r\n","description":"","footnote":"\r\n( 1 ) - بالعرض\r\n( 2 ) - تمثيل\r\n( 3 ) - لا فى موضوع است\r\n","page_name":" 36 ","page_number":68},
  {"content":"\r\n\r\nو عرض موجود فى موضعست « 1 » اكنون بدان كه موضوع ديگر است و محل ديگر زيرا كه محل عامست و موضع خاص يعنى هر چيز كه حال شود در چيزى از سه حال بيرون نباشد يا حال سبب وجود محل باشد يا محل سبب وجود حال يا نه حال سبب وجود محل و نه محل سبب وجود حال و در اين هر سه جاى حال و محل گويند اما اگر حال سبب وجود محل باشد حال را صورت و محل را ماده گويند و اگر محل سبب وجود حال باشد حال را عرض و محل را موضوع خوانند و مراد ما از حلول در اين موضع اختصاص چيزى است به چيزى .\r\n\r\nفصل\r\nبدانكه آنچه محققان اهل حكمت‌اند مىگويند كه جوهر هيولى دو نام دارد هيولى و ماده و جوهر صورت هم دو نام دارد صورت و نفس هر يكى از اين دو نام به‌وقتى مخصوصند تا مادام كه جوهر صورت بجوهر هيولى نپيوسته است نام يكى هيولى و نام يكى صورت است و چون جوهر صورت بجوهر هيولى پيوست و جسم پيدا آمد نام يكى ماده و نام يكى نفس است و اين نفس را در مرتبه عناصر طبيعت و در مرتبه نبات نفس طبيعى و در مرتبه حيوان نفس حيوانى و در مرتبه انسان نفس انسانى و در مرتبه ملك نفس ملكى مىگويند و اين جوهر را نفس از جهت آن گويند كه كمال و حركت جسم از وى است و صورت از جهت آن گويند كه امتياز اجناس از يكديگر بويست و اين جوهر را نامهاى بسيار است كه هر يكى بجاى خود گفته شود و اشكال و ابعاد را كه صورت مقدارى گفتند به همين معنى گفتند كه امتياز افراد از يكديگر بويست و امتياز انواع به صورت حقيقيست و به صورت مقدارى نيز هست .\r\n\r\nفصل در بيان ذات و وجه و نفس و در بيان صفت و اسم و در بيان آنكه صفات در مرتبه ذات است و اسامى در مرتبه وجهست\r\nبدانكه اهل شريعت در تحصيل اين معانى شروع نكرده‌اند و جد و سعى\r\n\r\n\r\n","description":"","footnote":"\r\n( 1 ) - فى موضوع است\r\n","page_name":" 37 ","page_number":69},
  {"content":"\r\n\r\nزياده ننموده‌اند لا جرم وجود و ذات و نفس و وجه در حق خداوند به يك معنى اطلاق كرده‌اند و مىكنند و علم و قدرت و ارادت و سمع و بصر و كلام و مانند اين را صفات مىگويند و عالم و قادر و سميع و بصير و متكلم را اسماء صفات مىخوانند اسم « اللّه » را مىگويند اسم ذات است و باقى جمله اسم صفات .\r\n\r\nفصل\r\nبدانكه آنچه عوام اهل حكمتند مىگويند كه هر چيز كه تصور وى بىتصور غير ممكنست آن ذات است و هر چيز كه تصور وى بيتصور غير ممكن نيست آن صفات است و « اللّه » اسم ذات است و وجه اسم جمله اسامى و صفات است .\r\n\r\nفصل\r\nبدانكه آنچه خواص اهل حكمتند گفته‌اند « 1 » و برآنند كه ماهيت هر چيز ذات آن چيزست و وجود هر چيز وجه آن چيز و صفات در مرتبه ماهيتست و اسامى در مرتبه وجودست و ماهيت را باضافات و اعتبارات نامهاى ديگر نهاده‌اند : وجود ذهنى و وجود عقلى و موجودات بالقوه و الذات و مانند اين گفته‌اند و وجود را هم باضافات و اعتبارات نامهاى ديگر نهاده‌اند : وجود خارجى و وجود حسى و موجود بالعقل ( كذا - ظ : بالفعل ) و وجه و مانند اين خوانده‌اند و اين جمله تسميه است نه صفاتست و نه اسامى زيرا كه صفات قابليت و استعداد هر چيزى است و اسامى نشان و علامت هر چيزى كه به آن چيز همراهست و عين مسماست نه نشان و علاماتى كه ديگران بر وى نهند كه آن نشان و علامت مجازى باشد و غير مسمى بود پس قابليت و استعداد هر چيز صفات آن چيز آمد و نشان و علامت حقيقى هر چيز اسامى آن چيز آمد و نشان و علامت هر چيز كه ديگران بر وى نهند تسميه آن چيز آمد پس تسميه مشترك آمد ميان مرتبه ذات و مرتبه وجه و صفات مخصوص آمد به مرتبه وجه و اين سخن ترا جز به مثالى معلوم نشود :\r\n\r\n\r\n","description":"","footnote":"\r\n( 1 ) - بدانكه آن چيز كه خواص اهل حكمت مىگويند\r\n","page_name":" 38 ","page_number":70},
  {"content":"\r\n\r\nبدانكه ماهيت انسان ذات انسانست و وجود انسان وجه انسان و آن قابليت بينايى و شنوايى و دانايى و حرفت « 1 » باريك و صنعتهاى لطيف كه در ماهيت انسانى موجود بود صفات انسانست و اين بينايى و شنوايى و دانايى و حرفتهاى دشوار و صنعتهاى لطيف كه در وجود انسان بالفعل موجودست اسامى انسانست و چنين كه در عالم صغير دانستى در عالم كبير همچنين ميدان يعنى ماهيت عالم ذات عالم است و وجود عالم وجه عالم است و اول چيزى كه از مرتبه ماهيت بوجود رسيد عقل كل بود اينست معنى : « ما خلق اللّه العقل » ( كذا - ظ - اول ما خلق اللّه العقل ) آنگاه به‌واسطه عقل كل چيزها پديد آمد اينست معنى   « ن وَ الْقَلَمِ وَ ما يَسْطُرُونَ   « 2 » »\r\n\r\nفصل\r\nچون دانستى كه به نزديك اهل حكمت وجود بىماهيت امكان ندارد و ديگر دانستى كه ماهيت غير وجودست و سابقست بر وجود اكنون بدان كه اهل حكمت در وجود بارى تعالى و تقدس خلاف كرده‌اند بعضى گفته‌اند كه بارى ماهيت دارد و وجود هم دارد كه وجود بىماهيت امكان ندارد و بعضى گفته‌اند كه بارى ماهيت دارد اما وجود ندارد تا كثرت و اجزا لازم نيايد و بعضى گفته‌اند ماهيت بارى عين وجود باريست و سابق بر وجود بارى نيست تا كثرت و اجزاء لازم نيايد .\r\nچون اين مقدمات معلوم كردى بدانكه نزد اهل حكمت هر كه خداى را صفات و اسامى مىگويد ماهيت و وجود گفته باشد و از اينجا قرين و اجزاء لازم آيد اينست معنى : « فمن وصف اللّه ( سبحانه ) فقد قرنه و من قرنه فقد ثناه و من ثناه فقد جزأه و من جزأه فقد جهله » و هر كه خداى تعالى و تقدس را اسامى مىگويد و صفات نمىگويد وجود گفته باشد بىماهيت و از اينجا توحيد و تفريد لازم مىآيد اينست معنى :  « قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى  « 3 » »\r\n\r\nفصل\r\nبدانكه اهل وحدت مىگويند كه هر چيز كه در عالم موجود است او را\r\n\r\n\r\n","description":"","footnote":"\r\n( 1 ) - و حرفتهاى\r\n( 2 ) - قلم 1\r\n( 3 ) - اسراء 110\r\n","page_name":" 39 ","page_number":71},
  {"content":"\r\n\r\nسه مرتبه و دو صورت است مرتبه ذات و مرتبه وجه و مرتبه نفس و صورت جامعه و صورت متفرقه از جهت آنكه هر چيز كه باشد ازين خالى نباشد كه در مقامى باشد كه هر چه امكان مىدارد كه در آن چيز ظاهر شود در آن مقام جمله در وى به قوت موجود باشد همچون بيضه و نطفه و حبه و اين مقام را مرتبه ذات مىگويند و صورت اين مرتبه را صورت جامعه مىخوانند و يا در مقامى بود كه هرچه امكان مىداشت در آن چيز ظاهر شود در آن مقام جمله بالفعل موجود باشد همچون انسان كل ( كذا - ظ - كامل ) درخت كامل و اين مقام را مرتبه وجه گويند و صورت اين مرتبه را صورت متفرقه مىخوانند و امتداد و انبساط وجود را در اين مراتب مرتبه نفس مىگويند و مراد از امتداد نشو نما نيست كه آن را حركت جسم مىگويند مراد از انبساط بسط وجودست كه آن را مرتبه نفس مىخوانند و فرق بسيارست ميان نشو و نما كه حركت جسمست و ميان بسط وجود كه مرتبه نفس است از جهت آنكه امتداد و انبساط وجود در مراتب چيزها هست و در ميان افراد موجودات هست و نشو و نما جز مراتب چيزها نيست و امتداد و انبساط نفس درين مراتب استيلاء و استوارى اوست بر عرش زيرا كه مراتب هر چيز بعد از تمامى عرش است پس عرش بر - اقسام باشد و هر چند مراتب تمام‌تر بود عرش بزرگتر و عظيم‌تر بود اينست « قلب المؤمن عرش اللّه الاكبر » و اين نفس را صاحب شريعت « رب » مىگويد كه هر دو يك معنى دارد اينست معنى : « من عرف نفسه فقد عرف ربه » و « من عرف النفس فقد عرف الرب » و اين مرتبه نفس را كه صاحب شريعت رب مىگويد فوق جمله مراتبست و اين مرتبه از اضداد و تقابل پاك و مقدس است و از اشكال و صور مبرا و منزه است لا جرم اهل حسن ( كذا - ظ - حس ) و خيال را به اين مرتبه راه نيست اى درويش معنى رب و نفس آن نيست كه اهل شريعت و اهل حكمت داشته‌اند . « دانسته‌اند ؟ » گمان برده‌اند كه عرش عبارت از تمامى مراتبست و استوا بر دو نوعست يكى از راه علم  أَحاطَ بِكُلِّ شَيْءٍ عِلْماً  « 1 » و يكى از راه وجود كه  أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ  « 2 » باز استواى علمى بر دو قسمت يكى باجمال\r\n\r\n\r\n","description":"","footnote":"\r\n( 1 ) - طلاق 12\r\n( 2 ) - حم سجده 54\r\n","page_name":" 40 ","page_number":72},
  {"content":"\r\n\r\nو يكى بتفصيل تا سخن دراز نشود و از مقصد باز نمانيم .\r\n\r\nفصل\r\nبدانكه مرتبه ذات بصفات و صورت جامعه مخصوصست و مرتبه وجه باسماء و صورت متفرقه مخصوصست و مرتبه نفس به بىاسمى و بىصفتى و بىصورتى مخصوصست از جهت آنكه صفات مظهر ذات است و اسامى سمت مسماست يعنى صفات او قابليت و استعداد ذاتست و اسامى معرف مسمى يعنى هر چيز را بكمال مىرساند و كمال هر چيز آن باشد كه هر چه در وى بالقوه موجود باشد بالفعل موجود شود پس هرچه در چيزى بالقوه موجودست صفاتست و هرچه بالفعل موجودست اسامى است پس صفات در مرتبه ذات باشند و اسامى در مرتبه وجه .\r\nچنين مىدانم كه تمام فهم نكردى روشن‌تر بگويم :\r\n\r\nفصل\r\nبدانكه اهل وحدت مىگويند كه بدايت و اول هر چيز ذات آن چيزست و نهايت و آخر هر چيز وجه آن چيزست و امتداد و انبساط وجود در اين مراتب نفس آن چيزست و صفات و صورت جامعه در بدايت است و اسامى و صورت متفرقه در نهايتست و اين سخن ترا جز به مثالى معلوم نشود :\r\nبدانكه حبه و بيضه و نطفه در مرتبه ذاتند زيرا كه هرچه امكان مىدارد كه در ايشان ظاهر شود بالفعل در اين مقام جمله در ايشان بالقوه موجودست و اين مرتبه صورت جامعه دارد زيرا كه جمله در وى جمعست و صفات در اين مرتبه است و چون بيضه و حبه و نطفه بتدريج بكمال خود رسند در مرتبه وجهند زيرا كه هرچه امكان مىداشت كه بالفعل در ايشان ظاهر شود در اين مقام جمله درين موجودست و اين مرتبه صورت متفرقه دارد از جهت آنكه هر يك از يكديگر جدا گشتند و اسامى در اين مرتبه است و امتداد و انبساط وجود در اين مراتب نفس است .\r\n\r\nفصل\r\nچون اين مقدمات معلوم كردى اكنون بدان كه اهل وحدت خداى را\r\n\r\n","description":"","footnote":"","page_name":" 41 ","page_number":73},
  {"content":"\r\n\r\nذات نمىگويند اما وجه و نفس مىگويند از جهت آنكه اگر ذات گويند وقتى در اوقات خداى را ناقص گفته باشند و او هميشه كامل بوده است و پيوسته كامل خواهد بود و اسم « ذات » در قرآن و احاديث خود نيامده است پس هر فردى از افراد اين وجود را دو اعتبارست مرتبه ذات و مرتبه وجه و مرتبه نفس باشد ( كذا ) و صفات اسامى باشد و صورت جامعه و متفرقه باشد از جهت آنكه هر فردى از افراد اين وجود از خاك بمراتب برمىآيند و بكمال مىرسند و باز به خاك مىگردند پس اين جمله مراتب در ايشان تواند بود اما مجموع وجود من حيث الوجود يك وجودست و هميشه در مرتبه وجهست بىذات باشد از جهت آنكه اين وجود اين‌چنين كه هست هميشه اين‌چنين بوده است و پيوسته چنين خواهد بود و يكسر موى كم و زياده نبوده و نخواهد بود ذات وى را چون تصور دارند ؟ ، اينست معنى :\r\n  كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   « 1 » .\r\n\r\nفصل\r\nبدانكه بعضى از اهل وحدت گفته‌اند كه خاك ذات اين وجود است و هر چيز كه بكمال رسيد وجه اين وجودست و امتداد و انبساط كه در جميع مراتب افراد موجوداتست نفس اين وجود است و بعضى گفته‌اند كه جمله ذوات ذات اين وجودست و جمله وجوه وجه اين وجود است و امتداد و انبساط كه در جميع مراتب و در جميع افراد موجودست نفس اين وجود است . و اين سخن كه ايشان گفتند از وجهى راستست و از وجهى راست نيست از جهت آنكه اين وجود را دو اعتبارست يك اعتبار اجزاء و يك اعتبار كل چون نظر بر اجزاء باشد و اجزاء را كثرت و نقصان و كمال لازم است هرآينه ذات و وجه لازم آيد اما اگر نظر بر كل باشد و كل را وحدت و كمال لازم نيايد بلكه تصور ندارد .\r\nاى درويش كل و جزو را از جهت تقريب فهم گفته‌ايم و اگر نه نامتناهى را ( كذا بياض بالاصل - ظ - كليت و اجزاء ) نباشد از جهت آنكه اجزاء ثلث و سدس و نصف و مانند اين باشد و در نامتناهى هيچيك از اين‌ها تصور نتوان .\r\n\r\n\r\n","description":"","footnote":"\r\n( 1 ) - رحمان 27 - 26\r\n","page_name":" 42 ","page_number":74},
  {"content":"\r\n\r\n\r\nفصل در بيان سخن اهل شريعت در آنكه عالم را بچه طريق پيدا آورد « 1 » و در بيان ترتيب موجودات\r\nبدانكه اهل شريعت مىگويند كه اول چيزى كه خدا بيافريد جوهرى بود چنان كه مىفرمايد : « اول ما خلق الله الدرة » و بزرگى آن جوهر را جز خدا كسى ديگر نداند و چون خواست كه اين عالم را بيافريند به آن جوهر نظر كرد آن جوهر آب شد و به جوش آمد و از جوشيدن آب كفك و بخار بر روى آن آب پديد آمد و كفك بر روى آب قرار گرفت و بخار روى به بالا نهاد و خداى تعالى از آن كفك زمين را بيافريد يك‌پاره آنگاه آن يك‌پاره را هفت قسمت كرد و سطبرى هر قسمتى پانصد سال راه كرد و گشادگى ميان هر قسمتى پانصد سال و اين جمله را كه گفته شد در دو روز بود يكشنبه و دوشنبه چنان كه مىفرمايد :  خَلَقَ الْأَرْضَ فِي يَوْمَيْنِ  « 2 » و چون زمين متحرك بود و بر روى آب قرار نمىگرفت آنگاه خداى تعالى كوهى بيافريد از زمرد سبز و گرد زمين درآورد و كوه را كوه قاف گويند اينست معنى   ق وَ الْقُرْآنِ الْمَجِيدِ   « 3 » و در زمين كوههاى ديگر بيافريد و جمله را به كوه قاف متصل كرد چنان كه چيزى را به چيزى ميخ دوز كنند اينست معنى  وَ الْجِبالَ أَوْتاداً  « 4 » و در بعضى كوهها چشمه‌ها و جويها و رود خانه‌ها روان گردانيد و نبات و اشجار برويانيد و ارزاق حيوانات پيش از حيوانات پديد آمد و روزيها را جمله مقرر كرد تا حريص و قانع جمله برابر باشند و اين جمله در دو روز دگر بود روز سه‌شنبه و چهارشنبه كه با دو روز اول چهار روز باشد چنان كه مىفرمايد :  وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ  « 5 » آنگاه از آن بخار كه روى به بالا نهاده بود آسمان را پيدا آورد يك‌پاره آنگاه آن يك‌پاره را به هفت قسم كرد و سطبرى هر قسمتى پانصدساله راه كرد و گشادگى ميان هر قسمتى پانصدساله\r\n\r\n\r\n","description":"","footnote":"\r\n( 1 ) - در بيان سخن اهل شريعت در بيان آنكه حضرت عزت عالم را بچه طريق پيدا كرد . الخ\r\n( 2 ) - حم سجده 8\r\n( 3 ) - ق 1\r\n( 4 ) - نبأ 7\r\n( 5 ) - حم سجده 9\r\n","page_name":" 43 ","page_number":75},
  {"content":"\r\n\r\nراه و آسمان اول كه بر زمين محيطست به كواكبش بياراست و بشهاب و ثاقب آسمانها را در حفظ آورد و اين جمله در دو روز ديگر بود پنجشنبه و آدينه چنان كه مىفرمايد :  فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً  « 1 » چون اين جمله تمام شد آنگاه آسمانها را راست كرد و زمين را بگسترانيد چنان كه مىفرمايد :    رَفَعَ سَمْكَها فَسَوَّاها وَ أَغْطَشَ لَيْلَها وَ أَخْرَجَ ضُحاها وَ الْأَرْضَ بَعْدَ ذلِكَ دَحاها    « 2 » آنگاه نماز ديگر آدينه حيوان و انسان را بيافريد و اين جمله در شش روز بود از يكشنبه تا آدينه و روز شنبه هيچ كار نكرد و جهودان از اينجاست كه روز شنبه هيچ كار نكنند و بعضى مىگويند كه روز شنبه و يكشنبه زمين را بيافريد و روز دوشنبه و سه‌شنبه كوهها و آبها و نبات و اشجار را بيافريد و روز چهارشنبه و پنجشنبه آسمانها و كواكب را بيافريد و روز آدينه كه روز هفتم بود تا نيمه روز كه پانصد سال اين جهان باشد عقول و ارواح و طبايع و ملايكه و شياطين و حيوان و آدم را بيافريد و نيمه روز ديگر از روز آدينه آدم در بهشت بود و چون نيمه روز آدينه كه پانصد سال اين جهان باشد تمام شد آدم از بهشت بيرون آمد و به اين عالم آمد و هفت هزار سال ديگر فرزندان آدم در اين عالم باشند آنگاه اين عالم را درنوردند پس تمامى آن عالم چهارده هزار سال شود هفت هزار سال مدت آفريدن و هفت هزار سال مدت درو بودن و اين جمله كه گفته شد در قرآن مجيد مذكورست چنان كه مىفرمايد  قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ  تا آنجا كه  ذلِكَ تَقْدِيرُ الْعَزِيزِ الْعَلِيمِ  « 1 » و ديگر مىفرمايد  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ  « 4 » و در بعضى روايات و قصص آمده است كه اول چيزى كه خداوند تعالى بيافريد آب بود و بعد از آن عرش كه  وَ كانَ عَرْشُهُ عَلَى الْماءِ  « 5 » آنگاه بخارى از آن آب برخاست و بر روى آب آمد و به جوش آمد و از جوش آن بخار آب خشك شد آنگاه زمين را از آب كه خشك شده بود بيافريد و آسمانها را از آن بخار بيافريد باقى تا به آخر\r\n\r\n\r\n","description":"","footnote":"\r\n( 1 ) - حم سجده 8 - 11\r\n( 2 ) - نازعات 28 - 30\r\n( 4 ) - انبياء 31\r\n( 5 ) - هود 9\r\n","page_name":" 44 ","page_number":76},
  {"content":"\r\n\r\nچنان كه گفته شد اتفاقست و در بعضى روايات آمده است كه چون زمين را بيافريد و كوه قاف را پيدا آورد باز زمين را در ميان گرفت ( كذا )\r\nزمين همچنان بر روى آب مىجنبيد و قرار نمىگرفت خداوندگار گاوى و ماهيى آفريد كه بزرگى آن گاو و آن ماهى را جز او كس نداند و ماهى را در دريا بر روى آب قرار داد و گاو را بر پشت ماهى جاى داد و زمين را در ميان هر دو شاخ گاو قرار داد و در بعضى روايات آمده است كه همان مقدار خلق كه در طبقه زمين ساكنند در كوه قاف ساكنند و در ميان كوه قاف شهرها بسيارست و در هر شهرى خلقان گوناگون‌اند بلكه ولايت بسيار است و در هر ولايتى چندين شهر است همچون ولايت جابلقا و ولايت جابلسا و ولايت تارس و ولايت تامل ( كذا - ظ - تافيل يا تاقيل ) و مانند اين و روشنايى ايشان نه به آفتابست كه آفتاب در آنجا نمىتابد پس روشنايى از روشنايى كوه قافست پس بدين قول زمين در ميان كوه قافست در ميان شاخ گاو بر پشت ماهى و ماهى بر روى آبست و دوزخ در زمين هفتم است و بهشت بر آسمان هفتم و بالاى بهشت كرسى است و بالاى كرسى عرش و بالاى عرش هفتاد هزار حجاب عزت است و بالاى هفتاد هزار حجاب عزت سرادق جلالست و بعد از سرادق جلال ازار عظمت و رداى كبرياست و اشكال آن جمله بكشيدن معلوم و محسوس نگردد . « 1 »\r\n\r\nفصل در سخن اهل حكمت در بيان آنكه عالم بچه طريق پيدا آمد و در بيان ترتيب موجودات\r\nبدانكه اهل حكمت مىگويند كه اول چيزى كه از بارىتعالى صادر شد جوهرى بود اينست معنى : « اول ما خلق اللّه العقل » « 2 » و اين اصليست به نزديك\r\n\r\n\r\n","description":"","footnote":"\r\n( 1 ) - و اشكال اين جمله را بركشيديم تا محسوس گردد و اول آن را مطالعه كنند تا دريابند و اشكال اينست : عرش :\r\nشكل و بزرگى عرش جز خداى تعالى كسى ديگر نداند . ( و سپس تا پايان صفحه كه بيشتر از نيم است سفيد است )\r\n( 2 ) - اول ما خلق اللّه الدرة و نام آن جوهر عقل بود اينست معنى اول ما خلق اللّه العقل\r\n","page_name":" 45 ","page_number":77},
  {"content":"\r\n\r\nايشان كه « لا يصدر من الواحد الا الواحد » پس از بارىتعالى و تقدس كه علت مطلق و فاعل اول و مصدر موجودات است يك چيز بيش صادر نشد و آن عقلست پس معلول اول و موجود دوم عقل آمد و در اين عقل باضافات و اعتبارات كثرت پيدا آمد يعنى به يك اعتبار ممكن الذاتست و به يك اعتبار واجب لغيره نظر بذات وى ممكن است و نظر به علت وى واجب پس به اين از وى دو چيز پيدا آمد باعتبار آنكه ممكنست فلكى صادر شد و باعتبار آنكه واجب عقلى ديگر از وى صادر شد پس اين عقل اول را كه معلول است عقل كل مىگويند و اين فلك اول را كه فلك الافلاك است جسم كل مىگويند و همچنين از هر عقلى فلكى و عقلى صادر مىشد تا بعقل نهم كه فلك قمر است رسيد پس از عقل نهم فلكى صادر شد و آن عقل دهمست كه عقل فعالست و از عقل دهم عنصر صادر شد كه ماده عالم كون و فساد است و صور صادر شد كه صور عالم كون و فساد است و عنصر و صور معلول عقل دهم‌اند و اگر كس گويد كه عنصر و صور كه معلول عقل دهمند چرا تبديل و فساد را به ايشان راه است كه قبول كردن عنصر مر صور را به شرط استعداد است و اگر در عنصر استعداد و قابليت صورت آتشى پيدا آيد صورت آتشى در وى حال مىشود و اگر استعداد و قابليت صورت هوايى پيدا مىآيد صورت هوا در وى حال مىشود و اگر استعداد و قابليت آبى پيدا مىآيد صورت آب در وى حال مىشود و اگر استعداد و قابليت خاك در وى پيدا مىآيد صورت خاك در وى حال مىشود و چون با يكديگر مىآميزند مزاج پيدا مىآيد اگر استعداد و قابليت معدنى پيدا مىآيد صورت معدنى در وى حال مىشود و اگر استعداد و قابليت نباتى پيدا مىآيد صورت نباتى در وى حال مىشود و اگر استعداد و قابليت حيوانى پيدا مىآيد صورت حيوانى در وى حال مىشود و سبب اين استعداد و قابليت حركات افلاكست كه اگر علت اين استعداد و قابليت عقل بودى تبديل و فساد را بعنصر و صور راه نبودى چنان كه به افلاك راه نيست .\r\nچون اين مقدمات معلوم كردى اكنون بدان كه ماده اشياء يك قسم است اما صور اشياء بر اقسام است پس حيوان كه حيوانست به صورت حيوانى حيوان\r\n\r\n","description":"","footnote":"","page_name":" 46 ","page_number":78},
  {"content":"\r\n\r\nاست نه به ماده و نبات كه نبات است به صورت نباتى نبات است نه به ماده و معدن كه معدن است به صورت معدنى معدن است نه به ماده و در عناصر و افلاك همچنين ميدان و اهل حكمت را تا بدينجا كه گفته شد اتفاقست و هر كه سخن اهل حكمت را نه به اين طريق فهم كرده باشد معلوم نكرده است .\r\n\r\nفصل\r\nبدانكه بعضى از اهل حكمت مىگويند كه افلاك عبارت از سه چيزست يكى صورت و يكى ماده و يكى نفس زيرا كه هر جسمى كه باشد هرآينه او را چهار علت باشد يكى علت فاعلى دوم علت مادى سيم علت صورى چهارم علت غائى . مر فلك را علت فاعلى عقلست و علت مادى ماده فلكست و علت صورى صورت فلكست و علت غائى آنچه غرض و مقصود از فلكست و نفس محرك فلك است زيرا كه عقل مجرد است از ماده و از تعلق به ماده پس آنچه متعلق است بجسم تعلق التدبير و التصرف نفس است پس هر فلكى را صورت و ماده و نفس باشد و اگر كسى سؤال كند كه اين كثرت از كجا صادر شد هر كسى جوابى گفته‌اند اما جواب شافى نگفته‌اند و در عقل دهم كه عقل فعالست و علت صور مختلف و عنصر است اگر كسى سؤال كند كه كثرت از كجا صادر شد جواب شافى نگفته‌اند . اگر كسى سؤال كند كه از عقل دهم چرا عقلى و فلكى صادر نشده . ( كذا فى المتن ) « 1 »\r\n\r\nفصل\r\nبدانكه بعضى از اهل حكمت گفته‌اند كه عقل و نفس و صورت يك جوهرست اما اين يك جوهر را باعتبارات و اضافات باسامى بسيار ذكر كرده‌اند باعتبار آنكه داناست بذات و داناكننده عقل گفتند و باعتبار آنكه زنده است بذات و زنده‌كننده است نفس گفتند و باعتبار آنكه امتياز چيزها از يكديگر بوى است صورت گفتند و مانند اين . پس بر اين قول در فلك كثرت نباشد\r\n\r\n\r\n","description":"","footnote":"\r\n( 1 ) - هم جواب شافى نگفته‌اند\r\n","page_name":" 47 ","page_number":79},
  {"content":"\r\n\r\nصورت باشد و ماده در جمله اجسام همچنين ميدان و باقى هر چه به غير از اين جوهر باشد كه بجسم لاحق شود آن جمله « اعراض » باشد و بر اين قول جوهر نخستين صورت باشد و جوهر دوم ماده و آن صورت و ماده از فلك اول پيدا آمد و همچنين از هر صورتى ماده و صورتى ديگر پيدا مىآمد تا به خاك رسيد .\r\n\r\nفصل « 1 »\r\nبدانكه اين جمله از بارىتعالى و تقدس به يك‌دفعه صادر شد بىتقديم و تأخير زمان بعضى صدور ممكنات از بارىتعالى چنانست كه صدور شعاع آفتاب از قرص آفتاب و همچنانست كه صدور معلول از وجود علت و وجود معلول با وجود علت معا معا باشد و تا وجود علت باشد وجود معلول هم باشد پس تقدم و تأخر كه در عقول و نفوس و افلاك و انجم و طبايع و عناصر گفته‌اند تقدم و تأخر ذهنست نه تقدم و تأخر خارجى و تقدم و تأخر از روى رتبت است نه از روى زمان اما حادثند از روى علت و مواليد باتفاق هم از زمان و هم از روى سبب حادثند و بتدريج از قوت بفعل آيند و باز از فعل به قوت مىشوند .\r\n\r\nفصل در بيان احاديث\r\nبدانكه در حديث آمده است : « اول ما خلق اللّه العقل » و ديگر آمده است كه « اول ما خلق اللّه روحى » و ديگر آمده است « اول ما خلق اللّه القلم » و امثال اين و مراد رسول ( ص ) از اين جمله يك جوهر است و شايد كه يك جوهر را به صد اعتبار به صد نام خوانند و از آن صد نام در حقيقت آن جوهر هيچ تعدد و تكثر لازم نيايد .\r\nچون اين مقدمات معلوم كردى اكنون بدان كه رسول ( ص ) جوهر اول را باعتبار آنكه داناست « 2 » و داناكننده است عقل فرمود : از جهت آنكه مدرك و مدرك « 3 » است . و باعتبار آنكه ظاهر در نفس خود و ظاهركننده است\r\n\r\n\r\n","description":"","footnote":"\r\n( 1 ) - در نسخه آستانه اين فصل بطور مجزا نيامده بلكه دنباله همان فصل سابق است\r\n( 2 ) - داناست بذات\r\n( 3 ) - مدرك و مستدرك است\r\n","page_name":" 48 ","page_number":80},
  {"content":"\r\n\r\nنور فرمود كه نور ظاهر و مظهر است . و باعتبار آنكه زنده است بذات و زنده‌كننده است روح فرمود كه روح حى و محيى است . و باعتبار آنكه نقاش علوم است بر دلها قلم فرمود كه قلم نقاش چيزهاست بر الواح و مانند اين و اگر همين جوهر اول را باعتبار آنكه سبب و واسطه علوم است ملك گويند هم راست باشد كه ملك سبب و واسطه علوم است و اگر جبرئيل هم گويند راست باشد كه جبرئيل هم واسطه است .\r\nفصل - بدانكه خلق بسيار بواسطهء اين احاديث سرگردان شدند و مىشوند اين جمله مذاهب مختلف كه پيدا آمده است از الفاظ احاديث و قرآنست و اين سرگردانى از آنست كه مىخواهند از لفظ بمعنى روند و هر كه بخواهد از لفظ بمعنى رود و از الفاظ حقيقت چيزها بيابد هرگز بمعنى نرسد و حقيقت هيچ چيز در نيابد كه السنة و اصطلاحات مختلف در عالم بسيار است و هر قومى زبانى و اصطلاحى دارند و سخن گفتن خاصه انبياء از جهت آنكه كار ايشان انذار و تهديد است مر خلق را تا رفع عادات بد كنند و تا حجاب در پيش خلق ننهند از تهديد راست نيايد و رفع عادات بد نكنند يعنى هرچند گاهى در ميان خلق رسوم و عادت پيدا مىآيد و رسوم و عادات بد بيندازند و تهديد نتوان برداشتن و انذار و تهديد بىوضع حجاب نتوان كردن پس هر كه خواست از لفظ بمعنى رود لفظ سبب گمراهى و دورى وى گشت و هر كه از معنى بلفظ آمد لفظ سبب هدايت و نزديكى وى شد يعنى هر كه برياضات و مجاهدات در صحبت دانايان از راه كشف و عيان معانى و حقيقت چيزها دريابد الفاظ بهر اصطلاحى كه باشد حجاب وى نشود بلكه سبب زيادتى علم او گردد و هر كه از لفظ بمعنى رود مىآيد كه يك حقيقت را ده چيز داند و در كثرت و سرگردانى افتد و از جهت آنكه شايد كه يك حقيقت را ده نام باعتبار خوانده باشد و او ان ده نام را ده چيز اعتبار كند و گمان برد لا جرم هرگز به حقيقت نرسد . . . .\r\n\r\nفصل در سخن اهل تناسخ در بيان آنكه عالم بچه طريق پيدا آمد و در بيان ترتيب موجودات\r\nبدانكه اهل تناسخ مىگويند كه اول چيزى كه از بارىتعالى صادر شد جوهرى بود نام آن جوهر عقل كلست باز از جوهر عقل جوهر ديگرى صادر شد نام آن جوهر نفس كلست باز از جوهر نفس جوهرى ديگر صادر شد نام آن جوهر طبيعت كلست اينست تمامى عالم جبروت و عالم ملكوت . چون بارىتعالى\r\n\r\n","description":"","footnote":"","page_name":" 49 ","page_number":81},
  {"content":"\r\n\r\nو تقدس در مرتبه اولست و عقل در مرتبه دومست دو قسمت و نفس در مرتبه سيم سه قسم و طبيعت در مرتبه چهارم چهار قسمت پس يك و دو و سه و چهارده باشد تلك عشرة كاملة . چون اين مقدمات معلوم كردى اكنون بدان كه عقل جوهريست بسيط حقيقى دانا بذات و داناكننده ديگرى و مجرد است از ماده و از تعلق به ماده و علم موجودات به اوست و همين عقل است كه ام الكتاب است زيرا كه ماهيات كل اشياء در وجود او مفروض و مكتوب است و محالست كه چيزى در وجود عقل مفروض و مكتوب و مقدور نباشد بوجود آيد و از اينجاست كه گفته‌اند كه ماهيات كل اشياء قديم است و وجود زائد است بر ماهيت . اينست معنى « السعيد من سعد فى بطن امه و الشقى من شقى فى بطن امه » و اينست معنى  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ  « 1 » و همين عقلست كه آدم است . « 2 »\r\nو ديگر بدان كه نفس جوهريست بسيط حقيقى زنده بذات و زنده‌كننده ديگرى و مجرد است از ماده اما متعلقست به ماده تعلق التدبير و التصرف و همين نفس است كه روح اعظم است و همين نفس است كه لوح محفوظ است و همين نفس است كه ملائكه روحانىاند و همين نفس است كه حيات موجودات از اوست و همين نفس است كه حواست .\r\nو ديگر بدان كه طبيعت جوهريست بسيط و موجبست بذات مر هر تغيير و ثباتى را در جسم و همين طبيعتست كه ملائكه ارضىاند و اين ملائكه بعضى آتشى و بعضى هوائى و بعضى آبى و بعضى خاكىاند و ابليس و مار و طاوس ازين طايفه‌اند .\r\n\r\nفصل\r\nبدان كه بعضى از اهل تناسخ مىگويند كه اول چيزى كه از حضرت بارى صادر شد عقل كل بود و در اين عقل كل باعتبار و اضافه كثرت پيدا آمد و\r\n\r\n\r\n","description":"","footnote":"\r\n( 1 ) - روم 30\r\n( 2 ) - و همين عقل است كه قلم است زيرا كه نويسنده علوم بر دلها وى است و همين عقل است كه ملائكه كروبى است و همين عقلست كه آدم است .\r\n","page_name":" 50 ","page_number":82},
  {"content":"\r\n\r\nبدين سبب از وى سه چيز صادر شد نفسى و فلكى و عقلى همچنين از هر عقلى سه چيز صادر مىشد تا بعقل نهم كه فلك قمر است نفسى و فلكى و طبيعتى صادر شد و از طبيعت دو چيز صادر شد عنصرى و طبيعتى همچنين تا به طبيعت چهارم كه طبيعت خاكست رسيد پس نه عقل و نه نفس و نه فلك و چهار طبيعت و چهار عنصر پيدا آمد و چون عناصر با يكديگر امتزاج يافتند مزاج پيدا آمد و مواليد ظاهر شدند و مىشوند ( و مواليد ؟ ) معدن و نبات و حيوان است و نوع آخر از انواع حيوانات انسان است و انسان كه ممتاز شد از ديگر حيوانات بعقل شد و و چون ميوه درخت موجودات عقل آمد معلوم شد كه اول موجودات هم عقل بوده است زيرا كه هرچه ميوه باشد تخم نيز همان باشد و نقطه اول دايره نقطه آخر دايره است پس چون بعقل رسيد آخر دايره به اول دايره پيوست دايره تمام شد و اين قاعده را « سلسلة الترتيب » گويند و بر جمله لازم است كه اين سلسلة الترتيب را ببراهين عقل بشناسند تا هستى خود را به حقيقت بدانند و بر اول و آخر خود واقف شوند تا طلب اصل گوهر خود توانند كرد و بمتوسطات باز نمانند و بر جمله لازم است كه بدانند كه چه چيزند و از كجا آمده‌اند و به كجا مىروند و بچه كار آمده‌اند . « 1 »\r\n\r\nفصل در سخن اهل وحدت در بيان آنكه عالم بچه طريق پيدا آمد و در بيان ترتيب موجودات\r\nبدانكه اهل وحدت دو طايفه‌اند اصحاب نار و اصحاب نور و هر دو طايفه را اتفاق است كه وجود يكى بيش نيست و آن وجود خداست و به غير از وجود خدا وجود ديگر نيست و امكان ندارد كه باشد : « ليس له ضد و ند و لا شبيه و لا شريك » . چون اين مقدمات معلوم كردى اكنون بدان كه يك طايفه مىگويند كه هر چيز كه هست از محسوس و معقول آن وجود خداست از جهت آنكه\r\n\r\n\r\n","description":"","footnote":"\r\n( 1 ) - و بازگشت يك جا است و اشكال اين بركشيديم تا محسوس گردد و اللّه اعلم بالصواب ( مقدارى از صفحه سفيد مانده است كه شايد براى ترسيم همان اشكال باشد ؟ )\r\n","page_name":" 51 ","page_number":83},
  {"content":"\r\n\r\nموجودند و نام وجود بر ايشان مىافتد و باتفاق به غير از وجود خداى چيزى ديگر وجود ندارد پس هر چه موجود باشد آن وجود خداى باشد .\r\nو يك طايفه ديگر مىگويند كه اين معقولات و محسوسات خيال و نمايش‌اند و به خاصيت وجود حقيقى كه آن وجود خداى است اين‌چنين موجود مىنمايند و به حقيقت وجود ندارند همچون موجوداتى كه در آب و خواب و مرآت مىنمايند .\r\nچون سخن هر دو طايفه را دانستى كه به اعتقاد ايشان اين چيزها كه مىنمايد يا وجود خداست يا عكس وجود خدا اكنون بدانكه اگر وجود خداست وجود خداى را اول و آخر نيست و وجود خداى قابل زيادة و نقصان نيست پس اين موجودات كه اين ساعت موجودند هميشه موجود بوده‌اند - و هميشه موجود باشند و يكسر موى از اين چه اين ساعت موجودند هرگز كم و زياده نبوده است و نباشد و اگر نه چنين باشد وجود خداى را اول و آخر باشد و وجود خداى قابل زياده و نقصان باشد و اين هر دو محال است . اى درويش ترا اين سخن چه عجب مىآيد اين كثرت در اسامى است و اگر نه مسما يكى بيش نيست و آن عزيز از سر همين نظر فرموده است :\r\n مشو احول مسما جز يكى نيست * اگر چه اين‌همه اسما نهاديم \r\nو اگر عكس وجود خدايست چون وجود خداى را اول و آخر نيست و وجود خداى قابل زياده و نقصان نيست عكس را هم اول و آخر نباشد و عكس هم قابل زياده و نقصان نباشد پس اين خيال و نمايش كه اين ساعت مىنمايد هميشه اين‌چنين نموده باشد و هميشه اين‌چنين نمايد و يكسر موى ازينكه مىنمايد اين ساعت كم و زياد نبوده باشد و نباشد به همان دليل كه طايفه اول گفتند . اى درويش ترا از اين سخن چرا عجب مىآيد آخر نمىبينى كه در خواب چندين صورتهاء مختلف ديده مىشود و بىهيچ شك آن جمله خيال و نمايش است پس اين‌ها را نيز كه در بيدارى ديده مىشود هم چنان ميدان كه بيشتر مردم در خواب مىپندارند كه بيدارند اينست معنى : « الناس نيام فاذا ماتوا انتبهوا » .\r\n\r\n","description":"","footnote":"","page_name":" 52 ","page_number":84},
  {"content":"\r\n\r\n\r\nفصل در بيان اصحاب نور كه مىگويند هر چه هست يك‌بار وجود خداست\r\nبدانكه اين طايفه مىگويند كه وجود من حيث الوجود يك وجودست و آن وجود خداى است و اين هم اولست و هم آخر و هم ظاهر و هم باطن اينست معنى  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  « 1 » ازل و ابد عبارت از اول و آخر وى است و امر و خلق عبارت از ظاهر و باطن وى ظاهر او در ظهور مراتب دارد و باطن او هم در بطون مراتب دارد و مراتب عالم خلق و مراتب عالم امر عبارت از مراتب ظهور و بطون ويست و عالم خلق و عالم امر را باضافات و اعتبارات باسامى مختلف ياد كرده‌اند و خلق و امر و شهادت و غيب و ملك و ملكوت و دنيا و آخرت بسيط و مركب محسوس و معقول و مانند اين گفته‌اند . و عالم خلق سه مرتبه است اول جسم معادن دوم جسم نبات سوم جسم حيوان و عالم امر نيز سه مرتبه است اول روح دوم عقل سيم نفس و مراتب موجودات هم شش مرتبه است و هر يكى ازين مراتب ششگانه در قسمت اول سه نوعند جمله هشتده نوع مىشود و هر يكى ازين انواع هشتدگانه هزار قسمند جمله هشتده هزار قسمند و هشتده هزار عالم عبارت از اينست و امتداد و انبساط وجود در اين هشتده هزار مرتبه نفس است و اين نفس را صاحب شريعت ( رب ) مىخواند اينست معنى ( رب العالمين ) .\r\n\r\nفصل\r\nچون دانستى كه اين وجود من حيث الوجود يكى بيش نيست و ديگر دانستى كه اين وجود مراتب و افراد بسيار دارد و ديگر دانستى كه تمام مراتب افراد اين وجود هميشه موجود بوده است و هميشه موجود خواهد بود و هرگز از اينكه هستند كم و زياد نبوده‌اند و نخواهند بود از جهت آنكه اگر فردى از افراد يا نوعى از انواع يا جنسى از اجناس اين وجود ازين ( كذا - شايد : از\r\n\r\n\r\n","description":"","footnote":"\r\n( 1 ) - حديد 3\r\n","page_name":" 53 ","page_number":85},
  {"content":"\r\n\r\nاين چه ) هستند امكان دارد كه زياده شود وجود خداى تعالى قابل زياده باشد يا از اين چه هستند امكان دارد كه كم شود يا وقتى باشد و وقتى نباشد وجود خداى تعالى قابل نقصان باشد و اين هر دو محالست پس موجود هميشه موجود است و معدوم هميشه معدوم و امكان ندارد كه معدوم موجود گردد و امكان ندارد كه موجود معدوم گردد . بدانكه اگر كسى سؤال كند كه چگونه تمام افراد هر مرتبه از مراتب اين وجود هميشه موجود بوده‌اند و هميشه موجود خواهند بود چگونه امكان ندارد كه موجود معدوم يا معدوم موجود شود ؟ كه ما بيقين مىدانيم و مىبينيم كه افراد اين وجود مىآيند و مىروند .\r\n\r\nفصل « 1 »\r\nبدانكه افراد هر مرتبه از مراتب اين وجود هميشه موجود بوده‌اند و هميشه موجود خواهند بود بطريق بدل اما امكان ندارد كه موجود معدوم شود يعنى تمامى اين وجود هميشه بوده است و هميشه خواهد بود و امكان ندارد كه نام تمامى از وى برخيزد اگر چه هر فردى از افراد مىآيند و مىروند اينست معنى   كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   « 2 » چنين مىدانم كه تمام فهم نكردى روشن‌تر بگويم به نوعى ديگر :\r\nبدانكه اين وجود را دو اعتبار است يكى از روى اجزاء و يكى از روى كل اگر نظر باجزاء كنى اجزاء را كثرت و نقصان و كمال لازمست پس هرآينه هر جزوى از اجزاى اين وجود در مراتب خود دايم در سير و سفر باشد و قطع منازل كنند و اگر نظر بكل كنى كل را وحدت و كمال لازمست پس هرآينه هر چه موجودند در هر مرتبه كه هستند هميشه موجود بوده و هميشه موجود خواهند بود و هميشه بر يك حال باشند و اگر تصور ندارد كمال نباشد و اين سخن ترا جز به مثالى معلوم نشود مثلا :\r\nآبى روان باشد و به شكل دائره بگردد و بر راهگذر اين آب چهار حوض باشد و در هر حوض مقدارى معين باشد چون اين مقدمات معلوم كردى\r\n\r\n\r\n","description":"","footnote":"\r\n( 1 ) - جواب\r\n( 2 ) - رحمن 26 - 27\r\n","page_name":" 54 ","page_number":86},
  {"content":"\r\n\r\nاكنون بدان كه : مقدار آب كه در هر حوض باشد هميشه موجود بوده است و هميشه موجود خواهد بود اگر ( كذا - ظ : اگر چه ) اجزاى آب دائم در حوضها مىآيند و مىروند از جهت آنكه آن مقدار از اجزاء آب كه از يك جانب حوض بدر مىرود از يك جانب ديگر بدر مىآيد و كل آب كه در چهار حوض است هميشه موجود بوده است و خواهد بود اگر چه دايم روانست و اگر چه ( كذا - شايد : اگر چه در ) هر چهار منزل دارد و اگر چه در هر منزلى صورت و نام وى ديگر مىشود چنين دانم كه تمام فهم نكردى روشن‌تر بگويم :\r\nبدانكه افراد هر مرتبه از مراتب اين وجود هرگز نبود كه نبود و هرگز نباشد كه نباشد اما دايم در سير و سفرند و پيوسته قطع منازل مىكنند و باز به منزل مىرسند اگر چه در دايره اول و آخر نباشد و ميان تخم و درخت و بيضه ( كذا - شايد : بيضه و جوجه - يا كلمه ديگرى شبيه آن ساقط شده ) ابتداء و انتهاء نبود اما از روى نقصان و كمال اول و آخر و ابتداء و انتهاء هر فردى را از افراد نتوان گفتن از جهت آنكه اين حالى طبيعى ضروريست كه جمله چيزها را رو از نقصان در كمال باشد پس بدين اعتبار مرتبه نقصان را ابتداء و مرتبه كمال را انتهاء در هر فردى از افراد گفته‌اند .\r\nچون اين مقدمات معلوم كردى و دانستى كه افراد هر مرتبه از مراتب اين وجود دائم در سفر و سيرند و پيوسته قطع منازل مىكنند و باز به منزل اول مىرسند و در هر منزلى صورتى رها مىكنند و صورت ديگر مىگيرند اكنون آن مقدار كه در هر منزلى هستند هميشه بوده‌اند و هميشه خواهند بود بطريق تبديل و كل هميشه بكمال بوده است و خواهد بود بىتبديل . تقديرا خاك را دوازده هزار جزوست و نبات هشت هزار و حيوان شش هزار و انسان چهار هزار جزوست پس جمله سى هزار جزو شد و چهار منزل آمد و دائم كاروان از منزل خاك به منزل نبات مىرسد و از منزل نبات به منزل حيوان و از منزل حيوان به منزل انسان مىرسد و از منزل انسان باز به منزل خاك مىآيد و از هر منزلى چندين بار مىگردند و باز به منزل خاك مىآيد . اما آن دوازده هزار جزو خاك هرگز كم و زياده نبوده است و\r\n\r\n","description":"","footnote":"","page_name":" 55 ","page_number":87},
  {"content":"\r\n\r\nنخواهد بود و آن هشت هزار جزو نبات نيز چنين و در حيوان و انسان همچنين مىدان به همان دليل كه گفته شد . پس بيقين معلوم كردى كه اجزاء هر مرتبه هميشه بوده است و خواهد بود بىزياده و نقصان و كل و اجزا را از بهر تقريب فهم گفتيم و اگر نه نامتناهى را كل و اجزا نباشد از جهت آنكه اجزا سدس و ثلث و ربع و نصف و مانند اين باشند و نامتناهى هيچ از اين‌ها تصور ندارد .\r\nسخن دراز شد و از مقصود دور افتاديم غرض از اين جمله آن بود كه تا بدانى كه به نزديك اهل وحدت افراد و انواع اين ( كذا - شايد : اين وجود ) از اين چه هستند كم و زياده امكان ندارد و به نزديك اهل حكمت افراد موجودات امكان كم و زياده دارد اما انواع و اجناس موجودات امكان كم و زياده ندارد و به نزديك اهل تناسخ افراد و انواع موجودات امكان كم و زياده دارد اما اجناس موجودات امكان كم و زيادتى ندارد . و به نزديك اهل شريعت افراد و انواع و اجناس موجودات هيچ نبودند : « كان اللّه و لم يكن معه شيئى » و جمله را خدا هست گردانيد و امكان دارد كه باز نيست گرداند .\r\n\r\nفصل\r\nچون اين مقدمات معلوم كردى و دانستى كه اين وجود مراتب و افراد دارد و ديگر دانستى كه هر فردى از افراد اين وجود دائم در سير و سفرند اكنون بدان كه مرتبه اول افراد اين وجود را خاكست باز بعد از مرتبه خاك مرتبه طبيعت است آنگاه باقى چيزها از اين دو چيز پيدا مىآيد اينست معنى   ن وَ الْقَلَمِ وَ ما يَسْطُرُونَ   « 1 » پس خاكست كه لوحست و طبيعتست كه قلمست و اين لوح را اهل حكمت هيولى و ماده گفته‌اند و اين قلم را امر و صورت خوانده‌اند در خاك كه صورت چيزى به ماده پيوست آن چيز پيدا شد يعنى از عالم غيب بعالم شهادت آمد بىهيچ توقفى معنى :  وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  « 2 » اينست و اينست معنى :  كُنْ فَيَكُونُ  « 3 » و خاكست كه مبدا عالم اجسام است و طبيعت است كه مبدا عالم ملكوتست و خاكست كه ام الكتاب است و طبيعت كه ام الكلام\r\n\r\n\r\n","description":"","footnote":"\r\n( 1 ) - قلم 1 - 2\r\n( 2 ) - قمر 50\r\n( 3 ) - يس 82\r\n","page_name":" 56 ","page_number":88},
  {"content":"\r\n\r\nاست زيرا كه ملك كتاب اللّه و ملكوت كلام اللّه است و خاكست كه حواست و طبيعت است كه آدم است پس حوا پيش از آدم باشد و صاحب شريعت اين طبيعت را باضافات و اعتبارات باسامى بسيار ياد كرده است : امر و به دو و روح و قلم و مانند اين گفته است و خاك را هم باضافات و اعتبارات باسامى بسيار ذكر كرده است : دره يعنى جوهر اول و لوح و رحم و ام الكتاب و مانند اين گفته است . يعنى نزديك اهل وحدت جوهر اول خاكست آنگاه باقى چيزها به‌واسطه خاك پيدا مىآيند تا بعقل رسند . و به نزديك اهل حكمت جوهر اول عقل است آنگاه چيزهاى ديگر به‌واسطه عقل پيدا آمدند تا به خاك رسيدند .\r\n\r\nفصل\r\nبدانكه خاك بكمال خود مىرسد به دو طريق و طبيعت بكمال خود مىرسد هم به دو طريق از جهت آنكه هر دو به همند و از يكديگر جدا نيستند . « 1 »\r\nدر بيان يك طريق از آن دو طريق كه خاك بكمال خود مىرسد\r\nبدانكه آنچه زبده و خلاصه جسم خاكست آب مىشود و آنچه زبده و خلاصه آبست هوا مىشود و آنچه زبده و خلاصه هواست آتش مىشود و آنچه زبده و خلاصه آتش است جسم فلك قمر مىشود و آنچه زبده و خلاصه فلك قمر است فلك عطارد مىشود و آنچه زبده و خلاصه فلك عطاردست فلك زهره مىشود و آنچه زبده و خلاصه فلك زهره است فلك شمس مىشود و آنچه زبده و خلاصه فلك شمس است فلك مريخ مىشود و آنچه زبده و خلاصه فلك مريخست فلك مشترى مىشود و آنچه زبده و خلاصه فلك مشتريست فلك زحل مىشود و آنچه زبده و خلاصه فلك زحلست فلك ثابتات مىشود و آنچه زبده و خلاصه فلك ثابتاتست جسم فلك اعظم مىشود و بالاى فلك اعظم فلك ديگر نيست از جهت آنكه آن را حد و نهايتى نيست چون بفلك الافلاك رسيد جسم خاك بكمال رسيد . آنگاه آنچه زبده و خلاصه افلاكست از راه افق به‌واسطه نور ثوابت و سيارات باز بجسم خاك و مواليد مىآيند همچنان روغن كه از ماست بگيرند و باز بر سر ماست كنند\r\n\r\n\r\n","description":"","footnote":"\r\n( 1 ) - فصل\r\n","page_name":" 57 ","page_number":89},
  {"content":"\r\n\r\nاز جهت آنكه آن اثر كه آن روغن رساند ماست نتواند رسانيد اگر چه روغن در وى باشد همچنين آن فيض و اثر كه افلاك رسانند خاك نتواند رسانيد .\r\n\r\nفصل در بيان آن يك طريق ديگر\r\nبدانكه مراتب مواليد سه مرتبه است معادن و نبات و حيوان و جسم خاكست كه بمراتب برمىآيد و در هر مرتبه نامى مىگيرد از عناصر به نبات مىآيد و از نبات به حيوان مىآيد و يك نوع از انواع حيوان انسان است و انسانست كه نوع آخرينست و از اينجاست كه هرچه در همه افراد موجوداتست آن‌همه در انسان هست و چون به انسان رسيد جسم خاك بكمال رسيد و چون بكمال رسيدند بازگشت ايشان به خاك خواهد بود و باز از خاك بمراتب برمىآيند تا به انسان رسند و چون به انسان رسند باز بازگشت ايشان به خاك خواهد بود و همچنين يك‌بار و دو بار و سه بار الى ما لا يتناهى اينست معنى :  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  « 1 » يعنى كمال خاك آنست كه بقالب انسان رسد كه كمال طبيعت آنست كه بعقل رسد و هر چيز كه بكمال خود رسيد باز بازگشت آن چيز باصل خود خواهد بود اينست معنى : كل شيئى يرجع الى اصله يك‌بار و دو بار و سه بار الى ما لا يتناهى .\r\n\r\nفصل در بيان عالم ملكوت\r\nبدانكه عالم ملكوت سه مرتبه دارد : طبيعت و روح و عقل و هر سه يك چيزست اما اين يك چيز مراتب دارد و در هر مرتبه نامى دارد هر چند استعداد و صفات او زياده مىشود نام او ديگر مىشود همچنان كه مراتب عالم ملك كه جسم جماد و جسم نبات است و جسم حيوان هر سه يك چيزند اما اين يك چيز مراتب دارد و در هر مرتبه نامى گيرد چون مراتب عالم ملكوت را دانستى و معلوم كردى كه نهايت عالم ملكوت عقل است اكنون بدان كه عقل است كه ام القرآن است و\r\n\r\n\r\n","description":"","footnote":"\r\n( 1 ) - طه 55\r\n","page_name":" 58 ","page_number":90},
  {"content":"\r\n\r\nام الفرقان است زيرا كه قرائت كتاب اللّه قرآنست و قرائت كلام اللّه فرقانست و اين هر دو قرائت از عقلست پس عقل ام القرآن و ام الفرقان باشد و عقل آنست كه عالم و عليم و علام است زيرا كه قرائت عقل مر كتاب اللّه و كلام اللّه را عبارت از علم است كتاب اللّه و كلام اللّه را و عالم عقل مؤمنانست و عليم عقل انبياء است و علام عقل اولياء است زيرا كه موسى كه نبى بود عليم بود و خضر كه ولى بود علام بود از جهت آنكه موسى را علم كتاب بود و خضر را علم كلام كتابى شهادتيست و كلامى غيبيست لا جرم خضر علام غيوب بود .\r\nاى درويش به نزديك اهل وحدت دانايان سه طايفه‌اند : حكماء و انبياء و اولياء . حكيم آنست كه به طبايع اشياء دانا باشد و نبى آنست كه به طبايع و خواص اشياء دانا باشد و ولى آنست كه به طبايع و خواص و حقايق اشياء دانا باشد پس در عالم هيچ‌كس را علم و قدرت برابر ولى نباشد از جهت آنكه خدا دو تجلى دارد تجلى عام و تجلى خاص تجلى عام عبارت از افراد موجوداتست و تجلى خاص عبارت از ولى است اينست معنى :  فَاللَّهُ هُوَ الْوَلِيُّ وَ هُوَ يُحْيِ الْمَوْتى وَ هُوَ عَلى كُلِّ شَيْءٍ قَدِيرٌ  « 1 » و اينست معنى :  وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  « 2 »\r\nاى درويش قدرت ديگر است و غلبه ديگر . قادر نه آنست كه كسى را بر زمين زند يا بظلم چيزى را از كسى بربايد يا به حيله چيزى از كسى بستاند « 3 » قادر آن بود كه هر چيز كه كردنى بود تواند كه بكند و هر چيز كه ناكردنى بود تواند كه نكند . و قدرت ديگر است و خاصيت ديگر از جهت آنكه قدرت كسبى است و خاصيت كسبى نيست و قدرت سبب كمال است و خاصيت شايد كه سبب كمال باشد و شايد كه نباشد و سبب نقصان باشد . معجزه و كرامت و سحر و استدراج و چشم و زبان مؤثر در اشياء از يك قبيل است و خاصيت‌اند نه قدرت لا جرم در حق بعضى سبب كمالند و در حق بعضى سبب نقصان . تا سخن دراز نشود و از مقصود باز نمانيم .\r\nديگر بدان كه عقل است كه رحمن است زيرا كه معلم قرآن عقلست\r\n\r\n\r\n","description":"","footnote":"\r\n( 1 ) - شورى 9\r\n( 2 ) - طلاق 12\r\n( 3 ) - جمله « يا به حيله چيزى از كسى بستاند » را ندارد\r\n","page_name":" 59 ","page_number":91},
  {"content":"\r\n\r\nاينست معنى :    الرَّحْمنُ عَلَّمَ الْقُرْآنَ    « 1 » و از اينجاست كه در خلق او تفاوت نيست اينست معنى :  ما تَرى فِي خَلْقِ الرَّحْمنِ مِنْ تَفاوُتٍ  « 2 » و عقل است كه حيوان است زيرا كه مرتبه آخر در ملكوت عقل است . پس عقل دار آخرت باشد و دار آخرت حيوان است و اينست معنى :  وَ إِنَّ الدَّارَ الْآخِرَةَ لَهِيَ الْحَيَوانُ  « 3 »\r\n\r\nفصل در بيان ملائكه و شياطين\r\nبدانكه ملك سبب و واسطه است و شيطان هم سبب و واسطه . پس هر چيز كه سبب علم و بيدارى و عمل نيكست ملك است و هر چيز كه سبب جهل و غفلت و عمل بد است شيطان است و هر چيز كه سبب حيات و صحت و راحت و جمعيت است ملك رحمتست و هر چيز كه سبب رنج و هلاك و مرض و تفرقه است ملك عذابست و عين القضاة ملك و شيطان را سبب مىگويد و شيخ سعد الدين واسطه مىگويد و جائى وجود ستاره و جائى وجود كاشفه هم گفته‌اند . پس عاقل را اين مقدار كفايتست در بيان ملك و شيطان و اگر مىخواهى كه به زبان انبياء بيان ملك و شيطان كنيم اين مختصر تحمل آن ندارد اما بطريق اجمال اشارتى كرده آيد .\r\n\r\nفصل\r\nبدانكه ملايكه انواع بسيارند چنان كه امكان ندارد كه در حساب و شمار آيند :  وَ ما يَعْلَمُ جُنُودَ رَبِّكَ إِلَّا هُوَ  « 4 » چندين هزار سالست كه به طاعت و فرمانبردارى خدا مشغولند كه آن مدت را ابتدا و انتها نيست و هرگز يك طرفة العين از طاعت و فرمانبردارى خداوند غافل و فارغ نبوده‌اند و نخواهند بود زيرا امكان ندارد كه ايشان از آن كار فارغ باشند و ايشان را هرگز از طاعت و فرمانبردارى خستگى و ملال نبوده است و نخواهد بود .\r\n\r\n\r\n","description":"","footnote":"\r\n( 1 ) - رحمن 1 - 2\r\n( 2 ) - ملك 3\r\n( 3 ) - عنكبوت 64\r\n( 4 ) - مدثر 31\r\n","page_name":" 60 ","page_number":92},
  {"content":"\r\n\r\nچون اين مقدمات معلوم كردى اكنون بدان كه اگر چه ملائكه بىحساب و بيشمارند اما در عالم ملكوت سه ملكند كه سرور ملائكه‌اند و ايشان را ملائكه اعظم مىخوانند و از اين سه ملك يك ملك آنست كه قالب موجودات ازوست و اين ملك اعظم چهار صف ملائكه دارد و در هر صفى از اين صفوف چهارگانه چندين هزار ملكند كه به طاعت و فرمانبردارى خداوند مشغولند و اين‌ها ملائكه ارضىاند پس با هر ذره از ذراير خاك ملكى همراهست و با هر قطره از قطرات آب ملكى همراهست با هر ذره از ذرات هوا ملكى همراهست و با هر جزوى از از اجزاى آتش ملكى همراهست و ابراهيم را اول نظر بر اين ملك اعظم افتاد اينست معنى  فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ  « 1 » و ازين سه ملك يك ملك ديگرست كه بزرگترست از ملك اول و حيات موجودات ازوست و اين ملك اعظم نه صف ملائكه دارد و در هر صفى از اين صفوف نه‌گانه چندين هزار ملكند كه به طاعت و فرمانبردارى خداوند مشغولند و اين‌ها ملائكه سماويند و ابراهيم را بار دوم نظر بر اين ملك اعظم افتاد :  فَلَمَّا رَأَى الْقَمَرَ . . . \r\nالآية « 1 » و از اين سه ملك يك ملك ديگرست كه بزرگتر از هر دو است و اين ملك اعظم ده صف ملائكه دارد و در هر صفى از اين صفوف ده‌گانه چندين هزار ملكند و اين ملك چندين هزار سالست كه در اشتياق خداوند تعالى و تقدس است و چنان مستغرق رب العالمين است كه او را از ارض و سما خبر نيست و ابراهيم را بار سيم نظر بر او افتاد اينست معنى :  فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ  « 1 » اين ملك راهنماى ابراهيم شد به حضرت رب العالمين تا ابراهيم از شرك خلاص يافت و چون بعالم وحدت رسيد آواز برآورد كه :  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  « 1 » و دليل كه ابراهيم را نظر بر ملكوت افتاد آنست كه در اول اين آيت مىفرمايد :  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  « 1 » آنگاه مىفرمايد  فَلَمَّا جَنَّ عَلَيْهِ اللَّيْلُ رَأى كَوْكَباً  « 1 » اول باجمال\r\n\r\n\r\n","description":"","footnote":"\r\n( 1 ) - انعام 79 - 75\r\n","page_name":" 61 ","page_number":93},
  {"content":"\r\n\r\nاز حال ابراهيم خبر مىدهد باز بتفصيل بيان مىكند . اين بود بيان ملائكه به زبان انبياء اما در اول كتاب قرار داده‌ايم كه سخن مرموز و پوشيده نگوئيم .\r\n\r\nفصل\r\nبدان اى درويش كه عقلست كه جبرئيلست زيرا كه سبب علم تو عقلست و عقلست كه ميكائيلست زيرا كه سبب رزق تو عقلست و عقلست كه اسرافيلست زيرا كه عقلست كه ترا به يك نفخه از غرور و خيال فرومىراند و به يك نفخه ديگر ترا بمعانى و حقايق زنده مىگرداند و عقلست كه عزرائيلست زيرا كه قابض ارواحست از جهت آنكه هر وقت كه چيزى را چنان كه آن چيز است دانستى جان آن چيز را قبض كردى .\r\n\r\nفصل\r\nبدانكه عقلست كه آدم است زيرا كه عقلست كه اسامى چيزها مىداند اينست  وَ عَلَّمَ آدَمَ الْأَسْماءَ كُلَّها  « 1 » و طبيعت است كه ابليس است زيرا طبيعت آنست كه پيش از آمدن عقل سرور ملائكه است و جمله ملائكه در فرمان اويند و بآمدن عقل طبيعت از سرورى معزول مىشود و جمله ملائكه آدم را سجده مىكنند يعنى مسخر و منقاد عقل مىگردند . اينست معنى :  وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ  « 2 » الا طبيعت بعضى كس مسخر و منقاد عقل نمىگردند اينست معنى : « اسلم شيطانى على يدى » اى درويش از آنجا كه نيت و مراد انبياست تا آنجا كه عقل و غرور مردم است هيهات هيهات . اى بسا ظلمات بىپايان و اى بسا درياى پرامواج و اى بسا حجب بىحساب كه در ميانست :  أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ إِذا أَخْرَجَ يَدَهُ لَمْ يَكَدْ يَراها وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  . « 3 »\r\nاى درويش عقلست كه نارست و عقل است كه قابل نار است و عقلست\r\n\r\n\r\n","description":"","footnote":"\r\n( 1 ) - بقره 31\r\n( 2 ) - بقره 34\r\n( 3 ) - نور 40\r\n","page_name":" 62 ","page_number":94},
  {"content":"\r\n\r\nكه نور است و قابل نور اينست معنى :  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ  « 1 » پس هر كرا نور نباشد قابل نور نتواند بود اينست معنى :  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  « 2 »\r\n\r\nفصل\r\nبدان كه عقلست كه آدم است و روحست كه حواست و طبيعت است كه ابليس است و شهوت است كه طاوس است و غضب است كه مار است و اجتماع و تركيب آن جمله آمدن است به دنيا و افتراق آن جمله رفتنست از دنيا يعنى اجتماع اين جمله آمدنست از عالم غيب بعالم شهادت و از عالم عقل بعالم حس و افتراق اين جمله رفتنست از عالم شهادت بعالم غيب و از عالم حس بعالم عقل اى درويش در ملكوت ملك و شيطان هست در ملكوت عقل ملكست و طبيعت شيطان چون عقل و طبيعت هر دو مصور شدند از هر دو صورت آدم در ملك ظاهر شد پس آدم مركب آمد از ملك و شيطان يعنى از عقل و طبيعت پس در هر كه عقل غالب آمد ملكيست بلكه بهتر از ملائكه است اگر چه صورت انسان دارد و در هر كه طبيعت غالب آمد شيطانيست يا حيوان بلكه از حيوان بدتر اينست معنى : « ان اللّه تعالى خلق الملائكة من عقل بلا شهوة و خلق البهائم من شهوة بلا عقل و خلق الانسان من شهوة و عقل فمن غلب عقله لشهوته فهو خير من الملائكة و من غلب شهوته لعقله فهو اشر من البهائم . » « 3 » اين بود مراتب ملك و ملكوت و اين بود بيان كتاب اللّه و كلام اللّه و كتاب اللّه به صورت كلمه است و كلام اللّه به مثابه معنى كلمه و تمامى كلمه به صورت و معنى باشد پس مجموع هر دو يك كلمه است و اين كلمه اسامى بسيار دارد زيرا كه جمله اسامى ويست اما اسم او يكى است كه آن را اسم اعظم و اسم اعلى مىگويند و آن اسم رب است پس اگر اين كلمه موجودات را به درخت تشبيه كنى ميوه اين درخت موجودات آدمى داناست و آدمى دانا را هم كلمه گويند زيرا كه هرچه درخت دارد ميوه درخت هم دارد پس آدمى دانا ميوه درخت موجودات باشد و اگر اين كلمه موجودات\r\n\r\n\r\n","description":"","footnote":"\r\n( 1 ) - نور 35\r\n( 2 ) - نور 40\r\n( 3 ) - فصل\r\n","page_name":" 63 ","page_number":95},
  {"content":"\r\n\r\nرا به انسان تشبيه مىكنى دل اين انسان موجودات هم آدمى داناست پس آدميى دانا دل موجودات باشد . بعضى گفته‌اند كه انسان كامل هم كتاب اللّه هم كلام اللّه است زيرا كه انسان كامل مجموع هر دو عالمست و بعضى گفته‌اند كه انسان كامل كتاب اللّه است و سخن انسان كامل كلام اللّه است .\r\nاى درويش تمام عالم يك وجود است و اين وجود صورت انسان دارد يعنى فلك الافلاك كه محيط است پوست اين وجودست و فلك ثابتات پا و سر اين وجودست و دوازده برج كه بر ويست دوازده قواى حيوانىاند ده مدركه و دو متحركه يعنى پنج حس ظاهر و پنج حس باطن و باعثه و فاعله و باقى كواكب كه بر ويست قواى نباتىاند و هفت آسمان امعاى اين وجودند معده و شش و جگر و هفت كوكب سياره اعضاى هفتگانه است دماغ و شش و جگر و سپرز و دل و گرده و مثانه و عناصر اربعه اخلاط اربعه است و طبيعت طبيعت اين وجودست و روح روح اين وجودست و نفس نفس اين وجودست و اين جمله يك كلمه است .\r\n\r\nفصل\r\nبدان اى درويش كه محققان اهل وحدت اين كلمه را به آسيا تشبيه كنند و مىگويند كه غله اين آسيا معادن و نبات و حيوان است و كار اين آسيا آنست كه پيوسته مىگردد و غله را خود مىپروراند و خود بكمال مىرساند و به آخر خود خورد مىكند و اين آسيا را كهنه شدن و خراب گشتن نيست از جهت آنكه اين آسيا را جوى از خودست و آب از خود و چرخ از خود و سنگ از خود و غله از خود و آرد از خود و آسيابان از خود و هم در خود دارد لاجرم هرگز خراب نشود و كهنه نگردد .\r\nاى درويش هيچ نماند كه من نگفتم اما نمىدانم كه تو چه فهم كردى .\r\nاى درويش اين سخنان كه گفته مىشود همه مقصود تو نيستى زود باشد كه قومى بيايند و هر حرفى از حرفهاى اين كتاب را به جانها خرند :  فَسَوْفَ يَأْتِي اللَّهُ بِقَوْمٍ \r\n\r\n","description":"","footnote":"","page_name":" 64 ","page_number":96},
  {"content":"\r\n\r\n يُحِبُّهُمْ وَ يُحِبُّونَهُ  « 1 »\r\n\r\nفصل « 2 »\r\nاى درويش آدمى نه چنانست كه هرچه بشنود بداند و نه چنانست كه هرچه بداند در آن مقام باشد زيرا كه از شنودن تا دانستن راه بسيارست و از دانستن تا به عمل آوردن عقبات بيشمار پس هر كس كه اين رساله را بخواند بايد كه اين گمان نبرد كه آنچه مراد گوينده است تمام معلوم كرده و هر كس كه مراد گوينده معلوم كند بايد كه اين دعوى نكند كه اين مقام وى گشت . و آنكه در اين مقام باشد او را حاجت بگفت زبان نباشد كه من درين مقامم اقوال و افعال و احوال وى خود گواهى دهد كه وى درين مقامست . اى درويش هر كه درين مقام باشد و از اين وجود به قدر باخبر بود چنان وجود خود را درين وجود گم كند كه هرگز باز نيابد و هركه وجود خود را در اين وجود گم كرد صفت او جز سكوت نباشد و فعل او جز ملازمت سوت ( كذا فى الاصل - شايد : بيوت ) « 3 » نبود و مطلوب او درين عالم جز به قدر قوت نباشد . اى درويش اگر چه بعضى گفته‌اند كه اين وجود را بتحقيق دانستن امكان ندارد و هيچ‌كس از انبياء اين وجود را چنان كه اين وجودست بتحقيق ندانست و در آخر جمله بعجز و نادانى خود اقرار كردند اما جمله اتفاق كرده‌اند كه علامت آنكه به قدر از اين وجود باخبر شد آنست كه ترك اختيار خود كرد بلكه ترك وجود خود گفت و دست تصرف و زبان اعتراض كوتاه كرد و دانست كه هيچ‌كس وجود ندارد الا خداى تعالى و خدايست كه هميشه بوده است و هميشه خواهد بود و معرفت هر كه زياده بود ترك او زياده بود زيرا كه اين مقام را علامات بسيارست خاصه اين مقام آنست كه البته ترك اختيار كند و راضى و تسليم شود و چشم خدابين بگشايد و نظاره كند و بيقين داند كه هر چيز مىباشد آن‌چنان‌كه مىباشد مىبايد .\r\nاى درويش هر كه راضى و تسليم نمىشود و بسعى و كوشش خود مىخواهد كه عالم را آن‌چنان گرداند كه مراد اوست و هرچه موافق طبع او نباشد\r\n\r\n\r\n","description":"","footnote":"\r\n( 1 ) - مائده 59\r\n( 2 ) - فصل : در بيان نصيحت\r\n( 3 ) - ملامت بيوت كذا\r\n","page_name":" 65 ","page_number":97},
  {"content":"\r\n\r\nاز روى زمين بردارد حال او همچو حال آن نابيناست كه در خانهء درآيد و در آن خانه جمله چيزها بجاى خود باشد هر چيز كه پيش پاى او آيد چنان داند كه آن چيز بر راه است و نه بجاى خودست جمله رخت آن خانه را از جاى خود بگرداند تا بجاى خود نهد بيقين ميدان كه نابينا را از آن سعى و كوشش جز رنج و عذاب فايدهء نباشد و آنكه راضى و تسليم شد و دست تصرف و زبان اعتراض كوتاه گردانيد و هر چيز كه پيش آمد آن را بطوع و رضا قبول كرد حال او همچو حال آن مسافر است كه در راه بسبب گرما يا سرما خسته و در زحمت باشد و ناگاه به منزل رسد و در آن منزل رباطى باشد كه مانع گرما يا دافع سرماى او شود هرآينه خرم و شادمان گردد بديدن آن رباط و چون برباط درآيد هرگز بخاطر او نگذرد كه در اين رباط نه بجاى خودست و ديوار اين رباط بلندتر از اين و فراخى اين رباط بهتر ازين مىبايست . آن‌چنان‌كه باشد به آن خرم و راضى باشد بلكه اگر مسافر دانا باشد داند كه بانى اين رباط حكيم بوده است و در اين رباط بجاى خود نهاده است و بلندى ديوار و فراخى رباط آن‌چنان كرده است كه مىبايست پس تفاوت ميان دانا و نادان اينست كه نادان بهر چيز كه پيش آيد بدان راضى نباشد و به نوعى ديگر و رنگى ديگر خواهد لاجرم آن چيز سبب تفرقه و رنج وى شود و دانا را هر چيز كه پيش آيد بدان راضى بود و بگويد كه اين‌چنين مىبايست كه باشد لاجرم آن چيز سبب راحت و جمعيت وى شود . چنين دانم كه فهم نكردى روشن‌تر بگويم .\r\nبدان اى درويش كه گل و خار اين وجود باهم است و نوش و نيش اين وجود با يكديگر و بهرجا كه فرود مىآيند و از هرجا كه كوچ مىكنند باهمند پس اگر گل مىطلبى خار با ويست و اگر نوش مىخواهى نيش با وى .\r\nچون عزيزان بر اين اسرار واقف شدند ترك اختيار خود كردند و راضى و تسليم شدند و طلب گل نكردند تا از خار خلاص يافتند و دربند نوش نشدند تا به نيش گرفتار نشوند بلكه اگر بىتدبير و سعى ايشان مرادى و مقصودى روى نمود پشت به آن آوردند و به گوشه چشم در آن نظر نكردند از جهت آنكه مىدانستند\r\n\r\n","description":"","footnote":"","page_name":" 66 ","page_number":98},
  {"content":"\r\n\r\nبا هر مرادى ده نامرادى تعبيه است و از جهت يك مراد ده نامرادى را تحمل كردن كار هر دانا نباشد و اين از جهت آنست كه تا هر دو برابر باشند كه جمله اعضاى يكديگرند و بايد كه جمله اعضا در رنج و راحت برابر باشند و اگر ممكن بودى كه گل اين وجود را بعلم و كفايت بدست آوردن و خار را دفع كردن تا كافيان در راحت بودندى و بىكفايت در رنج و عذاب بودندى و نه چنين است اى درويش ترا از اين سخن چرا عجب آمد : اگر به كفايت است بىكفايت سلطان عالم چراست ؟ و اگر به علمست بىعلم خليفه روى زمين از كجاست ؟ و اگر با سلامست كافر حاكم و مستولى چراست ؟ و اگر به كفرست كافر گرسنه و بينوا از كجاست ؟\r\nاى درويش اين نه به كفايت و علم و نه با سلام و كفرست . اين وجود ( خود بدين ؟ ) افتاده است « 1 » كه جمله مجازات و مكافات وى طبيعيست و در مجازات و مكافات طبيعى تفاوت و امتياز نباشد و بسعى و كوششى ( ؟ ؟ ؟ گردد كذا فى الاصل - گويا :\r\nبنگردد ) « 2 » و به درخواست و بضاعت ديگر نشود . سخن دراز شد و از مقصود دور افتاديم اى درويش بيقين ميدان كه مجازات و مكافات البته خواهد بود اينست معنى : المكافاة فى الطبيعة واجبة يعنى در طبيعت وجود و آن عزيز از سر همين نظر گفته است : شعر\r\n چو بد كردى مباش ايمن ز آفات * كه واجب شد طبيعت را مكافات \r\nو حقيقت اين سخن آنست كه آنچه آسايش است همه مر يك كس را نيست همه مر همه راست و آنچه رنجست همه مر يك كس را نيست همه مر همه راست زيرا كه وجود يكى بيش نيست و در يك وجود جمله اعضا برابر باشند در رنج و راحت پس هر كس كه باشد از پادشاه و رعيت و توانگر و درويش و از عالم و جاهل هر كس را به نوعى آسايش باشد و رنج هر يك در مقابله آسايش آن‌كس باشد اگر راحت و آسايش بسيار باشد رنج و عذاب نيز بسيار باشد و اگر رنج و عذاب اندك بود آسايش و راحت نيز اندك بود پس ميان پادشاه و رعيت در رنج و راحت تفاوت نباشد .\r\n\r\n\r\n","description":"","footnote":"\r\n( 1 ) - چنين افتاده است\r\n( 2 ) - نه بنگرد\r\n","page_name":" 67 ","page_number":99},
  {"content":"\r\n\r\nاى درويش يكى را طعمه گوناگون باشد و اشتها نبود و يكى را اشتها باشد و طعام نبود و يكى را طعمه و اشتها باشد درد معده و درد دهان باشد و يكى را اشتها و اطعمه باشد و درد دهان و معده نباشد اما چندانش بخل باشد كه چيزى نيارد خوردن همه روز در رنج حاصل كردن باشد و نگاه داشتن از جهت ديگران .\r\nاى درويش چون معلوم كردى كه گل اين وجود بىخار نيست و نوش بىنيش و ديگر دانستى كه در همه كارها مكافات و مجازات خواهد بود طلب خوشى مكن تا ناخوش نباشى و هيچ‌كس را ميازار تا آزرده نباشى . رباعى :\r\n راحت مطلب دلا اگر مىشنوى * در مزرعه خود آنچه كشتى دروى \r\n القصه از اين قضيه رمزى بشنو * آزار كسى مكن كه آزرده شوى \r\nتمت الرسالة بعون اللّه « 1 »\r\n\r\n\r\n","description":"","footnote":"\r\n( 1 ) - و حسن توفيقه\r\n","page_name":" 68 ","page_number":100},
  {"content":"\r\n\r\nبس\r\nبسم الله الرحمن الرحيم « 1 »\r\n\r\nرسالهء دوم از كتاب كشف الحقائق در بيان انسان و آنچه تعلق به انسان دارد\r\nبدانكه انسان مركبست از دو چيز يكى از جسم كه عالم خلقست و يكى از روح كه عالم امر است و عالم خلق مركب و قابل قسمت است و عالم امر بسيط حقيقيست و قابل قسمت نيست و اهل شريعت روح انسان را باسامى مختلف ذكر كرده‌اند : روح انسانى و نفس ناطقه و مانند اين گفته‌اند .\r\n\r\nفصل « 2 » در سخن اهل شريعت در بيان مبدأ روح انسانى\r\nبدانكه اهل شريعت مىگويند كه در روح سخن گفتن و بحث روح كردن اجازت نيست از جهت آنكه روح را از آدميان كسى ندانست و نخواهد دانست و رسول ( ص ) هم جواب نگفت يعنى جماعتى از رسول ( ص ) سؤال كردند كه روح چيست ؟ رسول ( ص ) جواب نگفت و انتظار وحى مىكرد تا جبرئيل بيامد و اين آيت بياورد :  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  « 3 » بعضى از اهل شريعت مىگويند كه رسول ( ص ) مىدانست كه روح چيست اما اجازت جواب نگفتن « 4 » بود و بعضى از اهل شريعت مىگويند كه رسول ( ص ) مىدانست كه روح چيست و جواب سائل هم گفت يعنى\r\n\r\n\r\n","description":"","footnote":"\r\n( 1 ) - آغاز نسخه ناقص مجلس شوراى ملى\r\n( 2 ) - باب اول\r\n( 3 ) - اسراء 87\r\n( 4 ) - جواب گفتن ( آستانه ) - جواب گفتن نداشت ( مجلس )\r\n","page_name":" 69 ","page_number":101},
  {"content":"\r\n\r\nاين جوابست كه  الرُّوحُ مِنْ أَمْرِ رَبِّي  « 1 » از جهت آنكه هر چيز كه از عالم خلقست او را حد توان گفتن از جهت آنكه خلق اجزا دارد و هر چيز كه از عالم امر است آن را حد نتوان گفتن و بيان حقيقت روح نتوان كردن و هر چيز را كه اجزا نباشد تعريف وى به خاصه و لوازم باشد چنان كه موسى عليه السلام تعريف كرد و در سؤال ( كذا - شايد : در پاسخ سؤال ) :   قالَ فِرْعَوْنُ وَ ما رَبُّ الْعالَمِينَ قالَ رَبُّ السَّماواتِ وَ الْأَرْضِ وَ ما بَيْنَهُمَا إِنْ كُنْتُمْ مُوقِنِينَ   « 2 » . و مراد  وَ ما أُوتِيتُمْ مِنَ الْعِلْمِ إِلَّا قَلِيلًا  « 3 » بر اين تقدير نه محمدست سايلانند . « 4 »\r\n\r\nفصل « 5 »\r\nبدانكه بعضى روح را چنين تعريف كرده‌اند كه : « الروح جوهر نورانى بسيط حقيقى حى بنفسه محيى للجسم « 6 » » و ديگر چنين تعريف كرده‌اند كه « الروح حيوة فى نفسه محيى لغيره » روح زنده است و زنده‌كننده است بجسم پس جسم را حيات عارضى باشد و روح را ذاتى و جسم كه حيات عارضى دارد نورى دارد و همان حس است كه : « الحس نور فى القلب يفرق بين الحق و الباطل » « 7 » الحاصل بدان كه روح حى محيى است و عقل مدرك مدرك است و نور ظاهر مظهر .\r\n\r\nفصل « 5 »\r\nچون معنى روح بدانستى اكنون بدانكه اول چيزى كه حق سبحانه تعالى بيافريد روح محمد بود و جمله چيزها را از روح محمد ( ص ) بيافريد اينست معنى : « اول ما خلق اللّه روحى ثم خلق جميع الخلائق من روحى » و ارواح\r\n\r\n\r\n","description":"","footnote":"\r\n( 1 ) - اسراء 87\r\n( 2 ) - شعراء 23 - 24\r\n( 3 ) - اسراء 87\r\n( 4 ) - بر اين تقدير سايلانند نه رسول ص پس چون معنى روح را دانستى بدانكه اول چيزى كه خداى تعالى آفريد روح محمد بود و جمله چيزها از روح او پيدا آورد اينست : اول ما خلق اللّه تعالى روحى ثم خلق جميع الخلائق من روحى و ارواح جمله ايشان را از روح محمد پيدا آورد و ارواح انسان پيش از اجساد به چهار هزار سال در جوار حضرت رب العزه مىبود اينست معنى « ان اللّه تعالى خلق الارواح قبل الاجساد باربعة آلاف سنة » ( مجلس شوراى ملى )\r\n( 5 ) - نسخه مجلس شوراى ملى فاقد اين دو فصل است\r\n( 6 ) - لغيره\r\n( 7 ) - « الحس نور فى القالب يفرق بين النفع و الضر » و روح كه حيات ذاتى دارد هم نورى دارد و همين عقلست كه « العقل نور فى القلب يفرق بين الانفع و الاضر » تا سخن دراز نشود و از مقصود باز نمانيم الحاصل بدان كه . . . الخ\r\n","page_name":" 70 ","page_number":102},
  {"content":"\r\n\r\nجملهء انسان را از روح محمد پيدا آورد و ارواح انسان پيش از اجساد به چهار هزار سال در جوار حضرت رب العالمين مىبود اينست معنى : « ان اللّه خلق الارواح قبل الاجساد باربعة آلاف سنة » .\r\n\r\nفصل در بيان مبدأ قالب انسان\r\nبدانكه اهل شريعت مىگويند كه اول كسى كه خداى تعالى از انسان بيافريد « آدم » بود و قالب آدم را از خاك آفريد « 1 » يعنى از عناصر اربعه اما چون خاك ظاهرتر بود خاك را ذكر كرد و ديگر آنكه در تركيب اصل خاكست به خاك اضافت كرد و اين حكايت در اكثر كتب قصص و تواريخ مشهور است و محتاج بشرح من نيست اما اشارتى كرده آيد .\r\nبدانكه آورده‌اند كه خاك آدم را ميان مكه و طايف مىپرورانيدند و تربيت مىدادند بروايتى چهل روز و بروايتى چهل سال و بروايتى چهل هزار سال اينست معنى : « خمرت طينة آدم بيدى اربعين صباحا » چون قالب تمام شد و تمام تسويه يافت روح او را در قالب او در آوردند اينست معنى :  فَإِذا سَوَّيْتُهُ وَ نَفَخْتُ فِيهِ مِنْ رُوحِي  « 2 » و روح در قالب چنان درآمد و آميخته شد كه روغن در شير و چون روح در قالب قرار گرفت آدم برخاست و روان شد آنگاه حوا را از پهلوى چپ او در ميان خواب و بيدارى پيدا آوردند و در تن آدم و حوا شهوت بسرشتند و نطفه ظاهر گردانيدند و باقى قالب فرزندان ايشان را از نطفه ايشان بيافريد اينست معنى :   وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ   « 3 » و اينست معنى :  يا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ ثُمَّ مِنْ نُطْفَةٍ  « 4 » پس مبدأ ارواح انسان روح آمد و مبدأ اجساد انسان قالب آدم پس محمد ابو الارواح و آدم ابو الاجساد شد اينست معنى : « كنت نبيا و آدم بين الماء و الطين » .\r\n\r\n\r\n","description":"","footnote":"\r\n( 1 ) - چنانچه مىفرمايد : خلق الانسان من طين ( آستانه و مجلس )\r\n( 2 ) - حجر 29\r\n( 3 ) - مؤمنون 12 - 13\r\n( 4 ) - حج 5\r\n","page_name":" 71 ","page_number":103},
  {"content":"\r\n\r\n\r\nفصل\r\nبدانكه اهل شريعت خلاف كرده‌اند كه خداوند تعالى روح انسان را در اصل فطرت در استعداد و قابليت بر تفاوت آفريد يا يكسان آفريد . بعضى مىگويند كه بر تفاوت آفريد اينست معنى : « السعيد من سعد فى بطن امه و الشقى من شقى فى بطن امه » و اينست معنى : « الناس معادن كمعادن الذهب و الفضة » و بعضى مىگويند كه يكسان آفريد اما چون بعالم شهادت آمدند و بقالب اتصال يافتند بسبب تربيت پدر و مادر و بسبب سعى در علم و عمل بر تفاوت شدند اينست معنى : « كل مولود يولد على الفطرة فأبواه يهودانه و ينصرانه و يمجسانه » و اينست معنى : « المرء على دين خليله » اكنون بدان كه هر انسانى را چند روح است .\r\n\r\nفصل\r\nبدانكه انسان روح طبيعى دارد و محل وى جگرست كه در پهلوى راستست . و روح حيوانى دارد و محل وى دلست كه در پهلوى چپست . و روح نفسانى دارد و محل وى دماغست . و روح انسانى دارد و محل وى روح نفسانيست . و روح قدسى دارد و محل وى روح انسانيست . و روح قدسى به مثابه نار است و روح انسانى به مثابه روغن و روح نفسانى به مثابه فتيله و روح حيوانى به مثابه زجاجه است و روح طبيعى به مثابه مشكات اينست معنى :  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ . . .  الآيه « 1 » و آنچه حقيقت اين سخنست به نزديك اهل شريعت آنست كه چون فرزند در رحم مادر سه چله كه چهار ماه باشد برمىآرد خداوند تعالى ملكى مىفرستد تا اين روح انسانى را كه از عالم امرست و پيش از قالب اين فرزند به چندين هزار سال آفريده‌اند و در جوار حضرت عزت مىبوده است در اين فرزند بدمد تا فرزند بعد از سه چله زنده شود و حيوة يابد .\r\n\r\n\r\n","description":"","footnote":"\r\n( 1 ) - نور 35\r\n","page_name":" 72 ","page_number":104},
  {"content":"\r\n\r\nو اين روح انسانى را باضافات و اعتبارات باسامى مختلف ذكر كرده‌اند : باعتبار آنكه قابل زياده و نقصانست و از حال به حال گردانست قلب گفته‌اند و باعتبار آنكه زنده است و زنده‌كننده جسمست روح گفتند و باعتبار آنكه داناست بذات و داناكننده ديگرى عقل گفتند و باعتبار آنكه بسيط حقيقيست و قابل قسمت نيست روح امرى گفتند و باعتبار آنكه از عالم علويست و از جنس ملائكه است روح ملكى گفتند و باعتبار آنكه مجرد و منقطعست و پاك و مطهرست روح قدسى گفتند اينست معنى آنكه بعضى گفته‌اند كه نبى و ولى را پنج روحست و مؤمن را چهار روحست و كافر را و اطفال را سه روحست و اينست معنى آنكه بعضى گفته‌اند كه نبى و ولى را ده روحست .\r\nاى درويش اگر كسى گويد كه آدمى را صد روحست و صد عقلست هم راستست از جهت آنكه شايد كه يك چيز را به صد اعتبار به صد نام خوانند و در آن يك چيز هيچ تعدد و تكثير لازم نيايد يعنى هر صفتى كه انسان دارد از صفات ذميمه و صفات حميده شايد كه گويند كه يك روح دارد همچون روح ملكى و روح شيطانى از جهت آنكه روح يك حقيقتست و اين يك حقيقت قابل نقصان و كمالست يعنى قابليت كارهاى خسيس و دنى دارد و استعداد كارهاى شريف و عالى دارد اينست معنى :   إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ . إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ   . « 1 » پس بهر صفت كه انسان موصوف مىشود او را بدان صفت باز مىخوانند و انسان را باعتبار هر صفتى روحى و عقلى اثبات مىكنند پس هر كرا اخلاق و اوصاف بيشتر باشد روح و عقل بيشتر بود اگر چه جوهر عقل و جوهر روح از روى جوهريت قابل زياده و نقصان نيستند اما از روى آنكه قابل اعراض و صفاتند قابل نقصان و كمالند و اطلاق كثرت و قلت بر ايشان كرده‌اند .\r\n\r\nفصل\r\nبدانكه بعضى از اهل تصوف منشاء اخلاق ذميمه و مصدر اوصاف\r\n\r\n\r\n","description":"","footnote":"\r\n( 1 ) - بينه 6 - 7\r\n","page_name":" 73 ","page_number":105},
  {"content":"\r\n\r\nناپسنديده را نفس مىگويند و منشاء اخلاق حميده و اوصاف پسنديده را روح مىگويند و شيخ المشايخ شهاب الدين سهروردى روح حيوانى را كه از عالم سفليست مىگويند و از جنس ارواح بهايمست نفس مىگويد و روح انسانى را كه از عالم علويست و از جنس جواهر ملائكه است روح مىخواند .\r\nچون سخن بدينجا رسيد حقيقت روح را تمام بيان كنيم تا محصلان و سالكان از سرگردانى خلاص يابند .\r\n\r\nفصل\r\nبدانكه انسان ظاهرى دارد و باطنى هم دارد يعنى جسمى دارد و روحى هم دارد و روح بسيط حقيقيست و قابل قسمت نيست و از عالم امرست و جسم انسان مركب و قابل قسمت است و از عالم خلقست .\r\nچون اين مقدمه معلوم كردى اكنون بدان كه هر چيز كه مركب باشد هرآينه در وى كثرت و اجزاء باشد و در هر چيز كه كثرت و اجزاء باشد هر صفتى از صفات وى و هر فعلى از افعال وى به جزوى و عضوى مخصوص باشد چنان كه اگر آن چيز بينا و شنوا و گيرا و گويا باشد از يك موضع بشنود و از يك موضع بگويد و از يك موضع ببيند ( كذا - شايد : . . . و از يك موضع بگيرد ) و هر چيز كه مركب نباشد در وى كثرت و اجزاء نباشد هر صفتى از صفات وى و هر فعلى از افعال وى بجز وى و عضوى مخصوص نباشد از جهت آنكه جزو و عضو نباشد و روى و پشت نباشد و سر و پاى و يمين و يسار نبود « 1 » پس صفات وى قائم بوى باشد و اگر اين‌چنين چيز بينا و شنوا و گويا و دانا باشد به همان چيز بعينه گويا باشد و در جمله صفات همچنين مىدان .\r\nچون اين مقدمه معلوم كردى اكنون بدان كه روح آدمى كه بسيط حقيقيست حى و عالم و سميع و بصير و متكلم است و صفات او بصفات قالب نماند از جهت آنكه قالب از يك موضع مىشنود و از يك موضع مىبيند و از يك موضع\r\n\r\n\r\n","description":"","footnote":"\r\n( 1 ) - و بهر چيز كه دانا باشد به همان چيز بعينه گويا باشد و همچنين در جمله صفات ميدان ( مجلس شوراى ملى )\r\n","page_name":" 74 ","page_number":106},
  {"content":"\r\n\r\nمىگويد . و روح آدمى را اگر حى گوئى همه حياتست و اگر عليم گوئى همه علمست و اگر سميع گوئى همه سمعست و اگر بصير گوئى همه بصرست و اگر متكلم گوئى همه كلامست زيرا كه صفات و افعال وى به آلت و جارحه نيست .\r\nاينست معنى : « ان اللّه تعالى خلق آدم على صورته » و اينست معنى : « من عرف نفسه فقد عرف ربه » . مقامات مشايخ طريقت « 1 » و علماى شريعت را در معرفت روح آدمى بيش از اين نيست پس به قدر آنكه معرفت روح دارند ( كذا فى المتن ) « 2 » .\r\nو از علماى شريعت و مشايخ طريقت هيچ‌كس در معرفت روح آدمى از اين مقام در نگذشته است . و از علما و مشايخ چند كس معدودند كه در معرفت روح آدمى برياضات و مجاهدات از راه كشف و برهان بدين مقام رسيده‌اند و باقى جمله مقلد بوده‌اند و بطامات خود را به علما و مشايخ مانند كرده‌اند اما زيركان دانند كه بربسته دگر باشد و بررسته دگر .\r\n\r\nفصل\r\nچون سخن علماى شريعت و مشايخ طريقت معلوم كردى اكنون بدانكه محققى از محققان اهل شريعت مىگويد كه اگر مىخواهى معنى « من عرف نفسه فقد عرف ربه » و معنى « ان اللّه خلق آدم على صورته » را بدانى ترا بطريق اجمال اشارتى بكنم و سررشته به دستت دهم كه عاقل را اشارتى و طالب را رمزى كفايت آيد .\r\nبدانكه قالب آدمى عالمى است بلكه عالمهاست و روح آدمى رب اين عالمست و در اين عالم هيچ عضوى از روح خالى نيست و روح از هيچ عضوى از اعضا نيست « 3 » .\r\nاى درويش اگر گويند كه روغن داخل شير نيست و خارج شير هم نيست و شير داخل روغن نيست و خارج روغن هم نيست راست باشد از جهت آنكه هيچ جزوى از اجزاى روغن از شير خالى نيست و هيچ جزوى از اجزاى\r\n\r\n\r\n","description":"","footnote":"\r\n( 1 ) - و درجه علماى شريعت در معرفت\r\n( 2 ) - چنين است نيز در نسخه آستانه و مجلس\r\n( 3 ) - و در هيچ عضوى از اعضا نيست كه نيست ( مجلس شوراى ملى )\r\n","page_name":" 75 ","page_number":107},
  {"content":"\r\n\r\nشير خالى از روغن نيست و از اينجاست كه روح در اين عالم ببعضى نزديك و ببعضى دور نيست و ببعضى حاضر و از بعضى غايب نيست . فرق سر اين عالم كه عرش است و كف پاى كه تحت ثرى اين عالمست هر دو يكسانست و تدبير هر دو بىتفاوت مكانى مىكنند . و ديگر آنكه تصرف روح در اين عالم بفكر و انديشه و آلت و جارحه نيست و از اينجاست كه گفته‌اند كه هرگز او را كارى از كارهاى ديگر مشغول نمىكند : لا يشغله شأن يعنى چنان كه تدبير سر مىكند تدبير سر او را از تدبير پاى مشغول نمىكند و چون تدبير پاى مىكند او را تدبير دست مشغول نمىكند . و ديگر بدان كه ملائكه بفرمان او ايستاده و عالم را بنظام و معمور مىدارند و هيچ‌كس از ملائكه را امكان خلاف فرمان او نيست :\r\n وَ يَفْعَلُونَ ما يُؤْمَرُونَ  « 1 » و ديگر بدانك هر ملكى را كارى و مقامى معين است كه هرگز اين كار آن نكند و آن كار اين نكند و هرگز از مقام خود نگذرند و نخواهند گذشت اينست معنى : « من عرف نفسه فقد عرف ربه » و اينست معنى :\r\n« ان اللّه تعالى خلق آدم على صورته » .\r\n\r\nفصل در بيان كمال آدمى\r\nبدانكه علماى شريعت مىگويند كه كمال آدمى در دانستن علوم حقيقيست و علوم حقيقى چهار چيزست : يكى دانست نفس و آنچه بنفس متعلقست . دوم دانستن خداى و آنچه به خداى متعلقست . سيم دانستن دنيا و آنچه به دنيا متعلقست . چهارم دانستن آخرت و آنچه به آخرت متعلقست .\r\n\r\nفصل\r\nبدانكه مشايخ طريقت مىگويند كه اصحاب كمال چهار طايفه‌اند :\r\nيكى سالكان دوم مجذوبان سيوم سالكان مجذوب چهارم مجذوبان سالك . و سالكان و مجذوبان كاملند اما مكمل نيستند و مجذوبان سالك « 2 » كاملان\r\n\r\n\r\n","description":"","footnote":"\r\n( 1 ) - نحل 52\r\n( 2 ) - و سالكان مجذوب ( مجلس )\r\n","page_name":" 76 ","page_number":108},
  {"content":"\r\n\r\nمكملند و سلوك بكسب و اختيار بنده است و جذبه بفضل و عطاى خداست .\r\nپس اوليا را ولايت و انبيا را نبوت بفضل و عطا باشد نه بكسب و اختيار زيرا كه انبيا و اوليا جز مجذوب نباشند و جذبه ديگر است و عروج ديگر و عروج اوليا ديگر است و عروج انبيا ديگر .\r\n\r\nفصل\r\nبدانكه بعضى از اهل تصوف مىگويند كه كمال آنست كه بمقام عيان رسد يعنى طبقات مردم چهارست : طبقه اول اهل تقليداند و طبقه دوم اهل استدلال و طبقه سيم اهل ايقانند و طبقه چهارم اهل عيانند « 1 » . و اهل تقليد در مقام اسلامند و مقام اسلام مراتب و درجات دارد و اهل استدلال در مقام ايمانند و مقام ايمان هم مراتب و درجات دارد و اهل ايقان در مقام ولايتند و مقام ولايت هم مراتب و درجات دارد و اهل عيان در مقام نبوت‌اند و مقام نبوت هم مراتب و درجات دارد .\r\n\r\nفصل\r\nبعضى گفته‌اند كه كمال آدمى آنست كه بمقام جبروت رسد يعنى مراتب مردم چهارست مرتبه اول اهل دنيااند و مرتبه دوم اهل آخرتند و مرتبه سيم اهل ملكوتند و مرتبه چهارم اهل جبروتند از جهت آنكه مراتب و تفاوت مردم بسبب مراتب و تفاوت عقلست و گفته‌اند عقل هزار جزو است صد مر اهل دنيا راست و سيصد مر اهل آخرت راست و سيصد مر اهل ملكوت راست و سيصد مر اهل جبروت راست . و اهل دنيا مر اهل آخرت را ديوانه خوانند و اهل آخرت مر اهل ملكوت را ديوانه خوانند و اهل ملكوت اهل جبروت را ديوانه خوانند و اهل جبروت جمله را معذور دارند و هر يك را بجاى خود نيك بينند و نيك دانند .\r\nاى درويش هر كرا در كارهاى دنيا وى تجربه بسيار افتاده باشد\r\n\r\n\r\n","description":"","footnote":"\r\n( 1 ) - چهار است : اهل تقليد و اهل استدلال و اهل ايقان و اهل عيان ( مجلس )\r\n","page_name":" 77 ","page_number":109},
  {"content":"\r\n\r\nو به‌غايت زيرك و متصرف شده باشد مثلا اگر مزارع است زمين نيك و زمين بد را بداند و آب و هواى هرجا را بشناسد و موسم هر كارى معلوم كند كه وقت تخم انداختن چه وقتست و وقت آب دادن چه وقت و اگر آفتى پيدا شود بداند كه سبب آن آفت چيست و دفع آن چگونه مىبايد كرد آب زيادت مىبايد داد يا كم مىبايد كرد ؟ و افعال اين ( كذا - شايد : و امثال اين ) .\r\nو اگر بازرگانست رخت و قماش را نيك داند و زر و نقره را نيك سره كند و موسم هر چيز را بداند كه چه بايد خريد و به كجا بايد برد و چگونه نگاه بايد داشت و امثال اين .\r\nو جمله حرفتها را چنين مىدان اين عقل اهل دنياست و اين كس هر صد جزو تمام دارد و هر كه نه درين كارست به نزديك وى ديوانه است و بيكارست .\r\nو هر كرا چشم به آخرت گشوده شود و تغير و بىثباتى دنيا بر وى روشن و مقرر گردد علامت آن باشد كه در كارهاى دنياوى بيشتر شروع نكند و اگر كند به ضرورت و به قدر ضرورت كند و تمام عمر و جمله اوقات شب و روز را بوى مشغول نكند و از جهت نام و ننگ و رسم و عادات رنج بسيار بر خود ننهد و سعى بسيار نبرد و به قدر كفاف قناعت كند و حريص نباشد و بيشتر اوقات به كارهاى آخرتى همچون نماز و روزه و صدقات و تقوى و ديانت و مدد برادران و شفقت بر زيردستان و بامثال اين مشغول باشد و نيت درست و كارها باخلاص كند و از ريا و سمعه دور باشد . اين عقل اهل آخرتست و اين كس هر سيصد جزو تمام دارد و هر كه نه در اين كار است كه وى است نزديك وى ديوانه است .\r\nو هر كرا فهمى و ادراكى حاصل شود و همه روز صحبت دانايان طلب كند تا علم آموزد و سعى و كوشش و فكر و انديشه وى جز در طلب علوم نباشد تا از علوم رياضى و طبيعى بهره‌مند گردد اهل ملكوت را اين عقلست و اين كس سيصد جزو تمام دارد و هر كه نه در اين كارست كه ويست نزد وى ديوانه و بيكارست .\r\n\r\n","description":"","footnote":"","page_name":" 78 ","page_number":110},
  {"content":"\r\n\r\nو هر كه بحقايق اشياء رسد و حقيقت همه چيز را از راه كشف و بيان ( كذا فى النسخ شايد : عيان ) دريابد و از علم الهى بهره‌مند و بانصيب گردد تا خدا بر وى ظاهر شود و خداى را بشناسد و كتاب الله و كلام الله را بداند و فرستادگان خداى را معلوم كند اين عقل اهل جبروت است و اين كس هر سيصد جزو تمام دارد و هر كه درين مقام بود علامت وى آن باشد كه با خلق خدا به صلح بود و هر يك را بجاى خود نيك داند و نيك بيند .\r\n\r\nفصل\r\nبدانكه بعضى گفته‌اند كه كمال آدمى آنست كه بمقام بلوغ رسد و حريت حاصل كند و بعضى گفته‌اند كه كمال آدمى آنست كه بمقام توحيد رسد و استقامتش باشد در توحيد .\r\n\r\nفصل در بيان ولايت\r\nبدانكه معنى ولايت نزديكى و دوستيست « 1 » و نزديكى و دوستى كه مقام قرب و محبت است يك مقامست و اگر چنانچه دو مقامند مقام محبت بعد از مقام قرب باشد كه محبت بىقرب امكان ندارد از جهت آنكه مراد از قرب معرفت است پس معرفت هر كه زياده بود محبت او زياده باشد .\r\nچون اين مقدمات معلوم كردى اكنون بدان كه هر كرا خداوند تعالى معرفت ذات و صفات خود بخشيد وى را بصفات و ذات خود آشنا گردانيد و او را بولايت خود برگزيد اگر چه معرفت ذات و صفات او مقدور بشر نيست اما به قدر آنكه مقدور بشر باشد آن را كه خواهد به معرفت ذات و صفات خود موصوف گرداند تا مقرب حضرت وى گردد نام او را در جريده اوليا ثبت گرداند تا به محبت و دوستى وى مخصوص گردد .\r\n« روى عن رسول الله صلى الله عليه و آله ان لله تعالى فى الارض\r\n\r\n\r\n","description":"","footnote":"\r\n( 1 ) - معنى ولى به نزديك اهل وحدت ( مجلس )\r\n","page_name":" 79 ","page_number":111},
  {"content":"\r\n\r\nثلاثمائة قلوبهم على قلب آدم و اربعين قلوبهم على قلب ابراهيم و سبع قلوبهم على قلب موسى و خمسة قلوبهم على قلب جبرئيل و ثلاثة قلوبهم على قلب ميكائيل و واحد قلبه على قلب اسرافيل فاذا مات الواحد ابدل الله مكانه من الثلاثة و اذا مات من الثلاثة ابدل الله من الخمسة و اذا مات من الخمسة ابدل من السبعة و اذا مات من السبعة ابدل من الاربعين و اذا مات من الاربعين ابدل من الثلاثمائة و اذا مات من الثلاثمائة ابدل من صالح المؤمنين الى آخر الحديث » .\r\nبدانكه حضرت رسول ( ص ) مىفرمايد كه هرگز عالم از اولياء خدا خالى نباشد و پيوسته در عالم برگزيدگان حق باشند و طبقات ايشان شش است و عدد ايشان سيصد و پنجاه و شش . طبقه اول سيصدانند و طبقه دوم چهل‌تنانند و طبقه سيم هفت‌تنانند و طبقه چهارم پنج‌تنان و طبقه پنجم سه‌تنانند و طبقه ششم يكيست . سيصدان بر دل آدمند و چهل‌تنان بر دل ابراهيم و هفت‌تنان بر دل موسى و پنج‌تنان بر دل جبرئيل و سه‌تنان بر دل ميكائيل و يكى بر دل اسرافيل . هرگاه آنكه بر دل اسرافيلست از اين دنيا نقل كند خداى از سه‌تنان يكى را بمقام وى رساند و از پنج‌تنان يكى بمقام سه‌تنان و از هفت‌تنان يكى بمقام پنج‌تنان و از چهل‌تنان يكى بمقام هفت‌تنان و از سيصدان يكى بمقام چهل‌تنان رساند و از خلصان روى زمين يكى بمقام سيصدتنان رساند و از هر طبقه كه يكى فوت شود همچنين تا عدد ايشان از اين كه هست كم نشود « 1 » .\r\n\r\nفصل « 2 »\r\nچون اوليا را دانستى و طبقات اوليا را معلوم كردى و عدد ايشان را شناختى اكنون بدان كه نهايت مقامات اولياء بدايت مقامات انبياست . چون سالك در مقام ولايت به نهايت رسد آنگاه به بدايت مقام نبوت مىرسد يعنى خداى تعالى يكى از اولياى خود به نبوت برگزيند و به مردم فرستد تا مردم را از راه مستقيم خبر كند پس در وقتى كه ختم نبوت نشده بود و در نبوت گشاده بود هيچ‌كس را از اولياء بمقام نبوت نرساند الا از مقام اسرافيل كه مقام\r\n\r\n\r\n","description":"","footnote":"\r\n( 1 ) - نسخه مجلس از ابتداى حديث تا انتهاى فصل را فاقد است\r\n( 2 ) - در نبوت\r\n","page_name":" 80 ","page_number":112},
  {"content":"\r\n\r\nقطبست و درجه آخرست از درجات ولايت . مىدانم كه تمام فهم نكردى روشن‌تر ازين بگويم :\r\n\r\nفصل\r\nبدانكه ايمان علمست و ولايت هم علمست و نبوت هم علمست يا خود چنين گوئيم كه ايمان نورست و ولايت هم نورست و نبوت هم نورست . اما نور ايمان به مثابه نور ستاره است و نور ولايت به مثابه نور ماهست و نور نبوت به مثابه نور آفتابست . پس ايمان نور آمد و ولايت نور نور آمد و نبوت نور نور نور آمد و ايمان كشف آمد و ولايت كشف كشف آمد و نبوت كشف كشف كشف و ايمان قرب آمد و ولايت قرب قرب آمد و نبوت قرب قرب قرب آمد چنين دانم كه تمام فهم نكردى روشن‌تر از اين به نوعى ديگر بگويم :\r\n\r\nفصل\r\nبدانكه ايمان فضل و عنايت حق است و ولايت هم فضل و عنايت حقست و نبوت هم فضل و عنايت حقست اما هر عنايتى نسبت به يكديگر عنايت عام و عنايت خاصست و هر چند خاص‌تر مىشود بنام ديگر مخصوص مىگردد .\r\nچون يكى را از كفر بايمان مىرساند اين فضل و عنايت عام را هدايت مىگويند اينست معنى  إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ  « 1 » . و چون يكى را از ايمان بولايت مىرساند اين فضل و عنايت را جذبه مىگويند اينست معنى : « جذبة من جذبات الحق توازى عمل الثقلين » . و چون يكى را از ولايت به نبوت مىرساند اين فضل خاص الخاص را اجتبا مىگويند اينست معنى :\r\n وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ  « 2 » . پس ايمان عنايت عام آمد و ولايت عنايت خاص آمد و نبوت عنايت خاص الخاص .\r\nو مؤمنان گناه كنند و باز توبه كنند و چون توبه به شرط باشد حقتعالى قبول كند و اولياء گناه نكنند اما امكان دارد كه بكنند از جهت آنكه جايزالخطااند و انبياء گناه نكردند و امكان ندارد كه بكنند از جهت آنكه معصوم بودند .\r\n\r\n\r\n","description":"","footnote":"\r\n( 1 ) - قصص 56\r\n( 2 ) - أنعام 87\r\n","page_name":" 81 ","page_number":113},
  {"content":"\r\n\r\n\r\nفصل « 1 » در بيان اهل شيعه\r\nبدانكه اهل شيعه مىگويند كه رسول برگزيده و فرستاده خداست و معصومست از صغاير و كبائر و متابعت وى واجبست . و ولى خليفه و وصى رسول خداست و خليفه رسول خداى هم معصوم است از صغاير و كبائر و متابعت وى هم واجبست و خلافت بنص است نه باجماع و اتفاق امت . پس خليفه رسول آنست كه منصوص باشد بر خلافت و امامت از قبل آن‌كس كه قول وى حجت باشد و هرگز نباشد كه خليفه رسول خداى در عالم نباشد از جهت آنكه نشايد كه روى زمين از امام خالى باشد .\r\nچون اين مقدمات معلوم كردى اكنون بدان كه در مذهب كناسه ( كذا فى المتن و فى النسخة الآستانة - ظ : كيسانيه ) كه يك طايفه از طوايف شيعه‌اند امام چهارست : على و حسن و حسين و محمد حنفيه و محمد حنفيه زنده است و در كوهى پنهانست چون وقت شود بيرون آيد و جمله روى زمين را بگيرد و امام زمان اوست .\r\nو در مذهب اسماعيل كه يك فرقه ديگرند از فرق شيعه امام هفتست « 2 » :\r\nعلى و حسن و حسين و على زين العابدين و محمد باقر و جعفر الصادق و اسماعيل بن جعفر و اسماعيل زنده است و در كوهى پنهانست و چون وقت شود بيرون آيد و جمله روى زمين را بگيرد و امام زمان اوست .\r\nو در مذهب اماميه اثناعشريه كه يك فرقه ديگرند از فرق شيعه امام دوازده است : على و حسن و حسين و على زين العابدين و محمد باقر و جعفر الصادق و موسى كاظم و على موسى رضا و محمد تقى و على نقى و حسن عسكرى و م - ح - م - د مهدى و م ح م د مهدى زنده است و در غارى پنهانست چون وقت شود بيرون آيد و جمله روى زمين را بگيرد و امام زمان اوست .\r\nپس به نزديك اهل شيعه اوليا ايشانند و عدد ايشان اينست .\r\n\r\n\r\n","description":"","footnote":"\r\n( 1 ) - نسخه مجلس شوراى ملى فاقد اين فصل است\r\n( 2 ) - شش است\r\n","page_name":" 82 ","page_number":114},
  {"content":"\r\n\r\n\r\nفصل « 1 » در سخن اهل حكمت در بيان انسان و آنچه تعلق به انسان دارد\r\nبدانكه اهل حكمت مىگويند كه امكان ندارد كه انسان بىمادر و پدر بوجود آيد اما لازم نيست كه مادر و پدر انسان هم از نوع انسان باشد زيرا كه انسان و جمله مواليد را مادر و پدر عناصر و افلاكند آخر نمىبينى در خاك و آب و هوا و و سركه و گوشت چندين نوع حيوانات پيدا مىآيند كه مادر و پدر ايشان از نوع ايشان نيست و بعضى حيوانات هستند كه ايشان را خلق الساعة مىگويند و مادر و پدر ايشان هم از نوع ايشان نيست . و معتمدان نقل مىكنند كه در ساحل بحر كه جوار هند است كه آن را ولايت ( معد شوى ؟ « 2 » ) گويند و در آن ولايت در شهرى از شهرها هر سال در وقت معين باران بسيار آيد و در آن باران چيزها آيد مانند شش گوسفند و از آن چيزها زنبور عسل پيدا شود . پس هر سال كه از آن چيزها بسيار آيد اهل آنجا شادى كنند از آنكه دانند كه در آن سال عسل بسيار خواهد بود .\r\nپس معلوم شد كه لازم نيست كه مادر و پدر حيوانات هم از نوع ايشان باشد و انسان يك نوعست از انواع حيوانات پس انسان را هم لازم نباشد كه مادر و پدر هم از نوع وى بود .\r\nاى درويش آدم و حوا در ارض و سما چهار نوعست زيرا كه آدم عبارت از چيزيست كه به نسبت علوى و مصدر فيض و اثر باشد و حوا عبارت از چيزيست كه به نسبت سفلى و قابل فيض و اثر باشد و ارض و سما همچنين ميدان اينست معنى :   ن وَ الْقَلَمِ وَ ما يَسْطُرُونَ   « 3 »\r\n\r\nفصل در بيان مبدأ قالب انسان\r\nچون اين مقدمات معلوم كردى اكنون بدان كه چون آتش و هوا و\r\n\r\n\r\n","description":"","footnote":"\r\n( 1 ) - باب\r\n( 2 ) - كذا در نسخه آستانه و مجلس\r\n( 3 ) - قلم 1 - 2\r\n","page_name":" 83 ","page_number":115},
  {"content":"\r\n\r\nآب با خاك بياميزند و امتزاج تمام يابند و اجزاى عناصر به‌غايت خورد باشد يا مساس بعضى با بعضى تمام شود و صورت هر يكى در ماده هر يكى اثر كند تا قوت هر يكى شكسته شود هرآينه ازين جمله كيفيتى متشابه الاجزاء حادث شود و اين كيفيت حادث را مزاج گويند . و مزاج در قسمت اول بر دو قسمست زيرا كه مزاج در قسمت اول از دو حال بيرون نيست يا معتدل حقيقى باشد يا غير معتدل و معتدل حقيقى را وجود نيست . باز مزاج غير معتدل بر سه قسمست زيرا كه مزاج معتدل ( كذا - ظ : غير معتدل ) از سه حال بيرون نيست : يا قريب باشد باعتدال يا بعيد از اعتدال يا متوسط ميان هر دو . پس اگر اين مزاج حادث بعيدست از اعتدال بمزاج نباتست و واهب الصور كه عقل فعالست مر اين مزاج را لايق استعداد وى صورت نباتى بخشد تا جسم نبات و روح نبات پيدا آيد و اگر قريب است باعتدال مزاج انسان باشد و واهب الصور مر اين مزاج را لايق استعداد وى صورت انسانى بخشد تا قالب انسان و نقش انسان پيدا آيد ( كذا - شايد : و نفس انسان ) و اگر متوسط ميان هر دو مزاج حيوان غير ناطق باشد و واهب الصور مر اين مزاج را لايق استعداد وى صورت حيوانى بخشد تا قالب حيوانى و روح حيوانى پيدا آيد .\r\nباز از هر يكى از اين مزاج سه‌گانه هشت قسم مىشود : چهار مفرد و چهار مركب . اما اين بحث درين موضع تعلق ندارد .\r\nو چون قالب انسان و نفس انسان پيدا شود اول كسى كه ظاهر شود از مرد و زن نام او انسان اولست و در اين انسان اول نطفه پيدا شود اينست معنى :   وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ   « 1 » و اينست معنى :  يا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ ثُمَّ مِنْ نُطْفَةٍ  « 2 » .\r\n\r\nفصل در بيان نفس انسانى\r\nبدانكه نفس انسانى جوهريست بسيط حقيقى و مكمل و محرك\r\n\r\n\r\n","description":"","footnote":"\r\n( 1 ) - مؤمن 12 - 13\r\n( 2 ) - حج 5\r\n","page_name":" 84 ","page_number":116},
  {"content":"\r\n\r\nجسمست به اختيار و عقل لا على هيئة واحدة و اين نفس انسان در قالب انسان نيست از جهت اينكه او در چيزى و محتاج چيزى نيست اما تعلق دارد بقالب انسان تعلق التدبير و التصرف و اين نفس انسان پيش از قالب انسان بالفعل موجود نبود . با قالب انسان بالفعل موجود شد . چون قالب تمام تسويه يافت و باعتدال نزديك شد نفس انسانى پيدا آمد اينست معنى :  فَإِذا سَوَّيْتُهُ وَ نَفَخْتُ فِيهِ مِنْ رُوحِي  « 1 » و مراد از تسويه برابرى اركانست يعنى اجزاى او هر چهار برابر باشند و تسويه قالب به مثابه آنست كه آهن را بتدبير به جائى رسانند كه شفاف و عكس‌پذير شود و قابل صورت گردد . اگر چه نفس انسانى با قالب بالفعل موجود شود اما بعد از قالب بالفعل باقى خواهد بود .\r\n\r\nفصل\r\nچون بيان « 2 » نفس معلوم كردى اكنون بدان كه انسان روح طبيعى دارد و روح حيوانى دارد و روح نفسانى دارد تا بدينجا بجمله حيوانات شريكست و نفس انسانى دارد و اين نفس انسانى عكس نفس ملكيست يعنى چون روح نفسانى در دماغ انسانست بجوهر فلك نزديك مىشود قابل عكس نفس فلكى مىشود و عكس نفس فلكى در وى پيدا مىآيد و اين روح نفسانى كه در دماغست و بجوهر سماوات نزديكست اجسام افلاك « 3 » نه گرم‌اند نه سرد و نه خشك و نه تر و نه ثقيل و نه خفيف و اعتدال و تسويه عبارت از اينست .\r\nپس هرچند روح نفسانى برياضات و مجاهدات مشغول مىشود تسويه تمام‌تر مىيابد و در شفافى و عكس‌پذيرى زياده مىشود تا قابل عكس فلك بالاتر مىگردد و بعضى كسان باشند كه روح نفسانى ايشان بجوهر فلك الافلاك نزديك شود و قابل عكس نفس فلك الافلاك شود نفس فلك الافلاك كه نفس كلست نفس وى گردد اينست معنى : « اول ما خلق الله روحى » و اينست معنى :\r\n« اول ما خلق الله نورى » و اين نفس انسانى را كه عكس نفس فلكيست فيض نفس فلكى هم گويند و اهل تناسخ خود عكس نمىگويند فيض مىگويند .\r\n\r\n\r\n","description":"","footnote":"\r\n( 1 ) - حجر 29\r\n( 2 ) - چون اين مقدمات معلوم كردى ( آستانه و مجلس )\r\n( 3 ) - فلكى ( مجلس )\r\n","page_name":" 85 ","page_number":117},
  {"content":"\r\n\r\nپس باتفاق اهل حكمت و اهل تناسخ نفس انسانى را فيض گويند . اما اهل تناسخ مىگويند كه اين از عالم علوى به‌واسطه نور ثوابت و سيارات بطلب كمال به اين عالم سفلى مىآيند و در عالم علوى پيش از آمدن بالفعل موجود بود و اهل حكمت مىگويند كه اين فيض پيش ازين قالب موجود نبود اكنون با قالب بالفعل موجود شد و اين سخن ترا جز به مثالى معلوم نشود :\r\nمثلا شعاع آفتاب كه در خانه هر كسى تافته است باتفاق عكس آفتابست و از مقابله آفتاب پيدا شده است اما اهل تناسخ مىگويند كه اين شعاع ممتد است با قرص آفتاب و از قرص آفتاب مىآيد و پيش از اين كه در خانه پيدا آيد موجود بود يعنى مىگويند كه شعاع آفتاب در عالم منتشرست و با آفتاب مىگردد و از آنچه هست هرگز كم و زياده نمىشود و هر كجا محل مىيابد بر وى پيدا مىآيد و اهل حكمت مىگويند كه اين شعاع در همين خانه موجود مىشود و از جايى نمىآيد و پيش از اين كه در اين خانه ظاهر شود موجود نبود و اين بنا برآنست كه در نور اين خاصيت است كه هر جسمى كه در مقابله وى افتد شعاعى بر آن جسم موجود شود بحسب مراتب اجسام كه بعضى از اجسام باشند كه قابل شعاع بيشتر باشند و چنان كه در هيچ چيز نيست كه خاصيتى نيست در نور هم اين خاصيت است كه گفته شد . و در آب صافى و آينه روشن اين خاصيتست كه هر چيز كه در مقابله وى افتد صورت آن چيز در او نمودار گردد و هيچ شك نيست كه اين صورت كه در آب و آينه موجود است پيش از از اين مقابله موجود نبود پس صورت كه در آينه است و شعاع كه بر ديوار است عرض ( كذ - ظ : عرضى است ) كه از مقابله آفتاب و آينه پيدا مىآيند .\r\nسخن دراز شد و از مقصود دور افتاديم .\r\nغرض ما نفس انسانى بود كه پيش از قالب بالفعل موجود نبود و اين هم بنا برآنست كه اركان اربعه اين خاصيت دارند كه چون با يكديگر امتزاج يابند چنان كه مزاج پيدا آيد بحسب مراتب مزاج و نطفه اين خاصيت دارد كه چون در رحم افتد و مانعى نباشد نقش ( كذا - شايد : نفس ) در وى پيدا آيد و\r\n\r\n","description":"","footnote":"","page_name":" 86 ","page_number":118},
  {"content":"\r\n\r\nاگر كسى گويد كه اين‌ها به طبعست راست است بىطبيعت اين‌ها راست نشود اما اگر در نطفه و حبه و رحم و زمين اين خاصيات نباشد طبيعت اين كار نتواند كرد چنين دانم كه فهم نكردى روشن‌تر بگويم : « 1 »\r\n\r\nفصل\r\nبدانكه حق تعالى در معده چهار ملك آفريده است نام ملك اول جاذبه است دوم ماسكه سيم هاضمه نام چهارم دافعه و اهل حكمت اين چهار چيز را چارقوت مىگويند و صاحب شريعت چار ملك مىگويند .\r\nعمل جاذبه آنست كه معده هر چيز كه به خود كشد به اين ملك به خود كشد و عمل ماسكه آنست كه معده هر چيز كه نگاه دارد به اين ملك نگاه دارد و عمل هاضمه آنست كه معده هر چيز كه هضم كند به اين ملك هضم كند و عمل دافعه آنست كه معده هر چيز كه دفع كند به اين ملك دفع كند و در جگر و دل و دماغ و در جمله اعضا اين چهار ملك ايستاده‌اند و در كارند و يك طرفة العين از كار خود فارغ و غافل نيستند و ايشان را از اين كار هرگز ملالت و خستگى نگيرد .\r\nچون اين مقدمات معلوم كردى اكنون بدان كه چون طعام به معده در آمد و هضم و نضج يافت و كيلوس گشت آنچه زبده و خلاصه آنست جگر آن را از راه ماساريقا به خود كشد و چون به جگر در آمد و يك‌بار ديگر هضم و نضج يافت و كيموس گشت آنچه زبده و خلاصه آنست روح طبيعى شود و آنچه باقى ماند بعضى بلغم و بعضى خون و بعضى صفرا و بعضى سودا شود و روح طبيعى هر يك را بجاى خود فرستد و قسام غذا در بدن روح طبيعيست و از جگر بجمله اعضا رگها باشد كه مجارى غذاست و آن رگها را آورده گويند .\r\nباز آنچه زبده و خلاصه روح طبيعيست دل آن را جذب كند چون در دل درآمد و يك‌بار هضم و نضج يافت آنچه زبده و خلاصه آنست روح حيوانى شود و آنچه باقى ماند روح حيوانى بر جمله اعضا قسمت كند و قسام حيوة در بدن اين روح حيوانيست و از دل بجمله اعضا رگها باشد كه مجارى حياتست و اين رگها را شرائين گويند . باز آنچه زبده و خلاصه روح حيوانيست دماغ آن را جذب\r\n\r\n\r\n","description":"","footnote":"\r\n( 1 ) - پايان رسالهء دوم در نسخه ناقص مجلس شوراى ملى\r\n","page_name":" 87 ","page_number":119},
  {"content":"\r\n\r\nكند و چون در دماغ در آمد و يك‌بار ديگر هضم و نضج يافت آنچه زبده و خلاصه آنست روح نفسانى شود و آنچه باقى ماند روح نفسانى آن را بر جمله اعضا قسمت كند و قسام حس و حركت در اين بدن روح نفسانى است و از دماغ بجمله اعضا عصبهاست كه مجارى حس و حركت باشند .\r\n\r\nفصل در بيان حواس ظاهر و حواس باطن\r\nاعلم ان الروح النفسانية التى محلها فى الدماغ ينقسم الى مدركة و محركة فينقسم الى ما فى الظاهر و الى ما فى الباطن . اما التى فى الظاهر فهى السمع و البصر و الشم و الذوق و اللمس و اما التى فى الباطن فهى الحس المشترك و الخيال و الوهم و الحافظة و المتصرفة .\r\nبدانكه حواس ظاهر پنجست سمع و بصر و شم و ذوق و لمس . و حواس باطن هم پنجست : حس مشترك و خيال و وهم و حافظه و متصرفه .\r\nخيال خزينه‌دار حس مشتركست و حافظه خزينه‌دار وهمست . حس مشترك مدرك صور محسوساتست يعنى حس مشترك مشاهد را در مىيابد و وهم غايب را در مىيابد مثلا رنگ آب را بصر در مىيابد و طعم آب را ذوق در مىيابد و بوى آب را شم در مىيابد و سردى آب را لمس در مىيابد و آواز آب را سمع در مىيابد و اين جمله را حس مشترك در مىيابد و در حس مشترك اين‌همه جمعند و آن را بعضى حس مشترك از جهت اين معنى گفته‌اند . و خيال اين جمله را از حس مشترك مىگيرد و نگاه مىدارد . و هم معنى دوستى در دوست و دشمنى را در دشمن در مىيابد « 1 » و حافظه دوستى دوست و دشمنى دشمن را از وهم مىگيرد و نگاه مىدارد . و متصرفه آنست كه تصرف مىكند در مدركاتى كه مخزونست در خيال بتركيب و تفصيل . مثلا چنان كه آدمى را به دو سر تركيب كنند و آدم را با دو سر تصور كند يا آدم را سر از تن جدا كند و آدمى را بىسر تصور كند و اين قوت را اگر عقل كار فرمايد متفكره گويند و\r\n\r\n\r\n","description":"","footnote":"\r\n( 1 ) - نسخه آستانه از اينجا تا تقريبا بيست صفحه بعد را فاقد است\r\n","page_name":" 88 ","page_number":120},
  {"content":"\r\n\r\nاگر وهم كار فرمايد متخيله گويند و فرق ميان حس و عقل آنست كه ادراك خوش و ناخوش مىكند و عقل ادراك نيك و بد مىكند و بعضى گفته‌اند كه حس ادراك نفع و ضر مىكند و عقل ادراك انفع و اضر مىكند - و به نزديك اطبا حواس باطن سه بيش نيست تخيل و توهم و تذكر از جهت آنكه به نزديك ايشان حس مشترك و خيال يكيست و محل وى مقدم دماغست و وهم و متصرفه يكيست و محل وى وسط دماغست و حافظه و ذاكره يكيست و محل وى مؤخر دماغست و حق بدست ايشانست از جهت آنكه اين بيچاره بوقت معالجه چندين نوبت تجربه كرد حس مشترك و خيال را يكى يافت و وهم و متصرفه را يكى ديد و غرض اين بيچاره در تحصيل طب و مشغول بودن به معالجه چندين سال اين بود تا در تشريح بتحقيق اطمينانى حاصل شود .\r\nو از يك‌جهت حق بدست حكماست از جهت آنكه پنج اثر يافته مىشود .\r\n\r\nباب\r\nو اما المحركة ينقسم الى باعثة و فاعلة اما الباعثة فهى التى اذا ارتسمت فى الخيال صورة مطلوب و محبوب او مهروب و مكروه حملت القوة الفاعلة على تحريك ان حملت على تحريك طلب الحصول و المحبوب ( كذا - شايد طلب حصول المحبوب ) تسمى قوة شهوانية و ان حملت على تحريك طلب الدفع المهروب و المكروه و الغلبة تسمى قوة غضبية . و اما الفاعلة فهى التى يصدر عنها تحريك الأعضاء بواسطة تمديد الاعصاب و ارخائها .\r\nبدانكه قوت محركه دو قسمست : باعثه و فاعله . باعثه آنست كه داعى و باعث قوت فاعله است بر تحريك . و قوت فاعله آنست كه محرك اعضاست و حركت اعضا از ويست و اين قوت فاعله مطيع و فرمانبردار قوت باعثه است و قوت باعثه كه داعى و باعث قوت فاعله است بر تحريص ( كذا - شايد : تحريض « بمعجمه » يا تحريك ) از جهت دو غرض است يا از جهت جذب منفعت و حصول لذتست و اين قوت را شهوانى گويند يا از جهت دفع مضرت و غلبه است و اين قوت را غضبى\r\n\r\n","description":"","footnote":"","page_name":" 89 ","page_number":121},
  {"content":"\r\n\r\nخوانند . اينست بيان روح طبيعى حيوانى و روح نفسانى و كمال قالب تا بدينجاست و علم طبيعت تا بدينجاست و شركت حيوان با انسان تا بدينجاست و انسان كه مركبست از جسم و نفس كمال جسم اين بود كه گفته شد و اين روح طبيعى و روح حيوانى و روح نفسانى از عالم اجسامند اما اجسام لطيفه‌اند و هر يك از يكديگر لطيف‌ترند و مراد از قالب انسان و مقصود از تركيب قالب انسان اين روح نفسانيست كه زجاجه نفس ناطقه مىگردد و آينه فيض فلكى مىشود و از ديگر حيوانات بنفس ناطقه ممتاز مىشود . و گفته شد كه نفس ناطقه در قالب انسانى نيست متعلقست بقالب تعلق التدبير و التصرف و اين تعلق و تدبير نفس ناطقه به‌واسطه روح نفسانيست كه بجوهر فلكى نزديكست و وقت اين تعلق معين نيست بر تفاوت است از جهت آنكه از آن روزباز كه روح نفسانى پيدا مىآيد وقت اين تعلقست تا بچهل سال و چون از چهل سال در گذشت و اين تعلق پيدا نيامد منبعد پيدا نيايد .\r\nو هر كرا مزاج به سلامت بود و باعتدال نزديكتر باشد على الخصوص در مزاج دماغ او خللى نباشد اين تعلق هم در شكم مادر پيدا آيد و بعضى كس چون از مادر بزايند اين تعلق پيدا آيد در يك سالگى و دو سالگى و سه سالگى تا هجده‌سالگى كه وقت بلوغست و در اغلب ازين وقت در نگذرد مگر مزاج آن‌كس سليم نباشد يا در دماغ او خللى باشد .\r\n\r\nفصل\r\nبدانكه بعضى گفته‌اند تعلق نفس ( را ؟ ) وقتى معين است و جمله در شكم مادر بعد از چار ماه پيدا مىآيد . اما پيدا آمدن عقل را وقت معين نيست تا چهل سالگى وقت آمدن عقلست و چون از چهل در گذشت و پيدا نيامد من بعد نيايد . و در اغلب در هشتده سالگى كه وقت بلوغست پيدا آيد و به نزديك اين طايفه نفس ديگرست و عقل ديگر چنان كه در بيرون چشم به‌واسطه آفتاب ادراك چيزها مىكند : در اندرون نفس به مثابه چشمست و عقل\r\n\r\n","description":"","footnote":"","page_name":" 90 ","page_number":122},
  {"content":"\r\n\r\nبه مثابه آفتاب پس هر نفسى را دو چراغست يكى از اندرون و يكى از بيرون چراغ اندرون عقلست و چراغ بيرون استاد داناست .\r\nاما به نزديك يك طايفه اول نفس و عقل يك جوهر است اما يك جوهر را باضافات و اعتبارات باسامى مختلف ذكر كرده‌اند .\r\n\r\nفصل در بيان كمال انسان\r\nبدانكه روح نفسانى كه در دماغ انسانست زجاجه فيض نفس فلك قمر مىشود و فيض نفس فلك قمر زجاجه فيض نفس فلك عطارد مىگردد و فيض نفس فلك عطارد زجاجه فيض نفس فلك زهره مىشود و فيض نفس فلك زهره زجاجه فيض نفس فلك شمس مىگردد و فيض نفس فلك شمس زجاجه فيض نفس فلك مريخ مىگردد و فيض نفس فلك مريخ زجاجه فيض نفس فلك مشترى مىگردد و فيض نفس فلك مشترى زجاجه فيض نفس فلك زحل مىگردد و فيض نفس فلك زحل زجاجهء فيض نفس فلك ثابتات مىشود و فيض نفس فلك ثابتات زجاجه فيض نفس فلك الافلاك مىشود و فيض نفس فلك الافلاك زجاجه فيض نور بارىتعالى و تقدس مىگردد و اين برياضات و مجاهدات بتدريج پيدا مىآيد و هر كه به اين مقام رسيد هر چه به همه عالم بدانند وى تنها بداند و او چيزها داند كه همه عالم ندانند زيرا كه جمله اهل عالم نسبت با وى اجزااند و او كلست و آنچه اجزا را باشد كل را باشد و آنچه كل را باشد هر جزوى را نباشد .\r\n\r\nباب\r\nبدانكه هر كه به اين مقام رسيد اگر به اين كمال علم و خاصيات نفس او را تجرد و انقطاع و طهارت و نزاهت باشد يا حكيم يا ولى يا نبى اما در گمنامى و خمول نكوشد و دعوت خلق هم نكند و دربند آزار مردم نباشد حكيمى از حكماء بزرگ باشد .\r\nو اگر با اين كمال و خاصيات نفس او را انقطاع و طهارت و نزاهت\r\n\r\n","description":"","footnote":"","page_name":" 91 ","page_number":123},
  {"content":"\r\n\r\nباشد اما در گمنامى و خمول كوشد و تحمل اختلاط عوام نتواند كرد و دعوت عوام نكند و دربند آزار مردم نباشد وليى از اولياى بزرگ باشد .\r\nو اگر با اين كمال و خاصيات نفس او را تجرد و انقطاع و طهارت و نزاهت باشد اما دعوت عام كند و دربند آزار مردم نباشد نبيى از انبياى بزرگ باشد .\r\nاينست معنى حكيم و ولى و نبى . و اگر كسى حبشى را كافور نام نهد حبشى كافور نباشد و اگر كافور نداند كه كافورست يا اگر داند كه كافورست كافور كافور باشد .\r\n\r\nفصل در بيان خاصيات نفس\r\nبدانكه جمله عقلا اتفاق كرده‌اند كه بعضى از نفوس خاصياتى دارند كه نفوس ديگر ندارند مثلا چنان كه نفسى باشد به‌غايت دراك و تيز فهم كه هر نوع علم كه از آن دشوارتر نباشد و دقيق‌تر نبود چون روى به آن آرد در يك روز و دو روز تمام آن نوع علم را ضبط كند و به آن نوع علم عالم شود و با وجود اين ادراك قوه حافظه وى چنان بود كه هر چيز را كه يك‌بار بشنود ياد گيرد و هرگز فراموش نكند . و نفسى ديگر باشد كه در هركه نگاه كند از احوال گذشته و آينده وى حكايت كند و همه راست باشد و نفسى ديگر باشد كه هرچه در عالم واقع خواهد شد آن را پيش از وقوع آن چيز در خواب معلوم كند . و نفسى ديگر باشد كه هر چيز كه همت در بندد در عالم كون و فساد هرآينه آن‌چنان‌كه همت او باشد ظاهر شود و مانند اين . و اين جمله خاصيات نفس است و معجزه و كرامات و سحر و استدراج و مانند اين از اين قبيلست .\r\n\r\nفصل در بيان وحى و الهام\r\nبدانكه هركه برياضات و مجاهدات خود را از تعلقات بيرونى و اندرونى\r\n\r\n","description":"","footnote":"","page_name":" 92 ","page_number":124},
  {"content":"\r\n\r\nخالى و صافى گرداند و از علايق و عوايق پاك و مطهر گردد هر چيز كه در عالم حادث شود پيش از وقوع آن چيز او را خبر شود يعنى برياضات و مجاهدات روح نفسانى وى در اعتدال همچون جوهر فلك گردد و نفس ناطقه وى در تجرد و انقطاع همچون نفس فلكى شود پس بمناسبت كه ميان نفس ناطقه و نفس فلكى پيدا آيد از نفس فلكى در نفس ناطقه وى چيزها پيدا آيد همچنان‌كه دو آينه صافى كه مقابله يكديگر باشند اما هر چيز كه پيدا آيد كلى باشد و در نفس ناطقه بطريق كل پيدا آيد نفس ناطقه با متخيله بطريق جزوى حكايت كند و از متخيله بحس مشترك نزول كند و چون بحس مشترك نزول كرد محسوس اين كس گشت و تفاوت نكند ميان آنكه از بيرون چيزى بحس مشترك رسد و از اندرون يابد و از جهت اين معنى او را حس مشترك گويند كه از هر دو طرف ادراك مىكند .\r\nپس هرك را مزاج دماغ به سلامت‌تر باشد و قوت متخيله و حس مشترك وى صافىتر بود از تعلقات خبر او راست‌تر و درست‌تر باشد مانند خواب كه هم خواب از اين قبيلست و وحى بعضى انبيا در خواب بوده است . اينست معنى الهام و وحى كه گفته شد .\r\nو بعضى از مبتديان باشند كه چون حال برايشان پيدا شود و چيزى كه معلوم ايشان نبوده باشد ناگاه معلوم شود چنين گمان برند كه مگر از بيرون مىشنود و آن را آواز هاتف نام نهد .\r\n\r\nفصل در بيان كرامت و معجزه\r\nبدانكه ظهور كرامت و اظهار معجزه كاريست خارق عادت و اين بنا برآنست كه چون نفس قوى و كامل اراده چيزى كند در عالم كون و فساد آن اراده وى سبب حادث باشد در عالم كون و فساد از جهت آنكه بىهيچ شكى اراده نفس ما سبب است مر حوادث را در قالب ما پس شايد كه نفسى قوى و كامل افتد كه نسبت او در عالم كون و فساد همچنان باشد كه نسبت ما بقالب پس اراده\r\n\r\n","description":"","footnote":"","page_name":" 93 ","page_number":125},
  {"content":"\r\n\r\nاو سبب باشد مر حوادث را در عالم كون و فساد . اينست معنى كرامات و معجزات .\r\n\r\nباب در سخن اهل تناسخ در بيان انسان و آنچه تعلق به انسان دارد\r\nبدانكه اهل تناسخ يك طايفه‌اند از اهل حكمت و مذهب حكما دارند اما در چند مسئله با اهل حكمت خلاف كرده‌اند بدين سبب در چند رساله ذكر ايشان كرده شد . و آنچه ميان اهل تناسخ و اهل حكمت در مبادى انسان خلافست در آخر اين باب ذكر كرده شد .\r\nبدانكه اهل تناسخ مىگويند كه نفوس جزوى از عالم علوى بدين عالم سفلى بطلب كمال آمده‌اند و كمال بىآلت نمىتوانند حاصل كردن كه اگر بىآلت حاصل شدى هرگز بدين عالم طبايع نيامدندى و آلت نفوس جزوى قالبست پس قالب را خود مىسازند به قدر استعداد و كمال خود يعنى اول صورت نباتات و اشجار پيدا مىكند بتدريج ، باز صورت حيوان پيدا مىكند بتدريج ، باز صورت انسان پيدا مىكند بتدريج ، و در هر مرتبه نام ديگر مىگيرد .\r\nچنين دانم كه تمام فهم نكردى روشن‌تر از اين بگويم :\r\n\r\nفصل\r\nبدانكه نفس جزوى به خاك مىآيد و چندين هزار سال در خاك مىباشد و در اين مرتبه نام وى طبيعتست آنگاه از خاك به نباتات مىآيد و اول صورتى كه از صور نباتات پيدا مىكند صورت طحلب است و اين طحلب گياه سبزيست كه در آبها پيدا مىشود و او را باتفاق تخم نيست و اين طحلب را در ما كه ماوراءالنّهر است « حقه‌زاده » گويند و در فارس « سبزه‌جوى » خوانند همچنين بمراتب برمىآيد و صورت نبات و اشجار پيدا مىكند تا به حدى كه شجره به حيوان نزديك شود همچون درخت خرما و درخت لفاح و درخت واق و در اين مرتبه نام وى نفس طبيعيست باز اول صورت كه از صور حيوانات پيدا مىكند صورت خراطين\r\n\r\n","description":"","footnote":"","page_name":" 94 ","page_number":126},
  {"content":"\r\n\r\nاست و اين خراطين كرمى است سرخ و دراز و باريك كه در گل و زمين نمناك پيدا مىشود و اول اين صورت پيدا مىكند و مانند اين از حيوانات همچو پشه و مگس بمراتب برمىآيد و صورت حيوان بتدريج پيدا مىكند تا به حدى كه حيوان غير ناطق به حيوان ناطق نزديك شود همچون پيل و بوزينه و نسناس و در اين مرتبه نام وى نفس حيوانيست .\r\nباز اول صورتى كه از صورت انسان پيدا مىكند صورت زنگيان است و در اين مرتبه نام وى نفس انسانى است . همچنين بمراتب برمىآيد تا به درجه حكما رسد و در اين مرتبه نام وى نفس ناطقه است تا باز به درجه اولياء برسد و در اين مرتبه نام وى نفس قدسى است . باز به درجه انبيا رسد و در اين مرتبه نام وى مطمئنه است . اكنون به‌غايت كمال رسيد و بر اين مزيد نباشد و وقت بازگشتن شد . اينست معنى :     يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     « 1 » يعنى چون به درجه كمال رسيد از دوزخ خلاص يافت و بدرجات بهشت رسيد و چون به درجه اوليا رسيد از درجات بهشت گذشت و بنفس كل و عقل كل كه بهشت خاص است رسيد و چون به درجه انبيا رسيد به خدا رسيد و ديگر محتاج آلت نماند . چنين مىدانم كه تمام فهم نكردى روشن‌تر بگويم .\r\n\r\nفصل\r\nآورده‌اند كه در ميان جزاير كه در درياى محيطست درختان هستند كه به صورت آدمى مانند اما اين حركت اختيارى ندارند و هر درختى را خاصيات بسيارست كه در علم كيميا و سيميا به كار آيد و يك نوع از آن درختان را لفاح مىخوانند و بيخ آن درخت را يبروح خوانند و آن درخت را خواص و افعال بسيارست . و بيخ اين درخت طبيبان را از جهت خواب و تسكين وجع در ميان ادويه به كار آيد و بيخ اين درخت به صورت آدمى ماند و بعضى درختان هستند كه ميوه ايشان بطريق سر آدميست از چشم و گوش و دهان و بينى جمله موجودست\r\n\r\n\r\n","description":"","footnote":"\r\n( 1 ) - فجر 27 - 30\r\n","page_name":" 95 ","page_number":127},
  {"content":"\r\n\r\nچنان كه هيچ تفاوتى نيست ميان سر آدمى و آن ميوه و بعضى درختان ديگر هستند كه ميوه ايشان همچون صورت انسانست اما حس و حركت اختيارى و نطق ندارند و پيوند اين درخت بر سر اين صورتست و اين صورت همچون كدو از درخت آويخته است جمله اعضاى انسان به روى ظاهر و پيداست چنان كه اگر كسى اول آن صورت را ببيند گمان برد كه آدمى برهنه كرده‌اند و از آن درخت آويخته‌اند و از اين صورتها بعضى به صورت مرد باشد و بعضى به صورت زن و به‌غايت خوب‌صورت باشند چنان كه بعضى كسان كه به آن موضع رسند و ايشان را مشاهده كنند از غايت خوبى كه دارند شهوت درين كسان حركت كند و با ايشان نزديكى و صحبت كنند و اين درختان را واق‌واق گويند . پس اگر اين درختان كه گفته شد در موضعى باشند و هواى آن موضع باعتدال نزديك باشد و به زير خط معدل النهار نزديك بود اين صورت هم باعتدال نزديك باشد البته حس و حركت اختيارى در وى پيدا شود و از مرتبه نبات به مرتبه حيوان آيد حيوانى باشد بر صورت آدمى اما سخن نتواند گفت و ازين صورتهاى بىنطق كه به صورت آدمى مىمانند در جزيره‌ها و كنارهاى دريا هستند كه معتمدان ديده‌اند و اين صورتها را نسناس خوانند .\r\nباز اگر اين صورتهاى بىنطق كه گفته شد در موضعى باشند كه هواى آن موضع باعتدال نزديك باشد و به زير خط معدل النهار نزديك چنان كه سرانديب است چنان كه مىگويند كه آدم به‌آنجا فرود آمد و آن موضع را قدمگاه آدم گويند . و آن موضع باعتدال نزديكست چنان كه حكايت مىكنند كه در آن موضع درخت بچهل روز كامل مىشود چون درخت سيب و انار و انگور و به بيست روز خربزه و خيار مىرسد در اين موضع آن صورتها را كه نسناس گويند اگر باعتدال نزديك باشند البته در ايشان نطق پيدا آيد و از مرتبه حيوان به مرتبه انسان رسند .\r\nپس اينكه مىگويند كه آدم به آن موضع فرود آمده است راستست يعنى در آن موضع به آن مرتبه رسيده و از مرتبه حيوان به مرتبه انسان پيوسته و اول\r\n\r\n","description":"","footnote":"","page_name":" 96 ","page_number":128},
  {"content":"\r\n\r\nانسان او بود و درين انسان اول نطق پيدا آمد و باقى فرزندان از نطفه وى پيدا شدند .\r\n\r\nفصل\r\nبدان اينكه گفته‌اند ( در حاشيه بخطى غير از خط متن : : گفتگو ) كه نفس جزوى اول صورت نبات باز صورت حيوان باز صورت انسان پيدا مىكند در اول دور زحلست و در آخر دور قمر در اول دور زحل بر روى زمين حيوان و انسان نباشد و چون نباشد و نفس جزوى محتاج آلت باشد به ضرورت بتدريج به قدر استعداد خود صورت نبات و حيوان و انسان پيدا كند از جهت حاصل كردن كمال خود اما اگر در عالم نبات و حيوان و انسان باشد اين‌چنين كه اين ساعتست به نباتى يا به حيوانى يا به انسانى كه مناسب او باشد تعلق سازد كه به نزديك ايشان رواست كه يك نفس يا دو نفس يا زياده چون در يك مرتبه باشند به يكى قالب تعلق سازند و در آن قالب كمال خود حاصل كنند .\r\n\r\nباب در بيان مسائلى كه ميان اهل تناسخ و اهل حكمت خلافست در مبدا انسان\r\nبدانكه اهل تناسخ مىگويند كه نفس جزوى در عالم علوى پيش از آنكه بدين عالم سفلى آمدند بالفعل موجود بودند و از عالم علوى بعالم سفلى از راه افق به‌واسطه نور كواكب ثوابت و سيارات بطلب كمال آمده‌اند و اين جمله خلاف اهل حكمتست .\r\nو ديگر اهل تناسخ مىگويند كه نفوس جزوى به خاك مىآيند و چندين هزار سال در خاك مىباشند و بسبب افلاك و انجم گرد كره خاك به منزل نبات مىآيند و چندين گاه ديگر در منزل نبات پرورش مىيابند آنگاه از منزل نبات به منزل حيوان مىآيند و چندين گاه ديگر در آن منزل پرورش مىيابند آنگاه از منزل حيوان به منزل انسان مىآيند اگر در اين منزل كمال خود حاصل كردند بعد از مفارقت بعالم افلاك و انجم كه عالم عقول و نفوس است مىپيوندند و اگر نه باز\r\n\r\n","description":"","footnote":"","page_name":" 97 ","page_number":129},
  {"content":"\r\n\r\nبه مرتبه حيوان غير ناطق بازگردند تا در وقت مفارقت كدام صفت بر ايشان غالب باشد و در صورت آن صفت حشر شوند اين جمله خلاف اهل حكمت است الا يك مسئله و آن مسئله آنست كه نفوس انسان بعد از مفارقت اگر كمال خود حاصل كرده باشند بعالم علوى كه عالم افلاك و انجمست و عالم عقول و نفوس است پيوندند هر دو طايفه را اتفاقست كه آنچه بنفس فلك اول پيوندند از يكديگر ممتاز نباشند و آنچه بنفس فلك دوم پيوندند هم ممتاز نباشند از يكديگر همچنين تا بنفس فلك الافلاك . اما آنچه بنفس فلك اول پيوسته باشد از آنچه بنفس فلك دوم پيوسته باشد ممتاز باشد و آنچه بنفس فلك دوم پيوسته باشند از آنچه بنفس فلك سيم پيوسته باشد هم ممتاز باشند همچنين تا بنفس فلك الافلاك .\r\nو اگر اين امتياز نبودى ترقى و مقامات عالى را فايده نبودى .\r\nو ديگر اهل تناسخ مىگويند كه جسم آلت نفس است و اين آلت را خود مىسازد به قدر استعداد خود همچون آهنگر و درودگر و اين خلاف اهل حكمتست .\r\nو ديگر مىگويند كه شايد كه يك نفس يا دو نفس يا زياده چون در يك‌مرتبه باشند به يكى قالب تعلق سازند و اين‌همه خلاف اهل حكمتست .\r\n\r\nباب در سخن اهل وحدت در بيان انسان و آنچه تعلق به انسان دارد\r\nبدانكه اهل وحدت دو قسمند : يكى اصحاب نار و يكى اصحاب نور باز اصحاب نار دو طايفه‌اند و هر دو طايفه را اتفاقست كه اين عالم محسوس خيال و نمايشست و وجود ندارد الا وجود خيالى و عكسى و ظلى و به خاصيت وجود واجب الوجود تعالى و تقدس اين‌چنين موجود مىنمايند اسم ايشان همچون اسم سرابست و صورت ايشان همچون صورت خواب .\r\nچون اين مقدمه معلوم كردى اكنون بدانكه انسان خيال و نمايشست بلكه جمله مواليد بلكه افلاك و انجم و عناصر به خاصيت وجود حقيقى كه واجب الوجود است همچنين موجود مىنمايند پس سخن اين يك نكته بيش نيست .\r\n\r\n","description":"","footnote":"","page_name":" 98 ","page_number":130},
  {"content":"\r\n\r\n\r\nفصل\r\nبدانكه اصحاب نور هم دو طايفه‌اند و هر دو طايفه را اتفاقست كه هر دو عالم به حقيقت موجودند اما مىگويند كه وجود يكى بيش نيست و آن وجود حقتعالى است و به غير از وجود خدا چيزى ديگر موجود نيست و هر نوعى از انواع موجودات مرتبهء از مراتب وجودند و هر اسمى از اسماى موجودات اسمى از اسماى اين وجود است پس انسان مرتبهء از مراتب اين وجود باشد و اسم انسان اسمى از اسماء اين وجود .\r\nديگر چون دانستى كه اين وجود مراتب و صور بسيار دارد هرآينه لازم آيد كه بعضى از مراتب و صور وى كامل و غير كامل و تام و غير تام باشند كه اگر نه چنين باشد مراتب و صور نباشند پس انسان اتم مراتب و اكمل صور اين وجود است .\r\nچنين دانم كه تمام فهم نكردى روشن‌تر بگويم .\r\n\r\nفصل\r\nبدانكه مراد اصحاب نور از اين سخن آنست كه هر صورت و هر صفت كه امكان دارد كه باشد اين وجود به آن صورت و به آن صفت موصوفست و اين كمال عظمت ويست .\r\nو به هر صورت و صفت كه مصور است و موصوف اسمى دارد و اين حجاب عظمت ويست . و بهر صورت و صفت كه مصور و موصوفست آن صورت و آن صفت در مرتبه وجود صورت و صفت كمالست كه اگر هر فردى از افراد موجودات در مراتب وجود نه به اين صورت و صفت بودندى كه دارند ناقص بودندى يعنى اگر كسى سؤال كند كه اين وجود به همه صورتها و به همه صفتها مصور و موصوفست چرا آدمى به دو سر و زياده و اشتر كوتاه‌گردن و گاو بىشاخ نيست ؟ و چرا آدمى كه هرگز نميرد و آدمى كه همه چيزها بداند و آدمى كه مرده زنده كند و آدمى كه بداند كه ريگ بيابان و برگ درختان و قطرات باران چند است نيست ؟\r\n\r\n","description":"","footnote":"","page_name":" 99 ","page_number":131},
  {"content":"\r\n\r\nجواب جهت آنكه گفته شد كه مىبايد كه آن صورت و آن صفت ممكن باشد و در آن مراتب خود صورت و صفت كمال باشد و از اينجا گفته‌اند كه خداى بر ممكنات قادرست و بر محالات قادر نيست و از اينجا گفته‌اند كه خداى موصوف بصفات كمالست موصوف بصفات نقصان نيست اگرچه افراد اين وجود بسيارست و حد و نهايت ندارد اما جمله در دو مرتبه حاصلست : محسوس و معقول كه عالم ملك و ملكوتست . عالم ملك سه مرتبه است و عالم ملكوت هم سه مرتبه اول جماد و نبات و حيوان دوم طبيعت و نفس و روح .\r\nچون اين مقدمات معلوم كردى اكنون بدان كه انسان مجموع هر دو عالمست يعنى بهر صورت و صفت كه امكان دارد كه آن صورت و آن صفت نباشد اين وجود به آن صورت و آن صفت مصور و موصوف است و به يك صورت كه جمله صورتها و صفتها در آن صورت مندرج باشد هم مصورست و آن انسانست و آن عزيز از سر همين نظر فرموده است :\r\nرباعى\r\n اى نسخه نامه الهى كه تويى * وى آينه جمال شاهى كه تويى\r\nبيرون ز تو نيست هرچه در عالم هست * از خود بطلب هرآنچه خواهى كه تويى \r\nيعنى انواع كائنات اگرچه هريك آينه‌اند اما نوع انسان آينه گيتىنماست و اگرچه هر فردى از افراد موجودات جاميست اما دانا جام جهان‌نماست .\r\nپس انسان دانا مجموع مراتب آمد و معجون اكبر و جام جهان‌نماى آمد و آن عزيز از سر اين نظر فرموده :\r\nرباعى\r\n در جستن جام جم جهان پيمودم * روزى ننشستم و شبى نغنودم\r\nز استاد چو وصف جام جم بشنودم * خود جام جهان‌نماى جم من بودم \r\nاى درويش اگر بيت الله است و اگر بيت المقدس و اگر بيت المعمور و اگر سدرة المنتهى و اگر لوح المحفوظ و اگر عرش اعظمست و اگر اعلى عليين همه صفات و مقامات آدميست و اگر علمست و اگر عقلست و اگر ملك است\r\n\r\n","description":"","footnote":"","page_name":" 100 ","page_number":132},
  {"content":"\r\n\r\nو اگر دار آخرتست و اگر بهشتست و اگر نبوت و اگر ولايتست هم صفات و مقامات آدميست و برعكس اين اگر جهلست و اگر شيطانست و اگر دوزخ و اگر اسفل السافلين هم صفات و مقامات آدميست و انسان است كه مسمى مىشود به اين جمله اسامى .\r\nاى درويش تا خطا فهم نكنى و از اوج توحيد در حضيض شرك نيفتى و از اعلى عليين وحدت باسفل السافلين كثرت گرفتار نشوى و اين گمان نبرى كه مراد ازين سخن كه گفته شد كه وجود يكى بيش نيست مگر آن وجود انسانست و به غير انسان چيز ديگر موجود نيست كه از اينجا نفى خداى لازم آيد و اين گمان نبرى كه خدا موجودست و انسان هم موجودست ازين دو وجود لازم آيد .\r\nاى درويش چند نوبت گفته شد كه وجود يكى بيش نيست و آن وجود خداست و به غير وجود خدا چيزى ديگر موجود نيست و وجود ندارد .\r\nپس انسان يك صورتست از صور اين وجود اما اين وجود در هيچ صورتى خود را نداشت الا در اين صورت از جهت آنكه علم در دل باشد و دل اين وجود انسان داناست و در هيچ آينه خود را تمام نديد الا در اين آينه از جهت آنكه انسان آينه‌ايست گيتىنماى يعنى انسان يك صورتست از صور اين وجود و خاك هم يك صورت است از صور اين وجود و جمله چيزها را چنين مىدان اما انسان صورت تمام و شريفست از جهت آن تمام است كه هرچه در همه صورتها هست در وى همه هست از جهت آن شريف است كه دل اين وجودست و علم وصف دل است و علم جز در انسان نيست .\r\n\r\nفصل در بيان كمال انسان\r\nبدانكه كمال انسان بلوغ و حريت است و معنى بلوغ رسيدن و كامل شدن است و معنى حريت آزادى و قطع پيوند است و بلوغ چهار درجه دارد و حريت هم چهار درجه دارد و چون اين مقدمات معلوم كردى اكنون بدان كه\r\n\r\n","description":"","footnote":"","page_name":" 101 ","page_number":133},
  {"content":"\r\n\r\nبلوغ در قسم اول بر دو قسمست يكى رسيدن است به اين وجود بطريق اجمال و و تقليد و دوم رسيدن به اين وجود بطريق تفصيل و تحقيق و رسيدن به اين وجود بطريق اجمال و تقليد آنست كه بدانند كه وجود يكى بيش نيست و اين وجود هميشه بود و هميشه باشد و اين مقام عوام است و بلوغ عوام اينست و رسيدن به اين وجود بطريق تفصيل و تحقيق درجات دارد :\r\nدرجه اول رسيدنست به طبايع اشياء و طبيعت هر چيز دانستن و اين مقام حكماست و بلوغ حكما اينست .\r\nو درجه دوم رسيدنست بخواص اشيا و اين مقام انبياست و بلوغ انبيا اينست . و درجه دوم ( كذا - ظ - درجه سوم ) رسيدنست بحقايق اشيا و حقيقت هر چيز دانستن است و اين مقام اولياست و بلوغ اوليا اينست .\r\nپس هركه طبايع اشيا مىشناسد حكيمى از حكماء بزرگست و هركه طبايع و خواص اشيا مىشناسد پيغمبرى از پيغمبران بزرگست اينست معنى :\r\n« بعثت لبيان الاحكام لا لبيان الحقيقة » اينست معنى :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 1 » اينست معنى حكيم و نبى و ولى كه گفته شد و اگر كسى سركه را عسل نام نهد سركه عسل نشود و اگر عسل را نشناسد عسل همان عسل باشد .\r\n\r\nفصل\r\nبدانكه نزد اهل وحدت نبى بر حكيم تفضيل دارد و ولى بر نبى از جهت آنكه هر كه نبى باشد هرآينه حكيم باشد و هر كه ولى باشد هرآينه نبى هم باشد و هر كه نبى باشد لازم نيست كه ولى هم باشد و بعضى گفته‌اند كه هر يكى عالمىاند و به يكديگر تعلق ندارند شايد كه يكى حكيم باشد و ولى نباشد و شايد كه يكى نبى باشد و حكيم و ولى نباشد و شايد كه يكى ولى باشد و حكيم و نبى نباشد و شايد كه يكى هر دو باشد و يكى هر سه باشد .\r\n\r\n\r\n","description":"","footnote":"\r\n( 1 ) - رعد 8\r\n","page_name":" 102 ","page_number":134},
  {"content":"\r\n\r\n\r\nباب\r\nبدانكه حكما در اظهار كردن حكمت مختارند اگر خواهند تعليم ديگران كنند و اگر نخواهند نكنند و انبيا در اظهار كردن نبوت مجبورند خاصيت اين مقام اينست كه هركه در اين مقام بود در هر چيز كه خاصيات بد باشد مردم را از كردن آن منع كند و در هر چيز كه خاصيات نيك باشد مردم را بكردن آن دعوت كند و اين بىكثرت و آزار ميسر نشود و هرچند زحمات بسيار به اين سبب به ايشان رسد آن‌همه را تحمل كنند . و اوليا در اظهار كردن ولايت مختارند اگر خواهند حقايق اشيا را بر مردم آشكار كنند تا خداى ظاهر شود و اگر نخواهند نكنند و اين بىوحدت و هدايت ميسر نشود .\r\nاى درويش مجبورى و مختارى چيزها نه از آن جهت است كه چيزى ايشان را به اختيار مجبور و مختار گردانيده باشد بلكه جمله صفات و اعراض چيزها نه از آن جهت است كه چيزى ايشان را به اختيار به آن صفت و آن عرض مخصوص گردانيده باشد خاصيت زمان و مكان است و خاصيت امزجه و طالعست ( كذا فى النسخة - شايد : و طبايعست ) و خاصيت اغذيه و ادويه است و خاصيت مراتب و مقاماتست از جهت آنكه اختيار جز در حيوان نيست و باقى جمله چيزها مجبورند و حيوان كه مختار است در بعضى چيزها مختار است در حركت مختار است و در باقى همه چيزها مجبور است .\r\n\r\nفصل در حريت\r\nبدانكه حريت سه درجه دارد :\r\nدرجه اول آنست كه از حجاب ظلمانى كه جاه و مال و شهوتست بميرد و حجاب ظلمانى را فراموش كند و از بند حجاب ظلمانى آزاد شود .\r\nو درجه دوم آنست كه از حجاب نورانى كه علم و تقوى و طاعت است بميرد و حجاب نورانى را فراموش كند و از بند حجاب نورانى آزاد شود و\r\n\r\n","description":"","footnote":"","page_name":" 103 ","page_number":135},
  {"content":"\r\n\r\nنبوت آنست كه از ديدن مردن بميرد و از بند عجب آزاد شود و اين حريت انبياست و پيغمبر ما سرور انبيا از اينجا فرمود كه « الفقر فخرى » .\r\nو درجه سيم آنست كه از خود بميرند و خود را فراموش كنند و از بند خود آزاد شوند و اين حريت اولياست و اينست كه مهتر اوليا و سرور علما فرمود كه : « موتوا قبل ان تموتوا » .\r\nاى درويش اينجا سرحد آنست كه سالك از دوزخ خلاص يافت و به بهشت رسيد و آن عزيز از سر همين فرموده است : شعر :\r\n بمير اى دوست پيش از مرگ اگر مى زندگى خواهى * كه « ادريس » از چنين مردن بهشتى گشت پيش از ما \r\nو اين درجات حريت مقام راضيانست هر كه راضى شد آزاد گشت و به بهشت رسيد و هر كه راضى نيست هنوز در بندست و بنده است و در دوزخ است پس راضى آن كسست كه از هرچه هست و هر كه هست بميرد و آزاد شود و از خود نيز بميرد و آزاد شود و مقام حريت پيش از مقام بلوغ امكان ندارد كه باشد يعنى مقام رضا پيش از دانش كسى را ميسر نشود و اين مقام كسى را ميسر و مسلم شود كه در علم به نهايت رسد و بتحقيق بداند كه ميان دانا و نادان تفاوتى نيست كه هر كس به چيزى بار دارند و از هر كس چيزى ميزايد و بر سر هر كس چيزى مىگردد و هيچ‌كس را از حقيقت بار خود و از حقيقت زاده خود و از حقيقت عوارض و حوادث خود خبر نيست چنان كه چشم را از چشمى خود و گوش را از گوشى خود و سر را از سرى خود خبر نيست و هر كس و هر چيز استعداد كارى دارند اگر خواهند و اگر نخواهند . اگر فهم نكردى روشن‌تر بگويم .\r\n\r\nفصل\r\nبدانكه از جهت آن تفاوت نيست كه هيچ‌كس از مقام خود راضى نيست پس اگر نادانست چيزى مىطلبد و اگر داناست هم چيزى مىطلبد بلكه زياده و اگر درويش است چيزى مىجويد و اگر توانگرست هم چيزى مىجويد بلكه زياده و اگر رعيت و اگر پادشاه كه همه خواهانند اين تفرقه و پراكندگى از جهت\r\n\r\n","description":"","footnote":"","page_name":" 104 ","page_number":136},
  {"content":"\r\n\r\nخواست و طلبست پس هر كجا كه خواست و طلب باشد تفرقه و پراكندگى باشد .\r\nپس ميان دانا و نادان و توانگر و درويش و رعيت و پادشاه تفاوت نباشد بلكه دانا و پادشاه و توانگر را تفرقه و عذاب بيشتر باشد از جهت آنكه خواست و طلب ايشان بيشتر است . پس علامت محقق آن باشد كه چون بر اين اسرار واقف شود ترك خواهش كند و هرچه دارد از مال و جاه ايثار كند تا زحمت نگاه داشتن و رنج دشمنان و خوف حاسدان نباشد و راضى و تسليم شود و آسوده و كم‌رنج گردد .\r\nاى درويش جهل پيش از علم دوزخست و جهل بعد از علم بهشتست از جهت آنكه جهل پيش از علم سبب حرص و طمعست و جهل بعد از علم سبب رضا و قناعت .\r\n\r\nفصل\r\nبدانكه حكمت حكما و نبوت انبيا و ولايت اوليا نه عطاييست چنان كه اهل شريعت گفته‌اند و نه كسبيست چنان كه اهل حكمت گفته‌اند . اثر و خاصيت زمان و مكانست و اثر خاصيت مزاج و طالعست كه بسبب خاصيت زمان و مكان و مزاج و طالع در آدمى بلكه در جمله چيزها صفات و خاصيات بسيار پيدا مىآيد و هرك را در كارى خاصيتى و آمدى باشد و باز در آن كار سعى و كوشش كند در آن كار بكمال رسد و به اندك سعى كه بنمايد بر سر آيد اينست معنى « فكل ميسر لما خلق له » و اينست معنى :  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ  « 1 » . و هرك را كه در كارى خاصيتى و آمدى نباشد و در آن كار سعى و كوشش بسيار كند و روزگار خود را در تحصيل آن كار صرف كند هيچ فايده نباشد اگر مربيان بسيار و استادان مشفق باشند .\r\nاى درويش آب دفع تشنگى و نان دفع گرسنگى تواند و مغناطيس آهن تواند ربود و كاهربا كاه تواند ربود و درخت انار انار برآورد و اگر كسى را اين تمنا پديد آيد كه مىبايد كه آب دفع گرسنگى و نان دفع تشنگى كند و مغناطيس\r\n\r\n\r\n","description":"","footnote":"\r\n( 1 ) - روم 30\r\n","page_name":" 105 ","page_number":137},
  {"content":"\r\n\r\nكاه ربايد و كاهربا آهن و درخت انجير انار بار آرد امكان ندارد اينست معنى :\r\n لا تَبْدِيلَ لِخَلْقِ اللَّهِ  « 1 » .\r\n\r\nفصل در خاصيات انسان\r\nبدانكه بعضى از انسان خاصيتى دارند كه بعضى ديگر ندارند و هيچ‌كس از آدميان نباشد بلكه هيچ‌چيز از موجودات نباشد كه در وى خاصيتى نباشد .\r\nبعضى از آدميان باشند كه هرك را ببينند و هرك را نديده باشند نام وى و نام مادر و پدر وى و نام اقارب و عشاير وى جمله را بگويند و او را از احوال گذشته و آينده خبر دهد و جمله راست باشد و هيچ دروغ نگويد و اين طايفه را نام‌گويان و نام‌جويان گويند .\r\nو بعضى از آدميان چنان باشند كه هر چيز كه در نظر ايشان آيد و در نظر ايشان خوب نمايد هرآينه آن چيز رنجور يا هلاك شود و اين طايفه را بدچشمان و شورچشمان گويند .\r\nو بعضى از آدميان چنان باشند كه هر چيز كه بر زبان ايشان برود هرآينه آن چيز ظاهر شود و اين طايفه را سياه‌زبانان گويند و شوم‌زبانان نيز گويند .\r\nو بعضى از آدميان چنان باشند كه هر نوع علم كه از آن دشوارتر نباشد چون روى به آن آرند در يك روز تمام آن نوع علم را ضبط كنند و هر حرفت و صناعت كه از آن مشكل‌تر نباشد در يك روز يا ده روز بياموزد و هر نوع علم و حرفت كه بياموزد هرگز فراموش نكند .\r\n\r\nفصل در بيان معجزه و كرامات و در بيان وحى و الهام و در بيان معصوم و ملعون\r\nبدانكه اين خاصياتست كه در آدمى ظاهر مىشود و اين خاصيات اثر زمان و مكانست چون اين مقدمات معلوم كردى اكنون بدانكه بعضى از آدميان\r\n\r\n\r\n","description":"","footnote":"\r\n( 1 ) - روم 30\r\n","page_name":" 106 ","page_number":138},
  {"content":"\r\n\r\nچنان باشند كه هر چيز كه خواهند كه در عالم كون و فساد بباشد هرآينه آن چيز بهمت و خواست ايشان بباشد مانند صحت و مرض و موت يكى و مانند آن كه يكى را از عمل معزول گردانند و عمل دهند و مانند درويشى و توانگرى و مانند آنكه در عالم برف آيد و باران يا با يكى عداوت يا محبت پيدا آيد و امثال اين . اينست معنى معجزه و كرامات و سحر و استدراج و سبب هر چهار يك چيزست اما در هر محلى نامى دارد . و بعضى از آدميان باشند كه هرچه در عالم واقع خواهد كه شود پيش از وقوع آن چيز ايشان آن را در خواب بينند و بعضى باشند كه در بيدارى هم بينند به چند نوع باشد : يا صورتى در خارج مصور شود با ايشان از احوال گذشته و آينده حكايت كند يا بر دل ايشان خود نقش پيدا آيد اينست معنى وحى و الهام و خاطر و فراست و سبب هر چهار يكيست اما در هر محلى نامى دارد . و بعضى از آدميان باشند كه افعال و اقوال ايشان همه نيك باشد و از افعال و اقوال ايشان هرگز رنجى و آزارى به كسى نرسد بلكه همه آسايش و راحت رسد اينست معنى معصوم و محفوظ . و بعضى آدميان باشند كه افعال و اقوال ايشان همه بد باشد و از افعال و اقوال ايشان هرگز آسايش و راحتى به كس نرسد بلكه همه رنج و آزار رسد اينست معنى ملعون مردود و اين كس اگرچه به صورت انسان باشد اما در معنى وجود شيطان باشد .\r\nوقتى اين بيچاره در بخارا بود روزى شيخ سلمه الله تعالى با اصحاب بصحرا مىرفتند و اين بيچاره نيز موافقت كرد چون بصحرا رفتيم اين بيچاره در آن جماعت از چند كس برنجيد و از بيرون آمدن پشيمان شد چون شب در آمد حضرت رسول ( ص ) را در خواب ديدم فرمود كه يا عزيز ديو اعوذخوان و شيطان لاحول‌گوى را مىشناسى ؟ گفتم يا رسول الله اكنون شناختم فرمود كه علامت شناخت آن باشد كه از ايشان برحذر باشى . و اين كه گفته شد كه اثر خاصيت زمان و مكانست اين جمله و هيچيك از اين جمله كمال آدمى نيست اين‌ها از فضايلست در هر كه از اين‌ها باشد نسبت به‌آن‌كس كه نباشد او را بر وى فضلى باشد و اين فضل اگر در آدمى كامل باشد فضل محمود باشد و اگر در آدمى\r\n\r\n","description":"","footnote":"","page_name":" 107 ","page_number":139},
  {"content":"\r\n\r\nناقص باشد فضل نامحمود باشد .\r\nو كمال آدمى بلوغ و حريتست و مقام بلوغ مقام سالكانست و مقام حريت غايت مقامات بالغانست . رياضات و مجاهدات سالكان از جهت آنست تا بمقام بلوغ رسند و رياضات و مجاهدات بالغان از جهت آنست كه تا بمقام حريت رسند .\r\nسخن دراز شد و از مقصود دور افتاديم .\r\nبدانكه يك نوبت گفته شد كه اصحاب نور دو طايفه‌اند و هر دو طايفه را تا بدينجا اتفاقست اكنون از اينجا آغاز خلاف خواهد شد :\r\n\r\nفصل\r\nبدانكه يك طايفه از اصحاب نور مىگويند كه اگرچه وجود يكى بيش نيست اما وجود ظاهرى دارد و باطنى هم دارد . ظاهر او را خلق مىگويند كه عالم اجسامست . باطن او را امر مىگويند كه عالم ارواحست .\r\nچون اين مقدمات معلوم كردى بدان كه مىگويند كه اجسام عالمى دارند و در عالم خود موجودند بىوجود ارواح يعنى در وجود خود محتاج بارواح نيستند و ارواح عالمى دارند و در عالم خود محتاج باجسام نيستند اما از اتصال هر دو فرزندان حاصل مىشوند اينست معنى :   ن وَ الْقَلَمِ وَ ما يَسْطُرُونَ   « 1 » و اين اتصال ايشان عشقيست نه فعلى . و باز چون آن اتصال بفراق مبدل مىگردد هريك بعالم خود باز مىگردند يعنى روح بكل خود كه عالم ارواحست و جسم بكل خود كه عالم اجسامست باز مىگردند يعنى نور بنور و ظلمت به ظلمت مىپيوندند يعنى پاك به پاك و خاك به خاك رجوع مىكند اينست معنى : « كل شيئى يرجع الى اصله » و اينست معنى :  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ  « 2 » و « منه بدأ و اليه يعود » چنان كه فرموده‌اند :\r\nبيت\r\n بود و نابود تو يك قطره آبست همى * كه ز دريا به كنار آمد و با دريا شد \r\n\r\n\r\n","description":"","footnote":"\r\n( 1 ) - قلم 1 - 2\r\n( 2 ) - روم 27\r\n","page_name":" 108 ","page_number":140},
  {"content":"\r\n\r\nوجود قطره با دريا پيوست در دريا امتياز نباشد .\r\nچون اين مقدمه معلوم كردى اكنون بدان كه مىگويند كه عالم اجسام را يك روح است يعنى عالم ارواح به مثابه يك شمعست و هر فردى از افراد عالم اجسام به مثابه آينه و زجاجه‌اند يا خود گوى كه عالم ارواح به مثابه يك نورست و هر فردى از افراد عالم اجسام به مثابه دريچه و روزنى پس تغيير و تبديل در دريچه و زجاجه هست و در شمع و نور نيست و نبوده است .\r\nيا چنين گوى كه جسم جماد به مثابه مشكات و جسم نبات به مثابه زجاجه است و جسم حيوان به مثابه فتيله است و جسم انسان به مثابه زيت و عالم ارواح به مثابه نار است .\r\n\r\nفصل\r\nچون دانستى كه عالم ارواح يك نور است كه از چندين هزار دريچه سر بيرون كرده است و مىگويد و مىشنود و مىبيند « 1 » اكنون بدان كه همين نور بود كه سر از دريچه آدم بيرون كرده بود و مىگفت و مىشنيد و مىديد . و همين نور بود كه سر از دريچه نوح بيرون كرده بود و اين صفات با او بود و همين نور بود كه سر از دريچه ابراهيم ( ع ) بيرون كرده بود و همين نور بود كه سر از دريچه موسى بيرون كرده بود و همين نور بود كه سر از دريچه عيسى و محمد ( ص ) بيرون كرده بود و همچنين در شداد و نمرود و فرعون و ابو جهل و يزيد ميدان و اكنون كه در ما مىبيند و مىگويد و مىشنود همان نور است يعنى تقديرا پيش از اين به چندين « 2 » سال بوده كه مىديده و مىشنيده و مىگفته اكنون همان نورست كه مىبيند و مىشنود و بعد از اين به صد هزار سال همين نور خواهد بود كه بيند و شنود و گويد و همين نور است كه به چندين هزار اسامى مسماست .\r\nاى درويش اگر به نزديك تو ابراهيم مرد دراز بالا و با ريش دراز است محمد ابراهيم نباشد و اگر به نزديك تو ابراهيم انسان كامل بود محمد ابراهيم\r\n\r\n\r\n","description":"","footnote":"\r\n( 1 ) - ابتداى قسمتى كه در نسخه آستانه پس از مطالب ص 87 به شرحى كه در پاورقى همان صفحه تذكر داده شد آمده است .\r\n( 2 ) - چند هزار\r\n","page_name":" 109 ","page_number":141},
  {"content":"\r\n\r\nباشد زيرا كه محمد انسان كامل بود . اى درويش اگر اين سخن را فهم نمىكنى بدان كه نه ابراهيم محمد بود و نه محمد ابراهيم از جهت آنكه نه ابراهيم و محمد را وجود بود و نه عزيز را وجودست خداست كه موجود بوده و هست .\r\nغرض آن بود كه يك طايفه از اصحاب نور مىگويند كه عالم اجسام از عالم ارواح جداست و عالم ارواح از عالم اجسام جدا و عالم ارواح قابل تغيير و تبديل و تفاوت و نقصان نيست و عالم اجسام قابل اين‌ها هست .\r\n\r\nفصل\r\nبدانكه يك طايفه ديگر از اصحاب نور مىگويند كه اگرچه عالم اجسام ديگر است و عالم ارواح ديگر اما از يكديگر جدا نيستند و هر دو باهمند و امكان ندارد كه از يكديگر جدا باشند و هر دو از نقصان بكمال مىرسند و باز از كمال بنقصان مىآيند يعنى از مرتبه خاك و طبيعت خاك بمراتب برمىآيند و در هر مرتبهء نام ديگر مىگيرند چون جوهر خاك بكمال خود مىرسد و طبيعت جوهر خاك هم بكمال خود مىرسد آدمى ظاهر مىشود زيرا كه نهايت موجودات هم آدمى است و چون بآدمى رسيد عالم اجسام و عالم ارواح بكمال خود رسيدند و چون بكمال خود رسيدند بازگشت باصل خود خواهد بود يعنى بجوهر خاك و طبيعت خاك و اينست معنى « كل شيئى يرجع الى اصله » و اينست معنى :  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  « 1 » همچنين يك‌بار و دو بار و سه بار الى ما لا يتناهى اگر فهم نكردى روشن‌تر بگويم :\r\n\r\nفصل\r\nبدانكه جوهر خاك استعدادى و قابليتى دارد و طبيعت خاك هم استعدادى و قابليتى دارد و جوهر آب هم و طبيعت آب هم استعداد و قابليتى دارد و در هوا و آتش همچنين مىدان .\r\nچون اين مقدمه معلوم كردى اكنون بدان كه چون آب با خاك بياميزد\r\n\r\n\r\n","description":"","footnote":"\r\n( 1 ) - طه 57\r\n","page_name":" 110 ","page_number":142},
  {"content":"\r\n\r\nآن استعداد و قابليت ايشان مضاعف مىگردد از جهت آنكه خاك از خشكى خود به آب مىدهد و آب از ترى خود به خاك و از ميان هر دو چيزى پيدا مىشود كه نه خاكست و نه آب .\r\nاكنون بدان كه چون آتش و هوا و آب با خاك بياميزد و امتزاج تمام يابند و اجزاى عناصر به‌غايت خورد باشند تا مساس بعضى با بعضى حاصل شود و صورت هر يكى در ماده ديگرى اثر كند تا قوت هر يكى شكسته گردد هرآينه ازين جمله كيفيتى متشابه الاجزا حادث شود هم در اجسام عناصر و هم در طبايع عناصر پس آن كيفيت حادث را كه در اجسام است مزاج گويند و آن كيفيت حادث را كه در طبايعست روح خوانند و اين مزاج باجسام عناصر نمايد زيرا كه ممتزج از هر چهارست پس غير هر چهار باشد .\r\nچون اين مقدمات دانستى كه مزاج با روحست و روح با مزاجست و امكان ندارد كه مزاج بىروح و روح بىمزاج باشد اكنون بدان كه مزاج در قسمت اول بر دو قسمست از جهت آنكه مزاج در قسمت اول از دو حال بيرون نيست يا معتدل حقيقى باشد يا غير معتدل حقيقى و معتدل حقيقى را در خارج وجود نيست از جهت آنكه مكانى غير اين امكنه اربعه نيست يعنى در ميان اين امكنه مكانى مشترك نيست .\r\nباز غير معتدل بر سه قسم است زيرا كه مزاج غير معتدل از سه حال بيرون نيست يا قريب باشد باعتدال يا بعيد يا متوسط ميان هر دو و در روح نيز همچنين مىدان .\r\nپس اگر اين مزاج و روح حادث بعيدند از اعتدال جسم نبات و روح نباتى پيدا شوند و اگر متوسط ميان هر دو جسم حيوان و روح حيوانى پيدا شوند و اگر قريب‌اند باعتدال جسم انسان و روح انسانى پيدا شوند . اينست بيان مبدا جسم نبات و روح نباتى و جسم حيوان و روح حيوانى و جسم انسان و روح انسانى .\r\nو چون هر يك از اين‌ها به نهايت و كمال خود رسند باز بازگشت هر يكى\r\n\r\n","description":"","footnote":"","page_name":" 111 ","page_number":143},
  {"content":"\r\n\r\nباصل خود خواهد بود يعنى بعناصر و طبايع همچنين يك‌بار و دو بار و سه بار الى ما لا يتناهى اگرچه هرگز نبود كه تخم نبات نبود و هرگز نبود كه نطفه نبود و حيوان نباشد اما چنان كه نبات از تخم ممكن است بىتخم هم ممكنست و چنان كه حيوان از نطفه ممكنست بىنطفه هم ممكنست اما تخم بىنبات و نطفه بىحيوان ممكن نيست .\r\n\r\nفصل\r\nچون معلوم كردى كه طايفه اول گفتند كه عالم اجسام از عالم ارواح و عالم ارواح از عالم اجسام جداست و عالم اجسام قابل تغيير و تبديل و تفاوت و نقصانند و تمام عالم اجسام را يك روح بيش نيست .\r\nو طايفه آخر گفتند كه عالم اجسام از عالم ارواح و عالم ارواح از عالم جسام جدا نيستند و امكان ندارد كه جدا باشند و هر دو قابل تغيير و تبديل و كمال و نقصانند .\r\nاكنون بدان كه طايفه اخير مىگويند كه هر چيز و هر كس را روحى معين است يعنى چنان كه هر چيز و هر كس قالبى دارد كه مخصوص است بوى روحى هم دارد كه مخصوصست بوى اگر نه چنين بودى و جمله را يك روح بودى مىبايستى كه ما را از احوال جسد گذشته خبر بودى و نيست . يعنى درين جسد « 1 » پيش از اين به بيست سال و سى سال آنچه ديده‌ايم يا شنيده‌ايم ياد داريم اگر نوبت ديگر « 2 » ديده مىشود باز مىشناسيم و احوال جسد گذشته هيچ نمىدانيم و هيچ نمىشناسيم پس معلوم شد كه اين روح پيش از اين جسد نبوده است و جسد و روح نوبت اولست كه آمده است .\r\n\r\nفصل در بيان آنكه آدمى در مبادى از چه بر تفاوت افتاده‌اند\r\nبدانكه اطبا مىگويند كه تفاوت آدميان در مبادى از تفاوت مزاج پيدا\r\n\r\n\r\n","description":"","footnote":"\r\n( 1 ) - در اين چيزها كه\r\n( 2 ) - دوم\r\n","page_name":" 112 ","page_number":144},
  {"content":"\r\n\r\nآمد زيرا كه بنياد آدمى بر مزاج است كه اگر مزاج هست آدمى هست و چون مزاج نماند آدمى هم نماند . و صحت و مرض و حذاقت و حماقت و كياست و بلادت و اخلاق نيك و بد و درازى عمر و كوتاهى عمر و مانند اين جمله بمزاج تعلق دارد يعنى چون حاذق و دانا باشد بسعى و كوشش و ادب و خدمت كار خود به جايى رساند كه رأس قبيله و بزرگ ايشان گردد و روزى بر وى فراخ گردد و سبب روزى چندين كس گردد . و چون احمق و نادان باشد به بطالى و بىادبى و سفاهت كار خود به جايى رساند كه خوار قبيله و كوچك‌ترين ايشان شود و روزى بر وى تنگ گردد و به هزار مذلت و خوارى نانى بدست آرد تا بخورد اينست معنى :\r\n« السعيد من سعد فى بطن امه و الشقى من شقى فى بطن امه » و اينست معنى :\r\n« فرغ الرب من الخلق و الخلق و الرزق و الاجل » .\r\nو منجمان مىگويند كه تفاوت آدميان در مبادى بمزاج تعلق ندارد بطالع « 1 » تعلق دارد سبب صحت و مرض و حذاقت و كياست « 2 » و اخلاق نيك و بد و درازى عمر و كوتاهى عمر و عزت و خوارى و توانگرى و درويشى و فراخى روزى و تنگى روزى از طالع و خداوند طالعست اينست معنى : « فرغ الرب من الخلق و الخلق و الرزق و الاجل » و اينست معنى : « السعيد من سعد فى بطن امه و الشقى من شقى فى بطن امه » يعنى اگر چنين بودى كه توانگرى و درويشى و عزت و خوارى و فراخى روزى و تنگى روزى بمزاج سليم و عقل و كياست و علم و كفايت متعلق بودى مىبايستى كه مزاج معتدل و عقلا و علما هميشه توانگر و فراخ روزى و با جاه و حشمت بودندى و نه چنين است اى بسا معلولان مادرزاد و احمقان بىتدبير كه از زر و نقره خزينه‌ها پر دارند و بنده و خدمتكار و لشكر دارند و اى بسا ابلهان بىادب و جهال بىكفايت كه بر سر عقلا و علما حاكمند .\r\nديگر اهل حلول و اتصال مىگويند كه تفاوت آدميان در مبادى بمزاج و طالع تعلق ندارد تفاوت آدميان در مبادى از آن جهت است كه هر يك مظهر\r\n\r\n\r\n","description":"","footnote":"\r\n( 1 ) - بطالع خداوند طالع\r\n( 2 ) - و حماقت و كياست و بلادت\r\n","page_name":" 113 ","page_number":145},
  {"content":"\r\n\r\nصفتى آمد از صفات خداوند و صفات خداوند بر اقسامست لا جرم آدميان در مبادى بر اقسام آمده‌اند .\r\nديگر بدانكه اهل وحدت مىگويند كه اين چهار طايفه در اثبات اين سخن راست مىگويند و اين جمله سبب است مر تفاوت آدميان را در مبادى .\r\n\r\nفصل\r\nبدانكه عين القضاة مىگويد كه تفاوت آدميان در مبادى از تفاوت نفوس كواكبست از جهت آنكه نفس ناطقه هر كسى فيض نفس كوكبى است و كواكب متفاوتند در بلندى و پستى و شرف و خست و سعادت و نحوست و قوت و ضعف و اگرچه كواكب ثوابت در بلندى و پستى برابرند اما در بزرگى و كوچكى و شرف و خست و ضعف و قوت و مانند آن متفاوتند پس نفسى كه فايض شود از نفس كوكب قمر برابر نباشد با آن نفسى كه فايض شود از نفس كوكب شمس و در جمله همچنين مىدان .\r\nو ديگر بدانكه اهل تناسخ مىگويند كه تفاوت آدميان در مبادى از آن جهت است كه بعضى در اين عالم بسيار بوده‌اند و از قالبى به قالبى بسيار نقل كرده‌اند و تجربه و استعداد حاصل كرده و بعضى در اين عالم اندك بوده‌اند و تجربه و استعداد حاصل نكرده‌اند و بعضى ظالم بوده‌اند اكنون مظلوم‌اند و بعضى توانگر بوده‌اند اكنون درويشند .\r\nو ديگر بدانكه اهل شريعت مىگويند كه تفاوت در مبادى بتقدير خداوند است يعنى كه حق سبحانه هر يكى را بصفتى مخصوص گردانيده تا بدانند كه خالقى دارند كه رازق و قادرى مختار است .\r\n\r\nفصل در سخن اهل تحقيق در بيان آنكه آدميان در مبادى از چه بر تفاوت آمدند\r\nبدانكه دانستن اين حكم اصل قويست و كليد چندين مشكلاتست و اين\r\n\r\n","description":"","footnote":"","page_name":" 114 ","page_number":146},
  {"content":"\r\n\r\nسخن شرحى و بسطى دارد و اين مختصر تحمل آن جمله نتواند كرد اما اشارتى بطريق اجمال كرده آيد :\r\nبدانكه نزديك جمله حكما و انبيا و اوليا زمان و مكان را اثرى قوى و خاصيتى تمامست در همه چيز و زمان و مكان و مزاج و طبايع و احوال و غذا را اثرى تمام و خاصيتى قويست در تفاوت آدميان در مبادى و بعد از مبادى بلكه در همه چيز كه در عالم موجود است از جواهر و اعراض و از افعال و اقوال خاصيتى دارد مثلا در افعال و اقوال مانند راست و دروغ و ديانت و خيانت و آرزو و شهوت نفس بنفس رسانيدن و آرزو و شهوت نفس بنفس نرسانيدن و مانند اين و محالست كه چيزى در عالم باشد كه او را طبيعتى و خاصيتى نبود اما هر كسى را بر اين اسرار وقوف نيست الا ما شاء الله حكماى بزرگ بر طبايع اشياء اطلاع يافتند اما از خواص و حقايق اشياء بىبهره ماندند . و انبياى بزرگ بر طبايع و خواص اشياء اطلاع يافتند و امر و نهى و وعده و وعيد كه در شريعت فرمودند غالبا از جهت خواص اشياء فرمودند و صلاة و زكات و صوم و حج كه فرض فرمودند بنا بر خواص اشيا كردند و با هر كسى نمىتوانستند گفتن كه راست و دروغ گفتن چه خاصيت دارد و حلال و حرام خوردن را چه خاصيت است و ديانت و خيانت چه خاصيت دارد پس فرمودند كه هر كه دروغ گويد و خيانت كند جاى وى دوزخ است و در دوزخ عذاب و عقوبات بسيار است و هر كه راست گويد و ديانت نگاه دارد جاى وى بهشت است و در بهشت راحت و سعادت بسيار است و در اين سخن آنچه غرض و مقصود ايشانست حاصلست تا هر كه راست گويد خاصيتى يابد كه نيك باشد و دروغ نگويد تا خاصيت بد نيابد و فايده ديگر هست و همان تهديد و آزار فساق و جهال خلقست كه بىسد سكندر از يأجوج و مأجوج كه عوام خلقند ايمن نتوان بود . انبياء بزرگ بر طبايع و خواص اشيا مطلع شدند اما از حقايق اشيا بىبهره ماندند و اولياى بزرگ بر طبايع و خواص و حقايق اشيا اطلاع يافتند لا جرم زبان اعتراض و دست تصرف كوتاه\r\n\r\n","description":"","footnote":"","page_name":" 115 ","page_number":147},
  {"content":"\r\n\r\nكردند و گنگ و كر و كور گشتند و آن عزيز از سر همين نظر فرموده است : ع :\r\nگنگست و كر و كور هر آن كش بشناخت .\r\n\r\nفصل\r\nبدانكه غرض و مقصود از اين جمله آن بود كه زمان و مكان را و مزاج و طالع را اثرى قوى و خاصيتى تمامست در صفات و خاصيت انسان در مبادى .\r\nبدانكه آن زمان كه نطفه در رحم مادر مىافتد و آن زمان كه صورت فرزند پيدا مىآيد و آن زمان كه حيات به فرزند مىپيوندد و آن زمان كه فرزند از رحم مادر بيرون مىآيد اثرى و خاصيتى تمام دارد در صفات فرزندى مانند صحت و مرض و حذاقت و حماقت و كياست و بلادت و اخلاق نيك و بد و درازى و كوتاهى عمر و فراخى و تنگى روزى و عزت و خوارى و توانگرى و درويشى و سعادت و شقاوت . اينست معنى : « السعيد من سعد فى بطن امه و الشقى من شقى فى بطن امه » و اينست معنى : « فرغ الرب من الخلق و الخلق و الرزق و الاجل » . و غذاى حلال و حرام را و صحبت نيكان و بدان را هم اثرى قوى و خاصيتى تمام است در صفات انسان بعد از مبادى رياضات و مجاهدات را هم اثرى قوى و خاصيتى تمام است در صفات و خاصيات انسان .\r\n\r\nفصل\r\nچون معلوم كردى كه زمان و مكان و اخوان ( كذا فى المتن و فى النسخة الأستانة - شايد : احوال - يا - خوان ) و غذا را اثرى قوى و خاصيتى تمام است در صفات و خاصيات انسان در مبادى و بعد از مبادى اكنون بدان كه بعضى از صفات و خاصيات انسان فطرى و ذاتى بود و بعضى از صفات و خاصيات انسان عارضى و غير ذاتى بود يعنى آنچه از خاصيت غذا و صحبت و رياضات و مجاهدات باشد عارضى و غير ذاتى بود . پس از اين جمله لازم آيد كه بعضى از صفات و خاصيات انسان ممتنع الزوال باشد و بعضى از خاصيات و صفات انسان ممكن الزوال بود .\r\n\r\n","description":"","footnote":"","page_name":" 116 ","page_number":148},
  {"content":"\r\n\r\n\r\nفصل\r\nچون اين مقدمات معلوم كردى اكنون بدان كه بعضى از آدميان را صفات حميده و اخلاق پسنديده و خاصيات نيك فطرى و ذاتى باشد و اين‌ها انبيا و اوليا و بزرگان عالمند و چون صفات حميده و اخلاق پسنديده و خاصيات نيك ايشان فطرى و ذاتى بود هرآينه ممتنع الزوال باشد اضداد اين صفات هرگز به قصد و اختيار ازيشان تصور ندارند و ازيشان در وجود نيايد اينست معنى محفوظ و معصوم . و بعضى ازيشان را صفات ذميمه و اخلاق ناپسنديده و خاصيات بد فطرى و ذاتى بود اين‌ها اشرار و اشقيا و بدان عالمند و چون صفات ذميمه و اخلاق ناپسنديده و خاصيات بد ايشان را فطرى و ذاتى بود هرآينه ممتنع الزوال باشد . اضداد اين صفات هرگز به قصد و اختيار ازيشان تصور ندارند و ازيشان در وجود نيايد اينست معنى ملعون و مردود .\r\nو بعضى از انسان را هيچ از صفات حميده و اخلاق پسنديده و خاصيات نيك فطرى و ذاتى نباشد و هيچ از صفات ذميمه و اخلاق ناپسنديده و خاصيات بد هم فطرى و ذاتى نباشد و جمله صفات و اخلاق و خاصيات ايشان عارضى و غير ذاتى باشد و اين‌ها متوسطان عالمند يعنى مقتصدان .\r\nپس شرك و توحيد و طاعت و معصيت و نيكى و بدى و حذاقت و حماقت و كياست و بلادت از ايشان تصور دارد و ازيشان در وجود آيد يعنى اين طايفه مقتصدان اگر در صحبت نيكان افتند نيك شوند و اگر در صحبت بدان افتند بد شوند و اين هر سه طايفه در قرآن مذكورند :      وَ كُنْتُمْ أَزْواجاً ثَلاثَةً فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ      « 1 » و ديگر مىفرمايد :  فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  « 2 » .\r\nپس دعوت انبيا از جهت مقتصدان است يعنى اى محمد چون در فطرت اول بعضى چنان افتادند كه اخلاق و افعال بد ازيشان تصور ندارد تو غم ايشان\r\n\r\n\r\n","description":"","footnote":"\r\n( 1 ) - واقعة 8 - 12\r\n( 2 ) - فاطر 29\r\n","page_name":" 117 ","page_number":149},
  {"content":"\r\n\r\nمخور كه ايشان از آن نخواهند گشت . و بعضى چنان افتادند كه افعال و اخلاق نيك ازيشان تصور ندارد هم غم ايشان مخور كه ايشان هم ازين نخواهند گشت و اين آيت بر هر دو طايفه دليل است :   إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ . خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ   « 1 » .\r\nو بعضى چنان افتادند كه اخلاق و افعال بد و اخلاق و افعال نيك ازيشان تصور دارند پس دعوت و تربيت ايشان كن تا بىفايده نباشد .\r\nتمت الرسالة بعون الله تعالى\r\n\r\n\r\n","description":"","footnote":"\r\n( 1 ) - بقره 6 - 7\r\n","page_name":" 118 ","page_number":150},
  {"content":"\r\n\r\nبسم اللّه الرحمن الرحيم\r\n\r\nرساله سوم از كتاب كشف الحقائق در بيان سلوك و آنچه تعلق بسلوك دارد\r\nبدانكه سلوك در لغت عرب رفتن است على الاطلاق . پس سالك رونده و سلوك رفتن بود مطلقا يعنى رونده شايد كه در عالم بر سياحت كند و شايد كه در عالم بحر سياحت كند . يعنى رونده شايد كه در عالم ظاهر سفر كند و شايد كه در عالم باطن هم « 1 » كند .\r\nو به نزديك اهل شريعت و اهل طريقت و اهل حقيقت سلوك رفتن مخصوص است و همان رفتن است از جهل بعلم و از اخلاق بد باخلاق نيك و از هستى خود به هستى خداى .\r\nپس به نزديك اهل شريعت سالك محصل و سلوك تحصيل باشد .\r\nو به نزديك اهل طريقت سالك مجاهد و سلوك مجاهده باشد .\r\nو به نزديك اهل حقيقت سالك نافى و مثبت و سلوك نفى و اثبات باشد يعنى نفى خود و اثبات حق تعالى اينست لا إله الا الله و آن عزيز از سر همين نظر گفته است « 2 » :\r\n يك‌قدم بر نفس خود نه ديگرى بر كوى دوست * هرچه بينى نيك « 3 » بين با اين و آنت كار نيست \r\n\r\n\r\n","description":"","footnote":"\r\n( 1 ) - و شايد كه در باطن هم سير كند ( مجلس )\r\n( 2 ) - خطوتان و قد وصلت\r\n( 3 ) - دوست بين\r\n","page_name":" 119 ","page_number":151},
  {"content":"\r\n\r\nآن عزيز ديگر گفته است : بيت :\r\n تو خود را در حجاب خويش مگذار * حجاب خود « 1 » توئى از پيش بردار \r\nو لفظى كه هر سه معنى را شاملست طلب باشد كه تحصيل بىطلب نباشد « 2 » و نفى و اثبات هم بىطلب نباشد پس سالك طالب و سلوك طلب باشد اگر فهم نكردى روشن‌تر بگويم :\r\nبدانكه سلوك بر دو نوعست : يكى بطريق تحصيل و تكرار است و اين‌ها سالكان كوى شريعت‌اند و يكى بطريق رياضت و اذكار است و اين‌ها سالكان كوى طريقت‌اند .\r\nسالك آنست كه هر روز چيزى بگيرد ياد و يكى آنست كه هر روزى چيزى فراموش كند در يك طريق وظيفه آنست كه هر روز چيزى از كاغذ سپيد سياه كند و در يك طريق آنست ورد ايشان كه هر روز چيزى از دل سياه سپيد كند . و بعضى گفته‌اند كه حرفت كحال بياموزيم و چشمهاى خود را بكحل جواهر و شياف « 3 » روشنائى ( كذا فى النسخ - ظ : روشنايا ) علاج كنيم تا نور چشم ما تيزبين و دوربين گردد تا هرچه در عالم موجودات است ببيند . و بعضى گفته‌اند كه صناعت صيقلى بياموزيم و آينه دل خود را بمصقل مجاهده و رياضت جلا دهيم تا دل ما شفاف و عكس‌پذير شود تا هرچه در عالم موجوداتست عكس آن در وى پيدا آيد . بعضى چشم دل را دوربين و تيزبين كردند تا نامهء نانوشته را برخوانند و بعضى گوش دل را تيزشنو و دورشنو كردند تا سخن ناگفته را بشنوند و ما درين رساله از اين دو طريق اين طريق آخر را بيان خواهيم كرد .\r\n\r\nفصل « 4 » در بيان اهل تصوف و در بيان سلوك و آنچه تعلق بسلوك دارد\r\nبدانكه بعضى گفته‌اند كه اسم صوفى از صوف گرفته‌اند كه صوف لباس ايشانست . و بعضى گفته‌اند كه اسم صوفى را از صفوت گرفته‌اند كه صفوت صفت ايشانست . و بعضى ديگر گفته‌اند كه « تصوف خدمت است بىمنت » و بعضى\r\n\r\n\r\n","description":"","footnote":"\r\n( 1 ) - حجاب تو توئى\r\n( 2 ) - و مجاهده بىطلب نباشد\r\n( 3 ) - و معان و بيان روشنائى ! ! ( مجلس )\r\n( 4 ) - باب اول\r\n","page_name":" 120 ","page_number":152},
  {"content":"\r\n\r\nگفته‌اند كه « تصوف عزلت است بىملالت » و بعضى گفته‌اند كه « تصوف صحبت است بىغفلت » و بعضى گفته‌اند كه « تصوف امتثال امر است بىكدورت » از جهت آنكه منت در خدمت عمر و مال ضايع گرداند و ملالت در عزلت اوقات و ساعات را بىبهره و بىنصيب گرداند و غفلت در صحبت راه سعادت را منقطع و بسته گرداند و كدورت در امتثال امر درخت اميد را بىبر گرداند .\r\nو بعضى گفته‌اند كه « تصوف تقوى و پرهيزگارى است » و بعضى ديگر گفته‌اند كه « تصوف ادب و عزتست » و بعضى گفته‌اند كه « تصوف راحت رسانيدنست و كم‌آزار بودن » و بعضى گفته‌اند كه « تصوف خمول و گمنامى است » و بعضى گفته‌اند كه « تصوف انصاف از خود طلب كردن و از ديگران طلب ناكردن است » « 1 » .\r\n\r\nفصل\r\nبدانكه تصوف چهار مرتبه دارد اول ارادت است با شرائط دوم خدمت است با شرائط خدمت سوم سلوك است با شرائط سلوك آنگاه بعد از سلوك صحبت است يعنى سالكان بعد از تمامى سلوك بر دو قسم مىشوند يك قسم صحبت اختيار مىكند و باقى عمر را در عشرت بصحبت مىگذرانند و راحت و جمعيت خود را در اين مىيابند و اين‌ها مظهر جمال بسيطند و صورت روحانيانند و مراد از « علماء امتى كانبياء بنى اسرائيل » ايشانند و يك قسم ديگر عزلت اختيار مىكنند و باقى عمر در خلوات و عزلت مىگذرانند و راحت و جمعيت خود را در همين مىيابند و اين‌ها مظهر جلال‌اند و صورت كروبيان و مراد از « اوليائى تحت قبا بى لا يعرفهم غيرى » ايشانند و اگر وقتى اصحاب عزلت از جهت رفع ملال طالب اختلاط شوند جز با خواص اختلاط نكنند و اگر وقتى از جهت مدد و معاونت امر برادران را محتاج تربيت شوند تربيت عوام و خواص كنند اما مجلس خواص را با مجلس عوام نياميزند و مجلس عوام با مجلس خواص نياميزند و تربيت خواص در ميان عوام نكنند .\r\n\r\n\r\n","description":"","footnote":"\r\n( 1 ) - اينست معنى تصوف آنچه ديگران گفته‌اند و اين جمله راست است كه گفته‌اند اما هر كسى را نظر بر صفتى ز صفات اهل تصوف افتاده است از آنكه اين جمله كه گفته شد صفات اهل تصوف است ايضا فى نسخة المجلس\r\n","page_name":" 121 ","page_number":153},
  {"content":"\r\n\r\n\r\nفصل\r\nبدانكه خدمت بىارادت قالبى باشد بىجان و قالب بىجان قدرى و قيمتى ندارد و از اينجا گفته‌اند كه « اندكى ارادت بسيار است و بسيارى خدمت اندك است » و خدمت بمال باشد و بتن هم باشد و به اكرام نوع كه كرده‌ايد بايد كه آن را فراموش كند و من بعد هرگز با هيچ‌كس ذكر نكند نه به زبان و نه بدل كه اگر بعد از خدمت روزى بدل بگذراند منت بر آن‌كس نهاده باشد و اگر به زبان بگويد اذيتى بر آن‌كس رسانيده بود و هر دو مبطل اخوت‌اند اين است معنى  « لا تُبْطِلُوا صَدَقاتِكُمْ بِالْمَنِّ وَ الْأَذى »  « 1 » اى درويش خدمت كردن بمثابت شخم انداختن است ( كذا - ظ : تخم انداختن است ) و فراموش كردن بمثابت خاك پوشانيدن است پس اگر كسى تخم اندازد و به خاك نپوشاند عمر و مال را ضايع و باطل كرده باشد و ديگر بدانكه قدر خدمت هر كسى به قدر مخدوم آن‌كس آن باشد يعنى مخدوم هر كرا قدر و منزلت به حضرت حق تعالى زيادت بود خدمت وى را هم زيادت بود آخر نمىبينى كه در ميان اهل دنيا يكى خدمت پادشاه مىكند و يكى خدمت وزير مىكند و يكى خدمت دربان مىكند و قدر و مرتبت هر كس بر قدر و مرتبت مخدوم ويست در ميان اهل آخرت نيز همچنين ميدان و پادشاه اهل آخرت علماى باعمل و فقراى باتقوىاند و اگر يكتن هم عالم باعمل و هم فقير باتقوى باشد ملك‌الملك باشد پس اگر كسى را اين دولت دست دهد و اين سعادت روزى نمايد كه يك نوبت در عمر خويش كوزه آب بدست اين چنين كس دهد فاضل‌تر از آن باشد كه تمام عمر را در خدمت ديگران صرف كند و فاضل‌تر از آن باشد كه هزار دينار سرخ به ديگران دهد و فاضل‌تر از آن باشد كه صد حج پياده بگزارد .\r\n\r\nفصل\r\nبدانكه عزلت با صحبت بعد از سلوك بجاى خود باشد كه عزلت و صحبت كار اهل دلست و كمال هر چيز و هر كس بعد از سلوك باشد از جهت اينكه سلوك\r\n\r\n\r\n","description":"","footnote":"\r\n( 1 ) - بقره 266\r\n","page_name":" 122 ","page_number":154},
  {"content":"\r\n\r\nعبارت از ترقى و طلب كمال است و كمال هر چيز آن وقت باشد كه به نهايت خود رسد پس چون تا ترقى و طلب كمال باشد كمال نباشد و چون كمال آمد من بعد ترقى و طلب نباشد .\r\n\r\nفصل\r\nبدانكه وقت عزلت و صحبت بعد از سلوك است كه عزلت و صحبت كار كاملان است و كمال هر چيز و هر كس بعد از سلوك باشد از جهت اينكه سلوك هر چيز و هر كس ترقى و طلب كمال است و كمال هر چيز و هر كس بلوغ آن چيز و آن كس است پس تا ترقى و طلب باشد بلوغ نباشد و چون بلوغ آمد من بعد ترقى و طلب نباشد يعنى هر ميوه كه بر درخت پيدا مىآيد در ترقى و طلب كمال خود است پس چون بكمال خود رسيد عجم گويد ميوه رسيد و عرب گويد بالغ گشت پس تا ترقى ميوه نباشد بلوغ ميوه نباشد و چون بلوغ ميوه آمد من بعد ترقى نباشد همچنين هر سالكى كه هست در ترقى و كمال خود است پس چون سالك بمقام توحيد رسد كه نهايت مقامات سالكان است بكمال خود رسيد و بالغ شد و چون سالك بالغ گشت من بعد ترقى و طلب نباشد و بعضى گفته‌اند كه آدمى امكان ندارد كه طلب از وى برخيزد و در هر مقامى كه باشد البته طلب چيزى ديگر كند اى درويش قوت و لباس و مسكن ديگر است و طلب كمال ديگر قوت و لباس و مسكن هرگز از آدمى برنخيزد اما طلب كمال برخيزد كه اگر طلب كمال آدمى برنخيزد بلوغ آدمى را وجود نباشد\r\n\r\nفصل در بيان طلب و آنچه تعلق بطلب دارد\r\nبدانكه بعضى از محققان گفته‌اند كه طلب سالك برمىخيزد از آن جهت كه چون سالك بمطلب ( به خدا - نخ ) رسيد طلب برخاست اما طلب كمال كه ماوراى طلب حق است برنخيزد زيرا كه طلب سالك بر دو قسمست : يكى طلب الا الله ( كذا - ظ : الى الله ) و يكى طلب فى الله .\r\n\r\n","description":"","footnote":"","page_name":" 123 ","page_number":155},
  {"content":"\r\n\r\nهرگاه كه سالك سير الا الله ( كذا - ظ : الى الله ) نمود طلب حق ديگر تحصيل حاصل باشد و بطلب كمال كه سير فى الله است مىبايد كه مشغول باشد كه تا بصفات حق موصوف گردد . و بعضى گفته‌اند كه طلب كمال نيز از سالك برخيزد كه اگر طلب كمال برنخيزد بلوغ آدمى را وجود نباشد و به نزديك اهل تصوف بلوغ آدمى را وجود هست و بعضى بالغان و اهل كمال بوده‌اند پس بر اين تقدير ممكن باشد كه از آدميان ذات و صفات خدا را بشناسد « 1 » و شيخ المشايخ سعد الدين حموى قدس الله روحه العزيز از سر همين فرموده است كه علم محمد بذات و صفات خداى چنان بود كه علم خداى بذات و صفات خداى تعالى و تقدس « 2 » .\r\n« 3 » بدانكه بعضى مىگويند كه بلوغ آدمى را وجود نيست از جهت آنكه سلوك نهايت ندارد كه سلوك عبارت از ترقى و طلب كمالست و آدمى در هر مقامى كه باشد البته مقامى ديگر فوق آن مقام باشد از جهت آنكه عظمت و بزرگوارى خداوند را حد و نهايت نيست و چون همچنين باشد سلوك سالك هرگز به نهايت نرسد . و بلوغ آدمى را وجود نباشد و از اينجاست كه بعضى گفته‌اند كه ممكن نيست كه آدمى در هر كارى كه باشد در آن كار طلب زيادتى نكند مثلا اگر بازرگانست و هزار دينار دارد هزار ديگر مىخواهد و اگر مزارعست و يك مزرعه دارد مزرعهء ديگر مىجويد اگر طالب علمست ( و ) علم بسيار دارد علم ديگر مىطلبد و اگر سالكست و مقامات عالى دارد مقام ديگر مىخواهد و اين چيزى فطرى و خلقتيست و چون فطرتى و خلقتى باشد هرگز از آدمى برنخيزد و از اينجا گفته‌اند كه آدمى در هر كمالى كه باشد به نسبت ناقص باشد .\r\nاى درويش عمر آدمى كوتاهست و انواع علوم بسيارست و علمهاى مختلف بىشمارست تو به قدر همت خود و طاقت خود در كار باش و بيقين مىدان كه آنچه حكما دانسته‌اند نسبت به‌آنچه اوليا دانسته‌اند قطره و بحرست و آنچه اوليا دانسته‌اند نسبت به‌آنچه انبياء دانسته‌اند نيز همچنان و آنچه انبيا دانسته‌اند نسبت به‌آنچه رسولان دانسته‌اند نيز همچنان و آنچه رسولان دانسته‌اند نسبت\r\n\r\n\r\n","description":"","footnote":"\r\n( 1 ) - چنان كه ذات و صفات خداى است\r\n( 2 ) - كه علم محمد بذات و صفات همچنانست كه علم خداى است بذات و صفات خداى تعالى\r\n( 3 ) - فصل\r\n","page_name":" 124 ","page_number":156},
  {"content":"\r\n\r\nبه‌آنچه اولوالعزم دانسته‌اند نيز همچنان و آنچه اولوالعزم دانسته‌اند نسبت به‌آنچه خاتم انبيا دانسته است نيز همچنان و آنچه خاتم انبيا دانسته نسبت به‌آنچه ندانسته باز قطره و بحرست . پس اگر آدمى تا زنده است رياضت و مجاهدت كشد بجاى خود باشد و بر اين تقدير ممكن نباشد كه از آدميان ذات و صفات خداى را چنان كه ذات و صفات خداى است بشناسد و غزالى از سر همين فرموده است كه علامت اهل كمال آنست كه بعجز خود اقرار كند اينست معنى : « العجز عن درك الادراك ادراك » و اينست معنى : « عليكم بدين العجائز » .\r\n\r\nفصل\r\nبدانكه بلوغ چهار نوع است :\r\nيكى [ بلوغ اسلام است كه 
  ] مقام تقليد و انقياد است و در اين مقام است كه سالك خداى را به زبان يكى مىگويد و يكى بلوغ ايمانست كه مقام استدلال « 1 » و علمست و در اين مقامست كه سالك خداى را به دل يكى مىداند .\r\nو يكى بلوغ ايقانست كه مقام اطمينان و آرام است و در اين مقامست كه سالك خداى را گوئيا يكى مىبيند .\r\nو يكى بلوغ عيانست كه مقام كشف غطا و شق شقاقست « 2 » و در اين مقامست كه سالك خداى تعالى را يكى مىبيند .\r\nمدت فراق گذشت و وقت وصال آمد شب هجران نماند و روز ديدار ظاهر شد :  فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  « 3 » و اين بلوغ عيان كمال آدمى و نهايت مقام است .\r\n\r\nفصل\r\nبدانكه هر بلوغ كمالى دارد : كمال بلوغ اسلام : « المسلم من سلم المسلمون من لسانه و يده » .\r\nو كمال بلوغ ايمان :  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ  . اولئك\r\n\r\n\r\n","description":"","footnote":"\r\n( 1 ) - كه مقام استدلال است\r\n( 2 ) - كشف غطاء و سر و شفاعت است ( آستانه ) كشف و غطا و سر و شفقاتست ! ؟ ! ( مجلس )\r\n( 3 ) - ق 22\r\n","page_name":" 125 ","page_number":157},
  {"content":"\r\n\r\n هُمُ الْمُؤْمِنُونَ حَقًّا  « 1 » و كمال بلوغ ايقان « لو كشف الغطاء ما ازددت يقينا » .\r\nو كمال بلوغ عيان معتق العباد و مقطع التعلقات يعنى كمال بلوغ عيان حريت است . و حريت آزادى و قطع پيوند است پس كمال آدمى بلوغ و حريتست .\r\n\r\nفصل\r\nبدانكه بعضى از اهل تصوف گفته‌اند كه كمال پيش از سلوك ممكن است و بعضى خود چنان مبالغت مىكنند و مىگويند كه جمله انبيا را كمال پيش از سلوك بوده است . و ديگر مىگويند كه بعضى از مشايخ را كمال پيش از سلوك بوده است . و از اينجا مىگويند كه اصحاب كمال چهار طايفه‌اند سالك غير مجذوب و مجذوب غير سالك و سالك مجذوب و مجذوب سالك .\r\nو بعضى مىگويند كه كمال بىسلوك نباشد و جمله اوليا و انبيا را كمال پيش ( كذا - ظ : پس ) از سلوك بوده است . و اين طايفه مىگويند كه طايفه اول در اين سخن از آن غلط كرده‌اند كه مگر سلوك آنست كه يكى مريد شود و همه روز روزه دارد و در خانه تاريك نشيند و همه روز لا إله الا الله گويد اى درويش اين‌ها سلوك نيست اين‌ها شرائط سلوكست اگر سلوك با اين شرائط باشد به مقصود رساند و اگر بىاين شرائط باشد دير به مقصود رساند .\r\nسلوك طلب است و طالب شايد كه در خانقاه باشد و شايد كه در كليسيا بود و شايد كه در پادشاهى بر تخت باشد پس هر كه طالبست سالكست اما سلوك بعضى با شرائط باشد و سلوك بعضى بىشرايط .\r\nغرض ما از اين سخنها آن بود كه تصوف چهار مرتبه دارد اول ارادت با شرائط دوم خدمت با شرائط سيم سلوك با شرائط چهارم صحبت با عزلت با شرائط عزلت .\r\n\r\nباب در بيان ارادت و شرائط ارادت\r\nبه نزديك اهل لغت « مريد » آنست كه او را ارادت باشد و به نزديك اهل\r\n\r\n\r\n","description":"","footnote":"\r\n( 1 ) - انفال 2\r\n","page_name":" 126 ","page_number":158},
  {"content":"\r\n\r\nتصوف « مريد » آنست كه او را اراده نباشد يعنى به نزديك اهل تصوف بايد كه مريد را هيچ اراده نباشد ارادة شيخ ارادة مريد باشد و اختيار شيخ اختيار مريد باشد .\r\nو ديگر بدانكه در شرائط ارادت سخن بسيار گفته‌اند و آن جمله راستست اما ما جمله را به چهار شرط بازآوريم و آن جمله درين چهار شرط موجودست :\r\nشرط اول - تجريد است به اندرون و بيرون شرط دوم - امتثال امرست به اندرون و بيرون شرط سيم - ترك اعتراض است به اندرون و بيرون شرط چهارم - ثباتست به اندرون و بيرون .\r\nيعنى مريد بايد كه اول مجرد شود از هرچه هست و هر كه هست بجز شيخ و علامت تجريد آنست كه هرچه هست و هر كه هست بجز شيخ جمله را يك‌بارگى فراموش كند و چون مجرد شود فرمانبردار شيخ باشد و علامت فرمانبردارى آنست كه در امر شيخ همچون مرده باشد در دست غسال و همچون گوى باشد در پاى چوگان و هرگز بفكر و انديشه خود كارى نكند . و چون مجرد شد و فرمانبردار گشت بر اقوال و افعال شيخ اعتراض نكند . و علامت ترك اعتراض آنست كه جمله اقوال و افعال شيخ را نيك بيند و نيك داند و چون مجرد شد و فرمانبردار گشت و ترك اعتراض كرد بر اين هر سه كار سالهاى بسيار ثبات نمايد و ملول نشود كه اگر بىثباتى كند و ملول شود جمله كارهاى او هبطه « 1 » شود . نظم :\r\n كار نازك‌دلان رعنا نيست * سنگ زيرين آسيا بودن \r\n\r\nفصل « 2 »\r\nچون دانستى كه ثبات يكى از شرائط ارادتست پس بايد كه مريد از اول احتياط تمام كند و بتقليد ديگران مريد كس نشود كه مردم عوام همچون گوسفندند\r\n\r\n\r\n","description":"","footnote":"\r\n( 1 ) - هبطه يعنى پست و بىارزش و از نظر افتاده - در نسخه مجلس : كارهاى او خبط بود\r\n( 2 ) - عنوان فصل ندارد .\r\n","page_name":" 127 ","page_number":159},
  {"content":"\r\n\r\nو فعل گوسفند آنست كه اگر يكى روى بموضعى نهد اگر هزار ديگر باشد در عقب آن يكى روان شوند اگرچه جمله هلاك خواهند شد .\r\nو احتياط مريد اولست ( كذا فى الاصل - شايد - اول آنست ) كه علامات شيخ را بشناسد كه ايشان در ظاهر و باطن علامات بسيار دارند و به اين علامات اهل ظاهر و اهل باطن ايشان را نشناسند اگرچه در ظاهر علامات بسيار دارند اما علامات خاص ايشان در ظاهر چهار است :\r\nاول آنست كه متقى و پرهيزگار باشند و فرائض و سنن و آداب را به‌غايت نگاه دارند و در قوت و لباس و مسكن احتياط هرچه تمام‌تر بجاى آورند و از مال شبهت و مال وقف و زكات از مال پادشاهان و از مال اصحاب مناصب و ظالمان دور باشند تا امكان باشد به نزديك خود راه ندهند كه حلال بدست آوردن و در قوت و لباس و مسكن احتياط كردن خاصيت نيك بسيار دارد كه آن را جز كاملان ندانند و حرام بدست آوردن و در قوت و لباس و مسكن احتياط ناكردن خاصيات بد بسيار دارد كه آن را جز كاملان ندانند .\r\nدوم آنست كه از مال و جاه گريزان باشند و چنان كه از مال و جاه گريزان باشند به باطن هم مال و جاهرا دوست ندارند كه دوستى مال و جاه سر همه معصيتهاست و علامت آنكه ترك مال كرده آنست كه مالش نباشد و اگر دهندش قبول نكند و با هيچ‌كس تكبر نكند و با همه كس متواضع باشد و در رفتن و نشستن خود را با اهل مناصب و اصحاب دنيا مانند نكند . در ميان قوم همچون يكى از قوم باشد .\r\nسيم آنست كه هرگز تزكيه نفس خود نكند و مدح خود نگويد يعنى از طاعت و تقواى خود نگويد و ايثار و بذل خود را حكايت نكند و اظهار معرفت و علم خود نكند همه تقصير و نقصان خود و از كمال و حال ديگران حكايت كند و پيوسته از بىانصافى خود گويد و از انصاف ديگران ياد كند .\r\nچهارم آنست كه سخن بسيار نگويد و چيزى كه از او سؤال نكنند نگويد و جواب بطريق اختصار گويد و اگر بيقين آن چيز را نداند گويد نمىدانم\r\n\r\n","description":"","footnote":"","page_name":" 128 ","page_number":160},
  {"content":"\r\n\r\nو به ظن و تخمين جواب نگويد .\r\nپس هر كه تربيت خلق مىكند و اين چهار علامت بيرونى در وى باشد بسيار كس از صحبت وى سود كنند و هر كرا اين چهار علامت نباشد تربيت خلق بر وى حرام باشد كه از صحبت او كس بسيارى زيان كنند و نقصان بىنهايت از او بخلق رسد .\r\n\r\nباب در بيان سلوك و آنچه تعلق بسلوك دارد\r\nبدانكه يك نوبت گفته شد كه سلوك طلب است و طلب صفت دلست « 1 » و وقت باشد كه اين طلب قوى گردد و بر دل غالب شود چنان كه به بيرون سرايت كند و بيرون را هم به كار دارد تا طلب اندرون و بيرون روى بمطلوب آرد و در كار آيد .\r\nكار اندرون نيت خالص و همت عالى است و كار بيرون رياضت بدنى و قهر نفس است .\r\nكار اندرون فكر است و كار بيرون ذكر . و اين‌چنين طالب را اهل تصوف سالك مىگويند .\r\nچون اين مقدمات معلوم كردى اكنون بدان كه : سلوك را وقت معين است كه سلوك پيش از آن وقت و بعد از آن وقت آن اثر و خاصيت ندارد كه در وقت خود دارد و وقت سلوك از بيست‌سالگيست تا چهل‌سالگى . بايد كه در اين بيست سال هرگز يك لحظه فارغ و بىمجاهده نباشد و مجاهده سالك معين نيست يعنى كار سالك در اين بيست سال امتثال امر شيخست تا شيخ چه نوع مجاهدت فرمايد سالك را آن بايد كرد و سالك بايد كه هيچ كارى بىاجازت شيخ نكند . اگر نماز و روزه فرض است بايد كه به اجازه شيخ گذارد و داند كه از شيخ اجازه نگرفته هر كارى كه كند آن كار سبب نور و قربت نشود شايد كه سبب ظلمت و بعد گردد .\r\n\r\n\r\n","description":"","footnote":"\r\n( 1 ) - دلست و به اندرون تعلق دارد ( مجلس و آستانه )\r\n","page_name":" 129 ","page_number":161},
  {"content":"\r\n\r\nمعنى طريق سلوك سالكان كه گفته شد اگر از روى الفاظ مختصر گفته شد اما مختصر بافايده است يعنى اگرچه به صورت كوتاه بيان كرده آمد اما از روى معنى هيچ نماند كه گفته نشد هرچه ديگران در كتب مطول شرح داده‌اند آن جمله را ( كذا ) درين چند خط معدود گفته شد .\r\nاى درويش هر كه در اين بيست سال كه وقت سلوكست كارى كند و عمر ضايع نكند اگر از اهل شريعت باشد و در خدمت استاد كامل بود هيچ علمى از علوم ظاهر نماند الا كه بر آن واقف شود . و اگر از اهل طريقت باشد و در صحبت شيخ كامل بود هيچ علمى از علوم حقيقى نماند الا كه بر آن مطلع شود .\r\nپس هر كه از اهل شريعت بود و در اين بيست سال كه وقت سلوكست بمنصب قضا يا بمنصب تدريس مشغول شود بدبخت شد و دوزخى گشت و هر كه بوى پيوندد او هم بدبخت و دوزخى گردد و هر كرا استعداد باشد و در اين بيست سال كه وقت سلوكست در خدمت استاد كامل يا در خدمت شيخ مكمل كار كند و عمر خود ضايع نكند و به اين بيست سال بر اين حال بگذرد و آنگاه اگر بمنصب قضا يا بمنصب تدريس مشغول شود بجاى خود باشد و اگر بشيخى يا به واعظى مشغول شود هم بجاى خود باشد و اگر بعد از چهل سال باوجود استحقاق ترك اين جمله كند كمال باشد . اگر فهم نكردى روشن‌تر بگويم :\r\n\r\nفصل\r\nبدانكه چون فرزند از مادر در وجود آيد تا به پنج سال او را هيچ كارى نباشد الا خوردن و خفتن و بازى كردن و چون از پنج سال درگذرد بايد كه او را بدبيران فرستند و كتابى كه معتقد و امام آن قومست تعليم او كنند تا الفاظ آن را حفظ كند و خطى كه مصطلح ايشانست بياموزد و بنويسد و بخواند تا بده سال و چون از ده سال بگذرد بايد كه حرفت بياموزد تا سبب رزق و معاش وى گردد تا به پانزده سال و چون از پانزده درگذرد بايد كه علم اعتقادات و عبادات و معاملات كه فرض عين باشد بياموزد تا به بيست سال .\r\n\r\n","description":"","footnote":"","page_name":" 130 ","page_number":162},
  {"content":"\r\n\r\nاى درويش تا بدينجا جمله فرزندان بنىآدم « 1 » شريكند در اين كار كه گفته شد و هر كه فرزند را نه به اين طريق به بيست سالگى رساند نه از حساب آدميانست مگر جايى كه ضرورت باشد و بىتربيت و بينوا باشند و دست ندهد .\r\nو چون از بيست سال درگذرند آنگاه هر كسى بكارى و شغلى مشغول شوند يكى به تجارت و يكى به زراعت يكى بعلم شريعت كه فرض كفايت باشد و يكى بعلم حكمت و يكى به مجاهدت و تصفيه دل و مانند اين . و بعضى نقل مىكنند كه بعضى در هشتده سالگى و بيست سالگى تمام علوم را ضبط كردند و بعضى بعلوم حقيقى آراسته و مزين گشتند اگرچه تصور دارد اما نادر است و غالب اين‌چنين باشند كه تقرير كرديم .\r\nو ديگر بدان كه هر كس بهر كارى كه مشغولست بايد كه بداند كه آن كار شرايطى دارد و آدابى دارد كه آن كار بىآن شرائط و آن آداب حاصل نشود .\r\n\r\nفصل\r\nبدانكه از شرائط اول در سلوك تجديد ايمانست كه بنياد سلوك بر ايمانست :\r\n مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً  « 2 » . يعنى بايد كه سالك را در هستى و يگانگى حقتعالى و در راست گفتن مردان خداى كه انبيا و اوليااند هيچ شكى نباشد .\r\nشرط دوم تجديد توبه است . يعنى بايد كه سالك ترك مناهى كند و از محرمات درگذرد و نيت كند كه هرگز بسر هيچ صغيره و كبيره نرود و از كرده‌ها پشيمان باشد .\r\nشرط سيم تقوى و پرهيزگارى است . يعنى بايد كه سالك در قوت و لباس و مسكن احتياط كند و از مال حرام و مال شبهه و مال وقف و مال پادشاهان و مال ظالمان پرهيز كند و از آزار و نكوهش خلق خداى پرهيز نمايد و با خلق خداى صلح كند و علامت صلح آن باشد كه هر قدر كه خود را خواهد ديگران را هم آن‌قدر خواهد و هرچه بر خود روا ندارد بر ديگران هم روا ندارد .\r\n\r\n\r\n","description":"","footnote":"\r\n( 1 ) - فرزندان آدم\r\n( 2 ) - نحل 99\r\n","page_name":" 131 ","page_number":163},
  {"content":"\r\n\r\nشرط چهارم طلب شيخ كردن است . يعنى طلب مردى از مردان خدا كند و در صحبت او باشد مردى راه رفته و راه ديده و به مقصد رسيده و مقصود حاصل كرده .\r\nشرط پنجم تجريد است به اندرون و بيرون .\r\nشرط ششم امتثال امر شيخ است به اندرون و بيرون .\r\nشرط هفتم ثبات بر رياضات و مجاهدات به اندرون و بيرون .\r\nاينست شرائط سلوك در هر كه از اين يكى نباشد هرگز به جائى نرسد .\r\n\r\nفصل\r\nبدانكه ادب اول در سلوك پيوسته بر طهارت بودن است و هر نوبت كه طهارت سازد دو ركعت شكر وضو گذاردنست در ركعت اول بعد از فاتحه بخواند :  وَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً  « 1 » و در ركعت دوم بخواند :  وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ وَ مَنْ يَغْفِرُ الذُّنُوبَ إِلَّا اللَّهُ وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ  « 2 » .\r\nادب دوم اوقات روز و شب را قسمت كردن ( است ؟ ) يعنى هر وقتى را وردى معين ساختن ورد عبادت و ورد غذا و ورد خواب تا از عمر او هيچ ضايع نشود .\r\nادب سيم نماز تهجد است يعنى در نيمهء آخر شب دوازده ركعت نماز كند آنگاه نماز « وتر » سه ركعت و بعضى در تمام نماز تهجد بعد از فاتحه اين آيه خوانده‌اند :  وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً  « 3 » و بعضى در تمام نماز تهجد بعد از فاتحه سورهء « انا انزلنا » خوانده‌اند و بعضى در نماز تهجد از   « وَ السَّماءِ وَ الطَّارِقِ »   تا آخر قرآن خوانده‌اند و بعضى يك جزو قرآن خوانده‌اند هر كه هر آنچه داند بخواند .\r\nادب چهارم نماز چاشت است يعنى هر روز بوقت آفتاب برآمدن دو ركعت\r\n\r\n\r\n","description":"","footnote":"\r\n( 1 ) - نساء 110\r\n( 2 ) - آل عمران 129\r\n( 3 ) - اسراء 81\r\n","page_name":" 132 ","page_number":164},
  {"content":"\r\n\r\nنماز اشراق بگذارد و بوقت چاشتگاه دوازده ركعت نماز چاشتگاه بگذارد .\r\nادب پنجم نماز او ابين است يعنى ميان نماز شام و نماز خفتن دوازده ركعت نماز بگذارد .\r\nادب ششم دوام ذكر است .\r\nادب هفتم خاطر شناختن است يعنى خاطر چهار قسمست : رحمانى و ملكى و نفسانى و شيطانى و هر يك علامتى دارد .\r\nادب هشتم هر روز يك جزو از سخنان مشايخ خواندن ( است ؟ )\r\nادب نهم خدمت در خانقاه قبول كردن است .\r\nادب دهم هر روز يك نوبت در صحبت درويشان نشستن است و سخن ايشان شنيدن .\r\nادب يازدهم ماجرا گفتن است يعنى اگر درويش سخنى گويد يا كارى كند كه او برنجد بايد كه در دل نگه ندارد و در نظر درويشان به آن درويش بطريق لطف ماجرا گويد .\r\nادب دوازدهم مجاهده و رياضت كشيدن است و يك نوبت گفته شد كه مجاهده سالك معين نيست از جهت آنكه كار سالك امتثال امر شيخ است تا شيخ چه نوع مجاهده فرمايد كه مجاهده بر انواعست يعنى « 1 » به مثابه طبيب است ( كذا - ظ : يعنى شيخ به مثابه طبيبست ) و رياضت به مثابه علاج و سالك به مثابه مريض و مرض بانواع است پس به ضرورت علاج هم بانواع باشد .\r\nو بعضى از مشايخ مريد را ذكر دائم فرموده‌اند و هر شب يك قرص نان به مقدار پنجاه درم داده‌اند و اين روزه را روزه سال گويند و بعضى فرموده‌اند كه يك روز بخورند و يك روز بدارند و اين روزه را روزه داودى گويند و در هر سالى چهار نوبت چله فرموده‌اند و در چله فوائد بسيار است و خاصيات بيشمار و چله هم شرايطى دارد كه بىآن شرائط هيچ خاصيت ندهد .\r\n\r\n\r\n","description":"","footnote":"\r\n( 1 ) - يعنى شيخ\r\n","page_name":" 133 ","page_number":165},
  {"content":"\r\n\r\n\r\nفصل در بيان « 1 » شرائط چله\r\nبدانكه شرط اول در چله شيخست .\r\nدوم تجديد ايمانست بلكه هر ساعت .\r\nسيم هر روز تجديد توبه است بلكه هر ساعت .\r\nچهارم هر وقتى نمازى را وضو تازه كردن است .\r\nپنجم خصمان خشنود كردن است يعنى حق خداى و حق خلق به تمامى گزاردنست .\r\nششم لقمه حلال است و اگر بكسب خود حاصل كرده بهتر .\r\nهفتم جاى لايق است يعنى جاى خالى و تاريك و از ميان خلق دور چنان كه آواز خلق بوى نرسد و آواز وى بخلق نرسد .\r\nهشتم ذكر دائم است .\r\nنهم روزه داشتن است .\r\nدهم اغلب شب را بيدار بودن .\r\nيازدهم تقليل غذاست و در هر شخصى ديگرگون باشد يكى را هر شب پنجاه درم اندك باشد و يكى را بسيار باشد . شيخ ما سلمه الله و ابقاه هر شب يك قرص نان به قدر چهل درم و يك زخم گوشت به قدر چهل درم با يك كاسه آبگوشت مىفرستاد اگر نمىخوردم مىرنجيد و اكنون معلوم مىشود كه حق بدست « 2 » ايشان بود . و اگر تابستان بودى يكمن روغن بادام مىفرستاد و اگر زمستان بودى نيم‌من تا هر شب سر چرب مىكرديم و در بينى مىچكانيديم و بعضى در چله در شب اول چهل لقمه خورده‌اند و هر شب يك‌لقمه كم كرده‌اند تا شب آخر يك‌لقمه مانده است و بعضى در تمام چله يكمن طعام خورده‌اند هر شب به قدر هفت درم و بعضى در چله قطعا حيوانى نخورده‌اند و شيخ ما مىفرمود كه اين‌ها را اعتبار\r\n\r\n\r\n","description":"","footnote":"\r\n( 1 ) - خاصيت و شرائط\r\n( 2 ) - به طرف ايشان\r\n","page_name":" 134 ","page_number":166},
  {"content":"\r\n\r\nنيست كار كردن را اعتبار است غرض كه تقليل غذا به نظر شيخ تعلق دارد تا در حق هر كس چه مقدار فرمايد .\r\nسالك را برأى و انديشه خود كار كردن زهر قاتلست و بامر شيخ كار كردن ترياق اكبر است .\r\nشرط دوازدهم نفى خاطر است يعنى هر خاطرى كه درآيد نفى كند و بفكر آن مشغول نشود اگرچه آن خاطر رحمانى باشد از جهت آنكه او را جز بامر شيخ كارى نمىبايد كرد كه امر شيخ بىهيچ شكى رحمانيست و اگر چنانچه ناگاه خاطرى درآيد يا خوابى يا واقعهء ديده شود يا در بيدارى چيزى در خارج ظاهر شود و آن را نفى نتواند كرد بايد كه بر شيخ عرضه كند تا شيخ بيان آن كند تا آن چيز حجاب راه او و مانع كار او نشود .\r\nپس ما بر خود لازم كرديم بابى در بيان واقعات و در شرح خواطر در آخر نوشتن تا اگر شيخ حاضر نباشد سالك را آن حجاب راه و مانع كار نشود .\r\n\r\nفصل در بيان ذكر و آداب ذكر گفتن\r\nبدانكه ذكر مر سالك را به مثابه شير است مر فرزندان را و سالك بايد كه ذكر را از شيخ بطريق تلقين گرفته باشد كه تلقين ذكر به مثابه وصل است مر درخت را .\r\nو ذاكر چون ذكر خواهد گفت بايد كه تجديد طهارت كند و شكر وضو بگزارد و آنگاه بر جاى پاك روى به قبله نشيند و ذكر گويد . و بعضى گفته‌اند مربع نشيند و ذكر گويد كه اين‌چنين آسوده‌تر باشد و بعضى گفته‌اند به دو زانو نشيند چنان كه در تشهد مىنشيند كه اين‌چنين بادب نزديك‌تر باشد و شيخ ما سلمه الله تعالى مربع مىنشيند و اصحاب كثر هم الله هم مربع مىنشينند .\r\nو بايد كه در وقت ذكر چشم بر هم نهد و ذكر را در اول بلند گويد و چون ذكر در اندرون جاى گيرد اگر پست گويد شايد و آن به مدتى پيدا نشود .\r\nو در ذكر گفتن جهد كند كه حاضر باشد و نفى و اثبات به قدر مقام و علم خود كند و از اذكار ذكر لا إله الا الله را اختيار كند كه حضرت رسول ( ص )\r\n\r\n","description":"","footnote":"","page_name":" 135 ","page_number":167},
  {"content":"\r\n\r\nمىفرمايد كه افضل الذكر لا إله الا الله است و هر نوبت كه لا إله الا الله گويد به مضغهء كه در پهلوى چپ است زند چنان كه مضغه درد گيرد و چون گويد هرآينه در اول چند روز آواز بگيرد و مضغه به درد آيد آنگاه بعد از چند روز چنان شود كه اگر يك شبانه‌روز بگويد آواز نگيرد و مضغه به درد نيايد و اين علامت آن باشد كه ذكر به اندرون رسيد و در اندرون جاى گرفت و در چنين ذكر گفتن خاصيات بسيار است كه به نوشتن راست نمىآيد .\r\nو سالك چون در اين حال ذكر گويد مردم كه از بيرون بشنوند چنان گمان برند كه مگر دو كس يا سه كس ذكر مىكند .\r\nو مراتب ذكر و درجات ذاكران در رساله توحيد مىآيد .\r\n\r\nفصل در بيان وجد و معرفت و كشف مشاهده و عيان و تجلى و وارد و حال و مقام\r\nبدانكه معنى وجد در لغت يافتن است على الاطلاق و به نزديك اهل تصوف يافتن مخصوص است و همان يافتن قلبست چيزى را از عالم غيب پس اول كه ديده دل گشاده مىشود بعالم غيب و چيزى از آن عالم ادراك مىكند آن را « وجد » مىگويند . و چون آن وجد زياده مىشود و ظاهر مىگردد آن را « كشف » مىگويند . و چون آن كشف زياده مىشود و ظاهرتر مىگردد « 1 » آن را « معرفت » مىگويند . و چون آن معرفت زياده مىشود و ظاهرتر مىگردد آن را « مشاهده » مىگويند . و چون تمام از حجاب بيرون مىآيد آن را « معاينه » مىگويند و اين طريق اهل تصوف است و اصطلاح ايشانست . اما به نزديك اهل تحقيق نه به اين طريقست . به نزديك اهل تحقيق از اول رؤيت تا آخر عيان ده مرتبه است .\r\nو بعضى گفته‌اند كه دل به مثابه آتشدان است و معرفت به مثابه انگشت در آتشدان و محبت به مثابه آتش در انگشت و عشق به مثابه شعله در آتش و حال و وارد و الهام و سماع به مثابه باد است كه بر آتش دمند و چون آتش محبت كه در دلست بسبب باد سماع شعله زند اگر به طرف چشم آيد سالك را در گريه آرد\r\n\r\n\r\n","description":"","footnote":"\r\n( 1 ) - انتهاى نسخهء مجلس شوراى ملى\r\n","page_name":" 136 ","page_number":168},
  {"content":"\r\n\r\nو اگر به طرف دهان آيد سالك را در فرياد آورد و اگر به طرف دست آيد سالك را به حركت آرد و اگر به طرف پاى آيد سالك را از جاى برخيزاند و برقص آرد و امثال اين حال را وجد مىگويند از جهت آنكه اگر آتش محبت در دل بود اما چون ظاهر نبود به آن مىماند كه چيزى گم كرده است و چون باد سماع يا باد وارد اين آتش را ظاهر گرداند تا شعله زدن گيرد به آن مىماند كه گم‌كرده را بازيابد پس به اين اعتبار اين احوال را وجد گفتند .\r\nو تواجد عبارت از آنست كه كسى را وجدى نباشد اما خود را به واجدت ( كذا - شايد : واجديت ) ماننده كند كه تواجد بر وزن تمارض است .\r\nو ديگر بدانكه هر كه ضعيف مزاج است هرآينه او را از سماع و وارد گريه آيد و فرياد بود و هر كه قوى و منتهيست او را گريه و فرياد دست ندهد و حركت و رقص نباشد مگر كه به موافقت عزيزان .\r\nو ديگر بدانكه تجلى عبارت از ظاهر كردنست يعنى گشاده كردن ذات يا صفات يا اثر صفات .\r\nو حال و وارد عبارت از الهام است . بعضى گفته‌اند كه حال مشتق از حلول است پس بمعنى تغيير باشد و ابتداى هر تغييرى را حال گويند و چون قرار گيرد مقام گويند چنان كه شيخ المشايخ شهاب الدين سهروردى مىفرمايد :\r\n« سمى الحال حالا لتحوله و تغيره و المقام مقاما لثبوته و استقراره و قد يكون الشيء بعينه حالا ثم يصير مقاما » . و بعضى گفته‌اند كه حال آنست كه او را دوامى و ثباتى باشد و آنچه آن را ثبات و دوام نباشد حديث نفس باشد .\r\n\r\nفصل در بيان قرب و بعد و فراق و وصال و محبت و عشق\r\nبدانكه قرب و وصال حق تعالى علم است به حق تعالى و بعد و فراق حق تعالى جهلست به حق‌تعالى پس علم هر كه به حق تعالى زياده بود قرب و وصال او زياده بود هر كرا علم و قرب او زياده بود آن را علامتى هست كه سالك در خود طلب كند تا در غرور و پندار نيفتد علم و قرب هر كه زياده بود خوف و محبت او\r\n\r\n","description":"","footnote":"","page_name":" 137 ","page_number":169},
  {"content":"\r\n\r\nزياده بود چنان كه :  إِنَّما يَخْشَى اللَّهَ مِنْ عِبادِهِ الْعُلَماءُ  « 1 » و رسول مىفرمايد : « انا اعلمكم بالله و اخشاكم لله » و چنان كه آن عزيز گفته است : بيت :\r\n نزديكان را بيش بود حيرانى * كايشان دانند هيئت « 2 » سلطانى \r\nو گفته‌اند كه محالست كه كسى او را بشناسد و دوست ندارد زيرا كه محبت ميل است به چيزى كه موافق و مناسب بود پس علم هر كه زياده بود به آن چيزى كه مناسب و موافق وى بود محبت وى زياده بود و از اينجا گفته‌اند : « المحبة نهاية علم العبد الى الله تعالى و العشق افراط المحبة » .\r\n\r\nفصل « 3 » در بيان سخن اهل وحدت در سلوك و آنچه تعلق بسلوك دارد\r\nبدانكه بعضى از اهل وحدت مىگويند كه سالكان بر دو قسمند : يك قسم ارضى و يك قسم سماوى يعنى قسمى سير و سلوك در ارض مىكنند و قسمى طيران و جولان در سما مىكنند . سالكان ارضى مركبى دارند كه به آن مركب در ارض سلوك مىكنند و بىآن مركب امكان سلوك ندارند . و سالكان سماوى براقى دارند كه به آن براق در سما طيران مىكنند و بىآن براق امكان طيران ندارند .\r\nمركب سالكان ارضى ذكر است و مركب و براق سالكان سماوى فكر است مركب سالكان ارضى كه ذكر است چهار شرط دارد كه بىآن چهار شرط سير نمىتوانند كردن و براق سالكان سماوى كه فكر است چهار پر دارد كه بىآن چهار پر طيران نمىتوانند كردن .\r\nو بعضى ديگر هم از اهل وحدت مىگويند كه مركب سالكان ارضى مجاهده است و براق سالكان سماوى مشاهده است مركب سالكان ارضى كه مجاهده است چهار شرط دارد كه بىآن چهار شرط سير نمىتوانند كردن اول صحبت داناست دوم امتثال امر داناست سيم ذكر دوامست ( كذا فى الاصل كه گرچه موجه است ولى شايد : ذكر دائم است يا دوام ذكر است ) چهارم تقوى\r\n\r\n\r\n","description":"","footnote":"\r\n( 1 ) - فاطر 25\r\n( 2 ) - كذا فى النسختين - شايد - هيبت\r\n( 3 ) - باب دوم\r\n","page_name":" 138 ","page_number":170},
  {"content":"\r\n\r\nو پرهيزگارى است سالك ارضى بر مركب مجاهده بىاين چهار شرط امكان ندارد كه سير و سلوك تواند كرد .\r\nو براق سالكان سماوى كه مشاهده است چهار پر دارد كه بىاين چهار پر امكان ندارد كه طيران كند اول سمع راست است كه هر سخنى را كه بشنود آن سخن را چنان كه آن سخنست تواند شنيدن و آنچه مرد داناست در آن سخن فهم تواند كردن . دوم بصر راست است كه هرچه بيند آن‌چنان‌كه آن چيز است تواند ديدن و اين دو پر را وحى جهر مىگويند . سيم فكر است و اين فكر را هر كس به نامى خوانده‌اند بعضى فكر و بعضى حال و بعضى لى مع الله وقت و بعضى غيبت مىگويند و معنى اين جمله آنست كه آدمى را وقتى هست كه اندرون وى چنان به چيزى مستغرق و مشغول مىشود كه حواس ظاهر از عمل خود معزول مىشوند و در آن حال اندرون وى به كلى متوجه است به آن چيز و اين‌چنين حال بعضى كس را ساعتى باشد و بعضى كس را روزى و بعضى كس را دو سه روز تا بده روز ممكن بود . چهارم الهام است و اين الهام را هر كس به نامى خوانده‌اند بعضى الهام مىگويند و بعضى اذن و بعضى خاطر و معنى اين جمله آنست كه وقت مىباشد كه در دل آدمى علمى پيدا مىآيد كه از حال گذشته و آينده خبر مىدهد بىآنكه فكرى كند و از كس بشنود و اين دو پر را وحى سر مىگويند و سالك سماوى بر براق مشاهده بىاين چهارپر امكان ندارد كه طيران و جولان تواند كرد .\r\n\r\nفصل در سخن اهل تصوف در بيان حال كه درويشان را در ميان سماع و وعظ پيدا مىآيد\r\nبدانك اهل تصوف مىگويند كه سبب آن حال يا فكرى است ( كذا - شايد : فكر قوى است ) يا ضعف مزاج . بعضى كس را فكرى به‌غايت قوى باشد چنان كه بر حواس ظاهر غلبه كند و جمله را از عمل معزول كند و وقت باشد كه اين فكر در ميان نماز باشد و در آن نماز يك روز يا دو روز بماند و وقت باشد كه در ميان طعام خوردن باشد و طعام در دست يا دهان باشد و آن‌چنان حال\r\n\r\n","description":"","footnote":"","page_name":" 139 ","page_number":171},
  {"content":"\r\n\r\nيك روز يا دو روز بماند و مانند اين . و بعضى كس را مزاج ضعيف باشد و مزاج ضعيف بفرح و ذوق مفرط و بخوف و رنج مفرط از حال خود بگردد و روح از بيرون روى به اندرون نهد و در اندرون جمع آيد و حواس معزول گردند و اطراف سرد شود و به مرگ نزديك گردد . بلكه بعضى مزاجها باشد كه به اين دو سبب هلاك شود چون مزاج رنجوران و مزاج زنان . و علامت آن حال كه فكر قوى است آنست كه اصوات و حركات نامعهود از وى در وجود نيايد و بايد كه چيزى ( كذا - شايد : و به اندك چيزى ) كه ظاهر شود به خود بازآيند مانند آن‌كسىكه با وى سخن گويند يا او را بجنبانند - و علامت آنكه حال سبب ضعف مزاجست آنست كه اصوات و حركات نامعهود از وى در وجود آيد و با اين چيزها كه گفته شد بازنيايد هرچند كه او را بجنبانند و ازار دهند ( كذا - شايد : آواز دهند ) بىخبر باشد و بيشتر درويشان كه در سماع گريند و فرياد كنند و از ايشان حركات نامعهود سر زند و در دست و پاى ايشان تشنج پيدا آيد و كژ شود سبب آن ضعف مزاج باشد و اين را حال و مقام نام نهند و آلت و دست‌افزار شيخى كنند و اين بيچاره اين‌چنين كسان بسيار ديده و مىبيند .\r\n\r\nباب در سخن اهل وحدت در بيان حال كه درويشان را در ميان سماع و وعظ پيدا آيد\r\nبدانك اهل وحدت مىگويند كه سبب حال يك چيز است و همانست كه روح از بيرون روى به اندرون نهد و در اندرون رود بدين سبب حواس ظاهر از عمل خود معزول گردند مانند خواب و وقت باشد كه روح چون در اندرون رود در يك موضع جمع آيد و بدين سبب اطراف سرد شود مانند غشى و در اندرون رفتن روح را چهار سبب است يكى تعب « 1 » و خستگى و ملالتست و اين نوع را خواب مىگويند دوم فكر قويست و اين نوع را حال ولى مع الله وقت\r\n\r\n\r\n","description":"","footnote":"\r\n( 1 ) - كذا فى النسختين - شايد نصب - و نصب بفتحين يعنى خستگى . و آيه شريفه :  « لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ »  نيز به همين معنى است .\r\n","page_name":" 140 ","page_number":172},
  {"content":"\r\n\r\nمىگويند . سيم فرح و ذوق مفرط چهارم خوف و رنج مفرط است و اين هر دو را غشى مىگويند سخن دراز شد و از مقصود دور افتاديم مقصود ما بيان سلوك بود .\r\n\r\nفصل\r\nبدانكه سالك ارضى بايد كه بمركب مجاهده سوار باشد و بذكر دايم مشغول باشد تا آنگاه كه براق مشاهده حاصل شود و چون براق مشاهده حاصل شد و از ذكر بازماند علامت آن باشد كه سالك از ارض و سما گذشت و ارض و سما يكى باشد ( كذا - شايد : شد ) اجسادنا ارواحنا ارواحنا اجسادنا . تا مادام كه سالك در ذكر است و ذكر بر او غالب در عالم قالب و حس است و چون از ذكر بازماند و فكر روى نمايد و فكر غالب بر وى شود از عالم قالب درگذرد و بعالم روح رسد و چون از فكر بازماند و الهام روى نمايد و الهام بر وى غالب شود از عالم عقل گذرد و بعالم عشق رسد و چون از الهام بازماند و عيان روى نمايد از عالم عشق گذرد و بمقام تمكين رسد و در تمكين اختيار بدست وى باشد بهر كدام صفت كه خواهد موصوف شود .\r\nپس در اول بر سالك ذكر غالب باشد باز فكر غالب باشد باز الهام غالب باشد آنگاه عيان روى نمايد و بعد بمقام تمكين رسد و از تلوين خلاص يابد يعنى در اول صفات سالك به هستى سالك غالب باشد و هر روز بلكه هر ساعت صفتى بر سالك غالب مىشود و سالك در آن ساعت همه آن باشد اما چون از مقام تلوين بگذرد و بمقام تمكين رسد هستى سالك بر صفات سالك غالب شود و علامت مقام تمكين آن باشد كه در هر كدام مقام و صفت كه خواهد بباشد يعنى اختيار بدست وى باشد و جمله صفات ملك او باشد اگر خواهد ذكر گويد و اگر خواهد فكر كند و اگر خواهد نه ذكر گويد و نه فكر كند خود را مستعد الهام گرداند تا از احوال ماضى و مستقبل باخبر شود يعنى آئينه دل را از نقوش هر دوعالم پاك و صافى گرداند تا هرچه در عالم واقع شده است يا خواهد شد\r\n\r\n","description":"","footnote":"","page_name":" 141 ","page_number":173},
  {"content":"\r\n\r\nعكس آن در دل وى پيدا آيد . و اگر خواهد كه ترك ماضى و مستقبل كند و از وقت برخوردار گردد .\r\nسالك تا در مقام تلوين باشد گاه قبض بر وى غالب باشد و گاه بسط گاه كلام بر وى غالب باشد و گاه سكوت گاه اختلاط بر وى غالب باشد و گاه عزلت گاه قهر بر وى غالب باشد و گاه لطف و اين جمله بىاختيار وى باشد اما چون بمقام تمكين رسد در اين جمله اختيار بدست وى باشد نظر باحوال مردم طبيبى باشد و علاج مردم كند هم بقول و هم بفعل و نظر باحوال خود هم پادشاهى باشد و هرگونه كه خواهد بباشد .\r\nاى درويش سالك تا بمقام تمكين نرسد از بندگى خلاص نيابد و به آزادى نرسد و اهل بهشت پادشاهان باشند از جهت آنكه تا در مقام تلوينند اسير شهوت و بنده غضب و عاجز صفات خودند و چون بتمكين رسند پادشاه شهوت و خداوند غضب و مالك جمله صفات خودند و در اين مقامست كه : « من الملك الحى الذى لا يموت الى الملك الحى الذى لا يموت » .\r\nسخن دراز شد و از مقصود دور مانديم سخن ما در عقل و عشق بود .\r\n\r\nفصل\r\nبدانكه اگر نور عقل تيزبين و دوربين است اما نار عشق تيزبين‌تر و دوربين‌تر است وقت باشد كه نور عقل چنان غلبه كند كه خواهد كه خانه را تمام روشن گرداند تا هرچه در خانه است همه را بجاى خود ديده شود و اگر به عشق نه‌پيوسته باشد :  « يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ  « 1 » » اما نتواند نور عقل بىنار عشق تمام خانه را روشن گرداند و چون نار عشق بنور عقل پيوندد و  نُورٌ عَلى نُورٍ  شود آنگاه تمام خانه روشن گردد نور اول نور عقل است و نور دوم نور عشق است و نور سيم كه  يَهْدِي اللَّهُ لِنُورِهِ مَنْ يَشاءُ  « 1 » نور تمكينست و بعضى گفته‌اند كه نور اول نور عقلست و نور دوم نور الهامست و نور سيم نور عشقست اما به نزديك من نور سيم نور تمكينست كه در مقام عيانست . تمكين ديگر است و اطمينان ديگر است و سكون ديگر است .\r\n\r\n\r\n","description":"","footnote":"\r\n( 1 ) - نور 35\r\n","page_name":" 142 ","page_number":174},
  {"content":"\r\n\r\nاى درويش آتش عشقست كه سالك را از تفرقه تلوين بيرون مىآورد و بجمعيت تمكين مىرساند و از كثرت و شرك خلاص مىدهد و بتوحيد و وحدت آراسته مىگرداند كه نور هستىبخش است و نار هستىسوز و تا هستى تو باشد دو وجود باشد هستى تو و هستى خداى هستى خداى شرك برنمىدارد و شريك ندارد و چون به آتش عشق هستى تو بسوزد و تمام نيست شود آنگاه يك وجود ماند و آن وجود خداى تعالى باشد .\r\nاى درويش مراد از عشق نه‌آنست كه اهل صورت و خيال مىگويند كه آن را وسواس گويند چون آن وسواس در سالك افتد عقل سالك رو به هزيمت كند و با عقل جمع نيايد . مراد ما از عشق آتشى است كه جز در روغن عقل نگيرد و چون در عقل سالك افتد جمله قبله‌ها و رنگهاى او را بسوزاند و سالك را يكرنگ و يك قبله گرداند از جهت آنكه چون هستى سالك را تمام بسوزاند رنگ و قبله كجا ماند اينجا سرحد مقام وحدتست .\r\nاى درويش وقت سعى و كوشش گذشت و وقت كشش و بخشش آمد شب رياضت و مجاهده تمام شد روز مشاهده و معاينه طلوع كرد طلب خداى برخاست و خداى ظاهر شد موسم جولان عقل گذشت و وقت جلوه عشق رسيد اين مقام آن مقامست كه جبرئيل مىگفت : « لو دنوت انملة لاحترقت » جبرئيل فكر دلاله بود چون جمال معشوق ظاهر شد و نقاب از روى برداشت دلاله كجا درگنجد و علامت آنكه سالك از ظلمت كفر و كثرت شرك خلاص يافت و بنور توحيد و وحدت آراسته شد و بمقام تمكين رسيد آنست كه يك وجود ببيند كه در آن يك وجود مشرق و مغرب و جنوب و شمال و فوق و تحت يكسان باشد يعنى مشرق مغرب باشد و مغرب مشرق بود و فوق تحت باشد و تحت فوق و اول آخر و آخر اول و ظاهر باطن و باطن ظاهر باشد و آن وجود را فوق نباشد و تحت هم نباشد و اول نباشد و آخر هم نباشد و ظاهر نباشد و باطن هم نباشد از جهت آنكه فوق وى باشد و تحت هم وى باشد و ظاهر وى و باطن هم وى باشد از جهت آنكه همه وى باشند و به غير وى چيزى ديگر نباشد وجودى باشد نامحدود و نامتناهى .\r\n\r\n","description":"","footnote":"","page_name":" 143 ","page_number":175},
  {"content":"\r\n\r\nاى درويش خواه وجود نامحدود و نامتناهى گوى و خواه نور نامحدود و نامتناهى گوى كه وجود نور است و نور وجود سالك وجود خود را در اين وجود نامحدود و نامتناهى گم كند چنان كه من بعد هرگز بازنيابد . و سالك خود هرگز نبود اما مىپنداشت كه مگر وجودى دارد اكنون كه اين وجود نامحدود و نامتناهى را ديد سالك از غرور و پندار بيرون آمد . چون وجود سالك نماند قرب و بعد و فراق و وصال و خوف و اميد كه صفت سالكست به ضرورت هم نماند . اينجا نهايت مقام بلوغ و حريتست . و علامت بلوغ سالك آنست كه طلب خداى در وى نماند كه اگر طلب در وى بماند هنوز طفل و نارسيده است و در مقام شرك و ظلوم و جهول است .\r\nاى درويش موحد طالب خداى نباشد كه اگر باشد « 1 » نه در مقام رضا و آزادى باشد بلكه كمال سالك و نهايت كار سالك آن باشد كه در وى هيچ طلب نباشد كه اگر باشد مشرك باشد و چون از سالك طلب خداى برخاست بمقام وحدت رسيد و چون زيادتى برخاست بمقام رضا و آزادى رسيد و بعضى گفته‌اند كه ممكنست كه طلب خداى برخيزد اما ممكن نيست كه طلب زيادتى مال و جاه و علم برخيزد زيرا كه اين طلب نه به اختيار سالكست اين طلب ضرورى و خلقيست و چون ضرورى و خلقى بود تا آدمى بود اين صفت در وى بود .\r\n\r\nباب\r\nبدانكه اين جمله موجودات از عقول و نفوس و طبايع و افلاك و انجم و عناصر و مواليد در سير و سفرند تا به نهايت و غايت خود رسند و هر يك نهايتى دارند و غايتى هم دارند و نهايت هر چيز آنست كه آنچه در ايشان بالقوه موجود است بالفعل موجود شود يعنى هرچه در حبه و بيضه و نطفه بالقوه موجود است بالفعل موجود شود و چون بالفعل موجود شوند حبه و بيضه و نطفه به نهايت خود رسيدند . اما غايت هر چيز آنست كه به انسان رسد چون به انسان رسيدند معراج جمله موجودات تمام شد پس معلوم شد كه معراج از اين طرفست پس رسول ( ص )\r\n\r\n\r\n","description":"","footnote":"\r\n( 1 ) - كه اگر باشد مشرك باشد\r\n","page_name":" 144 ","page_number":176},
  {"content":"\r\n\r\nراست فرمود كه من دوش بمعراج بودم و بعرش رسيدم و خداى را ديدم و تو هم راست شنيدى اما ترا از اين شنيدن چه فايده چون خبر از معراج ندارى و عرش را نمىدانى و خداى را نمىشناسى . اى درويش جمله افراد موجودات بمعراج مأمورند :  ائْتِيا طَوْعاً أَوْ كَرْهاً قالَتا أَتَيْنا طائِعِينَ  « 1 » به نهايت خود بطوع و حركت طبيعى مىروند اما به‌غايت خود به كره و حركت قسرى مىتوانند رفت .\r\nتا سخن دراز نشود و از مقصود بازنمانيم . چون طلب زيادتى در جمله افراد موجودات ضرورى و خلقى است پس در آدمى هم ضرورى و خلقى باشد و چون چنين باشد طلب از آدمى هرگز برنخيزد زيرا كه زياده شدن هر چيز نهايتى دارد اما زياده شدن طلب آدمى نهايت ندارد و بعضى گفته‌اند كه ممكنست آدمى به جائى برسد كه طلب زيادتى از او برخيزد .\r\n\r\nفصل « 2 »\r\nبدانكه طلب خداى در هيچ فردى از افراد موجودات نيست طلب خداى خاص در انسان است از جهت آنكه انسان در اول ظالم جاهلست و معرفت خداى در هيچ فردى از افراد موجودات نيست آن نيز خاصه انسانست از جهت آنكه آدمى چون به نهايت مىرسد عالم عادل مىشود و معرفت خداى نباشد الا در عالم عادل .\r\n\r\nفصل\r\nبدانكه هر كه مىگويد كه آدمى دانا خداى را چنان كه خداست نمىداند مىگويد كه خداى خود را چنان كه خود است مىداند پس خداى عالم و متعلم « 3 » ؟ ؟\r\nو متكلم است و سميع و بصير است آنكه آدمى را علم و كلام و سمع و بصر است و خداى داناست مر هر چيز را كه دانستن آن ممكن است از جهت آن آدمى داناست مر هر چيز را كه دانستن آن ممكنست يعنى هر چيز كه دانستن آن ممكن\r\n\r\n\r\n","description":"","footnote":"\r\n( 1 ) - حم سجده 11\r\n( 2 ) - در نسخهء آستانه اين فصل عنوان مستقل ندارد و مطالب آن در دنباله فصل پيش آمده است\r\n( 3 ) - عالم و متكلم است\r\n","page_name":" 145 ","page_number":177},
  {"content":"\r\n\r\nباشد آدمى به جايى رسد كه آن را بداند و هر چيز كه دانستن آن ممكن نباشد آدمى آن را نداند مثلا چنان كه آدمى نداند كه اجزاى خاك و قطرات باران و برگ درختان چند است و مانند اين ممكن نيست آدمى را شمردن و دانستن اين چيزها و هر كه خداى را نه چنين عالم و متكلم و سميع و بصير مىداند خداى را نمىداند .\r\n\r\nفصل در نصيحت\r\nبدانكه مقام رضا و مقام حريت هر دو يك مقام است زيرا كه مقام رضا عبارت از ترك اختيار است و مراد از ترك اختيار آنست كه او را هر دو طرف مقابل و يكسان باشد يعنى توانگرى و درويشى و صحت و مرض و حيات و ممات به نزديك او يكسان باشد اينست معنى :  لا يَرَوْنَ فِيها شَمْساً وَ لا زَمْهَرِيراً  « 1 » حرارت زنجبيل و برودت كافور پيش او يكى باشد يعنى حرارت مراد و قبول و برودت نامرادى و رد او را يكسان نمايد .\r\nو مقام حريت و آزادى قطع پيوند است و مراد از آزادى و قطع پيوند آنست كه هر دو طرف يكسان باشد .\r\nچون اين مقدمات معلوم كردى بدان كه : هر كرا دو طرف مقابل شد او بهشتى است و علامت آنكه هر دو طرف او را مقابلست آنست كه اگر درويشى باشد از توانگرى گذشته اندوهگين نباشد و اگر توانگرى باشد از درويشى نيامده نترسد :  فَلا خَوْفٌ عَلَيْهِمْ وَ لا هُمْ يَحْزَنُونَ  « 2 » الحزن على ما فات و الخوف مما لم يأت . اگر صحت برود و مرض آيد اندوهگين نشود و اگر مرض برود و صحت آيد شاد نگردد :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  « 3 » اگر فهم نكردى روشن‌تر بگويم :\r\nاى درويش راحت و خوشى را وجود نيست و هر عاقل كه كارى مىكند و سببى را مباشرت مىنمايد از جهت آنست تا از خود دفع رنج و ناخوشى كند و اگرچه آن كار كه مىكند رنج و ناخوشيست اما رنج و ناخوشى مراتب دارد\r\n\r\n\r\n","description":"","footnote":"\r\n( 1 ) - دهر 13\r\n( 2 ) - بقره 38\r\n( 3 ) - حديد 23\r\n","page_name":" 146 ","page_number":178},
  {"content":"\r\n\r\nو به تفاوتست رنج بسيار را برنج اندك دفع مىكند و اين رنج اندك را كه دفع رنج بسيار مىكند بعضى راحت و خوشى نام نهاده‌اند .\r\nچون اين مقدمه دانستى اكنون بدانكه اندكى و بسيارى امور اضافىاند شايد كه يك چيز نسبت به چيز ديگر بسيار بود ( كذا - شايد : نسبت به چيزى اندك بود و نسبت به چيز ديگر بسيار بود ) . چون معلوم كردى اكنون بدانكه از اين هر دو مقدمه لازم آيد كه بايد عاقل ميان توانگرى و درويشى تفاوتى ننهد از جهت آنكه اگرچه نزديك وى توانگرى راحتست اما شايد كه سبب رنجهاى بسيار شود و اگر به نزديك وى درويشى رنجست اما شايد كه سبب راحتهاى بسيار گردد .\r\nاگر فهم نكردى روشن‌تر بگويم كه دريغ باشد كه اين معنى را فهم نكنى كه سرگردانى مردم و حسد و عداوت مردم ازاين‌جهتست كه اين سخن را تمام فهم نكرده‌اند .\r\nاى درويش بر تقديرى كه راحت و خوشى را وجود است اما چون معلوم نيست كه راحت و خوشى اين كس در چيست و رنج و ناخوشى اين كس از چيست اى بسا كسى را كه توانگرى سبب راحت و جمعيت باشد و اى بسا كسى را كه سبب رنج و ناخوشى باشد و در جمله اضداد اين‌چنين ميدان .\r\nپس دانا و محقق آنست كه اگر صحت برود و مرض آيد و توانگرى برود و درويشى آيد و عمل برود و عزل آيد اندوهگين نشود و شايد كه مرض و درويشى و عزل سبب راحت و جمعيت باشد و سبب بسيار چيزهاى ديگر شود كه آن چيزها هزار بار خوش‌تر از صحت و توانگرى و عمل باشد . و اگر برعكس اين‌ها گردد شاد نشود كه شايد آنها سبب تفرقه و رنج وى گردد و سبب بسيار چيزها شود كه آنها هزار مرتبه ناخوشتر از اين‌ها باشد .\r\nپس هر كرا مىبينى صحت و مال و جاه را دوست مىدارد و نگاه مىدارد و مىخواهد كه از خود نيندازد هم بيقين مىدان كه نه دانا و محققست دانا و محقق آنست كه هرچه مىآيد و هر چگونه كه باشد به آن راضى باشد و در اين مقام است كه طلب برمىخيزد كه بيقين دانست كه هيچ‌كس را معلوم نيست كه راحت و جمعيت\r\n\r\n","description":"","footnote":"","page_name":" 147 ","page_number":179},
  {"content":"\r\n\r\nوى در كدام طرف مقابلست از علم و جهل و صحت و مرض و توانگرى و درويشى و عمل و عزل . اى بسا عالم كه بينوا و گرسنه باشد و زندگانى نه چنان كند كه مىبايد و اى بسا جاهل كه سير و بانوا باشد و زندگانى چنان كند كه مىبايد ( ؟ كذا - شايد : نمىبايد ) . و اى بسا توانگر كه در رنج و عذاب باشد و اى بسا درويش كه در راحت و آسايش باشد .\r\nپس هر كه بر اين اسرار واقف شد من بعد هيچ چيز طلب نكند و راضى و تسليم باشد و آسوده و كم‌رنج گشت . و مردم در اينجا غلط بسيار كنند و گويند كه امكان ندارد كه آدمى به جايى رسد كه طلب از وى برخيزد .\r\nاى درويش يك نوبت گفته شد كه طلب قوت و لباس و مسكن كه ما لا بد است هرگز از آدمى برنخيزد اما طلب زيادتى برخيزد و اگر كسى را اين در خاطر افتد كه اين مقام رضا مقام سهل است و هر كس كه باشد تواند كه چيزى طلب نكند بعضى از احمقان باشند كه گويند مقام رضا مقام كاهلان است .\r\nاى درويش مردى از مردان بايد كه صحت و مرض و توانگرى و درويشى و عزت و خوارى و رد و قبول در پيش او يكسان باشد و اگر در درويشى باشد توانگرى نطلبد و اگر در توانگرى باشد درويشى نطلبد و اگر در رد باشد قبول نخواهد و اگر در قبول باشد رد نجويد در هر اقليمى شايد كه يك كس يا دو كس چنين باشند .\r\nاى درويش آخرين چيزى كه از سر صديقان بيرون مىرود دوستى مال و جاهست تمت الرسالة بعون الله الملك المتعال\r\n\r\n","description":"","footnote":"","page_name":" 148 ","page_number":180},
  {"content":"\r\n\r\nبسم الله الرحمن الرحيم\r\n\r\nرسالة چهارم از كتاب كشف الحقائق در بيان توحيد و آنچه تعلق بتوحيد دارد\r\nبدانكه در لغت عرب معنى مطابق توحيد يكى كردن است و در شريعت يكى گفتن و در طريقت يكى دانستن و در حقيقت يكى ديدن است . پس در شريعت موحد آن‌كس است كه يكى داند و يكى گويد خداى را . و در طريقت موحد آن‌كس است كه يكى داند و در حقيقت موحد آن‌كس است كه يكى بيند .\r\nو در شريعت معنى مسلم و مؤمن و موحد يكيست و معنى منافق و كافر و مشرك يكيست اما به نزديك اهل تحقيق هر يكى معنيى دارد .\r\nچون اين مقدمات معلوم كردى اكنون بدانكه اهل ايمان بر دو قسمند :\r\nيك قسم را اهل كثرت گويند و يك قسم را اهل وحدت خوانند . و مراد از اهل كثرت آنها باشند كه دو وجود اثبات كنند يكى وجود قديم و يكى وجود حادث .\r\nو مراد از اهل وحدت آن جماعتند كه يك وجود اثبات كنند و آن وجود خداست تعالى و تقدس و به غير از وجود خداى چيزى ديگر موجود نمىگويند و نمىدانند يعنى اهل شريعت مىگويند كه وجود در قسمت اول بر دو قسم است قديم و حادث از جهت آنكه هر وجودى كه باشد از دو حال بيرون نباشد يا او را اول باشد ( و هو الحادث ) يا نباشد ( و هو القديم ) تعالى و تقدس . و وجود قديم خداى\r\n\r\n","description":"","footnote":"","page_name":" 149 ","page_number":181},
  {"content":"\r\n\r\nخلقست و وجود حادث خلق خدايست و اگر وجود قديم نباشد بيقين هيچ چيز از موجودات نباشد و چون بيقين چيزى موجود است پس ضرورت چيزى قديم باشد و چون وجود قديم ضرورى است و در او ضرورت نيست پس وجود قديم به ضرورت يكى باشد و اگر اين وجود قديم عالم و مريد و قادر نباشد بيقين هيچ چيز از محدثات موجود نباشد و چون بيقين چيزى از محدثات موجود است پس وجود قديم به ضرورت عالم و مريد و قادر باشد .\r\nو اهل حكمت هم مىگويند كه وجود در قسمت اول هم بر دو قسمست :\r\nواجبست يا ممكن از آنكه هر وجودى كه باشد از اين خالى نباشد كه يا در هستى خود محتاج به غير باشد و هو الممكن يا نباشد و هو الواجب تعالى و تقدس و وجود واجب خداى خلقست و وجود ممكن خلق خداست و اين وجود واجب مصدر ممكنات و موجب به ذاتست و علت اول و فاعل مطلقست .\r\nو اهل حلول و اتحاد هم مىگويند كه وجود بر دو قسمست نور است و يا مظهر نور است و نور قديمست و تغيير و تبديل و تفاوت نقصان در وى روا نيست و مظهر نور حادث و تغيير و تبديل و كمال و نقصان در وى رواست و نور خداى خلق است و مظهر نور خلق خدايست .\r\nو اهل وحدت مىگويند كه وجود يكى بيش نيست و آن وجود خدايست و به غير از وجود خداى چيزى ديگر موجود نيست .\r\nبدانكه اهل كثرت دو طايفه‌اند يك طايفه را اهل شريعت مىگويند و يك طايفه را اهل حكمت مىخوانند و اهل وحدت هم دو طايفه‌اند يك طايفه را اصحاب نار مىگويند و طايفه ديگر را اصحاب نور مىخوانند و ما سخن هر چهار طايفه را در اين رساله بشرح بياوريم بىزياده و نقصان .\r\n\r\nباب در سخن اهل كثرت كه اهل شرع و حكمتند در بيان وجود واجب الوجود تعالى و تقدس\r\nبدانكه اهل شريعت و اهل حكمت مىگويند كه از مخلوقات هيچ\r\n\r\n","description":"","footnote":"","page_name":" 150 ","page_number":182},
  {"content":"\r\n\r\nوجودى آن قدر و منزلت ندارد كه وجود آدمى دارد و اين قدر و منزلت آدمى از آنست كه خود را مىداند و خداى را مىشناسد و از تمام مخلوقات آدمى مقصود بود و باقى همه طفيل آدمىاند از جهت آنكه حكمت آفرينش اين بود كه او شناخته شود چنان كه مىفرمايد :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 1 » و داود مناجات كرد - : « الهى لما ذا خلقت الخلق ؟ قال : كنت كنزا مخفيا فاردت ان اعرف » « 2 » و آدمى است كه او را مىشناسند پس از جمله خلايق آدمى مقصود بوده باشد و باقى طفيل آدمى باشند زيرا كه آدمى محتاج به زمان و مكان و غذاست و بدين سبب چيزها لازم آيد « و ليس الخبر كالمعاينة » اين جمله چيزها كه پيدا آمده است از لوازمست و آن عزيز از سر همين نظر فرموده است : بيت :\r\n آفرينش نثار فرق تواند * برمچين چون خسان زر ايثار « 3 » \r\nو هرآينه بايد كه چنين باشد كه همه كس داند كه مقصود از درخت نفس درخت نباشد بلكه ميوه باشد و ميوه اين درخت آدمى است پس آدمى مقصود بوده باشد .\r\nچون معلوم شد كه حكمت در آفرينش خلق آن بود تا حق تعالى شناخته شود پس بنابراين بعضى از اهل شريعت گفتند كه معرفت ذات و صفات خداى تعالى مقدور باشد و ممكن باشد كه از آدميان ذات و صفات او را چنان كه هست بشناسد كه شناختن چيزى آن باشد كه آن چيز را چنان كه آن چيز است بدانند اما جمهور اهل شريعت و تمام اهل حكمت گفته‌اند كه : معرفت وجود واجب الوجود على الحقيقة مقدور بشر نيست و در فكر هيچ آدمى نتواند درآمد كه كمال الوهيت او بلندتر از آنست كه به احاطت ذهن و خاطر مخاطر شود :  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ  « 4 » .\r\nپس آنچه معرفت اهل تقليد است مر وجود واجب الوجود را بيش از اين نيست كه مىگويند كه وجودى هست موصوف بصفات سزا و منزه از صفات\r\n\r\n\r\n","description":"","footnote":"\r\n( 1 ) - ذاريات 65\r\n( 2 ) - فخلقت الخلق لا عرف\r\n( 3 ) - چون گدا ز راه نثار\r\n( 4 ) - أنعام 103\r\n","page_name":" 151 ","page_number":183},
  {"content":"\r\n\r\nناسزا يكيست بذات خود و يگانه است بصفات خود و اين وجود هرگز نباشد كه نباشد و اين‌چنين شنيده‌اند و مىگويند .\r\nو آنچه معرفت اهل استدلال است مر وجود واجب الوجود را بيش از اين نيست كه مىگويند كه ما اين موجودات را بىهيچ شكى متغير مىيابيم و متغير هرآينه حادث باشد و وجود حادث بىوجود قديم محالست يعنى وجود حادث در هستى خود هرآينه محتاج به غير باشد و وجود غير حادث به ضرورت قديم باشد و چون قديم به ضرورت لازم مىآيد و در دو ، ضرورت نيست پس قديم يكى باشد اگر فهم نكردى روشن‌تر بگويم :\r\nيعنى مىگويند كه بعضى موجودات از عدم بوجود مىآيند و باز از وجود بعدم مىروند و بيقين معلوم است كه هيچ چيز به خود موجود نشود و هيچ چيز به خود معدوم نگردد زيرا كه اگر ذات آن چيز مقتضى وجود بودى او هرگز معدوم نبودى پس چون موجود مىشود و معدوم مىگردد از اينجا به ضرورت دو چيز لازم آيد : يكى آنكه ذات آن چيز قابل وجود و عدمست و « ممكن » عبارت از اينست . دوم آنكه به غير وجود ممكن وجود ديگر هست كه يك طرف ممكن را ترجيح مىكند و وجود غير ممكن « واجب » باشد و چون واجب به ضرورت لازم مىآيد و در دو ضرورت نيست پس به ضرورت واجب يكى باشد . هستى واجب الوجود و يگانگى او را بدين‌طريق اثبات مىكنند . باز اين وجود را ببعضى موجودات كه يافته‌اند اضافه مىكنند و از بعضى سلب مىكنند و از اين جهت او را به اضافه صفات ثبوتى و صفات سلبى اثبات مىكنند .\r\nاينست بيان اهل تقليد و بيان اهل استدلال در اثبات واجب الوجود و وحدت واجب الوجود .\r\n\r\nسؤال و جواب « 1 »\r\nبدانكه از حضرت امير المؤمنين « 2 » على عليه السلام سؤال كردند كه خدا چيست ؟ فرمود كه : « الموجود الذى لا يمكن ان يتغير » و ديگر سؤال كردند\r\n\r\n\r\n","description":"","footnote":"\r\n( 1 ) - فصل\r\n( 2 ) - امام المتقين\r\n","page_name":" 152 ","page_number":184},
  {"content":"\r\n\r\nكه عالم چيست ؟ فرمود كه « الموجود الذى يمكن ان يتغير » و از ابو على سينا سؤال كردند كه خدا چيست ؟ گفت كه : « الموجود الذى لا يفتقر » و از شيخ المشايخ سعد الدين حموى سؤال كردند كه خدا چيست ؟ گفت : « الموجود هو الله » و ديگر سؤال كردند كه عالم چيست گفت كه : « لا موجود سوى الله » .\r\n\r\nباب در سخن اهل وحدت كه اصحاب نار و اصحاب نورند در بيان واجب الوجود\r\nبدانكه اهل وحدت مىگويند كه وجود يكى بيش نيست و آن وجود خداى است و خداى وجودى است احد حقيقى و واجبيست ازلى و ابدى و در وجود وى كثرت و اجزا نيست و به غير از وجود وى چيزى موجود نيست و امكان ندارد كه باشد زيرا كه اگر به غير از خداى تعالى چيزى ديگر موجود بودى خداى را در وجود مثل و شريك بودى و ضد و ند لازم آيد و خداى را مثل و شريك نيست و ضد و ند نيست : « ليس له ضد و لا ند و لا شبيه و لا شريك » . و ديگر بدانكه اگر به غير وجود خداى چيزى ديگر موجود بودى دو وجود بودى و چون دو وجود بودى به ضرورت يا منفصل باشد يا متصل و وجود خداى متصل به چيزى و منفصل از چيزى نيست و اهل كثرت گويند علت اتصال و انفصال جسم است و خداى جسم است « 1 » ( ؟ كذا . ظ : جسم نيست ) پس باوجود آنكه وجود ديگر باشد خداى متصل به چيزى و منفصل از چيزى نباشد .\r\n\r\nفصل\r\nبدانكه اگر علت اتصال و انفصال جسم بودى مىبايست كه عرض متصل و منفصل نبودى و اگر علت اتصال و انفصال عرض بودى مىبايستى كه جسم متصل و منفصل بودى و در هر دو اتصال و انفصال هست . پس به ضرورت لازم آيد كه علت اتصال و انفصال چيزى باشد كه ميان جسم و عرض مشترك باشد و آن وجود است .\r\n\r\n\r\n","description":"","footnote":"\r\n( 1 ) - و خداى تعالى جسم نيست\r\n","page_name":" 153 ","page_number":185},
  {"content":"\r\n\r\nچون بيقين معلوم شد كه علت اتصال و انفصال وجود است پس اگر به غير وجود خداى وجود ديگر باشد به ضرورت متصل يا منفصل باشد و وجود خداى متصل به چيزى و منفصل از چيزى نيست پس به غير وجود خداى وجودى نباشد .\r\nاى درويش تا اكنون معنى كلمه شهادت را نمىدانستى و در غرور و خيال و سراب و كثرت مىبودى و مىپنداشتى كه مگر ذاتى و صفاتى و وجودى و حياتى دارى و با وجود شرك خود را موحد گمان مىبردى اكنون وقت آنست كه از غرور و خيال بيرون آيى و از شرك و كثرت خلاص يا بى و معنى كلمه شهادت را بدانى كه معنى ( لا إله الا الله ) آنست كه : لا موجود سوى الله .\r\nاى درويش هر آن سالك كه روزى بدين مقام رسد كه بداند كه ذات و صفات و وجود و حيات ندارد و مال و جاه و ملك ندارد و بشناسد كه ذات و صفات و وجود و حيات خداى راست و مال و جاه و ملك به آن ( كذا - شايد : آن ) اوست در آن روز اين خطاب بوى رسد كه :  لِمَنِ الْمُلْكُ الْيَوْمَ  « 1 » و چون به غير خداى كسى ديگر نباشد كه جواب گويد به‌خودىخود جواب دهد كه :  اللَّهُ الْواحِدُ الْقَهَّارُ  « 1 » اين بود زبده و خلاصه سخن اهل وحدت در بيان وحدت وجود كه گفته شد .\r\nتا اينجا جمله اهل وحدت را اتفاقست و از اينجا آغاز اختلاف خواهد شد يعنى اهل وحدت از اصحاب نار و اصحاب نور هر يك در بيان وحدت واجب الوجود طريقى دارند پس ما اين هر دو طريق ايشان را در دو باب بيان كنيم :\r\n\r\nباب در سخن اصحاب نار در بيان وحدت وجود\r\nاين قسم را اصحاب نار ازآن‌جهت مىگويند كه هر كه به اين مرتبه رسد جمله نصب « 3 » خيال و غرور و پندار او نيست مىشود و او هم نيست مىگردد و فعل نار اينست كه به هر چيز كه مىرسد اول آن چيز را نيست مىكند و آخر خود هم نيست مىشود .\r\n\r\n\r\n","description":"","footnote":"\r\n( 1 ) - مؤمن 16\r\n( 3 ) - نصب بضمتين جمع « نصيب » بمعنى دام صياد\r\n","page_name":" 154 ","page_number":186},
  {"content":"\r\n\r\nبدانكه اصحاب نار هم دو طايفه‌اند يك طايفه مىگويند كه وجود يكى بيش نيست و آن وجود خدايست و خداى وجوديست احد حقيقى و واجبيست ازلى و ابدى و وجود او را كثرت و اجزا نيست و به غير وجود وى چيزى موجود نيست .\r\nآنگاه مىگويند كه آنچه ظاهر عالمست كه عالم اجسام و ظلمت است و مركب و منقسم و متغير و فانى است خلق خدايست و خلق خداى خيال و نمايشست و وجود ندارد الا وجود خيالى و عكسى و ظلى و به خاصيت واجب الوجود اين‌چنين مىنمايد همچون موجوداتى كه در خواب و آب و مرآت مىنمايند .\r\nو آنچه باطن عالمست كه عالم ارواح و نور است مركب و منقسم و متغير نيست خداى خلق است تعالى و تقدس و خداى خلق واجب الوجود است و وجود حقيقى وى راست .\r\nپس ظاهر عالم را كه خلق خدايست با باطن عالم كه خداى خلقست همچون ظاهر خود با باطن خود مىشناس اينست معنى : ان الله تعالى خلق آدم على صورته و اينست معنى : من عرف نفسه فقد عرف ربه و اينست معنى : ان الله تعالى خلق الخلق فى ظلمة ثم رش عليهم من نوره و اينست معنى :  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ  « 1 » الآية و اينست معنى :  وَ أَشْرَقَتِ الْأَرْضُ بِنُورِ رَبِّها  « 2 » و اينست معنى :  فَإِذا سَوَّيْتُهُ وَ نَفَخْتُ فِيهِ مِنْ رُوحِي  « 3 » و در قرآن و احاديث مانند اين بسيار است كه جمله دلالت مىكند كه آنچه ظاهر عالمست خلق خدايست و آنچه باطن عالمست خداى خلقست و باطن عالم كه خداى خلقست به مثابه چراغ است و ظاهر كه خلق خدايست به مثابه مشكات يا چنين گوى كه باطن عالم به مثابه شمعست و ظاهر عالم به مثابه آينه‌هاست . يا خود چنين گوى كه باطن عالم نور است و ظاهر به مثابه دريچه‌ها و نور دايم سر از دريچه‌ها بيرون كرده است و مىگويد و مىشنود و مىبيند .\r\n\r\n\r\n","description":"","footnote":"\r\n( 1 ) - نور 35\r\n( 2 ) - زمر 69\r\n( 3 ) - حجر 29\r\n","page_name":" 155 ","page_number":187},
  {"content":"\r\n\r\nچون اين مقدمات معلوم كردى بدانكه خلق خداى نيستى است هست‌نماى و خداى خلق هستى است نيست‌نماى .\r\n\r\nباب\r\nبدانكه به نزديك اين طايفه آنچه حقيقت آدميست كه عالم ارواح و انوار است باقى است و هميشه خواهد بود و به مرگ باطل نمىگردد و قابل تغيير و تبديل نيست و مرگ مر قالب آدمى راست كه از عالم اجسام و ظلمتست و خيال و نمايشست .\r\nو فرق ميان اين دو طايفه و اهل حلول آنست كه اهل حلول عالم اجسام را به حقيقت موجود مىگويند و ظاهر نور خداى مىدانند و اين طايفه عالم اجسام را خيال و نمايش مىگويند پس خلاصه سخن اين طايفه آنست كه وجود عالم ارواح كه مراتب نور است و وجود واجب الوجود است با وجود عالم اجسام كه مراتب ظلمت و خيال و نمايشست همچنانست كه وجود هوا و وجود سراب به نزديك اهل حكمت از جهت آنكه به نزديك اهل حكمت سراب « نيست » ى است هست‌نماى و هوا « هست » ى است نيست‌نماى و هوا حقيقت و عين سراب است و سراب خيال و نمايشست و صورت هواست و وجود سراب به هواست و ظهور هوا بسراب است اينست معنى مناجات داود : الهى لما ذا خلقت الخلق ؟ قال كنت كنزا مخفيا فاردت أن أعرف و اينست معنى جواب حضرت محمد ( ص ) : قال ربنا فى ظلل من الغمام و فى رواية : قال ربنا فى عماء و شيخ المشايخ شهاب الدين سهروردى اين معنى را نظم كرده است : رباعى :\r\n دل مغز حقيقتست و تن پوست ببين * در كسوت روح صورت دوست ببين\r\nهر چيز كه آن نشان هستى دارد * يا سايه نور اوست يا اوست ببين \r\nاينست تمامى سخن اين طايفه و اين مذهب پير هرى شيخ عبد الله انصارى و شيخ شهاب الدين سهروردى است قدس الله روحهما و اين بيچاره در اين وقت خويش بسيار كس به اين مذهب يافت و بعضى نقل مىكنند كه شيخ شهاب الدين در آخر عمر از اين مقام درگذشت .\r\n\r\n","description":"","footnote":"","page_name":" 156 ","page_number":188},
  {"content":"\r\n\r\n\r\nفصل در بيان آن طايفه ديگر از اصحاب نار\r\nبدانكه اين طايفه ديگر مىگويند كه وجود يكى بيش نيست و آن وجود خدايست و خداى وجودى است احد حقيقى و واجبى ازلى و ابدى و در وجود او كثرت و اجزاء نيست و به غير از وجود او چيزى ديگر موجود نيست .\r\nآنگاه مىگويند كه ظاهر عالم كه عالم اجسام و ظلمتست و باطن عالم كه عالم ارواح و نور است غير خداست زيرا كه عالم اجسام با عالم ارواح و عالم ظلمت با نور متضاد و متقابلند و خداى عالم از تقابل و تضاد پاك و منزه است و از صفات و اسامى مبراست . پس آنچه فوق عالم اجساد و عالم ارواحست كه تضاد و تقابل و شكل و صور ترا در آن راه نيست وجودى حقيقيست كه وحدت صرفست پس وجود حقيقى است كه واجب الوجود است و خداى عالمست تعالى و تقدس و عالم اجساد و عالم ارواح و عالم ظلمت و عالم نور عالم اوست و عالم او جمله خيال و نمايشست و به خاصيت واجب الوجود اين‌چنين موجود مىنمايد و وجود ندارد الا وجود خيالى و عكسى و ظلى همچون موجوداتى كه در آب و خواب و مرآت مىنمايند و آن عزيز از سر همين نظر فرموده است : بيت :\r\n جويان اتصال بسى خلق و حق عزيز * كز نيستان به هست محالست اتصال\r\nوصل و فراق خلق دو چيز اقتضا كند * او نيست جز يكى نه فراقست و نه وصال \r\n\r\nفصل\r\nبدانكه به نزديك اين طايفه جسد و روح آدمى و صورت و معنى آدمى خيال و نمايشست از جهت آنكه به نزديك اين طايفه اگر جوهر و عرض است و اگر جسم و روحست و اگر موت و حيات و اگر صحت و مرض است و اگر علم و جهل است و اگر نور و ظلمتست و اگر اسلام و ايمانست و اگر نبوت و ولايت است همه خيال و نمايشست و اين جمله وجود ندارند الا وجود خيالى و عكسى و ظلى پس خلاصه سخن اين طايفه ديگر آنست كه وجود حقيقى ( كه ؟ ) وجود واجب الوجود است\r\n\r\n","description":"","footnote":"","page_name":" 157 ","page_number":189},
  {"content":"\r\n\r\nبا وجود عالم اجسام و عالم ارواح كه ظاهر و باطن عالمند همچنانست كه وجود هوا با وجود سراب به نزديك اهل حكمت از جهت آنكه سراب مىنمايد و وجود ندارد و هوا نمىنمايد و وجود دارد و وجود سراب به هواست و ظهور هوا به سرابست اينست تمامى سخن اين طايفه ديگر از اصحاب نار و اينست مذهب شيخ المشايخ ابن معين ( كذا - فى النسختين : ظ : ابن سبعين ) و اينست مذهب مشايخ مغرب و اين بيچاره در اين وقت خويش بسيار كس بر اين مذهب ديد .\r\n\r\nسؤال\r\nاگر كسى گويد كه ما را در ذات و صفات خود و در وجود و حيات خود هيچ شكى نيست كه به حقيقت موجود است و خيال و نمايش نيست از جهت آنكه يكى عالم و محقق است و يكى جاهل و احمق است و يكى در رنج و بلاست و يكى در آسايش و راحت - درد و الم چگونه خيال باشد و آسايش و راحت چگونه نمايش بود ؟\r\n\r\nجواب\r\nاى درويش مگر تو هرگز بخواب نرفتهء و در خواب خود را پادشاه و حاكم و امير ( اسير ؟ ) و محكوم نديدهء ؟ و وقتها آن چندان فرح و ذوق را و وقتها « 1 » چندان خوف و ترس را مشاهده نكردهء ؟ و بىهيچ شكى آن جمله خيال و نمايشست و به نزديك آنكه در خوابست در آن حالت آن جمله حقيقت مىنمايد اين را نيز همچنان ميدان و از اينجاست كه محققان فرموده‌اند كه خواب چهار نوع است زيرا كه نوم عبارت از بىخبرى و بىشعورى است و موت نيز همچنين است اينست معنى : « النوم اخى الموت » ( كذا - و صحيح : أخ الموت ) و بىخبرى و بىشعورى مراتب دارد يكى از محسوسات كه ظواهر اشياست بىخبر است و يكى از طبايع اشيا بىخبر است و يكى از خواص اشيا بىخبر است و يكى از حقايق اشيا بىخبر است و هر چهار در خواب چيزها مىبينند و مىپندارند كه آنچه مىبينند\r\n\r\n\r\n","description":"","footnote":"\r\n( 1 ) - آن چندان\r\n","page_name":" 158 ","page_number":190},
  {"content":"\r\n\r\nجمله حقيقت است چون هر يكى « 1 » بيدار شوند بيقين بدانند كه در خواب بوده‌اند و آنچه مىديده‌اند خيال و نمايش بوده است « 2 » .\r\n\r\nباب دوم در سخن اصحاب نور در بيان وحدت وجود\r\nو اين يك قسم را اصحاب نور از جهت آن مىگويند كه هر كه به اين مقام مىرسد مىداند كه او زنده است جاويد و فعل نور اينست كه هستى مىبخشد و فعل نار آنست كه هستى مىسوزد .\r\n« 3 » بدانكه اصحاب نور هم دو طايفه‌اند و هر دو طايفه مىگويند كه وجود يكى بيش نيست و آن وجود خدايست و خداى وجوديست احد حقيقى و واجبى ازلى و ابدى و در وجود او كثرت و اجزا نيست و به غير از وجود وى چيزى ديگر موجود نيست آنگاه مىگويند كه هرچه موجود است جمله به‌يك‌بار وجود خدايست از جهت آنكه در وجود من حيث الوجود دويى و كثرت امكان ندارد و وجود وجود خدايست و به غير خداى وجود ديگر نيست . پس به ضرورت لازم آيد كه هرچه موجود باشد جمله به‌يك‌بار وجود خداى باشد پس اول وى باشد و آخر وى باشد و ظاهر وى باشد و باطن هم وى باشد اينست معنى  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  « 4 » . رباعى\r\n هر نقش كه بر تخته هستى پيداست * آن صورت آن‌كسست كآن نقش آراست\r\nدرياى كهن چو برزند موجى نو * موجش خوانند و در حقيقت درياست \r\nاينست سخن اصحاب نور در حقيقت وجود .\r\n\r\nفصل\r\nبدانكه اهل كثرت در كثرت از آن مانده‌اند كه حكمت اسامى را ندانسته‌اند و طريق وضع اسماء معلوم نكرده‌اند لاجرم از اسماء نتوانستند رسيد و بدين سبب بشرك و سرگردانى گرفتار شدند . و اهل وحدت از كثرت از آن بيرون\r\n\r\n\r\n","description":"","footnote":"\r\n( 1 ) - از خواب\r\n( 2 ) - و السلام\r\n( 3 ) - فصل\r\n( 4 ) - حديد 3\r\n","page_name":" 159 ","page_number":191},
  {"content":"\r\n\r\nآمدند كه حكمت اسامى را دريافتند و طريق وضع اسماء را معلوم كردند لاجرم از اسماء درگذشتند و بمسمى رسيدند و بدين سبب از شرك و سرگردانى خلاص يافتند .\r\nاى درويش اين جمله اسامى اضافى و اعتبارىاند و در اضافه و اعتبارات هرآينه كثرت لازم آيد و چون ترك اضافات و اعتبارات كرده شود كثرت نماند پس كثرت نيست الا در اضافات و اعتبارات و وحدت نيست الا در ترك اضافات و اعتبارات . اگر فهم نكردى روشن‌تر از اين بگويم :\r\n\r\nفصل\r\nبدانكه اصحاب نور مىگويند كه مادام اسم خداى باقيست و اسم تو هم باقيست بدين سبب اثبات وجود خداى مىكنى و اثبات وجود خود هم مىكنى و خدا را مىشناسى و خود را هم مىشناسى ، در مقام شركى و از مقام وحدت دورى . اين معرفت و شناخت تو جز غرور و پندار نيست و اين سخن ترا ( جز ؟ ) به مثالى معلوم نشود « 1 » : مثلا تا دست عزيز عزيز را اسمى مىداند و خود را هم اسمى مىداند بدين سبب عزيز را غير خود مىداند و خود را غير عزيز مىشناسد عزيز را ندانسته است و خود را نشناخته كه اگر دست عزيز خود را دانسته بودى و عزيز را شناخته بودى بيقين بدانستى كه عزيز موجود است و به غير عزيز چيزى موجود نيست كه اگر دست عزيز را وجود باشد عزيز را دو وجود لازم آيد و اين محالست زيرا كه وجود عزيز يكى بيش نيست و امكان ندارد كه دو باشد پس دست عزيز را به غير عزيز وجود نباشد . و چون بيقين دانستى كه دست عزيز را به غير عزيز وجود نيست و عزيز است كه موجود است و عزيز را دو وجود محالست پس به ضرورت لازم آيد كه اسم سر و اسم پاى و اسم دست و اسم روى و اسم جسم و اسم روح اسماى مراتب عزيز باشند و عزيز اسم جامع باشد كه اگر نه چنين باشد نه عزيز را دو وجود بلكه زياده لازم آيد . و اين‌چنين جائز است كه يك چيز را بجهات مختلف و به‌مراتبى كه در وى باشد باضافات و اعتبارات\r\n\r\n\r\n","description":"","footnote":"\r\n( 1 ) - تمثيل : مثلا مادام كه دست عزيز . . . الخ . . . .\r\n","page_name":" 160 ","page_number":192},
  {"content":"\r\n\r\nبه صد نام يا زياده بخوانند و اين صد نام كه مر آن يك چيز را خوانند عاقل داند كه در آن يك چيز هيچ كثرت لازم نيايد . چون دانستى كه اگر چيزى را جهات مختلف و مراتب بسيار و اسامى بيشمار باشد در آن چيز كثرت لازم نمىآيد اكنون بدانكه وجود عزيز جهات مختلف و مراتب بسيار داشت از ظاهر و باطن مىخواست كه ما بلغ « 1 » از جهات و مراتب وجود خود را به عبارت حكايت كند هر مرتبهء از مراتب وجود خود را و هر جهتى از جهات وجود خود را باضافات و اعتبارات به اسمى مخصوص گردانيد به اين سبب اسامى پيدا آمد و چون ترك اضافات و اعتبارات كرده شود هيچ از آن اسامى نماند الا وجود عزيز اينست معنى : « من عرف نفسه فقد عرف ربه » و اينست معنى : « ان الله خلق آدم على صورته » و اگر اين اسامى را برعكس اين كردندى يعنى سر را پاى و پاى را سر گفتندى و روح را جسم و جسم را روح خواندندى هم روا بودى از جهت آنكه مقصود حاصل بودى و حكمت اسامى يافته شدى كه حكمت در وضع اسامى آنست تا مستمع حاضر و غايب از احوال خود يا از احوال او به كتابت و عبارت حكايت كند . اين‌چنين كه مراتب اسامى خود را دانستى اسامى وجود را نيز همچنين مىدان يعنى اگرچه وجود من حيث الوجود يكى بيش نيست اما در خود جهات مختلف و مراتب بسيار دارد و بدين سبب هر جهتى و هر مرتبهء از جهات و مراتب وجود باضافات و اعتبارات به اسمى مخصوص شد تا اسامى پيدا آمد و آن عزيز از سر همين گفته : بيت :\r\n مشو احول مسما جز يكى نيست * اگرچه اين همه اسما نهاديم \r\nاگر فهم نكردى روشن‌تر بگويم : مثل :\r\nبدانكه اگر كسى از موم صد چيز بسازد و به ضرورت صد شكل و صد اسم پيدا آيد و در هر شكلى چندين اسامى ديگر باشد اما عاقل داند كه به غير موم چيزى ديگر موجود نيست و اين جمله اسامى كه پيدا آمده اسامى موم است كه موم بود كه بجهات مختلف و باضافات و اعتبارات آمده است .\r\nاى درويش حقيقت سخن آنست كه اصحاب نور مىگويند كه هر صورت\r\n\r\n\r\n","description":"","footnote":"\r\n( 1 ) - ما بلغ : بدانچه رسيده و بالغ شده است . در نسخهء آستانه اين كلمه ( ملمع ) آمده است .\r\n","page_name":" 161 ","page_number":193},
  {"content":"\r\n\r\nو هر صفت كه امكان دارد كه آن صورت و آن صفت نباشد اين وجود به آن صورت و آن صفت مصور و موصوف است و اين كمال عظمت وى است و بهر صورت و صفت كه مصور و موصوف است اسمى دارد و اين حجاب عظمت وى است اگر فهم نكردى روشن‌تر بگويم :\r\n\r\nفصل\r\nبدان كه خلق يك صفت است از صفات اين وجود و حيات يك صفتست از صفات اين وجود و علم يك صفت است از صفات اين وجود و ارادت و قدرت و جمله صفات را اين‌چنين مىدان . و سما يك صورتست از صور اين وجود و ارض يك صورتست از صور اين وجود و جماد يك صورتست از صور اين وجود و نبات و حيوان و جمله صور را اين‌چنين مىدان و « الله » اسم مجموع است و جامع جمله صور و صفات اين وجود است . اينست معنى : لا إله الا الله و اين سخن ترا جز به مثالى معلوم نشود .\r\nمثلا در من كه عزيزم حيات يك صفتست از صفات من و سمع يك صفتست از صفات من و بصر يك صفتست از صفات من و طب و حكمت و جمله صفات را اين‌چنين مىدان . و سر يك صورتست از صور من و پاى يك صورتست از صور من و روى و پشت و جمله صور را همچنين مىدان و عزيز اسم مجموع است و جامع جمله صور و صفات منست پس عزيز نيست الا جمله . اينست معنى : « ان الله تعالى خلق آدم على صورته » و اينست معنى « من عرف نفسه فقد عرف ربه » . نظم :\r\n حديث عاشقان اين بد سنائى * سخن كوتاه شد الله اكبر \r\nيافت آنكه يافت و نيافت آنكه نيافت .\r\n\r\nفصل « 1 »\r\nبدان اى درويش كه اگر اين وجود را به چراغ نسبت كنند اين چراغ را مشكات از خود است و زجاجه از خود است و روغن از خود و نار از خود . و اگر اين وجود را به درخت نسبت كنند اين درخت را زمين از خود است و آب از خود و هوا از خود و آفتاب از خود و تخم از خود و ميوه از خود است و مغز و باغبان\r\n\r\n\r\n","description":"","footnote":"\r\n( 1 ) - مطالب اين فصل بدون عنوان جداگانه در دنبالهء همان فصل سابق آمده است .\r\n","page_name":" 162 ","page_number":194},
  {"content":"\r\n\r\nو روغن از خود و خورنده از خود است . و اگر اين وجود را به انسان تشبيه كنند اين انسان را قالب از خود است و روح از خود و عقل از خود و علم از خود و جبرئيل از خود و كتاب از خود و كلام از خود و رسول از خود و نبى از خود و امت از خود و اقرار از خود و انكار از خود است و عاشق و معشوق از خود و دوزخ از خود و بهشت از خود است و آن عزيز از سر همين نظر گفته : شعر :\r\n جهان را بلندى و پستى توئى * ندانم چهء هرچه هستى توئى \r\n\r\nفصل « 1 »\r\nبدانكه از افراد موجودات تا به اين وجود راه نيست از جهت آنكه افراد موجودات همين وجود است و اگر اين سخن را فهم نمىكنى بدانكه افراد موجودات را راه از اين وجود از راه عرض است نه از راه طول يعنى راه افراد موجودات به اين وجود همچنانست كه راه حروف مكتوب بمداد و نسبت افراد موجودات به اين وجود همچنانست كه نسبت حروف مكتوب بمداد اما تفاوتى كه هست ازاين‌جهتست كه مداد پيش از افراد حروف مكتوب وجود دارد و اين وجود پيش از افراد موجودات وجود ندارد زيرا كه اين وجود هرگز ناقص نبود تا بود كامل بود و تا باشد كامل باشد و از اينجا گفته‌اند كه خداى را وجه و نفس هست اما ذات نيست و ازاين‌جهتست كه در قرآن و احاديث اسم ذات نيامده است و چون مداد پيش از حروف مكتوب وجود دارد پس مداد را صورت جامعه است و حروف مكتوب را صورت متفرقه از جهت آنكه مداد در مرتبه ذاتست و حروف مكتوب در مرتبه وجهند و امتداد و انبساط مداد در حروف مكتوبه مرتبه نفس است و اين نفس را صاحب شريعت « رب » مىگويد اينست معنى « من عرف نفسه فقد عرف ربه » پس رب عالم صغير از وجهى رب باشد و از وجهى مربوب و از وجهى خداوند باشد و از وجهى بنده و از وجهى مالك و از وجهى مملوك . اما رب عالم كبير به همه وجوه رب و خداوند و مالك باشد .\r\nيك نوبت گفته شد كه اصحاب نور دو طايفه‌اند و تا بدينجا هر دو طايفه\r\n\r\n\r\n","description":"","footnote":"\r\n( 1 ) - مطالب اين فصل بدون عنوان جداگانه در دنبالهء همان فصل سابق آمده است .\r\n","page_name":" 163 ","page_number":195},
  {"content":"\r\n\r\nاتفاق دارند و از اينجا آغاز خلاف خواهد شد و خلاف ايشان اينست كه عالم اجسام از عالم ارواح جداست يا هر دو به همند ؟ و اين خلاف ايشان در رساله معاد گفته شود .\r\n\r\nباب در بيان وحدت اهل تصوف\r\nبدانكه چنان كه اصحاب نار و اصحاب نور در حال صحت و هوشيارى اثبات وحدت حقيقى مىكنند و مقام وحدت را نهايت مقامات سالكان مىگويند .\r\nاهل تصوف در حال سكر و بىخبرى اثبات وحدت مجازى مىكنند و مقام وحدت مجازى را نهايت مقامات سالكان مىگويند چنان كه در اين باب ذكر خواهيم كرد .\r\nو اين وحدت مجازى به حقيقت نور ذكر است كه بر سالك مىتابد از جهت آنكه حقيقت اين وحدت مجازى فكريست قوى كه از كثرت ذكر پيدا مىآيد .\r\n\r\nفصل\r\nبدانكه ذكر را اثر قوى و خاصيتى تمامست در تصقيل و تنوير دل سالكان و چنان كه قالب بىشير امكان ندارد كه پرورده شود و بكمال رسد قلب نيز امكان ندارد كه بىذكر پرورده گردد و بكمال رسد و اين‌چنين كه اثر ذكر و خاصيت ذكر در تصقيل و تنوير دل سالكان دانستى اثر فكر و خاصيت فكر را صدچندين مىدان بلكه زياده . اينست معنى : « تفكر ساعة خير من عبادة ستين « 1 » سنة » و چون اين مقدمه را معلوم كردى اكنون بدانكه طبقات ذاكران چهار است و تا سالك در طبقه چهارم در ذكر نرسد از فكر بىبهره و بىنصيب باشد و چون بطبقه چهارم رسد آنگاه فكر نقاب از روى بردارد و سالك بجمال فكر رسد و چون سالك بجمال فكر رسيد به اول راه تصوف رسيد و وقت آن آمد كه سالك از ما سواى حق پاك شود و بنور حق منور و روشن گردد و چون دل سالك از ما سواى حق پاك و صافى شد و بنور حق منور و روشن گشت و نور فكر بر نور ذكر غلبه كرد سالك\r\n\r\n\r\n","description":"","footnote":"\r\n( 1 ) - سبعين سنة\r\n","page_name":" 164 ","page_number":196},
  {"content":"\r\n\r\nاز ذكر بازماند و به اول راه توحيد رسيد . پس ما اين چهار طايفه را تقرير كنيم تا سالكان را معلوم شود كه در كدام طبقه‌اند تا راه را « 1 » مقصد بدانند ( كذا ) و از مقصود بازنمانند و بغرور و پندار گرفتار نشوند .\r\n\r\nفصل\r\nبدانكه طبقه اول آنهااند كه ذكر ايشان به زبان باشد و دل غافل بود و اين‌چنين بسيار بود كه مردم در خلوت ذكر گويند به صورت و بمعنى در بازار باشند و چيزى خرند و فروشند يا در باغ و بستان به مناهى و حرام مشغول باشند . در وقت نماز و اذكار اكثر عوام همچنين باشند . و هركه در وقت نماز و اذكار نه چنين باشد او از عوام نيست و بر ( كذا - شايد : مبرا ) از معصيت در اين مقام است و اثر اين‌چنين ذكر ضعيف باشد و لكن هم از فايده خالى نباشد از جهت آنكه زمانى كه بذكر مشغول بود بهتر از زمانى است كه به بيهوده و غيبت ( عبث ؟ ) صرف شود .\r\nطبقه دوم آنانند كه ذكر ايشان به زبان باشد اما دل را بتكلف هر ساعت حاضر كنند و چون حاضر گردند باز غايب شود و در وقت نماز و اذكار صالحان همچنين باشند و خبر از فكر معصيت در اين مقام است .\r\nطبقه سيم آنانند كه ذكر ايشان هم به زبان و هم بدل باشد و ذكر بر دل مستولى شده باشد و دل با ذكر آرام و قرار يافته باشد چنان كه بتكلف به كارهاى ديگر مشغول تواند شد يعنى در درجه دوم دل را بتكلف حاضر مىكرد تا ذكر گويد اينجا در درجه سيم دل را بتكلف به كارهاى ديگر مشغول تواند تا كارى كه ما لا بد باشد كرده شود و هر كه در اين درجه سيم باشد عظيم‌كارى باشد و از ذاكران بدين درجه كم رسند و آنكه رسيده است بايد كه غنيمت بداند تا بصحبت ناجنس فوت نكند و در وقت نماز و اذكار زاهدان هميشه چنين باشند و خبر از طاعت در اين مقام است .\r\nطبقه چهارم آنانند كه مذكور بر دل ايشان مستولى باشد چنان كه در سيم ذكر مستولى بود اينجا در چهارم مذكور بر دل مستولى باشد نه ذكر و فرق است\r\n\r\n\r\n","description":"","footnote":"\r\n( 1 ) - راه را از مقصد بدانند\r\n","page_name":" 165 ","page_number":197},
  {"content":"\r\n\r\nميان آنكه همگى دل‌دوست باشد و ميان آنكه همگى دل ذكر دوست باشد بلكه كمال آنست كه ذكر و آگاهى از دل بشويد و مذكور ماند و بس اينست معنى :\r\n« لى مع الله وقت لا يسعنى فيه ملك مقرب و لا نبى مرسل » از جهت آنكه ذكر بپارسى بود يا عربى و اين هر دو از حديث خالى نبود بلكه عين حديث بود و اصل آنست كه دل از حديث عربى و پارسى و هرچه كه هست خالى شود و همه دوست گردد و هيچ چيز ديگر در وى نگنجد و نماند و اين نتيجه محبت مفرط است كه آن را عشق گويند و عاشق كه همگى دل با معشوق دارد باشد كه از مشغولى كه بمعشوق داشته باشد نام معشوق را فراموش كند و هر كسى اين طبقه را فهم نتواند كرد مگر وقتى كه اين حال بر وى گذشته باشد در عشق مجازى و اين شرحى و بسطى دارد اما اين مختصر متحمل آن نيست .\r\nبدانكه اهل تصوف غالب حال در اين مقام و در اين حال باشند كه مذكور بر دل ايشان مستولى باشد چنان كه ايشان را از هيچ چيز و هيچ كس بجز حقتعالى خبر نباشد و بعضى را اين حال چنان به قوت باشد كه گاهگاه حواس ظاهر ايشان از عمل معزول شود و حواس باطن ايشان به حق مشغول باشد و بعضى را يك ساعت و بعضى را دو ساعت و بعضى را يك روز و بعضى را دو روز و سه روز تا بده روز كشد كه اين حال بدارد و خبر از خداى در اين مقام است .\r\nو نقل مىكنند كه روزى عزيزى از راه نردبان بالا مىرفت تا تجديد وضو كند و خادم ابريق گرفته بود و از قفاى او مىرفت آن عزيز را در ميان نردبان اين حال پيدا آمد و چهل روز در آن حال در ميان نردبان ماند و خادم بر موافقت او ايستاده بود و ابريق آب در دست چون شيخ از آن حال بازآمد و بر بالا رفت و خادم از عقب او رفت و شيخ ابريق بگرفت و وضو كرد خادم گفت چهل روز است كه نماز نكرده‌ايم شيخ فرمود چون ترا از چهل روز خبر نيست ( كذا - شايد :\r\nهست ؟ ) نماز مىبايست گزاردن چون نگزاردى برو و نماز چهل روزه قضا كن .\r\n\r\nفصل\r\nچون اين مقدمات معلوم كردى اكنون بدانكه سالك به اين مقام رسد كه\r\n\r\n","description":"","footnote":"","page_name":" 166 ","page_number":198},
  {"content":"\r\n\r\nهرچه هست و هر كه هست بجز از حقتعالى همه را فراموش كند و از جمله بىخبر شود و به اول عالم نيستى و فنا رسد و اين حالت را اهل تصوف فنا گويند اينست معنى : « موتوا قبل أن تموتوا » و در اين مقامست كه دويى و كثرت برمىخيزد و يگانگى خداى بر سالك ظاهر مىشود و چون سالك به اين مقام رسيد به اول عالم توحيد رسيد زيرا كه به نزديك سالك بجز از حقتعالى هيچ چيزى ديگر موجود نيست از جهت آنكه بجز حقتعالى چيزى ديگر نمىبيند و نمىداند . دويى جايى باشد كه دو چيز بيند و دو چيز داند . و تفاوت نكند ميان آنكه چيزى نباشد و اگر باشد وى را خبر از آن نباشد مثلا چنان كه من كسى را نديده‌ام و نمىشناسم و خبر نشنوده‌ام آن‌كس به نزديك من معدوم است و چون او را ديدم يا خبر او را شنيدم به نزديك من موجود است باز اگر فراموش كنم به نزديك من معدوم باشد همچنان‌كه نوبت اول بود از جهت آنكه از روى نادانى هر دو يكيست . پس هر وقت كه سالك به اين مقام رسد كه از موجودات هيچ چيز و هيچ كس را نبيند و نداند و بجز از حقتعالى وجود را هم نبيند و نداند در مقام وحدت باشد .\r\nمىگويند كه وقتى مجنون را خون غلبه كرد طبيب مر پدر مجنون را بفرمود كه مجنون را فصد كن تا زحمتى حادث نشود پدر مجنون حجام بياورد تا مجنون را فصد كند چون دست مجنون را ببست و نيش زد مجنون گفت : ساكن باش تا ليلى را خسته نكنى . زيرا كه مجنون همه ليلى را مىديد و ليلى را مىدانست و خود را نمىديد و نمىدانست .\r\nاين بود بيان وحدت طوايف اهل توحيد « 1 » . و اصحاب وحدت ماايم و هر طايفه ديگر كه غير مااند بكفر و شرك گرفتارند .\r\nاى درويش مقام وحدت و خداشناسى همچو مشك و چيزى خوشبوست كه در هر كه باشد خود بوى دهد و شرك و كفر همچون چيزى گنده است كه در هر كه باشد از او خود گند آيد .\r\nاى درويش مقام وحدت مقام حالست نه مقال تا تو به فصاحت و بلاغت\r\n\r\n\r\n","description":"","footnote":"\r\n( 1 ) - فصل بدان اى درويش كه جمله طوايف اهل اسلام اين دعوى مىكنند كه اهل توحيد و اصحاب وحدت ماايم . . . . الخ . . . .\r\n","page_name":" 167 ","page_number":199},
  {"content":"\r\n\r\nبر خود بندى در اين مقام فصاحت و بلاغت درنمىگنجد . مشك آنجا كه باشد خود بوى دهد مشك را پنهان نتوان داشت و آفتاب را در انبان نتوان كرد چنان كه آثار و احوال موحد گواهى مىدهد كه اين شخص در مقام وحدت است آثار و افعال مشرك هم گواهى مىدهد كه مرد در مقام شركست و آن عزيز از سر همين نظر فرموده است : بيت :\r\n آن را كه نشان داغ عشق است * بر چهره او چو نور پيداست \r\nمست و عاشق اگر خواهند كه خود را پنهان دارند نتوانند و آن‌كس كه مست و عاشق نباشد اگر خواهد كه به مست و عاشق خود را ماننده كند هم نتواند زيرا كه : مصرع : بر بسته دگر باشد و بر رسته دگر .\r\nآفتابى را كه مقنع از چاه برآرد پيدا باشد كه چه نور دهد .\r\nاى درويش مقام شرك را خاصيتى هست كه هر كه در مقام شرك باشد هرآينه آن خاصيات در وى باشد و مقام وحدت را هم خاصياتى هست كه هر كه در مقام وحدت باشد هرآينه آن خاصيت در وى پيدا آيد .\r\nپس هر كه خود را نشناسد كه از كدام طايفه است بايد كه خاصيات خود را بازطلبد تا معلوم شود كه از كدام طايفه است .\r\nبدانكه يك خاصيت اهل وحدت آنست كه هيچ چيز و هيچ‌كس را دشمن ندارند بلكه همه چيز و همه كس را دوست دارند كه بيقين دانند كه « جمله اعضاى يكديگرند » و اگر بعضى را دوست‌تر دارند روا باشد كه شايد كه آدمى يك عضو را از اعضاى ديگر دوست‌تر دارد و ديگر آنكه اين نه به اختيار ايشان باشد كه سرشت آدمى خود چنين افتاده است كه جمال ظاهر و جمال باطن را و محسن و محاسن را از ديگران دوست‌تر دارد .\r\nو يك خاصيت ديگر مر اهل وحدت را آنست كه ازيشان به هيچ‌چيز و هيچ‌كس آزارى نرسد نه قولى و نه فعلى بلكه همه راحت و شفقت رسد و اگر ببعضى راحت و شفقت بيشتر رسد روا باشد كه شايد آدمى محافظت و رعايت بعضى از اعضا بيشتر كند همچون اعضاء رئيسه . و ديگر آنكه اين‌همه به اختيار\r\n\r\n","description":"","footnote":"","page_name":" 168 ","page_number":200},
  {"content":"\r\n\r\nايشان باشد ( كذا - ظ - نباشد ) كه سرشت آدمى خود چنين افتاده است كه بصالح و دانا راحت و شفقت بيشتر رساند و اگر بنادر از ايشان به كسى آزارى رسد آن از غايت شفقت باشد و از جهت يكى از دو مصلحت بود يا مصلحت آن‌كس در آن باشد همچو أدب كردن پدر مر فرزند را يا مصلحت اهل عالم در آن باشد همچون حدود قصاص و اين از جهت نظام عالمست و اين بقضاة و حكام تعلق دارد .\r\nو يك خاصيت ديگر آنست مر اهل وحدت را كه هر كه با ايشان بدى كند ايشان بانتقام آن مشغول نشوند و هرگز بدى آن‌كس به ظاهر و باطن نخواهند . اما اگر در آن ساعت كه بدى بوى خواهد رسيد اگر دفع آن بدى كند بهر طريق كه ميسر شود روا باشد كه آن هم نه به اختيار ايشان باشد از جهت آنكه سرشت آدمى خود چنين افتاده است كه البته دفع مضرت بهر طريق كه تواند از خود بكند و از بدكردار برحذر باشد .\r\nو يك خاصيت ديگر مر اهل وحدت را آنست كه با همه كس راست‌گوى باشد و در همه كارها ديانت نگاه دارد و با هيچ‌كس خيانت نكند نه به آشكار و نه به پنهان و در معاملت با بچه خرد و مرد بزرگ يكسان باشد و هرچه بر خود روا ندارد بر هيچ‌كس روا ندارد . و هرچه خود را خواهد ديگران را هم آن خواهد .\r\nدر هر كه اين خاصيات هست موحدست و در هر كه اين نيست گفتن زبان را اعتبار نيست .\r\nاى درويش هر چيز كه به خاصيت پيدا شود در آن‌كس كه پيدا شود او را در آن غرض و مقصود نباشد از جهت آنكه نه به اختيار وى باشد چون آفتاب طلوع كرد آنچه خاصيت روز است البته ظاهر شود و نتواند كه ظاهر نشود و طلوع آفتاب و غروب آفتاب هميشه بود و هميشه باشد و خاصيات روز و خاصيات شب هميشه بود و هميشه باشد و هر دو مىبايد كه باشد كه اگر يكى نباشد اين وجود ناقص باشد . پس مقام وحدت و مقام شرك را نيز همچنين مىدان كه مقام وحدت و مقام شرك هميشه بود و هميشه باشد و خاصيات موحد و خاصيات مشرك هميشه بود و هميشه باشد .\r\n\r\n","description":"","footnote":"","page_name":" 169 ","page_number":201},
  {"content":"\r\n\r\nاى درويش حقيقت اين سخن آنست كه انسان از خاصيات اين وجودست و صفات و افعال انسان از خاصيات اين وجود است و مجازات افعال نيك و مكافات افعال بد از خاصيات اين وجودست پس علامت دانا آنست كه بگويد كه در وجود انسان چه فايده است و انسان را در توحيد و شرك چه سود و زيانست و افعال نيك را مجازات نيك چراست و افعال بد را مكافات بدى چراست كه دانا داند كه هيچ چيز را در وجود خود غرض و مقصود نباشد از جهت آنكه هيچ چيز را در وجود خود اختيار نباشد .\r\nاى درويش جمله خلق عالم همه روز در خيال و پندارند كه مگر وجودى دارند و بكارى مشغولند و طلب مقصودى مىكنند و نمىدانند كه بجز خداى تعالى هيچ چيز و هيچ‌كس را وجود نيست و نبوده و نخواهد بود . خدايست كه موجود است و هميشه بوده است و خواهد بود . بيت :\r\n باخودى كفر و بيخودى دينست * هرچه گفتيم مغز آن اينست \r\nتمت الرسالة بعون الله و حسن توفيقه\r\n\r\n","description":"","footnote":"","page_name":" 170 ","page_number":202},
  {"content":"\r\n\r\n\r\nرساله پنجم از كتاب كشف الحقائق در بيان معاد انسان و آنچه تعلق بمعاد انسان دارد\r\nبدانكه اهل شريعت مىگويند كه چون روح انسان از قالب مفارقت كند ارواح مؤمنان را بمقام سعدا برند و ارواح كافران را بمقام اشقيا . و باز بازگشت قالب هم به خاك خواهد بود يعنى بازگشت عناصر هر يكى بكل خود خواهد بود و باز اجزاى اين قالب را در قيامت جمع كنند و روح هر يكى را باز در قالب هر يكى درآورند و از خاك بيرون آورند چنان كه مىفرمايد :  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  « 1 » و آنگاه در قيامت حساب هر يكى بكنند و جمله را در دوزخ درآورند و اهل ايمان و تقوى را از دوزخ بيرون آورند و به بهشت رسانند و اهل كفر و ظلم را در دوزخ جاويد بگدارند ( كذا فى الاصل - شايد : بگذارند يا بگدازند ؟ ) ( و بمناسبت لفظ « نذر » در آيه شريفه « بگذارند » انسب است ) . چنان كه مىفرمايد :   وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ، ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا   « 2 » و اهل ايمان و تقوى در بهشت جاويد باشند و اهل كفر و ظلم در دوزخ جاويد باشند و اهل عصيان به قدر معصيت عذاب كشند و به آخر از دوزخ خلاص يابند و به بهشت رسند و يا خداوند ايشان را درگذارد و بىعذاب ايشان را به بهشت برد .\r\n\r\n\r\n","description":"","footnote":"\r\n( 1 ) - طه 55\r\n( 2 ) - مريم 71 - 72\r\n","page_name":" 171 ","page_number":203},
  {"content":"\r\n\r\nپس معاد اهل ايمان بهشت شد و معاد اهل كفر دوزخ آمد و درجات هر كس در بهشت به قدر علم و عمل وى باشد و دركات هر كسى در دوزخ به قدر جهل و عمل بد وى باشد اما درآمدن در بهشت و در دوزخ بفضل و عدلست و خلود در بهشت و در دوزخ جزاى اعتقاد است .\r\n\r\nفصل در بيان بهشت و دوزخ\r\nاهل شريعت در تفاسير خود بسيار كرده‌اند « 1 » و به زيادتى من حاجت نيست فىالجمله بهشت مخلوق و آفريده است و حالى در آسمان هفتمست و محسوس و جسمانيست نه معقول و روحانى و در غايت خوشى و خرميست چنان كه هرچند من صفت خوشى بهشت كنم از هزار يكى نگفته باشم و وصف بهشت خود نتوان كردن زيرا كه در دنيا مثل آن نديده باشند و نشنوده چنان كه مىفرمايد : « اعدت ( كذا - مشهور : اعددت به صيغه متكلم معلوم ) لعبادى الصالحين ما لا عين رأت و لا اذن سمعت و لا خطر على قلب بشر » . بهشت موضعيست كه در وى هيچ غم و اندوه و حسرت و ندامت و خوف و بىمرادى نباشد . جمله مرادها حاصل باشد و هرچه خواهند آماده و مهيا باشد چنان كه مىفرمايد :  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ  « 2 » .\r\n\r\nفصل در بيان دوزخ\r\nبدانكه دوزخ مخلوق و آفريده است و حالى در زمين هفتمست و محسوس و جسمانيست نه معقول و روحانى و چندين گاهست كه در وى آتش مىكنند و مىتفاسانند و به‌غايت ناخوش و موحش است چنان كه هر چند كه من صفت ناخوشى دوزخ كنم از هزار يكى نگفته باشم . جاى عذاب و رنج است و جاى غم و اندوه و مقام حسرت و ندامت است . آتش و عذاب او بر انواعست چنان كه مىفرمايد :\r\n\r\n\r\n","description":"","footnote":"\r\n( 1 ) - بدانكه بهشت و دوزخ را اهل شريعت در تفاسير خود بسيار ذكر كرده‌اند .\r\n( 2 ) - زخرف 71\r\n","page_name":" 172 ","page_number":204},
  {"content":"\r\n\r\n   خُذُوهُ فَغُلُّوهُ ثُمَّ الْجَحِيمَ صَلُّوهُ ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ    « 1 » و امثال اين در قرآن و احاديث آمده است .\r\n\r\nباب\r\nبدانكه اهل شريعت مىگويند كه ايمان داريم به هرچه در قرآن و احاديث آمده است اگرچه كيفيت بعضى از آن چيزها ندانيم نؤمن به و نشتغل « 2 » بكيفيته احوال قيامت از آنهاست كه ايمان بجمله مىداريم اگرچه كيفيت آن احوال را تمام درنمىيابيم مانند سؤال گور و عذاب گور و برخاستن از گور و نامه اعمال هر يكى بهر يكى رسيدن بعضى را بدست راست و بعضى را بدست چپ و نامه خواندن و حساب هر يكى كردن و ترازو و صراط و دوزخ و عذابهاء گوناگون در دوزخ و بهشت و ديدار خداى تعالى اين جمله حقيقت و راست است .\r\n\r\nفصل در سخن اهل حكمت در بيان معاد انسان و آنچه تعلق به آن دارد\r\nبدانكه اهل حكمت مىگويند كه اگرچه نفس ناطقه كه جوهر نورانيست پيش از اين قالب بالفعل موجود نبود و با اين قالب بالفعل موجود شد اما بعد از اين قالب بالفعل موجود خواهد بود و اين نفس ناطقه اگرچه جوهر نورانى و پاك است اما يك روى در اين عالم سفلى دارد از آنكه متعلقست بقالب و به اين سبب بصفات ذميمه و اخلاق ناپسنديده موصوف و متصف مىتواند شد و يك روى در آن عالم دارد از آنكه فيض نفس سماويست ( كذا - شايد : نفس فيض سماويست ) و به اين سبب بصفات حميده و اخلاق پسنديده موصوف و متحلى مىتواند شد .\r\nچون اين مقدمات معلوم كردى اكنون بدانكه چون اين نفس ناطقه كمال خود حاصل كند در اين قالب بعد از مفارقت اين قالب بعالم خود كه عالم علويست بازگردد و كمال او را مناسبت است با عالم خود و مناسبت او با صفات حميده و اخلاق پسنديده و علم و تقواست .\r\n\r\n\r\n","description":"","footnote":"\r\n( 1 ) - حاقه 30 - 32\r\n( 2 ) - تؤمن و تشتغل\r\n","page_name":" 173 ","page_number":205},
  {"content":"\r\n\r\nو اگر در اين قالب كمال خود حاصل نكند بعد از مفارقت اين قالب بعالم خود نتواند بازگشت و در زير فلك قمر در همين عالم كون و فساد بماند . اينست سخن اهل حكمت در بيان معاد انسان اگرچه مختصر گفته شد اما مختصر با فايده است . اگر فهم نكردى روشن‌تر بگويم :\r\n\r\nفصل\r\nبدانكه نفس ناطقه در اول هيچ پيوند و تعلق ندارد به اين عالم جسمانى و نه به اين عالم روحانى يعنى لوح ساده و پاك است و هيچ نقش ندارد نه از عالم محسوسات و نه از عالم معقولات از جهت آنكه از هر دو عالم خبر ندارد .\r\nچون اين مقدمه معلوم كردى اكنون بدانكه اين نفس ناطقه قابليت و استعداد آن دارد كه موصوف شود باوصاف حميده و متخلق گردد باخلاق پسنديده و منقش شود بعلوم حقيقى و مراتب موجودات را چنان كه هست ببراهين عقلى بداند و تغيير و تبديل و بىثباتى عالم اجسام و محسوسات را و ثبات و بقاى عالم ارواح و معقولات را بيقين بشناسد و به جزويات و كليات عالم عالم شود و از اين جمله استدلال كند و بارىتعالى را كه علت اولى و فاعل مطلقست بداند و جوار حضرت او را بهشت جاودان و خوش‌تر از هر دو جهان شناسد و اين عالم محسوسات را زندان و دوزخ شناسد و اين‌چنين كس اگر در صورت انسان باشد و به صورت در عالم ظلمانى بود اما بمعنى يكى از ملائكه مقرب باشد و در عالم نورانى بود .\r\nو همين نفس ناطقه قابليت و استعداد آن هم دارد كه موصوف شود بصفات ذميمه و اخلاق ناپسنديده و منقش گردد به دوستى مال و جاه و فريفته شود بلذات و شهوات بدنى و اين عالم محسوس بهشت و معشوقه وى گردد و اين‌چنين كس اگرچه در صورت انسان باشد اما بمعنى حيوان بل از حيوان فروتر باشد .\r\n« 1 » چون قابليت و استعداد نفس ناطقه را معلوم كردى اكنون بدانكه اگر كمال خود حاصل كند در اين قالب بعد از مفارقت ازين قالب از دوزخ كه عالم\r\n\r\n\r\n","description":"","footnote":"\r\n( 1 ) - فصل\r\n","page_name":" 174 ","page_number":206},
  {"content":"\r\n\r\nطبايعست بگذرد و بعالم خود كه عالم نفوس و عقول و بهشت جاويدانست بپيوندد و بجوار حضرت واجب الوجود رسد .\r\nو اگر كمال خود حاصل نكند بعد از مفارقت اين قالب از دوزخ كه عالم طبايعست نتواند گذشت و در همين دوزخ بماند .\r\nو كمال او صفات حميده و اخلاق پسنديده و علم و تقواست . و تقوى آنست كه برياضات و مجاهدات لوح دل خويش را از نقوش اين عالمى كه دوستى مال و جاهست و دوستى لذات و شهوات بدنى است تمام بشويد و پاك گرداند .\r\nو علم آنست كه لوح دل خود را بنقوش علوم حقيقى كه معرفت خود و معرفت پروردگار خودست منقش گرداند و مراتب موجودات را چنان كه هست ببراهين عقلى بداند و به جزويات و كليات عالم عالم شود و هر چيز را چنان كه آن چيزست بداند بتحقيق و تفصيل بداند .\r\n\r\nفصل\r\nچون علم و تقوى نفس ناطقه را دانستى اكنون بدان كه تقواى هر كه تمام‌تر باشد و انقطاع و تجرد او زياده بود او كامل‌تر بود و مفارقت او ازين قالب و گذشتن او ازين عالم طبايع آسان‌تر بود بلكه در وقت مفارقت خرم و شادان باشد . و علم هر كه تمام‌تر بود مناسبت او بعالم خود بيشتر باشد و رفتن او به آن عالم و پيوستن او بعقول و نفوس سماوى و برگذشتن او از درجات بهشت و رسيدن بجوار حضرت بارىتعالى آسان‌تر باشد بلكه در وقت مفارقت بمناسبتى كه ميان وى و عالم وى باشد بىاختيار وى او را كشند بجانب خود و معنى شفاعت اينست .\r\n\r\nفصل\r\nبدانكه آنچه عالم كون و فسادست و عالم طبايع و شهوات كه زير فلك قمر است دوزخ و دركات دوزخست . و آنچه عالم بقا و ثباتست و عالم عقول و نفوسست كه بالاى فلك قمر است بهشت و درجات بهشت است . و عقل كل و نفس\r\n\r\n","description":"","footnote":"","page_name":" 175 ","page_number":207},
  {"content":"\r\n\r\nكل كه عقل و نفس فلك‌الافلاكست بهشت خاص است و در اين بهشت خاص بندگان خاص باشند اينست معنى :     يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     « 1 » . و آن از فلك اول تا « 2 » فلك الافلاك درجات بهشت است .\r\n\r\nباب\r\nبدانكه هيچ‌كس نباشد كه او را گذر بر دوزخ نباشد اما سبب ماندن در دوزخ مناسبت است با اهل دوزخ و سبب نجات از دوزخ و رسيدن به بهشت مناسبتست با اهل بهشت اينست معنى :   وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا . ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا   « 3 » . و هر يك استعداد آن دارند كه مناسبت با اهل دوزخ حاصل كنند و استعداد آن هم دارند كه مناسبت با اهل بهشت حاصل كنند اينست معنى :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ  « 4 » .\r\n\r\nفصل در بيان درهاى دوزخ و درهاى بهشت\r\nبدانكه درهاى دوزخ هفتست و درهاى بهشت هشت .\r\nهفت در دوزخ ادراكات حيوانىاند پنج حواس ظاهر و دو حواس باطن يكى خيال و يكى وهم كه يكى مدرك صورتست و يكى مدرك معنى محسوسات .\r\nپس در هر كه عقل نباشد و اگر باشد بفرمان عقل نباشد و بفرمان عقل كار نكند و پيرو اين مدركات هفتگانه باشد و از عاقبت كارها انديشه نكند هر يكى از اين مدركات هفتگانه سبب رنج و عذاب وى گردد و هر زحمتى و ندامتى و\r\n\r\n\r\n","description":"","footnote":"\r\n( 1 ) - فجر 27 - 30\r\n( 2 ) - تا بفلك الافلاك\r\n( 3 ) - مريم 71 - 73\r\n( 4 ) - بقره 257\r\n","page_name":" 176 ","page_number":208},
  {"content":"\r\n\r\nعذابى كه بوى رسد ازين مدركات هفتگانه باشد    فَأَمَّا مَنْ طَغى وَ آثَرَ الْحَياةَ الدُّنْيا فَإِنَّ الْجَحِيمَ هِيَ الْمَأْوى    « 1 » .\r\nپس هريك از اين مدركات هفتگانه درى باشد از درهاى دوزخ :  لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ  « 2 »\r\nو در هر كه عقل پيدا شود و پيرو و متابع عقل گردد و هرچه پيش آيد از عاقبت آن كار باشد انديشه كند و به هواى نفس كار نكند اين مدركات هفتگانه با مدرك عقل جمله هشت شوند و هر يكى از اين مدركات هشتگانه سبب راحت و آسايش وى باشند « 3 » .\r\n\r\nفصل در بيان روز قيامت « 4 »\r\nبدانكه روز قيامت عبارت از آن روزى است كه اين دنيا آخر گردد و عالم كون و فساد بر طرف شود . زمين را در رنگ ورق درنوردند اگرچه كوهها لنگر زمين‌اند نهايت در آن روز از اثر نفخ صور همچون پشم رنگين زده شوند :\r\n وَ تَكُونُ الْجِبالُ كَالْعِهْنِ الْمَنْفُوشِ  « 5 » و در آخر نهايت به كلى نيست شوند :    وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً فَيَذَرُها قاعاً صَفْصَفاً لا تَرى فِيها عِوَجاً وَ لا أَمْتاً    « 6 » و درياها را هم كه عبارت از حجاب محصلان و سالكان است و در اين نهايت هم از ميان برگيرند :  وَ إِذَا الْبِحارُ سُجِّرَتْ  « 7 » . يعنى حجاب دو نوعست ظلمانى و نورانى و هر دو در اين نهايت نمانند .\r\nو ديگر بدانكه چون تضاد و تقابل و ناسازگارى كه سبب قالب و اجسادست چون قالب و اجساد نماند سبعيت و وحوش و طيور نماند و سموم حيات و عقارب نيست شود پس در آن روز گرگ با گوسفند و باز با مرغ بياميزد .\r\n\r\n\r\n","description":"","footnote":"\r\n( 1 ) - نازعات 37 - 39\r\n( 2 ) - حجر 44\r\n( 3 ) - و هر راحتى و آسايشى و جمعيتى كه به اين كس رسد از مدركات هشتگانه رسد پس هر يكى از مدركات هشتگانه درى باشد از درهاى بهشت   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى  \r\n( 4 ) - در نسخه آستانه در اين فصول تقديم و تأخيرى روى داده و از جمله سه فصلى كه بعدها در ذيل عنوان « در بيان ملائكه عذاب » و « در بيان صحايف اعمال . . . . الخ » و در بيان « وزن اعمال » در اين نسخه آمده است در نسخه آستانه در اين محل ثبت شده است\r\n( 5 ) - قارعه 4 - 5\r\n( 6 ) - طه 105 - 107\r\n( 7 ) - تكوير 6\r\n","page_name":" 177 ","page_number":209},
  {"content":"\r\n\r\nو ديگر بدانكه مرگ مر قالب و اجساد راست چون قالب و اجساد نماند مرگ هم نماند پس مرگ را بكشند در آن روز تا اهل قيامت از مرگ ايمن شوند .\r\nديگر بدان كه دوزخ را در آن روز حاضر كنند تا اهل قيامت مر دوزخ را مشاهده كنند :  وَ بُرِّزَتِ الْجَحِيمُ لِمَنْ يَرى  « 1 » يعنى دوزخ را جز در آن روز چنان كه دوزخست نتوان ديد از جهة آنكه هر كه در دريا غرق باشد دريا را چنان كه درياست نتواند ديد چون از دريا بيرون آيد آنگاه دريا را چنان كه درياست تواند ديدن .\r\n\r\nفصل در بيان جوىهاى بهشت و جويهاى دوزخ\r\nبدانكه لذات آدمى جسمانى هست و روحانى هست و آرام آدمى جسمانى هست و روحانى هست . لذات جسمانى چون خوردن و خفتن و شهوت راندن و مال و جاهست و لذات روحانى چون ادراك معانى و معقولات و دانستن اسرار مكونات ( كذا كه گرچه صحيح است ولى شايد : مكنونات انسب باشد ) .\r\nپس هرك را با لذات جسمانى پيوند باشد و لذات روحانى حاصل نكرده باشد چون از جسم جدا ماند او را هيچ لذت و راحت نباشد و همه رنج و عذاب بود . و هر كرا با لذات جسمانى پيوند نباشد و لذات روحانى حاصل كرده باشد چون از جسم جدا ماند او را همه لذت و راحت باشد و هيچ رنج و عذاب نباشد .\r\nو هر كرا با لذات جسمانى پيوند نباشد و لذات روحانى هم نبود چون از جسم جدا ماند او را نه رنج و راحت باشد و نه الم .\r\nچون اين مقدمات معلوم كردى اكنون بدانكه بعضى از آدميان جز حيات هيچ چيز ديگر ندارند و مدرك هيچ نوع از علوم نيستند همچون نفوس اطفال و نفوس ابلهان . باز بعضى از آدميان در ادراك علوم بر سه قسمند : بعضى به مبادى و ظواهر علوم رسيده‌اند و اين‌ها عوام خلقند . و بعضى بحقايق و غوامض\r\n\r\n\r\n","description":"","footnote":"\r\n( 1 ) - نازعات 36\r\n","page_name":" 178 ","page_number":210},
  {"content":"\r\n\r\nعلوم رسيده‌اند اين‌ها خاص الخاص خلقند . و بعضى متوسطاند ميان هر دو و اين‌ها خاص خلقند . و چون ادراك سبب لذات خلقست پس ادراك هر كه قوىتر و معلوم و مدرك هر كه شريف‌تر بود او هرآينه قوىتر و كامل‌تر باشد . و اين راحت و لذات پيش از مرگ و بعد از مرگ باشد اما پيش از مرگ دافع و مانع راحت و مزاحم و مشغول‌كننده نفس با وى همراهست و بعد از مرگ اين‌ها نباشد لاجرم لذت و راحتى پيش از مرگ را هيچ نسبت نباشد به لذت و راحت بعد از مرگ پس بهشتى كه موعود است بعد از مرگ متقيان را خداوند تعالى مىفرمايد تا از اين مثل آن بهشت را معلوم كنى :  مَثَلُ الْجَنَّةِ الَّتِي وُعِدَ الْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ وَ أَنْهارٌ مِنْ خَمْرٍ لَذَّةٍ لِلشَّارِبِينَ وَ أَنْهارٌ مِنْ عَسَلٍ مُصَفًّى  « 1 »\r\nبدانكه آب سبب حياتست و منفعت او عامست مر جمله را در جميع اوقات و مثل اين جويهاى آب در بهشت جويهاى حياتست كه عامست مر عموم اهل بهشت را و عموم اهل بهشت از اين جويها برخوردار باشند اما اين جويها را لذتى نباشد .\r\nو شير سبب تربيت است در مبادى و طفوليت و شير خاص‌تر از آبست از جهت آنكه اگرچه منفعت او عام است مر همه را اما در بعضى اوقات و مثل اين جويهاى شير در بهشت جوىهاى علوم عوام است كه مبادى و ظواهر علومست و لذات عوام در بهشت از اين جويها باشد .\r\nو عسل سبب شفاست از بيمارى و رنج و عسل خاص‌تر از شير است از جهت آنكه منفعت او خاص است در حق بعضى و مثل اين جويهاى عسل در بهشت جويهاى علوم خاص است و لذات خواص در بهشت از اين جويها باشد .\r\nو خمر سبب ازالت خوف و حزنست و خمر خاص‌تر از عسلست از آنكه خمر بر جمله اهل دنيا حرامست و نجس و بر اهل بهشت حلال است و طهور و مثل اين جويهاى خمر در بهشت علوم خاص الخاص است و لذات خاص الخاص در بهشت از اين جويها باشد . اما خمر دنيا لذيذ و غير لذيذ باشد و خمر بهشت جز\r\n\r\n\r\n","description":"","footnote":"\r\n( 1 ) - محمد 15 - 16\r\n","page_name":" 179 ","page_number":211},
  {"content":"\r\n\r\nلذيذ نباشد . و عسل دنيا مصفى و غير مصفى باشد و عسل بهشت غير مصفى نباشد . و شير دنيا متغير و غير متغير باشد و شير بهشت متغير نبود . و آب اين دنيا آسن و غير آسن بود و آب بهشت جز غير آسن نبود .\r\nديگر بدانكه در دوزخ مر دوزخيان را به ازاء اين چهار جوى چهار جوى هم باشد : حميم و غسلين و قطران و مهل :  وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ  « 1 »\r\n\r\nفصل در بيان درخت طوبى كه در بهشت است و در بيان درخت زقوم كه در دوزخست\r\nبدانكه درخت طوبى درختيست كه در هر كوشكى و در هر درجهء از درجات بهشت شاخى دارد و هر راحت و آسايش كه بهر كس از اهل بهشت مىرسد از آن شاخ درخت طوبى است كه در كوشك ويست و آن درخت عقلست كه در هر شاخى از درخت عقل باشد . هر كارى كه كند از عاقبت آن كار انديشه كند و از كار پشيمان نباشد . و درخت زقوم درختيست كه در هر خانه و در هر دركهء از دركات دوزخ شاخى دارد و هر رنج و عذابى كه بهر كس رسد از اهل دوزخ از آن شاخ درخت زقوم است و آن درخت طبيعتست كه در هر شاخى از درخت طبيعت باشد هر كارى كه كند از عاقبت آن كار انديشه نكند و بىفكر و انديشه وى از او در وجود آيد و از كار خود پشيمان شود و علامت نادان اين بود كه از قول و فعل پشيمان باشد .\r\n\r\nفصل در بيان ثواب و عقاب\r\nبدانكه ثواب و عقاب ثمرات و بار درخت طوبى و زقوم‌اند تا از كدام درخت شاخى در خانه تست هرآينه ثمره آن شاخ به تو خواهد رسيد .\r\n\r\n\r\n","description":"","footnote":"\r\n( 1 ) - عنكبوت 43\r\n","page_name":" 180 ","page_number":212},
  {"content":"\r\n\r\nچون دانستى كه ثواب و عقاب ثمره درخت تواند اكنون بدانكه پروردن اين درخت بلكه نشاندن و بزرگ گردانيدن اين درخت بدست تست از جهت آنكه هر فعلى كه از تو در وجود مىآيد بتدبير و انديشه عقلست و در آن فعل منع هواى نفس است پس چنانست كه شاخى بر درخت طوبى وصل كردى بلكه درختى جداگانه نشاندى و اگر نشاندن درخت يك نوبت باشد اما درخت هرچندگاهى بر دهد و بعضى را يكىيكى باشد و بعضى را يكى ده باشد و بعضى را يكى هفتصد و بعضى را مضاعف و بعضى را بىحساب مثلا كسى باشد كه بتدبير و انديشه عقل يك سخن نيك يا يك فعل نيك از وى در وجود آيد آن سخن يا آن فعل بمثابت درختى باشد كه بنشاند و از بر آن درخت مدت مديد چندان راحت و آسايش بوى رسد كه در حساب و شمار نيايد و آنچه خلاف اين باشد برعكس اين مىدان .\r\n\r\nفصل در بيان حوران بهشتى\r\nبدانكه حوران بهشتى اسرار و مكنونات علومند كه از نظر نامحرمان پوشيده و در حجابند دست نامحرمان از ايشان كوتاهست و به ايشان نمىرسد جمال ايشان از نظر اغيار در خيام است و روى نمىنمايد :  حُورٌ مَقْصُوراتٌ فِي الْخِيامِ  « 1 » و پيش از بهشتيان هيچ‌كس بديشان نرسيده است و جمله بكرند كه اهل حس و خيال را باسرار و مكنونات علم هرگز راه نبوده است و نخواهد بود :  لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ  « 2 » از جهت آنكه از ابكار مردان و اهل كمال را نصيب باشد و اهل بهشتند كه مردان كاملند و هر نوبت كه اهل بهشت به ايشان رسند ايشان را همچنان بكر يابند يعنى هر نوبت لذتى يابند كه بار اول نيافته باشند از جهت آنكه اگر در چيزى صد بار تأمل و نظر كنند هر نوبتى سر نوى و معانى تازهء روى نمايد بهتر و خوب‌تر از اول و بعضى گفته‌اند كه هر كرا محبوبى و معشوقى باشد هر نوبت كه وصال او دست دهد و مشاهده وى روى نمايد در لذت ديدار معشوق هيچ\r\n\r\n\r\n","description":"","footnote":"\r\n( 1 ) - رحمن 22\r\n( 2 ) - رحمن 24\r\n","page_name":" 181 ","page_number":213},
  {"content":"\r\n\r\nنقصان نباشد بلكه هر نوبت لذت زياده بود اگرچه اين چيزها كه گفته شد و مىشود پيش از مرگ هست و بعد از مرگ خواهد بود اما بعد از مرگ اگر راحتست بهتر باشد و خوش‌تر بود و اگر عذابست سخت‌تر و قوىتر بود از جهت آنكه بعد از مرگ مزاحم و مانع نباشد لاجرم وعد و وعيد بعد از مرگ كردند .\r\nغرض ما ازينها در اين باب بيان معاد اهل حكمت بود .\r\n\r\nفصل\r\nبدانكه اهل حكمت مىگويند كه نفس ناطقه علم و تقوى حاصل كند بعد از مفارقت « 1 » بعالم خود پيوندد و هرچند علم و تقوى او زياده بود مقام او در درجات بهشت بالاتر بود . هيچ‌كس را از اهل حكمت در اين خلاف نيست .\r\nاما اگر علم و تقوى حاصل نكرد بعد از مفارقت بعالم خود نتواند پيوست بقالب ديگر هم نتواند پيوست جاويد در زير فلك قمر بماند و بعضى گفته‌اند كه بقالب ديگر پيوندد و در آن قالب علم و تقوى حاصل كند و هر راحتى و آسايشى و جمعيتى كه به اين كس رسد از مدركات هشتگانه رسد پس هر يكى از اين مدركات درى باشد بر وى از درهاى بهشت :   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « 2 »\r\n\r\nفصل در بيان ملائكه عذاب\r\nبدانكه مدبران امور در برازخ علوى هفت كوكبند كه در دوازده برج سير مىكنند هفت و دوازده نوزده باشند :  عَلَيْها تِسْعَةَ عَشَرَ  « 3 » و مباشر اين نوزده كاركنان علوى نوزده ديگرند در برازخ سفلى هفت قواى نباتى و دوازده قواى حيوانىاند .\r\nنباتى : غاذيه و ناميه و متولده و جاذبه و ماسكه و هاضمه و دافعه‌اند .\r\n\r\n\r\n","description":"","footnote":"\r\n( 1 ) - قالب بعالم\r\n( 2 ) - نازعات 36 ( نسخه آستانه در اينجا اين جملات را فاقد است و اين جملات را قبلا در پايان فصل درهاى بهشت و درهاى دوزخ آورده است )\r\n( 3 ) - مدثر 30\r\n","page_name":" 182 ","page_number":214},
  {"content":"\r\n\r\nو حيوانى : پنج حواس ظاهر و پنج حواس باطن و دو قوت تحريكند يكى جذب و يكى دفع .\r\nو مردم تا مادام كه در سجن دنيا محبوسند اسير تأثير اين نوزده كاركنان علوى و نوزده كاركنان سفلىاند و اگر در همين مقام از دنيا بيرون روند به ضرورت :\r\n« كما تعيشون تموتون و كما تموتون تبعثون » يعنى اگر قطع تعلقات نكنند و اثرى از آثار اين دو نوزده با او پيوسته باشند آن اثر او را معذب دارد و نمودار اين حال كه در آخرت خواهد بود در اين دنيا خواب است اينست معنى : « النوم أخو الموت » و اگر در همين منزل از اين مقام بگذرد و لوح خود را از آثار مدبران پاك بشويد هم در دنيا و هم در آخرت از عذاب رسته باشد .\r\n\r\nباب در بيان صحايف اعمال و كرام الكاتبين و نزول ملائكه و شياطين بر نيكان و بدان\r\nبدانكه اقوال و افعال تا مادام كه در كون اصوات و حركاتند از بقا و ثبات بىنصيب‌اند و چون بكون كتابت و تصوير رسيدند باقى و ثابت شدند .\r\nچون اين مقدمه معلوم كردى بدانكه هر قولى و عملى كه آدمى مىگويد يا مىكند از آن قول و فعل اثرى با وى مىماند اما آن اثر از بقا و ثبات بىنصيب است و اگر آن قول و فعل را چند نوبت تكرار مىكند آن اثر در وى باقى و ثابت مىشود به مثابه كتابت مىگردد و اگر نه چنين بودى هيچ‌كس علم و صناعت نتوانستى آموخت و تكميل ناقصان امكان نداشتى .\r\nچون اين مقدمه معلوم كردى اكنون بدانكه اين آثار باقى و ثابت را اهل بينش ملايكه مىگويند و اهل دانش ملكه مىخوانند . اينست معنى نزول ملائكه و شياطين .\r\nو رسول عليه الصلاة و السلام مىفرمايد كه هر كه حسنهء بكند از آن حسنه فرشتهء در وجود آيد كه او را مثاب دارد و هر كه سيئهء بكند از آن سيئه شيطانى بوجود آيد كه او را معذب دارد و در قرآن آمده است :  إِنَّ الَّذِينَ قالُوا \r\n\r\n","description":"","footnote":"","page_name":" 183 ","page_number":215},
  {"content":"\r\n\r\n رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  « 1 » و ديگر مىفرمايد   هَلْ أُنَبِّئُكُمْ عَلى مَنْ تَنَزَّلُ الشَّياطِينُ - تَنَزَّلُ عَلى كُلِّ أَفَّاكٍ أَثِيمٍ   « 2 »\r\nچون دانستى كه اثرهاى باقى و ثابت را كه از اقوال و افعال با مردم مىماند كتابت مىگويند اكنون بدانكه محل اين كتابها را كتاب اعمال و صحيفه اقوال مىخوانند از جهت آنكه اقوال و افعال چون مشخص شوند كتاب گردند و كاتبان اين كتاب را كرام الكاتبين مىگويند و قومى بر يمين باشند و حساب يمين نويسند و قومى بر شمال باشند و سيئات اصحاب شمال نويسند ( كذا - شايد : حسنات اصحاب يمين نويسند ) :  إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ  « 3 » . چون اين مقدمات را دانستى اكنون بدانكه كاتب خود است و كتاب هم خود و مكتوب هم خود و قارى هم خود .\r\n\r\nفصل در بيان وزن اعمال و ذكر ميزان\r\n    فَأَمَّا مَنْ ثَقُلَتْ مَوازِينُهُ فَهُوَ فِي عِيشَةٍ راضِيَةٍ وَ أَمَّا مَنْ خَفَّتْ مَوازِينُهُ فَأُمُّهُ هاوِيَةٌ     « 4 » بدانكه وجود آدمى ميزان است و موازين جمع ميزان است و استعداد آدمى مر نيكى و بدى ( را ) كفه‌هاى ميزانست اعمال نيك و بد موزونست پس موازين هر كه ثقيل آمد :  فَهُوَ فِي عِيشَةٍ راضِيَةٍ  « 4 » و موازين هر كس خفيف آمد :\r\n فَأُمُّهُ هاوِيَةٌ  « 4 »\r\nافعال و اقوال نيك را وقار و اطمينان و جمعيت است و افعال و اقوال بد را به خفت نسبت كنند كه خاصيات افعال و اقوال بد تغير و اضطراب و شك و تفرقه است .\r\nو جمعيت و يقين رساننده‌اند برضا و رضا خازن بهشت است . و شك و تفرقه رساننده‌اند بسخط و سخط خازن دوزخست .\r\n\r\nباب در بيان احوال ديگر كه هم در قيامت خواهد بود\r\nبدانكه كوهها عبارت از حجاب محصلان « 5 » و سالكان است چون محصلان « 5 »\r\n\r\n\r\n","description":"","footnote":"\r\n( 1 ) - حم سجده 30\r\n( 2 ) - شعراء 222 - 223\r\n( 3 ) - ق 16\r\n( 4 ) - قارعة 6 - 9\r\n( 5 ) - مخلصان\r\n","page_name":" 184 ","page_number":216},
  {"content":"\r\n\r\nو سالكان بمقامى رسند كه نهايت مقاماتست ايشان را حجاب نماند . پس در اول ( ؟ ) و بعد از مفارقت بعالم خود پيوندد و اگر علم حاصل كرده باشد و تقوى حاصل نكرده باشد بعد از مفارقت محتاج قالب ديگر نباشد مدتى در زير فلك قمر بماند و عذاب كشد تا بمرور روزگار دوستى مال و جاه و دوستى لذت و شهوت بدنى از وى پاك شود و تقوى هم حاصل شود آنگاه بعالم خود پيوندد .\r\nو اگر تقوى حاصل نكرده باشد بعد از مفارقت محتاج قالب ديگر شود و در آن قالب علم حاصل كند تا علم و تقوى حاصل باشد . آنگاه بعد از مفارقت بعالم خود پيوندد .\r\n\r\nفصل\r\nبدانكه حالات نفس ناطقه بعد از مفارقت از شش حال بيرون نباشد :\r\nيا ساده باشد يا غير ساده و ساده : پاك باشد يا غير پاك و غير ساده : يا كامل باشد يا ناقص و كامل : يا پاك باشد يا غير پاك و ناقص : يا پاك باشد يا ناپاك و مراد از پاك و ناپاك آنست كه تقوى دارد يا ندارد و مراد از كامل و ناقص آنست كه آن‌كس كه علم و تقوى دارد بكمال دارد يا بكمال ندارد و حال هر يكى از اين نفوس ششگانه بعد از مفارقت بر تفاوتست يعرف بالتأمل .\r\n\r\nباب در سخن اهل تناسخ در بيان معاد انسان و آنچه تعلق به آن دارد\r\nبدانكه معاد جايى را گويند كه يك نوبت در آنجا بوده باشند و باز به همان جاى خواهند كه روند و اين يك جاى را به دو اعتبار به دو نام خوانند : باعتبار آمدن مبدأ گفتند و باعتبار بازگشتن معاد خواندند . اضافت بآمدن نامش آغاز شد اضافت به رفتن نامش انجام .\r\n\r\nفصل\r\nبدانكه اهل تناسخ مىگويند كه آنچه زير فلك قمر است عالم كون و\r\n\r\n","description":"","footnote":"","page_name":" 185 ","page_number":217},
  {"content":"\r\n\r\nفسادست و عالم طبايع و شهوات است دوزخ و دركات دوزخست . و آنچه بالاى فلك قمر است عالم بقا و ثبات است و عالم عقول و نفوسست بهشت و درجات بهشتست و فلك قمر واسطه است ميان بهشت و دوزخ و جاى نفوس اطفال است و جاى نفوس كسانيست كه در معنى اطفال باشند .\r\nچون اين مقدمه را دانستى اكنون بدانكه نفس جزوى از عالم عقول و نفوس به اين عالم طبايع و شهوات بطلب كمال آمده است و در اين عالم غريب است و كمال بىآلت حاصل نمىتواند كرد كه اگر كمال بىآلت حاصل شدى هرگز به اين عالم نيامدى و آلت قالب اوست و تا قالب نيست به جزويات عالم عالم نمىتوان شد پس هر نفسى كه به اين عالم آمد و بمراتب به اين مرتبه انسان رسيد و كمال خود حاصل نكرد و بصفات قالب موصوف شد و به دوستى مال و جاه فريفته گشت بعد از مفارقت بمقام خود نتواند بازگشت و در همين عالم بماند و باز به قالبى ديگر محتاج شود .\r\nو هر نفسى كه به اين عالم آمد و بمراتب به اين مرتبه انسانى رسيد و كمال خود حاصل كرد و بصفات قالب موصوف نشد و به دوستى مال و جاه فريفته نگشت بعد از مفارقت از اين عالم خلاص يابد و بعالم خود پيوندد و پيوسته در راحت و آسايش باشد . اينست معنى :   وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا . ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا   « 1 »\r\n\r\nفصل\r\nبدانكه چون نفوس بعالم خود پيوندد و هريكى را به قدر كمال خود جاى معين و مقام معلوم باشد بعضى بنفس فلك اول پيوندند و بعضى بنفس فلك دوم پيوندند و همچنين تا فلك الافلاك كه نفس كل و عقل كلست و بهشت خاصست و جوار حضرت باريست اينست معنى :     يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     « 2 »\r\n\r\nفصل\r\nبدانكه كمال آدمى در چهار چيز است : يكى علوم حقيقى دوم اخلاق\r\n\r\n\r\n","description":"","footnote":"\r\n( 1 ) - مريم 71 - 73\r\n( 2 ) - فجر 27 - 30\r\n","page_name":" 186 ","page_number":218},
  {"content":"\r\n\r\nسيم تجرد و انقطاع از دنيا و از لذات و شهوات بدنى چهارم رغبت و اشتياق به آخرت و بادراك لذات روحانى هر كه اين چهار چيز حاصل كرد بكمال خود رسيد .\r\nو علوم حقيقى چهار چيز است يكى معرفت نفس دوم معرفت پروردگار سيم معرفت دنيا چهارم معرفت آخرت .\r\n\r\nفصل\r\nبدانكه اهل تناسخ فرق بسيارند و در مسخ هر يك قولى دارند اما در نسخ جمله را اتفاقست كه نسخ عبارت از آنست كه چيزى صورتى رها كند و صورت ديگر بهتر از صورت اول بگيرد يا مثل صورت اول الآية :  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  « 1 » يعنى جمله را در اين اتفاقست كه چون نفس جزوى به اين عالم آمد اول صورت عنصرى گرفت و باز صورت عنصرى رها كرد و صورت نباتى گرفت و باز صورت نباتى رها كرد و صورت حيوانى گرفت و باز صورت حيوانى رها كرد و صورت انسانى گرفت و باز صورت انسانى رها كرد و صورت ملكى گرفت و نسخ عبارت از اينست .\r\nاما مسخ عبارت از آنست كه چيزى صورتى رها كند و صورتى ديگر فرود صورت اول بگيرد يعنى صورت انسانى رها كند و صورت حيوانى بگيرد و صورت حيوانى رها كند و صورت نباتى گيرد و صورت نباتى رها كند و صورت معدنى يا عنصرى گيرد و مسخ در مقابله نسخ است .\r\n\r\nفصل « 2 »\r\nچون اين مقدمات معلوم كردى بدانكه بعضى از اهل تناسخ مىگويند كه نفس جزوى بمراتب برمىآيد و صورت انسانى چون گرفت باز از اين صورت امكان ندارد كه بازگردد و صورت فرود انسانى گيرد از جهت آنكه بدار آخرت و روز قيامت رسيد و هر كرا كه بدار آخرت و روز قيامت رسيد امكان بازگشت نيست پس اگر در اين قالب انسانى كمال خود حاصل كرد بعد از مفارقت بعالم خود\r\n\r\n\r\n","description":"","footnote":"\r\n( 1 ) - بقره 106\r\n( 2 ) - در نسخه آستانه اين فصل عنوان مستقل ندارد و مطالب آن دنباله همان فصل پيش است\r\n","page_name":" 187 ","page_number":219},
  {"content":"\r\n\r\nپيوندد و اگر در اين قالب كمال خود حاصل نكرد بعد از مفارقت بعالم خود محتاج شود تا در آن قالب كمال خود حاصل كند ، پس تا آنگاه كه كمال خود حاصل نكند در همين عالم انسانى از قالبى به قالبى ديگر حشر مىشود اما از صورت انسانى بيرون نرود و چون كمال خود حاصل كرد بعد از مفارقت بعالم خود بازگردد و صورت انسانى رها كند و صورت ملكى گيرد يعنى بعالم افلاك و انجم حشر شود و صورت ( كذا - شايد : به صورت ؟ يا در صورت ؟ ) عقول و نفوس بعث شود و دانستن تمامى اين سخن بدانستن چند مسئله موقوفست .\r\n\r\nفصل\r\nاول - آنست كه چون نفس جزوى بعد از مفارقت محتاج قالب ديگر شود و در عالم قالب بسيارست تا در كدام قالب حشر شود كه مناسب او باشد يعنى تا كدام صفت بر وى غالب باشد در صورت آن صفت حشر شود اگر صفت علم بر وى غالب باشد در قالب عالمى حشر شود و اگر صفت جهل بر وى غالب باشد در قالب جاهلى حشر شود و در عدل و ظلم و تقوى و فسق و سخا و بخل همچنين مىدان اينست معنى : « كما تعيشون تموتون و كما تموتون تبعثون » و اينست معنى : « المرء على ما عاش عليه و تحشر على ما مات عليه » .\r\nدوم - آنست كه چون نفس كسى از علم بانصيب باشد و بعد از مفارقت بعالم ديگر محتاج شود و در عالم علما بسيار باشند بقالب كدام حشر شود ؟ بدانكه در قالب عالمى كه از او عالم‌تر نباشد در عالم حشر شود از جهت آنكه پيوستن چيزها به چيزها مناسبت دو چيز است : يكى ميل يكى جذب . ميل صفت چيزى ناقص است و جذب صفت چيزى كاملست و هر نفس كه عالم‌تر باشد كمال او زياده باشد پس جذب او هم زياده باشد و بعضى گفته‌اند كه معنى شفاعت اينست از جهت آنكه شفاعت از شفيع است و شفيع چيزى كردن ( كذا - شايد : چيزى جذب كردن ؟ ) و چيزى را به خود كشيدنست يعنى ميل صفت جزو است و جذب صفت كل و آن عزيز از سر همين نظر فرموده است :\r\nمصرع :\r\n بسوى كل خود باشد هميشه جنبش اجزا \r\n.\r\n\r\n","description":"","footnote":"","page_name":" 188 ","page_number":220},
  {"content":"\r\n\r\nو اين‌چنين كه در علم دانستى در عدل و ظلم و سخا و بخل و تقوى و فسق همچنين مىدان .\r\nسيم - آنست كه چون در قالب چندين نفوس جمع آيند در ميان ايشان امتياز نباشد و كار جمله يكى باشد و آن طلب كمال است از جهت آن امتياز نباشد كه امتياز نفوس به قالبست و چون قالب يكى بود امتياز نفوس نباشد و در اين قالب چون يك‌نفس كامل شود و بعالم خود بازگردد جمله را همراه خود ببرد .\r\nو بعضى گفته‌اند كه معنى شفاعت اينست .\r\n\r\nفصل « 1 »\r\nبدانكه مىگويند كه در آخرت عالم افلاك و انجمست قالب انسان از جهت آنكه در اول و آخر يكيست اما باعتبار آمدن در اول گفتند و باعتبار بازگشتن در آخر گفتند پس هر كرا كه ( ؟ ) بعالم افلاك و انجم رسيد امكان بازگشتن نباشد اما از عالم انسانى امكان بازگشتن هست . پس اگر نفس جزوى در قالب انسانى كمال خود حاصل كرد بعد از مفارقت بعالم افلاك و انجم بازگردد و اگر كمال خود حاصل نكرد بعد از مفارقت بعالم حيوانى رود تا صفت كدام حيوانى بر وى غالب باشد در صورت آن حيوان حشر شود مانند اشتر و گاو و سگ و گربه و امثال اين اما از حيوانات فرونگذرد و در قالب حيوانات از قالبى ديگر ( كذا فى المتن - شايد :\r\nاز قالبى به قالبى ديگر ) حشر مىشود تا آنگاه كه به قدر گناه عذاب كشد و به قدر گناه عذاب يابد اينست معنى :  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ  « 2 » آنگاه باز به مرتبه انسان آيد .\r\n\r\nباب\r\nبدانكه بعضى مىگويند كه از عالم حيوانات فروگذرد و بعالم نباتات حشر شود اينست معنى :  لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ  « 3 »\r\n\r\n\r\n","description":"","footnote":"\r\n( 1 ) - در نسخه آستانه اين فصل عنوان مستقل ندارد و مطالب آن دنباله فصل پيش است\r\n( 2 ) - نساء 56\r\n( 3 ) - اعراف 40\r\n","page_name":" 189 ","page_number":221},
  {"content":"\r\n\r\nو بعضى مىگويند كه از عالم نباتات هم فروگذرد و بعالم جمادات حشر شود زيرا كه مسخ در برابر نسخ است و نسخ از جماد برمىآيد تا به انسان رسد پس در مسخ از انسان فرود آيد تا بجماد رسد و به قدر گناه عذاب كشد و به قدر خيانت ( كذا - شايد : جنايت ) قصاص باشد ( كذا - ظ - يابد ) آنگاه باز بمراتب برآيد و به مرتبه انسانى رسد و كمال حاصل كند و بعد از مفارقت بعالم خود پيوندد و اگر كمال خود حاصل نكند باز بعالم حيوانى بازگردد و از حيوانات بنباتات آيد و از نبات بجماد رسد همچنين يك‌بار و دو بار و ده بار و صد بار تا آنگاه كه كمال حاصل كند .\r\n\r\nباب « 1 » در سخن اهل وحدت در بيان معاد انسان و آنچه تعلق بمعاد دارد\r\nبدانكه اهل وحدت دو قسمند : اصحاب نار و اصحاب نور و باز اصحاب نار دو طايفه‌اند و هر دو طايفه مىگويند كه وجود حقيقى يكى بيش نيست و آن وجود خدايست تعالى و تقدس و به غير وجود خداى چيزى ديگر موجود نيست و وجود ندارد و تمام افراد عالم خيال و نمايش است و وجود ندارد الا وجود خيالى و عكسى و ظلى و به خاصيت وجود حقيقى كه وجود خدايست اين‌چنين موجود مىنمايد همچو موجوداتى كه در خواب و آب و مرآت نمايند و عكس و ظل و خيال را معاد نباشد .\r\n\r\nفصل\r\nبدانكه اصحاب نور هم دو طايفه‌اند و هر دو مىگويند كه وجود يكى بيش نيست و آن وجود خدايست و به غير از او چيزى ديگر وجود ندارد اما اين يك وجود ظاهرى و باطنى هم دارد ( كذا فى المتن - شايد : ظاهرى دارد و باطنى هم دارد ) ظاهر او را خلق مىگويند كه عبارت از عالم اجسام است و باطن او را امر مىگويند كه عبارت از عالم ارواحست و عالم ارواح با عالم اجسامست و هر دو\r\n\r\n\r\n","description":"","footnote":"\r\n( 1 ) - باب سيم\r\n","page_name":" 190 ","page_number":222},
  {"content":"\r\n\r\nبه همند و از يكديگر جدا نيستند و امكان ندارد كه جدا باشند هر دو از نقصان بكمال مىروند يعنى از خاك بمراتب برمىآيند و بكمال مىرسند باز به خاك بازميگردند اين است معنى : « كل شيئى يرجع الى اصله » .\r\nچون اين مقدمه معلوم كردى اكنون بدان كه جسم آدمى هم با يكديگرند ( كذا فى المتن شايد : جسم و روح ) و از يكديگر جدا نيستند و امكان ندارد كه جدا باشند هر دو از مرتبه خاك برمىآيند بمراتب و در هر مرتبه نامى مىگيرند به مرتبه انسانى رسند چون به مرتبه انسانى رسيدند به‌غايت خود رسيدند و چون به‌غايت خود رسيدند بازگشت خاك ( كذا - شايد : به خاك ) خواهد بود همچنين يك‌بار و دو بار و سه بار الى ما لا يتناهى اينست معنى :  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  « 1 » . اگر فهم نكردى روشن‌تر بگويم :\r\nبدانكه جوهر خاك كه مبدأ عالم اجسام و مبدأ عالم ارواحند ( كذا ) هر دو باهم‌اند و از يكديگر جدا نيستند و امكان ندارد كه جدا باشند هر دو بمراتب برمىآيند و در هر مرتبه نامى مىگيرند تا به نهايت و غايت خود رسند و چون به نهايت و غايت خود رسيدند انسان ظاهر شد و چون انسان ظاهر شد باز بازگشت انسان به خاك خواهد بود يعنى قالب بجوهر بازگردد و روح به طبيعت خاك بازگردد كه بازگشت هر چيز باصل خود باشد و چون بجوهر خاك و طبيعت خاك بازگردند در جوهر خاك و طبيعت خاك امتياز نباشد و ميان خاك زيد و خاك عمر و تفاوت نبود يعنى چون خاك شدند خاك ايشان و خاك حيوان و نبات يكى باشد و هر نوبت كه بمراتب برمىآيند نوبت اول است كه مىآيند از جهت آنكه اگر صد بار كوزهء را از دريا پر كنند و باز به دريا ريزند هر نوبت آن آب را نوبت اول باشد كه در كوزه آيد : بيت :\r\n بود و نابود تو يك قطره آبست همى * كه ز دريا به كنار آمد و با دريا شد \r\nاين بود سخن اين طايفه از اصحاب نور .\r\n\r\n\r\n","description":"","footnote":"\r\n( 1 ) - طه 55\r\n","page_name":" 191 ","page_number":223},
  {"content":"\r\n\r\n\r\nفصل\r\nبدانكه اين طايفه ديگر از اصحاب نور مىگويند كه عالم اجسام از عالم ارواح جداست و هر يك عالمى جداگانه دارند و در وجود خود محتاج به يكديگرند اما از هر دو عالم با يكديگر اتصال مىيابند و از اتصال هر دو عالم فرزندان ظاهر مىشوند و از عالم غيب بعالم شهادت مىآيند و باز آن اتصال ايشان بافتراق مبدل مىشود و هر يك بعالم خود بازميگردند يعنى روح بكل خود و جسم بكل خود اينست معنى : « كل شيئى يرجع الى اصله » پس معاد روح انسان عالم ارواح شد و معاد جسم انسان عالم اجسام شد و در عالم ارواح امتياز و تفاوت نيست و در عالم اجسام هم امتياز و تفاوت نيست .\r\nچون اين مقدمه را دانستى « 1 » اكنون بدان كه به نزديك اين طايفه عالم ارواح به مثابه چراغست و عالم اجسام به مثابهء مشكات يا خود چنين گوى كه عالم ارواح « 2 » به مثابهء نور آفتابست كه از مشرق تا به مغرب تافته باشد و نامحدود و نامتناهى بود و پيوسته در استوا باشد و عالم اجسام به مثابه خانه‌ها و نور آفتاب در روزن خانهء هر يكى تافته است .\r\nچون اين مقدمه ديگر معلوم كردى اكنون بدان كه تغيير و تبديل و آمدن و رفتن در نور آفتاب نيست كه نور آفتاب هميشه در استوا و يك حالست تغيير و تبديل و آمدن و رفتن در خانه‌هاست كه هميشه در عالم در موضعى خانهء خراب مىشود و در موضعى خانهء معمور مىگردد پس روح آدمى را تغيير و تبديل و آمدن و رفتن و مبدأ و معاد نباشد تغيير و تبديل و آمدن و رفتن و مبدأ و معاد قالب آدمى را باشد كه از خاك برمىآيد و باز به خاك مىشود .\r\nاى درويش غرض و مقصود اين طايفه ديگر از اين جمله سخنان كه گفته شد آنست كه عالم ارواح كه جان موجوداتست يك نور است و آن نور را تغيير و تبديل و آمدن و رفتن و مبدأ و معاد نيست از جهت آنكه آن نور هميشه بوده\r\n\r\n\r\n","description":"","footnote":"\r\n( 1 ) - چون اين مقدمات معلوم كردى\r\n( 2 ) - كه عالم ارواح بمثابت شمع است و عالم اجساد بمثابت آينها يا خود چنين گوى كه عالم ارواح به مثابه نور آفتابست . . . الخ . . .\r\n","page_name":" 192 ","page_number":224},
  {"content":"\r\n\r\nبر يك حال و هميشه بر يك حال خواهد بود . اما عالم اجسام كه قالب موجوداتست افراد بسيار دارد و تغيير و تبديل و آمدن و رفتن و مبدأ و معاد دارد . از خاك بمراتب برمىآيند و باز به خاك مىروند و هر فردى از افراد عالم دريچه‌ايست كه نور از آن دريچه سر بيرون كرده است و از هر دريچه كه سر بيرون كرده است بصفتى موصوف و به اسمى منسوب و آن عزيز از سر همين نظر فرموده است كه : « هر صورتى كه درين عالم ظاهر مىشود بصفتى موصوف شود و به اسمى منسوب گردد باز چون آن صورت پوشيده گردد آن صفت و آن اسم باقيست چون صورتى ديگر ظاهر شود و به آن صفت موصوف شود « 1 » و به همان اسم منسوب گردد [ وى آنست 
  ] از روى تناسب نه از روى تناسخ يعنى به صفت عدل موصوف شود و باسم عادلى منسوب گردد و يا به صفت ظلم موصوف شود و باسم ظالمى منسوب گردد و در جمله صفات همچنين مىدان . »\r\nاين بود سخن اين طايفه ديگر از اصحاب نور .\r\n\r\nفصل\r\nبدانكه بعضى از اصحاب وحدت مىگويند كه نور گاهى در عالم منتشر است و گاهى مجتمع و چون منتشر مىباشد آن‌چنان به قوت نمىتواند بود و اظهار خود نمىتواند كرد كه در وقتى كه مجتمع مىشود از جهت آنكه فعل نور آنست كه اگر مشكاة را يك دريچه باشد از آن يك دريچه بيرون تابد و اگر ده دريچه باشد از آن ده دريچه بيرون تابد و در حقيقت نور هيچ كثرت و اجزا لازم نيايد اما اگر از ده دريچه بيرون تابد آن‌چنان به قوت نباشد و اظهار خود نتواند كرد كه از يك دريچه بيرون تابد .\r\nمثلا چنان كه درختى كه او را ده شاخ باشد آن‌چنان به قوت نباشد و اظهار خود نتواند كرد كه درختى كه او را يك‌شاخست پس اگر مشكاة را ده دريچه باشد نه را استوار كنند و اگر درخت را ده شاخ باشد نه را ببرند قوت جمله در آن يك‌شاخ بود و ظهور جمله در آن يك دريچه باشد .\r\n\r\n\r\n","description":"","footnote":"\r\n( 1 ) - و به همان صورت و صفت موصوف شود\r\n","page_name":" 193 ","page_number":225},
  {"content":"\r\n\r\nچون اين مقدمات معلوم كردى اكنون بدان كه هر آدميى كه هست دريچه‌ايست بلكه هر چيز كه هست دريچه است و نور سر از اين جمله بيرون كرده است پس اين جمله عالميان كه در عالمند دريچه‌هااند و قدرت سر از آن دريچه‌ها بيرون تافته است و در جمله صفات همچنين مىدان پس اگر در عالم عالمان بسيار باشند علم و ظهور علم آن‌چنان به قوت نباشد كه در عالم يك عالم بود . و اگر در عالم قادران بسيار باشند قدرت و ظهور آن‌چنان به قوت نبود كه در عالم يك قادر باشد پس در عالم وقتى كه قتل عام يا وباى عام ظاهر مىشود از جهت اين حكمت است كه مدد روح يكى مىشود . پس علم گاهى در عالم منتشر مىشود و گاهى در يك كس جمع مىآيد و آن يك كس يا حكيمى از حكماى بزرگ باشد يا پيغمبرى از پيغمبران بزرگ يا وليى از اولياى بزرگ باشد و قدرت گاهى در عالم منتشر مىشود و گاهى در يك كس جمع مىآيد آن را نيز چنين دان كه در عالم بس قادر پيوسته نباشد بهر مدتى يكى ظاهر شود و آن مدت را بعضى سيصد سال و بعضى هزار سال و بعضى هفت‌هزار سال گفته‌اند . و مراد اين طايفه از اين سخن آنست كه جمله را يك روح است و جمله به يك روح زنده‌اند و جسم و روح قابل زياده و نقصان نيستند كه اگر قابل زياده و نقصان باشند ذات خداى قابل زياده و نقصان بود و اين محال بود و اگر علمست صفت خدايست و اگر قدرتست صفت خدايست و در جمله صفات اين‌چنين مىدان و صفات خداى هم قابل زياده و نقصان نباشد هر چيز كه در عالم موجود است از صورت و معنى آن چيز قابل زياده و نقصان نتواند بود و هر چيز در مرتبهء كه هست تا آنگاه كه آن چيز از آن مرتبه درنگذرد امكان ندارد كه ديگرى بدان مرتبه رسد زيرا كه اگر ممكن باشد ، افراد موجودات از اين چه هستند زياده شوند و اين محالست از جهت آنكه اگر فردى از افراد موجودات قابل زياده و نقصان باشد لازم آيد كه ذات و صفات خداى قابل زياده و نقصان بود .\r\nچون اين مقدمه معلوم كردى بدانكه تقديرا اگر علم هزار جزو باشد هميشه هزار جزو باشد و امكان زياده و نقصان ندارد و در جمله صفات اين‌چنين\r\n\r\n","description":"","footnote":"","page_name":" 194 ","page_number":226},
  {"content":"\r\n\r\nمىدان . اما اجزا بكل خود مىپيوندد و باز كل بكل اجزا بازميگردد يعنى هر كرا دو جزو علم باشد او كل باشد نسبت به‌آنكه او را يك جزو باشد و در جمله صفات همچنين مىدان و هرچند اجزا بكل پيوندد و چون كل درگذرد باز علم وى در عالم منتشر شود و هر كس به قدر قابليت و استعداد خود از آن علم نصيب گيرند .\r\nو هر نوعى از انواع موجودات كلى دارند و اجزا دارند و هميشه اجزا بكل خود مىپيوندد و از كل بكل اجزاى خود بازميگردد و مجموع موجودات هم كلى دارند كه وجه موجود آنست و در اين كل هرگز تغيير و تبديل نبوده است و نخواهد بود اينست معنى :  كُلُّ شَيْءٍ هالِكٌ إِلَّا وَجْهَهُ  « 1 » و اينست معنى :   كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   « 2 »\r\n\r\nفصل\r\nبدانكه بعضى از اهل وحدت مىگويند كه چنان كه علم و قدرت كه صفات خدايند قابل زياده و نقصان نيستند و آن مقدار كه هستند هميشه بوده‌اند و هميشه خواهند بود عالم و قادر و متقى كه اين ساعت در عالم هستند هميشه بوده‌اند و هميشه خواهند بود و در جمله صفاتها و صورت‌ها همچنين مىدان يعنى چنان كه صفات قابل زياده و نقصان نيستند صورت صفات هم قابل زيادت و نقصان نيستند مثلا اگر اين ساعت در عالم ده انسان داناست هميشه در عالم ده انسان دانا بوده‌اند و هميشه خواهند بود و اگر در اين ساعت در عالم انسان دانا نيست هرگز در عالم انسان دانا نبوده است و هرگز نخواهد بود كه اگر نه چنين باشد ذات و صفات خداى قابل زياده و نقصان بود و در قادر و سخى و بخيل همچنين مىدان يعنى هرچه هست هميشه بوده و هميشه خواهد بود و هرچه نيست هرگز نبوده است و هرگز نخواهد بود . پس هر چيز در هر مرتبه كه هست چون از آن مرتبه درگذرد ديگرى ساخته و پرداخته در قفاى وى ايستاده است تا چون وى قدم بردارد وى قدم بجاى وى نهد كه اگر نه چنين باشد وجود خداى قابل زياده و نقصان باشد و اين محالست .\r\n\r\n\r\n","description":"","footnote":"\r\n( 1 ) - قصص 88\r\n( 2 ) - رحمن 26 - 27\r\n","page_name":" 195 ","page_number":227},
  {"content":"\r\n\r\nاى درويش همه عالم فارس نيست كه اگر چيزى در فارس نباشد در عالم نباشد اگر در ولايت فارس نباشد در هند باشد و اگر در عجم نباشد در عرب باشد .\r\n\r\nفصل\r\nبدانكه بعضى هم از اهل وحدت مىگويند كه جواهر را آمدن و رفتن نيست و مبدأ و معاد نيست اما اعراض را آمدن و رفتن و مبدأ و معاد هست « 1 » و حقيقت اين سخن آنست كه وجود در قسمت اول بر دو قسم است : جوهر است يا عرض و جوهر دو عالم دارد : خلق و امر . جسم از عالم خلقست و روح از عالم امر است و جسم كه خلقيست هرگز امرى نشود و روح كه امريست هرگز خلقى نشود پس روح را از عالمى بعالمى ديگر رفتن و آمدن نباشد پس روح را مبدأ و معاد نباشد و در جسم نيز همچنين مىدان و جسم و روح مراتب دارند و در مراتب خود به شكل دايره سير و سفر مىكنند .\r\nو عرض نيز دو عالم دارد : قوت و فعل گاهى در عالم قوت مىباشد و بالقوه موجود مىبود و گاهى در عالم فعل مىباشد و بالفعل موجود مىباشد پس عرض را آمدن از عالمى بعالمى ديگر و رفتن از عالمى بعالمى ديگر باشد پس عرض را مبدأ و معاد باشد . از عالم قوت بعالم فعل مىآيد و باز از عالم فعل بعالم قوت مىرود .\r\nپس عالم چهار قسم آمد : خلق و امر و قوت و فعل و هر يكى از اين اقسام چندين قسم مىشوند و عالم غيب و عالم شهادت جمله را شامل است اگر فهم نكردى روشن‌تر بگويم :\r\n« 2 » بدانكه اين طايفه مىگويند كه جسم حد و نهايت ندارد و عالم مالامال جسم است و روح هم حد و نهايت ندارد و عالم مالامال روح است و اين روح با اين جسم همچنانست كه روغن با شير تا بوده‌اند چنين بوده‌اند و تا باشند چنين باشند و اين جسم را باضافات و اعتبارات باسامى مختلف ذكر كرده‌اند : عالم اجسام\r\n\r\n\r\n","description":"","footnote":"\r\n( 1 ) - مىگويند كه : جواهر را آمدن و رفتن و مبدأ و معاد هست و حقيقت اين سخن آنست كه . . . الخ\r\n( 2 ) - فصل\r\n","page_name":" 196 ","page_number":228},
  {"content":"\r\n\r\nو عالم شهادت و عالم ظلمانى و عالم سفلى و دنيا و مانند اين گفته‌اند . و روح را هم باضافات و اعتبارات مختلف ذكر كرده‌اند : عالم ارواح و عالم غيب و عالم نورانى و علوى و آخرت و مانند آن گفته‌اند .\r\nو بعضى كس اين را كه جان عالم اجسام و محرك عالم اجسام است خدا گفته‌اند و عالم اجسام و عالم اعراض را خلق خداى خوانده‌اند و اين‌ها يك طايفه‌اند از اهل الحاد و بعضى كس مجموع را يك وجود گفته‌اند و اين‌ها يك طايفه‌اند از اهل وحدت .\r\nچون دانستى كه جسم و روح حد و نهايت ندارد و عالم مالامال جسم و روحست و خلا ممكن نيست و ديگر دانستى كه جسم روح نمىشود و روح جسم نمىگردد پس جسم و روح را در آمدن و رفتن از عالمى بعالمى ديگر نباشد لا جرم جسم و روح را مبدا و معاد نباشد . اما چون اعراض را مبدا و معاد باشد ؟ اى درويش عالم فعل عالم اشكال و صورتست و عالم تضاد و تقابل است و عالم خلق قابل اشكال و صور است و قابل تضاد و تقابل است و عالم امر را اشكال و صور و تضاد و تقابل هم نيست اما مراتب و ترتيب دارد و عالم قوت عالميست بىنام‌ونشان و بىشكل و بىصورت و تضاد و تقابل و بىمراتب و ترتيب و بىصفات و اسامى .\r\nغرض ما از اين فصل آن بود كه اين طايفه مىگويند كه جواهر كه عالم اجسام و عالم ارواحند محسوس نيستند و آمدن و رفتن و مبدا و معاد ندارند اما اعراض آمدن و رفتن و مبدا و معاد دارند . اگر فهم نكردى روشن‌تر ازين بگويم « 1 » .\r\n\r\nفصل\r\nبدانكه جواهر بىاعراض و اعراض بىجواهر امكان ندارد اما اعراض قائم به جواهرند و جواهر مراتب دارند و در مراتب خود دائم در سير و سفرند و در هر مرتبهء اعراض معين دارند يعنى در هر مرتبهء عرضى پيدا مىكنند و عرضى ديگر مىگيرند اينست معنى :  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 2 »\r\n\r\n\r\n","description":"","footnote":"\r\n( 1 ) - جمله اخير در نسخه آستانه نيست\r\n( 2 ) - رعد 39\r\n","page_name":" 197 ","page_number":229},
  {"content":"\r\n\r\nچون اين مقدمه معلوم كردى اكنون بدان كه اين عرض كه ازين جوهر پيدا شد نمىتوان گفتن كه بىمحل باقيست زيرا كه اين هر سه محالست . پس بيقين معلوم شد كه اين اعراض را دو عالمست از قوت بفعل مىآيند و باز از فعل به قوت بازميگردند .\r\nچون اين مقدمات معلوم كردى اكنون بدان كه علم و قدرت عزيز كه قائم به عزيزند ازين مرتبه درگذرد امكان ندارد كه به كسى پيوندد كه نقل اعراض محالست و امكان ندارد كه بىعزيز موجود باشند كه وجود اعراض بىوجود محل هم محالست پس تا عزيز در اين مرتبه باشد علم و قدرت عزيز قائم بعزيز باشند و چون عزيز ازين مرتبه درگذرد جمله صفات عزيز از عالم فعل بعالم قوت بازگردند .\r\n\r\nفصل\r\nبدانكه آنچه طايفه اول گفتند كه نور اگر از ده دريچه بيرون تابد چنان به قوت نباشد كه از يك دريچه و علم و قدرت بلكه جمله صفات را بر اين قياس كردند : اى درويش : اين سخن ايشان در روحست كه عالم اجسام را يك روحست و روح جوهر است و آمدن و رفتن ندارد پس شايد كه روح را دريچه‌هاى بسيار باشد و دريچه‌ها وقتى بسيار و وقتى اندك بود و چون از ده دريچه بيرون تابد چنان به قوت نباشد كه از يك دريچه اما اين سخن در علم و قدرت و جميع صفت ( كذا - ظ : صفات ) راست نيايد كه صفات اعراضند و از محلى به محل ديگر نقل نتوانند كرد پس علم و قدرت كسى به كسى ديگر نتواند پيوست و كسى بعلم و قدرت كسى ديگر دانا نتواند بود و حقيقت اين سخن آنست كه علم و قدرت و تقوى و طهارت يا صفات عزيزند يا صفات روح عزيز يا صفات جسم عزيز . اگر صفات روح عزيزاند روح را آمدن و رفتن نيست پس صفات روح را هم آمدن و رفتن نباشد و با روح سر از دريچه بيرون مىكنند و گاهگاه دريچهء با استعداد و قوى مىافتد و ظهور نور در آن دريچه زياده از دريچه‌هاى ديگر مىباشد و اگر صفات عزيزند چون عزيز درگذرد صفات عزيز از عالم فعل بعالم قوت بازگردد\r\n\r\n","description":"","footnote":"","page_name":" 198 ","page_number":230},
  {"content":"\r\n\r\nو بىهيچ شك علم و تقوى و قدرت و طهارت و مانند اين صفات عزيزند نه صفات روح عزيز و نه صفات جسم عزيز يعرف بالتأمل .\r\nچون معلوم شد كه علم و قدرت و تقوى و طهارت صفات عزيزند و از عالم قوت بعالم فعل آمده‌اند پس به كثرت و قلت علما علم عزيز ضعيف و قوى و كم و زياده نشود مثلا عزيز مىداند كه محموده مسهل صفرا است و دو و دو چهارست و خدا يكيست آنگاه اگر صد كس ديگر اين‌ها را بدانند بىهيچ شكى علم عزيز ازينچه هست كم نشود و بسبب دانستن غير ضعفى در علم عزيز پيدا نيايد و اگر عزيز يا صد كس مىدانند كه محموده مسهل صفرا است و دو و دو چهارست و خدا يكيست اگر آن صد بميرند و عزيز در حيات باشد بىشكى علم عزيز ازينچه هست زياده نشود و بسبب مردن ايشان قوتى در علم عزيز پيدا نيايد و در جمله صفات همچنين مىدان .\r\nغرض ازين جمله آن بود كه جواهر را آمدن و رفتن و مبدا و معاد هست از قوت بفعل مىآيند و باز از فعل به قوت بازميگردند .\r\n\r\nفصل\r\nبدانكه قوت و فعل را بعضى دو دريا گفته‌اند يكى محسوس و يكى معقول و بعضى دو عالم گفته‌اند يكى غيب و يكى شهادت و يك نوبت گفته شد كه عالم غيب بىنام‌ونشان و بىشكل و صورت و بىتضاد و تقابل است و عالم فعل عالم نام و نشان و شكل و صورت و تقابلست و دائم كاروان در هر دو عالم از يك جانب درمىآيند و از يك جانب ديگر بدر مىروند همان مقدار كه درمىآيند همان مقدار بيرون مىروند كه يكسر موى تفاوت نمىكند و چون كاروان بعالم فعل مىرسند نام و نشان و شكل و صورت مىگيرند و از اينجاست كه يكى را قريب و يكى را بعيد مىخوانند و يكى را يوسف و يكى را گرگ مىدانند و يكى را خوب و يكى را زشت مىشناسند و چون باز بعالم قوت بازميگردند بىنام‌ونشان و بىشكل و صورت مىگردند لاجرم قرب موسى و بعد فرعون يكى مىگردد و گرگ با گوسفندان و باز با تذرو يكى مىشود غرض آنست كه اعراض مىآيند\r\n\r\n","description":"","footnote":"","page_name":" 199 ","page_number":231},
  {"content":"\r\n\r\nو مىروند اينست معنى :  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 1 »\r\nاى درويش جوهر خاك ام الكتاب است و اجسام كتاب است و اعراض اعراب كتاب است پس هرآينه انقلاب و اختلاف در اعراض است اما يكسر موى امكان زياده و نقصان ندارد آن مقدار شكل و صورت كه اين ساعت در جميع مراتب موجود است هميشه بوده است و هميشه خواهد بود بطريق بدل .\r\nاى درويش مجموع عالم را همچون كدخداى يك خواجه مىدان و خواجه چون نانى از سفره خود بردارد يكى از جهت اين كار ايستاده است كه نانى ديگر بر سفره نهد و يكى نان از تنور بكند و يكى در تنور بندد و يكى خمير بسر كار آرد و يكى خمير گيرد و يكى آرد از آسيا آرد و يكى گندم درود و يكى گندم كارد و در جملهء كارها همچنين مىدان هر يك در مراتب خود ساخته و پرداخته و آماده و مهيا شده‌اند و از قفاى يكديگر مىآيند چون آن يكى قدم برداشت ديگرى بجاى وى نهاد چون حال چنين باشد سفرهء خواجه هرگز خالى نبود و تنور هرگز خالى نبود و آسيا هرگز خالى نبود و مزرعه هميشه معمور باشد .\r\nپس اين‌چنين كه حال يك خواجه را دانستى مجموع عالم را همچنين مىدان و اين نه بتدبير و اختيار كسيست اين وجود خود چنين افتاده است كه خود مىرويد و خود ميزايد و خود مىآيد و خود مىرود پس هر كه اين گمان مىبرد كه مگر كارى از براى خود مىكند به‌غايت دور افتاده است و همه روز شيطان او را به سخره گرفته است و مىگويد كه اگر چنين كنى اين‌چنين شود و اگر چنين نكنى چنين نشود .\r\nاى درويش چندين هزار كس آمدند و رفتند و چندين هزار كس ديگر آيند و روند و هر يك كه مىآمدند چنين گمان مىبردند كه مگر اين عالم از جهت ايشانست و هميشه در اين عالم بر يك حال خواهند بود اگرچه به زبان مىگويند كه مدت حيات آدمى شصت و هفتادست اما گفتن زبان را چه فايده چون به اندرون\r\n\r\n\r\n","description":"","footnote":"\r\n( 1 ) - رعد 39\r\n","page_name":" 200 ","page_number":232},
  {"content":"\r\n\r\nرسد قرار كارها و انديشه در چيزها چنان مىكنند كه مگر هميشه بر اين حال خواهند بود .\r\nاى درويش عالم مثل درياست كه هر ساعت موجى برمىآرد پيدا باشد كه بقاى موج چند بود و آن عزيز از سر همين نظر فرموده است : بيت :\r\n به يك ساعت به يك‌لحظه به يك‌دم * دگرگون مىشود احوال عالم « 1 » \r\n\r\nفصل در بيان بهشت و دوزخ\r\nبدانكه دوزخ صفات و اخلاق بد و صحبت ناموافق است و بعضى گفته‌اند كه دوزخ جهل و تفرقه است و بهشت علم و جمعيت و آزادى است . و بعضى گفته‌اند كه دركات دوزخ دو است يكى آنكه چيزى كه بايد باشد نباشد دوم آنكه چيزى كه نبايد كه باشد باشد . و درجات بهشت هم دو است يكى آنكه چيزى كه بايد باشد باشد دوم آنكه چيزى كه نبايد كه باشد نباشد و بعضى گفته‌اند دركات دوزخ هفتست : مرض و خوف و بىچيزى از آنچه ما لا بد است و طلب هر چيز كه باشد و پيوند با هر چيز كه باشد و اخلاق بد و صحبت بداخلاقان اين هفت چيز دركات دوزخست و حرص و طمع مالكان دوزخند . و درجات بهشت هشتست : صحت و امن بودن و داشتن آنچه ما لا بد است و ترك طلب و آزادى از هر چيز كه باشد و اخلاق نيك و صحبت نيك‌اخلاقان . اين هشت چيز ( كذا ) درجات بهشتست و رضا و قناعت خازنان بهشتند .\r\n\r\nفصل\r\nچون مبدأ و معاد اين چهار طايفه را دانستى اكنون بدان كه غرض جمله آنست كه تا آدمى به حقيقت حقيقت خود را بشناسد و عاقبت كار خود را بداند و از غم فضولات و چيزهايى كه با وى نخواهند ماند خلاص يابد و آسوده گردد و\r\n\r\n\r\n","description":"","footnote":"\r\n( 1 ) -\r\n از آن جانب هميشه جود و تكميل * و از اين جانب بود هر لحظه تبديل\r\nچو دريائيست وحدت ليك پرخون * كز او خيزد هراسان موج مجنون \r\n","page_name":" 201 ","page_number":233},
  {"content":"\r\n\r\nاينست معنى : « من حسن اسلام المرء تركه ما لا يعنيه » .\r\nاى درويش هر كه به حقيقت حقيقت خود را دانست و دنيا را چنان كه دنياست شناخت علامت او آن باشد كه چون او را صحت بدن باشد و قوت يك‌روزه و مسكن كه دافع سرما و گرماى وى بود حاصل شود چنان داند كه همه دنيا از آن ويست اينست معنى : « من اصبح معافى فى بدنه آمنا فى سربه عنده قوت يومه فكأنما حيزت له الدنيا بحذافيرها » . و آن عزيز از سر همين نظر فرموده است :\r\nرباعى :\r\n در دهر هر آنكه نيم‌نانى دارد * وز بهر نشستن آشيانى دارد\r\nنه خادم كس بود نه مخدوم كسى * گو شاد بزى كه خوش جهانى دارد \r\n« 1 » اگرچه اين سخن كه گفته شد به‌غايت واضح بود اگر فهم نكردى روشن‌تر ازين بگويم اما كسى كه هنوز در تنگناى طبيعتست با وى از آخر كار سالكان گفتن هيچ فايده نباشد همچنان‌كه طفلى كه در رحم مادر است و غذاى وى خونست با وى گفتن كه بيرون ازين عالم تنگ تاريك جايى ديگر هست كه فراخ و روشنست و در وى جويها از شير روانست و شير غذائى به‌غايت لطيف و گوارنده است هيچ فايده نكند تا آنگاه كه خود از آن وادى درگذرد و به اين مقام رسد و جويهاى شير را مشاهده كند و همچنان كه با رضيع هرچند كه گوئى كه به غير اين عالم عالمى ديگر هست كه در وى غذاهاى رنگارنگ و طعامهاى گوناگون است هيچ فايده نكند همچنين تا بدانجا رسد كه مقام بلوغ و حريت است اين‌چنين خواهد بود و هر كس در هر مقامى كه باشد مقامى كه بالاى آنست فهم نكند و چون فهم نكند انكار آن مقام كند و اهل آن مقام را منكر باشد و بكفر و الحاد نسبت كند .\r\nبدان اى درويش كه غرض و مقصود اين چهار طايفه آنست كه دوستى مال و جاه و طلب مال و جاه و حرص و طمع و شرك و ناشناختن خداى دوزخست يا سبب دوزخست و دشمنى مال و جاه و ترك طلب آنها و قناعت و رضا و توحيد و شناختن خداى تعالى و تقدس بهشتست يا سبب بهشت تو ترك مال و جاه بگوى\r\n\r\n\r\n","description":"","footnote":"\r\n( 1 ) - فصل : اى درويش اگرچه\r\n","page_name":" 202 ","page_number":234},
  {"content":"\r\n\r\nو خود را به قناعت و رضا و بتوحيد و شناخت حق‌تعالى آراسته كن از دوزخ خلاص يا بى و به بهشت رسى اگر بهشتست خود فهو المراد و اگر سبب بهشت است هرآينه ترا به بهشت رساند اينست معنى :      فَأَمَّا مَنْ طَغى وَ آثَرَ الْحَياةَ الدُّنْيا فَإِنَّ الْجَحِيمَ هِيَ الْمَأْوى . وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى      « 1 »\r\nاى درويش اگر اين سخنان را فهم نمىكنى روشن‌تر بگويم : « 2 »\r\nبدانكه يكى از دانايى سؤال كرد كه مردم هر كس طريقى دارند و آن طريق را طريق نجات نام نهاده‌اند و هر كس نفى طريق از آن ديگران مىكند و من در اين ميان سرگردانم و نمىدانم كه كدام طريق پيش گيرم كه نجات من در آن طريق باشد و از آن طريق مرا به‌غايت پشيمانى نباشد دانا فرمود كه برو نيكوسيرت باش كه آدمى نيكوسيرت را در دنيا و آخرت بد نرسد و نيكوسيرت هرگز از كار خود پشيمان نباشد . سؤال كرد كه نيكوسيرتى چون باشد ؟ دانا فرمود كه با هيچ‌كس بدى مكن و با همه كس نيكى كن و هيچ‌كس را بد مخواه و همه كس را نيك خواه كه خاصيت نيكخواهى و نيك‌نفسى آنست كه اول حال و كار نيك‌نفس و نيكخواه نيك شود و خاصيت بدنفسى و بدخواهى آنست كه اول حال و كار بدنفس و بدخواه بد شود . پس هر كه بدى مىكند و بدى خلق مىخواهد به حقيقت با نفس خود مىكند و خبر ندارد اينست معنى :  يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ وَ ما يَشْعُرُونَ  « 3 »\r\nاى درويش آدمى بدنفس و بدخواه حالى بنقد در دوزخست و در آتش مىسوزد از جهت آنكه دل آدمى بدنفس و بدخواه رنجور است بسبب احوال مردم و هرچند احوال مردم نيكوتر مىشود آتش و عذاب وى سخت‌تر مىگردد اينست معنى :  فِي قُلُوبِهِمْ مَرَضٌ فَزادَهُمُ اللَّهُ مَرَضاً  « 4 »\r\nاى درويش اگر مىخواهى كه حال تو نيكو گردد هم در دنيا و هم در آخرت نيك‌نفس و نيكخواه شو و دل را نگاه‌دار تا رنجور نشود و اگر رنجور\r\n\r\n\r\n","description":"","footnote":"\r\n( 1 ) - نازعات 37 - 41\r\n( 2 ) - فصل\r\n( 3 ) - بقره 6\r\n( 4 ) - بقره 10\r\n","page_name":" 203 ","page_number":235},
  {"content":"\r\n\r\nاست علاج كن تا از رنجورى خلاص يابد كه دل چون از رنجورى خلاص يافت از دوزخ خلاص يافت اينست معنى :   يَوْمَ لا يَنْفَعُ مالٌ وَ لا بَنُونَ إِلَّا مَنْ أَتَى اللَّهَ بِقَلْبٍ سَلِيمٍ   « 1 »\r\nتمت الرسالة\r\n\r\n\r\n","description":"","footnote":"\r\n( 1 ) - شعراء 88 - 89\r\n","page_name":" 204 ","page_number":236},
  {"content":"\r\n\r\n\r\nرسالهء ششم از كتاب كشف الحقائق در بيان دنيا و آخرت و در بيان شب قدر و روز قيامت و در بيان حيات و ممات\r\nبدانكه دنيا به چندمعنى آمده است اما آنچه ظاهر است دو معنى دارد يكى خاص و يكى عام . آنچه خاص است بنفس هر كسى تعلق دارد و آنچه عامست بنفس عالم تعلق دارد .\r\n\r\nباب در سخن اهل شريعت در بيان دنيا و آخرت\r\nبدانكه اهل شريعت مىگويند كه تركيب و اجتماع انسان يعنى تركيب قالب انسان و اجتماع روح با جسم دو نوبت بود :  وَ كُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ  « 1 »\r\nچون دانستى كه تركيب و اجتماع دو نوبتست اكنون بدان كه اول فانيست دوم باقى تركيب و اجتماع اول را كه فانى است دنيا مىگويند و تركيب و اجتماع دوم را كه باقى است آخرت مىخوانند و حيوة تركيب اول را حيوة دنيا مىخوانند\r\n\r\n\r\n","description":"","footnote":"\r\n( 1 ) - بقرة 28\r\n","page_name":" 205 ","page_number":237},
  {"content":"\r\n\r\nو حيوة و تركيب دوم را حيوة آخرت مىگويند . آنچه خاص بود و بنفس هر كسى تعلق مىداشت اين بود كه گفته شد .\r\n\r\nفصل\r\nبدانكه آنچه عام است و تعلق بنفس عالم دارد اينست كه از آن وقت باز كه خداى تعالى اين انجم و افلاك و عناصر و مواليد را از عدم بوجود آورد مدت دنياست تا آن وقت كه باز اين جمله را بعدم برد الا ما شاء الله ( كذا - و شايد : الى ما شاء الله ) و چون بعدم برد مدت آخرت خواهد بود و آن را انقطاعى نخواهد بود چنان كه بهشتيان را در بهشت و دوزخيان را در دوزخ صفت مىكند كه :  خالِدِينَ فِيها أَبَداً  « 1 »\r\nاين بود تمامى سخن اهل شريعت در بيان دنيا و آخرت .\r\n\r\nباب در بيان سخن اهل حكمت در بيان دنيا و آخرت\r\nبدانكه به نزديك اهل حكمت تركيب قالب آدمى و اجتماع روح با قالب آدمى يك نوبت است اگرچه زادن و زنده شدن دو نوبت است اما يك نوبت بعالم حس و محسوسات زنده مىشوند و مىزايند و يك نوبت بعالم عقل و معقولات زنده مىشوند و مىزايند اينست معنى سخن عيسى على نبينا و عليه السلام كه : « من لم يولد مرتين لم يلج ملكوت السموات و الارض » .\r\nو به نزديك اهل حكمت دنيا هم دو معنى دارد يكى خاص و يكى عام آنچه خاص است بنفس هر كسى تعلق دارد و آنچه عامست بنفس عالم تعلق دارد و آنچه خاصست ظاهر هر كسيست يعنى جسم هر كسى دنياى ويست و روح هر كسى آخرت وى . و آنچه عام است ظاهر عالم است يعنى عالم اجسام دنياست و عالم ارواح آخرتست .\r\nاين بود بيان دنيا و آخرت .\r\n\r\n\r\n","description":"","footnote":"\r\n( 1 ) - توبه 100 / 22\r\n","page_name":" 206 ","page_number":238},
  {"content":"\r\n\r\n\r\nفصل در بيان شب قدر و روز قيامت\r\nبدانكه اهل شريعت مىگويند كه شب قدر شبى است از تمام شبهاى سال و در هر سالى يك شب شب قدر باشد و آن شب را حقتعالى فضيلت بسيار داده است و آن شب بهترين شبهاست بلكه بهترين روزها بلكه بهتر از هزار ماه است :\r\n لَيْلَةُ الْقَدْرِ خَيْرٌ مِنْ أَلْفِ شَهْرٍ  « 1 »\r\nاكنون بدان كه بعضى از اهل شريعت مىگويند كه يك شبيست نامعين از تمام شبهاى رمضان و بعضى مىگويند كه از شبهاى طاق رمضان شبى است . اما روايتى كه مشهور است به نزديك اهل سنت شب قدر شب بيست و هفتم ماه رمضانست و به نزديك اهل شيعه شب بيست و يكم ماه رمضانست .\r\nاين بود تمامى سخن اهل شريعت در بيان شب قدر .\r\n\r\nفصل در بيان روز قيامت\r\nبدانكه اهل شريعت مىگويند كه « يوم الآخرة » در قرآن به چندمعنى آمده است : روز برخاستن آمده است :   لا أُقْسِمُ بِيَوْمِ الْقِيامَةِ   « 2 » . و روز جمع شدن آمده است  يَوْمَ يَجْمَعُكُمْ لِيَوْمِ الْجَمْعِ  « 3 » و روز جدا كردن آمده است :   لِيَوْمِ الْفَصْلِ وَ ما أَدْراكَ ما يَوْمُ الْفَصْلِ   « 4 » و روز ظاهر شدن آمده است :  يَوْمَ تُبْلَى السَّرائِرُ  « 5 » و روز جزا و پاداش آمده است :  مالِكِ يَوْمِ الدِّينِ  « 6 » و امثال اين در قرآن و احاديث بسيار آمده است : مردن را قيامت گفته است : « من مات فقد قامت قيامته » .\r\nچون اين مقدمات معلوم كردى اكنون بدان كه روز زنده شدن و برخاستن از گور يوم القيامة است و چون برخاستند هرآينه خلق اولين و آخرين جمع شوند يوم الجمع است و چون جمع شدند هرآينه حق را از باطل جدا كنند يوم الفصل\r\n\r\n\r\n","description":"","footnote":"\r\n( 1 ) - قدر 3\r\n( 2 ) - قيامت 1\r\n( 3 ) - تغابن 9\r\n( 4 ) - مرسلات 13 - 14\r\n( 5 ) - طارق 9\r\n( 6 ) - فاتحة 4\r\n","page_name":" 207 ","page_number":239},
  {"content":"\r\n\r\nاست و چون حق را از باطل جدا كنند هرچه پوشيده بود آشكارا شود يوم تبلى - السرائر است و چون بعضى را به بهشت فرستند و بعضى را به دوزخ يوم الدين است .\r\nاين بود تمامى سخن اهل شريعت در بيان شب قدر و روز قيامت .\r\n\r\nفصل در سخن اهل حكمت در بيان شب قدر و روز قيامت\r\nبدانكه به نزديك اهل حكمت مبدا عبارت از شب قدر است و معاد عبارت از روز قيامت از جهت آنكه مبدا نسبت به شب دارد و معاد نسبت بروز زيرا كه حقيقت شب آنست كه چيزها در وى پوشيده باشد و در روز آشكارا شود و همه كس را بر آن اطلاع افتد .\r\nچون اين مقدمات معلوم كردى اكنون بدانكه هر چيز كه بود و هست و خواهد بود جمله بتقدير ازليست و چيزى كه در علم حضرت بارىتعالى مفروض و مقدور نبوده باشد محالست كه بوجود آيد و فطرة اول عبارت از آن مفروضات و مقدورات است كه در آن تبديل نيست اينست :  فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ  « 1 »\r\nچون معلوم كردى كه جمله مقدورات ( كذا ) اول در فطرت اولى « 2 » بوده ( كذا - شايد : كه در فطرت اولى بوده ) است عبارت از مبدا است و كس را بر آن اطلاع نبود مبدا را نسبت به شب قدر كردند و بدين اعتبار كه تقديرات در وى بود شب قدر گفتند و چون در معاد جمله پوشيدگيها ظاهر خواهد شد و همه كس را بدان اطلاع خواهد بود بدين اعتبار معاد را نسبت بروز كردند و چون در آن روز جمله از گور قالب برمىخيزند و از خواب غفلت بيدار مىشوند بدين اعتبار روز قيامت گفتند .\r\n\r\n\r\n","description":"","footnote":"\r\n( 1 ) - روم 30\r\n( 2 ) - مقدورات او در فطرت\r\n","page_name":" 208 ","page_number":240},
  {"content":"\r\n\r\n\r\nباب در بيان سخن اهل تناسخ\r\nبدانكه اهل تناسخ مىگويند كه نزول و هبوط ارواح عبارت از شب قدر است :  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ  « 1 » و عروج و صعود ارواح عبارت از روز قيامت است :  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  « 2 » از جهت آنكه اول افول نور است پس شب باشد و دوم طلوع نور است پس روز باشد .\r\n\r\nفصل « 3 »\r\nبدانكه بعضى از اهل حكمت مىگويند كه هر كه به مرگ صورت مرد روح او از گور قالب برخاست يوم القيامه است و چون روح بعالم خود پيوست يوم الجمع است و چون تركيب قالب متفرق شد و خاك به خاك و آب به آب و هوا به هوا و آتش به آتش بازگشت يوم الفصل است و اين فصلست كه مقتضى جمعست :  هذا يَوْمُ الْفَصْلِ جَمَعْناكُمْ وَ الْأَوَّلِينَ .  « 4 » و چون آنچه پوشيده بود بر وى آشكار شد يوم تبلى السرائر است .\r\n\r\nفصل در سخن اهل وحدت در بيان موت و حيات و بعث و ولادت و قيامت\r\nبدانكه موت چهار نوع است و حيات هم چهار نوع است و بعث و ولادت هم چهار نوع است و قيامت هم چهار نوع است زيرا كه موت عبارت از بىخبرى است و حيات عبارت از باخبرى . و خبر و آگاهى انواع و مراتب دارد پس به ضرورت حيات را كه عبارت از خبر و آگاهيست انواع و مراتب باشد مراتب حيات از چهار زياده نيست : حيات طبيعى و حيات معنوى و حيات طيبه و حيات حقيقى . و چون حيات بر انواع و مراتب باشد به ضرورت ممات هم بمراتب و انواع\r\n\r\n\r\n","description":"","footnote":"\r\n( 1 ) - قدر 4\r\n( 2 ) - معارج 4\r\n( 3 ) - در نسخه آستانه اين فصل مجزى نيست و در دنباله مطلب قبلى آمده است\r\n( 4 ) - مرسلات 38\r\n","page_name":" 209 ","page_number":241},
  {"content":"\r\n\r\nباشد از جهت آنكه موت در برابر حياتست : موت طبيعى و موت معنوى و موت از حيات طيبه و موت از حيات حقيقى . و چون موت و حيات بر انواع و مراتب باشد به ضرورت بعث و قيامت هم بر انواع و مراتب باشد از جهت آنكه انواع و مراتب موت و حيات بىبعث و قيامت نتواند بود : قيامت صغرى و قيامت وسطى و قيامت كبرى و قيامت عظمى .\r\n\r\nفصل\r\nچون اين مقدمات معلوم كردى اكنون بدان كه چون فرزند در شكم مادر متولد شد و موجود شد « 1 » و حيات يافت و از شكم مادر به اين عالم بعث شد يوم القيامه است زيرا كه زنده شد و از گور مادر برخاست و چون ببلوغ رسيد يوم‌الجمعست زيرا كه حيات و عقل و شرع جمع شدند و چون هر چيز را آن‌چنان‌كه آن چيز است بتفصيل دانست يوم الفصل است زيرا كه حق را از باطل بازشناخت و چون پيش از مردن خود را بميرانيد و خود را از ميانه برداشت و نيستى خود را بيقين و هستى خداى را بيقين شناخت يوم تبلى السرائر است زيرا كه آنچه پوشيده بود ظاهر شد و چون در نيستى خود و هستى خداى يقين حاصل كرد و از هرچه هست راضى شد به مغفرت و رضوان رسيد يوم الدين است زيرا كه جزاء عمل و سعى خود يافت يعنى يقين جزاى عملست اينست معنى :  وَ اعْبُدْ رَبَّكَ حَتَّى يَأْتِيَكَ الْيَقِينُ  « 2 » . اگر فهم نكردى روشن‌تر بگويم :\r\n\r\nفصل\r\nبدانكه چون فرزند از مادر در وجود آمد و به اين عالم بعث شد اين زادن را ولادت طبيعى گويند و اين زندگى را حيات طبيعى گويند و اين برخاستن از گور مادر را قيامت صغرى گويند كه يوم القيامه است . و فرزند در اين حيات از هيچ آگاه نباشد يعنى هيچ علم نداند نه باجمال و نه بتفصيل همچون طوطى كه هرچه بشنود همان بازگويد . پس در اين مرتبه به زبان خداى يكى گويد و اين درجه\r\n\r\n\r\n","description":"","footnote":"\r\n( 1 ) - در شكم مادر موجود شد\r\n( 2 ) - حجر 99\r\n","page_name":" 210 ","page_number":242},
  {"content":"\r\n\r\nاول اسلام است و در اين عالم طفوليت امر و نهى نيست از جهت آنكه در مرتبه حيوان است و اين عالم صورت و حس است و حاكم حقيقى در اين عالم حس و شهوتست و در اين مرتبه او را مسلم گويند و هر كه در معنى وى باشد هم مسلم گويند اگرچه به صورت پير باشد اينست معنى :  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  « 1 » تا بعالم بلوغ رسد و از عالم صورت و حس بعالم معنى و عقل برآيد و بعث شود اين زادن را ولادت معنوى و اين زندگى را حيات معنوى و اطلاع يافتن را بر طبايع اشياء و اين جمع شدن حيات و عقل و شرع را قيامت وسطى گويند كه يوم الجمع است و در اين حيات از چيزها باخبر شدن گيرد باجمال نه بتفصيل پس در اين مرتبه بدل خداى را يكى داند و اين درجه اول ايمانست و در اين عالم او را مؤمن گويند تا بعالم ايقان رسد و از عالم اجمال بعالم تفصيل بزايد و بعث شود و هر چيز را چنان كه آن چيز است بداند و بتفصيل بداند اين زندگى را حيات طيبه گويند :  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ « فَلَنُحْيِيَنَّهُ حَياةً طَيِّبَةً »  « 2 » . و اين اطلاع يافتن را بر طبايع و خواص اشياء و اين جدا كردن حق را از باطل قيامت كبرى گويند كه يوم الفصل است و در اين حيات چيزها را بتفصيل بداند و ايقان روى نمايد و اين درجه اول ايقانست و در اين عالم او را نبى گويند و دعا كردن كه : « اللهم أرنا الاشياء كما هى » در اين عالم بود تا بعالم عيان رسد و از عالم تفصيل و علم اليقين بعالم معاينه و عين اليقين بزايد و بعث شود و حقيقت اشياء را معلوم كند و هستى خداى را به حقيقت بشناسد و نيستى خود را بيقين بداند اين زندگى را حيات حقيقى گويند و اين ظاهر شدن نيستى خود و آشكارا شدن هستى خداى را و اين اطلاع يافتن بر طبايع و خواص اشياء و حقايق اشياء را قيامت عظمى گويند كه يوم تبلى السرائر است و اين اول درجه عيانست و در اين عالم او را ولى گويند و اجابت دعاء : « اللهم أرنا الاشياء كما هى » در اين عالم بود .\r\n\r\n\r\n","description":"","footnote":"\r\n( 1 ) - حجرات 13\r\n( 2 ) - نحل 98\r\n","page_name":" 211 ","page_number":243},
  {"content":"\r\n\r\n\r\nفصل در نصيحت\r\nبدانكه اهل شريعت و اهل حكمت مىگويند كه حيات دنيا چند روز بيش نيست و حيات آخرت را هرگز انقطاع نيست پس هر كه حقيقت دنيا را شناخت و غرض و مقصود حيات دنيا را دانست و اجتماع نور را با ظلمت يعنى اجتماع روح كه نور محض است با قالب كه ظلمت محض است معلوم كرد و دانست كه فايده وى چيست و حيات دنيا را به همان كار كه غرض و مقصود است صرف كرد و حيات دنيا را فداى حيات آخرت گردانيد و در اين حيات دنيا همه رنج و مجاهده اختيار كرد به اميد آنكه در حيات آخرت همه آسايش و مشاهده باشد يعنى تمام حيات دنيا را بكسب عمل صالح و بطلب علم نافع كه تخم حيات طيبه و سبب لذات دائمه است مصروف گردانيد در حيات آخرت در آسايش و راحت افتاد . و هر كه حقيقت حيات دنيا را نشناخت و ندانست كه غرض و مقصود از حيات دنيا چيست و در حيات دنيا همه راحت و آسايش اختيار كرد يعنى تمام حيات دنيا را بطلب لذات و شهوات بدنى كه تخم عذاب و عقوبت است مصروف گردانيد در حيات آخرت به عذاب و عقوبت گرفتار باشد اينست معنى : « الدنيا مزرعة الآخرة » و اينست معنى :\r\n مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  « 1 » . و اينست معنى :   مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً . وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً   « 2 » .\r\n\r\nباب « 3 »\r\nاى درويش در اين حيات دنيا بتكبر « 4 » ( كذا - ؟ - شايد : بتكثير ) اموال و اولاد و بطلب لذات و شهوات بدنى مشغول بودن كار عاقل نباشد كه حيات دنيا\r\n\r\n\r\n","description":"","footnote":"\r\n( 1 ) - شورى 20\r\n( 2 ) - اسراء 18 - 19\r\n( 3 ) - در نسخه آستانه اين باب عنوان مستقل ندارد و مطلب آن دنباله همان فصل پيش است\r\n( 4 ) - به تكثر\r\n","page_name":" 212 ","page_number":244},
  {"content":"\r\n\r\nو كثرت اموال و اولاد و اسباب و لذات و شهوات بدنى همچون گل و رياحين است كه در بهاران در بيابان پيدا شود و مردم از طراوت و جوانى آن در عجب مىمانند ناگاه در مدت اندك باد خزان برمىآيد و جمله را زرد مىكند « 1 » و جمله خشك مىشوند و از هم فرومىريزند چنان كه گوئى « 2 » هرگز نبوده‌اند . يا همچون زرع و كشت‌اند كه به‌غايت سبز و جوان باشند و مزارعان كه خداوندان آن زرع و كشت باشند [ در عجب مانده باشند 
  ] از آن ناگاه در يك طرفة العين آفتى و بيماريى بدان زرع و كشت رسد و جمله زرد شوند و خشك گردند و از هم فروريزند چنان كه گوئى هرگز نبوده‌اند . پس هر كه در اين حيات دنيا بتكبر ( كذا - شايد : بتكثير ) اموال و اولاد از جهت مفاخرت و بزرگى را و بطلب لذات و شهوات بدنى از جهت خوش آمدن نفس مشغولست چند روز معدود بيش نخواهد بود و در حيات آخرت كه آن را انقطاع نيست به عذاب شدايد ( كذا - شايد : به عذاب شديد - يا - به عذاب و شدايد ) گرفتار خواهد شد . و هر كه در حيات دنيا ترك لذات و شهوات بدنى كرد و بمال و جاه فريفته نشد و امتثال اوامر و اجتناب نواهى [ كرد ؟ 
  ] و بكسب عمل صالح و بطلب علم نافع مشغولست هم چند روز معدود بيش نخواهد بود و در حيات آخرت كه آن را انقطاع نيست به مغفرت و رضوان خداوند خواهد رسيد اينست معنى :  اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً وَ فِي الْآخِرَةِ عَذابٌ شَدِيدٌ وَ مَغْفِرَةٌ مِنَ اللَّهِ وَ رِضْوانٌ وَ مَا الْحَياةُ الدُّنْيا إِلَّا مَتاعُ الْغُرُورِ  « 3 » .\r\nتمت الرسالة بعون الله تعالى\r\n\r\n\r\n","description":"","footnote":"\r\n( 1 ) - مىگرداند\r\n( 2 ) - گوئى مگر هرگز\r\n( 3 ) - حديد 20\r\n","page_name":" 213 ","page_number":245},
  {"content":"\r\n\r\nبسم اللّه الرحمن الرحيم\r\n\r\nرسالهء هفتم از كتاب كشف الحقائق در بيان آنكه هفت آسمان و هفت زمين كدامست و تبديل زمين و طى آسمان چيست « 1 » و زمين قيامت و زمين عرفات كدامست و حج گزاردن عبارت از چيست و چند نوع است\r\nبدانكه اهل شريعت مىگويند كه سماوات از اين اجرام افلاكست و بالاى سر ماست و هفت طبقه است . و ارض عبارت از جسم خاكست كه زير پاى ماست و هفت طبقه است چنان كه مىفرمايد :  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ  « 2 » و طبقات زمين مسطح است بعضها فوق بعض و در هر زمين خلقىاند از خلقان خداى و سطبرى هر زمينى پانصدساله راه است و طبقات آسمان مدور است بعضها فوق بعض اما نيم‌دايره بيش نيست همچو خرگاهيست و جاىنشين ملايكه است و در هر آسمانى نوعى از ملايكه مقيمند به طاعت و عبادت مشغولند در جميع اوقات بعضى در قيامند و بعضى در ركوع و بعضى در سجود و بعضى در قعود و بعضى حاملان عرشند و بعضى به كارهاى ديگر مشغولند و هر كس را مقام و شغل معين است كه هرگز از آن مقام خود درنگذشته‌اند و نخواهند گذشت :\r\n وَ ما مِنَّا إِلَّا لَهُ مَقامٌ مَعْلُومٌ  « 3 »\r\n\r\n\r\n","description":"","footnote":"\r\n( 1 ) - و طى آسمان چيست و چند نوع است . باب اول . بدانكه اهل شريعت مىگويند كه سماوات عبارت از اين اجرام افلاكست . . . الخ\r\n( 2 ) - طلاق 12\r\n( 3 ) - صافات 164\r\n","page_name":" 214 ","page_number":246},
  {"content":"\r\n\r\nسطبرى هر آسمانى پانصدساله راه است و از آسمانى تا آسمان ديگر پانصدساله راه است و بر هر آسمانى يك كوكب بيش نيست ازين كواكب هفتگانه باقى جمله كواكب بر آسمان اولند كه بما نزديكتر است چنان كه مىفرمايد :   إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ وَ حِفْظاً مِنْ كُلِّ شَيْطانٍ مارِدٍ   « 1 » و كوه قاف گرد زمين درآمده است و كرانهاى آسمان بر كوه قافست و كرسى بالاى هفت آسمانست :\r\n وَسِعَ كُرْسِيُّهُ السَّماواتِ وَ الْأَرْضَ  « 2 » و عرش بالاى همه است و عرش و كرسى و هفت طبق آسمان و هفت طبق زمين جمله ساكنند و حركت ندارند .\r\n\r\nفصل\r\nبدانكه اين‌ها كه گفته شد در ازل هيچ نبودند چنان كه مىفرمايد : « كان الله و لم يكن معه شيئى » و ديگر مىفرمايد كه :  اللَّهُ خالِقُ كُلِّ شَيْءٍ  « 3 » جمله را خداوند تعالى بيافريد بىماده چنان كه مىفرمايد :   الْحَمْدُ لِلَّهِ فاطِرِ السَّماواتِ وَ الْأَرْضِ   « 4 » و فطير چيزى را گويند كه او را ماده نباشد باز چون روز قيامت بيايد كه آسمانها را درنوردند چنان كه مىفرمايد :  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُهُ  « 5 » و ديگر مىفرمايد كه :  وَ السَّماواتُ مَطْوِيَّاتٌ بِيَمِينِهِ  « 6 » اى بقدرته و قوته و زمين را به زمين ديگر تبديل كنند چنان كه مىفرمايد كه :  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  « 7 » پس آسمان و زمين را آسمان و زمين قيامت گويند و آن زمين زمينى باشد سپيد همچون نقرهء خالص و در آن زمين هيچ‌كس عصيان خداى تعالى نكرده باشد چنان كه مىفرمايد :\r\nعن « عبد اللّه بن مسعود » رضى اللّه عنهما أنه قال فى معنى هذه الآية :\r\n يَوْمَ تُبَدَّلُ الْأَرْضُ غَيْرَ الْأَرْضِ  « كالفضة البيضاء نقية لم يسفك فيها دم و لم يعمل فيها خطيئة » .\r\nو بهشت و دوزخ را روز قيامت در آن زمين حاضر كنند .\r\n\r\n\r\n","description":"","footnote":"\r\n( 1 ) - صافات 7 - 6\r\n( 2 ) - بقرة 255\r\n( 3 ) - زمر 63 و رعد 16\r\n( 4 ) - فاطر 1\r\n( 5 ) - انبياء 104\r\n( 6 ) - زمر 67\r\n( 7 ) - ابراهيم 48\r\n","page_name":" 215 ","page_number":247},
  {"content":"\r\n\r\n\r\nفصل در سخن اهل حكمت\r\nبدانكه به نزديك اهل حكمت سماوات كه عالم بقا و ثبات است هفت طبقه است و ارضين كه عالم كون و فساد است هم هفت طبقه است . از جهت آنكه هوا چهار طبقه است : يكى طبقه دخانى كه زير آتش است و آتش با هوا آميخته است و يكى طبقه هواى صرف كه زير دخانى است و يكى طبقه زمهرير كه زير هواى صرف است و تولد برف و ژاله و باران و ابر « 1 » و برق و باد در ويست و يكى طبقه نسيم كه مجاور خاكست .\r\nپس بر اين تقدير جمله هفت شوند يعنى : طبقه آتش و طبقه دخانى و طبقه هواى صرف و طبقه زمهرير و طبقه نسيم و طبقه آب و طبقه خاك ( كذا - ظ - :\r\nو طبقه خاك و طبقه آب « بتقديم خاك بر آب » ) .\r\nو بعضى گفته‌اند كه زمين يكى بيش نيست اما اين يك زمين به هفت اقليمست و زمين مدور است همچون گوى و زمين راست در ميانه جاى آسمانست بىهيچ تفاوتى از چهار جهت و به هيچ طرف علاقه و به هيچ طرف تكيه‌گاه ندارد . و آب گرد زمين درآمده است و يك نيمهء كره خاك در آبست و اين يك نيمه كه بيرون آبست ربعى مسكونست و ربعى غير مسكون و هوا محيطست مر خاك و آب را و آتش محيطست مر خاك و آب و هوا را و فلك قمر محيطست مر جمله را و جمله را همچنين مىدان تا فلك نهم كه فلك الافلاك است هر يكى محيط يكديگرند و فلك الافلاك محيط همه است مانند بيضهء مرغ در بيضه مرغ زردى به مثابه عناصر است و سپيدى به مثابهء سماوات و آن پرده تنك كه گرد سپيدى درآمده است به مثابهء فلك ثابتات است كه فلك هشتم است و پوست بيرونى كه گرد همه درآمده است به مثابهء فلك نهمست كه فلك افلاكست و در فلك الافلاك هيچ كوكب نيست و جمله كواكب در فلك هشتمند الا هفت كوكب سياره كه هر يكى در آسمانىاند و افلاك\r\n\r\n\r\n","description":"","footnote":"\r\n( 1 ) - و ابروباد و رعد و برق\r\n","page_name":" 216 ","page_number":248},
  {"content":"\r\n\r\nنه‌گانه و عناصر چهارگانه كه جمله سيزده مىشوند جمله متصل به يكديگرند و از يكديگر جدا نيستند و فلك الافلاك متحركست از مشرق به مغرب و محرك است مر افلاك هشتگانه را و تمام كواكب را هم از مشرق به مغرب مىبرد و حركت فلك ثابتات بر خلاف حركت فلك‌الافلاكست يعنى حركت فلك ثابتات از مغرب بمشرق است و هفت فلك ديگر كه در وىاند با خود از مشرق به مغرب ( كذا - ظاهر و موافق نسخه آستانه : از مغرب بمشرق ) مىبرد و حركت فلك افلاك را حركت معدل النهار خوانند و حركت اول خوانند و حركت فلك ثابتات را حركت ثوابت خوانند و در فلك الافلاك بزرگترين دايره است كه ميان دو قطب افتد آن را دايره معدل النهار خوانند و آنچه بر زمين موازى آن دايره افتد آن را خط استوا گويند و آفتاب در هر سالى دو مرتبه بر سمت خط استوا آيد .\r\n[ فصل - بدانكه افلاك و عناصر كه جمله سيزده مىشوند هر يك از يكديگر لطيف‌ترند بدين سبب جاى هر يك بالاى يكديگر آمد هر كدام لطيف‌تر بود بالاتر آمد و طبقات عناصر كه عالم طبيعت و ظلمتند خاك سرد و خشك است و آب سرد و تر هر دو ثقيل آمد و ميل بمركز دارند و هوا گرم و تر است و آتش گرم و خشك است و هر دو خفيف‌اند ميل بمحيط دارند اما طبقات افلاك كه عالم عقل و نورند نه گرم و نه سرد و نه تر و نه خفيف و نه ثقيلند و اين افلاك و انجم و عناصر اگرچه موجودات ممكنند وجود ايشان از واجب الوجود است اما با واجب الوجود هميشه بوده‌اند و خواهند بود چنانچه شعاع آفتاب و خلافى كه ميان اهل حكمت و شريعت است بر قدم عالم اينست كه گفته شد يعنى اهل شريعت مىگويند كه خدا بود و هيچ از آنها نبود و اهل حكمت مىگويند هرگز نبود كه اين‌ها نبود و هميشه خدا بود و هميشه اين‌ها بودند و هميشه خدا باشد و هميشه اين‌ها باشند اما در مواليد خلاف نيست و جمله را اتفاق است كه مواليد حادثند هم از روى زمان و هم از روى علت .\r\n\r\nفصل\r\nبدانكه كتاب الله ديگر است و كلام الله ديگر از جهت آنكه كلام الله امرى است و كتاب خلقى و كلام چون مشخص شود كتاب گردد چنان كه امر چون قضا يابد فعل شود اين است معنى كن فيكون و عالم امر از قضا و بلكه از كثرت منزه است « و ما امرنا الا واحدة كلمح بالبصر » 
  ] .\r\n\r\n","description":"","footnote":"","page_name":" 217 ","page_number":249},
  {"content":"\r\n\r\n\r\nفصل در بيان عالم ارواح و عالم اجسام و حقيقت آن\r\nبدانكه عالم ارواح و عالم اجسام بعينه كتابيست مشتمل بر تضاد و تكثرات :\r\n وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  « 1 » . از جهت آنكه كتاب عبارت از صور محسوساتست و كلام عبارت از معانى و معقولات پس عالم اجسام كتاب خدايست و هر جنسى سورهء از سور اين كتابست و هر نوعى آيتى از آيات اين كتابست و هر فردى حرفى از حروف اين كتابست و اختلاف ايام و ليالى و تغيير و تبديل در آفاق و انفس اعراب اين كتابست .\r\nپس زمانه و روزگار همه روز « 2 » اين كتاب را سوره سوره و آيه‌آيه و حرف حرف بر تو عرضه مىكنند و بر تو مىخوانند و آن روزى است بعد روزى كه مىآيد و مىرود و حالى است بعد حالى كه بر تو مىگذرد بر مثال كسى كه نامه بر تو عرضه مىكند و مىخواند سطرى بعد سطرى و حرفى بعد حرفى تا معانى كه در آن سطور و حروف مكتوب مضمون است ترا معلوم شود اينست معنى :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 3 » اما چه فايده چون ترا چشم بينا و گوش شنوا نيست يعنى چشمى كه هر چيز را چنان كه آن چيز است ببيند و گوشى كه هر چيز را آن‌چنان‌كه آن چيز است بشنود اينست معنى :  أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  « 4 » .\r\nاى درويش بر تو لازمست كه اين كتاب را بخوانى و نمىخوانى از آنكه اين چشم ندارى  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  « 5 » بر تو لازمست كه نمىتوانى خواندن اگر برخوانند بشنوى و قبول كنى و نمىكنى از آنكه گفتن ( كذا - ظ : گوش ) ندارى :\r\n يَسْمَعُ آياتِ اللَّهِ تُتْلى عَلَيْهِ ثُمَّ يُصِرُّ مُسْتَكْبِراً كَأَنْ لَمْ يَسْمَعْها فَبَشِّرْهُ بِعَذابٍ أَلِيمٍ  « 6 »\r\nچون اين مقدمات معلوم كردى اكنون بدان كه هر كه خود را چشم چشم\r\n\r\n\r\n","description":"","footnote":"\r\n( 1 ) - انعام 59\r\n( 2 ) - روز بروز\r\n( 3 ) - حم سجده 53\r\n( 4 ) - اعراف 179\r\n( 5 ) - حج 46\r\n( 6 ) - جاثيه 8\r\n","page_name":" 218 ","page_number":250},
  {"content":"\r\n\r\nو گوش گوش پيدا كند و از خلق بگذرد و بعالم امر رسد بر همه كتاب به‌يك‌بار مطلع شود و هر كه بر كتاب تمام مطلع شود و دل از آن كتاب فارغ كند و درپيچد و از دست بنهد مانند كسى كه نامهء بوى رسد و آن نامه را چند نوبت مطالعه كند و مضمون نامه را چند نوبت مطالعه كند هرآينه درپيچد و در پيش نهد اينست معنى :\r\n يَوْمَ نَطْوِي السَّماءَ كَطَيِّ السِّجِلِّ لِلْكُتُبِ  « 1 » و اينست معنى :  وَ السَّماواتُ مَطْوِيَّاتٌ بِيَمِينِهِ  « 2 » ازآن‌جهت ( بيمينه ) مىگويد تا معلوم شود كه اصحاب شمال را از طى آسمانها نصيبى نيست .\r\n\r\nباب در بيان تبديل زمين و آسمان\r\nبدانكه آسمان را دو نشأة است و نفخ صور هم دو نفخه است - در نشأة اول در زمين قالب و آسمان طبيعت حاكم غضب و شهوت‌اند و در اين نشأة جمله خلايق در نصب و خيال ( كذا - شايد : در نصب خيال ) و غرورند و پندار پس نفخه اول جهت امانت است ( كذا - ظاهرا : اماتت ) تا اهل زمين كه صفات قالب و اهل آسمان كه صفات طبيعت است از نصب خيال و غرور و پندار بميرند مگر اندكى كه از صفات نشأة اول زنده مانند كه ايشان به آن صفات به قدر ضرورت و حاجت انسانى محتاج باشند اينست معنى :  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ  « 3 » و نفخهء ديگر از جهت احياى اموات است تا اهل زمين كه صفات قالب است و اهل آسمان كه صفات روح است از موت جهالت و خواب غفلت زنده شوند و برخيزند و روى از محسوسات و لذات جسمانى كه عبارت از دنياست بگردانند و روى بمعقولات و لذات روحانى كه عبارت از آخرت است آرند و هر چيز را آن‌چنان‌كه آن چيز است بدانند اينست معنى :  ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  « 3 » .\r\nو حاكم در نشأة دوم در زمين قالب و آسمان روح عقل و شرع آمد : اينست معنى :  وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ  « 3 » پس زمين\r\n\r\n\r\n","description":"","footnote":"\r\n( 1 ) - انبياء 104\r\n( 2 ) - زمر 67\r\n( 3 ) - زمر 68 - 69\r\n","page_name":" 219 ","page_number":251},
  {"content":"\r\n\r\nظلمانى را به زمين نورانى مبدل كردند و آسمان طبيعت را به آسمان روح مبدل كردند اينست معنى :  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  « 1 »\r\n\r\nفصل در بيان تاريك شدن كواكب و بىنور گشتن ماه و آفتاب\r\nبدانكه نور كواكب عبارت از نور حواس ظاهر و حواس باطنست كه هر يكى در برجى از آسمان بروح نفسانى مىتابد و نور ماهتاب عبارت از نور انسانى است كه نفس انسانى به حقيقت نور ندارد اما استفاضت نور از آفتاب عقل مىكند و مادون خود افاضت مىكند ( كذا - شايد : به مادون خود ) و نور آفتاب عبارت از نور عقل است .\r\nچون اين مقدمات معلوم كردى اكنون بدان كه پيش از ظهور نور نفس انسانى نور حواس از آسمان روح نفسانى تابانست و در كار و عملست چون نور نفس انسانى ظاهر مىشود حواس از عمل خود معزول مىگردند :  وَ إِذَا النُّجُومُ انْكَدَرَتْ  « 2 » و چون نور عقل ظاهر مىشود نفس انسانى از عمل خود معزول مىگردد :\r\n وَ خَسَفَ الْقَمَرُ  « 3 » و مستفيض با مفيض جمع مىشوند و به مثابه يك چيز مىگردند :\r\n وَ جُمِعَ الشَّمْسُ وَ الْقَمَرُ  « 3 » و چون نور الله و علم لدن كه عبارت از الهام و وحى است ظاهر مىشود عقل از عمل خود معزول مىگردد :   إِذَا الشَّمْسُ كُوِّرَتْ   « 5 » .\r\n\r\nباب در سخن اهل تناسخ\r\nبدانكه اهل تناسخ مىگويند كه عرب هر چيز را كه صفت فوق دارد آن را « سماء » مىگويند و هر چيز كه صفت تحت دارد « ارض » مىگويند پس ارض و سماء اضافى و اعتبارى باشد .\r\n\r\n\r\n","description":"","footnote":"\r\n( 1 ) - ابراهيم 48\r\n( 2 ) - تكوير 2\r\n( 3 ) - قيامة 8 - 9\r\n( 5 ) - تكوير 1\r\n","page_name":" 220 ","page_number":252},
  {"content":"\r\n\r\nچون اين مقدمات معلوم كردى اكنون بدانكه لطائف چيزها صفت فوق دارد و كثايف چيزها صفت تحت دارد چون جسم لطيف كه به نسبت جسم كثيف بود جسم لطيف را جاى بالاى جسم كثيف بود پس ملكوت كه به حقيقت لطيف است و ملك كه به حقيقت كثيف است بطريق الاولى ( كذا - ظ : بطريق اولى - يا - بالطريق الاولى ) عالم ملكوت فوق عالم ملك باشد .\r\nچون اين هر دو مقدمه معلوم كردى اكنون بدانكه از اين هر دو مقدمه لازم آيد كه ملكوت هر چيز سماى آن چيز باشد .\r\n[ « . . . . پس در نشأت اول از يك خواب بيدار مىشوند و در نشأت دوم از دو خواب بيدار شوند و در نشأت سيم از سه خواب بيدار شوند و در چهارم از چهار خواب بيدار شوند و در اين بيدارى با تمام پيوندند و بكمال خود رسند و خداى را به حقيقت بشناسند و معلوم كنند كه وجود و حيات خداى راست و ذات و صفات آن اوست و ملك و ملك و مال و جاه وى راست . پس در نشأت چهارم جمله بدانند كه آنچه در نشأت اول و دوم و سوم خود را دانسته‌اند نه آن بودند و آنچه خداى را شناخته‌اند نه آن بوده است و آنچه زمين و آسمان را معلوم كرده‌اند نه چنان بوده است پس در اين نشأت زمين نه اين زمين باشد و آسمان نه آن آسمان باشد كه ايشان مىدانسته‌اند اينست معنى : « يوم تبدل الارض غير الارض و السموات و برزوا للّه الواحد القهار » .\r\n\r\nفصل\r\nبدانكه هر كه در نشأت اول است و بصور اشياء و محسوسات زنده است و داناست چنين مىپندارد كه علم جز اين نيست و آنچه مىبايد دانستن دانست . پس نفخه اول از جهت اينست كه تا از آن غرور و پندار بميرد و از آن خواب بيدار شود و هر كه در نشأت دوم است و بصور و طبايع اشياء زنده است و دانا چنين مىپندارد كه علم جز اين نيست و آنچه مىبايد دانستن دانست پس نفخه دوم از جهت آنست كه تا از غرور و پندار بميرد و از اين خواب هم بيدار شود و هركه در نشأت سوم است و بصور طبايع و خواص اشياء زنده داناست چنين مىپندارد كه علم جز اين نيست و آنچه مىبايست دانستن دانست پس نفخه سوم به جهت آنست كه تا از اين غرور و پندار هم بميرد و از اين خواب نيز بيدار شود و هر كه در نشأت چهارم است و بصور و طبايع و خواص و حقايق اشياء زنده و داناست و بيقين و برهان و كشف دانست كه وجود يكى بيش نيست و آن وجود خدايست و به نهايت علم رسيد كه علم تا به اينجا بيش نيست چنين مىپندارد كه اين وجود را چنان كه اين وجود است دانست پس نفخه چهارم از جهت آنست كه\r\n\r\n","description":"","footnote":"","page_name":" 221 ","page_number":253},
  {"content":"\r\n\r\nتا از اين غرور و پندار هم بميرد و از اين خواب هم بيدار شود كه اين وجود را چنان كه اين وجود است هيچ‌كس ندانست و نخواهد دانست .\r\n\r\nفصل در تاريك شدن كواكب و در بىنور گشتن ماه و آفتاب\r\nبدانكه كواكب عبارت از مبادى و اجزاء نور است و ماه عبارت از متوسط است از كل استفاضه مىكند و بر اجزاء افاضه مىكند چون اين مقدمات معلوم كردى اكنون بدان كه چون نور آفتاب كه نور كل است ظاهر شود و منبسط گردد و وحدت نور پيدا آيد نور كواكب و نور ماه و نور آفتاب محو شود متعددى نماند  « وَ إِذَا النُّجُومُ انْكَدَرَتْ »  و متوسط نماند و  « خَسَفَ الْقَمَرُ »  و مستفيض به مفيض پيوندد  « وَ جُمِعَ الشَّمْسُ وَ الْقَمَرُ »  و چون مستفيض با مفيض يكى شود نه از افاضات اثرى ماند و نه از استفاضه   « إِذَا الشَّمْسُ كُوِّرَتْ »   يعرف بالتأمل .\r\nبدانكه بعضى هم از اهل وحدت مىگويند كه نور يكى هستى اما اين نور وقتى منتشر است و از چندين هزار دريچه بيرون بتابد و وقتى مجتمعست و از يك دريچه بيرون مىتابد چون اين مقدمات معلوم كردى اكنون بدانكه وقتى آن نور مجتمعست و از يك دريچه مىتابد نمودار آن نور آفتاب است 
  ] .\r\n\r\nفصل\r\nچون اين مقدمات معلوم كردى اكنون بدانكه جسم عناصر هر يك طبقهء از اطباق ارض باشد و طبيعت عناصر يك طبقه از اطباق ارض باشد ( ؟ ) و روح حيوانى يك طبقه از اطباق سما باشد و قالب انسانى يك طبقه از طبقات ارض باشد و روح انسانى يك طبقه از طبقات سما باشد و اجرام افلاك سيارات يك طبقه از طبقات ارض باشد و نفس فلكى يك طبقه از طبقات سما باشد و فلك ثابتات يك طبقه از طبقات ارض باشد و نفس فلك ثابتات يك طبقه از اطباق سما باشد و فلك الافلاك يك طبقه از اطباق ارض باشد و نفس فلك الافلاك يك طبقه از اطباق سما باشد - پس هفت طبقه آسمان و هفت طبقه زمين باشد و امر خداوند در اين سماوات و ارضين نزول مىكند و عروج مىكند اينست معنى :  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ  « 1 »\r\nو آسمان و زمين را آدم و حوا خوانند پس آسمان و زمين هفت نوع آمد و آدم و حوا هفت نوع باشد .\r\n\r\n\r\n","description":"","footnote":"\r\n( 1 ) - طلاق 12\r\n","page_name":" 222 ","page_number":254},
  {"content":"\r\n\r\n\r\nفصل\r\nچون هفت آسمان و هفت زمين را معلوم كردى اكنون بدان كه « 1 » انسان زمين چهارم است و در آخر عالم طبيعت و ظلمتست و در اول عالم عقل و نور افتاده است و از اينجاست كه انسان مركب از عقل و طبيعت و نور و ظلمت آمده پس سعادت انسان آنست كه از طبيعت و ظلمت بيرون آيد و خود را تمام نور گرداند تا بعالم علوى تواند پيوست كه بهشت جاودانست و شقاوت وى آنست كه از عقل و نور بيرون آيد و خود را تمام ظلمت گرداند تا بعالم سفلى پيوندد كه دوزخ است اينست معنى :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ  « 2 » .\r\nو از اينجاست كه آدمى را قلب آدم گفتند از جهت آنكه قلب در ميان باشد و بر كل اجزا دانا باشد و كل اجزا را بر احوال قلب اطلاع نباشد اما قلب را بر احوال اجزا اطلاع باشد .\r\n\r\nفصل\r\nچون معلوم كردى كه انسان اقليم چهارمست اكنون بدانكه يك جانبش اقليم ملائكه و عقول و ارواح‌اند و يك جانب ديگرش اقليم شياطين و شهوات و طبايع‌اند و از اينجاست كه اين جمله در انسان جمعند يعنى تمام خلايق اين هفت اقليم در اقليم چهارم كه وجود انسانند جمعند بدين سبب انسان بر سه قسم است : بعضى ميل باقليم شياطين و شهوات و طبايع كردند و اين‌ها اصحاب شمال و اهل دوزخند و بعضى ميل باقليم ملائكه و عقول و ارواح كردند و اين‌ها اهل يمين و اصحاب بهشتند و بعضى از هر هفت اقليم بگذشتند و به حضرت حق تعالى رسيدند و اين‌ها سابقان و اهل‌الله‌اند و انسان از اين سه قسم بيرون نيستند يا اصحاب يمينند يا اصحاب شمالند يا سابقانند اينست معنى :   وَ كُنْتُمْ أَزْواجاً ثَلاثَةً فَأَصْحابُ الْمَيْمَنَةِ  \r\n\r\n\r\n","description":"","footnote":"\r\n( 1 ) - كه روح انسان آسمان چهارم است و قالب انسان زمين چهارم است\r\n( 2 ) - بقره 257\r\n","page_name":" 223 ","page_number":255},
  {"content":"\r\n\r\n    ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ     « 1 » .\r\n\r\nفصل در بيان تبديل زمين و طى آسمان\r\nبدانكه هر كه از يك اقليم گذشت يك زمين را طى كرد و هر كه از دو اقليم گذشت دو زمين را تبديل كرد و دو آسمان را طى كرد همچنين تا هفت اقليم گذشت تمام ارضين را تبديل كرد و تمام سماوات را طى كرد و به علت اول و فاعل مطلق كه واجب الوجود است رسيد و خداى بر او ظاهر شد اينست معنى :  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  « 2 » . و اينست معنى :\r\n وَ السَّماواتُ مَطْوِيَّاتٌ بِيَمِينِهِ  « 3 »\r\n\r\nباب در سخن اهل وحدت\r\nبدانكه به نزديك اهل وحدت سما عبارت از چيزيست كه علوى و مفيض باشد به مرتبهء كه فرود وى باشد و اين فيض رساننده شايد كه از عالم اجسام باشد و شايد كه از عالم ارواح باشد .\r\nو ارض عبارت از چيزى است كه به نسبت سفلى و مستفيض باشد از مرتبهء كه بالاى ويست و اين فيض قبول‌كننده شايد كه از عالم اجسام بود و شايد كه از عالم ارواح بود پس يك چيز شايد كه هم ارض و هم سما باشد « 4 » و بدين سبب سما و ارض را آدم و حوا خوانند .\r\nچون اين مقدمه معلوم كردى اكنون بدانكه از اجسام ارض و سما باشد و از ارواح هم ارض و سما باشد چنان كه مىفرمايد :\r\nان للّه تعالى ارضا بيضاء مسيرة الشمس فيها ثلاثون يوما مثل ايام الدنيا ثلاثين مرة مشحونة خلقا لا يعلمون الله تعالى يعصى فى الارض و لا يعلمون الله تعالى خلق آدم و ابليس « 5 » .\r\n\r\n\r\n","description":"","footnote":"\r\n( 1 ) - واقعه 7 - 11\r\n( 2 ) - ابراهيم 48\r\n( 3 ) - زمر 67\r\n( 4 ) - و بدين سبب سما و ارض عام‌تر از روح و جسم است .\r\n( 5 ) - در نسخه اساس و آستانه اين روايت به صورت غلط و لا يقرأ ثبت شده و تصحيح آن به شرحى است كه گفته خواهد شد .\r\n","page_name":" 224 ","page_number":256},
  {"content":"\r\n\r\nو اين زمين بيقين نه زمين عالم اجسام است .\r\nچون معلوم كردى كه اين مفيض بهر نوعى كه هست سماست و مستفيض بهر نوعى كه هست ارض است پس بر اين تقدير عده سماوات و ارضين كسى را معلوم تواند بود ( كذا - ظ كما فى النسخة الأستانة : نتواند بود )  خَلَقَ سَبْعَ سَماواتٍ  « 1 » دلالت نمىكند بر آنكه به غير اين هفت ديگر نباشد .\r\n\r\nفصل\r\nبدانكه اگرچه سما مفيض و ارض مستفيض است اما مرتبهء قبل از مرتبهء سماست ( كذا - ظ : اما مرتبهء ارض قبل از مرتبهء سماست ) پس حوا قبل از آدم باشد اگرچه هرگز نبود كه ارض نبود و سما نبود زيرا كه هميشه ارض بود و سما بود اما مرتبه ارض پيش از مرتبه سماست و از اينجاست كه اول ذكر « ن » مىكند و آنگاه ذكر « قلم » چنان كه مىفرمايد :   ن . وَ الْقَلَمِ وَ ما يَسْطُرُونَ   « 2 »\r\nو موجودات از اين سه قسمت بيرون نيستند : يا فيض رساننده‌اند يا فيض قبول‌كننده يا آنچه از ميان ايشان پيدا آيند .\r\n\r\nفصل در بيان تبديل آسمان و زمين\r\nبدانكه انسان را چهار نشأ است و نفخ صور چهار نوبتست زيرا كه موت و حيات چهار نوبتست :\r\nدر نشأت اول بصور اشيا زنده است و از طبايع اشيا مرده است و در نشأت دوم بصور و طبايع اشيا زنده است و از خواص اشيا مرده است و در نشأت سيم بصور و طبايع و خواص اشيا زنده است و از حقايق اشيا مرده است و در نشأت چهارم بصور و طبايع و خواص و حقايق اشيا زنده است . و در اول جمله در خواب غفلت و ظلمت و جهالت‌اند :  ظُلُماتٌ بَعْضُها فَوْقَ بَعْضٍ  « 3 » و جمله در نصب و خيال و غرور و پندارند چنين مىدانند تمام كه مگر وجودى و حياتى و ذاتى و صفاتى دارند\r\n\r\n\r\n","description":"","footnote":"\r\n( 1 ) - طلاق 12\r\n( 2 ) - قلم 2 - 1\r\n( 3 ) - نور 37\r\n","page_name":" 225 ","page_number":257},
  {"content":"\r\n\r\nو ملكى و فلكى دارند نمودار آن نور نور آفتابست .\r\nو وقتى كه آن نور متفرقست و از اين چندين هزار دريچه بيرون مىتابد نمودار از آن نور كواكبست .\r\nچون اين مقدمه معلوم كردى اكنون بدانكه چون آن نور متفرق باشد و از چندين هزار دريچه بيرون تابد  وَ إِذَا النُّجُومُ انْكَدَرَتْ  « 1 »\r\n\r\nفصل در بيان زمين قيامت\r\nبدانكه زمين قيامت عبارت از زمينى است كه اهل قيامت را روز قيامت در آن زمين جمع كنند و خلق عالم جمله در آن زمين حاضر باشند چنان كه مىفرمايد كه :  يَوْمَ يَجْمَعُكُمْ لِيَوْمِ الْجَمْعِ  « 2 » و در آن زمين حق را از باطل جدا كنند چنان كه مىفرمايد :   لِيَوْمِ الْفَصْلِ وَ ما أَدْراكَ ما يَوْمُ الْفَصْلِ   « 3 » و در آن زمين جمله پوشيدگىها آشكارا شود چنان كه مىفرمايد :  يَوْمَ تُبْلَى السَّرائِرُ  « 4 » و در آن زمين جزاى هر يك بدهند چنان كه مىفرمايد :  الْيَوْمَ تُجْزى كُلُّ نَفْسٍ بِما كَسَبَتْ لا ظُلْمَ الْيَوْمَ  « 5 » و در آن زمين بهشتى و دوزخى پيدا شود چنان كه مىفرمايد :  فَرِيقٌ فِي الْجَنَّةِ وَ فَرِيقٌ فِي السَّعِيرِ .  « 6 »\r\nچون اين مقدمات معلوم كردى اكنون بدان كه از اين مقدمات لازم آيد كه زمين قيامت جز وجود انسان نباشد از جهت آنكه قيام در هيچ زمينى ديگر تصور ندارد الا در زمين وجود انسان پس « يوم القيامة » در اين زمين وجود انسان بود و خلق عالم در هيچ زمينى امكان ندارد كه حاضر شوند الا در زمين وجود انسان پس « يوم الجمع » زمين وجود انسان باشد و حق از باطل در هيچ زمينى جدا نگردد الا در زمين وجود انسان پس « يوم الفصل » در زمين وجود انسان باشد و پوشيدگىها در هيچ زمينى آشكارا نشود الا در زمين وجود انسان پس « يوم تبلى السرائر » در زمين وجود انسان باشد و در هيچ زمين جزاى هر كس\r\n\r\n\r\n","description":"","footnote":"\r\n( 1 ) - تكوير 2\r\n( 2 ) - تغابن 9\r\n( 3 ) - مرسلات 13 - 14\r\n( 4 ) - طارق 9\r\n( 5 ) - مؤمن 17\r\n( 6 ) - شورى 7\r\n","page_name":" 226 ","page_number":258},
  {"content":"\r\n\r\nبهر كس نرسد الا در زمين وجود انسان پس « يوم الدين » در اين زمين وجود انسانست « 1 » .\r\n\r\nفصل در بيان زمين عرفات\r\nبدانكه زمين عرفات زمينى است كه جمله خلايق عالم كه قصد حج و بيت « 2 » كعبه دارند ( كذا - شايد : قصد حج بيت كعبه دارند ) روى در آن زمين دارند و بسعى و كوشش هرچه تمام‌تر در سير و سفرند تا بدان زمين رسند و چون بدان زمين رسيدند سير و سفر ايشان تمام شد پس اگر در آن زمين روز عرفه را دريافتند حج گزاردند و حاجى شدند و به كعبه رسيدند و از آن سير و سفر ممتع گشتند ( كذا - شايد : متمتع كه انسب است ) و مقصود از سفر حاصل كردند چنان كه مىفرمايد : « من ادرك العرفة فقد ادرك الحج » و هر كو در آن زمين روز عرفه را درنيافت حج نتوانستند گذاردن ( كذا - گزاردن ) و حاجى نتوانستند شدن و از آن سفر برخوردارى نيافتند و مقصود از آن سفر حاصل نكردند .\r\nچون اين مقدمات معلوم كردى اكنون بدانك از اين مقدمات لازم آيد كه وجود انسان زمين عرفات باشد زيرا كه جمله موجودات علوى و سفلى در سير و سفرند تا به مرتبهء انسان رسند و چون به مرتبهء انسان رسيدند سير و سفر جمله تمام گشت اگر در زمينى كه زمين وجود انسانست روز عرفه را كه معرفت خداوند است دريافتند به كعبه مراد رسيدند و حج گزاردند و حاجى شدند و مقصود از سفر حاصل كردند و اگر در اين زمين كه وجود انسانست روز عرفه را كه معرفت خداوند است درنيافتند به كعبه مراد نرسيدند و مقصود از سفر حاصل نكردند .\r\n\r\nفصل در بيان آنكه حج گزاردن چند نوعست\r\nبدانكه معنى « حج » در لغت عرب قصد كردن است على الاطلاق و در\r\n\r\n\r\n","description":"","footnote":"\r\n( 1 ) - پس يوم الدين در وجود انسان باشد\r\n( 2 ) - قصد حج و نيت خانهء كعبه را دارند\r\n","page_name":" 227 ","page_number":259},
  {"content":"\r\n\r\nشريعت قصد كردن مخصوص است يعنى قصد خانه خداى تعالى و تقدس و در حقيقت هم قصد كردن مخصوصست يعنى قصد خداوند خانه تعالى و تقدس .\r\nچون اين مقدمات معلوم كردى اكنون بدان كه خداوند را تعالى و تقدس دو خانه است : يكى در آفاق و يكى در انفس . آنكه در آفاقست خانه‌ايست كه ابراهيم على نبينا و عليه السلام برآورده است و آن در مكه است . و آنكه در انفس است دل بنده مؤمن است چنان كه بموسى عليه السلام خطاب كرد كه : « يا موسى فرغ لى بيتا حتى أسكنه » موسى عليه السلام گفت : خداوندا تو از جا و مكان منزهى ترا خانه كجا باشد و كدام خانه لايق تو باشد ؟ خداوند فرمود :\r\n« لا يسعنى ارضى و لا سمائى و انما يسعنى قلب عبدى المؤمن » .\r\nآن خانه كه در آفاقست از عالم خلق است و اين خانه كه در انفس است از عالم امر است آن خانهء آب و گلست و اين خانهء جان و دلست آن خانهء صورتست و اين خانهء معنيست آن خانهء محدود است و اين خانه نامحدود است آن خانه جماد است و اين خانه حياتست آن خانه را ابراهيم عمارت كرد و اين خانه را خداوند خانهء ابراهيم منور كرد شرف و مرتبهء زائر به قدر شرف و مرتبه مزور باشد چنان كه قدر و شرف علم به قدر شرف معلوم باشد . تا سخن دراز نشود و از مقصود باز نمانيم .\r\n\r\nفصل\r\nبدانكه : حجى است در شريعت و حجى است در طريقت و حجى است در حقيقت .\r\nآن حج كه در شريعت است معروف است و همان رسيدن است به زمين عرفات و به خانهء خداى كه در آفاقست .\r\nو آن حج كه در طريقت است رسيدن به خانهء خداى كه در انفس است و همان رسيدن است به حقيقت خود و خود را شناختن است . آنجا سفر در ظاهر و اينجا سفر در باطن است . آنجا قطع منازل بر است و اينجا وصل مقامات بحر است .\r\nو آن حج كه در حقيقت است رسيدن به خداوند خانه است چنان كه ابراهيم چون به خداوند خانه رسيد و از كثرت و هستى خود خلاص يافت و بعالم\r\n\r\n","description":"","footnote":"","page_name":" 228 ","page_number":260},
  {"content":"\r\n\r\nتوحيد رسيد آواز برآورد كه :  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  « 1 »\r\nو در حج شريعت ترك شهر خود مىبايد كرد و در حج طريقت ترك ظاهر خود مىبايد كرد و در حج حقيقت ترك هستى خود مىبايد كرد :  إِذْ قالَ لَهُ رَبُّهُ أَسْلِمْ قالَ أَسْلَمْتُ لِرَبِّ الْعالَمِينَ  « 2 »\r\nدر حج شريعت سفر را بر حضر برگزيدن است و در حج طريقت باطن را بر ظاهر ترجيح دادن است و در حج هستى خود را ( كذا - ظ : نيستى خود را ) بر نيستى خود ( كذا - ظ : هستى خود ) اختيار كردن است . و آن عزيز از سر همين نظر فرموده :\r\nرباعى\r\n تا هست غم خودت نبخشايندت * تا با تو تو هست هيچ ننمايندت\r\nتا از خود و هر دو كون فارغ نشوى * اين در مزن اى خواجه كه نگشايندت \r\nتمت الرسالة بعون الله و حسن توفيقه\r\nاين نسخه را در تاريخ غره شهر جمادى الاول ( كذا - أنسب : جمادى الاولى ) در سنهء ( 1033 ) در بلدهء « تعز » كه قريه‌ايست از قراى « يمن » مسوده نمود وقتى كه تفرقه خاطر از همهء جهات در كمال بود و خداوند مستنسخ را در نبشتن كمال استعجال و خاطر فاتر خواهان اين كلمات بود و قطع نظر از آن صعب مىنمود .\r\nلهذا نمونهء بر اين صحايف رقم زده گرديد اميد كه باعث دعاى خير گردد .\r\nمسوده : محمد صادق ناظم تبريزى در هامش : ظاهرا كه در عرض دوازده روز نوشته شده باشد .\r\n\r\n\r\n","description":"","footnote":"\r\n( 1 ) - انعام 79\r\n( 2 ) - بقرة 130\r\n","page_name":" 229 ","page_number":261},
  {"content":"\r\n . \r\n","description":"","footnote":"","page_name":" 230 ","page_number":262},
  {"content":"\r\n\r\n\r\nتعليقات و حواشى\r\n\r\n","description":"","footnote":"","page_name":" 231 ","page_number":263},
  {"content":"\r\n . \r\n","description":"","footnote":"","page_name":" 232 ","page_number":264},
  {"content":"\r\n\r\n\r\nتعليقات و حواشى\r\nصفحه ( 1 ) - فقر و فقراء - در تعريف فقر و فقير يعنى درويشى و درويش صوفيان هر يك تعريفى كرده‌اند و كتب مهم اين طايفه مشحون از اين تعريفات و اصطلاحاتست مستملى بخارى شارح « التعرف » گويد :\r\nبدانكه فقر اصلى است بزرگ و اصل مذهب اين طايفه « فقر » است و حقيقت « فقر » نيازمندى است و بنده جز نيازمند نباشد از بهر آنكه بندگى بىملكى است و هر كه مالك نباشد مملوك باشد و مملوك به مالك خويش محتاج باشد پس ( غنى ) به حقيقت حق است و ( فقير ) به حقيقت خلق و غنا صفت حق است به حقيقت و ( فقر ) صفت خلقست به حقيقت و خدا گفت  « يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ »  پس بنده اگر همه كون دارد « فقير » است و اگر حق همه كون فانى گرداند « غنى » است از بهر آنكه او را غنا صفت ذاتست و بنده را « فقر » صفت ذات . ( شرح تعرف ج - 3 / 118 )\r\nو فقراء محقق چند طايفه‌اند : طايفهء آنك دنيا و اسباب آن را هيچ ملك نبينند و هرچه بدست ايشان آيد ايثار كنند . و طايفه آنك با اين وصف اعمال و طاعات را اگرچه از ايشان صادر شود هم از خود نبينند و ملك خود ندانند و بر آن عوض چشم ندارند . و طايفهء آنك با اين اوصاف ذات و هستى خود را از آن خود نبينند بلكه خودى خود را از آن خود نبينند ايشان را نه ذات بود نه صفت نه حال نه مقام نه فعل نه اثر در هر دو عالم هيچ ندارند و اين وصف كه هيچ ندارند هم ندارند : محو فى محو و محق فى محق و در اين مقام است آنچه گفته‌اند :\r\nالفقير لا يحتاج الى الله چه احتياج صفت محتاج بود و قايم بذات او و اينجا نه ذات است نه صفت و همانا : « الفقر فخرى » اشارت بدين معنى بود . و اين فقر است كه بعضى از صوفيان وراى آن هيچ مقام اثبات نكرده‌اند و صاحب اين فقر را در دو كون هيچ‌كس نشناسد مگر حق سبحانه چه خداوند عالم غيور است\r\n\r\n","description":"","footnote":"","page_name":" 233 ","page_number":265},
  {"content":"\r\n\r\nخواص اولياى خود را از نظر اغيار مستور دارد تا غايتى كه در نظر خود مستور باشند : « اوليائى تحت قبابى لا يعرفهم غيرى » . و اين « فقر » مقام صوفيان و منتهيان است نه مقام سالكان . ( مصباح الهداية ص 378 - 377 ) .\r\nتفصيلى كه شيخ نجم الدين كبرى براى « فقر » قائل شده است نيز براى تأويل سه حديث نبوى ( ص ) طرفه تفصيلى است كه گويد :\r\nالفقر على ثلاثة اصناف فقر الى الله دون غيره و فقر الى الله مع غيره و فقر الى الغير دون الله و قد اشار النبى ( ص ) الى الاول بقوله : « الفقر فخرى » و الى الثانى بقوله « كاد الفقر ان يكون كفرا » و الى الثالث بقوله « الفقر سواد الوجه فى الدارين » .\r\nصفحهء ( 1 ) سالك - هو الذى مشى على المقامات بحاله لا بعلمه و تصوره فكان العلم الحاصل له عينا يأبى من ورود الشبهة المضلة له ( تعريفات سيد ص 78 ) .\r\nو به نزديك اهل يقين سالك نافى و مثبت است و سلوك نفى و اثبات باشد يعنى نفى خود و اثبات حقتعالى اينست لا إله الا الله ( متن كتاب حاضر ص 119 ) . و تعريف تفصيلى ديگرى از سالك و تقسيم آن بمراتب اربعه در « زبدة الحقائق » آمده كه بعدها نسفى همان تقسيم را بكرات در « كشف الحقائق » و ديگر رسالات خود نيز آورده است .\r\nصفحهء ( 1 ) مخلص - اخلاص در لغت ترك رياء در طاعات است ( ترجمه از تعريفات سيد ص 7 ) الاخلاص : انقطاع العبد الى الله عز و جلّ و الرجوع اليه من فعله ( متن تعرف 99 ) الاخلاص : تصفية الفعل عن ملاحظة المخلوقين ( قشيريه ص 59 )\r\nصفحهء ( 1 ) گشايش و دستورى - مؤلف « گشايش » را به همان معنى « فتوح » و « فرج » مصطلح در ميان صوفيه به كار برده است همچنان كه « شيخ عطار » اين كلمه را در مقدمه « تذكرة الاولياء » آورده است كه :\r\n« ديگر باعث آن بود تا از من يادگارى ماند تا هر كه برخواند از آنجا گشايش يابد و مرا به دعاى خير ياد دارد و بود كه بسبب گشايش مرا در خاك گشايش دهند » . ( ص 2 ) و « عز الدين محمود » نيز در مقدمهء « مصباح الهداية همين اصطلاح را به صورت عربى آن به كار برده و مىگويد :\r\nاميد بفضل رحمت الهى چنانست كه طالبان صادق را در استكشاف معالم طريقت و اقتباس انوار حقيقت و استفتاح ابواب عوارف ربانى و معارف حقانى مفيد و كافى بود . ( ص 9 ) . همچنين « دستور » يا « دستورى » را بمعنى راهنما و برنامه به كار برده است نه مطلق رخصت و اجازه .\r\nصفحهء ( 1 ) اهل شريعت - مراد مؤلف از « اهل شريعت » در اينجا فقهاء و متكلمين است در مقابل « اهل حكمت » و « اهل وحدت » كه از اين دو حكماء و متصوفه را اراده مىكند و مرادش از « اهل شريعت » آن نيست كه صوفيه آن را بمعنى اخص در\r\n\r\n","description":"","footnote":"","page_name":" 234 ","page_number":266},
  {"content":"\r\n\r\nمقابل « اهل طريقت » و « اهل حقيقت » براى اخس مراتب سلوك به كار مىبرند و اين تقسيم را بر حديثى از پيغمبر ص مبتنى مىسازند كه :\r\n« الشريعة اقوالى و الطريقة افعالى و الحقيقة احوالى » .\r\nو عبد الرحمن جامى به همين حديث نظر داشته است كه گويد :\r\n احكام شريعت همه اقوال منست * اسرار طريقت همه افعال منست\r\nبيرون از من حقيقتى ديگر نيست * عالم تفصيل و آدم اجمال منست \r\n( لمعات ص 3 ) و رجوع كنيد به‌آنچه مولانا در مقدمه منثور دفتر پنجم مثنوى بيان فرموده است .\r\n( ص 817 چاپ بروخيم )\r\nصفحهء ( 1 ) - اهل وحدت - گرچه ظاهرا اينجا مراد « نسفى » از اهل وحدت متصوفه بنحو اعم باشد ولى در خلال كتاب مؤلف كرارا اهل وحدت را در مقابل اهل تصوف مىآورد ( از جمله : رجوع فرمايند به ص 138 - 139 - 140 - 164 متن ) و آشكار است كه هرگاه نسفى اهل وحدت را در مقابل اهل تصوف مىآورد مرادش متصوفه‌ايست كه قائل به وحدت وجودند عموما و بالاخص « ابن العربى » و « ابن سبعين » ( كه اخيرا بعضى از اين دسته به متصوفه برهمائى تعبير مىكنند باعتبار آنكه وحدت وجود در اصل پديده و عقيدهء هندى برهمائى است ) و وحدت وجود كه از اصول اوليه تصوف برهمائى و از هم مباحث آنست اجمال آن چنين است كه :\r\n( صدور معلول از علت عبارتست از تنزل علت به مرتبه وجود معلول و تطور وى بطور معلول و از اينجا متفطن شده‌اند به وحدت وجود و به اينكه وجود حقيقت واحده‌ايست سارى در جميع موجودات و ماهيات ممكنات نيست مگر امور اعتباريه و حقايق موجودات همگى مظاهر آن حقيقت واحده‌اند به‌نحوىكه اتحاد و حلول لازم نيايد چه اين هر دو فرع اثنينيت است و لا موجود الا واحد و فهم اين معنى به‌غايت مشكلست : ( لاهيجى در گوهر مراد فصل سوم از باب سوم ) ولى بااين‌همه بسيارى از كلمات ذو النون مصرى ( 246 ه ) و بايزيد بسطامى ( 261 ه ) و حسين بن منصور حلاج ( 309 ه ) اعتقاد صريح ايشان را به اتحاد و حلول مىرساند هرچند كه ديگر صوفيان به چنان كلماتى عنوان فريبنده « شطحيات » را داده و براى تأويل و توجيه آن تكلفها برده و رنجها بر خود هموار ساخته‌اند ولى بااين‌همه باز اولين مطلبى كه از اقوال بعضى از بزرگان صوفيه بذهن افراد خالى الذهن متبادر مىشود همين مسئله « وحدت وجود » است .\r\nعبارات و كلماتى از قبيل :\r\nانا الحق - سبحانى ما أعظم شأنى - و\r\n\r\n","description":"","footnote":"","page_name":" 235 ","page_number":267},
  {"content":"\r\n\r\nأنا من أهوى و من اهوى انا نحن روحان حللنا بدنا منسوب به « حلاج » و ليس فى جبتى سوى الله از جنيد و ليس فى الدارين الا ربى از ابى العباس قصاب و سبحان من اظهر الاشياء و هو عينها و\r\n فانظر الى شجر و انظر الى حجر * و انظر الى كل شيئى ذلك الله \r\nاز « محيى الدين بن العربى » و\r\n به زير قبه تقديس ذات مستانند * كه هرچه هست همه صورت خدا دانند \r\nاز « ابى سعيد ابى الخير » و\r\n آن خرد بخشى كه عالم ذات اوست * جمله اكوان مصحف آيات اوست \r\nاز شيخ عطار\r\n و اندرين خنب نيست جز يك رنگ * و اندرين خانه نيست جز يك كس \r\nاز اوحدى\r\n و كه همه اوست هرچه هست يقين * جان و جانان و دلبر و دل و دين \r\nاز عراقى و بسيارى از سخنان مولانا جلال الدين و همچنين داستانهاى عطار ( از قبيل قصه سىمرغ و جستجوى سيمرغ در منطق الطير ) و غيره و غيره مشتق و منبعث از اين عقيده است .\r\nالبته اينك مقام مقتضى بسط مقال دراين‌باره و بيان تفاوتى كه ميان اتحاد و حلول كه اعتقاد قدماء از صوفيه چون حلاج و بايزيد است با وحدت وجودى كه معتقد « ابن العربى » است نمىباشد و همچنين باز اعتقادى كه « ابن العربى » نسبت به وحدت وجود دارد با اعتقادى كه « ابن سبعين » موجد و مبتكر آنست متفاوتست .\r\nبارى همچنان كه پيشتر نيز اشاره شد مراد « نسفى » از ( اهل وحدت » عامه قائلين به « وحدت وجود » است ولى هرگاه « اصحاب نور » بگويد ظاهرا نظرش به پيروان « محيى الدين بن العربى » است و هرگاه « اصحاب نار » مىگويد نظر به « ابن سبعين » و من تبع او دارد .\r\nصفحه ( 1 ) تقيه - شك نيست كه مؤلف « تقيه » را در اينجا بدان معنى كه در علم كلام موضوع و مصطلح است استعمال نكرده است بلكه آن را بمعنى اعم و در مقابل تعصب و بمعنى پرده‌پوشى به كار برده است .\r\nاما « تقيه » موضوع در علم كلام از لحاظ وجوب و حرمت و جوار مورد اختلاف ميان مسلمين است :\r\nشيعه تقيه را براى رسول ( ص ) و امام ( ع ) جائز و براى مؤمنين در بعضى موارد واجب مىشمارند ولى اشاعره آن را بر رسول ( ص ) و امام جائز\r\n\r\n","description":"","footnote":"","page_name":" 236 ","page_number":268},
  {"content":"\r\n\r\nنمىدانند ولى براى عامه مؤمنين در بعضى موارد جائز مىشمارند .\r\nبارى اساس تقيه مبنى بر رعايت مصلحت و حفظ نفوس و دماء از تلف است و در مذهب شيعه در بعضى موارد بدان توصيه شده است كه : « التقية ترس المؤمن و التقية حرز المؤمن و لا ايمان لمن لا تقية له ( كافى ج 2 ص 221 ) ولى در جائى كه سپر تقيه دفع شرى نكند نبايست آن را به كار برده و بلكه بايد به آزادى و شهامت گفتار و كردار خويش را با عقيده قلبى خود منطبق و هم‌آهنگ ساخت كه :\r\n« انما » جعل التقية ليحقن بها الدم فاذا بلغ الدم فليس تقية ( ايضا 220 )\r\nبراى اطلاع از اخبار مربوط به تقيه در نزد شيعه مراجعه فرمايند باصول كافى ج 2 ص 217 - 221 .\r\nصفحه ( 1 ) - مذهب - گفته‌اند كه فرق ميان دين و ملت و مذهب آنست كه نسبت دين به خداى تعالى است و نسبت ملت با پيامبر و نسبت مذهب بمجتهد است . ( ترجمه از تعريفات ص 73 ) .\r\nالدين و الملة و المذهب - الاول ينسب الى الله تعالى فيقال دين الله فان الدين وضع الهى سائق لذوى العقول به اختيار هم المحمود الى الخير بالذات . و الملة ينسب الى النبى فيقال ملة ابراهيم حنيفا و ملة موسى و ملة عيسى و نحو هما . و اما المذهب فينسب الى العباد فيقال مذهب اهل الشرع حق و مذهب ال . . . . . . ( مثلا ) باطل . ( نقل بمضمون از تحفة النظامية ص 99 ) .\r\nصفحه ( 2 ) فاتحة الكتاب - در اصل اين كلمه نام و عنوان سورهء مباركهء « حمد » است كه گاهى باختصار آن را فاتحه نيز گويند ( و امروز كلمهء فاتحه ببعضى اعتبارات و قيود معانى ثانويه اصطلاحى ديگرى نيز پيدا كرده است كه اكنون مجال بحث آن نيست ) و چون كلام الله مجيد با اين سورهء مباركه آغاز و افتتاح شده است اين عنوان بدان سوره اطلاق مىشود و لذا مجازا نيز قدما به مقدماتى كه براى تقريب افهام و توجه اذهان بمطلب اساسى و اصلى هر كتاب در آغاز بعنوان « مدخل » و باصطلاح كنونى « پيشگفتار » مىآوردند « فاتحة الكتاب » اطلاق مىكردند .\r\nصفحهء ( 3 ) در بيان خواب - بدون آنكه قصد تشكيك و ترديدى در صحت اين نحوه مدعيات باشد ذكر اين موضوع را بىفايده نمىداند كه بيان اين رؤيا در آغاز كتاب و مكالمه نسفى با حضرت ختمى مرتبت ( ص ) خواننده را به ياد مكاشفات و رؤياهاى « عين القضاة » و « محيى الدين » مىاندازد زيرا كه عين القضاة مكرر چنين مطالب را از قول شيخ سياوش و ديگران مىگويد .\r\nعين القضاة در تمهيدات رؤياهاى متعددى را كه در آن فيض تشرف بحضور حضرت رسول اكرم صلى الله عليه و آله و سلم را يافته است نقل مىكند و هم از رؤيائى كه شيخ ابو على آملى ديده و به معيت عين القضاة بحضور رسول اكرم رسيده و\r\n\r\n","description":"","footnote":"","page_name":" 237 ","page_number":269},
  {"content":"\r\n\r\nبامر آن حضرت ( كه توسط شيخ ابو على به او ابلاغ شده است ) كتاب تمهيدات را تمام كرده است چنين حكايت مىكند :\r\n. . . . . دريغا . . . . چه خوب بيانى اين حديث را خواستم كردن اما امشب كه شب آدينه بود نهم ماه رجب ( 521 - ؟ ) شيخ ابو على آملى مد الله عمره گفت امشب مصطفى را صلى الله عليه و سلم بخواب ديدم كه تو عين القضاة و من در خدمت او مىرفتيم و اين كتاب با خود داشتى مصطفى عليه السلام از تو پرسيد كه : اين كتاب با من نماى تو اين كتاب با وى نمودى مصطفى صلى الله عليه و سلم اين كتاب را گرفت و گفت ترا كه به آستين من نه تو اين كتاب به آستين او نهادى گفت اى عين القضاة بيش از اين اسرار بر صحرا منه . جانم فداى خاك پاى او باد . چون بگفت كه بيش از اين اسرار بر صحرا منه من نيز قبول كردم از گفتن اين ساعت دست بداشتم و همگى به دو مشغول شدم تا خود كى ديگربار بفرمايد . . . .\r\n( تمهيدات ص 353 - 354 )\r\nولى در رؤياى محيى الدين به عكس اين رؤيا حضرت ختمى مرتبت ( ص ) محيى الدين را بنشر و اعلان كتاب « فصوص الحكم » مأمور مىسازد و بعضى مطالب كتاب را نيز آن حضرت بمحيى الدين القاء مىفرمايد . بارى محيى الدين گويد :\r\n. . . انى رايت رسول الله صلى الله عليه و سلم فى مبشرة اريتها فى عشر الاخير من محرم سنة سبع و عشرين و ستمائة بمحروسة « دمشق » و بيده صلى الله عليه و سلم كتاب فقال لى رسول الله عليه السلام : هذا كتاب فصوص الحكم خذه و اخرج به الى الناس ينتفعون به فقلت السمع و الطاعة لله و رسوله و اولى الامر منا كما امرنا فحققت الامنية و اخلصت النية و جردت القصد و الهمة الى ابراز هذا الكتاب كما حده لى رسول الله صلى الله عليه و سلم من غير زيادة و نقصان . . . . ( شرح فصوص الحكم بالى افندى ص 4 - 6 ) .\r\nو نظاير چنين منامات در كتب صوفيه و غير صوفيه فراوان به نظر مىرسد .\r\nاز جمله باب سى و هفتم كتاب « فردوس المرشديه » مقصور بر بيان چنين واقعاتى است .\r\nصفحه ( 3 ) ابرقوه - كه آن را « ابرقو » و « ابرقويه » نيز گويند .\r\nنام خرهء از « يزد » از شمال و مشرق محدود به شهر بابك و از جنوب به بوانات و آباده و از مغرب به كوير و خاك شهرضا مركز آن نيز موسوم به ابرقوه در ( 203000 ) گزى يزد قراء آن ( 42 ) و مساحتش ( 180 ) فرسنگ مربع و عده سكنه شانزده هزار تن است و اين كلمه معرب « بر كوه » و « ابر كوه » است يعنى ناحيه كوه يا بالاى كوه و اهل فارس اين ناحيت را در كوه خوانند . . . .\r\nو قدما گاهى ابرقو را از خره اصطخر فارس شمرند . و صاحب « حدود العالم »\r\n\r\n","description":"","footnote":"","page_name":" 238 ","page_number":270},
  {"content":"\r\n\r\nابرقوه را « برقوه » آورده است . ( لغت‌نامه ج 1 ص 269 ) ( فارسنامه ابن البلخى ص 124 ) و بگفته نايب الصدر در طرائق الحقائق عزيز نسفى در همين ابرقو در گذشته و در همان‌جا مدفون شده است . ( ج 2 ص 153 ) و در تقسيمات كشورى فعلى ابرقو جزو استان فارس محسوب مىشود .\r\nصفحه ( 3 ) شيخ ابو عبد الله خفيف - ( تركيب ابو عبد الله خفيف اضافى است به اضافه بنوت كه خفيف نام پدر اوست . ) : شيخ الاسلام ابو عبد الله محمد بن خفيف بن اسكفشار يا ( اسفكشار ) ضبى شيرازى . بقول عطار : . . . شيخ المشايخ عهد خويش بود و يگانه عالم و در علوم ظاهر و باطن مقتدا و رجوع اهل طريقت در آن وقت بوى بود بينايى عظيم داشت و خاطرى بزرگ و احترامى به‌غايت فضائل او نه چندانست كه بر توان شمردن و ذكر او توان كردن و مجتهد بود و در طريقت مذهبى خاص داشت و « خفيفيان » جماعتىاند از صوفيه كه تولا به دو كنند ( تذكرة - الاولياء ج 2 ص 101 - ) .\r\nتأليف بيش از سى كتاب را به او نسبت داده‌اند و از آن جمله بيست كتابش را نام برده‌اند . بقول حمد الله مستوفى در مدت عمرى شعرى جز اين يك بيت نسرود :\r\n هر كسى با كار خويش و هر كسى با يار خويش * صيرفى بهتر شناسد قيمت دينار خويش \r\nتاريخ وفات او را باختلاف از ( 371 - ه ) تا ( 391 - ه ) قيد كرده‌اند .\r\nشرح حال او بتفصيل در « حلية الاولياء - ج 10 ص 385 و « تذكرة - الاولياء ج 2 ص 101 الى 106 » و « نفحات الانس ص 222 - 224 و « شد الازار ص 38 - 46 و حواشى مرحوم علامه قزوينى ( ره ) بر آن » و باجمال در « قشيريه ص 29 » و « طبقات الصوفية سلمى 462 » و « طبقات الصوفية خواجه عبد الله ص 454 » و « كشف المحجوب هجويرى ص 199 و 317 » آمده است .\r\nو براى اطلاع از طريقت و حالات و مقامات او مراجعه فرمائيد ايضا به :\r\n« طرائق الحقائق ج 2 ص 213 - 226 » .\r\nصفحه ( 3 ) شيخ سعد الدين حموى - محمد بن المؤيد بن ابى بكر بن ابى الحسن بن محمد بن حمويه متوفى در عيد اضحى سال ( 650 يا 658 ) و مدفون در « بحرآباد » خراسان - سعد الدين حموى شيخ و مرشد عزيز نسفى است و عزيز در كتب و رسائل خود بسيار از او نام مىبرد . دو كتاب « سجنجل الارواح » و « محبوب الاولياء » از اوست . بقول قاضى شوشترى در مجالس المؤمنين كلمات مغلق و مرموز بسيار از او بجاى مانده است .\r\nنسبت « حموى » در دنبال اسم او به همان « حمويه » است كه نام يكى از اجداد اوست و منسوب به شهر « حما » نيست . شرح حالى از او در « نفحات ص 383 - 385 » و « مجالس المؤمنين » و « طرائق الحقائق ج 2 ص 153 » آمده\r\n\r\n","description":"","footnote":"","page_name":" 239 ","page_number":271},
  {"content":"\r\n\r\nاست و استطرادا نيز در خلال « معجم الادآب فى مجمع الالقاب ابن الفوطى ص 424 » ذكرى و شرح حالى وارد شده است . و نيز « هدايت » در « رياض - العارفين » ص 134 شرح حال و رباعيات و داستانى از او آورده است از خاندان « حمويه » صوفيان نامدار ديگرى نيز اشتهار يافته‌اند كه از آن جمله‌اند :\r\n1 ) صدر الدين محمد بن عمر بن ابى الحسن بن محمد بن حمويه ملقب به « شيخ الشيوخ » .\r\n2 ) عماد الدين عمر ( پدر سابق الذكر ) .\r\n3 ) شيخ الاسلام معين الدين ابى عبد الله محمد بن حمويه . ( طبقات الاطباء ج 3 ص 309 ) هدايت در « مجمع الفصحاء » و اين الفوطى در « معجم » و از سعد الدين حمويه بعنوان « سعد الدين جوينى نام مىبرد ( شايد ازآن‌جهت كه بحرآباد كه مدفن سعد الدين در آنجاست و اكنون بر سر راه قوچان بسبزوار است جزو خاك و ولايت جوين بشمار مىرفته است . )\r\nو اين رباعيات را به دو نسبت مىدهد :\r\n گر با غم عشق سازگار آيد دل * بر مركب آرزو سوار آيد دل\r\nگر دل نبود كجا وطن سازد عشق * ور عشق نباشد به چه‌كار آيد دل\r\nدر دل ز فراق خستگيها دارم * در كار ز چرخ بستگيها دارم\r\nبااين‌همه غم تو نيز پيمان وفا * مشكن كه جز اين شكستگيها دارم \r\n( مجمع الفصحاء ج 1 ص 242 )\r\nصفحه ( 3 ) دور قمر - اين اصطلاح در شعر و نثر فارسى خصوصا در اشعار مولانا و خواجه و انورى بسيار به چشم مىخورد و توضيح مختصر آن اينست كه دور قمر دور آخر و يكى از ادوار هفتگانه ستارگان بزعم منجمين قديم است زيرا كه : علماى احكام نجوم براى جهان هفت دور قائلند كه مدت هر دور هزار سالست و تعلق به يكى از سبعه سياره دارد و چون هزار سال تمام شود دور سياره ديگرى گردد و از زحل گرفته به ترتيب تا بقمر رسد و بعضى گويند مدت هر دور هفت‌هزار سال است كه مجموع چهل و نه هزار سال باشد و چون اين ادوار تمام شود قيامت قائم گردد ( رساله « شماره هفت و هفت پيكر » آقاى دكتر معين ص 22 ) ( بنقل از برهان قاطع و فرهنگ رشيدى ) و بقول صاحب « غياث اللغات » :\r\nدور آخر است از جمله ادوار هفت ستارگان و آدم عليه السلام در ابتداى دور قمر پيدا شده‌اند ( از برهان و سراج اللغات ) و مؤلف ( يعنى صاحب غياث ) گويد كه چون از « آئين اكبرى » دريافته مىشود كه تا امسال كه سنه يك‌هزار و دو صد و چهل و دو هجريست آدم عليه السلام را هفت هزار و يك‌صد و هفتاد سال شمسى گذشته از اين معلوم مىشود كه بالفعل دور قمر نيست بلكه دور زحل باشد و از آن تا حال يك‌صد و هفتاد سال شمسى گذشته‌اند . .\r\n\r\n","description":"","footnote":"","page_name":" 240 ","page_number":272},
  {"content":"\r\n\r\nظاهرا پيشينيان براى هر دور تأثيرات خاص قائل و چنين معتقد بوده‌اند كه : مردم در تحت تدبير كوكب صاحب دور هستند ( التفهيم ) - براى توضيح بيشتر رجوع فرمائيد به « انسان الكامل نسفى » ص 415 و لغات و اصطلاحات مثنوى » ج 4 ص 584 .\r\nصفحه ( 4 ) معانى كه من در چهارصد پاره كتاب جمع كرده‌ام . . . الخ . . - گويا منشأ آنچه را كه « هدايت » در « رياض العارفين » مىگويد كه : . . . شيخ سعد الدين حموى گفته كه هر سرى كه در چهارصد و چهل كتاب پنهان كرده‌ام عزيز نسفى در « كشف الحقائق » اظهار كرده است همين عبارت موجود در متن كشف الحقائق باشد .\r\nصفحه ( 4 ) اين كتاب بىاجازه ما اظهار نكند - اخفاء و استتار علم و حكمت از نااهلان سنت ديرينه علما و حكماست و در شرق و غرب عالم اين سنت متبع بوده است .\r\nعيسى عليه السلام مىفرمود : لا تعقلوا الدر على الخنازير « 1 » .\r\nدر اسلام نيز علاوه بر آنكه اهليت متعلم معتبر شمرده شده است در بسيارى از موارد باخفاء و ستر علوم و حكم توصيه شده است .\r\nابن عبد ربه در عقد الفريد از پيغمبر صلى الله عليه و سلم روايت مىكند كه :\r\nلا تضعوا الحكمة عند غير اهلها فتظلموها و لا تمنعوا اهلها فتظلموهم و در ميان شيعه اين حديث سخت مشهور است كه :\r\nان احاديثنا صعب مستصعب لا يحتمله الا ملك مقرب او نبى مرسل او عبد امتحن الله قلبه بالايمان . ( معانى الاخبار - ص 188 )\r\nو گويا امام شافعى رضى الله عنه به همان حديث نبوى ( ص ) نظر داشته كه مىگويد :\r\n سأكتم علمى عن ذوى الجهل طاقتى * و لا انثر الدر النفيس على الغنم\r\nفان يسر الله الكريم بفضله * و صادفت اهلا للعلوم و للحكم\r\nبثثت و دادى و استفدت و دادهم * و الا فمخزون لدى و مكتتم\r\nفمن منح الجهال علما أضاعه * و من منع المستوجبين فقد ظلم \r\n( معجم الادبا ج 17 ص 307 ) و حكماى اسلامى با حدت و جد بيشترى در كتمان علم و معارف از نااهلان مىكوشيدند شيخ الرئيس در مقدمه « اشارات » چنين مىفرمايد :\r\n. . . و أنا أعيد وصيتى و أكرر التماسى أن يضن بما يشتمل عليه هذه الاشارات\r\n\r\n\r\n","description":"","footnote":"\r\n( 1 ) - نظر ناصر خسرو در آن بيت مشهور خود : من آنم كه در پاى خوكان نريزم . . . . به همين حديث بوده است .\r\n","page_name":" 241 ","page_number":273},
  {"content":"\r\n\r\n( الاجزاء - نخ ) كل الضن على من لا يوجد فيه ما اشترطه فى آخر هذه الاشارات .\r\n( شرح اشارات ص 1 ) و سپس در پايان كتاب شرط خود را چنين بيان مىكند :\r\n. . . . خاتمة و وصية : ايها الاخ انى قد مخضت لك فى هذه الاشارات عن زبدة الحق و ألقمتك قفيّ الحكم فى لطائف الكلم فصنه عن الجاهلين و المبتذلين و من لم يرزق الفطنة الوقادة و الدربة و العادة و كان صغاء مع الغاغة او كان من ملحدة هؤلاء المتفلسفة و من همجهم .\r\nفان وجدت من تثق بنقاء سريرته و استقامة سيرته بتوقفه عما يتسرع اليه الوسواس و بنظره الى الحق به عين الرضا و الصدق فاته ما يسالك منه مدرجا مجزءا مفرقا تستفرس مما تسلفه لما تستقبله و عاهده بالله و بأيمان لا مخارج لها ليجرى فيما تؤتيه مجراك متأسيا بك . فان أذعت هذا العلم او أضعته فالله بينى و بينك و كفى بالله وكيلا . عين القضاة يا شيخ اشراق در پايان رساله « يزدان شناخت » ( نسخه خطى موجوده در كتابخانه آستان قدس رضوى « ع » به شماره رديف 1078 / حكمت و كلام ) همين مطلب را بلسانى مؤكد چنين مىگويد :\r\n. . . فصل ششم : بدانكه آنچه خلاصه و لب اسرار حكمت است از مسائل علوم طبيعى و الهى بر سبيل اختصار در اين رساله ياد كرديم و از عهد يونانيان تا اين غايت هيچ‌كس از محققان حكما و راسخان در علم حكمت روا نداشته‌اند كه اين اسرار برملا افكنند و غرض در اين تنبيه و تشويق نفس است و پيغمبر ما صلى الله عليه و آله و سلم نهى كرده است از اينكه اسرار الهى مكشوف گردانيد و در سخن حكما آمده است كه افشاء سر الربوبية ( كذا و ظاهر كلمهء « كفر » ساقط شده است ) و حكيم بزرگ و فيلسوف الاعظم ارسطاطاليس گفته است كه حكما واجب چنان كردندى كه حكمت الهى هرگز مكتوب و مسطور نگردانيدندى الا كه از نفس بنفس شدى اما به شرط آنكه در منفعل استعدادى خاص بودى و اين اشاعت و اذاعت در ميان حكما سخت محظور است خصوصا بر نامستعدان و نااهلان و شريران .\r\n( يزدان شناخت نسخه خطى كتابخانه آستانه رضويه ( ع ) صفحه آخر )\r\n( يزدان شناخت نسخه خطى ملكى اين بنده كه به عين القضاة نسبت داده شده است ) و رجوع فرمايند بگفته مولانا جلال الدين بلخى به شرحى كه در « فيه ما فيه » آمده است كه مولانا نيز بتأكيد تمام چنين مىفرمايد :\r\n. . . . و وصيت مىكنيم ياران را كه چون شما را عروسان معنى در باطن روى نمايد و اسرار كشف گردد هان و هان تا آن را به اغيار نگوئيد و شرح نكنيد و اين\r\n\r\n","description":"","footnote":"","page_name":" 242 ","page_number":274},
  {"content":"\r\n\r\nسخن ما را كه مىشنويد بهر كس مگوييد كه ( لا تعطوا الحكمة لغير اهلها فتظلموها و لا تمنعوها عن اهلها فتظلموهم ) .\r\n( فيه ما فيه - چاپ استاد فروزانفر ص 70 )\r\nصفحه ( 9 ) علامت اهل كتاب آنست كه هر روز در ذكر ماضى و ياد مستقبل باشند و از وقت بىنصيب و بىبهره بوند و علامت اهل صحبت آنست كه هرگز ذكر ماضى و ياد مستقبل نكنند و از وقت برخوردار باشند . بايد توجه داشت كه « زمان » باعتبار وارد غيبى در نزد صوفيه مسمى بوقت است و چون صوفى صافى هميشه در تحت تصرف وقت و وارد غيبى است بنابراين صوفى اختيار آينده دور يا نزديك را ندارد و بر اين اعتبار است كه : صوفى ابن الوقت باشد اى رفيق . و براى اطلاع بيشتر رجوع كنيد به « كشف المحجوب ص 480 » و « شرح گلشن راز ص 429 )\r\nبارى عرفا دراين‌باره اقوال فراوان و متنوع دارند و احاديث و مروياتى از قبيل « ليس عند ربك صباح و لا مساء » و « لى مع الله وقت لا يسعنى فيه ملك مقرب و لا نبى مرسل » را ناظر بر همين تأويلات مىدانند .\r\nاشعارى از قبيل :\r\n بگذر از خوف و رجا با ما نشين * عارفانه خوش در اين دريا نشين\r\nقصه ماضى و مستقبل مگو * حاليا با ما به حال ما نشين\r\nبگذر از ماضى و مستقبل بمان * حاصل عمر عزيزت حال دان\r\nصوفى ابن الوقت باشد اى رفيق * نيست فردا گفتنش شرط طريق\r\nصوفى ابن الحال باشد در مثال * گرچه هر دو فارغند از ماه و سال \r\nو بلسان ساده‌تر و مستقبل‌تر :\r\nما فات ماضى و ما سيأتيك فأين ؟ قم و اغتنم الفرصة بين العدمين .\r\nكه در شرح چنين اشعارى گفته‌اند : تدارك ماضى ضايع كردن وقت است و فكر در مستقبل فوت شدن مستقبل و غيره و غيره همگى راجع و ناظر به همين عقيده صوفيانه مىباشد . مرحوم ( دكتر غنى ) به‌نحوى جالب و ممتع « وقت » و « حال » را نزد صوفيه مورد بحث قرار داده است ( بحثى در تصوف ص 62 الى 69 ) .\r\nصفحه ( 8 و 9 ) قبول اسرار و محافظت بار امانت - اشاره است به آيه شريفه :\r\n « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا . »  « سوره احزاب آيه 72 » و مضمون اين آيه شريفه در شعر خواجه نيز آمده است كه :\r\n آسمان بار امانت نتوانست كشيد * قرعه فال بنام من ديوانه زدند \r\nصفحه ( 9 ) خذ العلم من افواه الرجال - صدر كلام حكيمانه‌ايست كه ذيل آن به‌منزله تعليل همين صدر است و تمام آن چنين است :\r\n\r\n","description":"","footnote":"","page_name":" 243 ","page_number":275},
  {"content":"\r\n\r\n« خذ ( ياخذوا ) العلم من افواه الرجال فانهم يكتبون أحسن ما يسمعون ( ما يقرءون - نسخ ) و يحفظون أحسن ما يكتبون و يقولون أحسن ما يحفظون » 3\r\nصفحه ( 10 ) - باشد كه روزى جوهرى شوند - جوهرى به معناى گوهرفروش و گوهرشناس است و ياء آن ياء نسبت است . شيخ اجل در گلستان فرمايد :\r\n« اعرابيى را ديدم در حلقه جوهريان بصره كه حكايت همىكرد . . .\r\nالخ » ( گلستان - ص 97 ) .\r\nصفحه ( 11 ) - بدانكه نقل مىكنند كه رسول ( ص ) مىفرمايد كه امت ابراهيم . . . الخ - گرچه همچنان‌كه بعد از چند صفحه ديگر گفته خواهد شد ظاهرا مأخذ « نسفى » در ايراد اين قسمت از مطالب كتاب حاضر همان باشد كه « غزالى » در ( روضة الطالبين ) آورده باشد زيرا كه گويا ترجمه تحت اللفظ بعضى از اقوال غزالى در قسمتى از مندرجات اين فصل كتاب بوضوح به نظر مىرسد بااين‌همه گمان مىرود كه افتتاح كتاب ( كشف الحقائق ) با چنين مطلب و نقل روايت ( ستفرق امتى . . . . الخ . . . . . ) در تحت تأثير عموم كتب ملل و نحل و بالخصوص با توجه بكتاب ( تبصرة العوام ) سيد مرتضى رازى بوده است و چنين مىنمايد كه نسفى بكتاب مزبور و بالخصوص به مقدمه و مفتتح باب چهارم آن كتاب نظر و توجه مخصوص داشته است و بعلاوه مطلب ديگرى كه اين ادعا را تأييد مىكند تعيين شماره متخلفين از بيعت ابى بكر است كه در كمتر مرجعى براى آنان رقم و شماره تعيين شده است و تا آنجا كه من بنده جستجو كرد فقط رقم ( 18 ) را در كتاب تبصرة العوام جست .\r\nهمچنين آنچه راجع بلفظ ( نواصب ) و ( روافض ) و كيفيت استنباط معنى و تأويل اين الفاظ و نحوه تسميه و مسماى آن ذكر كرده است در تحت تأثير مستقيم مندرجات همان كتاب مىباشد .\r\n( رجوع فرمايند به : تبصرة العوام فى مقالات الانام چاپ مرحوم عباس اقبال ص 28 الى 35 )\r\nصفحه ( 11 ) - ستفرق امتى على ثلاثة و سبعين فرقة : گمان نزديك بيقين مىرود كه ذكر ارقام اعداد ( 71 ) و ( 72 ) و ( 73 ) در متن حديث بىشك براى افاده تعدد و تكثر فرق است و بيان شدت اختلاف و تفرقه ميان امت لا غير و مطلقا اراده مفهوم و معدود حقيقى و واقعى اين اعداد نشده است و اين رسمى مستمر و متبع بوده و هست كه بعضى از اعداد و بالاخص اعداد ( شش ) و ( هفت ) و عقود آنها يعنى ( شصت و هفتاد و ششصد و هفتصد فصاعدا ) را براى افاده تكثر و مبالغه در تعدد به كار مىبرده و هم اكنون نيز در محاوره و مكاتبه آن را به همين منظور به كار مىبرند و در بيان كثرت براى موضوعى به يكى از اين اعداد تلفظ و تمسك مىكنند بدون اينكه واقعا بمعدود توجه و نظرى باشد و اين استعمال در قرآن\r\n\r\n","description":"","footnote":"","page_name":" 244 ","page_number":276},
  {"content":"\r\n\r\nمجيد و روايات و احاديث فراوان آمده است . براى اطلاع از توضيح مفصل و مستدل اين مطلب لطفا مراجعه فرمايند به مقالهء اين ضعيف تحت عنوان « نظرى بعدد 73 در حديث تفرقه » مندرج در شماره 5 مجله يغما ( سال 17 )\r\nصفحه ( 11 ) - شيخ ابو جعفر طوسى - فقيه اصولى و متكلم بزرگ شيعه اثناعشريه شيخ اجل ابو جعفر محمد بن حسن بن على بن حسن طوسى قدس الله سره العزيز متولد در رمضان سال سيصد و هشتاد و پنج و متوفى در محرم سال چهارصد و شصت . مدفون در نجف اشرف كه در نزد شيعه ملقب و معروف به « شيخ الطائفه » است و هرگاه فقهاء بنحو اطلاق « شيخ » ذكر كنند مرادشان هموست .\r\nرفعت مقام منيع آن بزرگوار بيش از آنست كه در اين مختصر گنجد .\r\nدو كتاب از كتب اربعه حديث شيعه يعنى « تهذيب الاحكام » و « استبصار » و كتاب‌هاى « خلاف » و « مبسوط » و « نهايه » در فقه و تفسير « تبيان » و بيش از چهل كتاب ديگر از تأليفات اوست .\r\nشيخ الطائفه را مؤسس حوزه علميه نجف مىشمارند زيرا پس از فتنه « بساسيرى » از بغداد بنجف مشرف شد ( سال 448 - ه ) و در آنجا رحل اقامت افكند و بتدريس پرداخت و از آن پس نجف اشرف بعنوان حوزه علميه مستقل شناخته شد .\r\nصفحه ( 11 ) - ابو حنيفه - امام ابو حنيفه نعمان بن ثابت بن زوطى بن ماه كوفى كابلى الاصل معروف به امام اعظم متولد سنه ( 80 ) و متوفى در سال ( 150 ) يكى از ائمه اربعه اهل سنت و جماعت كه مذهب « حنفى » به دو منسوبست . امام اعظم مبتكر « قياس » در فقه اسلام است از جمله تأليفات او يكى « الفقه الاكبر » است كه در آن از اصول عقايد بحث فرموده است . امام اعظم در بغداد مدفونست . .\r\nصفحه ( 11 ) - شافعى - امام ابو عبد الله محمد بن ادريس بن عثمان بن شافع بن السائب القرشى المطلبى متولد در سال ( 150 ) و متوفى در آخر رجب سال ( 204 ) و مدفون در گورستان « قرافه » بمصر فقيه بزرگوار اسلام و يكى از ائمه اربعه اهل سنت و مؤسس مذهب شافعى . شهرت و عظمت امام اعظم و امام شافعى رضوان الله تعالى عليهما نويسنده را از هر توضيح و اطنابى درباره ايشان مستغنى مىسازد . از جمله تأليفات امام شافعى يكى كتاب « الرسالة » و ديگرى « الام » است كه اولى در اصول فقه و دومى در فقه مىباشد .\r\nصفحه ( 12 ) ابو منصور ماتريدى - محمد بن محمد بن محمود ماتريدى ملقب به « امام - الهدى » متكلم بزرگ حنفيه و صاحب مكتب خاصى در كلام . اشتهار و عظمت او در ميان حنفيان چنانست كه اشتهار و عظمت امام اشعرى در ميان شافعيان .\r\nاز كتب اوست : « توحيد » « مقالات » « اوهام المعتزلة » « شرح الفقه الاكبر\r\n\r\n","description":"","footnote":"","page_name":" 245 ","page_number":277},
  {"content":"\r\n\r\nابى حنيفه » و « تأويلات القرآن » .\r\nماتريدى در سال ( 333 - ه ) درگذشت و در سمرقند به خاك سپرده شد .\r\nو « ماتريد » محله‌ايست در سمرقند كه صاحب ترجمه بدان منسوب است .\r\nاز « ظهر الاسلام ج 1 ص 265 » « الجواهر المضيئة ج 2 ص 130 » و « تاج التراجم ص 58 »\r\nصفحه ( 12 ) - اهل تشبيه - كسانى كه خداى تعالى را بمخلوقات تشبيه كردند و او را مانند محدثات دانستند . اين فرقه مشبهه خداى بىمثل و مانند را تشبيه كنند به آدمى و گويند صورتى دارد زيبا و دلربا هر كس او را بيند همه عمر حيران ماند . ( هفتاد و سه ملت : 39 ) .\r\nو اصحاب ابى عبد الله محمد بن كرام بر اين عقيده‌اند كه مجسمه و مشبهه‌اند و اصول اين فرقه شش‌اند : عابديه - ثنويه - رازنيه - اسحاقيه - واحديه - هيصميه ( در بعضى مأخذ بجاى رازنيه و ثنويه - زرونيه و نونيه آمده است . )\r\nصفحه ( 12 ) - اهل تعطيل - گويند كه عالم هميشه بوده است و خواهد بود و هرگز نباشد كه نباشد خانه‌ايست عالم بىخانه خداى مشمر و معطل است . ( هفتاد و سه ملت ص 22 ) .\r\n. . . . . . بدان كه قومى باشند كه ايشان را معطله خوانند و اعتقاد ايشان ضد اعتقاد مشبهه باشد . گويند نشايد صفت كردن وى به چيزى كه آن مخلوقى بود موجود نشايد گفت كه بارىتعالى شيئى هست يا موجود يا حى يا قادر يا عالم يا سميع يا بصير و امثال اين و در قرآن توقف كنيم نگوئيم مخلوق است و غير مخلوق و اين را از ملاحده گرفته‌اند . ( تبصرة العوام )\r\n. . . . . و ان من المعطلة قوما جعلوا فعل الله تعالى خاليا عن الحكمة و و المصلحة . . . ( شرح هدايه ملا صدرا ص 244 ) .\r\nصفحه ( 12 ) - اهل قدر - اقوال عامه متكلمين درباره اينكه « قدريه » يا « اهل قدر » كيانند مضطرب است بعضى اهل قدر را به مثبتين قضا و قدر و برخى اهل قدر را به نافين قضا و قدر اطلاق مىكنند . اشاعره معتزله را و معتزله اشاعره را قدرى مىخوانند بدين توضيح كه چون معتزله نفى قدر و اثبات حريت اراده و اختيار را مىكنند و افعال عباد را بقدرت و مخلوق عبد مىشمارند لذا بزعم اشاعره ايشان قدريند . و باز از طرفى چون اشاعره مثبت قدر و قضايند لذا معتزله ايشان را قدرى مىدانند و اينك برخى از اقوال هر دسته را ( كه ديگرى را قدرى مىداند ) مىآورد :\r\nغزالى در « اربعين » گويد :\r\nاهل القدر - أنكروا قضاء الله و رأوا الخير و الشر من انفسهم ارادوا بذلك تنزيه الله عن الظلم و فعل القبيح و لكنهم ضلوا اذ نسبوا العجز الى الله تعالى\r\n\r\n","description":"","footnote":"","page_name":" 246 ","page_number":278},
  {"content":"\r\n\r\nفى ضمن ذلك و لم يدروا . ( اربعين ص 10 )\r\nهم الذين يزعمون أن كل عبد خالق لفعله و لا يرون الكفر و المعاصى بتقدير الله . گويند سررشته اختيار بدست ماست طاعت و معصيت و خير و شر فعل بندگانست نه به قضاست و نه به قدر و نه بخواست كسى ديگر ارادت و مشيت و خواست حق جل جلاله با كار ما كارى ندارد . ( هفتاد و سه ملت صفحه 19 )\r\nاما « صاحب بن عباد » كه معتزلى است درباره قدريه مىگويد :\r\n« . . . و زعمت المجبرة القدرية : أن الله يريد الظلم و الفساد و يحب الكفر و العدوان و يشاء ان يشرك به و لا يعبد و يرضى أن يجحد و يسب و يشتم و قالت « العدلية » بل الله لا يرضى الا الصلاح و لا يريد الا الاستقامة و السداد . ( كتاب الابانة عن مذهب اهل العدل - تأليف صاحب بن عباد ص 17 ) و در اين كتاب و كتاب ( تذكرة ) صاحب بن عباد مستمرا از ( اشاعره ) تعبير به ( قدريه ) يا ( مجبره ) مىكند . ظاهرا يكى از عللى كه هر دسته سعى مىكند ديگرى را قدرى معرفى كند آنست كه خويش را مشمول رواياتى كه در ذم اهل قدر و قدريه آمده است « 1 » نمىداند و آن روايات را منصرف بمخالفين خود مىبيند .\r\nهمچنان كه در سطور پيشين گذشت از آنجا كه قاعده يا اصل دوم از اصول و قواعد اعتزال قول بعدل و قدر است بدين توجيه كه افعال عباد را بقدرت عبد و مخلوق عبد مىدانند و مىگويند كه خطاب بفعلى كه مقدور عبد نباشد امرا يا نهيا و فعلا يا تركا قبيح است و از آنجا كه به ادعاى « شهرستانى » بيست فرقه از مجموع بيست و دو فرقه معتزله بدين معنى قدرى مذهب هستند اينست كه اشاعره اطلاق « قدريه » را منصرف به معتزله مىدانند و « قدرى » را به‌منزله « فصل اخير » براى معتزله مىشمارند و صريحا قدريه ( يا معتزله قدرى ) را تكفير مىكنند و آنان را « ثنويه » مىشمارند چرا كه بزعم اشاعره قدريه براى اعمال خود دو خالق ( دو مبدا خير و شر ) قائلند ( همچنان‌كه مجوس بيزدان و اهرمن معتقدند ) و بقدرت الهى دراين‌باره اعتقادى ندارند بدين جهت اشاعره معتزله را كافر و مرتد مىشمارند و « عبد القاهر بغدادى » به صراحت اين مطلب را بيان مىكند و كار را بدانجا مىكشد كه مىگويد : « . . . هركس كه در بطلان قول اينان شك كند كافر است و در كافر بودن كسى كه در كفر معتزله ( و ديگر اهل اهواء ) شك كند ميان اصحاب ما خلاف است و ما قائل بكفر چنين شك‌كننده مىباشيم . . . » ( ترجمه از : اصول الدين بغدادى ص 343 و 335 ) .\r\n\r\n\r\n","description":"","footnote":"\r\n( 1 ) - از جمله اين روايت : لكل امة مجوس و مجوس امتى الذين يقولون لا قدر من مات منهم فلا تشهدوا جنازته . و اين روايت : القدرية مجوس هذه الامة ان مرضوا فلا تعودوهم و ان ماتوا فلا تشهدوهم ( سنن ابى داود ج 4 ص 222 )\r\n","page_name":" 247 ","page_number":279},
  {"content":"\r\n\r\nبيان اين معنى در اينجا لازم است كه مأخذ اقوال « نسفى » در اين باب هم چنان كه خود او اشاره مىكند گفته غزالى است . نويسنده اين سطور براى يافتن اصل قول « غزالى » به بسيارى از مظان آن مراجعه كردم و گرچه كليات اين قول در همه كتب كلام و تفصيل آن در « احياء العلوم » و ساير كتب غزالى و در همه كتب اعتقادات و كلام بشرح و بسط آمده است اما اصل گفته غزالى را كه نوشته نسفى ترجمه گونهء از آن است نيافتم مگر پس از فحص فراوان كه به حمد الله تعالى در « روضة الطالبين و عمدة السالكين » ص 157 بدان دست يافتم .\r\nصفحه 12 ( صديق ) - لقب جناب ابى بكر رضى الله عنه اولين خليفه از خلفاى راشدين است و بعضى گفته‌اند كه ابى بكر در جاهليت نيز بدين لقب مشهور بود چرا كه هرگاه كفالت پرداخت ديهء را به عهده مىگرفت قرشيان به خون‌خواهان مىگفتند « صدقوه » يعنى گفته او را بپذيريد . ( الرياض النضرة فى مناقب العشرة - ج 1 ص 66 و 67 ) و ايضا رجوع كنيد به احاديث مثنوى ص 27 .\r\nصفحه ( 12 ) - فاروق - لقب جناب « عمر بن الخطاب » لانه فرق بين الحق و الباطل او اظهر الاسلام بمكة ففرق بين الايمان و الكفر . ( قاموس المحيط - « فرق » ) و مؤلف « الرياض النضرة فى مناقب العشرة « نظير قصه‌اى كه بمناسبت تلقيب جناب ابى بكر آورده است براى جناب عمر نيز نقل كرده است . ( ج 1 ص 246 ) .\r\nابن أثير در « اسد الغابة » مىگويد :\r\n« . . . . . قال قلت لعائشة من سمى العمر الفاروق ؟ قالت النبى ( ص ) قال :\r\nان الله جعل الحق على لسان عمر و قلبه و هو الفاروق فرق الله به بين الحق و الباطل و قال ابن شهاب : بلغنا ان اهل « 1 » الكتاب كانوا اول من قال لعمر « الفاروق » . . . . . » ( اسد الغابة ج 4 ص 57 ) .\r\nصفحه ( 13 ) عقيدت صحابه آنست كه خدا يكيست . . . . الخ - آنچه نسفى دراين‌باره مىگويد همان نصوص اعتقادات اهل سنت و جماعت بر مبنى عقيده اشاعره مىباشد و بىشك بمتن « عقائد النسفية » شيخ نجم الدين ابى حفص عمر بن محمد النسفى متوفى ( 537 ) توجه داشته است زيرا آنچه را كه تا پايان اين فصل مىگويد ترجمه مانندى است از كتاب مزبور .\r\nصفحه ( 13 ) - و صفات ، و صفات او عين ذات او و غير ذات او نيست - يعنى ذات حقتعالى مركب نيست از ذات و صفات و غير ذات او نيست تا با فرض قدم صفات تعدد قدماء لازم آيد .\r\n\r\n\r\n","description":"","footnote":"\r\nو روايات متعدد ديگرى كه در لعن قدريه آمده است . ( رجوع فرمائيد به صحيح ترمذى ج 3 ص 20 - 22 )\r\n( 1 ) - مراد از « اهل كتاب » يهود مىباشند .\r\n","page_name":" 248 ","page_number":280},
  {"content":"\r\n\r\nبراى توضيح بيشتر اين قسمت رجوع شود به بحث عالمانه مختصرى كه استاد همائى در پاورقى ص 26 - 27 كتاب مصباح الهداية نموده‌اند .\r\nصفحه ( 13 ) - و او ديدنى است به چشم سر و ديدار او در دنيا جائز است . . . الخ - مسئله « رؤيت » حق تعالى جل شأنه از جمله امهات مسائل كلام و از مباحث مورد اختلاف فرق اسلام است . اجمال مطلب آنكه « اشاعره » بجواز و امكان رؤيت حقتعالى در همين دنيا و وقوع آن حتما در آخرت معتقدند و « معتزله بجواز رؤيت در آخرت فقط و « شيعه » به استحاله رؤيت مطلقا در دنيا و آخرت اعتقاد دارند .\r\nمؤلف با آنكه بتصريح خود عقايد اهل سنت را بر طبق اقوال امام ابى منصور ماتريدى حنفى ( متوفى در 333 - ه ) و حجة الاسلام غزالى شافعى ( متوفى در 505 ) بيان مىكند ولى گمان مىرود كه عبارت او : « . . . . . و او ديدنى است به چشم سر و ديدار او در دنيا جائز است و در آخرت اهل بهشت را هرآينه خواهد بود . . . . . » بر اساس اقوال امام الحرمين جوينى و ابى اسحاق اسفراينى ادا شده و ظاهرا عبارت او ترجمه گونه‌ايست از متن كتاب « العقائد » شيخ نجم الدين ابى حفص عمر بن محمد نسفى ( متوفى 537 - ه ) معروف بعقائد نسفى و مأخوذ است از گفته او كه در اين‌باره مىگويد :\r\n« . . . . . . و رؤية الله تعالى جائزة فى العقل واجبة بالنقل ورد الدليل السمعى بايجاب رؤية الله تعالى فى دار الآخرة فيرى لا فى مكان و لا على جهة و مقابلة و اتصال شعاع و ثبوت مسافة بين الرائى و بين الله تعالى . . . . . . » ( ص 109 ) و البته توجه خواهند داشت كه ميان جواز و امكان رؤيت حقتعالى با حصول و وقوع آن فرق بسيار است و بسيارى از بزرگان اشاعره بدين عقيده كه حقتعالى در دار دنيا و به چشم سر ديدنى باشد تن در نداده‌اند .\r\nاز جمله « غزالى » به صراحت و بىهيچ ابهام و تعقيدى معتقد است كه رؤيت حق‌تعالى در اين دنيا به چشم سر ممكن و يا جائز نيست و دراين‌مورد چنين مىگويد :\r\n« الاصل التاسع : العلم بأن الله تعالى مع كونه منزها عن الصورة و المقدار مقدسا عن الجهات و الاقطار مرئى بالاعين و الابصار فى الدار الآخرة دار القرار لقوله تعالى   « وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ »   . و لا يرى فى الدنيا تصديقا لقوله عز و جلّ  « لا تُدْرِكُهُ الْأَبْصارُ »  و هو يدرك الابصار و لقوله فى خطاب موسى  « لَنْ تَرانِي » \r\n( احياء العلوم ج 1 كتاب قواعد العقائد ص 113 ) .\r\nيعنى اصل نهم دانستن آنست كه با آنكه بارىتعالى منزه از اينست كه صورت و مقدار داشته باشد و مقدس از اين كه در جهتى از جهات واقع شود و يا قطرى\r\n\r\n","description":"","footnote":"","page_name":" 249 ","page_number":281},
  {"content":"\r\n\r\nو حجمى به دو تعلق گيرد بااين‌همه او در دار آخرت به چشم سر و به چشم دل ديدنى است بدليل گفته خود بارىتعالى كه   « وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ »   ( آيه 22 سورة 75 - قيامة ) و او در دنيا ديده نمىشود بدليل گفته او عز و جلّ كه  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ »  . ( آيه 103 سوره 6 - انعام ) . و همچنين به مقتضاى آنچه در خطاب بموسى عليه السلام فرموده است كه « لن ترانى » ( آيه 143 سوره 7 اعراف ) .\r\nابو منصور ماتريدى نيز در شرح كتاب ( الفقه الاكبر ) ابى حنيفه ( كه تنها كتابى از او بود كه در دسترس حقير قرار گرفت ) اشاره يا تصريحى بر اينكه به مقتضاى عقايد « اشاعره ماتريديه » حقتعالى در اين دنيا به چشم سر ديدنى است نمىنمايد .\r\nاما معتزله صريحا نفى رؤيت را در دنيا اثبات مىنمايند و رؤيت در آخرت را نيز با چشم سر نمىدانند .\r\nصاحب بن عباد در كتاب « تذكرة » مىگويد :\r\n« . . . . و ليس يصح على الله تعالى درك الابصار لا لانه حجبنا عن رؤيته بل لانه عز اسمه فى ذاته غير مرئى كما انه فى ذاته غير مشموم و لا مذوق و لا ملموس و لا مسموع و لو رئى بالابصار لكان جسما او هيئة جسم كما انه لو سمع بالاذان لكان كلاما او صوتا او شم بالآناف لكان رائحة او ذيق بالافواه لكان طعما كما قال تعالى لموسى ( ع ) لن ترانى و كما قال « لا تدركه الابصار » .\r\nو لو جاز أن تدركه الابصار فى الدنيا او تدركه فى الآخرة لجاز فى قوله تعالى « لا تأخذه سنة و لا نوم » و فى قوله تعالى « لم يكن له شريك » أن يكون فى الدنيا دون الآخرة . . . . . » ( التذكرة ص 89 - 90 ) .\r\nيعنى اينكه خداى را چشمها درمىيابد درست نيست نه بدان جهت كه حق تعالى ما را از ديدار خويش محجوب ساخته است بلكه بدان جهت كه حقتعالى و تقدس به‌خودىخود و در ذات خويش غير مرئى و ناديدنى است همچنان‌كه نمىتوان او را بوئيد يا چشيد يا لمس كرد و يا شنيد زيرا كه اگر با چشم ديده مىشد جسم بود و هيئت جسمانى داشت همچنان‌كه اگر او را با گوشها مىشد كه شنيد او سخنى يا آوائى بود يا اگر مىشد كه او را با بينى بوئيد او بوى بود يا اگر با دهانها چشيده مىشد او مزه داشت . از اينست كه خود جل شأنه بموسى گفت :\r\nهرگز مرا نخواهى ديد . و نيز اگر روا بود كه او در دنيا به چشم درك شود يا در آخرت چشمى او را درك كند روا باشد كه عقيده‌مند شويم بر اينكه گفته خداى تعالى كه  « لا تَأْخُذُهُ سِنَةٌ وَ لا نَوْمٌ »  و گفته او  « لَمْ يَكُنْ لَهُ شَرِيكٌ »  فقط راجع به دنيا است و ناظر به آخرت نيست .\r\n\r\n","description":"","footnote":"","page_name":" 250 ","page_number":282},
  {"content":"\r\n\r\nهمچنين صاحب در « ابانة » به صراحت درباره نفى رؤيت مىگويد كه :\r\n« . . . . . و زعمت المشبهة أن الله تعالى يدرك بالابصار و قالت الموحدة أن الله لا يدرك بالابصار اذ لو كان مرئيا لكنا نراه و نحن اصحاب البصر اذ ليس ببعيد فيقرب و لا بجسم فيحتجب و لا بعرض فيستكن و لا بصغير فيكبر و لا برقيق فيكثف و لو جاز أن يراه لجاز ان يلمس و قد قال تعالى  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ »  و كل ما نفاه عن نفسه و أثبتناه ذم له أ لا ترى انه قال :  « لا تَأْخُذُهُ سِنَةٌ وَ لا نَوْمٌ »  و قال تعالى  « إِنَّ اللَّهَ لا يَظْلِمُ النَّاسَ شَيْئاً »  و قال تعالى  « وَ لَمْ يَكُنْ لَهُ كُفُواً أَحَدٌ »  و قال تعالى  « مَا اتَّخَذَ صاحِبَةً وَ لا وَلَداً »  فلو جاز ان يدرك بالابصار فى دار دون دار لجاز ان تأخذه سنة فى دار دون دار . . . . . فان احتجوا بقوله تعالى :\r\n  « وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ )   قيل ليس لكم فى ظاهرها حجة لان الوجه لا يرى به . . . . . و تأويلها ما فسرها على ( ع ) و ابن عباس ( رض ) و غيره من المفسرين ان معناها : ناظرة الى ثواب ربها كما يقول الناظر انما انظر الى الله و اليك و كما قال الشاعر :\r\n انى اليك لما وعدت لناظر * نظر الفقير الى الغنى الموسر \r\nو قد دلنا اليه قوله تعالى لموسى عليه السلام  « لَنْ تَرانِي وَ لكِنِ انْظُرْ إِلَى الْجَبَلِ »  و انما سأله موسى ( ع ) ذلك عن قومه أ لا تسمعه تعالى يقول :  « وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً . . .  الى قوله  وَ أَنْتُمْ تَنْظُرُونَ »  و قال عز و جلّ  « وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا  - الى قوله -  بِما فَعَلَ السُّفَهاءُ مِنَّا »  يعنى سؤالهم الرؤية و الحديث المروى :\r\n« انكم ترون ربكم كما ترون القمر »\r\nخبر واحد و قد اجمع العلماء على انه لا يوجب العلم . هذا و فى اسناده ضعف و لو صح لكان تاويله سائغا و معنى ترون ربكم اى تعلمون الله فى الدنيا استدلالا و هو يعلم فى الآخرة ضرورة كما نحن مضطرون الى العلم بكون القمر و الرؤية بمعنى العلم كثير فى القرآن و اللغة قال الله تعالى لنبيه  « أَ لَمْ تَرَ كَيْفَ فَعَلَ رَبُّكَ بِعادٍ »  و النبى ( ص ) لم ير عادا و ما فعل به و انما علمه و كذلك قوله تعالى   « أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ »   ( الابانة ص 13 - 15 )\r\nترجمه قسمت اخير گفتار « صاحب » در ( ابانة ) راجع بحديث انكم ترون ربكم چنينست :\r\nو حديث روايت شده از پيغمبر كه « همانا شما خداى خود را خواهيد ديد همچنان‌كه ماه را مىبينيد » خبر واحد است و علماء بر اينكه خبر واحد موجب علم نمىگردد اجماع كرده‌اند مضاف بر آنكه در اسناد و سلسله سند اين روايت نيز « ضعفى » موجود است و بفرض آنكه اين حديث حديث « صحيحى » باشد باز\r\n\r\n","description":"","footnote":"","page_name":" 251 ","page_number":283},
  {"content":"\r\n\r\nتأويل آن روا و آسانست و معنى « ترون ربكم » اينست كه شما خداوند تعالى را در دنيا باستدلال خواهيد دانست و خواهيد شناخت و او در آخرت به ناچار دانسته خواهد شد همچنان‌كه ما ناچاريم كه بوجود ماه عالم باشيم و آن را بشناسيم و « ديدن » بمعنى « دانستن » در قرآن و لغت فراوان آمده است . خداوند تعالى به پيامبرش مىفرمايد : « آيا نديدى كه خداى تو با قوم عاد چه كرد » و روشن است كه پيغمبر ( ص ) قوم عاد را نديده بود و نديده بود كه بر سر آنان چه آمده است بلكه فقط آن را مىدانست و همچنينست گفته حقتعالى « آيا نديدى پروردگارت با « اصحاب فيل » چه كرد » .\r\nاما اشاعره همچنان‌كه سابقا باجمال بيان شد اثبات رويت را مىنمايند و دلايل عقلى و نقلى بسيار بر صحت مدعاى خود اقامه مىكنند از جمله اينكه :\r\n« هر موجودى كه باشد صحيح باشد كه مرئى شود و مصحح رويت وجود است و بارىتعالى موجود است هرآينه رويت حضرتش صحيح باشد و شرع به آن ورود يافته كه مؤمنان در آخرت بكرامت رويت حق مشرف شوند . »\r\n( ترجمه ملل و نحل شهرستانى ص 115 ) .\r\nطرفه آنكه آيه شريفه « لن‌ترانى » در نظر بعضى از اشاعره اقوى دليل است بر جواز رويت حقتعالى در اين دنيا و مىگويند چنانچه موسى كه پيغمبر و معصوم بود علم قطعى بجواز رويت نمىداشت بيان چنين ادعا و تقديم اين تمنا از طرف او عبث و بيهوده و مؤدى بجهل بود .\r\nبه اعتقاد شيعه و اكثر معتزله آياتى چون :\r\n  « وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ »   و  « كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ »  و  « لِلَّذِينَ أَحْسَنُوا الْحُسْنى وَ زِيادَةٌ »  و رواياتى چون :\r\nترون ربكم عيانا كما ترون القمر ليلة البدر لا تضارون فى رويته و اللهم انى اسألك لذة النظر الى وجهك و الشوق الى لقائك را از متشابهات و مؤولات مىشمارند و به كلى نفى رويت بحواس ظاهر و چشم را در دارين مىنمايند و رويت را منصرف و متوجه بقلب و حقيقت و ايمان و امثال آن مىدانند همچنان‌كه على عليه السلام در پاسخ « ذعلب يمانى » گفت كه : « أ فأعبد ما لا أرى لم تدركه العيون بمشاهدة الابصار و لكن رأته القلوب بحقائق الايمان . . . » ( نهج البلاغة ج 2 ص 120 و اصول كافى ج 1 ص 97 ) و امام جعفر صادق ( ع ) گفت كه :\r\n« لم أكن لا عبد ربا لم أره قيل و كيف رأيته ؟ و هو الذى لا تدركه الابصار قال لم تره الابصار بمشاهدة العيان و لكن رأته القلوب بحقائق الايمان لا يدرك بالحواس و لا يقاس بالناس . » « روضة الطالبين غزالى ص 156 ) ( اصول كافى ج 1 )\r\n\r\n","description":"","footnote":"","page_name":" 252 ","page_number":284},
  {"content":"\r\n\r\nو عبارت منسوب به سيد به سيدالشهدا ( ع ) كه :\r\n« عميت عين لا تراك الغيرك من الظهور ما ليس لك حتى يكون هو المظهر لك ؟ » يا : « اللهم اجعلنى أخشاك كانى أراك » و غيره نيز منصرف به همين معانى و تأويلاتست .\r\nاما صوفيه كه در مسائل ملاك ديگرى دارند و مقياسشان در اين مطالب با مقياس فقها و متكلمان جداست در مسئله رؤيت نيز عقايد خاصى دارند و بعضى از آنان خود به چشم خويش خداى را در صورت زيبا پسر امردى مشاهده كرده است ؟ !\r\nو از جمله مسائل اين مطلب يكى هم آنست كه بعضى از اشاعره معتقدند كه رسول اكرم در شب معراج با چشم سر بفيض رؤيت حق سبحانه تعالى نائل شده است و مستند ايشان در اين اعتقاد آياتى چند از سوره مباركه « و النجم » است كه : « ما كذب الفؤاد ما رأى و لقد رآه نزلة اخرى عند سدرة المنتهى أ فتمارونه على ما يرى ما زاغ البصر و ما طغى » .\r\nكه مبطلين رويت نيز براى ابطال رويت به همين آيات هم تمسك مىجويند نظامى گنجوى شاعر بزرگ ما نيز چنين اعتقادى داشته است كه در وصف معراج در « مخزن الاسرار » مىگويد :\r\n آيت نورى كه زوالش نبود * ديد بچشمى كه خيالش نبود\r\nديدن او بىعرض و جوهر است * كز عرض و جوهر از آن سوتر است\r\nمطلق از آنجا كه پسنديد نيست * ديد خدا را و خدا ديدنى است\r\nديدنش از ديده نبايد نهفت * كورى آن‌كس كه نديده بگفت\r\nديد پيمبر نه بچشمى دگر * بلكه بدين چشم سر اين چشم سر\r\nديدن آن پرده مكانى نبود * رفتن آن راه زمانى نبود\r\nهر كه در آن پرده نظرگاه يافت * از جهت بىجهتى راه يافت \r\n( مخزن الاسرار ص 18 - 19 )\r\nبارى بحث درباره « رؤيت » بحثى نيست كه بطور عرضى و استطرادى و بنحو اختصار مورد مطالعه قرار گيرد . علاوه بر آنكه در كتب كلام و عقائد ابواب مستقلى براى آن گشوده‌اند برخى از بزرگان كتابهاى جداگانه نيز دراين‌باره تاليف كرده‌اند از جمله « ابى بكر بيهقى متوفى 458 » و « قاضى عبد الجبار معتزلى » و علامه معاصر مرحوم سيد عبد الحسين شرف الدين عاملى متوفى در 1379 - ه و براى اطلاع از اقوال مفصل درباره رويت رجوع فرمائيد به :\r\nالابانة ابى الحسن اشعرى ص 10 - 19 الاعتقاد بيهقى ص 45 - 53 الانصاف باقلانى ص 156 - 171 اصول الدين بغدادى ص 97 - 102\r\n\r\n","description":"","footnote":"","page_name":" 253 ","page_number":285},
  {"content":"\r\n\r\nنهاية الاقدام شهرستانى 356 - 370 التوحيد صدوق ص 63 - 75 و كتب صاحب بن عباد و سيد مرتضى علم الهدى ( رض ) كه قسمتهائى از آن قبلا نقل شد .\r\nصفحه ( 13 ) - و كلام او قديم است - يكى از اصول عقايد « اشاعره اهل سنت » اعتقاد بقدم قرآن و عدم حدوث و مخلوقيت آنست و اجمال اين عقيده چنينست كه :\r\nكلام حق تعالى صفت ازلى حضرت بارى است و مخلوق و محدث نيست ( يعنى همچنان‌كه حق تعالى تا بوده حى و قادر و عالم و سميع و بصير بوده متكلم نيز بوده و خواهد بود ) اما معتزله قرآن را مخلوق و محدث مىدانند و هر يك از فريقين نيز آيات چندى از كلام الله مجيد را دليل و شاهد صحت اعتقاد خود و بطلان اعتقاد طرف مىآورند اين مسئله كه از امهات مسائل كلامى اشاعره و معتزله و ديگر فرق متفرعه از اين دو فرقه است بخصوص در نيمه قرن دوم تا نيمه قرن سوم بسيار مورد توجه مسلمين قرار گرفت و خلقى كثير به بحث درباره آن پرداختند و باصطلاح مدتها « مسئله روز » مىبود و سرهاى بسيار بر سر آن بباد رفت تا به جائى كه در كتب تاريخ و كلام از اين مسئله به مسئله « محنت » و « فتنه » تعبير مىشود و مراد متكلمين از مسئله « خلق » نيز همين مسئله است .\r\nبرخى از صاحب‌نظران احتمال داده‌اند كه عقيده بقدم و عدم مخلوقيت قرآن متأثر و مشرئب از اعتقاد مسيحيان بقدم « كلمة الله » « 1 » است يعنى همچنان‌كه نصارى حضرت مسيح را بعنوان « كلمة الله » يا « كلمه » قديم و ازلى و يكى از اقانيم ثلثه مىشناسد اشاعره نيز در تحت تأثير اين عقيده قرار گرفته و قرآن را كه كلام خداست نيز قديم و ازلى و غير مخلوق مىشمارند ( رجوع فرمائيد به « الابانة عن مذهب اهل العدل » تأليف صاحب بن عباد ص 15 )\r\nاين نكته شايسته تصريح است كه اشاعره كه قرآن را قديم مىدانند معانى را قديم مىدانند و الفاظ را حادث و معتزله كه بر خلاف ايشان معتقدند قرآن را لفظا و معنى محدث مىدانند و در اين ميان « حنابله » طرفه قولى و غريب اعتقادى دارند كه مىگويند قرآن مجيد لفظا و معنى ازلى و قديم و غير - مخلوقست .\r\nبراى استحضار بر اقوال تفصيلى و مشروح راجع بقدم يا حدوث و مخلوقيت قرآن بكتب كلامى و اعتقادات هر يك از فريقين رجوع فرمائيد و\r\n\r\n\r\n","description":"","footnote":"\r\n( 1 ) « در ابتدا كلمه بود و كلمه نزد خدا بود و كلمه خدا بود » آيه 1 و آيت‌هاى تاليه آن در انجيل يوحنا .\r\n","page_name":" 254 ","page_number":286},
  {"content":"\r\n\r\nاز جمله به :\r\n« الانصاف » قاضى ابو بكر باقلانى ( اشعرى ) صفحه 61 « الابانة » امام ابى الحسن اشعرى پيشواى اشاعره صفحه 19 « الارشاد » امام الحرمين جوينى ( اشعرى ) صفحه 102 « شريعه » ابى بكر آجرى ( اشعرى ) صفحه 75 « اصول الدين » عبد القاهر بغدادى ( اشعرى ) صفحه 106 « الفصل » ابن حزم ( ظاهرى ) ج 2 صفحه 6 « نهاية الاقدام » شهرستانى ( اشعرى ) صفحه 268 « الاسماء و الصفات » ابى بكر بيهقى ( اشعرى ) صفحه 181 « الاعتقاد » ابى بكر بيهقى ( اشعرى ) صفحه 33 « مجموعة فى علم الكلام » سيد مرتضى علم الهدى ( معتزلى ) صفحه 81 « الابانة عن مذهب اهل العدل » صاحب بن عباد ( معتزلى ) صفحه 15 « نهج المسترشدين » علامه حلى ( قده ) نسخه خطى\r\nو بالاخره بكتاب عظيم و مفصل « المغنى فى ابواب العدل و التوحيد » قاضى عبد الجبار معتزلى ( متوفى 415 - ه ) كه تمامى مجلد هفتم آن صرف بحث درباره اين مطلبست .\r\nصفحه ( 14 ) - مگر هشتده كس از صحابه كه با ابو بكر بيعت نكردند : همچنان‌كه قبلا نيز اشاره شد در هيچيك از مآخذ و مراجعى كه در دسترس بود ذكرى از تعيين عدد متخلفين از بيعت ابى بكر به ميان نيامده است و در هيچيك از آنها در شماره معينى متخلفين را محصور نكرده‌اند مگر سيد مرتضى بن داعى رازى در كتاب ( تبصرة العوام ) و اوست كه ابتدا بطور ارسال مسلم و سپس مسندا بنقل از « ابن قتيبه » اين عده را محصور در هجده دانسته و چنين مىگويد :\r\n« وجه ديگر آنكه مسلمست كه اين حديث ( يعنى حديث اصحابى كالنجوم بايهم اقتديتم اهتديتم ) درستست و نه عامست . چرا نشايد كه بدان امير المؤمنين على را خواهد و آن قوم از صحابه كه بر ابو بكر بيعت نكردند هژده بودند از مهاجر و انصار مثل :\r\nامير المؤمنين على و ابو ذر و سلمان و عمار و مقداد و خالد بن سعيد بن العاص و ابو بريدة الاسلمى و ابى بن كعب و خزيمة بن ثابت ذو الشهادتين و ابو الهيثم بن التيهان و سهل بن حنيف و عثمان بن حنيف و ابو ايوب انصارى و جابر بن عبد الله انصارى و حذيفة بن اليمان و سعد بن عبادة و قيس بن سعد و عبد الله بن العباس و باتفاق امت اين‌ها از نفاق دور بودند پس هر كه اقتدا بديشان كند و گويد ابو بكر نه امام بود راه يافته باشد .\r\n\r\n","description":"","footnote":"","page_name":" 255 ","page_number":287},
  {"content":"\r\n\r\nاگر گويند مسلم نيست كه اين صحابه كبار بيعت نكردند بلكه جمله صحابه بر ابو بكر بيعت كردند گوييم اين جهل و مكابره باشد .\r\nابن قتيبه در كتابى از تصانيف خويش گويد هژده كس از صحابه رافضى بودند و بيعت نكردند امير المؤمنين على و هفده كس كه با وى بودند اگر گويند بعد از چند روز همه بيعت كردند گوئيم آنكه بعد از چند روز بيعت كرد از او به اكراه و ضرب بيعت بستدند و اتفاقست كه سلمان را چندان بزدند كه گردنش كژ شد و تا بمرد گردنش كژ بود و امير المؤمنين على بيعت نكرد چنان كه « بخارى » و « مسلم » ياد كردند و چون فاطمه عليها سلام وفات يافت نواصب گويند على بيعت كرد و شيعه مسلم ندارد پس نواصب را بيان بايد كرد . » ( تبصرة العوام - ص 31 )\r\nو ظاهرا تعيين شماره خاصى براى اين دسته مقرون به احتياط نمىباشد چه اگر فى المثل گفته « مسعودى » را كه مسلما خالى از اعتبار و قوت نيست ملاك قرار دهيم شماره متخلفين از بيعت ابى بكر بيشتر از هجده نفر خواهد بود زيرا مسعودى تصريح مىكند كه :\r\n« . . . . . . . . و لم يبايعه احد من بنى هاشم حتى ماتت فاطمة رضى الله عنها . . . . » ( مروج الذهب ج 1 ص 414 )\r\nو ظاهرا بيقين مىتوان گفت كه عده بنى هاشم ( و در حقيقت مردان مكلف به بيعت ايشان ) كه هنگام ارتحال حضرت رسول اكرم و در روزهاى اخذ بيعت براى ابى بكر پس از واقعه سقيفه بنى ساعده در مدينه حاضر بوده‌اند كمتر از ده نفر نبوده است كه بر آن ده نفر ساير متخلفان از بيعت اعم از مهاجر و انصار ( همچون بيشتر كسانى كه نامشان در تبصرة العوام و ديگر مراجع آمده است ) اضافه مىشوند و در اين صورت متخلفين از بيعت ابى بكر خيلى بيشتر از هجده نفر خواهند بود .\r\nبيشتر مورخين و محدثين اين مطلب و تسميه متخلفين را بايجاز و اجمال گذرانده‌اند و حتى برخى از آنان مطلقا المام و اشارهء هم بدين موضوع ننموده‌اند .\r\nفى المثل « طبرى » دراين‌باره بعبارتى موجز مىگويد :\r\n« . . . . . فبايع الناس و استثبتوا للبيعة و تخلف على و الزبير و اخترط الزبير سيفه و قال لا اغمده حتى يبايع على . . . . . » ( طبرى ج 3 ص 199 ) و « مقدسى » بدين عبارت :\r\n« . . . . فبايعوه و لم يبايعه على ستة اشهر . » ( البدء و التاريخ 5 / 66 ) و « ابن اثير » بدين كلمات :\r\n« . . . . . فبايعه عمر و بايعه الناس فقالت الانصار او بعض الانصار :\r\n\r\n","description":"","footnote":"","page_name":" 256 ","page_number":288},
  {"content":"\r\n\r\nلا نبايع الا عليا قال : و تخلف على و بنو هاشم و الزبير و طلحة عن البيعة و قال الزبير لا اغمد سيفا حتى يبايع على . . . . . » ( كامل ج 2 ص 220 ) از اين واقعه ياد مىكنند .\r\nتنها بعضى مورخين شيعه و محدثين اماميه چون « يعقوبى » و « طبرسى » تصريحاتى دراين‌باره كرده و عدهء از متخلفين را نام برده‌اند . يعقوبى چنين مىگويد :\r\n« . . . و تخلف من بيعة ابى بكر قوم من المهاجرين و الانصار و ما لوامع على بن ابى طالب ( ع ) منهم العباس بن عبد المطلب و الفضل ابن العباس و زبير بن العوام و خالد بن سعيد و المقداد بن عمرو و سلمان الفارسى و ابو ذر الغفارى و عمار بن ياسر و البراء بن عازب و ابى بن كعب » ( يعقوبى ج 2 ص 103 ) و طبرسى در « احتجاج » اسامى ديگرى را بدين شرح ذكر مىكند :\r\nخالد بن سعيد بن العاص بريدة بن الحصيب سلمان فارسى ابو الهيثم بن التيهان ابو ذر الغفارى مقداد بن عمر و عمار بن ياسر سهل بن حنيف انصارى عثمان بن حنيف انصارى خزيمة بن ثابت ( ذو الشهادتين ) ابى بن كعب ابى ايوب انصارى كه چنان كه ملاحظه مىشود شش نفر بر صورت نام‌هاى يعقوبى افزوده است ( احتجاج ص 130 ) .\r\nالبته يعقوبى نيز متخلفين را در همان اشخاص نامبرده منحصر ندانسته است و فقط بذكر چند اسم از آن ميان اكتفا كرده است زيرا به‌طورىكه ملاحظه شد يعقوبى ذكر اسامى را با كلمه : « منهم . . . . » آغاز مىكند و اين مىرساند كه از ذكر نام عده ديگرى خوددارى كرده است و به‌هرحال شايد اين نكته مسلم باشد كه نمىتوان براى متخلفين از بيعت ابى بكر شماره قطعى تعيين كرد و محصور ساختن اين شماره در ( 18 ) يا كمتر و بيشتر مستند صحيح و قاطعى ندارد . 4\r\nصفحه ( 14 ) - بدين سبب لقب ايشان روافض آمد - نقل قسمتى از حديثى را كه « ابى جعفر محمد بن جرير بن رستم طبرى » از اعاظم علماى اماميه در قرن چهارم و متوفى در حدود ( 400 - ه ) در كتاب « دلائل الامامة » روايت كرده است بىمناسبت نمىداند :\r\n« . . . . . يدعون ( يعنى الشيعة ) فى آخر الزمان باسم يراد به غير هم يسمون الرافضة و انما هو زين لهم لانهم رفضوا الباطل و تمسكوا بالحق . . . . . » ( دلائل الامامة ص 255 ) . و رجوع كنيد به « التذكرة التيمورية » ص 225\r\nصفحه ( 15 ) - و ارسال رسول بر خدا واجبست - بديهى است وجوبى كه در اين مقام مصطلح است ربطى بوجوب و حرمت شرعى و احكام خمسه ندارد اين وجوبى است كه به « قاعده لطف » مبتنيست و بتصريح آيات قرآنى و ادله عقلى حقتعالى\r\n\r\n","description":"","footnote":"","page_name":" 257 ","page_number":289},
  {"content":"\r\n\r\nاز نظر تلطف به بندگان خود ارسال رسل را براى ارشاد و راهنمائى بندگان و رهانيدن ايشان از بلاى جهل بر خود لازم فرموده است و از جمله آيات مستند اين موضوع اينست :\r\n  « وَ قالُوا لَوْ لا يَأْتِينا بِآيَةٍ مِنْ رَبِّهِ أَ وَ لَمْ تَأْتِهِمْ بَيِّنَةُ ما فِي الصُّحُفِ الْأُولى . وَ لَوْ أَنَّا أَهْلَكْناهُمْ بِعَذابٍ مِنْ قَبْلِهِ لَقالُوا رَبَّنا لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ مِنْ قَبْلِ أَنْ نَذِلَّ وَ نَخْزى »   .\r\n( سوره طه آيات 133 - 134 ) .\r\nو على عليه السلام مىفرمايد :\r\n. . . . . . . فبعث الله رسله و واتر اليهم أنبيائه ليستأدوهم ميثاق فطرته و ليذكروهم منسى نعمته و ليثيروا لهم دفائن العقول .\r\nبراى اطلاع بيشتر از قاعده لطف و اصطلاح وجوب ارسال رسل رجوع فرمايند بكتب كلامى شيعه چون « شرح تجريد الاعتقاد » خواجه و « نهج - المسترشدين » علامه حلى ( رض ) و « سيف الامه » نراقى و « كفاية الموحدين » سبزوارى .\r\nصفحه ( 15 ) - يعنى او را صفات و صفات احوال است . ظاهرا امر بر نسفى مشتبه شده است زيرا شيعه درباره صفات حق تعالى به ( حال ) يا ( صفات احوال ) معتقد نيست و فقط جمعى از قدماى معتزله و برخى از اشاعره درباره صفات الله معتقد باحوال شده‌اند و ميان موجود و معدوم واسطه‌يى فرض كرده كه از آن به ( حال ) تعبير كنند و در تعريف حال گويند عبارتست از : صفت موجود كه نه موجود است نه معدوم . براى اطلاع از بحث مربوط به اين عقيده رجوع فرمايند به‌آنچه سابقا درباره گفتار محققانه استاد همائى در حاشيه ( مصباح الهداية ) ذكر شد .\r\nصفحه ( 15 ) - كبائر - الكبيرة - ما كان حراما محضا شرع عليها عقوبة محضة بنص قاطع فى الدنيا و الآخرة . ( تعريفات سيد ص 123 ) يعنى گناه كبيره آنست كه حرام محض باشد و مجازات خاصى براى مرتكب آن در دنيا و آخرت بموجب نص صريح تعيين و تشريع شده باشد .\r\nمحشى « بهجة المرضية » دراين‌باره مىگويد : « تشخيص اينكه گناهى كبيره يا صغيره يا متوسطه است موكول به « عرف » مىباشد و همين عقيده و مبنى بمفهوم اخبار و احاديث وارده در اين باب نزديكتر است ولى مىتوان كبائر را چنين تفسير كرد كه گناهانيست كه ارتكاب آن صريحا در قرآن مجيد نهى و تحريم شده و يا از طريق قاطع ديگرى حرمت آن بثبوت رسيده و وعيد دوزخ براى مرتكب آن داده شده است . »\r\n( بهجة المرضية شهيد ثانى « قده » ج 1 ص 156 )\r\n\r\n","description":"","footnote":"","page_name":" 258 ","page_number":290},
  {"content":"\r\n\r\nدر دو كتاب شريف « اصول كافى » محمد بن يعقوب كلينى قدس سره و « قوت القلوب » ابى طالب مكى و بعض كتب ديگر باب خاص براى تعريف و و تعداد كبائر گشوده شده است .\r\n« كلينى » در كافى بيست و چهار حديث دراين‌باره نقل مىفرمايد كه از آن جمله اين حديثست :\r\n( . . . . . عن ابى عبد الله ( ع ) فى قول الله عز و جلّ : أن تجتنبوا كبائر ما تنهون عنه نكفر عنكم سيئاتكم و ندخلكم مدخلا كريما . قال الكبائر التى اوجب الله عليها النار . )\r\nو ابى طالب مكى نيز بنحو مستوفى و مفصل اقوال سلف را دراين‌باره نقل و استقصا فرموده است . و بعضى از محققين از نظر تعداد كبائر را ميان هفت تا هفتاد بر حسب عظمت شمرده‌اند كه تعدادى از آن در كتاب كافى و ديگر كتب نام برده شده است .\r\n( قوت القلوب ج 2 ص 147 - 158 - چاپ مصر ) ( اصول كافى ج 2 ص 267 - 287 چاپ سربى تهران )\r\nو حافظ شمس الدين ذهبى ( 673 - 748 ) كتابى خاص براى تعداد و تعريف كبائر ترتيب داده كه به همين نام « الكبائر » معروف است و ابن حجر هيثمى نيز كتاب « الزواجر عن اقتراف الكبائر » را به همين منظور فراهم آورده است .\r\nصفحه ( 15 ) و اجماع امت حجت نيست مگر آنكه در آن ميان معصومى باشد . اجماع در لغت بمعنى عزم و اتفاقست و در اصطلاح توافق مجتهدان امت محمد ( ص ) است بر امرى دينى در هر عصر و زمان . ( تعريفات سيد ص 5 )\r\nاما در نزد شيعه اصطلاحا « اجماع » عبارت است از اتفاق عدهء از علماء ( اهل حل و عقد ) بر امرى كه كاشف از نظر و قول معصوم ( ع ) باشد و مناط حجيت اجماع وجودا و عدما وجود قول معصوم ( ع ) بر امر مجمع عليه است و در طريقه كشف قول و نظر معصوم نيز بين صاحب‌نظران خلافست . ( ملخص از فرائد الاصول « رسائل » شيخ انصارى قدس سره - در اجماع منقول )\r\nو ظاهرا « نسفى » در بيان تعريف اجماع در نزد شيعه قائل به مسامحه و تجوز شده است .\r\nصفحه ( 16 ) خبر آحاد - خبر و حديثى است كه يكى از ديگرى نقل مىكند ( فقط يك نفر از رسول خدا ( ص ) شنيده است و سپس يك نفر ديگر آن را از اين يك نفر شنيده است ) و بدين جهت داخل در حد حديث و خبر « متواتر » و يا « مشهور » نمىباشد و خبر آحاد را « خبر واحد » نيز گويند .\r\nحكم خبر آحاد در مسائل عملى واجب الاتباع و العمل است ولى در مسائل\r\n\r\n","description":"","footnote":"","page_name":" 259 ","page_number":291},
  {"content":"\r\n\r\nاعتقاديه حجت نيست . ( تعريفات 86 الى 87 ) .\r\nلازم بتذكر است تعريف و تقسيم خبر آحاد در نزد شيعه اندك اختلافى با تعريف فوق دارد و شيعه حديث آحاد را به « مستفيض » و « مشهور » و « غريب » و « عزيز » و « مقبول » تقسيم مىكند . ( درايهء شهيد ثانى قدس سره ص 16 - 17 )\r\nصفحه ( 18 ) اوج و حضيض - اوج در اصل لفظ هندى سانسكريتى است ( اود يا اوگ ) و اوج صورت معرب آنست و اين لفظ از طريق اصطلاحات علم تنجيم و هيئت وارد زبان فارسى و عربى شده و بمعنى نقطه علو و ارتفاع كوكب به كار رفته و كلمه « حضيض » در مقابل آن قرار داده شده است . ( شفاء الغليل خفاجى « اوج » ) .\r\nصفحه ( 18 ) فلك نهم - از جمله اصطلاحات هيئت قديم است كه مانند بسيارى ديگر از آن اصطلاحات در علم و فلسفه و عرفان ( و بالخصوص در فلسفه اشراقى ) وارد شده است مراد از فلك نهم گاهى فلك الافلاك است ( همچنان‌كه نسفى اراده كرده است ) و گاهى فلك قمر زيرا كه ميان هيويين و منجمان در مبدا شمار افلاك خلافست . گروهى مبدا شمار را فلك قمر كه نزديكترين افلاك به گنبد خاك است قرار مىدهند و گروهى ديگر از فلك الافلاك كه دورترين آنها است شمار مىكنند .\r\n« ملا على قوشچى » در « فارسى هيئت » مىگويد :\r\n« . . . . . بدانكه همه عالم يك كره است مركزش مركز زمين و افلاك نه‌اند گرد يكديگر درآمده مانند توپهاى پياز چنان كه سطح مقعر هر يك مماس سطح محدب فلك ديگر است كه در جوف اوست و از آن نه فلك يكى فلك الافلاك است كه محيط است بجميع افلاك و فلك اعظم و فلك اطلس نيز گويند . دوم فلك البروج است كه جميع ثوابت در اويند سيم فلك زحل است و چهارم فلك مشترى و پنجم فلك مريخ و ششم فلك آفتاب و هفتم فلك زهره و هشتم فلك عطارد و نهم فلك قمر . و در مشهور ابتداء شماره افلاك را از فلك قمر كنند پس فلك الافلاك را نهم گويند و بر فلك قمر منتهى مىشود فلكيات . ( فارسى هيئت ص 6 )\r\nبا توجه به اين تقسيم‌بندى و بر اساس اصل و قاعده نجومى ثابت ديگرى كه عبارت از « الواحد لا يصدر الا الواحد » باشد ( و مقصود از لا يصدر الا الواحد اين بوده كه از شيئى واحد جز يك حركت حركت ديگرى در آن واحد صادر نمىشود ) ابتدا فلاسفه اشراقى و سپس عرفا و متصوفه نسبت بمخلوق اول معتقداتى پيدا كردند و قواعدى را پايه‌گذارى كردند كه از آن جمله همين مبحث افلاك و عقول ( اول تا دهم ) است .\r\nشيخ اشراق در رساله « اعتقاد الحكماء » در بيان اين عقيده چنين مىگويد :\r\n\r\n","description":"","footnote":"","page_name":" 260 ","page_number":292},
  {"content":"\r\n\r\n« . . . . . فأول ما ابدع الله تعالى ابدعه امرا عقليا حيا عالما كما قال النبى ( ص ) ان اول ما خلق الله العقل غير ان له جهات ثلث من نظره الى البارى و و تعقله و من نظره الى امكانه و تعقله و من نظره الى ذاته و تعقله . فباعتبار نظره الى بارئه و تعقله ( و هى جهة اشرف ) يوجد منه عقل آخر و باعتبار نظره الى امكانه و تعقله ( و هى جهة اخس ) منه يوجد فلك و باعتبار تعقل ذاته نفس - الفلك . و كذلك من الثانى عقل ثالث و فلك ثان و نفس الفلك و من الثالث عقل رابع و فلك ثالث و نفس الفلك و من الرابع عقل خامس و فلك رابع و نفس الفلك و من الخامس عقل سادس و فلك خامس و نفس الفلك و من السادس عقل سابع و فلك سادس و نفس الفلك و من السابع عقل ثامن و فلك سابع و نفس الفلك و من الثامن عقل تاسع و فلك ثامن و نفس الفلك و من التاسع عقل عاشر و فلك تاسع و نفس الفلك و من العاشر عالم العنصريات و نفوس الصور و هو ( يعنى همين عقل عاشر ) الذى يسمونه « واهب الصور » و يسميه الانبياء « بروح القدس » و « جبرئيل » و هو الذى قال ( يعنى بمريم مادر عيسى عليهما السلام ) :\r\n« انما انا رسول ربك لاهب لك غلاما زكيا » ( اعتقاد الحكماء چاپ آقاى هانرى كربن ص 265 ) و « غزالى » نيز در رساله « معراج السالكين » در بيان نقل اقوال فلاسفه درباره حدوث عالم و نحوه و كيفيت حدوث همين مطالب و ترتيبى را كه شيخ اشراق گفته بنص مختصرترى مىآورد ( معراج السالكين ص 39 )\r\nو باز خود مبحث « عقول » و خاصة « عقل اول » (  sogroimeD  يا  segruimeD  فرانسه ) و بالاخص عقول عرضيه كه شيخ اشراق آن را در قبال عقول طوليه كه فوقا ذكر شد ساخته است از مباحث مهم فلسفه و عرفانست كه اين مختصر گنجايش آن را ندارد .\r\n« نسفى » در فصل ما بعد در مبحث بدايت خلقت و صادر اول بنا به اعتقاد اهل حكمت تقريبا ترجمه لفظ بلفظ آنچه را كه در بالا از گفته‌هاى شيخ اشراق نقل شد به فارسى بيان مىكند بدون آنكه مآخذ نقل خود را ذكر كند و بىشك مرجع و مأخذ « نسفى » در آن مبحث يكى از دو كتابيست كه در بالا بدان اشاره و از آن نقل شد .\r\nدر مورد لفاظى و اصطلاح‌سازى نسبت بعقول و افلاك « اسماعيليه » نيز از فلاسفه اشراقى و عرفا عقب نمانده و معتقدات و كلمات خود را از آن بىنصيب نگذاشته‌اند بدين توضيح كه « اسماعيليه » نيز براى بيان كنايهء از مراتب دعوت و دعاة خود عقول و افلاك را باستخدام و عاريت گرفتند و مراتب و درجات دعاة خود را بدين شرح بر آن منطبق ساختند :\r\nعقل اول كه مبدع فلك اول ( فلك الافلاك ) است كنايه از « ناطق »\r\n\r\n","description":"","footnote":"","page_name":" 261 ","page_number":293},
  {"content":"\r\n\r\nعقل دوم كه مبدع فلك كواكب اعلى ( ثوابت ) است كنايه از « اساس » عقل سوم كه مبدع فلك زحل است كنايه از « امام » عقل چهارم كه مبدع فلك مشترى است كنايه از « باب » عقل پنجم كه مبدع فلك مريخ است كنايه از « حجت » عقل ششم كه مبدع فلك شمس است كنايه از « داعى بلاغ » عقل هفتم كه مبدع فلك زهره است كنايه از « داعى مطلق » عقل هشتم كه مبدع فلك عطارد است كنايه از « داعى محدود » عقل نهم كه مبدع فلك قمر است كنايه از « مأذون مطلق » عقل دهم كه مبدع مادون فلك قمر ( عالم عناصر ) است كنايه از « مأذون محدود »\r\n( راحة العقل قاضى حميد الدين كرمانى ص 127 الى 129 )\r\nصفحه ( 18 ) - و مدت آمدن و رفتن او از هزار سال كمتر نيست و از پنجاه هزار سال زياده نيست .\r\nگويا به قرينه استدلال و استشهادى كه درباره عدم تجاوز از پنجاه هزار سال به آيه شريفه  ( تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »  مىكند در مورد اينكه حد اقل مدت هزار سال است ظاهرا به آيه شريفه :  « يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ  » ( سجده آيه 5 ) نظر دارد .\r\nصفحه ( 18 ) - مقصود از اين جمله آنست كه تا نفس جزوى پرورش يابد و در اين منزل خاك . . . الخ اين مطلب كه اساس و عصاره جميع مبانى و معتقدات مذهب تناسخ است ( اعم از تناسخ هندى و يا نوافلاطونى ) مكرر در اين كتاب به تعبيرهاى گوناگون آمده است .\r\nمولانا نيز در « مثنوى بارها همين مطلب را در قالب شعر آورده است از جمله در دفتر سوم در ذكر داستان « وكيل صدر جهان » كه ابيات مشهور : از جمادى مردم و نامى شدم . . . الخ . . . » در آن داستان است ص 574 و رجوع كنيد ص 804 و اين سير و گردش همانست كه گاهى از آن به « سلسلة الترتيب » و گاهى به « سير الى الله » و ديگر مصطلحات تعبير مىكنند و در هندى برهمائى به آن « نيروانا  anavriN  » گويند .\r\nصفحه ( 19 ) برهان عقلى : قضيه‌ايست كه جميع مقدمات آن عقلى صرف باشد در مقابل برهان نقلى كه يكى از دو مقدمه آن ( صغرى يا كبرى ) بايد نقلى باشد و مقدمه ديگر آن عقلى .\r\nصفحه ( 24 ) - اما اين حكايت بدان مىماند كه شخصى را بولايت كوران گذر افتاد و حرف پيل و اعضاى پيل را جدا جدا در هر محلهء از آن ولايت نقل كرد :\r\n\r\n","description":"","footnote":"","page_name":" 262 ","page_number":294},
  {"content":"\r\n\r\nاين داستان همانست كه عارف نامدار غزنوى حكيم سنائى آن را بنظم كشيده و در كتاب ( حديقة الحقيقة ) ( چاپ استاد مدرس رضوى ص 69 ) ذيل عنوان :\r\n( التمثيل فى شأن « من كان فى هذه اعمى فهو فى الآخرة اعمى » ) جماعة العميان و احوال الفيل » آورده است .\r\nصفحه ( 26 ) و آن را « متشابه » نام كردند - يعنى بىآنكه آن آيه از « متشابهات » باشد آن را « متشابه » شمردند .\r\nو براى « متشابه » كه در مقابل « محكم » است تعريفات چندى بيان كرده‌اند كه بر اساس مفاهيم منتزعه از آيه شريفه :\r\n « هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا وَ ما يَذَّكَّرُ إِلَّا أُولُوا الْأَلْبابِ »  .\r\n( آيه 7 سوره آل عمران ) بنا شده است .\r\nجرجانى در « تعريفات » گويد :\r\nالمتشابه - ما خفى بنفس اللفظ و لا يرجى دركه اصلا كالمقطعات فى اوائل السور يعنى متشابه آنست كه نفس لفظ خود در پرده باشد و اصلا اميدى بفهم و دريافت معنى آن نبود مانند حروف مقطعه در سرآغاز برخى سوره‌ها .\r\nو بعضى از مفسرين از قول « مجاهد » و « ابن عباس » متشابه و محكم را چنين تعريف كرده‌اند :\r\nالمحكم ما لا يحتمل من التأويل الا وجها واحدا و المتشابه ما يحتمل الوجهين فصاعدا . و يا آنكه : المحكم ما يعلم تعيين تأويله و المتشابه ما لا يعلم تعيين تأويله كقيام الساعة . ( مجمع البيان ج 2 ص 409 ) .\r\nبراى تعيين و استقراء آيات متشابه كتب عديدهء تأليف و تدوين شده است از جمله « رد المتشابه الى المحكم » تأليف « محيى الدين بن العربى » متوفى ( 638 ه ) و كتاب جليل « متشابهات القرآن و مختلفه » تأليف « ابو جعفر محمد بن على بن شهرآشوب » متوفى در ( 588 - ه ) و « متشابه القرآن » تأليف « ابن اللبان متوفى ( 749 - ه ) و غيره و ناگفته نماند كه آيات متشابه و تعداد آن در ميان مذاهب و فرق اسلامى مورد اختلافست و فقط حروف مقطعه اوائل سور ( مانند : الم - المص - المر - كهيعص - طسم - يس - ق - ص - ن و غيره ) است كه متشابه بودن آن مجمع عليه است .\r\nصفحه ( 26 ) وقف لازم - آنست كه بر كلمهء كه بايد بدان وقف كنند وقف نكنند و بوصل خوانند و هم آنست كه در معنى تغيير واقع شود ( ص 12 - تجويد حسينى ) و علامت وقف لازم در كتابت و سجاوندى ( م ) است كه بر بالاى كلمه نويسند .\r\nساير انواع وقف عبارتست از : « مطلق » و « جائز » و « مجوز » و « مرخص » و\r\n\r\n","description":"","footnote":"","page_name":" 263 ","page_number":295},
  {"content":"\r\n\r\n« ممنوع » بعلامات : ط - ج - ز - ص - لا .\r\nصفحه ( 26 ) و بر اينجا وقف لازم كردند - يعنى بر « لا يعلم الا الله » لزوما بعنوان وقف لازم وقف كردند و دو كلمه « و الراسخون فى العلم » را بر « الله » معطوف ندانستند و آن را جزو مستثنى بالا نشمردند بلكه جمله « و الراسخون فى العلم يقولون آمنا به كل من عند ربنا » را جمله مستأنفه و مستقلى شمردند و علم بتأويل متشابهات را براى غير خدا جائز ندانستند و بالاخره تأويل متشابهات را روا نداشتند .\r\nدر لزوم وقف بر ( الله ) ميان قراء و مفسرين خلافست . « زمخشرى » در « كشاف » و « ابى البقاء عكبرى » در « املاء ما من به الرحمن » و « طبرسى » در « مجمع البيان » و « بيضاوى » در « انوار التنزيل »\r\nعطف كلمات « و الراسخون فى العلم » را به « الله » اختيار كرده و راسخون در علم را نيز عالم بتأويل متشابهات مىدانند . و « ابن جزى كلبى » در « التسهيل » و « فيروزآبادى » در « تنوير المقياس » و « ابى البركات نسفى » در « مدارك - التنزيل » و « ابن محلى » و « سيوطى » در « جلالين » و « ميبدى » در « كشف - الاسرار » و بسيارى ديگر جمله « و الراسخون فى العلم يقولون آمنا به » را جمله مستأنفه دانسته‌اند و « و الراسخون » را « مبتداء » و جمله « يقولون » را خبر قرار داده و اين جمله خيريه را به كلى از جمله ما قبل منفصل و منقطع قرائت كرده‌اند .\r\n« طبرى » و « ابى الفتوح » نيز بذكر و نقل اقوال مختلف اكتفا ورزيده و خود قطعا نظرى ابراز نداشته‌اند . برخى از فرق مستحدثه متأخر نيز به اين آيه شريفه تمسكاتى كرده‌اند .\r\nصفحه ( 29 ) كه به غير از اين سه طريق طريق ديگر به خدا نيست - گويا نسفى كلام مشهور صوفيه يعنى ( الطرق الى الله بعدد أنفاس الخلائق ) را در اين مقام اعتبار نكرده است و آن را ناظر بر اين مقصد ندانسته است .\r\nصفحه ( 27 ) - يا خود او را حد و تعريف نيست از جهت آنكه لفظ عام‌تر و مشهورتر از وجود نيست همچنان‌كه حكيم سبزوارى مىگويد :\r\n معرف الوجود شرح الاسم * و ليس بالحد و لا بالرسم\r\nمفهومه من اعرف الاشياء * و كنهه فى غاية الخفاء \r\nاز آنجا كه وجود بما هو وجود بسيط حقيقيست و فصل و جنس براى او تصور نمىتوان كرد لذا تعريف وجود را جز با شرح الاسم به صورت ديگر نتوان كرد .\r\nصفحه ( 28 ) كه چيزها باضداد روشن شود : همچنان‌كه در پاورقى اشاره شد در نسخه آستانه\r\n\r\n","description":"","footnote":"","page_name":" 264 ","page_number":296},
  {"content":"\r\n\r\nبجاى « باضداد » « باستاد » ضبط شده است و در صورت فرض صحت و اصالت آن ضبط ، بعيد نمىنمايد كه اين كلمه يكى از موارد موهمه كسانى باشد كه عزيز نسفى را از « اسماعيليه » و « تعليميه » شمرده‌اند گو اينكه جمله و ضرب المثل « النعمة اذ فقدت عرفت » كه بلافاصله آمده است اين فرض را باطل مىسازد و همان « اضداد » را تأييد مىكند .\r\nصفحه ( 33 ) - ميان وجود و عدم واسطه است و آن ماهيت است . - ظاهرا مقصود نسفى در اين نقل قول آنست كه به نظر دقى ( بقول حكما در صقع نفس ) مىتوان ماهيت محضه را نيز تصور كرد و انتزاع وساطت ميان وجود و عدم را براى آن تعقل كرد و الا شك نيست كه ماهيت به‌خودىخود بدون وجود چيزى نيست كه در خارج بتوان آن را تصور كرد و تصور ماهيت « لا متحصل » ممكن نيست\r\n5\r\n. صفحه ( 33 ) و ماهيات كل اشياء قديم است زيرا كه ماهيات كل اشياء در علم بارى بود . . . .\r\nو اگر ماهيات حادث باشند بارىتعالى و تقدس محل حوادث باشد و اين محال است : اين مطلب همانست كه در حكمت و عرفان از آن به « صور علميه » و « اعيان ثابته » تعبير مىشود و مؤلف در اينجا مسامحه نموده است چرا كه معلوم است كه مقصود از عبارت « اعيان » ماهيات نيست .\r\nو اعيان ثابته بقول عرفاء :\r\n« اعيان ممكناتند و صور اسماء الله ثابته در حضرت علميه و نسبت اعيان ثابته با اسماء الهيه نسبت ابدانست با ارواح و نسبت اعيان با ارواح نسبت ارواح است با ابدان . ( رساله شرح اصطلاحات شاه نعمة الله ص 266 حاشيه اشعة اللمعات ) و شك نيست كه اگر مقصود مؤلف از ماهيات اعيان ثابته نباشد بطلان مطلب ادعائى او بديهيست .\r\nصفحه ( 33 ) - و از اينجا گفته‌اند كه حضرت بارى عالم بر كلياتست نه جزئيات - اصل مشهور فلسفى كه متفق عليه مشائيان و اشراقيان است و مبتنى است بر مقدمه‌اى كه عبارة است از علم بارىتعالى بذات خود . اثير ابهرى در هداية گويد :\r\n« ان الواجب لذاته عالم بذاته لانه مجرد عن المادة و كل مجرد عن المادة فهو عالم بذاته لان ذاته حاصلة عنده فيكون عالما بذاته لان العلم هو حصول حقيقة الشيء مجردة عن المادة و لواحقها فالبارى تعالى عالم بذاته . »\r\nو پس از بيان اين مطلب كه مقدمه اشاره شده موضوع ما نحن فيه است درباره علم بارى تعالى بكليات گويد :\r\n« ان الواجب لذاته عالم بالكليات اى بجميع المهيات المعقولة لانه مجردة عن المادة و لواحقها و كل مجرد من المادة و لواحقها يجب ان يكون عالما بالكليات . » ( شرح هدايه صدر المتألهين ص 309 - 311 ) .\r\n\r\n","description":"","footnote":"","page_name":" 265 ","page_number":297},
  {"content":"\r\n\r\nالبته اين عقيده فلسفى با مبانى و اعتقادات دينى ملايمت ندارد زيرا كه ميان عقيده بر اينكه : « لا يخفى عليه شىء فى الارض و لا فى السماء » « آل عمران آيه 5 » و « يعلم ما فى البر و البحر و ما تسقط من ورقة الا يعلمها و لا حبة فى ظلمات الارض و لا رطب و لا يابس الا فى كتاب مبين . » « انعام 59 » و عقيده بر اينكه حضرت بارى فقط عالم بر كليات است مباينت آشكار است گو اينكه بعضى از حكماى متأله ( چون آخوند ملا صدرا ) براى آنكه ميان اين دو عقيده توافق و تلائمى پديد آرند تحمل تكلفاتى كرده‌اند و به خيال خود مجال تفصى جسته‌اند .\r\nصفحه ( 34 ) ملكه و عدم - يعنى تقابل ( ملكه و عدم ) كه از اين تقابل به ( عدم و قنيه ) نيز تعبير مىكنند و ( ملكه ) يعنى وجود چيزى نسبت به موضوعى كه « نوع » عبارت « جنس » يا « شخص » آن موضوع اقتضاء قبول آن چيز را بكند و ( عدم ) عبارت از عدم وجود مزبور براى آن موضوع است و امثله اين تقابل براى جنس :\r\nبينائى براى كژدم و براى نوع : ريش براى زن و براى شخص نازائى براى پيران است . ( نقل باختصار از « رهبر خرد ص 192 و شرح منظومه سبزوارى ( 111 ) .\r\nصفحه ( 35 ) - پس در حد اول اقل آنكه جسم بر وى اطلاق كنند هشت جوهر بايد كه باشد اين مطلب ( يعنى تعداد كمترين جوهرى كه براى حصول جسم لازم است ) وفاقى نيست و ميان حكماء و متكلمين ( اعم از معتزله و اشاعره ) خلافست و بازگشت اين مسئله به مسئله تعيين تعداد جوهر براى حصول سطح است زيرا چون حصول جسم حد اقل با حصول دو سطح متحقق مىگردد على هذا آنانى كه حصول سطح را بحصول چهار جوهر موكول مىدانند براى حصول جسم قائل بلزوم هشت جوهر مىباشند و آنان كه حصول سطح را بحصول سه يا دو جوهر موكول مىدانند براى حصول جسم قائل بلزوم شش يا چهار جوهر مىباشند و اين اقوال مخصوص حكما و متكلمين معتزله مىباشد .\r\nاما اشاعره تركب جسم را از دو جوهر جائز مىشمارند زيرا كه به عقيده ايشان هر چيز كه منقسم و مؤلف باشد جسم است و بر هر مركب از دو جوهر تأليف و انقسام صادق است پس حد اقل جواهر لازم براى حصول جسم دو جوهر مىباشد و بس .\r\nمقصود اينست كه نقل نسفى دراين‌باره قول متفق عليه نيست بلكه به شرحى كه در بالا باختصار ذكر شد اين مسئله ميان حكما و متكلمين خلافى است و براى اطلاع از تفصيل ادعا و بيان ادله بكتب حكمت و كلام ( بالاخص كتب كلام - مانند شرح تجريد الاعتقاد ) مراجعه فرمايند .\r\n\r\n","description":"","footnote":"","page_name":" 266 ","page_number":298},
  {"content":"\r\n\r\nصفحه ( 32 - 36 ) جوهر موجود لا فى موضع ( موضوع ) است الخ . . . - تعريف شايع و عبارت مشهور حكماست از جوهر و عرض و هيولى و صورت و جسم و نفس و عقل كه باصطلاح از جمله « فورمول » هاى اوليه و در حكم الفباى « امور عامه » حكمت است و هيچ كتاب فلسفى در قسمت طبيعيات خالى از آن نيست .\r\n« اثير ابهرى » در « هداية الاثيرية » گويد :\r\n« الجوهر هو الماهية التى اذا وجدت فى الاعيان كانت لا فى الموضوع و حينئذ يخرج عنه واجب الوجود اذ ليس له وراء الوجود مهية « 1 » . و اما العرض فهو الموجود فى الموضوع . ثم ان الجوهر ان كان محلا فهو الهيولى و ان كان حالا فهو الصورة و ان لم يكن حالا و لا محلا فان كان مركبا منهما فهو الجسم الطبيعى و ان لم يكن كذلك فهو المفارق فان كان متعلقا بالاجسام تعلق التدبير و التصرف فهو النفس و الا فهو العقل . ( شرح هداية ملا صدرا ص 258 ) .\r\nصفحه ( 37 ) و اين جوهر را نفس از جهت آن گويند كه كمال و حركت جسم از وى است - اين عبارت نيز از مصطلحات و تعريفات حكماست درباره « نفس » كه :\r\n« . . . . هى كمال اول لجسم طبيعى آلى من جهة ما يدرك الامور الكلية و تفعل الافعال الفكرية . » ( شرح هداية ملا صدرا ص 305 ) .\r\nو شيخ الرئيس در رساله « حدود » حد نفس را به‌نحوى جامع و مشروح چنين بيان مىفرمايد :\r\n« اسم مشترك يقع على معنى مشترك فيه الانسان و الحيوان و النبات و على معنى مشترك فيه الانسان و الملائكة السماوية فحد المعنى الاول انه كمال جسم طبيعى آلى ذى حياة بالقوة و حد النفس بالمعنى الآخر انه جوهر غير جسم هو كمال لجسم محرك له بالاختيار عن مبدإ نطقى ( اى عقلى ) بالفعل او بالقوة هو الفصل النفس الانسانية و الذى بالفعل هو فصل او خاصة لنفس الكلية الملكية و يقال العقل الكلى و عقل الكل و نفس الكلى و نفس الكل . » ( رساله حدود ص 81 ) . يعنى : نفس نامى است كه بر معنىاى كه انسان و حيوان و نبات در آن مشتركند و هم بر معنائى كه انسان و فرشتگان آسمانى در آن مشتركند اطلاق مىشود اما حد در تعريف اول آنست كه نفس كمال است براى آن دسته از اجسام طبيعى كه بالقوه داراى حيات خواهند بود و حد در تعريف دوم آنست كه نفس جوهرى است غير از جسم كه مرحله كمال جسم است و محرك بالاختيار اوست از مبدا قوه ناطقه ( يعنى عاقله ) كه گاهى آن عقل براى او بالفعلست و گاهى\r\n\r\n\r\n","description":"","footnote":"\r\n( 1 ) - يعنى ماهيت حقتعالى همان وجود اوست و بقول سبزوارى :\r\n الحق ماهيته انيته * اذ مقتضى العروض معلوليته \r\n","page_name":" 267 ","page_number":299},
  {"content":"\r\n\r\nبالقوه آنكه عقل براى او بالقوه باشد آن « فصل » است براى نفس انسانى ( يعنى « الانسان ناطق بالقوه » مثلا ) و آنكه عقل براى او بالفعل است آن « فصل » يا « خاصه » است براى نفس كلى ملكى ( يعنى « الملك عاقل بالفعل « مثلا » ) كه به آن : عقل كلى و عقل كل و نفس كلى و نفس كل نيز گويند :\r\nصفحه ( 43 ) - در بيان سخن اهل شريعت در آنكه حضرت عزت عالم را بچه طريق پيدا آورد :\r\nگفتار مؤلف در بيشتر مندرجات اين فصل و آنچه درباره بدء خلق و ترتيب موجودات مىآورد همانست كه بعضى از آن بنام « اسرائيليات » معروف شده و همگى متخذ از اقوال محدثان و مفسران است و شايد در تهيه غالب مباحث اين فصل مرجع و مأخذ او كتاب « الاسماء و الصفات » حافظ ابى بكر بيهقى ( متوفى 458 ) باشد زيرا كه بيهقى در آن كتاب همين مطالب را بنحو مفصل‌تر درباره مخلوق اول و كيفيت تقدير مقادير زمانى و اينكه ابتداى خلقت در كدام روز بوده و انتهاى آن در كدام روز و داستان ماهى و غيره و تفسير و تاويل آيات شريفه  « قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ . . .  الخ . . . . » و ديگر آيات شريفه كه عزيز نيز آنها را در اين فصل مورد استشهاد قرار داده است بحث نموده است . ( الاسماء و الصفات ص 374 الى ص 390 ) .\r\nهمچنين در تاليف مباحث اين باب عزيز را ببعضى احاديث و رواياتى كه راجع ببدء و كيفيت خلق نقل شده است نظر بوده از جمله اين احاديث :\r\n. . . أخذ رسول الله ( ص ) بيدى فقال : خلق الله التربة يوم السبت و خلق فيها الجبال يوم الاحد و خلق الخير يوم الاثنين و خلق المكروه يوم الثلاثاء و خلق النور يوم الاربعاء و بث فيها الدواب يوم الخميس و خلق آدم بعد العصر من يوم الجمعة فى آخر الخلق و آخر ساعة من النهار فى ما بين العصر الى الليل . ( صحيح مسلم ج 17 ص 133 - مشكاة المصابيح ج 3 رديف 5734 ) .\r\n. . . . عن عبد الله بن سنان قال سمعت ابا عبد الله ( ع ) يقول ان الله خلق - الخير يوم الاحد و ما كان ليخلق الشر قبل الخير و فى يوم الاحد و الاثنين خلق الارضين و خلق اقواتها فى يوم الثلاثاء و خلق السموات يوم الاربعاء و يوم - الخميس و خلق اقواتها يوم الجمعة و ذلك قوله عز و جلّ : « خلق السموات و الارض و ما بينهما فى ستة ايام . » ( روضه كافى ص 245 )\r\n. . . روى أن اليهود اتت النبى ( ص ) فسألته عن خلق السموات و الارض فقال : خلق الله الارض يوم الاحد و الاثنين و خلق الجبال و ما فيهن يوم الثلثاء و خلق يوم الاربعاء الشجر و الماء و المدائن ؟ ؟ و العمران و الخراب و خلق يوم الخميس السماء و خلق يوم الجمعة النجوم و الشمس و القمر و الملائكة . قالت اليهود ثم ما ذا\r\n\r\n","description":"","footnote":"","page_name":" 268 ","page_number":300},
  {"content":"\r\n\r\nيا محمد ؟ قال : ثم استوى على العرش قالوا قد اصبت لو اتممت قالوا ثم استراح فغضب النبى ( ص ) غضبا شديدا . ( فنزل : « و لقد خلقنا السموات و الارض و ما بينهما فى ستة ايام و ما مسنا من لغوب . فاصبر على ما يقولون . » ( روضة الواعظين ابى جعفر محمد بن فتال نيشابورى مقتول در سال 508 - ص 459 ) براى اطلاع بيشتر از اين احاديث كه شماره آنها كم نيست و بيشتر آنها نيز از ضعف و حتى شائبه وضع خالى نيست به مظان آن مراجعه فرمايند .\r\nصفحه ( 43 ) آسمان را پيدا آورد يك‌پاره آنگاه آن را به هفت قسم كرد و سطبرى ه قسمى پانصدساله راه كرد و گشادگى ميان هر قسمى پانصدساله راه - اين مطلب يعنى تعيين پانصد سال مسافت ميان هر فلك با فلك ديگر .\r\nمبتنى بر اين روايت است كه :\r\n« . . . . عن العباس بن عبد المطلب رضى الله عنه قال كنا جلوسا مع رسول الله صلى الله عليه و سلم بالبطحاء فمرت سحابة فقال رسول الله ( ص ) أ تدرون ما هذا ؟ فقلنا الله و رسوله اعلم فقال السحاب السحاب فقلنا السحاب فقال و المزن فقلنا و المزن فقال و العنان ثم سكت ثم قال أ تدرون كم بين السماء و الارض ؟ فقلنا الله و رسوله اعلم فقال بينهما مسيرة خمسمائة سنة و بين كل سماء الى السماء التى تليها مسيرة خمسمائة و كثف كل سماء مسيرة خمسمائة سنة . . . . » ( احاديث مثنوى ص 110 )\r\nصفحه ( 45 ) جابلقا و جابلسا - كه به صورتهاى : جابلق - جابلص - جابلس - جابرس - جابلصا - جابرسا نيز آمده است : جابلقا - نام شهريست به سرحد مشرق گويند هزار دروازه دارد و بر هر دروازه هزار پاسبان نشسته است و گويند شهريست در عالم مثل و به اعتقاد محققين منزل اول سالك باشد در سعى وصول به حقيقت .\r\nو جابلسا - نام شهريست در جانب مغرب گويند هزار دروازه دارد و بر هر دروازه هزار پاسبان نشسته و گويند شهريست به طرف مغرب ليك در عالم مثال چنان كه گفته‌اند : « جابلقا و جابلسا هما مدينتان لكن فى عالم المثل . » و به اعتقاد محققين منزل اخير سالكست در سعى وصول قيد باطلاق و مركز محيط .\r\n( لغت‌نامه دهخدا - جابلقا ) جابلقا و جابلسا - طول كل مدينه منهما اثنى عشر الف فرسخ فى كل فرسخ باب يدخلون فى كل يوم من كل باب سبعون الفا و يخرج منها مثل ذلك . ( بحار الانوار ج 14 ص 79 - 83 و ج 7 ص 367 ) .\r\nبارى اين دو اسم نزد بعضى از مورخين و متشرعين ساده‌دل و برخى از فرق مبتدع مذهبى منشاء افسانه‌سرائىهاى عجيب و غريب شده و « شيخ - الاشراق » در باب اعتقاد بعالم مثال توهمات و خيال‌بافىهاى شگفت‌انگيزى را بر محور آن در قالب الفاظ ريخته است و بزعم خود با اعتقاد بعالم مثال به‌نحوى معاد جسمانى را تصحيح كرده است .\r\n\r\n","description":"","footnote":"","page_name":" 269 ","page_number":301},
  {"content":"\r\n\r\nشيخ در حكمة الاشراق در دنباله فصل راجع به كيفيت اخبار از مغيبات مىگويد :\r\n« . . . و هذه كلها اشراقات على النور المدبر فتنعكس الى الهيكل و الى الروح النفسانى و هذه غايات المتوسطين و قد يحملهم هذه الانوار فيمشون على الماء و الهواء و قد يصعدون الى السماء مع ابدان فيلتصقون ببعض السادة العلوية و هذه احكام اقليم الثامن الذى فيه جابلق و جابرص و هورقليا ذات العجائب .\r\n( حكمة الاشراق - چاپ كربن - ص 254 ) و قطب الدين شيرازى در شرح و توجيه اين تخيلات مىفرمايد : « . . . و هذه اسماء مدن فى عالم المثل و قد نطق بها الشارع ( الشرع - نخ ) الا ان جابلق و جابرص مدينتان من عالم عناصر المثل و هور قليا من عالم افلاك المثل . . . » ( شرح حكمة الاشراق قطب الدين ص 556 ) . و ظاهرا منشاء آنچه كه بعدها « شيخ احسائى » و پيروان او ( فرقه شيخيه ) درباره جابلقا و جابلسا و هورقليا بافته يا يافته‌اند همين كلمات شيخ اشراق و افسانه‌سرائى بعضى از متشرعه و محدثين سليم النفس باشد .\r\nاما در ادب فارسى و بالاخص در شعر فارسى اين دو اسم غالبا بعنوان كنايه از شرق و غرب يا اقصى نقطه مشرق و مغرب استعمال مىشود مثلا در اين ابيات :\r\n سخن كز روى دين گوئى چه عبرانى چه سريانى * مكان كز بهر حق جوئى چه جابلقا چه جابلسا \r\n( سنائى )\r\n شهنشاهى كه شاهان را ز ديده خواب بربندد * ز بيم نه منى گرزش بجابلقا و جابلسا \r\n( فرخى ) و\r\n اى پسر بنگر به چشم سر در اين زرين سپهر * كاو ز جابلقا سحرگه قصد جابلسا كند \r\n( ناصر خسرو ) و\r\n چو زاغ شب بجابلقا رسيد از حد جابلسا * برآمد مهر رخشنده چو از ياقوت عنقائى \r\n( از تاريخ وصاف ) عموما بعنوان كنايه از مشرق و مغرب به كار رفته است . و براى اطلاع بيشتر از احاديث و افسانه‌هاى راجع بجابلقا و جابلسا رجوع فرمائيد به « اللئالى المصنوعة فى احاديث الموضوعة تاليف « سيوطى » ج 1 ص 45 الى 60 و به « بحار الانوار » مرحوم « مجلسى » ج 7 ص 367 ببعد و ج 14 ص 79 الى 83 .\r\n\r\n","description":"","footnote":"","page_name":" 270 ","page_number":302},
  {"content":"\r\n\r\nصفحه ( 45 ) تارس و تاقيل - نام اقوامى است كه با سكنه جابلقا و جابلسا معاندت و دشمنى مىورزند ( بر اساس روايات و افسانه‌هاى مذكور در مورد جابلقا و جابلسا ) :\r\n« . . . على عليه السلام گفت چرا چندين خلق را نوبت همى بايد داشتن آنجا ؟ پيغمبر عليه السلام گفت از جهت آنكه بدان ناحيه كسهااند بسيار مر آن قوم را كه « تارس » و « تاقيل » خوانند و با اين جابلق و جابلس به تعصب‌اند .\r\n( تفسير طبرى بلعمى ) بنقل مرحوم دهخدا در لغتنامه ذيل : ( تارس و تاقيل ) .\r\nصفحه ( 45 ) - سرادق - بمعنى سراپرده و شايد معرب « سراپرده » باشد . براى اطلاع از اقوال مختلف درباره اين لفظ رجوع فرمايند بتفاسير ذيل آيه شريفه :\r\n « إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها »  ( كهف . آيه 49 )\r\nصفحه ( 45 ) - و بعد از سرادق جلال ازار عظمت و رداى كبرياست : شايد اين لفاظى و جعل اصطلاح ( توسط هر كس كه صورت گرفته است ) مأخوذ از اين حديث باشد كه :\r\nالكبرياء ردائى و العظمة ازارى فمن نازعنى واحدا منها أدخلته النار ( مشكاة الانوار ابن العربى ص 16 )\r\nصفحه ( 45 ) - در سخن اهل حكمت در بيان آنكه عالم بچه طريق پيدا آمد و در بيان ترتيب موجودات :\r\nمطالبى كه در اين فصل آمده است همانست كه حكماى اشراقى درباره صادر اول و مخلوق اول و عقول و افلاك بدان معتقدند و عبارت مؤلف تقريبا ترجمه‌ايست از آنچه شيخ اشراق راجع بعقول و افلاك بزعم خود پرداخته است و پيش از او نيز حكماى نوافلاطونى چون « فرفوريوس » و استادش « افلوطين » كه مؤسس آن مكتب است آن را ابداع كرده‌اند .\r\nو « غزالى » نيز در مقام نقل اقوال فلاسفه در اين موضوع همين مطالب را از حكما و فلاسفه نقل كرده است .\r\nعين عبارات شيخ اشراق پيش از اين در عنوان ( فلك نهم ) گذشت . ( اعتقاد الحكماء چاپ كربن ص 264 - معراج السالكين غزالى ص 39 )\r\nصفحه ( 45 ) - و اشكال آن جمله بكشيدن معلوم و محسوس نگردد : در نسخه آستانه اين عبارت چنين ضبط شده است : ( و اشكال آن جمله را بركشيديم تا محسوس گردد و اول آن را مطالعه كنند تا دريابند و اشكال اينست : عرش و بزرگى عرش جز خداى تعالى كسى ديگر نداند . ) و سپس نصف بقيه صفحه همچنان سفيد باقيمانده است و معلوم نيست آيا در نسخه اصلى كه نسخه آستانه از روى آن نوشته شده است نيز همچنان بياض وجود داشته است يا كاتب نسخه آستانه را وسيله ترسيم اشكال در دسترس نبوده است . و همچنين در آخر فصلى كه در اواسط\r\n\r\n","description":"","footnote":"","page_name":" 271 ","page_number":303},
  {"content":"\r\n\r\nصفحه پنجاه و يكم نسخه حاضر آن فصل ختم شده است در نسخه آستانه پس از ( . . . و بچه كار آمده‌اند . ) اين جملات اضافه است : ( . . . و بازگشت به كجاست و اشكال اين بركشيديم تا محسوس گردد و الله اعلم بالصواب ) . و باز بيشتر از نيمه صفحه سفيد باقى مانده كه لا بد جاى ترسيم همان اشكال بوده است البته شكل مربوط به اين اخير كه ترسيم و تجسم همان سلسلة الترتيب اهل تناسخ است در كتب ديگر هم ديده مىشود و ذكر آن در كتاب نسفى ( بفرض صحت نسخه آستانه و اعتماد بر آن ) تازگى ندارد اما شكل اول و تجسم عرش كمتر در كلمات و كتب بزرگان صوفيه آمده است .\r\nدر نسخه خطى « رساله جام جهان‌نماى » تاليف ( مولانا محمد شيرين مغربى ) كه به رديف ( 434 ) كتب حكمت و تصوف و كلام كتابخانه آستانه مضبوط است نيز شكلى خيالى تحت عنوان « صورت دائره دوم در ظاهر وجود و ظاهر علم و برزخيت انسانيت » ترسيم شده است كه متشكل از چند دايره متداخل و اقواس و اوتار و اشعه و زوائد ديگريست كه راقم سطور هرچه كرد از آن همه دواير عظام و صغار هيچ سر درنياورد و چيزى دستگيرش نگرديد .\r\nصفحه ( 46 ) اما صور اشاء بر اقسام است پس حيوان كه حيوانست به صورت حيوانى حيوانست و . . . بيان اصل مشهور فلسفى است كه : « شيئيت شيئى به صورت است نه به ماده » و يا به عبارت ديگر « حقيقت نوع فصل اخير آنست . »\r\nصفحه ( 47 ) مر فلك را علت فاعلى عقلست و علت مادى ماده فلكست و علت صورى صورت فلكست . . . الخ . . اين مطلب همانست كه شيخ در « اشارات و تنبيهات » در فصل مربوط بذكر براهين مثبته‌ى ( امتناع انفكاك صورت از ماده ) بيان فرموده است و خواجه نصير الدين طوسى نيز در شرح آن بسط مقال فرموده است .\r\nو باشكال « امام فخر رازى » دراين‌باره نيز جواب داده است . ( رجوع فرمايند :\r\nشرح اشارات : نمط اول ص 18 - 20 ) .\r\nو اجمال مطلب و مدعائى كه رد آن مؤدى بر بيان مطلب ما نحن فيه گرديده آنست كه فلاسفه معتقدند كه « ماده » و « هيولى » من حيث هو به هيچ وجه اقتضا و قابليت قبول مقدار خاصى را ندارند . و آنگاه مستشكل ايرادى وارد مىسازد كه در اين صورت چگونه جزء مفروض از فلك را شما به صورت و شكل خاصى اعتبار مىكنيد ؟ سپس در بيان جواب اين ايراد مطلب ما نحن فيه به عنوان مقدمه قضيه نقل و ادعا مىشود .\r\nصفحه ( 52 ) - و يك طايفه ديگر مىگويند كه اين معقولات و محسوسات خيال و نمايش‌اند - مؤلف در صفحات بعد اين مطلب را بشرح و بسط كامل نقل و تفسير مىكند و عبد الرحمن جامى اين عقيده را در قالب شعر چنين بيان مىكند :\r\n\r\n","description":"","footnote":"","page_name":" 272 ","page_number":304},
  {"content":"\r\n\r\n كل ما فى الكون و هم او خيال * او عكوس فى المرايا او ظلال\r\nلاح فى ظل السوى شمس الهدى * لا تكن حيران فى تيه الضلال\r\nكيست آدم عكس نور لم يزل * چيست عالم موج بحر لا يزال\r\nعين نور و بحر دان اين عكس و موج * چون دوئى اينجا محال آمد محال\r\nعكس را كى باشد از نور انقطاع * موج را چون باشد از بحر انفصال \r\n( ديوان جامى ص 343 )\r\nصفحه ( 33 ) - . . . كه ماهيات كلى قديمند و غير وجود و عدمند و غير وحدت و كثرتند مرادش همان اعيان ثابته است كه شرح آن گذشت .\r\nصفحه ( 34 ) - از جهت آنكه بين الضدين اجتماع نيست در يك چيز در يك‌زمان اما ارتفاع هست از يك چيز در يك‌زمان - بيان قاعده و تعريف مشهور منطقيان است كه :\r\nالضدان لا يجتمعان و لكن يرتفعان و النقيضان لا يجتمعان و لا يرتفعان و مثال براى ضدين سياهى و سپيدى و براى نقيضين وجود و عدم را مىتوان ذكر نمود .\r\nصفحه ( 35 ) - يك قسم آنست كه وجود جسم بوى است و آن صورت را صورت حقيقى گويند - اين مطلب عبارة اخرى و بيان ديگرى است از آنچه كه حكما جسم طبيعى و تعليمى را بدان تعريف مىكنند .\r\nصفحه ( 47 ) - و اهل حكمت را تا بدينجا اتفاقست - ظاهرا مقصودش از « اهل حكمت » ارسطو و پيروان اوست كه تمام عناصر را از يك ماده مىدانند و نام آن ماده را « هيولى اولى » گذاشته‌اند و عناصر اربعه را صور نوعيه‌اى مىشمارند كه بر ماده هيولى اولى حلول كرده است .\r\nو اين مطلب اعتقاد ارسطو و پيروان اوست نه همه حكماء .\r\nصفحه ( 53 ) - و هشتده هزار عالم عبارت از اينست : عنوان هيجده هزار عالم كه نسفى آن را در اينجا توجيه و تفسير مىكند در كلمات صوفيه فراوان به چشم مىخورد :\r\nشيخ ابو سعيد ابو الخير مىگويد : هجده هزار عالم پر از بايزيد مىبينم ( تذكره رياض العارفين هدايت ص 46 )\r\nو حكيم سنائى غزنوى در فصل ( فى شرائط صلاة الخمس و المناجات و التضرع و الخشوع و الوقار و الدعاء ) از كتاب ( حديقة الحقيقة ) چنين مىفرمايد :\r\n باز اگر با نماز هست نياز * بر گرد دست لطف پرده راز\r\nتو لئيم آمدى نماز كريم * تو حديث آمدى نماز قديم\r\nهفده ركعت نماز از دل و جان * ملك هجده هزار عالم دان\r\nپس مگو كاين حساب باريكست * زانكه هفده به هجده نزديكست\r\nهر كه او هفده ركعه بگزارد * ملك هشده هزار او دارد \r\n( حديقه - چاپ استاد مدرس رضوى 138 )\r\n\r\n","description":"","footnote":"","page_name":" 273 ","page_number":305},
  {"content":"\r\n\r\nسيف الدين باخرزى در ( رسالة العشق ) مىگويد :\r\n« . . . پس اين بيمارى كنانه « 1 » را يكى طبيب بىطمع و بهانه مىبايست تا علاج بفرمايد و وجه تدارك و تعليل مزاج بنمايد هيچ طبيبى برابر محمد ( ص ) حبيب نبود و آن روايت غريب ( و لا الطب يا رسول الله « كذا » ) آن به نسبت عالم اجسام باشد اما به اضافت عالم ارواح طبيبى از محمد عليه السلام در هيجده هزار عالم كامل‌تر نبود . . . » ( ص 8 ) .\r\nهمچنين شيخ عطار در آن قصيده مشهور خود بمطلع :\r\n اى روى در كشيده به بازار آمده * خلقى بدين طلسم گرفتار آمده \r\nكه مورد توجه و شرح « جامى » قرار گرفته است مىگويد :\r\n بر خود پديد كرده ز خود سر خود دمى * هژده هزار عالم اسرار آمده \r\nو جامى در ضمن شرح اين بيت چنين مىآورد :\r\n« . . . با خود دمى به معناى نفس باشد يعنى نفس الرحمن كه وجود عام مفاض و ماده موجودات هجده هزار عالمست . بعضى گفته‌اند هيجده هزار عالم به آن اعتبار گويند كه اصول موجودات هيجده است و هر يك را فروع بسيار :\r\n اول ز مكونات عقل و جانست * و اندر پى آن نه فلك گردانست\r\nزين جمله چو بگذرى چهار اركانست * پس معدن و پس نبات و پس حيوانست \r\nو بعضى گويند مراد كثرتست نه تعيين عدد و عوالم كلى پنجست :\r\nغيب و شهادت و ارواح و مثال مطلق و مقيد كه مخصوصست به انسان و جميع عوالم از يك حقيقت موجود است كه آن قابل كثرت و قلت نيست و به سير و سرايت در جميع مراتب و مظاهر كه آن را تكرار وحدت گويند موجودات نامتناهى بظهور مىآيند . »\r\n( ديوان عطار و ضمايم آن چاپ آقاى نفيسى ص 428 ) .\r\nهمچنين عطار در « تذكرة الاولياء » مكرر اين اصطلاح را آورده از جمله در ترجمه « رابعه عدويه » گويد « . . . تا حقتعالى بىواسطه به دلش فروگفت كه اى رابعه در خون هيجده هزار عالم مىشوى . . . » ( ج 1 ص 55 )\r\nمولانا جلال الدين نيز متعرض اين تعبير شده و مىفرمايد - ( دفتر اول داستان شاه مردان و عمرو ) :\r\n عالم ار هژده هزار است و فزون * هر نظر را نيست اين هژده زبون \r\nغير از صوفيه شاعران هم اين اصطلاح را به كار برده‌اند مثلا « سراج الدين قمرى »\r\n\r\n\r\n","description":"","footnote":"\r\n( 1 ) - كنانه يعنى كهنه و مزمن .\r\n","page_name":" 274 ","page_number":306},
  {"content":"\r\n\r\n اى طره‌هاى خوبان از نافه تو بويى * هژده هزار عالم از عرصه تو كويى \r\nصفحه ( 59 ) - دانايان سه طايفه‌اند حكماء و انبياء و اولياء . . . الخ . . . - اقوال نسفى در اين كتاب درباره مراتب ترقى و عروج آدميان و ترتيب درجات ايشان خالى از اضطراب و تناقض نيست .\r\nدر چند موضع از كتاب حاضر نسفى بر خلاف ديگر مواضع همين كتاب و بر خلاف اقوال خود در ( مقصد الاقصى ) ص 181 و ( زبدة الحقائق ) ص 227 و ( انسان الكامل ) ص 28 و ص 110 قائل بتفضيل اولياء بر انبياء شده است كه يكى از آن مواضع همين‌جاست و دو موضع ديگر آن در صفحات ( 102 ) و ( 217 ) همين كتابست .\r\nنسفى در ( مقصد الاقصى ) و ( زبدة الحقائق ) و ( انسان الكامل ) مراتب ترقى را به ترتيب چنين مىشمارد :\r\nمؤمن ، عابد ، زاهد ، عارف ، ولى ، نبى ، رسول ، اولى العزم ، خاتم - الانبياء .\r\nو در صفحات ( 80 ) و ( 124 ) كتاب حاضر اين مراتب را چنين تعيين مىسازد كه :\r\nحكيم ، ولى ، نبى ، رسول ، اولى العزم ، خاتم الانبياء .\r\nاما در صفحه ( 59 ) و ( 102 ) و ( 220 ) اين كتاب بالصراحه بر خلاف ساير مواضع و بر خلاف ديگر اقوال خود ( ولى ) را بر ( نبى ) تفضيل داده و ( ولايت ) را مرحله كمال نبوت دانسته است و ظاهرا در بيان اين قول اقتفاء و و اتباع عقيدهء طائفه‌اى از اهل تصوف را نموده است و حال اينكه اكثر متصوفه و عامهء اهل سنت و جماعت مقام ( نبى ) را بالاتر از مقام ( ولى ) مىشناسند و اشاعره صريحا بعضى از فرق ( كراميه ) را كه قابل به افضليت ( ولى ) شده‌اند كافر و ضال مىشمارند .\r\n( نجم الدين نسفى ) صاحب ( العقائد النسفيه ) مىگويد :\r\n« . . . و لا يبلغ الولى درجة الانبياء اصلا . . . » و محقق تفتازانى نيز در شرح اين قول بسط سخن داده و مىگويد :\r\n. . . لانهم ( يعنى الانبياء ) معصومون مأمونون عن خوف الخاتمة مكرمون بالوحى و مشاهدة الملك مأمورون بتبليغ الاحكام و ارشاد الانام بعد الاتصاف بكمالات الاولياء فما نقل عن بعض الكرامية من جواز كون الولى افضل من النبى كفر و ضلال نعم قد يقع تردد فى ان مرتبة النبوة افضل ام مرتبة الولاية بعد القطع بان النبى عليه السلام متصف بالمرتبتين و انه افضل من الولى الذى ليس بنبى . . .\r\n( شرح عقائد نسفيه ص 188 - 189 )\r\n\r\n","description":"","footnote":"","page_name":" 275 ","page_number":307},
  {"content":"\r\n\r\nمع هذا و مضاف بر آنكه خود عزيز نسفى در يك موضع از ( انسان الكامل ) تصريح مىكند كه :\r\n« . . . طايفه‌اى هم از اهل تصوف مىگويند كه روح خاتمين تا بعرش عروج تواند كرد يعنى خاتم انبياء و خاتم اولياء . و اين طايفه ولايت را مرتبه اعلى مىفهمند مرتبه ولايت چون اعلى باشد از مرتبه نبوت ؟ و ما اين بحث را در كتاب ( كشف الحقائق ) بشرح تقرير كرده‌ايم هر كه خواهد از آنجا طلب كند .\r\nو اين طايفه مىگويند كه ولايت باطن نبوت است و الهيت باطن ولايت است نبوت كه قمر است چون بشكافد ولايت كه آفتابست ظاهر شود ولايت كه قمر است چون بشكافد الهيت كه آفتابست ظاهر شود و اين سخن از نون ملفوظ معلوم مىشود . »\r\n( انسان الكامل - ص 110 ) بااين‌همه در مورد ما نحن فيه و صفحات ( 102 ) و ( 220 ) شخصا تبعيت از قول همين طايفه كرده و اوليا را بر انبياء تفضيل داده است و شايد در قبول اين عقيده متأثر از عقيده « ابن العربى » بوده است چرا كه « ابن العربى » پايه و اساس همه مراتب كمال روحى را ( ولايت ) مىداند و از ( ولى ) به ( انسان كامل ) تعبير مىكند و هر نبى و رسول را ولى مىخواند و ( ولايت ) را قدر مشترك هر سه مقام مىشناسد . از جمله در ( فصوص الحكم ) چنين مىفرمايد :\r\n« . . . . و اعلم ان الولاية هى الفلك المحيط العام و لهذا لم تنقطع و لها الانباء العام و اما نبوة التشريع و الرسالة فمنقطعة و فى محمد صلى الله عليه و سلم قد انقطعت فلا نبى بعده يعنى مشرعا او مشرعا له و لا رسول و هو المشرع و هذا الحديث قصم ظهور اولياء الله لانه يتضمن انقطاع ذوق العبودية الكاملة التامة فلا ينطلق عليه اسمها الخاص بها فان العبد يريد الا يشارك سيده و هو الله فى اسم و الله لم يتسم بنبى و لا رسول و تسمى بالولى و اتصف بهذا الاسم فقال : « الله ولى الذين آمنوا » و قال : « هو الولى الحميد » و هذا الاسم باق جار على عباد الله دنيا و آخرة فلم يبق اسم يختص به العبد دون الحق بانقطاع النبوة و الرسالة الا ان الله لطف بعباده فابقى لهم النبوة العامة التى لا تشريع فيها و ابقى لهم التشريع فى الاجتهاد فى ثبوت الاحكام و ابقى لهم الوراثة فى التشريع فقال ( ص ) العلماء ورثة الانبياء و ما ثم ميراث فى ذلك الا فيما اجتهدوا من الاحكام فشرعوه فاذا رايت النبى يتكلم بكلام خارج عن التشريع من حيث هو ولى و عارف و لها مقامه من حيث هو عالم اتم و اكمل من حيث هو رسول او ذو تشريع و شرع .\r\nفاذا سمعت احدا من اهل الله يقول او ينقل اليك عنه انه قال الولاية اعلى من النبوة فليس يريد ذلك القائل الا ما ذكرناه . او يقول ان الولى فوق النبى و الرسول فانه يعنى بذلك فى شخص واحد و هو ان الرسول عليه السلام من حيث\r\n\r\n","description":"","footnote":"","page_name":" 276 ","page_number":308},
  {"content":"\r\n\r\nهو ولى اتم من حيث هو نبى او رسول لا ان الولى التابع له اعلى منه فان التابع لا يدرك المتبوع ابدا فيما هو تابع له فيه . . . . »\r\n( فصوص الحكم - چاپ دكتر عفيفى ص 134 - 135 )\r\nصفحه ( 59 ) - و خضر كه ولى بود علام بود - شخصيت مجهول‌الحقيقه‌اى كه صحائف و كتب را مشحون از نام و آثار و اخبار خويش ساخته و بااين‌همه بقول خواجه\r\n با هيچ‌كس نشانى زان دل‌ستان نديدم * يا من خبر ندارم يا او نشان ندارد \r\nبارى درباره « خضر » فقط تا اين حد كه مراد و مقصود از « عبدا من عبادنا » در آيه شريفه « فوجدا عبدا من عبادنا آتيناه رحمة من عندنا و علمناه من لدنا علما » ( سوره كهف آيه 65 ) اوست همه متفق‌القولند اما ديگر اقوال راجع به او فوق‌العاده مضطرب و متناقض است . بعضى او را از انبياء و گروهى او را از اولياء و برخى او را از ابدال و جمعى از ارباب رجال و سير او را از صحابه رسول اكرم مىدانند . از جمله موضوعات مربوطه به او كه در پرده ابهام و تناقض فرورفته اين مباحث عجيب و بىفايده است كه :\r\n1 ) نام خود و پدرش و لقبش چيست ؟ ( چندين نام براى او نقل كرده‌اند )\r\n2 ) آدمى است يا فرشته ؟\r\n3 ) رسول است يا نبى يا ولى ؟\r\n4 ) عالم بغيب و واقف بر اسرار علوم خفيه است ؟\r\n5 ) شخصى است يا نوعى ؟\r\n6 ) زنده جاويد است يا خواهد مرد و آب حيات كه نوشيده چيست ؟\r\n7 ) بر فرض جاويد نبودن زندگيش آيا تاكنون مرده است يا هنوز زنده است ؟\r\n8 ) مسلمان است يا مسلمان نيست ؟\r\n9 ) از صحابه پيغمبر اكرم ( ص ) بوده يا درك صحبت نكرده است ؟\r\n10 ) از رجال سند و حديث است يا نه ؟\r\n11 ) ساكن كجاست آيا در صحارى و خشكى زندگى مىكند يا در درياهاست ؟\r\n12 ) و اصلا آيا چنين وجودى موجود است يا فقط وجود لفظى و كتبى دارد ؟\r\nهمه اين مطالب و مطالب ديگر درباره او مبهم و مشوب به افسانه‌سرائىهاى عجيب و غريب و مسخره‌آميز است و بنده در تصفح و تفحص اجمالى كه در بيش از چهارصد صفحه از كتب مختلف نمود به هيچ پاسخ صحيحى كه مبتنى بر مقدمات علمى دقيقى باشد دست نيافت و جز به حرفهاى پيش‌پاافتاده و مبتذلى\r\n\r\n","description":"","footnote":"","page_name":" 277 ","page_number":309},
  {"content":"\r\n\r\nكه نمىتوان سرسوزنى براى آن ارزش علمى قائل شد بمطلب ديگرى برنخورد .\r\nدر برخى از مراجع ( و حتى از ناحيه بعضى از مشاهير ) در بسيارى از موضوعات سابق الذكر كار از تحقيق و تتبع علمى گذشته و به طنز و تهكم و « حديث خرافة » رسيده است .\r\nطرفه آنكه بعضى از باحثين صرفا براساس « اصل استصحاب » مدعى حيات جناب خضر تا اين زمان هستند و بقاء او را باستناد اصل استصحاب اثبات مىكنند و او را كما كان باقى و برقرار مىشناسند و مادام كه دليلى اصولى بر موت او اقامه نشود مدعاى خود را صحيح و ثابت مىپندارند .\r\nصوفيه خضر را به‌نحوى ديگر تشخص مىدهند . بعضى خضر را شخصى نمىشمارند و بلكه به خضر نوعى قائلند و بعضى اين كلمه را اشاره و علم براى هر شخص كاملى مىدانند و يا كلمه خضر را كنايه از ( بسط ) و « الياس » را كنايه از ( قبض ) مىدانند از جمله خود نسفى در زبدة الحقائق مىگويد :\r\n« . . . اكنون بدان كه انسان كامل را باضافات و اعتبارات باسامى مختلفه ذكر كرده‌اند و جمله راست است شيخ و پيشوا . . . و جام جهان‌نما . . . و ترياق بزرگ . . . و اكسير اعظم . . . گفته‌اند و عيسى گفته‌اند كه مرده زنده مىكند و خضر گفته‌اند كه آب حيات خورده و سليمان گفته‌اند كه زبان مرغان مىداند . » ( زبدة الحقائق ص 135 )\r\nو در رساله شرح اصطلاحات شاه نعمت الله آمده است كه :\r\n« . . . اما بودن خضر كه شخصى است انسانى باقى از زمان موسى ( ع ) تا اين وقت يا روحانييست كه متمثل مىشود به صورت خضر از براى ارشاد مسترشدين هر دو ممكن است ولى نزد عارفان معنى اوست كه بصفتى كه غالب است به روى متمثل مىشود و ديگر مضمحل مىگردد و آن روح است يا روح القدس . . . » ( ص 353 ) .\r\nدر اين ميان نبايد اين مطلب را ناگفته گذارد كه مدعيان رؤيت خضر و ملاقات با او و يا استماع سخن او و اينكه خضر در مواقع سختى و شدت و سرگردانى و حيرت به فرياد آنها رسيده و ايشان را راهنمائى كرده و از بلا رهانيده و يا بنحو ديگرى از ايشان دستگيرى نموده است يكى و دوتا و ده‌تا و صدتا نيستند و مضاف بر آنكه بسيارى از اين مدعيان از مشايخ طريقت و روايت مىباشند فى المثل يكى از اينان خود در آن شب تيره رمضان سال چهلم هجرت در آن هنگام كه امام حسن ( ع ) پيكر پاك پدر بزرگوارش را بر خاك گور مىنهاد شنيد كه كسى بانگ برآورد كه :\r\n. . . رحمك الله يا ابا تراب كنت اول القوم اسلاما . . . الخ و چون سراغ گوينده را كه ناگهان ناپديد شده بود از امام گرفت امام\r\n\r\n","description":"","footnote":"","page_name":" 278 ","page_number":310},
  {"content":"\r\n\r\nبه او فرمود كه :\r\n« او خضر بود . »\r\nدر طول قرون و اعصار همچنان گاه‌وبيگاه اين وجود ( افسانه‌اى ؟ ) بتظاهر و تجسم و تمثل و تجسد و يا بالاخره بحيات خود ادامه مىدهد گاه در شرق عالم و هندوستان به صورت و نام ( بابارتن ) « 1 » و گاه در غرب عالم بنام ديگر و گاه به همان نام خضر در ميان مردم ظاهر مىشود گاه به مريدان خرقه مىپوشاند و گاه ابراهيم ادهم را تخويف و ارشاد مىكند . . . . و امثال اين امور مثلا در اجازهء كه در رمضان سال ( 615 - ه ) شيخ صدر الدين حمويه به « على بن خليفه خزرجى دمشقى » تفويض مىكند و ( ابن ابى اصيبعه ) متن آن اجازه را در ( طبقات الاطباء ) نقل مىكند شيخ صدر الدين حمويه نسبت سلسله و اجازه خود را با دو واسطه به « خضر » مىرساند و از خضر نيز بلا واسطه برسول اكرم ( ص ) منتهى مىسازد : بدين شرح :\r\n« . . . . هذا ما انعم به المولى السيد الاجل الامام العالم شيخ الشيوخ صدر - الدين . . . ابن . . . ادام الله تاييده من الباس خرقة التصوف على مريده على بن خليفة . . . البسه و اخبره انه اخذها عن والده المذكور رحمه الله .\r\nو أن والده أخذها عن ابيه شيخ الاسلام معين الدين ابى عبد الله محمد بن حمويه رحمه الله و أنه أخذها عن الخضر عليه السلام و الخضر عن رسول الله صلى الله عليه و سلم . » ( طبقات الاطباء ج 3 ص 409 )\r\nو در تضاعيف كتب تصوف و عرفان همچون « حلية الاولياء » و « صفة الصفوة » و خصوصا در « فتوحات مكية » ابن العربى نظير چنين مطالب و وقايع كم نيست .\r\nبارى مقام اقتضاى تفصيل بيشتر درباره « خضر » ندارد و هر كه طالب تفصيل بيشتر است بكتب فوق الذكر مراجعه خواهد نمود .\r\nاز جمله كتبى كه در آن بتفصيل دراين‌باره سخن رفته است يكى تفسير شريف « روح المعانى » تأليف مرحوم ( آلوسى ) است ( ج 15 ص 292 الى 313 ) و ديگرى « اصابه » ( ابن حجر عسقلانى ) ( ج 1 ص 428 تا 448 ) است . و از نظر صوفيانه نيز « كاشانى » در ( شرح فصوص الحكم ) بسط مقال فرموده است\r\n6\r\n. صفحه ( 59 ) - لاجرم خضر علام غيوب بود - اين گفته بنص صريح قرآن مجيد با موازين و مبانى ظاهر شرع موافقت و ملائمتى ندارد و به كلى بر خلاف حكم ظاهر شرع است و فقط\r\n\r\n\r\n","description":"","footnote":"\r\n( 1 ) مرد معمر صالح يا مشعبذى كه در هندوستان در قرن هفتم هجرى مىزيست براى اطلاع از حال او و رابطه‌اش با خضر رجوع فرمائيد به اصابه ابن حجر ذيل « رتن » 7 .\r\n","page_name":" 279 ","page_number":311},
  {"content":"\r\n\r\nصوفيه با مقاييس و تأويلات خود آن را مرضى و موجه مىدانند .\r\nآياتى كه در آن به صراحت تمام حقتعالى علم بغيب را مخصوص خويش مىشمارد متجاوز از هجده آيه است كه در بعضى از اين آيات محروميت قطعى غير خود را بر علم بغيب نيز تصريح مىفرمايد چون اين آيات :\r\n « وَ ما كانَ اللَّهُ لِيُطْلِعَكُمْ عَلَى الْغَيْبِ »  ( آيه 179 سوره آل عمران )  « وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ »  ( آيه 59 سوره انعام )  « وَ لِلَّهِ غَيْبُ السَّماواتِ وَ الْأَرْضِ وَ إِلَيْهِ يُرْجَعُ الْأَمْرُ كُلُّهُ »  ( آيه 123 سوره هود )  « قُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلَّا اللَّهُ »  ( آيه 65 سوره نمل )  « عالِمُ الْغَيْبِ فَلا يُظْهِرُ عَلى غَيْبِهِ أَحَداً »  ( آيه 26 سوره جن ) و نيز قرآن به صراحت تمام از قول پيغمبر بزرگى چون نوح كه يكى از اولى العزم است مىگويد :  « وَ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ »  ( آيه 31 سوره هود ) و بنابراين آشكار است كه اثبات چنين مقامى براى هر كس جز خداوند متعال مباين با نصوص و ظواهر شرع است .\r\nو همچنين بنا بر قول به توقيف در اسماء الله چون علم بغيب از صفات خاصه الهيه است و حقتعالى چهار بار در قرآن خويش را بنحو حصر ( يعنى با آوردن ضمير منفصل « انت » پس از ضمير متصل ( ك ) « علام الغيوب » خوانده و ناميده است على هذا از اين نظر نيز اطلاق عنوان ( علام الغيوب ) بر غير حق تعالى خالى از اشكال نيست . و اينك دو آيه از آياتى كه حقتعالى « علام الغيوب » را براى خويش ادا فرموده است :\r\n « قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ  » ( آيه 109 سوره مائده ) .\r\n « تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ »  ( آيه 116 مائده ) اما صوفيه كه : « مذهبشان از مذهب‌ها جداست » اين مطلب را بزعم و رأى خويش و با عباراتى شيرين و دل‌فريب توجيه و تأويل مىنمايند فى المثل « كمال الدين عبد الرزاق كاشانى » در شرح « فصوص الحكم » چنين مىفرمايد :\r\n« اعلم ان الخضر عليه السلام صورة اسم الله الباطن و مقامه مقام الروح و له الولاية و الغيب و اسرار القدر و علوم الهوية و الانية و العلوم اللدنية . و اما موسى عليه السلام فهو صورة اسم الله الظاهر و له علوم الرسالة و النبوة و التشريع . . . » ( نقل از تعليقات دكتر ابو العلاء عفيفى بر فصوص الحكم محيى الدين . ص 305 ج 2 )\r\nصفحه ( 61 ) - و ابراهيم را اول نظر بر اين ملك اعظم افتاد اينست معنى « فلما جن عليه الليل رأى كوكبا قال هذا ربى فلما أفل قال لا احب الآفلين . » - آيات مربوط به حضرت ابراهيم در سوره انعام كه چنين است :\r\n   « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ . فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ . فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ   \r\n\r\n","description":"","footnote":"","page_name":" 280 ","page_number":312},
  {"content":"\r\n\r\n   الضَّالِّينَ . فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ . إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ »    . ( انعام 76 - 79 )\r\nدر كتب و كلمات صوفيه فراوان مورد استناد و استشهاد قرار گرفته و بيان تأويلات مربوطه به آن و نتايج و مقاصدى كه صوفيه بر آن مترتب مىگردانند و تطبيق آن با مراحل و مقامات اهل سلوك از دلكش‌ترين مباحث است . از جمله رجوع فرمائيد به « تمهيدات » ( عين القضاة ) ( ص 212 - 213 ) و مرصاد العباد نجم الدين دايه ( مكرر از جمله ص 109 ) و ( مثنوى مولوى ) و ( عبهر العاشقين 35 - 50 ) و از جمله عارف جامى بدين آيه استشهاد جسته و آن را چنين تضمين فرموده است :\r\n دلا تا كى در اين كاخ مجازى * كنى مانند طفلان خاك‌بازى\r\nتوئى آن دست‌پرور مرغ گستاخ * كه بودت آشيان بيرون از اين كاخ\r\nچرا ز آن آشيان بيگانه گشتى * چو دو نان جغد اين ويرانه گشتى\r\nبيفشان بال‌وپر ز آميزش خاك * بپر تا كنگر ايوان افلاك\r\nعنان تا كى بدست شك سپارى * بهر يك روى « هذا ربى » آرى\r\nخليل‌آسا در ملك يقين زن * نواى « لا احب الآفلين » زن\r\nگم هر وهم و ترك هر شكى كن * رخ « وجهت وجهى » بر يكى كن\r\nيكى دان و يكى بين و يكى گوى * يكى خواه و يكى دان و يكى جوى \r\n( هفت اورنگ ص 580 )\r\nصفحه ( 64 ) - و اخلاط اربعه - مراد از آن چهار مزاج بدن است كه عبارت از : خون بلغم - سوداء - صفراء باشد .\r\nصفحه ( 67 و 168 ) - كه « جمله اعضاى يكديگرند » تركيب اين جمله كه « اعضاى يكديگرند » قابل توجه و دقت است و ظاهرا اين جمله به همين صورت ( و نه به صورتى كه بعضى حدس زده‌اند صحيح آن بايد باشد ( يعنى : يك پيكرند ) عبارت رايج و ضرب المثل مانندى بوده است كه شيخ اجل نيز آن را به همين صورت در شعر مشهور خويش آورده است . گرچه شك نيست كه اين عبارت براساس حديث شريف :\r\n« مثل المؤمنين فى توادهم و تراحمهم كمثل الجسد الواحد اذا اشتكى عضو منه تداعى سائره بالحمى و السهر . » ( صحيح بخارى ج 4 ص 44 / عوارف - المعارف ص 193 / احياء العلوم ج 2 ص 171 ) تأليف يافته است اما ظاهرا از همان اول به صورت « اعضاى يكديگرند » در السنة و اقلام جارى شده است و همين هم درست است و هم ابلغ و افصح است و اگر « يك پيكرند » باشد عبارت خالى از اشكال و نقص نخواهد بود\r\n\r\n","description":"","footnote":"","page_name":" 281 ","page_number":313},
  {"content":"\r\n\r\nاستاد مجتبى مينوى نيز اظهار نظر كرده‌اند كه « اين عبارت از عبارات معروف عصر سعدى بوده است » ( مجله يغما سال 15 ص 45 ) .\r\nصفحه 70 - حد - گفتارى است كه بر ماهيت چيزى دلالت كند ( تعريفات سيد ) .\r\nو در اصطلاح منطق كه در متن نيز همان مراد است حد : تعريف شيئى بذاتيات باشد ( در مقابل « رسم » كه آن تعريف شيئى بعرضيات باشد ) و آن بر دو قسم است : حد تام و حد ناقص .\r\nاگر حد چيزى به‌وسيله جنس قريب و فصل قريب بيان شود آن را حد تام گويند و اگر به‌وسيله جنس بعيد و فصل قريب يا تنها به‌وسيله فصل قريب بيان شود آن را حد ناقص خوانند .\r\nمثال براى حد تام در تعريف انسان : حيوان ناطق\r\nمثال براى حد ناقص در تعريف انسان : جسم ناطق يا ناطق فقط\r\nمثال براى رسم تام در تعريف انسان : حيوان ضاحك\r\nمثال براى رسم ناقص در تعريف انسان : جسم ضاحك يا ضاحك فقط ( رهبر خرد « باختصار » )\r\nصفحه ( 70 ) - خاصه - هر كلى خارجى كه جز بر مصاديق ماهيت واحده قابل حمل نباشد آن را عرض خاص يا خاصه خوانند مانند ضاحك براى انسان ( رهبر خرد ص 100 )\r\nصفحه ( 70 ) - لوازم - هر عرضى كه انفكاك آن از معروضش ممتنع باشد ( مانند تساوى زواياى مثلث با دو زاويه قائمه ) آن را عرض لازم خوانند ( رهبر خرد ص 100 ) و لوازم جمع لازم است در مقابل عرض مفارق\r\nصفحه ( 72 ) - اينست معنى  « اللَّهُ نُورُ السَّماواتِ وَ الْأَرْضِ »  - استخدام آيه شريفه ( نور ) براى بيان مقاصد مذهبى و فلسفى و اخلاقى و عرفانى به صورت تمثيل و تأويل و انطباق مقاصد مزبور با الفاظ و مضامين اين آيه مباركه بسيار رايج است و از جمله اين موارد شعريست منسوب به « شيخ الرئيس ابو على بن سينا » كه « ابن ابى اصيبعه » آن را در « عيون الانباء » نقل كرده است كه :\r\n هذب النفس بالعلوم لترقى * و ذر الكل فهى للكل بيت\r\nانما النفس كالزجاجة و العلم * سراج و حكمة الله زيت\r\nفاذا اشرقت فانك حى * و اذا اظلمت فانك ميت \r\n( عيون الانباء فى طبقات الاطباء ج 4 ص 22 ) 8\r\nصفحه ( 75 ) - بربسته دگر باشد و بر رسته دگر - از امثال سائره است . يعنى :\r\n« . . . . فطرى و طبيعى را بر مصنع و بر ساخته برترى باشد :\r\n مىگفت بدندان بتم عقد درر * من همچو توام لطيف و پاكيزه گهر\r\nخندان خندان به ناز گفتش خاموش * بر بسته دگر باشد و بر رسته دگر \r\n* * *\r\n\r\n","description":"","footnote":"","page_name":" 282 ","page_number":314},
  {"content":"\r\n\r\nمولوى\r\n ملك بر بسته چنان باشد ضعيف * ملك بر رسته چنان باشد شريف\r\nرسته و بر بسته پيش او يكيست * گر يقين دعوى كند او را شكى است . \r\n( امثال و حكم . ج 1 ص 415 )\r\nصفحه ( 75 ) - و بطامات خود را به علما و مشايخ مانند كرده - طامات نزد صوفيه معارفى را گويند كه در اوان سلوك بر زبان سالك گذر كند ( كشاف تهانوى بنقل لغتنامه ) لاف و گزاف صوفيان در باب اظهار كشف و كرامات خود ( غياث / بنقل لغتنامه ) .\r\nو در سراج نوشته كه طامات در اصل عربى است بتشديد ميم و فارسيان بتخفيف استعمال كنند بمعنى اقوال پراكنده و سخنان بىاصل و پريشان كه بعضى صوفيان براى گرمى بازار خود گويند ( غياث اللغات بنقل لغت‌نامه ) سخن‌هاى بلند كه صوفيه براى اظهار كرامت و شرافت مرتبه گويند و باعث پندار نفس و سوء اعتقاد مردم شود ( رشيدى بنقل لغت‌نامه ) .\r\nو ظاهرا اين معنى ثابت است كه « طامات » در فارسى همواره بتخفيف استعمال مىشود و شواهد عديده‌اى را هم كه مرحوم دهخدا از سنائى و عطار و خيام مولانا و سعدى و حافظ و ديگران جمع فرموده است همه مؤيد اين معنى است .\r\nصفحه 78 - رياء و سمعه - الرياء : ترك الاخلاص فى العمل بملاحظة غير الله فيه ( تعريفات سيد ) - و هو طلب المنزلة فى قلوب الناس باراءتهم الخصال المحمودة ( قوت القلوب ) اذن سمعة ( بالفتح و يضم و يحرك ) - گوش شنوا - يقال فعله ذلك رئاء و سمعة يعنى كرد آن را تا ببينند و بشنوند ( منتهى الارب - سمع ) .\r\nبحث مفصل و مشروح درباره رياء و موجبات و علل پيدايش و كيفيت بروز و نحوه چاره‌جوئى و مبارزه با آن در كتب اخلاق و تصوف آمده است و از جمله رجوع فرمايند به :\r\nالرعاية لحقوق الله از صوفى جليل القدر حارث بن اسد محاسبى كتاب دوم ص 127 الى 258 .\r\nاحياء العلوم غزالى ج 3 ص 285 الى 308 قوت القلوب ابى طالب مكى ج 2\r\nصفحه ( 79 ) - جريده - بر وزن نديده تنها و خرد را گويند و دفتر را هم گفته‌اند ( برهان قاطع ) . خواجه فرمايد :\r\n هرگز نميرد آنكه دلش زنده شد بعشق * ثبت است بر جريده عالم دوام ما \r\nصفحه ( 82 ) - و ( م ح م د ) مهدى - از آنجا كه بعضى از فقها باستناد رواياتى كه درباره\r\n\r\n","description":"","footnote":"","page_name":" 283 ","page_number":315},
  {"content":"\r\n\r\nنهى از تسميه حجت ( ع ) وارد شده است ( از جمله ) چهار حديث در كتاب اصول كافى ج 1 ص 332 - 333 ) تلفظ بصريح اسم حضرت قائم را نهى كرده‌اند لذا رسم بر اين شده است كه در كتابت اسم جليل آن حضرت را نيز به صورت فوق و با حروف مقطعه بنويسند تا خواننده غافل و ناآگاه بتلفظ نام آن بزرگوار مجبور نگردد و به همين سبب از رسم الخط قراردادى دراين‌باره پيروى شد .\r\nنهى از تسميه و نام بردن « امام » در نزد « اسماعيليه » نيز شايع است و لذا اسماعيليه گاهى براى احتراز از تسميه امام بجمله دعائيه ( على ذكره السلام ) اكتفا مىكنند\r\n9\r\n. صفحه ( 90 ) - و چون از چهل سال درگذشت و اين تعلق پيدا نيامد من بعد پيدا نيايد .\r\nبيتى از معلقه « زهير بن ابى سلمى » نيز همين مطلب را بيان مىكند كه :\r\n و ان سفاه الشيخ لا حلم بعده * و ان الفتى بعد السفاهة يحلم \r\nاما شك نيست كه اين مطلب مطلبى خطابى است نه برهانى .\r\nصفحه ( 92 ) - كافور - معروفست و آن دو قسم مىباشد يكى از درخت حاصل مىشود و آن را « جودانه » مىگويند و ديگرى عملى ( يعنى مصنوع ) و آن چوبى است كه مىجوشانند و از آن برمىآورند . و هر چيز سفيد را به آن نسبت كنند .\r\n( برهان قاطع )\r\nاين كلمه كه در فارسى و عربى به يك معنى استعمال مىشود صورت عربى كلمه  ) ARUPPAK (  هندى سانسكريتى است ( شرح اسماء العقار - رديف 206 )\r\nصفحه ( 93 ) - در بيان كرامت و معجزه :\r\nمعجزه : كارى كه خارق عادت باشد و بعلاوه موجب خير و سعادت گردد و با ادعاى نبوت نيز همراه باشد و مقصود از آن مدلل و آشكار ساختن راست‌گويى - آن‌كسى است كه مدعى پيامبرى از جانب خداى تعالى است . ( ترجمه از تعريفات ص 195 )\r\nكرامت - ظهور كار خارق عادتى است از جانب كسى بىآنكه با ادعاى نبوت همراه باشد . ( تعريفات ص 161 )\r\nاستدراج - امر خارق عادتى است كه از كافر يا فاجرى موافق دعواى او بروز كند ( كشاف اصطلاحات الفنون - بنقل از لغت‌نامه )\r\nمأخذ اين فصل و بيان مشروح مطلب آن همانست كه « شيخ اشراق » بتفصيل آن را در مقاله پنجم « حكمة الاشراق » تحت عناوين :\r\n« فى بيان سبب الإنذارات و الاطلاع على المغيبات » و « فى ما يتلقى الكاملون من المغيبات » بيان كرده است . و پس از « نسفى » نيز قطب الدين شيرازى آن را بطور مستوفى شرح كرده است . ( صفحه 523 الى 542 شرح حكمة الاشراق )\r\nو براى اطلاع بيشتر دراين‌باره رجوع فرمايند به مقدمه محققانه استاد همائى بر كتاب « مصباح الهداية » ص 91 الى 96 .\r\n\r\n","description":"","footnote":"","page_name":" 284 ","page_number":316},
  {"content":"\r\n\r\nصفحه ( 94 ) - طحلب - - « عدس الماء » - « شعر الغزال » و نوعى از آن موسوم به :\r\n« خزاز الصخر » ( شرح اسماء العقار رديف 152 و 170 )\r\nطحلب ك « قنفذ » و يفتح اللام چغز لاوه كه به جهت دورماندگى آب پيدا شود . ( منتهى الارب ) .\r\nسبزئى كه بر كنار و روى حوضها و جويها بندد چون پشمى بر روى آب افكنده ( لغت‌نامه نقل از ذخيره خوارزمشاهى ) .\r\nمرحوم دهخدا نامهاى فارسى اين گياه را استقصا فرموده است و از آن جمله است :\r\nسبزآبه ، خزه ، بزغ‌سمه ، جل وزغ ، جامه غوك ، كشش جوى ، جامه خوابك .\r\n( لغتنامه - طحلب )\r\nصفحه ( 94 ) - لفاح - يبروح - يبروح الصنم - و به فارسى مردم گياه - و - مهر گياه - - و - استرنگ و سابيزك .  erogardnaM  فرانسه ) .\r\nگياهى است كه به بادنجان ماند و آن نوعى از بوييدنى است زردرنگ صحرائى آن مانند آدمى نر و ماده مىباشد و خوردنش بيهوشى آرد و به بوئيدن نيز همان عمل كند ( لغت‌نامه ، لفاح )\r\nو آن گياهى بود بر شكل و صورت مردم ماند در زمين چين رويد و هر كه آن گياه را بكند از زمين در حال بميرد . عسجدى گويد :\r\n هند چون درياى خون شد چين چو دريا بار او * زين قبل رويد به چين بر شبه مردم استرنگ \r\n( لغت فرس اسدى چاپ مرحوم اقبال - ص 267 / 268 )\r\nو آن گياهيست مانند مردم و نگونسار بود و ريشه آن بجاى موى سر باشد نر و ماده بهم درآميخته و دستها در گردن يكديگر كرده و پاىها در هم محكم نموده گويند هر كس آن گياه را بكند هلاك مىشود پس بدين واسطه اگر كسى خواهد آن را بكند اول حوالى و اطراف آن را خالى مىكند و سگى گرسنه را ريسمانى بر كمر مىبندد و سر ديگر ريسمان را بر ريشه آن و قدرى گوشت در پيش آن سگ بدور مىاندازد تا به قوت آن سگ گياه از بيخ كنده مىشود و سگ بعد از چند روزى مىميرد و آن را سگ‌كن به اين اعتبار مىگويند و بتازى آن را يبروح الصنم خوانند . . . و گويند . . . الخ ( برهان قاطع - استرنگ ) .\r\nصاحب « شرح اسماء العقار » ذيل « يبروح » گويد :\r\n« . . . هو اللفاح و هو تفاح الجن و يقال له بالفارسية « شابيزك » و يقال له ايضا « شابيزج » . . . و اسمه اليونانى « خماماميلن . . . » 10\r\n\r\n","description":"","footnote":"","page_name":" 285 ","page_number":317},
  {"content":"\r\n\r\n( ص 21 متن و با شرح بيشتر در ص 88 ترجمه آن به فرانسه توسط دكتر ماكس مايرهوف ) و اينكه « نسفى » در صفحه ( 94 ) ريشه درخت « لفاح » را « يبروح » خوانده است ظاهرا مبنى بر سهو يا مسامحه است زيرا همچنان‌كه در بالا از مراجع موثق فارسى و عربى نقل شد لفاح و يبروح و يبروح الصنم تفاح الجن يك چيز است و نام بيخ ( ريشه ) آن « لعبة » يا « عروسة » است كه مستقلا در « شرح اسماء العقار » به رديف ( 216 ) آمده است . و رجوع فرمايند به سطور آتى راجع به درخت واق .\r\nصفحه ( 94 ) درخت واق - واق بر وزن طاق درختيست كه صباح بهار و شام و خزان كند و بعضى بيشه و جنگلى را گفته‌اند كه اين درخت آنجا مىباشد ثمر و بار آن درخت به صورت آدمى و حيوانات ديگر باشند و سخن كنند و گويند در آنجا كوهى است معدن طلا و نقره و بوزينگان در آنجا بسيار باشند و آن را « واق واق » و « وقواق » هم مىگويند و نام پرندهء هم هست و وزغ و غوك را نيز گفته‌اند و بعضى گويند صداى وزغ است . ( برهان قاطع - واق ) و رجوع كنيد به « نخبة الدهر فى عجائب البر و البحر » ص 148 كه وجه تسميه را هم تعيين كرده است .\r\nهمچنان‌كه صاحب برهان گفته است ظاهرا اين لفظ هم به خود درخت و هم بمكانى كه درخت نامبرده در آن مىرويد اطلاق شده است ( رجوع كنيد به تذكره تيموريه ص 109 )\r\nو بعضى گفته‌اند كه « درختك دانا » نيز همين درخت « وقواق » است ( برهان قاطع ) بارى كلمه « يبروح » و « وقواق » و « مردم گيا » و « درختك دانا » در شعر فارسى مكرر به كار برده شده است .\r\nخاقانى گويد :\r\n بسى نماند كه بىروح در زمين ختن * سخن‌سراى شود چون درخت در وقواق \r\nو\r\n من همى در هند معنى راست همچون آدمم * وين خزان در چين صورت راست چون مردم گيا\r\nمحققان سخن زين درخت ميوه برند * و گر شوند سراسر درختك دانا \r\nو\r\n گر بر درش درختك دانا شدم چه سود * كاقبال او درخت كدو را چنار كرد \r\nو سنائى گويد :\r\n\r\n","description":"","footnote":"","page_name":" 286 ","page_number":318},
  {"content":"\r\n\r\n از براى مهر چهر جان‌فزايت را همى * بر دو چشم مردمان غيرت برد مردم گيا 11 \r\nصفحه ( 96 ) - معدل النهار - كه به آن استواى فلكى نيز گويند ( لغت‌نامه ) اولين دايره عظيمه است از دوائر عظام معتبر در علم نجوم و هيئت و آن عبارت از :\r\n« . . . منطقه فلك اعظم است و اين را معدل النهار نيز گويند و دو قطب او را دو قطب عالم گويند يكى را كه در جهت بنات النعش صغرى است قطب شمالى گويند و ديگر را قطب جنوبى گويند . » ( فارسى هيئت ص 10 )\r\n« . . . و اين را معدل النهار گويند بنا بر آنكه گاهى كه مدار آفتاب بوى رسد در جميع معموره تقريبا شب و روز متساوى بود و در مواضعى كه در تحت اوست دائما شب و روز متساوى است . » ( شرح لارى بر فارسى هيئت )\r\nو مجازا خط فرضى « استوا » را در كره زمين نيز معدل النهار گويند زيرا كه در نقاط واقعه بر خط استوا نيز همواره روز و شب متساوى هستند و مراد مصنف از معدل النهار نيز همين استعمال مجازى آنست .\r\nصفحه ( 114 ) - بدانكه عين القضاة مىگويد كه تفاوت آدميان در مبادى از تفاوت نفوس كواكبست از جهت آنكه . . . الخ . . . - ظاهرا مرجع و ماخذ نسفى در اين نقل قول همان باشد كه در فصل پنجم رساله ( يزدان شناخت ) زير عنوان :\r\n( فصل پنجم - در پديد كردن نفوس انسانى كه از مبادى حاصل مىشود ) آمده است زيرا آنچه را كه « عين القضاة » در كتاب ( زبدة الحقائق ) مىگويد از آنچه نسفى آن را بعنوان گفته عين القضاة نقل مىكند حكايت ندارد و در ( تمهيدات ) و ( لوائح ) هم مطلبى كه با نقل قول نسفى كاملا منطبق باشد وجود ندارد و فقط چنين مطالبى در « يزدان شناخت » آمده است .\r\nدر انتساب رساله ( يزدان شناخت ) اختلاف است بعضى آن را از تاليفات عين القضاة و بعضى آن را از آثار فارسى شيخ اشراق مىدانند و هر يك بر صحت ادعاى خويش دلائلى ذكر مىكنند ( رجوع فرمايند به مقدمه تمهيدات چاپ دانشگاه و مقدمه يزدان شناخت چاپ دكتر كريمى ) و اينك اين مسئله پيش مىآيد كه نقل قولى كه نسفى بشرح فوق از عين القضاة مىگويد و همچنان‌كه گذشت اين مطلب در ميان مصنفات عين القضاة فقط در همين ( يزدان شناخت ) آمده است آيا انتساب ( يزدان شناخت ) را بقاضى همدانى تثبيت و يا لا اقل تاييد مىكند يا خير ؟ با توجه بقرب عهدى كه نسفى بشيخ اشراق داشته و با توجه به احاطه او بر اقوال مشايخ و حكما و فقها و متكلمين بعيد به نظر مىآيد كه مطلب بر او مشتبه شده باشد و بسهو و اشتباه يا به صرف اعتماد بر نسخهء معين كه نام عين القضاة بر آن نگاشته بوده است اين قول را بضرس قاطع به عين القضاة نسبت دهد و لا بد بر او ثابت شده بود است كه اين رساله از آن عين القضاة است .\r\n\r\n","description":"","footnote":"","page_name":" 287 ","page_number":319},
  {"content":"\r\n\r\n( براى توضيح بيشتر رجوع كنيد به « زبدة الحقائق » ص 82 - 83 و يزدان شناخت فصل پنجم .\r\nصفحه ( 115 ) - يأجوج و مأجوج -  gog  و  gogaM  نام دو قبيله يا دو ملت وحشى و يا آنكه يأجوج نام اهل و مردم آن قبيله و ملت و « مأجوج » نام مسكن و محل آن قبيله است . با آنكه از جمله معتقدات دينى اهل سنت و جماعت يكى هم اعتقاد به حقانيت يأجوج و مأجوج است بااين‌همه روايات اسلامى درباره يأجوج و مأجوج مشوب به افسانه است و شايد آنچه را كه مؤلف كتاب « قاموس كتاب مقدس » مىگويد از لحاظ جغرافيائى بيشتر مقرون به تحقيق باشد . « هاكس » مىگويد :\r\n« مأجوج محل جوج يا مأجوج بن يافث بن نوح است بنا بر آنچه كه در سفر پيدايش و كتاب اول تواريخ در توراة آمده است . يا آنكه سلسله وى را مأجوج گويند و يا اسم بلادى است كه جوج بر آن شهريارى داشت بنا بر آنچه كه در كتاب حزقيال آمده است . »\r\nو سپس « هاكس » اضافه مىكند :\r\n« . . . خلاصه در قرون متوسطه سوريان بلاد تاتار را « مأجوج » ناميدند لكن اعراب زمينى را كه در ميانه درياى قزوين و بحر اسود واقعست مأجوج مىناميدند « 1 » بسيارى سكتيان را كه در ايام حزقيال معروف و در مغرب آسيا سكونت داشتند مأجوج مىدانند و اينان يعنى سكتيان در مائه چهارم قبل از ميلاد از كوه معروف به كوه قاف لشگر كشيده و « ساردس » را كه شهر معظم « ليديا » بود در سال ( 629 ) قبل از مسيح مفتوح ساخته بر « سياكروس » پادشاه « مد » در سال ( 624 ) قبل از مسيح عيسى دست يافتند .\r\n. . . اما يأجوج و مأجوج كه در كتاب مكاشفه يوحنا ( ص 20 ) وارد است مراد از دشمنان دين مسيح مىباشد . « قاموس كتاب مقدس ص 775 »\r\nدر اخبار اسلامى يأجوج و مأجوج دو قوم وحشى مشتمل بر امم متعدد معرفى شده‌اند و اقوال مربوطه به آنان و سد اسكندر در اكثر تفاسير ذيل آيه شريفه :\r\n « قالُوا يا ذَا الْقَرْنَيْنِ إِنَّ يَأْجُوجَ وَ مَأْجُوجَ مُفْسِدُونَ فِي الْأَرْضِ فَهَلْ نَجْعَلُ لَكَ خَرْجاً عَلى أَنْ تَجْعَلَ بَيْنَنا وَ بَيْنَهُمْ سَدًّا »  بطور ممتع نقل شده است ( سوره كهف آيه 95 ) اما در زبان ادب بعنوان مسامحه و تجوز ياجوج و مأجوج گاهى\r\n\r\n\r\n","description":"","footnote":"\r\n( 1 ) « هاكس » مطلقا نامى از مراجع تحقيق و مآخذ نقل خود نمىبرد و بنابراين گفته‌هاى او را قبل از آنكه مدرك وثيق ديگرى صحت آن را تاييد نكند بايد به احتياط تلقى كرد .\r\n","page_name":" 288 ","page_number":320},
  {"content":"\r\n\r\nبمطلق سكنه مناطق شرقى و مركزى قاره آسيا و گاهى بعنوان كنايه از كفار و اقوام وحشى اطلاق و تعبير مىشود و « در شاهنامه اين نام به سرزمين تاتارها داده شده است . فرهنگ شاهنامه آقاى دكتر شفق ص 239 » اسماعيليه يأجوج و مأجوج را بمطلق اهل ظاهر ( و گاهى هم بر قرامطه لحساء و جز آنها ) اطلاق مىكنند .\r\nاما بيشتر شاعران دو زبان آن را و خصوصا « يأجوج » را همراه با استعارات لطيف به همان معناى مجازى به كار برده‌اند : و « نسفى » هم آن را بمعنى مجازى و لازم آن استعمال كرده است و براى اطلاع بيشتر از افسانه‌سرائىها و خيال‌پردازىهاى راجع به يأجوج و مأجوج رجوع فرمائيد به :\r\nتاريخ دمشق ابن عساكر ج 1 ص 195 - 196 حيوة الحيوان دميرى ج 2 ص 568 - 572 بحار الانوار علامه مجلسى ج 8 باب 20 و ج 14 ابواب 31 و 33 التذكرة التيمورية مرحوم احمد تيمور پاشا ص 445 ببعد\r\nصفحه ( 118 ) - و بعضى چنان افتادند كه افعال و اخلاق نيك ازيشان تصور ندارد هم غم ايشان مخور كه ايشان ازين نخواهند گشت . اين مطلب يعنى نيكى نيكان و بدى بدان به صورتى كه « نسفى » عنوان مىكند از مسائل كلامى است كه در باب « قدر » مورد بحث قرار گرفته و بعلاوه مفسران نيز در ذيل آيات شريفهء چون :\r\n « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا . . .  الخ » ( اعراف . آيه 173 ) و  « فَرِيقٌ فِي الْجَنَّةِ وَ فَرِيقٌ فِي السَّعِيرِ »  ( شورى . آيه 7 ) و  « فَأَمَّا الَّذِينَ شَقُوا فَفِي النَّارِ . . .  الخ ( هود . آيه 106 ) و  « وَ أَمَّا الَّذِينَ سُعِدُوا فَفِي الْجَنَّةِ . . .  الخ ( هود . آيه 108 ) بتفسير و تأويل آيات و بحث درباره آن پرداخته‌اند .\r\nشك نيست كه اين مسئله كلامى و چند مسئله مشابه آن از جمله لوازم و متفرعات « ايمان و اعتقاد به قدر » است به صورتى كه اشاعره بدان مؤمن و معتقدند و قطع نظر از دلايل و براهينى كه متكى به ظاهر بعضى آيات شريفه است احاديث متعددى نيز در تأييد صحت اعتقاد خويش و بطلان عقيده مخالفين نقل مىكنند و از آن جمله است اين حديث :\r\n. . . عن . . . قال عمر : سمعت رسول الله ( ص ) يسأل عنها ( يعنى از آيه  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ . . .  الخ ) فقال : ان الله خلق\r\n\r\n","description":"","footnote":"","page_name":" 289 ","page_number":321},
  {"content":"\r\n\r\nآدم ثم مسح ظهره بيمينه فاستخرج منه ذرية فقال خلقت هؤلاء للجنة و به عمل اهل الجنة يعملون . ثم مسح ظهره فاستخرج منه ذرية فقال خلقت هؤلاء للنار و به عمل اهل النار يعملون . فقال رجل ففيم العمل يا رسول الله فقال رسول الله ( ص ) ان الله اذا خلق العبد للجنة استعمله به عمل اهل الجنة حتى يموت على عمل من اعمال اهل الجنة فيدخله به الجنة و اذا خلق العبد للنار استعمله به عمل اهل النار حتى يموت على عمل من اعمال اهل النار فيدخله به النار . ( مشكاة المصابيح ج 1 ص 36 بنقل از ترمذى - و چندين روايت ديگر كه لفظا و معنى قريب به همين روايت است در همان كتاب صفحات 37 و 38 ) .\r\nسعدى نيز كه اشعرى ثابت العقيدة و متخرج از نظاميه بغداد و متأثر از مبانى اعتقادى معلمين آن مدرسه كه دربست در اختيار اشاعره قرار داشت مىباشد براساس معتقدات خويش راجع به سعادت و شقاوت و قابليت و تأثير تربيت عقائدى شبيه آنچه « نسفى » در اين فصل گفته است بيان مىدارد فى المثل :\r\n پرتو نيكان نگيرد هر كه بنيادش بد است * تربيت نااهل را چو گردكان بر گنبد است \r\n* * *\r\n چون بود اصل گوهرى قابل * تربيت را در او اثر باشد\r\nهيچ صيقل نكو نداند كرد * آهنى را كه بد گهر باشد \r\n* * *\r\n سگ به دريا هفتگانه مشوى * كه چو تر شد پليدتر باشد\r\nخر عيسى گرش به مكه برند * چون بيايد هنوز خر باشد \r\n* * *\r\n عاقبت گرگ‌زاده گرگ شود * گرچه با آدمى بزرگ شود \r\n* * *\r\n ابر اگر آب زندگى بارد * هرگز از شاخ بيد بر نخورى\r\nبا فرومايه روزگار مبر * كز نى بوريا شكر نخورى \r\n( گلستان سعدى ) و رجوع فرمايند به ( كيمياى سعادت ) ص 430 ببعد و تفصيل چهارگانهء كه « غزالى » دراين‌باره قائل شده است .\r\nصفحه ( 117 ) - و ديگر مىفرمايد :  « فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ » \r\nقسمتى است از آيه مباركه 32 از سوره فاطر و تمام آن چنينست :\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  » كه نزد شيعه اين آيه از متشابهات است ( ابن شهرآشوب ج 2 ص 50 )\r\nو مفسران شيعه مراد از  « الَّذِينَ اصْطَفَيْنا مِنْ عِبادِنا »  را ائمه معصومين\r\n\r\n","description":"","footnote":"","page_name":" 290 ","page_number":322},
  {"content":"\r\n\r\nعليهم السلام مىدانند و مفسران عامه مراد از آن را جمله امت مىشمارند و حتى برخى از آنان قدم فراتر نهاده و باستناد حديثى كه « ترمذى » نقل كرده است و در آن فرموده است كه : هؤلاء كلهم بمنزلة واحدة و كلهم فى الجنة فرقى ميان اين سه گروه نمىشناسد . ( صحيح ترمذى ج 5 ص 213 )\r\nابو الفتوح رازى در تفسير خود چنين مىآورد :\r\n« . . . در خبر است كه جماعتى از اهل عراق به نزديك امام زين العابدين على بن الحسين عليه السلام آمدند و گفتند ما آمده‌ايم تا ترا پرسيم آيتى از آيات قرآن گفت آن كدامست گفتند :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا »  اين جمله امت است ؟ گفت نه اگر چنين بودى جمله امت اهل بهشت بودندى آيت در ماست اهل البيت اين سه بار باز گفت . يكى گفت يا بن رسول الله پس ظالم كيست از شما ؟ گفت آنكه حسنات و سيئاتش راست بود « 1 » و او به بهشت باشد .\r\nگفت مقتصد كه باشد ؟ گفت آنكه در خانه بنشيند و خداى را پرستد تا مرگ به او آمدن و سابق آنست كه به تيغ بيرون آيد و با سبيل خدا دعوت كند و از امام جعفر صادق عليه الصلاة و السلام پرسيدند گفت آيت در اولاد امير المؤمنين على صلوات الله و سلامه عليهم آمد : سابق ائمه‌اند و مقتصد آنان كه از ايشان فروترند و ظالم آنان كه گناهكارند از ايشان . و از امام جن و انس على بن موسى الرضا عليه التحية و الثناء در مجلس مأمون از اين آيت پرسيد در مرو كه آيه عام است در جمله امت يا خاص در عترت ؟ گفت بل خاص است در عترت . » ( تفسير ابو الفتوح چاپ مرحوم علامه قزوينى « وزارت فرهنگ » ج 4 ص 390 ) و موافق آنچه كه ابو الفتوح آورده است روايات متعددى در « معانى الاخبار » ابى جعفر صدوق ( قده ) نقل شده است ( ص 104 / 105 ) .\r\nاما دامنه تأويلات متصوفه درباره اين سه دسته ( ظالم / مقتصد / سابق بالخيرات ) از تأويلات مفسران عامه و خاصه وسيع‌تر و هم لطيف‌تر است .\r\n( رجوع فرمايند به تفسير كشف الاسرار ميبدى ج 8 )\r\nصفحه ( 120 ) - و چشمهاى خود را به ( كحل جواهر ) و « شياف روشنائى » علاج كنيم :\r\nهمچنان‌كه در متن تذكر داده شده است ظاهرا كلمه روشنائى تصحيفى است از « روشنايا » كه ذيلا شرح آن خواهد آمد :\r\nكحل جواهر يا جواهر سرمه نوعى سرمه است كه از تركيب چند ماده حاصل مىشود . صاحب تحفة زير عنوان « كحل الجواهر » گويد :\r\n« . . . از اختراع متأخرين است و جهت تقويت باصره و رفع غشاوه و تقويت طبقات عين و اجفان و دمعه و جرب و سبل رقيق و انتشار نافع و حافظ\r\n\r\n\r\n","description":"","footnote":"\r\n( 1 ) راست بود يعنى مساوى و برابر بود .\r\n","page_name":" 291 ","page_number":323},
  {"content":"\r\n\r\nصحت است . . . . » و سپس كيفيت تركيب و مقدار اجزاى مركبه آن را مشروحا بيان مىدارد كه از آن جمله است سرمه اصفهان و توتياى هندى و مرقشيشاى ذهبى . . . و غيره . ( تحفه حكيم مؤمن ص 345 )\r\nو اما درباره شياف روشنايا نيز بايد دانست كه شياف اصلا از اسامى داروهاى خاص چشم است لا غير . انطاكى در « تذكرة اولى الالباب » چنين بيان مىكند :\r\nاشياف - من التراكيب القديمة ينسب الى الاستاذ و عندى انه قبله كما تشهد به الكتب اليونانية و المعروف اطلاق هذا الاسم على ما يخص العين و ما يعجن و يقطع الى استطالة و يجفف فى الظل و يستعمل محكوكا على اختلاف انواعه . . . . » ( تذكرة ج 1 ص 49 )\r\nو آنچه را هم كه صاحب تحفة مىگويد مؤيد همين معنى است كه :\r\n« . . . و شياف آنچه به مايعات سرشته بقاطع قطع كنند و در سايه خشك نموده به مايعات حل كرده استعمال نمايند و گويند مخترع او « بقراط » است و از كتب يونانيين مستفاد مىشود كه قبل از او تاليف يافته و كحل مخصوصست به‌آنچه با ميل در چشم كشند . . . » ( تحفة ص 345 )\r\nاما آنچه را كه ناسخ نسخه متن و نسخه آستانه و ديگر نسخ ( روشنائى ) خوانده و نوشته‌اند بىگمان تصحيفيست از كلمه ( روشنايا ) يا ( روشيانا ) كه بتصريح صاحب تذكرة بهترين و مؤثرترين كحلهاست .\r\nهمان‌سان كه اشاره شد ( روشنايا ) يا ( روشنايا ) از كحلها است نه از شيافها و ظاهرا نسفى دراين‌مورد تسامح به خرج داده است .\r\nانطاكى مىگويد : « . . . و اجلها ( يعنى اجل كحل‌ها ) الروشنايا و معناه باليونانى مقوى البصر و السريانية جابر الوهن و يطلق على المرقشيشا ايضا و اول من اخترعه فيثاغورث لارسطيدون صاحب صقلية و قد اشتكى ضعفا فى بصره فبرئ . . . . و صنعته . . . . » ( ص 275 تذكرة ) .\r\nولى صاحب تحفة اين كلمه را ( روشيانا ) آورده و مشروحا تصريح مىكند كه « . . . به ياى بعد از شين و نون بعد از الف . . . » و سپس همان را كه انطاكى آورده است نقل مىكند . ( تحفة ص 345 )\r\nصفحه ( 120 ) - بدانكه بعضى گفته‌اند كه اسم صوفى . . . الخ . . - براى اطلاع بر وجوه تسميه و مبادى اشتقاق « صوفى » رجوع شود به مقدمه فاضلانه آقاى جلال همائى بر ( مصباح الهداية ) ص 63 تا 83 و براى آگهى بر قسمتى از تعاريفى كه از تصوف شده است رجوع شود به ( فى التصوف الاسلامى و تاريخه ) كه مرحوم « نيكولسون » هفتاد و هشت تعريف براى تصوف از متون عربى و فارسى استقصا نموده است و نيز به ( روضة الطالبين ) غزالى كه حاوى تعدادى تعاريف لطيف\r\n\r\n","description":"","footnote":"","page_name":" 292 ","page_number":324},
  {"content":"\r\n\r\nدراين‌باره است .\r\nصفحه ( 124 ) - چون فطرتى و خليقتى باشد هرگز از آدمى برنخيزد - خليقة به معناى خوى و طبيعت است و « برنخيزد » يعنى زائل نگردد و مرتفع نشود و « شيخ » نيز « برخاست » را در اين بيت :\r\n هر كه در خرديش ادب نكنند * در بزرگى فلاح از او برخاست \r\nبه همين معنى استعمال كرده است . اين كلمه به اين معنى بارها در اين كتاب و ديگر كتب « نسفى » آمده است .\r\nصفحه ( 125 ) - يكى بلوغ اسلام است و يكى بلوغ ايمانست . . . الخ . . . در اينكه آيا اسلام و ايمان واحد است يا نه ميان فرق مسلمين اختلاف است . عامه اهل سنت اسلام و ايمان را يك چيز و اين دو كلمه را « مرادف » مىدانند . « نسفى » در عقائد مىگويد ( و الايمان هو التصديق بما جاء من عند الله و الاقرار به فاما الاعمال فهى تتزايد بنفسها و الايمان لا يزيد و لا ينقص .\r\nو الايمان و الاسلام واحد اذا وجد من العبد التصديق و الاقرار صح له ان يقول انا مؤمن حقا . . . ) ( ص 109 ) . اما شيعه ايمان را أخص از اسلام مىشناسد و براى اثبات حقانيت خود ببعضى نصوص متمسك مىشود فى المثل صدوق ( ره ) در « هداية » مىگويد : « الاسلام هو الاقرار بالشهادتين و هو الذى يحقن به الدماء و الاموال و من قال لا إله الا الله محمد رسول الله فقد حقن ماله و دمه الا بحقيهما و على الله حسابهما و الايمان هو الاقرار باللسان و العقد بالقلب و عمل بالجوارح و انه يزيد بالاعمال و ينقص بتركها و كل مؤمن مسلم و ليس كل مسلم مؤمن و مثل ذلك مثل الكعبة و المسجد فمن دخل الكعبة فقد دخل المسجد و ليس كل من دخل المسجد دخل الكعبة و قد فرق الله عز و جلّ فى كتابه بين الاسلام و الايمان فقال . .\r\nقالت الاعراب آمنا . . . الخ [ 12 
  ] .\r\nصفحه ( 128 ) - دوم آنست كه از مال و جاه گريزان باشد . . . كه دوستى مال و جاه سر همه مصيبتهاست - مضمون حديث نبوى است كه : حب الدنيا رأس كل خطيئة ( جامع الصغير 146 ر 1 ) و دعاى مأثور : سيدى أخرج حب الدنيا من قلبى\r\nصفحه ( 128 ) - و با هيچ‌كس تكبر نكند و با همه كس متواضع باشد و در رفتن . . . . الخ . .\r\nمانند نكند . اين جمله همه اظهار تاسى باخلاق سيد كائنات حضرت رسول اكرم و پيروى از شمايل آن حضرت است و عبارات نسفى متخذ و متأثر از احاديث متعدديست دراين‌باره و از جمله اين حديثها :\r\n« آكل كما يا كل العبد و أجلس كما يجلس العبد ( جامع الصغير ص 4 ج 1 ) و لقد كان صلى الله علمه و آله و سلم يأكل على الارض و يجلس جلسة العبد و يخصف بيده نعله و يرقع بيده ثوبه و يركب الحمار العارى و يردف خلفه و يكون الستر على باب بيته فتكون فيه التصاوير فيقول : يا فلانة . . . لاحدى ازواجه . . .\r\n\r\n","description":"","footnote":"","page_name":" 293 ","page_number":325},
  {"content":"\r\n\r\nغيبيه عنى فانى اذا نظرت اليه ذكرت الدنيا و زخارفها . ( نهج البلاغة ج 2 ص 75 )\r\nو به عبارت و الفاظ ديگر در جامع الصغير ج 2 ص 116 »\r\nصفحه ( 128 ) - سيم آنكه هرگز تزكيه نفس خود نكند . مضمون آيه مباركه است كه :\r\n « فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى »  ( سوره نجم آيه 32 ) و مضمون حديث وارده از مرد مردان عالم در وصف مؤمنان :\r\n« و اذا زكى احدهم خاف مما يقال له فيقول انا اعلم بنفسى من غيرى و ربى اعلم بى من نفسى اللهم لا تؤاخذني بما يقولون و اجعلنى افضل مما يقولون و اغفر لى ما لا يعلمون . » ( نهج البلاغة ج 2 ص 187 ) .\r\nصفحه ( 130 ) - بايد كه او را به دبيران فرستد - ظاهرا دبيران را بمعنى مكتب‌خانه استعمال كرده است و آن را ترجمه « كتاب » عربى كه بمعنى مكتب‌خانه است قرار داده است و اين معنى در فرهنگهاى فارسى مذكور نيست و از آنان فوت شده است . احتمال اينكه مقصود از دبيران مفهوم جمع « دبير » باشد بسيار ضعيف است زيرا تعديه « فرستد » با حرف « ب » مؤيد اينست كه عزيز اين كلمه را به همان معنى مكتب‌خانه به كار برده است و بعيد نيست كه ( ان ) در آخر دبيران پسوند اتصاف به زمان و مكان باشد .\r\nصفحه ( 130 ) - كه فرض « عين » باشد . . . و در سطور بعد : كه فرض « كفايت » باشد - يعنى واجب عينى باشد در مقابل واجب كفائى و واجب عين يا عينى آنست كه اقامه و انجام آن بر هر مسلمان مكلفى واجبست و اگر بعضى آن را انجام دهند موجب اسقاط تكليف از ديگران نمىگردد مانند نمازهاى يوميه و ديگر فرائض عينى . و واجب كفائى آنست كه جامعه مسلمان مكلف و موظف به اقامه و انجام آنست و همين‌كه فردى آن مهم را كفايت كرد از ديگران ساقط مىگردد مانند جهاد و نماز ميت و غيره .\r\nو عنوان « فرض كفايت » براى طلب علم شريعت مبتنى است بر اين آيه شريفه :\r\n « وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  . ( سوره توبه آيه 122 ) .\r\nصفحه ( 132 ) - فصل - بدانكه ادب اول در سلوك . . . . الخ - مندرجات اين فصل همه مأخوذ است از مطالب فصول اوليه كتاب « قوت القلوب » ابى طالب مكى ( از فصل ششم تا فصل چهاردهم ) كه مؤلف « قوت القلوب » بتفصيل تمام در فصول مذكور آن كتاب كه از امهات و اصول كتب تصوف است آن را بيان كرده است و بعد از او نيز « سهروردى » در « عوارف المعارف » ( باب 47 ببعد ) اين آداب را\r\n\r\n","description":"","footnote":"","page_name":" 294 ","page_number":326},
  {"content":"\r\n\r\nبتفصيل تمام تقرير كرده است .\r\nپس از نسفى نيز « عز الدين محمود كاشانى » در « مصباح الهداية » اين آداب را بشرح تمام بيان داشته است . ( ص 310 ببعد ) .\r\nصفحه ( 133 ) - و هر سالى چهار نوبت چله فرموده‌اند -\r\nچله - چهل روزى كه درويشان در گوشهء نشينند و روزه دارند و عبادت كنند . ( برهان )\r\n« سهروردى » در عوارف درباره « چله » مىگويد :\r\n« ليس مطلوب القوم من « الاربعين » شيئا مخصوصا لا يطلبونه فى غيرها لكن لما طرقتهم مخالفات حكم الاوقات احبوا تقييد الوقت بالاربعين رجاء ان ينسحب حكم الاربعين على جميع زمانهم فيكونوا فى جميع اوقاتهم كهيئتهم فى الاربعين على ان الاربعين خصت بالذكر فى قول رسول الله صلى الله عليه و سلم من اخلص لله اربعين صباحا ظهرت ينابيع الحكمة من قلبه على لسانه و قد خص الله تعالى « الاربعين » بالذكر فى قصة موسى عليه السلام و امره بتخصيص الاربعين بمزيد تبتل قال الله تعالى :  « وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً »  . ( عوارف 147 / 148 ) .\r\nصفحه ( 133 ) - صلاة اشراق - اينكه صلاة اشراق چند ركعت است و وقت اداى آن كدام است مورد اختلافست :\r\n« بدانكه متعارف ميان مردم در اول نهار از نوافل دو نماز است يكى در اول روز بعد از طلوع آفتاب و بلند شدن وى قدر يك دو نيزه و اين را « صلاة الاشراق » گويند . ديگر بعد از بلند شدن آفتاب مقدار ربع آسمان تا انتصاف آن و اين را « صلاة الضحى » و « نماز چاشت » گويند . و در اكثر احاديث همين اسم « صلاة الضحى » شامل هر دو نماز در هر دو وقت آمده و در بعضى احاديث « صلاة الاشراق ) . و در تفسير « بيضاوى » آورده كه آن حضرت نماز ضحى را گزارد و گفت هذه صلاة الاشراق . . . و آنچه كه گفته‌اند كه علما را اختلافست در صلاة ضحى بعضى اثبات كرده و بعضى نفى نموده و بعضى « سنت » گفته و بعضى « بدعت » پس ظاهر آنست كه اين اختلاف در نماز اخير است كه آن را چاشت مىگويند در نماز اول كه آن را نماز اشراق مىنامند چه اين را از سنن مؤكده دانسته‌اند و احاديث در عدد ركعات مختلف آمده در بعضى روايات دو ركعت آمده و در بعضى شش و در بعضى هشت و در بعضى ده و در بعضى دوازده . . . »\r\n( لغت‌نامه - صلاة ضحى - بنقل از كشاف تهانوى )\r\nصفحه ( 133 ) - و اين روزه را روزه « داودى » گويند . نسبت اين روزه به حضرت داود پيغمبر على نبينا و عليه السلام است و انتساب آن بديشان مبتنى بر رواياتى است در اين خصوص كه :\r\n\r\n","description":"","footnote":"","page_name":" 295 ","page_number":327},
  {"content":"\r\n\r\n( . . . و كان ( اى داود « ع » ) شديد الاجتهاد كثير العبادة و البكاء و كان يقوم الليل و يصوم نصف الدهر و كان يأكل من كسب يده . . . ) ( بحار الانوار - بنقل سفينة البحار ج 1 ص 468 )\r\nو بعلاوه رواياتى چند از طرق عامه و خاصه وارد شده كه به اين تسميه تصريح شده است از جمله اين روايت :\r\n( . . . ان رجلا أتى النبى صلى الله عليه و سلم فقال يا رسول الله كيف تصوم ؟\r\nفغضب رسول الله صلى الله عليه و سلم من قوله فلما رأى ذلك عمر قال رضينا بالله ربا و بالاسلام دينا و بمحمد نبيا نعوذ بالله من غضب الله و غضب رسوله فلم يزل عمر يرددها حتى سكن غضب رسول الله صلى الله عليه و سلم فقال يا رسول الله كيف به من يصوم الدهر كله ؟ قال : لا صام و لا افطر قال مسدد ( نام راوى است ) : لم يصم و لم يفطر قال يا رسول الله كيف به من يصوم يومين و يفطر يوما ؟ قال أو يطيق ذلك احد ؟ قال يا رسول الله فكيف به من يصوم يوما و يفطر يوما قال ذلك صوم داود قال يا رسول الله فكيف به من يصوم يوما و يفطر يومين ؟\r\nقال وددت انى طوقت ذلك ثم قال . . . ) سنن أبى داود ج 2 حديث 2425 و ايضا در حديث شماره ( 2427 ) همان كتاب :\r\n( . . . قال : فصم يوما و أفطر يوما و هو أعدل الصيام و هو صيام داود . )\r\nو از طريق خاصه نيز اين معنى چنين روايت شده است :\r\n( . . . عن ابى عبد الله « ع » قال كان رسول الله صلى الله عليه و آله و سلم اول ما بعث يصوم حتى يقال ما يفطر و يفطر حتى يقال ما يصوم ثم ترك ذلك و صام يوما و أفطر يوما و هو صوم داود عليه السلام ثم ترك ذلك و صام الثلاثة - الايام الغر ثم تركها و فرق فى كل عشرة يوما خميسين بينها اربعاء فقبض عليه السلام و هو يعمل ذلك . . . ) ( وسائل الشيعة چاپ سربى تهران ج 4 ص 309 ) .\r\nصفحه ( 135 ) - ترياق اكبر - صاحب تحفة المؤمنين ذيل ترياق كبير چنين مىگويد :\r\n« ترياق كبير - و آن را ترياق فاروق و ترياق اكبر و ترياق هادى نامند « اندروماخس » قديم تاليف نموده و بعد از هزار و صد و پنجاه سال « اندروماخس » ثانى تكميل آن نموده و اجزاى او به هفتاد رسيده به غير اقراص و جالينوس ده جزو را كم نموده است . . . ( تحفة ص 299 ) .\r\nو براى اطلاع از اسماء و مقادير اجزاء مؤلفه آن رجوع فرمايند به « تذكره شيخ داود انطاكى » ج 1 ص 94 الى 98 كه بطور مفصل آن را بيان كرده است .\r\nو بقرار نقل انطاكى ترياق يا درياق بر هر پادزهرى كه سودش به فوريت عايد شود و اثرش بزرگ و قابل ملاحظه باشد اطلاق مىشود . و بديهى است كه مراد صوفيه از « ترياق كبير » يا « ترياق اكبر » كنايهء از بيان مقامات مشايخ و\r\n\r\n","description":"","footnote":"","page_name":" 296 ","page_number":328},
  {"content":"\r\n\r\nمنتهيان است .\r\nصفحه ( 137 ) - چنان كه شيخ المشايخ شهاب الدين سهروردى مىفرمايد : اين عبارت از عوارف المعارف نقل شده است . سهروردى در باب پنجاه و هشتم آن كتاب مىگويد :\r\n« قد كثر الاشتباه بين الحال و المقام و اختلفت اشارات الشيوخ فى ذلك و وجود الاشتباه لمكان تشابههما فى نفسهما و تداخلهما فتراءى للبعض الشيء حالا و تراءى للبعض مقاما و كلا الرؤيتين صحيح لوجود تداخلهما و لا بد من ذكر ضابط يفرق بينهما على ان اللفظ و العبارة عنهما مشعر بالفرق فالحال سمى حالا لتحوله و المقام مقاما لثبوته و استقراره و قد يكون الشيء بعينه حالا ثم يصير مقاما . . . » ( عوارف ص 326 ) [ 13 
  ] .\r\nصفحه ( 145 ) - به نهايت خود بطوع و حركت طبيعى مىروند اما به‌غايت خود به كره و حركت قسرى - حركت طبيعى در مقابل حركت ارادى و حركت قسرى است و آن عبارت از حركتيست كه مبدأ آن بسبب امر خارج نبود و شعور و اراده نيز با وى نباشد مانند حركت سنگ از بالا به پائين . و حركت قسرى كه در مقابل حركت ارادى و طبيعى است عبارت از حركتيست كه مبدأ آن بسبب ميل مستفاد از خارج بود مانند حركت سنگى كه از پائين به بالا اندازند و به عبارت ديگر حركت قسرى آنست كه محرك خارجى دارد و بر مقتضاى طبع نيست مانند سنگى كه آن را بر روى زمين بكشند يا ضد حركت طبيعى است مانند سنگى كه به بالا پرتاب نمايند يا آب كه گرم كنند يا عضوى كه به‌واسطه ورم درشت شود . حركات قسرى مكانى به‌واسطه جذب جاذبى واقع مىشود يا به‌واسطه دفع دافعى .\r\n( اقتباس و تلخيص از سماع طبيعى شفا - ترجمه ) ( مرحوم ذكاء الملك فروغى طاب ثراه ص 521 ) و قاعده مشهور فلسفى كه :\r\nالقسر لا يكون دائميا و لا اكثريا در همين موضوع و مورد است .\r\nصفحه ( 145 ) - از جهت آنكه انسان در اول ظالم جاهلست - مستفاد است از آيه شريفه :\r\n « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا »  . ( احزاب - آيه 72 ) و آيات متعدد ديگر كه آدمى در آن آيات بعنوان ظالم و جاهل وصف شده است .\r\nصفحه ( 146 ) - حرارت زنجبيل و برودت كافور پيش او يكى باشد - اين عبارت از اين آيات شريفه متأثر است  « إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً  -  وَ يُسْقَوْنَ فِيها كَأْساً كانَ مِزاجُها زَنْجَبِيلًا »  سوره دهر آيات 6 و 18 .\r\n\r\n","description":"","footnote":"","page_name":" 297 ","page_number":329},
  {"content":"\r\n\r\nصفحه ( 153 ) - بدانكه اگر علت اتصال و انفصال جسم بودى مىبايست كه . . . - ظاهرا مصنف در اين فصل در تحت تاثير ادله‌اى كه حكما در مورد تركب جسم از ماده و صورت بيان كرده‌اند و به برهان « فصل و وصل » مشهور شده است قرار گرفته و استدلالش را براى اثبات وحدت وجود بر مبناى استدلال حكما بنا نهاده است ولى بىگمان در بيان اين برهان و تنظير آن با برهان فصل و وصل اغلاق و تعقيد و يا مسامحهء به نظر مىرسد . و گرنه با آنچه مصنف گفته است توالى فاسده ديگرى ( از جمله لزوم تركب ماهيت و وجود در خارج و يا حد اقل قبول اصالت ماهيت « براى آنكه محلى باشد كه وجود بر آن عارض گردد » ( و اين هر دو خلاف معتقدات صوفيه است ) بر آن مترتب مىشود .\r\nصفحه ( 158 ) - اينست مذهب شيخ المشايخ ابن معين - چنينست در نسخ « ابن معين » به ميم و ظاهرا و به قرينه جمله بعد كه مىگويد « و اينست مذهب مشايخ مغرب . . . » كلمه « ابن معين » تصحيفى است از « ابن سبعين » صوفى و حكيم مشهور مغرب و از قائلين به وحدت وجود و صاحب طريقه خاص در تصوف و او عبارت است از :\r\nقطب الدين ابو محمد عبد الحق بن ابراهيم بن محمد بن نصر بن محمد بن سبعين الاشبيلى المرسى القروطى ( يا - زقوطى آن‌چنان‌كه در « شذرات الذهب » آمده - يا زقوطى آن‌چنان‌كه « يونينى » در ذيل « مرآة الزمان » آورده است ) متولد در حومه مرسيه اندلس به سال ششصد و سيزده يا ششصد و چهارده و متوفى ( به مرگ طبيعى يا انتحار به‌وسيله رگ زدن خويش ) در مكه مكرمه در بيست و هشتم يا نهم شوال سال ششصد و شصت و هشت يا ششصد و شصت و نه كه عارفى متفلسف بوده و فرقه معروف به « سبعينيه » اتباع اويند گروهى از فقها او را بالحاد و زندقه متهم ساخته‌اند و برخى ديگر او را از چنين اتهاماتى مبرى مىشناسند . كتاب مهم او موسوم است به « ما لا بد للعارف » يا « بد العارف » كه نسخهء از آن در كتابخانه « برلين » و نسخهء در كتابخانه « جار الله - استانبول » موجود است براى اطلاع از شرح حال او رجوع فرمائيد به :\r\nفوات الوفيات ابن شاكر كتبى ج 1 ص 247 - شذرات الذهب ابن عماد حنبلى ج 5 ص 329 - لسان الميزان ابن حجر ج 3 ص 392 - طبقات شعرانى ج 1 ص 203 .\r\nاز جمله تاليفات ديگر او رسالاتى است باسامى : اسرار الحكمة المشرقية رسالة النصيحة - و - الحروف الوضعية فى صورة الفلكية - و - « المسائل الصقلية » ( كه در پاسخ سؤالات فردريك دوم پادشاه نورماندى نوشته است ) - و - كتاب الاحاطة - و - السر المنير - و - الفقيريه مىباشد . مجموعهء از رسائل او اخيرا بطبع رسيده است .\r\n\r\n","description":"","footnote":"","page_name":" 298 ","page_number":330},
  {"content":"\r\n\r\nصفحه ( 156 ) - شيخ عبد الله انصارى - يعنى صوفى و شاعر رباعىسراى مشهور و بزرگوار شيخ الاسلام ابو اسماعيل عبد الله بن محمد بن على بن احمد انصارى هروى معروف به خواجه عبد الله انصارى و ملقب به « پير هرات » و « پير انصار » متولد جمعه دوم شعبان سال سيصد و نود و شش هجرى و متوفى در بيست و دوم ذىحجه سال چهارصد و هشتاد و يك در هرات و مدفون در هرات . نسبت او به « ابى ايوب انصارى » صحابى جليل القدر مىرسد و به همين مناسبت به انصارى اشتهار يافته است .\r\nصفحه ( 156 ) - شيخ شهاب الدين سهروردى - يعنى شيخ الاسلام ابو حفص شهاب الدين عمر بن محمد بن عبد الله بن محمد عمويه سهروردى متولد به سال ( 539 ) در سهرورد زنجان و متوفى و مدفون در ( 632 ) در بغداد . مؤلف كتاب معروف ( عوارف - المعارف ) در اصول و آداب و مصطلحات تصوف .\r\nدر تصوف شاگرد عمويش شيخ ابى النجيب سهروردى بود و پس از او خود سالها شيخ الشيوخ صوفيه در بغداد مىبود و مجلس وعظ و تذكير داشت اندكى پيش از حمله مغول بعنوان سفارت و وساطت خليفه الناصر لدين الله عباسى نزد سلطان محمد خوارزمشاه آمد ( سال 614 ) و سپس ببغداد بازگشت ( رجوع فرمايند : سيرة جلال الدين نسوى ص 50 - 52 و النجوم الزاهرة ابن تغرى بردى ج 6 ص 219 - 220 ) .\r\nو همين شهاب الدين است كه شيخ اجل سعدى از او ياد مىكند كه :\r\n مرا شيخ داناى مرشد شهاب * دو اندرز فرمود بر روى آب\r\nيكى آنكه در جمع بدبين مباش * دگر آنكه در نفس خودبين مباش \r\nو واضح است كه صاحب ترجمه كه از مشايخ متصوفه است غير از شهاب - الدين ابو الفتح يحيى بن حبش بن اميرك معروف به « شيخ اشراق » حكيم و فيلسوف بزرگ اشراقى و مؤلف ( حكمة الاشراق ) و ( تلويحات ) و ( هياكل النور ) است كه در تاريخ روز جمعه سلخ ذىحجة سال ( 578 ) بامر ملك الظاهر ايوبى در زندان شهر حلب بقتل رسيد .\r\nصفحه ( 163 ) -\r\n جهان را بلندى و پستى توئى * ندانم چهء هرچه هستى توئى \r\nمشهور چنينست كه اين بيت از « فردوسى » است و داستان شيخ ابو القاسم كرّگانى و خواب ديدن او فردوسى را و گفتار فردوسى به او در عالم خواب كه « خداى تعالى فرمود كه اگر مردود كرّگانى گشتى مقبول منى بدين بيت كه در توحيد گفتى كه : جهان را بلندى و پستى . . . الخ « سخت مشهور است اما آقاى سعيد نفسى در تعليقات خود بر « لباب الالباب » اظهارنظر فرموده‌اند كه اين بيت صورت محرفى از بيت حكيم نظامى گنجوى :\r\n پناه بلندى و پستى توئى * همه نيستند آنچه هستى توئى \r\n\r\n","description":"","footnote":"","page_name":" 299 ","page_number":331},
  {"content":"\r\n\r\nكه دومين بيت مثنوى « شرفنامه » او است مىباشد . و العهدة عليه ( لباب - الالباب 767 ) .\r\nصفحه ( 166 ) - گاهگاه حواس ظاهر ايشان از عمل معزول مىگردد - استعمال كلمه « معزول » براى حواس اقتباس است از آيه شريفه :  « إِنَّهُمْ عَنِ السَّمْعِ لَمَعْزُولُونَ »  ( سوره شعراء آيه 212 ) يعنى : ( كه ايشان را از نيوشيدن و سخن شنيدن دور كرده‌اند ) ( تفسير كشف الاسرار ج 7 ص 154 ) .\r\nصفحه ( 166 ) - تا بده روز كشد كه اين حال بدارد - « به داشتن » در اينجا بمعنى : دير كشيدن و زمان گرفتن و ادامه يافتن و طول دادن است و در نظم و نثر به اين معنى فراوان استعمال شده است :\r\n. . . . چهار روز آن جنگ بداشت تا نماز شام ( بيهقى چاپ اديب ص 380 ) . . . . صد سال خادم ما باشيم و صد سال فرزندان ما و اين هزار سال بدارد .\r\n( اسرار التوحيد ص 287 )\r\n يلان را به پيكار و كين برگماشت * به صد حيله آن رزم تا شب بداشت \r\n( اسدى طوسى ) اگر سده بسيار باشد تب سه شبانه روز بدارد و اگر كمتر باشد زودتر گسارد . ( ذخيره خوارزمشاهى )\r\n( شواهد از لغت‌نامه نقل شده است - داشتن )\r\nصفحه ( 167 ) - مىگويند كه وقتى مجنون را خون غلبه كرد طبيب مر پدر مجنون را بفرمود كه مجنون را فصد كن . . . الخ - اين داستان را كه مولانا نيز در مثنوى بنظم آورده است بنده مأخذ آن را نيافت و ببعضى كتب نيز كه مظان وجود اين داستان در آن بود مراجعه كرد و اثرى از آن نديد از جمله « تزيين - الاسواق » و « مصارع العشاق » و استاد فروزانفر نيز در كتاب « مآخذ قصص و تمثيلات مثنوى » به اين داستان اشاره نفرموده‌اند .\r\nصفحه ( 168 ) - آفتابى را كه « مقنع » از چاه برآورد پيدا باشد كه چه نور دهد - اشاره‌ايست به داستان مقنع و ماه نخشب و اجمالى از اين واقعه آنكه حكيم بن عطاء يا عطاء بن حكيم ( در اسم او و پدرش خلافست ) كه « مردى گازر از نواحى روستاى كازه كمين دات بود و اندكى از دانش هندسه و نيرنجات همىدانست و نخست بردين رزاميه بمرو بود و سپس دعوى خدائى كرد « از جمله مخترعات او يكى هم اين بود كه صورت ماهى را كه در حال طلوع مىبود بر آسمان پيدا مىآورد كه مردم آن را از فواصل بعيده نيز مىديدند .\r\nابتداى ادعا و قيام او در سال ( 161 - ه ) بود و پايان كار و خودكشى او در حصارى كه از آن حصار با لشكر مهدى عباسى مىجنگيد در سال ( 163 - ه ) واقع شد .\r\n\r\n","description":"","footnote":"","page_name":" 300 ","page_number":332},
  {"content":"\r\n\r\nصاحب حبيب السير درباره اين ماه گويد :\r\n« . . . . و آن كم‌سعادت در سحر و شعبده آن‌قدر مهارت داشت كه مدت دو ماه هر شب از چاه نخشب مانند ماه صورتى مدور و منور بيرون مىآورد كه دو فرسخ در دو فرسخ پرتو مىانداخت . . . . » ( ج 2 ص 220 )\r\nابى العلاء معرى در قصيده‌اى بمطلع :\r\n تحية كسرى فى الثناء و تبع * لربعك لا ارضى تحية اربع \r\nبه اين ماه اشاره كرده و گفته است :\r\n أفق انما البدر المقنع راسه * ضلال وغى مثل بدر المقنع \r\nو شارح سقط الزند ( شرح تنوير ) دراين‌باره گويد :\r\n« . . . او ( يعنى مقنع ) چاهى وسيع و عميق در يكى از كوهستانهاى آن ناحيت بكند و جيوه فراوانى بر روى آب ريخت و ماهى را كه در آسمان نمودار مىساخت پرتو همين آب جيوه‌ناك بود . » ( ج 2 ص 135 ) عثمان مختارى مىگويد :\r\n نه گردون بود هر كه او چون مقنع * به نيرنگ ماهى ز چاهى برآرد \r\nو اما وجه ملقب شدن او به « مقنع » ازآن‌روست كه چون مردى يك‌چشم و زشت‌روى و كوتاه بالا بود هموارى روى خويش را به روى بندى زرين يا ابريشمين از مردم نهان مىداشت .\r\nبراى اطلاع تفصيلى از احوال و سرگذشت و علت و نحوه قيام او رجوع فرمايند بكتاب ( ماه نخشب ) اثر استاد سعيد نفيسى و براى وقوف اجمالى بر سرگذشت او مراجعه فرمايند به - آثار الباقيه بيرونى ص 211\r\nابن خلكان ج 1 ص 219 تاريخ طبرى و تاريخ ابن اثير و شذرات الذهب / وقايع سالهاى ( 160 / 161 / 162 / 163 هجرى )\r\nالفرق بين الفرق التبصير اسفراينى حبيب السير .\r\nو بالاخره به « تاريخ ادبى ايران » مرحوم « ادوارد برون » جلد اول ترجمه آقاى على پاشا صالح صفحات ( 461 ) الى ( 479 ) كه بنحو مشبع و ممتع درباره « مقنع » و عقيده و پيروان و آثار او بحث شده است .\r\nصفحه ( 172 ) - بدانكه اهل شريعت مىگويند كه چون روح انسان از قالب مفارقت كند ارواح مؤمنان را بمقام سعدا برند و ارواح كافران بمقام اشقياء - عنوان « سعيد » و « شقى » براى نيكان و بدان كه اين‌همه در احاديث و كتب عرفان و اخلاق و كلام به كار مىرود ظاهرا ماخوذ است از اين آيات مباركات :\r\n\r\n","description":"","footnote":"","page_name":" 301 ","page_number":333},
  {"content":"\r\n\r\n    « يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ . فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ . خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ . وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ »     . ( هود آيه 105 / 108 ) و به بيان خود قرآن و تفسير عموم مفسران مراد از « سعيد » و « شقى » در اين آيات ( بهشتيان ) و ( دوزخيان ) اند و لفظ « سعيد و شقى » در همين معنى و مقصود در بسيارى از احاديث و ادعيه وارد شده است از جمله :\r\n« اللهم ان كنت من الاشقياء فامحنى من الاشقياء و اكتبنى فى السعداء » ( مفاتيح الجنان ص 235 ) .\r\nالبته متصوفه سعيد و شقى را در آيات فوق بنحو عام ترى تاويل مىكنند فى المثل رجوع كنيد به « كشف الاسرار » در تفسير آيات فوق الذكر ص 460 / 461 / ج 4\r\nصفحه ( 172 ) - اما درآمدن در بهشت و در دوزخ بفضل و عدل است - اين مسئله كه :\r\n( تنعم به بهشت و ابتلاى به دوزخ نتيجه اعمال هر كس است يا آنكه فقط بفضل و عدل الهى است ؟ )\r\nاز موضوعات مورد اختلاف ميان متكلمين است .\r\n« معتزله » معتقدند كه بهشت ( ثواب ) و دوزخ ( عقاب ) نتيجه اعمال مثاب يا معاقب است ولى « اشاعره » دخول در بهشت و ورود به دوزخ را صرفا مستند بفضل يا عدل حقتعالى مىدانند .\r\n« ابى الحسن اشعرى » در « مقالات » مىگويد :\r\n« . . . . و اختلفوا فى نعيم اهل الجنة هل هو تفضل او ثواب ؟ على مقالتين :\r\n1 - قال قائلون كل ما فى الجنة ثواب ليس بتفضل\r\n2 - قال بعضهم بل ما فيها تفضل ليس به ثواب . . . » ( مقالات ج 1 ص 295 )\r\nو « امام الحرمين جوينى » در « ارشاد » اين مسئله را براساس اعتقاد خويش كه « اشعرى » مذهب است چنين بيان مىكند :\r\n« . . الثواب عند اهل الحق ليس به حق محتوم و لا جزاء مجزوم و انما هو فضل من الله تعالى و العقاب لا يجب ايضا و الواقع منه عدل من الله .\r\nو ذهبت المعتزلة الى أن الثواب حتم على الله تعالى و العقاب واجب على مقترف الكبيرة اذا لم يتب عنها و لا يجب العقاب عند الاكثرين وجوب الثواب لان الثواب لا يجوز حبطه و العقاب يجوز اسقاطه . » ( ارشاد ص 381 ) .\r\nهمچنان‌كه امام الحرمين مىگويد « معتزله » ثواب و عقاب را امرى محتوم و واجب مىدانند و صاحب بن عباد و سيد مرتضى علم الهدى كه شيعه اثنا عشرى\r\n\r\n","description":"","footnote":"","page_name":" 302 ","page_number":334},
  {"content":"\r\n\r\nو معتزلى الاصول مىباشند به صراحت اين مطلب را در كتب اعتقادى و كلامى خود از قبيل ( الابانة عن مذهب اهل العدل ) و ( التذكرة ) ( غرر و درر ) و ( الاصول - الاعتقادية ) و ( علم الكلام ) بيان مىدارند .\r\nسيد ( قده ) در اصول الاعتقاديه مىگويد :\r\n« . . . يجب العلم بما يستحق على الافعال التى أمر الله بها و نهى عنها فيعلم أن الثواب يستحق بالطاعة اذا فعلت على الوجه الذى أمر الله تعالى به و أن العقاب يستحق بالمعصية اذا فعلت على الوجه الذى نهى الله تعالى عنه و من استحق ثوابا اوصل اليه دائما . . . » ( ص 81 )\r\nو صاحب همين مطلب را در « تذكرة » چنين بيان مىكند :\r\n« . . . و نقول : ان من أطاع الله فى اجتناب الكبائر و اداء الفرائض و مات برا فهو فى الجنة و كذلك من ارتكب الذنوب صغيرة كانت او كبيرة و ختم امره بالتوبة فاما من قتل النفس و شراب الخمر و قطع الطريق و مات و لم يتب فهو ممن يصلى النار و لا يغيب عنها كما قال الله تعالى « ان الابرار لفى نعيم و ان الفجار لفى جحيم » ( ص 94 )\r\nعلامه حلى ( قده ) كه از بزرگان متكلمين شيعه است نيز در كتب خود از قبيل « نهج المسترشدين » و غيره همين مطلب و اعتقاد را با صراحت تام بيان مىفرمايد .\r\nذكر اين موضوع خالى از فايده نيست كه عنوان و مسئله ( منزلة بين المنزلتين ) كه يكى از اصول عقائد و امهات مسائل كلامى معتزله است از متفرعات همين موضوع ما نحن فيه ( تفضل يا ثواب و عدل يا عقاب ) و مسئله آتية الذكر يعنى ( خلود ) مىباشد يعنى معتزله مرتكب كبيره را كه به عقيده « خوارج » كافر و به عقيده اشاعره و بعضى فرق ديگر مؤمن است نه مؤمن و نه كافر مىشمارند بلكه او را : ( فاسق ) مىخوانند و امر او را به خداوند تبارك و تعالى بازمىگردانند و براى او قائل به‌منزله و موقفى ميان كفر و ايمان مىگردند .\r\nصفحه ( 172 ) - و خلود در بهشت و دوزخ جزاى اعتقاد است - قسمتى از اين مسئله يعنى خلود در دوزخ از موضوعات مورد اختلاف ميان فرق اسلامى است و برخى از فرق همچون « جهميه » منكر ( خلود ) بهر صورت كه باشد هستند .\r\n« اشاعره » خلود را مختص كفار مىدانند و مؤمنان مرتكب معاصى كبيره را مخلد در دوزخ نمىشمارند و معتقدند كه اهل كبائر به بركت شفاعت از دوزخ رهائى خواهند يافت ولى « معتزله » و « خوارج » علاوه بر آنكه كفار را مخلد مىدانند قائل بتخليد فساق ( يعنى مؤمنان گناهكار مرتكب كبيره كه بدون توبه از اين دنيا بروند ) نيز مىباشند .\r\n« نسفى » ( صاحب عقائد النسفيه نه شيخ عزيز ) مىگويد :\r\n\r\n","description":"","footnote":"","page_name":" 303 ","page_number":335},
  {"content":"\r\n\r\n( و الشفاعة ثابتة للرسل و الاخيار فى حق اهل الكبائر و اهل الكبائر لا يخلدون فى النار ) ( شرح عقائد نسفى تفتازانى ص 145 الى 151 ) و تصريح بر خلود را در جزاى بعضى از معاصى كبيره ( چون قتل نفس ) كه در قرآن مجيد آمده و يا بر لسان شارع رفته است چنين تاويل مىنمايد كه : آنكه دست به خون مؤمنى مىآلايد يا حدود محرمات الهى را نگاه نمىدارد و پاس حرمت حق نمىگزارد خود از جاده ايمان و حوزه مؤمنان خارج مىگردد و خودبخود كافر مىشود و ( مؤمن ) از دنيا بيرون نمىرود تا مستحق شفاعت باشد .\r\nبحث مفصل درباره خلود و شفاعت در بعضى تفاسير ذيل آيه   « فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ . خالِدِينَ فِيها ما دامَتِ السَّماواتُ وَ الْأَرْضُ »   ( هود آيه 106 / 107 ) و ديگر آياتى كه ذكر خلود در آن آمده مطرح شده است و براى اطلاع از عقايد متكلمان و اختلاف ايشان دراين‌باره رجوع فرمايند به :\r\nاصول الدين عبد القاهر بغدادى ص 238 الى 245 كتاب الاعتقاد ابى بكر بيهقى ص 88 الى 97 شرح عقائد النسفية سعد الدين تفتازانى ص 148 الى 151 و ديگر كتب كلام چون « مقالات الاسلاميين » و غيره\r\nصفحه ( 172 ) - فىالجمله بهشت مخلوق و آفريده است و حالى در آسمان هفتم است و دوزخ مخلوق و آفريده است و حالى در زمين هفتم است .\r\nاين مسئله ( يعنى اينكه آيا بهشت و دوزخ بالفعل موجودند يا هنوز بوجود خارجى عينى موجود نشده‌اند ) نيز از مسائل كلامى است و مصنف كه در نقل قول « اهل شريعت » همواره اعتقاد اهل سنت و جماعت را برطبق مذهب اشاعره ملاك و مستند مىشمارد اين مسئله را نيز موافق اعتقاد ايشان ( كه معتقد مذهب شيعه نيز همانست ) بيان كرده است .\r\nبسيارى از فرق اسلامى ( و بقول ابى الحسن اشعرى در مقالات : بسيارى از اهل بدع ) چون ضراريه و جهميه و گروهى ديگر از معتزله بهشت و دوزخ را فعلا « غير مخلوق » مىدانند و چنين مىپندارند كه اين دو در روز جزاء آفريده خواهد شد و گروهى ديگر چون اسماعيليه اساسا بهشت و دوزخ را امرى معنوى و روحانى مىدانند نه وجودى مادى و جسمانى . اما عامه اهل سنت و اكثر فرق شيعه بهشت و دوزخ را مخلوق و موجود بالفعل مىدانند و دلايل چندى نيز بر صحت ادعاى خود اقامه مىكنند كه از آن جمله است داستان وجود و اقامت آدم در بهشت ( بتصريح قرآن مجيد ) و بسيارى ديگرى از آيات كلام الله و داستان نماياندن « نهر كوثر » بهشت در شب معراج به حضرت رسول اكرم ( ص ) و غيره . . . .\r\n\r\n","description":"","footnote":"","page_name":" 304 ","page_number":336},
  {"content":"\r\n\r\nمعتزله درباره « روضه رضوان » و « باغ جنان » و بهشتى كه آدم در آن مىبود گويند كه آن بوستانى بود از بوستانهاى همين دنيا و « امام الحرمين جوينى » متكلم بزرگ اشاعره درباره اين گفته معتزله مىگويد :\r\n( هذا تلاعب بالدين و انسلال عن اجماع المسلمين )\r\nيعنى اين عقيده كه بهشت آدم باغى از باغهاى همين دنيا بود بازى با دين و خروج از اجماع عامه مسلمين است . ( كتاب الارشاد ص 378 )\r\nبراى اطلاع مفصل بر اقوال متكلمان دراين‌باره رجوع فرمايند به كتب كلام و عقايد از جمله :\r\nارشاد امام الحرمين جوينى ص 377 - 379 اصول الدين بغدادى ص 337 كتاب الاعتقاد بيهقى ص 102 / 104 مقالات الاسلاميين امام اشعرى ج 2 ص 148 / 150 نهج المسترشدين علامه حلى ( قده ) - نسخه خطى التنبيه و الرد على اهل الاهواء و البدع ملطى ص 134 - 135 شرح عقائد نسفى تفتازانى ص 137 / 140 خوان الاخوان ناصر خسرو ص 142 / 143 قواعد عقائد آل محمد ديلمى ص 25\r\nصفحه ( 173 ) - باب - بدانكه اهل شريعت مىگويند كه ايمان داريم به هرچه در قرآن - مندرجات اين باب از امورى است كه در لسان شرع و اصطلاح شارع به آن اطلاق « غيب » شده است و يكى از لوازم مسلمانى اعتقاد قطعى و قلبى به همين امور غيب است كه « الذين يؤمنون بالغيب » نيز به همين معانى و مقاصد تفسير شده است .\r\nمتكلمان همه فرق مهم اسلامى چون اشاعره و معتزله و شيعه و ظاهريه كه در ساير موضوعات اعتقادى ببحث و تنقيب و استدلال پرداخته‌اند در اين امور تا حدى سكوت كرده‌اند .\r\nهمچنان‌كه « نسفى » باختصار مىگويد عامه فرق اسلامى باصل اين موضوعات ( يعنى سؤال و عذاب قبر و تطاير كتب در روز قيامت و ميزان و صراط . . . .\r\nو غيره ) اعتقاد و اتفاق دارند ولى در چند و چونى آن و روحانى يا جسمانى بودن آن اختلاف دارند .\r\nبراى اطلاع بيشتر از اين مباحث رجوع فرمايند به كتب كلام از جمله :\r\nمقالات الاسلاميين اشعرى ص 146 / 148 ج 2 اعتقاد بيهقى ص 98 / 107 الارشاد امام الحرمين ص 379 ببعد\r\n\r\n","description":"","footnote":"","page_name":" 305 ","page_number":337},
  {"content":"\r\n\r\nالتنبيه و الرد ملطى ص 96 ببعد\r\nصفحه ( 173 ) - اگرچه نفس ناطقه كه جوهر نورانيست پيش از اين قالب موجود نبود و با اين قالب موجود شد . . . الخ - اشاره است بقول حكما دراين‌باره كه از جمله عبارات مشهور و مصطلح براى اين قاعده و قول همانست كه منسوب به « ملا صدرا - صدر المتألهين » است كه : « النفس جسمانية الحدوث روحانية البقاء » ولى من بنده با فحص اجمالى كه در بعضى از كتب آن بزرگوار نمود مأخذ اين انتساب مشهور را نيافت و بعضى از اساتيد هم كه تفحص و تصفح كاملى در كتب آخوند ( قده ) فرموده‌اند به همين نتيجه رسيده‌اند .\r\nصفحه ( 179 ) - بدانكه آب سبب حيات است - قطع نظر از بداهتى كه اين مطلب دارد بر آيه شريفه  « وَ جَعَلْنا مِنَ الْماءِ كُلَّ شَيْءٍ حَيٍّ »  نيز ناظر است ( انبياء آيه 30 )\r\nصفحه ( 179 ) - و عسل سبب شفاست - مضمون آيه شريفه   « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ . ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ »   ( سوره نحل آيه 68 / 69 )\r\n14\r\n. صفحه ( 179 ) - و بر اهل بهشت حلال است و طهور - اقتباس است از آيه شريفه :\r\n « وَ سَقاهُمْ رَبُّهُمْ شَراباً طَهُوراً »  ( سوره دهر آيه 21 )\r\nصفحه ( 180 ) - حميم و غسلين و قطران و مهل - اين الفاظ همگى الفاظى است كه در وصف دوزخ و دركات آن در قرآن مجيد آمده است و مجازا براى شراب و طعام و لباس دوزخيان به كار رفته است\r\n15\r\n. حميم بمعنى آب گرم و آب سرد ( از اضداد است ) و عرق بدنست ولى در قرآن بمعنى نوشابهء خاص اهل دوزخ آمده است :   « لا يَذُوقُونَ فِيها بَرْداً وَ لا شَراباً . إِلَّا حَمِيماً وَ غَسَّاقاً »   ( نباء - 24 / 25 ) و  « لَهُمْ شَرابٌ مِنْ حَمِيمٍ »  ( انعام 70 - يونس 4 ) .\r\nغسلين - بمعنى آب چركين آلوده است و در قرآن بمعنى خونابه و رطوباتيست كه از پوست بدن و زخمهاى دوزخيان مىتراود و اهل دوزخ همان را نيز مىخورند :\r\n  « فَلَيْسَ لَهُ الْيَوْمَ هاهُنا حَمِيمٌ وَ لا طَعامٌ إِلَّا مِنْ غِسْلِينٍ »   ( حاقة 35 / 36 )\r\nقطران - بمعنى شيره چسبنده و سوزان درخت صنوبر ( كائوچوك ؟ ) است ولى در قرآن بمعنى لباس دوزخيان به كار برده شده است :\r\n سَرابِيلُهُمْ مِنْ قَطِرانٍ وَ تَغْشى وُجُوهَهُمُ النَّارُ »  ( ابراهيم 50 )\r\nمهل - بمعنى آهن و مس گداخته و چرك و خونابه است و آبى كه به دوزخيان مىنوشانند در قرآن بدان مانند شده است :\r\n « إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها وَ إِنْ يَسْتَغِيثُوا يُغاثُوا بِماءٍ \r\n\r\n","description":"","footnote":"","page_name":" 306 ","page_number":338},
  {"content":"\r\n\r\n كَالْمُهْلِ يَشْوِي الْوُجُوهَ بِئْسَ الشَّرابُ وَ ساءَتْ مُرْتَفَقاً »  . ( كهف 29 ) و   « كَالْمُهْلِ يَغْلِي فِي الْبُطُونِ كَغَلْيِ الْحَمِيمِ »   ( دخان 46 )\r\nصفحه ( 199 ) - مثلا عزيز مىداند كه محموده مسهل صفرا است - مثالى كه مؤلف آورده همان مثال مشهوريست كه منطقيان براى « مجربات » يا « تجربيات » كه يكى از سيزده ماده يا مبادى قياس است در بيان مواد قياس برهانى مىآورند :\r\n« . . . . و هذا مثل الحكم بان « السقمونيا » مسهل للصفراء . » ( البصائر النصيرية ص 140 ) و ( محموده - بر وزن فرموده نام دوائى است كه آن را به يونانى سقمونيا خوانند گزندگى عقرب را نافع باشد - برهان قاطع )\r\nكلمه محموده نيز عربى است و در ترجمه سقمونيا به كار رفته است و ظاهرا اين گياه در فارسى نام معينى ندارد . و نام محموده يا سمقونيا گاهى بر ريشه همان گياه و گاهى بر شيرهء كه از آن گياه مترشح مىشود اطلاق مىگردد .\r\n« آقسرائى » در مفردات خود راجع به سمقونيا و كيفيت استخراج شيره آن چنين مىگويد :\r\n« . . . . سقمونيا - هو لبن نبات شكله كاللبلاب يحفر حول اصله حفرة ثم يجرح الاصل بالسكين و يوضع فى موضع الجراحة صوفة فيجرى من الجراحة اليها لبن و يجمد . و أجودها ما يجيء من ارض « انطاكية » و « عنتاب » . . . » مفردات آقسرائى - بنقل مرحوم شيخ محمد عبده در حاشيه « البصائر النصيرية » عمر بن سهلان ساوجى ص 140 )\r\nو در كتب گياه‌شناسى « سقمونيا » چنين توصيف شده است :\r\n« . . . سقمونيا - گياهى است علفى ريشهء متورم غده‌اى شكل دارد كه هرساله عده زيادى ساقه هوائى از آن مىرويد گلهاى آن سفيدرنگ است و خطوط صورتى رنگى روى آن وجود دارد دانه‌هاى آن گوشه‌دار سياه‌رنگ و صاف است ريشه آن حاوى شيره‌اى غليظ و همچنين ماده‌اى رزينى مىباشد . » ( گياه‌شناسى سيستماتيك - دكتر محمد درويش ص 297 ) .\r\n« . . . اين گياه از زمان « تئوفراست -  tsarfoehT  شناخته شد در قديم عطارها شيره آن را به صورت حب مىفروختند و بعنوان مسهل ريشه آن را بعنوان سقمونياى خام مصرف مىكردند - در جزيره كريمه و تركيه و عراق و بعضى جزائر يونان مىرويد . »  s ereimerPsereitaM : torreP  و تعليقات دكتر ماكس مايرهوف بر « شرح اسماء العقار قرطبى » به فرانسه ص 137 ) 16 .\r\nظاهرا توهم بعضى بر اينكه « سقمونيا » همان سناى مكى است مبنى بر اشتباه است زيرا در كتب مفردات و گياه‌شناسى براى هر يك از اين دو عنوان خاص و مستقلى اختصاص داده شده و بعلاوه هر يك از سقمونيا و سنا از تيره\r\n\r\n","description":"","footnote":"","page_name":" 307 ","page_number":339},
  {"content":"\r\n\r\nنباتى جداگانه مىباشد .\r\nبراى اطلاع بيشتر درباره سقمونيا و سنا رجوع فرمائيد به :\r\nگياهان داروئى ايران دكتر على زرگرى ج 1 ص 198 ببعد - شرح اسباب نفيسى\r\nشعرا نيز لفظ « سقمونيا » را در اشعار خود آورده‌اند از جمله « انورى » مىگويد :\r\n نزد طبيب عقل مبارك قدم شدم * حال مزاج خويش بگفتم كما جرى\r\nگفتا بدن ز فضله آمال ممتلى است * سود المزاج حرص اثر كرده در قوا\r\nاى دل بعون مسهل سقمونياى صبر * وقت است اگر به تنقيه كوشى ز احتما \r\nص 287 ديوان\r\nصفحه ( 201 ) صفحه ( 208 ) در نسخه متن و نسخه آستانه درجات بهشت را هشت درجه مىشمارد ولى فقط هفت درجه آن را ذكر مىكند .\r\nصفحه ( 202 ) - من اصبح منكم آمنا فى سر به . . . الخ . . . دو قطعه عربى ذيل نيز مانند رباعى فارسى مذكور در متن مقتبس از اين حديث شريف است .\r\n اذا القوت تأتى لك * و الصحة و الامن\r\nو اصبحت اخا حزن * فلا فارقك الحزن \r\n( مرزبان‌نامه ص 90 ) و\r\n كن و فلقة خبز * و كوز ماء و أمن\r\nالذ من كل عيش * يحويه سحب و سجن \r\n( قوت القلوب مكى ص 209 / 210 ج 1 ) 17\r\nصفحه ( 207 ) - بدانكه اهل شريعت گويند كه ليلة القدر شبى است . . . . الخ راجع به ليلة القدر رجوع فرمائيد به تاريخ ادبيات ايران استاد همائى ج 1 ص 415 و براى اطلاع بيشتر و استحضار بر اقوال مختلف دراين‌باره رجوع فرمايند به :\r\nمشكاة المصابيح ج 2 رديف 2085 / 2092 سفينة البحار ج 2 ص 411 كشف الخفا ج 1 ص 178 ذيل روايت ( التمسوها فى العشر الاواخر ) تفسير روح المعانى ج 30 ص 188 الى 200 كه بطور مستوفى و مشبع در اين مسئله بحث شده و استقراء اقوال را نموده است .\r\nصفحه ( 217 ) - اللهم ارنا الاشياء كما هى - رجوع فرمايند بدفتر پنجم مثنوى كه مولانا اين روايت را معنى فرموده و صوفيانه آن را تأويل كرده است .\r\n( مثنوى چاپ بروخيم ص 925 )\r\nصفحه ( 213 ) - بدانكه اهل شريعت مىگويند كه يوم الآخره در قرآن . . . . الخ . . . -\r\n\r\n","description":"","footnote":"","page_name":" 308 ","page_number":340},
  {"content":"\r\n\r\nعلاوه بر اسامى كه مؤلف براى روز قيامت از قرآن مجيد استخراج كرده است اسامى ديگرى نيز براى اين روز در قرآن مجيد آمده و احاديثى نيز براساس آن وارد شده است از جمله اين حديث كه « صدوق » آن را در « معانى الاخبار » آورده است :\r\n« عن ابى عبد الله عليه السلام قال : يوم التلاق يوم يلتقى اهل السماء اهل الارض . و يوم التناد يوم ينادى اهل النار اهل الجنة : ان افيضوا علينا من الماء او مما رزقكم الله . و يوم التغابن يوم يغبن اهل الجنة اهل النار . و يوم الحسرة يوم يؤتى بالموت فيذبح . » ( معانى الاخبار 165 )\r\nو نيز :\r\nيوم التلاق مأخوذ است از آيه :\r\n « يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ لِيُنْذِرَ يَوْمَ التَّلاقِ »  ( سوره غافر . آيه 15 ) .\r\nو يوم التناد از آيه مباركه و همان آيه سابق الذكر :\r\n « وَ يا قَوْمِ إِنِّي أَخافُ عَلَيْكُمْ يَوْمَ التَّنادِ »  ( سوره غافر آيه 33 )\r\nو يوم التغابن از اين آيه :\r\n « يَوْمَ يَجْمَعُكُمْ لِيَوْمِ الْجَمْعِ ذلِكَ يَوْمُ التَّغابُنِ »  ( تغابن آيه 9 ) و يوم الحسرة از اين آيه مأخوذ است :\r\n « وَ أَنْذِرْهُمْ يَوْمَ الْحَسْرَةِ إِذْ قُضِيَ الْأَمْرُ وَ هُمْ فِي غَفْلَةٍ وَ هُمْ لا يُؤْمِنُونَ »  . ( سوره مريم . آيه 39 )\r\nو نامهاى ديگرى هم براى روز قيامت هست كه بعضى از آن متخذ از كلام الله مجيد است و بعض ديگر بر لسان شارع و امامان و مشايخ گذشته است .\r\nصفحه ( 221 ) - عبد الله بن مسعود - يعنى ابا عبد الرحمن عبد الله بن مسعود الهذلى صحابى جليل القدر . گفته‌اند كه او ششمين كس بود كه اسلام آورد و اسلام او پيش از اسلام عمر بود . عبد الله بن مسعود از مهاجران حبشه و از غازيان بدر و ساير غزوات رسول اكرم است مشمول محبت و عنايت خاص آن حضرت بوده و در سفرهاى پيغمبر مسواك و نعلين و آب وضوى حضرت رسول به دو سپرده مىشده است . مردى كوتاه بالا و لاغر اندام و از قراء مجود و معروف و در رفتار و گفتار پيغمبر ( ص ) بود و پيغمبر ( ص ) توصيه مىفرمود كه قرآن خواندن را از عبد الله بن مسعود فراگيرند .\r\nاحاديث بسيارى از رسول اكرم روايت كرده و گروهى از صحابه از جمله على ( ع ) و شيخين و عثمان ( رضى الله عنهم ) و بسيارى از ( تابعين ) از او روايت كرده‌اند .\r\nدر طول خلافت عمر و اوايل خلافت عثمان متصدى قضاء و بيت المال\r\n\r\n","description":"","footnote":"","page_name":" 309 ","page_number":341},
  {"content":"\r\n\r\nكوفه بود و در سال سى و دو در مدينه وفات يافت و در قبرستان بقيع مدفون گشت . در كتب حديث و رجال فضائل بسيارى براى او نقل شده است .\r\nبراى اطلاع بيشتر از احوال او رجوع فرمايند به :\r\nاصابه ابن حجر ج 2 360 / 362 اسد الغابة ابن اثير ج 3 ص 256 / 260 الكنى و الاسماء دولابى ج 1 ص 79 تاريخ الاسلام و طبقات المشاهير و الاعلام ذهبى ج 2 ص 100 / 104 اكمال ابن ماكولا ص 697 / 698 و بالاخره بكتاب شريف مجمع الزوائد و منبع الفوائد حافظ هيثمى ج 9 ص 286 / 291\r\nصفحه ( 223 ) - و فلك الافلاك متحركست . . . الخ - مراد مؤلف بيان حركت بر وفق توالى و بر خلاف توالى است و بيان موجز اين مطلب آنست كه هر يك از افلاك ( بجز فلك اعظم ) را حركتى بر وفق توالى يعنى از مغرب بمشرق و حركتى بر خلاف توالى يعنى از مشرق به مغرب ( مانند حركت عقربه ساعت ) است . و براى اطلاع از « دوائر عظيمه » و تعداد آن رجوع كنيد بكتب هيئت فى المثل « فارسى هيئت » ص 10 - 12\r\n\r\n","description":"","footnote":"","page_name":" 310 ","page_number":342},
  {"content":"\r\n\r\n\r\nمراجع و مآخذ و فهرست احاديث شريفه به ترتيبى كه در متن كشف الحقائق آمده است\r\nصفحه ( 6 ) - اعملوا كل ميسر لما خلق له - رجوع شود به احاديث مثنوى صفحه 79\r\nصفحه ( 7 ) - كل مولود يولد على الفطرة فأبواه يمجسانه او يهودانه او ينصرانه اين حديث با اختلافاتى در الفاظ و اضافه و نقصانى در كلمات در كتب بسيارى آمده است از جمله : صحيح بخارى ( 96 - 4 ) / جامع الصغير ( 94 - 2 ) ترمذى ( 20 - 2 ) .\r\nسيد مرتضى قدس سره در ( غرر و درر ) ج 2 ص 82 بحث ادبى و كلامى درباره اين حديث كرده و آن را به دو وجه تأويل فرموده است .\r\n* * * صفحه ( 7 ) - الناس على دين ملوكهم - رجوع شود به احاديث مثنوى .\r\nصفحه ( 7 ) - المرء على دين خليله - به همين الفاظ و با اضافه تتمهء : ( فلينظر احدكم من يخالل ) يا ( فلينظر المرء من يخالل ) - حلية الاولياء ( 165 - 3 ) / كشف - الخفا بنقل از ترمذى و بيهقى ( 201 - 2 ) - / سيوطى در « اللئالى المصنوعة » آن را حديث « حسن » شمرده ولى گويد « ابن جوزى » اين حديث را جزو موضوعات مىداند .\r\nمضمون حديث موافق است با مفاد امثال و اشعارى كه از قديم در زبان فارسى و عربى به يادگار مانده است از جمله اين بيت « عدى بن زيد العبادى » شاعر نصرانى جاهلى :\r\n عن المرء لا تسأل و سل عن قرينه * فكل قرين بالمقارن يقتدى \r\n* * *\r\n\r\n","description":"","footnote":"","page_name":" 311 ","page_number":343},
  {"content":"\r\n\r\nصفحه ( 11 ) - ستفرق امتى على ثلاثة و سبعين فرقة كلهم فى النار الا واحدة - اين حديث از طرق عامه و خاصه بصور و الفاظ گوناگون روايت شده است و حتى بعضى از خاصه آن را به صورت « ذيلى » و « ضميمهء » در دنباله حديث ( غدير خم ) نيز نقل كرده‌اند ( از جمله رجوع فرمائيد به « بيان الاديان » ص 23 چاپ مرحوم اقبال ) و اينك تعدادى از صور مختلفى كه از اين حديث نقل و روايت شده است :\r\nافترقت اليهود على احدى و سبعين فرقة و تفرقت النصارى على اثنتين و سبعين فرقة و تفرقت امتى على ثلاث و سبعين فرقة .\r\n( جامع الصغير ج 1 ص 48 / بنقل از « ابى داود » و « نسائى و « ترمذى » و « ابن ماجه » )\r\nعن عبد الله بن عمر قال . . . قال رسول الله صلى الله عليه و سلم :\r\n« ليأتين على امتى كما أتى على بنى اسرائيل حذو النعل بالنعل حتى ان كان بينهم من أتى امه علانية لكان فى امتى من يصنع ذلك و ان بنى اسرائيل تفرقت ثنتين و سبعين ملة و تفترق امتى على ثلاث و سبعين ملة كلهم فى النار الا ملة واحدة . قالوا من هى يا رسول الله ؟ قال ما انا عليه و اصحابى . » ( مشكاة المصابيح ج 1 ص 61 - بنقل از « ترمذى » ) و از طريق خاصه :\r\n« حدثنا . . . . . . عن عبد الله بن عمر قال . . . . قال رسول الله صلى الله عليه و آله و سلم : سيأتى على امتى ما أتى على بنى اسرائيل مثل به مثل و انهم تفرقوا على اثنين و سبعين ملة و ستفرق امتى على ثلاث و سبعين ملة تزيد عليهم واحدة كلها فى النار غير واحدة . قال : قيل يا رسول الله و ما تلك الواحدة ؟ قال هو ما نحن عليه اليوم أنا و اصحابى . »\r\n( روضه كافى ص 224 - معانى الاخبار صدوق 323 ) و اما همچنان‌كه پيش از اين نيز اشاره شد صاحب بيان الاديان در ذيل حديث غدير خم اين روايت را به صورت و الفاظ ديگرى نقل كرده است ( ص 23 ) و بحث بيشتر درباره اين حديث ضمن تعليقات به عمل آمد . ( ص 244 كتاب حاضر )\r\nصفحه ( 20 ) - ان الله خلق الخلق فى ظلمة ثم رش عليهم من نوره - احاديث مثنوى صفحه 6 .\r\n* * * صفحه ( 20 ) - عرفت ربى بربى و لو لا فضل ربى لما عرفت ربى - علاوه بر موافقت مضمونى كه اين عبارت با احاديثى كه استاد فروزانفر در احاديث مثنوى ( ص 2 ) آورده‌اند دارد با اين فقره دعاى ابو حمزة ثمالى كه انشاء حضرت على ابن الحسين ( ع ) است نيز موافق است :\r\nبك عرفتك و انت دللتنى عليك و دعوتنى اليك و لو لا انت لم ادر ما انت .\r\nمفاتيح الجنان 186 .\r\n\r\n","description":"","footnote":"","page_name":" 312 ","page_number":344},
  {"content":"\r\n\r\n* * * صفحه ( 25 ) - ليس الخبر كالمعاينة - احاديث مثنوى ( مثنوى 109 ) و رجوع فرماييد بكشف الخفا ( 168 / 2 ) با تفصيل بيشتر .\r\nصفحه ( 26 ) - التعظيم لامر الله و الشفقة على خلق الله - گمان نمىرود كه نسفى اين عبارت را بعنوان « حديث » نقل كرده باشد اين ضعيف نيز با فحص بليغى كه در كتب حديثى كه در دسترس داشت نمود حديثى با اين الفاظ نيافت .\r\nنظامى عروضى در بيان داستان ( محمد عبده ) كاتب كه دبير ( بغرا خان ) بوده است در ضمن نقل عين نامهء جوابيهء كه محمد عبده به نامه سلطان محمود غزنوى از طرف بغرا خان نگاشته است همين عبارت را نقل كرده است كه در آن جواب محمد عبده مىگويد :\r\n. . . . . قال رسول الله صلى الله عليه و سلم : التعظيم لامر الله و الشفقة على خلق الله . . . . . ( چهار مقاله . ص 41 - چاپ آقاى دكتر معين )\r\nمىتوان احتمال داد كه يا نظامى و يا محمد عبده دراين‌باره مسامحتى كرده باشند و اين عبارت حكيمانه ( و لا بد مشهور و رائج در السنة ) را حديث پنداشته‌اند .\r\nتا آنجا كه راقم سطور ( و البته بطور ناقص و بدون ادعاى استقراء ) استقصا كرده است اين عبارت از كلمات ( ابو بكر شبلى ) عارف نامدار بزرگوار است در تعريف تصوف :\r\nحافظ ابو نعيم اصفهانى در كتاب شريف ( حلية الاولياء ) چنين مىآورد كه ابو الحسن فرغانى از شبلى پرسيد :\r\n« ما التصوف ؟ گفت : التألف و التطرف و الاعراض من التكلف باز پرسيد كه احسن من هذا ما التصوف ؟ شبلى گفت : تسليم تصفية القلوب لعلام الغيوب .\r\nديگر بار پرسيد كه : أحسن من هذا ما التصوف ؟ گفت :\r\nتعظيم امر الله و شفقة على عباد الله . » و الله اعلم .\r\n( حلية الاولياء ج 1 ص 23 )\r\n* * * صفحه ( 26 ) - فزت برب الكعبة يا فزت و رب الكعبة - بنا بر مشهور اين جمله از كلام امير مؤمنان على عليه السلام است كه در آن لحظه كه شمشير زهرآگين عبد الرحمن بن ملجم مرادى لعنة الله عليه بر نازنين تارك همايونش فرود آمد آن را به زبان مبارك راند .\r\nاز جمله كتب و مراجعى كه در آن به اين مطلب تصريح شده است كتب زير مىباشد :\r\nاحياء العلوم ج 4 ص 464\r\n\r\n","description":"","footnote":"","page_name":" 313 ","page_number":345},
  {"content":"\r\n\r\nالائمة الاثنا عشر تاليف شمس الدين محمد بن طولون دمشقى ص 58 الامامة و السياسة منسوب بابن قتيبة ص 167\r\n* * * صفحه ( 28 ) - النعمة اذا فقدت عرفت - در كتب حديث متداول حديثى كه با اين جمله مصدر باشد نيافتم اما مضمون اين كلام موافقست با اين حديث منسوب به حضرت امير ( ع ) كه :\r\nالعوافى اذا دامت جهلت و اذا فقدت عرفت ( منتخب نهج البلاغة تاليف مرحوم فاضل تونى )\r\n18\r\n. صفحه ( 36 ) - اول ما خلق الله العقل - احاديث مثنوى ص 202\r\n* * * صفحه ( 39 ) - فمن وصف الله سبحانه فقد قرنه و من قرنه فقد ثناه و من ثناه فقد جزاه و من جزاه فقد جهله - گفتهء امير المؤمنين على ( ع ) است ( قسمتى است از خطبه معروف به « توحيد » كه سيد رضى ( قده ) كتاب مستطاب نهج البلاغة را با آن افتتاح فرموده است ) و پيش از اين عبارت چنينست :\r\nاول الدين معرفته و كمال معرفته التصديق به و كمال التصديق به توحيده و كمال توحيده الاخلاص له و كمال الاخلاص له نفى الصفات عنه بشهادة كل صفة انها غير الموصوف و شهادة كل موصوف انه غير الصفة فمن وصف الله سبحانه فقد قرنه . . . . . . الخ . . . . . .\r\nصفحه ( 37 ) - قلب المؤمن عرش الله الاكبر - عجلونى در كشف الخفا اين جمله را به صورت :\r\nقلب المؤمن عرش الله نقل كرده و باستناد قول « صغانى » در مشارق آن را از موضوعات شمرده است و سپس گفته است كه حديث ديگرى هم كه شبيه اين جمله است يعنى حديث : القلب بيت الرب نيز بتصريح سيوطى و سخاوى و زركشى موضوع است . ( كشف الخفا ج 2 ص 99 / 100 )\r\n* * * صفحه ( 40 و صفحه 161 و صفحه 155 ) - من عرف نفسه فقد عرف ربه - رجوع فرمائيد باحاديث مثنوى ص 167 - صاحب « كشف الخفا » بنقل از « ابن الغرس » مىگويد : « . . . . لكن كتب الصوفية مشحونة به يسوقونه مساق الحديث كالشيخ محيى الدين بن العربى و غيره . . . و سپس « عجلونى » اضافه مىكند كه . . . . و ذكر بعض الاصحاب ان الشيخ محيى الدين قال : هذا الحديث و ان لم يصح من طريق الرواية فقد صح عندنا من طريق الكشف . . و سخاوى در « المقاصد الحسنة » ص 419 از قول نووى اين گفته را به « يحيى بن معاذ رازى » نسبت مىدهد و بقول استاد فروزانفر ابن ابى الحديد آن را از كلمات قصار مولا دانسته است سيوطى كه درباره اين حديث رساله لطيفى بنام ( القول الاشبه فى حديث من عرف نفسه\r\n\r\n","description":"","footnote":"","page_name":" 314 ","page_number":346},
  {"content":"\r\n\r\nفقد عرف ربه ) تاليف نموده نيز بنقل از « ابن تيمية » اين حديث را موضوع مىداند و او نيز بيحيى بن معاذ منسوبش مىكند و خود با بيشتر از ده وجه اين حديث يا گفته عارفانه را توجيه و تأويل مىنمايد . اين رساله از مجموعه رسائليست كه بنام « الحاوى للفتاوى » بطبع رسيده است ( ج 2 ص 238 الى 241 ) و ( رك : فيه ما فيه ص 245 ) [ 19 
  ] .\r\n* * * صفحه ( 48 ) - اول ما خلق الله روحى - حديثى بدين صورت در كتبى كه در دسترس بود نيافت و حديث مشهور در اين باب همانست كه از جابر بن عبد الله انصارى روايت شده و « عجلونى » آن را چنين نقل كرده است :\r\n« عن جابر بن عبد الله بلفظ « قال » قلت يا رسول الله بابى انت و امى اخبرنى عن اول شيئى خلقه الله قبل الاشياء قال يا جابر ان الله تعالى خلق قبل الاشياء نور نبيك من نوره فجعل ذلك النور يدور بالقدرة حيث شاء الله » كشف الخفاء ج 1 ص 265 .\r\n* * * صفحه ( 48 ) - اول ما خلق الله القلم - چندين حديث با الفاظ و تعبيرات مختلف كه همه آنها محتوى بر اين عبارت است در كتب صحاح و ديگر كتب حديث وارد شده است از جمله در صحيح ترمذى چنين روايت شده است :\r\n« . . . . . قال قدمت مكة فلقيت عطاء بن ابى رباح فقلت له يا ابا محمد ان اناسا عندنا يقولون فى القدر فقال عطاء لقيت وليد بن عبادة بن الصامت قال حدثنى ابى قال سمعت رسول الله صلى الله عليه و سلم يقول : ان اول ما خلق الله القلم فقال له اكتب فجرى بما هو كائن الى الابد . » ترمذى ج 2 ص 232 - الوسائل الى معرفة الاوائل سيوطى ص 2 .\r\nو در كشف الخفا اين حديث به اين صورت آمده است :\r\n« اول ما خلق الله القلم فقال له اكتب فقال رب و ما اكتب ؟ قال اكتب مقادير كل شيئى » ج 1 ص 265 .\r\nو در « حلية الاولياء » ج 8 ص 181 به صورت ديگر آمده است .\r\nو رجوع فرماييد باحاديث متعددى كه سيوطى در « لئالى المصنوعة » دراين‌باره آورده و احتمال موضوعيت آن را داده است . ج 1 ص 129 / 130 / 131\r\nصفحه ( 50 و 113 ) - السعيد من سعد فى بطن امه و الشقى من شقى فى بطن أمه - حديث مشهورى كه بصور و الفاظ مختلف روايت شده است و يك صورت آن همينست و بعضى از صورتهاى ديگر آن بدين قرار است :\r\nالشقى من شقى فى بطن امه و السعيد من وعظ بغيره ( روضه كافى 81 / احاديث مثنوى 35 )\r\n\r\n","description":"","footnote":"","page_name":" 315 ","page_number":347},
  {"content":"\r\n\r\nالشقى من كتب شقى ( كذا ) فى بطن امه و السعيد من وعظ بغيره ( الشريعة ابو بكر آجرى ص 183 ) .\r\nالشقى من شقى فى بطن امه و السعيد من سعد فى بطنها ( الشريعة ص 185 )\r\nصفحه ( 53 ) - الناس نيام فاذا ماتوا انتبهوا - رجوع فرماييد به « احاديث مثنوى » ص 81 كه بنقل از « زهر الآداب » آن را به حضرت رسول اكرم ( ص ) و بنقل از شرح تعرف بمولاى متقيان نسبت داده‌اند .\r\nعجلونى در كشف الخفا گويد : اين كلام از امير المؤمنين على ( ع ) است ولى « شعرانى » در طبقات آن را به « سهل تسترى » نسبت داده و در ترجمه سهل گويد : « و من كلامه : الناس نيام فاذا ماتوا انتبهوا و اذا انتبهوا ندموا و اذا ندموا لم تنفعهم ندامتهم . » كشف الخفا ج 1 ص 312\r\nو « سنائى » در اقتباس از همين حديث گويد :\r\n خفته‌اند آدمى ز حرص و غلو * مرگ چون رخ نمود انتبهوا\r\nمرگ از اين رنج و غصه به كندت * مرگ بيدار و منتبه كندت \r\nصفحه ( 56 ) - كان الله و لم يكن معه شيئى - اين حديث بصور گوناگون و با ضمائم و اضافات در بسيارى از كتب آمده است .\r\nعجلونى در كشف الخفا ذيل : « كان الله و لا شيئى معه » گويد . . . رواه ابن حبان و الحاكم و ابن ابى شيبة عن بريدة و فى رواية : . . و لا شيئى غيره و فى رواية : و لم يكن شيئى قبله . ( 130 / 2 )\r\nصاحب « مشكاة المصابيح » بنقل از « بخارى » اين روايت را در باب « بدء الخلق » چنين آورده است : كان الله و لم يكن شيئى قبله و كان عرشه على الماء ثم خلق السموات و الارض و كتب فى الذكر كل شىء . ج 2 ص 111 رديف 5698 .\r\nظاهرا در بعضى از كتب اين حديث با ضميمه و زايدهء پس از جملات مذكور بدين شرح آمده كه : . . . و هو الآن على ما عليه كان . و براى تحقيق در همين زايده است كه عجلونى بنقل از « قارى » شارح صحيح بخارى گويد : . . .\r\nو لكن الزيادة و هى قوله : « و هو الآن على ما عليه كان » من كلام الصوفية قال و يشبه أن يكون من مفتريات الوجودية القائلين بالعينية و قد نص ابن تيمية كالحافظ العسقلانى على وضعها . و ان صحت فتاويلها انه تعالى ما تغير بحسب ذات الكمال و صفات الجلال عما كان عليه بعد خلق الموجودات . و سپس عجلونى روايت را با تفصيل بيشتر نقل مىكند . كشف الخفا ( 130 / 2 ) و رجوع فرماييد به : كنوز الحقائق ( 37 / 2 ) و الانصاف قاضى باقلانى ص 27 .\r\nصفحه ( 62 ) - اسلم شيطانى على يدى - رجوع فرمائيد باحاديث مثنوى ( 148 ) با اختلاف در تعبير و با تفصيل بيشتر .\r\n\r\n","description":"","footnote":"","page_name":" 316 ","page_number":348},
  {"content":"\r\n\r\nو ظاهرا اين جمله قسمتى از حديث است نه تمام حديث .\r\nصفحه ( 63 ) - ان الله تعالى خلق الملائكة من عقل بلا شهوة . . . . الخ - ايضا رجوع شود به « احاديث مثنوى » ص 118 كه با تفاوتى در لفظ و تعبير آن را از « وسائل - الشيعة » نقل فرموده‌اند .\r\nصفحه ( 71 ) - خمرت طينة آدم بيدى اربعين صباحا - هم باحاديث مثنوى مراجعه فرمايند . ص 198\r\nصفحه ( 71 ) - كنت نبيا و آدم بين الماء و الطين - در كتب حديثى كه در دسترسى اين بنده بود حديثى با اين الفاظ نيافت و عجلونى در كشف الخفا نيز بدين مطلب تصريح مىكند و مىگويد : . . . لم يوجد بهذا اللفظ . ولى اضافه مىكند كه : لكن قال العلقمى فى شرح الجامع الصغير : حديث صحيح .\r\nبارى حديث متواتر و متناسب با اين موضوع اين روايتست كه با اختلافى در اسناد و قسمتى از الفاظ و عبارات ابتدا و مقدمه حديث در بسيارى از كتب آمده است و از جمله در مشكاة المصابيح بنقل از ترمذى چنين آمده است :\r\nعن ابى هريرة قال قالوا يا رسول الله متى وجبت لك النبوة ؟ قال : و آدم بين الروح و الجسد . مشكاة ج 3 ص 127 رديف 5758 و در كشف الخفا چنين نقل كرده است :\r\nعن ابى هريرة انه قال للنبى ( ص ) متى كنت ( او : كتبت ) نبيا ؟ قال :\r\nكنت نبيا و آدم بين الروح و الجسد . كشف الخفا ص 129 ج 2\r\nو با حذف مقدمه حديث در جامع الصغير ( 97 / 2 ) و با اسناد ديگر به همين الفاظ در حلية الاولياء ( 122 / 7 ) نيز آمده است .\r\nاز جمله كسانى كه اين حديث را به همان صورت ( و آدم بين الماء و الطين ) بعنوان حديث نقل كرده است قاضى ابو بكر باقلانى فقيه و متكلم بزرگ اشاعره است ( متوفى 430 ) كه آن را در كتاب الانصاف آورده است .\r\nصفحه ( 72 ) - الناس معادن كمعادن الذهب و الفضة - رجوع فرمائيد باحاديث مثنوى ص 62 - 61\r\nو از طريق خاصه اين روايت چنين آمده است : الناس معادن كمعادن الذهب و الفضة فمن كان له فى الجاهلية اصل فله فى الاسلام اصل . ( روضه كافى - 177 )\r\nصفحه ( 71 ) - ان الله خلق الارواح قبل الاجساد باربعة آلاف سنة - عجلونى در كشف الخفا ذيل حديث : ان الله قدر المقادير قبل ان يخلق السموات و الارض بخمسين الف سنة گويد : . . . . . . و اما حديث خلق الله الارواح قبل الاجسام بالفى عام فضعيف جدا فلا يعول عليه و كذا قول ابن عباس « خلق الله الارواح قبل الاجسام باربعة آلاف سنة و خلق الارزاق قبل الارواح باربعة آلاف سنة » فلم يثبت عن ابن عباس\r\n\r\n","description":"","footnote":"","page_name":" 317 ","page_number":349},
  {"content":"\r\n\r\nبل هو باطل عنه - قاله ابن الحجر المكى فى « فتاوي » ه الحديثة . كشف الخفا ج 1 ص 229 20 .\r\n( صفحه 75 و صفحه 161 و صفحه 155 ) - ان الله تعالى خلق آدم على صورته - رجوع فرمائيد باحاديث چندى كه دراين‌باره استاد فروزانفر آن را در احاديث مثنوى آورده‌اند كه از آن جمله است : اذا قاتل احدكم اخاه فليجتنب الوجه فان الله خلق آدم على صورته . ( 114 ) و رجوع فرمائيد به « مشكاة المصابيح » ج 2 احاديث رديف 3525 و 4628 21 .\r\nصفحه ( 79 ) - روى عن رسول الله صلى الله عليه و آله ان لله تعالى فى الارض ثلاثمائة قلوبهم على قلب آدم و اربعين قلوبهم على قلب ابراهيم و سبع . . . . . . الى آخر الحديث اين حديث از جمله احاديث چنديست كه مستند اعتقاد بوجود « ابدال » يا « بدلاء » مىباشد و ظاهرا مشروح‌ترين و مفصل‌ترين آن روايات همينست اما راقم سطور آن را به صورتى كه در متن « كشف الحقائق » آمده است در كتب حديثى كه در دسترس داشت نيافت و صورتى كه متفق عليه حافظ ابى نعيم اصفهانى و حافظ جلال الدين سيوطى است و در « حلية الاولياء » ( ج 1 ص 9 ) و « لئالى المصنوعة » ( ج 2 ص 331 ) و « الحاوى للفتاوى » ( ج 2 ص 247 ) آمده است چنين است :\r\nان الله عز و جلّ فى الخلق ثلاثمائة قلوبهم على قلب آدم عليه السلام و لله تعالى فى الخلق اربعون قلوبهم على قلب موسى عليه السلام و لله تعالى فى الخلق سبعة قلوبهم على قلب ابراهيم عليه السلام و لله تعالى فى الخلق خمسة قلوبهم على قلب جبرئيل عليه السلام و لله تعالى فى الخلق ثلاثة قلوبهم على قلب ميكائيل عليه السلام و لله تعالى فى الخلق واحد قلبه على قلب اسرافيل عليه السلام فاذا مات الواحد ابدل الله عز و جلّ مكانه من الثلاثة و اذا مات من الثلاثة ابدل الله تعالى مكانه من الخمسة و اذا مات من الخمسة ابدل الله تعالى مكانه من السبعة و اذا مات من السبعة ابدل الله تعالى مكانه من الاربعين و اذا مات من الاربعين ابدل الله تعالى مكانه من الثلاثمائة و اذا مات من الثلاثمائة ابدل الله تعالى مكانه من العامة فبهم يحيى و يميت و يمطر و ينبت و يدفع البلاء . »\r\nو سواى اين روايت بالنسبه مفصل روايات مختصر و متعددى راجع بابدال و مواقع ايشان ( در بلاد شام و ديگر بلاد ) آمده است از جمله در « اربعين » ابى عبد الرحمن سلمى ص 9 حديث بيستم و « مشكاة المصابيح » خطيب ج 2 رديف ( 4268 ) . « حلية الاولياء » حافظ ابى نعيم ج 1 ص 9 / 8 « مقاصد الحسنة » سخاوى ج 1 ص 8 الى 11 و تاريخ دمشق ابن عساكر ج 1 ص 59 - 64 و بحث مشروح راجع بابدال و تعداد ايشان و محل و مقام آنان و صحت و ضعف اسناد روايات وارده دراين‌باره را « سيوطى » به عهده گرفته و رسالهء تحت عنوان :\r\n« الخبر الدال على وجود القطب و الاوتاد و النجباء و الابدال » تأليف و ترتيب\r\n\r\n","description":"","footnote":"","page_name":" 318 ","page_number":350},
  {"content":"\r\n\r\nداده و بطور مشبع و ممتع دراين‌باره بحث كرده است . اين رساله ضمن رسائلى كه بمجموع آن نام « الحاوى للفتاوى » داده شده است بچاپ رسيده است ج 2 ص 241 - 255 22\r\nصفحه ( 81 ) - جذبة من جذبات الحق توازى عمل الثقلين - در احاديث مثنوى آمده است خواجه ايوب در شرح خود بر مثنوى اين جمله را مطابق متن حديث نبوى ( ص ) شمرده و غزالى در « احياء العلوم » ج 4 ص 56 بدون انتساب به قائلى آورده و جامى در « نفحات » آن را به ابوالقاسم ابراهيم بن محمد نصرآبادى متوفى ( 372 ) نسبت داده است و در اسرار التوحيد چاپ تهران ص 247 با تعبير كما قال الشيخ كه مؤيد گفته جامى است نقل شده است . ( احاديث مثنوى ص 119 )\r\nعجلونى در « كشف الخفا » پس از ذكر نص همين جمله بعنوان حديث ( ؟ ) مىگويد . . . . كذا اشتهر و لينظر حاله . ج 1 ص\r\nصفحه ( 102 ) - بعثت لبيان الاحكام لا لبيان الحقيقة از اين عبارت كه در كتب صوفيه فراوان به چشم مىخورد در كتب حديث نشانى نيست .\r\nصفحه ( 104 ) - موتوا قبل أن تموتوا - احاديث مثنوى ص 116\r\nصفحه ( 108 و 110 و 191 و 192 ) - كل شيئى يرجع الى اصله - عبارت معروفيست كه در كتب نحو و حكمت مىآيد و از مصطلحات علم نحو است ( در مبحث تصغير و جمع و نسبت ) و ظاهرا گمان نمىرود كه « نسفى » آن را به صورت و عنوان حديث نقل كرده باشد .\r\nگويا مصرع : « بازگردد باصل خود هر چيز » ترجمهء تحت اللفظ اين عبارت است شاعر مشهور اديب صابر نيز اين جمله را بشعر ترجمه كرده است .\r\n باصل باز شود فرع و هست نزد خرد * مر اين حديث مسلم مر اين مثل مضروب \r\n( البته شايد از « حديث » در مصرع اخير مراد معنى اصطلاحى و در آيه آن نباشد ) .\r\nصفحه 108 - منه بدأ و اليه يعود - قسمتيست از چند حديث درباره غير مخلوق بودن قرآن كه « سيوطى » آنها را در « اللئالى المصنوعة » آورده و مدعى موضوعيت آن شده است و اين عبارت در بعضى از آن احاديث به صورت منه خرج و اليه يعود ضبط شده است و اينك يكى از آن ميان :\r\nخيركم من حفظ كتاب الله فعمل به و علمه الناس و هو كلام الله منزل غير مخلوق منه بدء و اليه يعود فمن قال مخلوق فهو كافر . لئالى المصنوعة ج 1 ص 6\r\nصفحه 113 - فرغ الرب من الخلق و الخلق و الرزق و الاجل - اين حديث را سيوطى در جامع الصغير بنقل از « اوسط » طبرانى از طريق عبد الله بن مسعود بدين صورت آورده است و آن را حديث صحيحى شمرده :\r\n\r\n","description":"","footnote":"","page_name":" 319 ","page_number":351},
  {"content":"\r\n\r\nفرغ الى ابن آدم من اربع الخلق و الخلق و الرزق و الاجل . جامع الصغير 75 / 2 و در كنوز الحقائق بدين صورت از طريق ابن عساكر روايت شده است كه :\r\nفرغ الله من اربع من الخلق و الخلق و الرزق و الاجل . ( 24 / 2 ) و قاضى باقلانى در « انصاف » اين حديث را چنين نقل كرده است : . . . .\r\nو قوله صلى الله عليه و سلم لابن عباس : فرغ ربك من اربع الخلق و الخلق و الرزق و الاجل فلو جهد الخلق على أن يؤتوك ما لم يقدره الله لم يقدروا على ذلك . ( انصاف ص ) و نظير همين روايتست اين روايت كه :\r\nان الله عز و جلّ فرغ الى كل عبد من خلقه من خمس من اجله و عمله و مضجعه و اثره و رزقه ( مشكاة المصابيح ج 1 ص 40 )\r\n23\r\n. صفحه ( 121 ) - علماء امتى كانبياء بنى اسرائيل - بنا بتصريح سيوطى و ابن حجر و بسيارى ديگر از حفاظ اين حديث موضوع و بىاصل است رجوع فرمائيد به كشف الخفا صفحه 64 / 2\r\nصفحه ( 125 ) - العجز عن درك الادراك ادراك - گفته جناب ابى بكر صديق رضى الله عنه است . ( الجام العوام عن علم الكلام غزالى ص 7 )\r\nعبد الكريم جيلى در « انسان الكامل فى معرفة الاواخر و الاوائل » پس از انتساب اين كلام بابى بكر گويد كه اين جمله به صورت : العجز عن الادراك ادراك نيز نقل شده است . ( ص 11 )\r\nاز آنجا كه اين كلام موزون است بعضى آن را ضمن شعر نيز تضمين كرده‌اند .\r\nصفحه ( 121 ) - اوليائى تحت قبابى لا يعرفهم غيرى - احاديث مثنوى 52 - 58\r\nصفحه ( 125 ) - عليكم بدين العجائز - حافظ « سخاوى » و عجلونى بتبع او تصريح كرده‌اند كه اين حديث با اين الفاظ اصلى ندارد . ولى سخاوى بنقل از « مسند الفردوس » ديلمى حديثى بدين صورت مىآورد :\r\nاذا كان فى آخر الزمان و اختلفت الا هواء فعليكم بدين اهل البادية و النساء و سخاوى خود همين حديث را نيز جدا تضعيف مىكند .\r\n( المقاصد الحسنة ص 290 - كشف الخفا ج 2 ص 70 )\r\nصفحه ( 123 ) - لو كشف الغطاء ما زدت ( ما ازددت ) يقينا - از كلمات قصار منسوبه به حضرت امير صلاة الله عليه است و بنقل استاد فروزانفر در تعليقات كتاب « فيه ما فيه » گرچه « آمدى » آن را در « غرر و درر » به مولا نسبت داده است ولى « ابو نصر سراج » در « اللمع » اين كلمه را از « عامر بن عبد القيس تميمى عنبرى » يكى از زهاد ثمانيه دانسته است .\r\n( فيه ما فيه چاپ دانشگاه ص 272 )\r\n\r\n","description":"","footnote":"","page_name":" 320 ","page_number":352},
  {"content":"\r\n\r\nصفحه ( 125 ) - المسلم من سلم المسلمون من لسانه و يده - به همين صورت و به ضميمه اضافاتى بدين قرار :\r\nالمسلم من سلم المسلمون من لسانه و يده و المؤمن من أمنه الناس على دمائهم و اموالهم . و :\r\nالمسلم من سلم المسلمون من لسانه و يده و المهاجر من هجر ما نهى الله عنه ( جامع الصغير 186 / 2 - مشكاة المصابيح ج 1 ص 10 ) - و كنوز الحقائق 126 / 2 و كشف الخفا 210 / 2 - و به صورت :\r\nالمسلم من سلم الناس من يده و لسانه و المؤمن من ائتمنه الناس على اموالهم و انفسهم - معانى الاخبار صدوق 239 / مشكاة المصابيح ج 1 ص 31 بنقل از نسائى و ترمذى .\r\nصفحه ( 138 ) - انا اعلمكم بالله و اخشاكم لله - شايد مراد اين حديث باشد كه در كنوز الحقائق وارد شده است كه : انا أتقاكم لله و اعلمكم بحدوده 79 / 1 - يا اين حديث كه غزالى آن را در الجام العوام ص 7 نقل كرده است :\r\nاعرفكم بالله اخوفكم لله و انا اعرفكم بالله .\r\nصفحه ( 136 ) - افضل الذكر لا إله الا الله - اين روايت بصور مختلف و با اضافات و تقديم و تأخير در بعضى كلمات روايت شده است از جمله ترمذى و نسائى و ابن حبان و حاكم نيشابورى آن را بدين صورت :\r\nافضل الذكر لا إله الا الله و افضل الدعاء الحمد لله از جابر بن عبد الله روايت كرده و حديث صحيحى شمرده‌اند و ديلمى در « مسند الفردوس » آن را به صورت :\r\nافضل العمل لا إله الا الله و افضل الدعاء استغفر الله روايت كرده است .\r\n( رجوع فرمائيد به : ( كشف الخفا ج 1 ص 152 )\r\nصفحه ( 143 ) - لو دنوت أنملة لاحترقت - گفته يا مضمون گفته منسوب به « جبرئيل » كه در شب معراج برسول اكرم ( ص ) عرض كرده است و چندين روايت بر آن مشتمل است كه بعضى از آنها را « سيوطى » در لئالى المصنوعة آورده و خالى از قوتشان ندانسته است از جمله اين حديث :\r\nان النبى ( ص ) سأل جبرئيل : هل رأيت ربك ؟ فانتفض جبرئيل و قال يا محمد ان بينى و بينه سبعين حجابا من نور لو دنوت من ادناها لاحترقت .\r\nكه عبارت اخير و ما نحن فيه در بعضى از آن احاديث به صورت : لو دنوت من بعضها لاحترقت و لو رأيت ادناها لاحترقت يا لو دنوت الى حجاب لاخترقت ضبط شده است .\r\nمشكاة المصابيح ج 3 ص 119 - لئالى المصنوعة ج 1 ص 15 / 17 / 18 و سعدى در بيت مشهور خود در وصف ليلة المعراج رسول اكرم اين حديث\r\n\r\n","description":"","footnote":"","page_name":" 321 ","page_number":353},
  {"content":"\r\n\r\nرا ترجمه كرده و چنين گفته است :\r\n چنان گرم در تيه قربت براند * كه در سدره جبريل از او بازماند\r\nبه دو گفت سالار بيت الحرام * كه اى حامل وحى برتر خرام\r\nچو در دوستى مخلصم يافتى * عنانم ز صحبت چرا تافتى\r\nبگفتا فراتر مجالم نماند * بماندم كه نيروى بالم نماند\r\nازين سدره بالاترم بهره نيست * تو بر شو كه جبريل را زهره نيست\r\nاگر يك سر موى برتر تر پرم * فروغ تجلى بسوزد پرم \r\n( بوستان ص 5 )\r\nصفحه ( 151 ) - الهى لما ذا خلقت الخلق ؟ قال كنت كنزا مخفيا فاردت أن أعرف .\r\nدر احاديث مثنوى ( ص 29 ) از قول مؤلف « اللؤلؤ المرصوع » چنين نقل شده است : حديث كنت كنزا مخفيا لا اعرف فاحببت أن أعرف فخلقت خلقا فتعرفت اليهم فبى عرفون قال ابن تيمية ليس من كلام النبى ( ص ) و لا يعرف له سند صحيح و لا ضعيف و تبعه الزركشى و ابن حجر و لكن معناه صحيح ظاهر و هو بين الصوفية دائر .\r\nصفحه ( 156 ) - ربنا فى ظلل من الغمام - در كتب حديثى كه در دسترس بنده بود چنين حديثى يافت نشد و ظاهرا اگر متن صحيح و اين كلام حديث باشد براساس آيه شريفه :\r\n « هَلْ يَنْظُرُونَ إِلَّا أَنْ يَأْتِيَهُمُ اللَّهُ فِي ظُلَلٍ مِنَ الْغَمامِ وَ الْمَلائِكَةُ وَ قُضِيَ الْأَمْرُ وَ إِلَى اللَّهِ تُرْجَعُ الْأُمُورُ »  ( بقره آيه 210 )\r\nگفته شده است ولى در بسيارى از تفاسير عامه و خاصه چون تفسير طبرى و ابى حيان و كشاف و روح المعانى و بيضاوى و نسفى و جلالين و ابن جزى كلبى و تبيان و ابو الفتوح و مجمع البيان در ذيل اين آيه ( كه در قرائت و تأويل آن اختلاف فراوانست ) چنين حديثى نيامده است .\r\nبحث درباره تأويل اين آيه نيز در كتاب « الاسماء و الصفات » بيهقى استقلالا و در بسيارى از كتب كلام و عقايد استطرادا تكفل شده است .\r\nصفحه ( 156 ) - ربنا فى عماء - ظاهرا مراد نسفى حديثى باشد كه بدين صورت در صحيح ترمذى وارد شده است بدين شرح :\r\nعن . . . عن ابى رزين قال قلت يا رسول الله اين كان ربنا قبل أن يخلق الخلق ( يخلق خلقه ) قال : كان فى عماء ما تحته هواء و ما فوقه هواء و خلق عرشه على الماء\r\nقال يزيد بن هارون : العماء : اى ليس معه شىء . ( صحيح ترمذى ج 2 ص 188 )\r\nصفحه ( 158 ) - النوم اخ الموت - احاديث مثنوى ص 5 و تمام روايت بنقل صاحب\r\n\r\n","description":"","footnote":"","page_name":" 322 ","page_number":354},
  {"content":"\r\n\r\nكشف الخفا چنينست :\r\nعن جابر قال : قيل يا رسول الله أ ينام أهل الجنة ؟ قال لا النوم اخ الموت و اهل الجنة لا يموتون و لا ينامون . ( ج 2 ص 229 )\r\nصفحه ( 164 ) - تفكر ساعة خير من عبادة ستين سنة - عجلونى در « كشف الخفا » بنقل از « فاكهانى » اين جمله را گفته « سرى سقطى » دانسته و گويد به دو صورت :\r\nخير من عبادة سنة و خير من عبادة ستين سنة وارد شده است و سيوطى نيز در « اللئالى المصنوعة » اين كلام را به صورتهاى مختلف آن مىآورد و قائل به موضوعيت آن مىشود بااين‌همه خود او در « جامع الصغير » حديثى به صورت : فكرة ساعة خير من عبادة ستين سنة نقل فرموده است . ( كشف الخفا ج 1 ص 310 / جامع الصغير ج 2 ص 77 / اللئالى المصنوعة ج 2 ص 327 ) .\r\nصفحه ( 166 ) - لى مع الله وقت لا يسعنى فيه ملك مقرب و لا نبى مرسل - رجوع فرمائيد باحاديث مثنوى ص 39 كه در آنجا از « اللؤلؤ المرصوع » چنين نقل شده است :\r\nتذكرة الصوفية كثيرا و لم أر من نبه عليه و معناه صحيح و فيه ايماء الى مقام الاستغراق باللقاء المعبر عنها بالمحو و الفناء و « عجلونى » در كشف الخفا اين كلام را به رديف ( 2159 ) آورده و چنين بيان كرده است : تذكرة الصوفية كثيرا و هو فى رسالة القشيرى بلفظ : « لى وقت لا يسعنى فيه غير ربى » و يقرب منها ما رواه « الترمذى » فى « شمائله » و « ابن راهويه » فى « مسنده » عن على ( ع ) فى حديث : « كان صلى الله عليه و سلم اذا أتى منزله جزأ دخوله ثلاثة اجزاء جزءا لله و جزءا لاهله و جزءا لنفسه ثم جزأ جزءه بينه و بين الناس » كذا فى اللئالى . . .\r\nقلت و يؤخذ منه أنه أراد ب « الملك المقرب » جبريل و ب « النبى المرسل » اخاه - الخليل انتهى فليتأمل . ( كشف الخفا ج 2 ص 173 )\r\nصفحه ( 172 ) - أعددت لعبادى الصالحين ما لا عين رأت و لا أذن سمعت و لا خطر على قلب احد حديث قدسى مشهور - مراجعه فرمائيد باحاديث مثنوى .\r\nصفحه ( 183 ) - كما تعيشون تموتون و كما تموتون تبعثون - احاديث مثنوى ص 18\r\nصفحه ( 188 ) - المرء على ما عاش عليه و تحشر على ما مات عليه - در كتب حديثى كه در دسترس بود اين حديث را با اين الفاظ نيافت .\r\nعارف غزنوى حكيم سنائى در ( حديقة الحقيقة ) ( برفرض آنكه عناوين اشعار از املاء و نقل خود او باشد نه از جامع و محرر و ناسخ آن ) ذيل عنوان :\r\nاندر حشر و نشر - الناس كما يعيشون يموتون و كما يموتون يحشرون .\r\nابياتى چند در بيان اين حديث سروده است و اين حديث را به صورت مذكور آورده است .\r\nصفحه ( 202 ) - من حسن اسلام المرء تركه ما لا يعنيه - جامع الصغير ( 158 / 2 ) كنوز - الحقائق ( 91 / 2 ) و با شرح بيشتر و ذكر اسناد در كشف الخفا ( ج 2 ص 285 ) و\r\n\r\n","description":"","footnote":"","page_name":" 323 ","page_number":355},
  {"content":"\r\n\r\nحلية الاولياء ( ج 10 ص 171 )\r\nصفحه ( 202 ) - من اصبح معافى فى بدنه آمنا فى سر به عنده قوت يومه فكانما حيزت له الدنيا بحذافيرها - ادب المفرد بخارى ص جامع الصغير 158 / 2 و كشف الخفا 227 / 2 با اضافه مختصر در بعضى مراجع و كسر و نقصانى در بعض ديگر : از جمله در جامع الصغير ( ج 1 ص 6 ) به صيغه خطاب و مصدر به « ابن آدم » . و اين حديث از طريق خاصه بدين صورت روايت شده است :\r\nعن . . . قال رسول الله ( ص ) من أصبح و أمسى و عنده ثلاث فقد تمت عليه النعمة فى الدنيا : من أصبح و أمسى معافى فى بدنه آمنا فى سر به عنده قوت يومه فان كانت عنده الرابعة فقد تمت عليه النعمة فى الدنيا و الآخره و هو :\r\nالاسلام . ( روضه كافى ص 148 )\r\nصفحه ( 206 ) - من لم يولد مرتين لم يلج ملكوت السموات و الارض - كه غالبا به صورت :\r\nلن يلج ملكوت السموات من لم يولد مرتين آمده است . رجوع فرمائيد به احاديث مثنوى ص 96 .\r\nصفحه ( 207 ) - من مات فقد قامت قيامته - قسمتى است از حديث و تمام حديث بصور مختلف روايت شده است ( مقاصد الحسنة ص 428 كشف الخفا ص 279 / 2 )\r\nصفحه ( 211 ) - اللهم أرنا الاشياء كما هى - هجويرى در « كشف المحجوب » در دو جا و نجم الدين رازى در « مرصاد العباد » صريحا اين كلام را به حضرت رسول اكرم ( ص ) نسبت داده‌اند اما بتصريح استاد فروزانفر در « احاديث مثنوى » ص 45 در كتب حديث از آن نشانى نيست .\r\nحكيم مشهور اوائل قرن چهاردهم مرحوم آخوند ملا على نورى كه « شرح اشارات » تحت نظر و بتصحيح ايشان در تهران چاپ ( سنگى ) شده است در مقاله مقدمه مانندى كه در پشت جلد چاپ شده است اين روايت را به صورت « رب أرنى الاشياء كما هى » بنحو ارسال مسلم به حضرت امام حسن عسكرى ( ع ) نسبت داده‌اند .\r\nمن بنده با فحص اجمالى در كلمات و آثار حضرت عسكرى ( در بحار الانوار اثبات الوصية / دلائل الامامة / المسترشد / و بعض كتب ديگر ) چنين كلمه‌اى را منسوب به آن حضرت نيافتم . ( شرح اشارات چاپ اول ص پشت جلد )\r\nعلى المعمول اهل معقول اعتناء كافى بمنقولات ندارند و استقصاى لازمى را كه اهل حديث و فقهاء در اين موارد به كار مىبرند زايد مىدانند\r\nصفحه ( 212 ) - الدنيا مزرعة الآخرة - در احاديث مثنوى از قول مؤلف « اللؤلؤ المرصوع » نقل كرده‌اند كه : . . . . . . قال « السخاوى » لم أقف عليه ( اى مسندا ) مع ايراد الغزالى له فى الاحياء . ( احاديث مثنوى ص 112 ) .\r\nو مؤلف « كشف الخفا » بعد از نقل عبارت فوق از « مقاصد الحسنة » سخاوى\r\n\r\n","description":"","footnote":"","page_name":" 324 ","page_number":356},
  {"content":"\r\n\r\nاضافه مىكند : . . . و قال القارى : قلت معناه صحيح مقتبس من قوله تعالى :\r\n« من كان يريد حرث الآخرة نزد له فى حرثه » كشف الخفا 412 / 1\r\nصفحه ( 215 ) - كالفضة البيضاء نقية لم يسفك فيها دم و لم يعمل فيها خطيئة - اين حديث بصور متفاوت در كتب حديث و تفاسير ذيل آيه شريفه :\r\n « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ »  ( سوره ابراهيم آيه 48 ) نقل شده است و سند بيشتر آن منتهى بعبد الله بن مسعود رضى الله عنه مىشود . از جمله در تفسير طبرى بدين صورت :\r\n« . . . . قال ارض كالفضة نقية لم يسل فيها دم و لم يعمل فيها خطيئة يسمعهم الداعى و ينفذهم البصر حفاة عراة قياما ( أحسب قال : ) كما خلقوا حتى يلجمهم العرق قياما وحده . »\r\nو به اين صورت : « تبدل ارضا بيضاء نقية كانها فضة لم يسفك فيها دم حرام و لم يعمل فيها خطيئة » و صور متعدد ديگر آمده است ( ج 13 / 164 ) و طبرسى در مجمع البيان از طريق ابن عباس اين حديث را چنين آورده است : « تبدل آكامها و آجامها و جبالها و اشجارها و الارض على حالتها و تبقى ارضا بيضاء كالفضة لم يسفك عليها دم و لم يعمل عليها خطيئة و تبدل السموات فيذهب بشمسها و قمرها و نجومها . » و بصور و الفاظ ديگر نيز نقل كرده است . ( ج 5 / 6 ص 232 چاپ صيدا ) .\r\nصفحه ( 229 ) - ان الله ارضا بيضاء مسيرة الشمس فيها ثلاثون يوما مثل ايام الدنيا ثلاثين مرة مشحونة خلقا لا يعلمون الله تعالى يعصى فى الارض و لا يعلمون الله تعالى خلق آدم و ابليس . در كتب معتبر حديث چنين روايتى نيافتم . اما در كتاب : سر العالمين و كشف ما فى الدارين كه با اينكه مسلما از حجة الاسلام غزالى نيست بنام آن بزرگوار چاپ شده است حديثى بدين شرح آمده است :\r\nقال صلى الله عليه و آله و سلم : ان بالمغرب هاهنا لارضا بيضاء من وراء قاف لا يقطعها الشمس فى اربعين سنة قالوا يا رسول الله او فيها خلق ؟ قال نعم فيها قوم مؤمنون لا يعصون الله طرفة عين لا يعرفون آدم و لا ابليس بينهم الملائكة يعلمونهم شريعتنا و يحكمون بينهم و يدرسونهم الكتاب العزيز . . . . . . ( ص 104 - 105 )\r\nصفحه ( 232 ) - من ادراك العرفة فقد ادراك الحج - سيوطى بنقل از « طبرانى » اين حديث را در « جامع الصغير » بدين صورت آورده است : « من ادراك العرفة قبل طلوع الفجر فقد ادراك الحج » ( 2 / 161 )\r\nصفحه ( 233 ) - لا يسعنى ارضى و لا سمائى و انما يسعنى قلب عبدى المؤمن - استاد فروزانفر\r\n\r\n","description":"","footnote":"","page_name":" 325 ","page_number":357},
  {"content":"\r\n\r\nدر « احاديث مثنوى » اين حديث را با اختلافى در الفاظ از احياء العلوم و عوارف المعارف نقل نموده‌اند و براى اطلاع بر اقوال محدثين درباره صحت و سقم اين حديث به « اتحاف السادة المتقين » ( ج 7 ص 234 ) حوالت داده‌اند . ( ص 26 )\r\n\r\n","description":"","footnote":"","page_name":" 326 ","page_number":358},
  {"content":"\r\n\r\n\r\nفهرست ابيات و رباعيات\r\nصفحه ( 28 )\r\n قومى به خيال در غرور افتادند * وز غايت جهل در سرور افتادند\r\nمعلوم شود چو پرده‌ها برگيرند * كز كوى تو دور دور دور افتادند \r\n* * * صفحه ( 31 )\r\n اى در طلب گره‌گشائى مرده * با وصل بزاده وز جدائى مرده\r\nاى بر لب بحر تشنه در خواب شده * وى بر سر گنج از گدائى مرده \r\n* * * منسوب بمولانا جلال الدين : رك شماره 1619 رباعيات چاپ اصفهان . ولى « هدايت » آن را به بابا فضل كاشى نسبت داده است . ( رياض العارفين 725 ) و رجوع فرمايند به تعليقات استاد فروزانفر بر كتاب معارف محقق ترمذى ص 127 كه انتساب اين رباعى را به « عطار » مرجح شمرده‌اند .\r\n* * * صفحه ( 52 و صفحه 161 )\r\n مشو احول مسما جز يكى نيست * اگرچه اين‌همه اسما نهاديم \r\nاين بيت از غزليست از شيخ عطار بمطلع :\r\n هر آن نقشى كه در صحرا نهاديم * تو زيبا بين كه ما زيبا نهاديم \r\nديوان چاپ استاد نفيسى ص 266 - 267 و « نسفى » در مقصد اقصى ابيات ديگرى را نيز از اين غزل بشاهد آورده است .\r\n\r\n","description":"","footnote":"","page_name":" 327 ","page_number":359},
  {"content":"\r\n\r\nصفحه ( 67 )\r\n چو بد كردى مباش ايمن ز آفات * كه واجب شد طبيعت را مكافات \r\nاين بيت از نظامى گنجوى است و پس از آن چنينست :\r\n به چشم خويش ديدم در گذرگاه * كه زد بر جان مورى مرغكى راه\r\nهنوز از صيد منقارش نپرداخت * كه مرغى ديگر آمد كار او ساخت \r\n* * * صفحه ( 68 )\r\n راحت مطلب دلا اگر مىشنوى * در مزرعهء خود آنچه كشتى دروى\r\nالقصه از اين قضيه رمزى بشنو * آزرده كسى مكن كه آزرده شوى \r\n* * * صفحه ( 100 )\r\n اى نسخه نامه الهى كه توئى * وى آينه جمال شاهى كه توئى\r\nبيرون ز تو نيست هرچه در عالم هست * از خود بطلب هر آنچه خواهى كه توئى \r\n( اين رباعى كه در مرصاد العباد ص 3 نيز آمده است در ضمن رباعيات بابا افضل كاشى ضبط شده است .\r\nمصنفات بابا افضل ج 2 ص 39 / 766 )\r\n* * * صفحه ( 100 )\r\n در جستن جام جم جهان پيمودم * روزى ننشستم و شبى نغنودم\r\nز استاد چو وصف جام جم بشنودم * خود جام جهان‌نماى جم من بودم \r\n( اين رباعى نيز در جمله رباعيات منسوب به بابا افضل مضبوط است . ص 26 / 754 ولى « هدايت » آن را از « زين الدين نسوى » دانسته است . رياض العارفين 333 ) .\r\n* * * صفحه ( 104 )\r\n بمير اى دوست پيش از مرگ اگر مى زندگى خواهى * كه « ادريس » از چنين مردن بهشتى گشت پيش از ما \r\n( اين بيت از قصيدهء مشهور حكيم سنائى غزنوى است بمطلع :\r\nمكن در جسم و جان منزل كه اين دون است و آن و الا قدم زين هر دو بيرون نه نه اينجا باش و نه آنجا ديوان چاپ استاد مدرس رضوى / ص 51 - 57 )\r\n\r\n","description":"","footnote":"","page_name":" 328 ","page_number":360},
  {"content":"\r\n\r\nصفحه ( 108 )\r\n بود و نابود تو يك قطره آبست همى * كه ز دريا به كنار آمد و با دريا شد \r\n* * * صفحه ( 116 ) گنگست و كر و كور هر آن كش بشناخت . ( ع )\r\nصفحه ( 119 )\r\n يك‌قدم بر نفس خود نه ديگرى بر كوى دوست * هرچه بينى نيك بين با اين و آنت كار نيست \r\n* * * صفحه ( 120 )\r\n تو خود را در حجاب خويش مگذار * حجاب خود توئى از پيش بردار \r\n( عطار ؟ ) * * *\r\nصفحه ( 127 )\r\n كار نازك‌دلان رعنا نيست * سنگ زيرين آسيا بودن \r\n* * * صفحه ( 138 )\r\n نزديكان را بيش بود حيرانى * كايشان دانند هيبت سلطانى \r\n* * * صفحه ( 151 )\r\n آفرينش نثار فرق تواند * برمچين چون خسان زر ايثار \r\n( بيتيست از قصيده مشهور حكيم سنائى غزنوى بمطلع :\r\n طلب اى عاشقان خوشرفتار * طرب اى نيكوان شيرين‌كار \r\nو ظاهرا ضبط ديوان و نسخه آستانه در مصرع ثانى انسب است كه :\r\nبرمچين چون خسان ز راه نثار ( ديوان ) يا برمچين چون گدا ز راه نثار ( آستانه ) ديوان سنائى چاپ استاد مدرس رضوى ص 196 - 204 )\r\n* * * صفحه ( 156 )\r\n دل مغز حقيقتست و تن پوست ببين * در كسوت روح صورت دوست ببين\r\nهر چيز كه آن نشان هستى دارد * يا سايه نور اوست يا اوست ببين \r\n( اين رباعى را كه ضمن رباعيات بابا افضل كاشى و بنام او آورده‌اند « مصنفات بابا افضل ج 2 ص 738 / 10 » مرحوم\r\n\r\n","description":"","footnote":"","page_name":" 329 ","page_number":361},
  {"content":"\r\n\r\nهدايت در « رياض العارفين » ص 61 بنام اوحدى كرمانى ثبت كرده است . )\r\n* * * صفحه ( 157 )\r\n جويان اتصال بسى خلق و حق عزيز * كز نيستان بهست محالست اتصال\r\nوصل و فراق خلق دو چيز اقتضا كند * او نيست جز يكى نه فراقست و نه وصال \r\nصفحه ( 159 )\r\n هر نقش كه بر تخته هستى پيداست * آن صورت آن‌كس است كان نقش آراست\r\nدرياى كهن چو برزند موجى نو * موجش خوانند و در حقيقت درياست \r\n( ايضا منسوب است به بابا افضل كاشى مصنفات ج 2 ص 756 / 28 گرچه جامى در نفحات آن را بكمال الدين عبد الرزاق كاشى نسبت داده است نفحات ص 486 )\r\n* * * صفحه ( 162 )\r\n حديث عاشقان اين بد سنائى * سخن كوتاه شد الله اكبر \r\n* * * صفحه ( 163 )\r\n جهان را بلندى و پستى توئى * ندانم چه‌اى هرچه هستى توئى \r\n( درباره سراينده اين بيت بتعليقات مراجعه فرمايند )\r\n* * * صفحه ( 168 )\r\n آن را كه نشان داغ عشق است * بر چهره او چو نور پيداست \r\nصفحه ( 170 )\r\n باخودى كفر و بيخودى دين است * آنچه گفتيم مغز آن اينست \r\nصفحه ( 201 )\r\n به يك ساعت به يك‌لحظه به يك‌دم * دگرگون مىشود احوال عالم \r\nدر نسخه آستانه پس از اين بيت اين دو بيت نيز آمده است :\r\n از آن جانب هميشه جود و تكميل * وز اينجانب بود هر لحظه تبديل\r\nچو دريائيست وحدت ليك پرخون * كزو خيزد هراسان موج مجنون \r\n( عطار ؟ )\r\nصفحه آخر\r\n تا هست غم خودت نبخشايندت * تا با تو تو هست هيچ ننمايندت\r\nتا از خود و هر دو كون فارغ نشوى * اين در مزن اى خواجه كه نگشايندت \r\n\r\n","description":"","footnote":"","page_name":" 330 ","page_number":362},
  {"content":"\r\n\r\n\r\nمستدركات\r\n\r\n","description":"","footnote":"","page_name":" 331 ","page_number":363},
  {"content":"\r\n . \r\n","description":"","footnote":"","page_name":" 332 ","page_number":364},
  {"content":"\r\n\r\n[ 1 
  ] ر ك صفحهء 162\r\n[ 2 
  ] ترديد اين بنده غير موجّه بوده است ؛ از آقاى حق وردى ناصرى - حفظه الله تعالى - سپاسگزارم كه اين ترديد را دفع و رفع فرموده است و داستان حملهء حاكم مغول خراسان را به فرمان آباغا خان به بخارا از جامع التواريخ نقل كرده است ( مقدمهء زبدة الحقائق ، كتابخانهء طهورى ، 1363 ، ص 11 ) .\r\n[ 3 
  ] در المحاسن و المساوى بيهقى چنين آمده است : « قال مصعب بن زبير : انّ النّاس يتحدّثون بأحسن ما يحفظون و يحفظون احسن ما يكتبون و يكتبون أحسن ما يسمعون ، فاذا أخذت الأدب فخذه من أفواه الرّجال فانّك لا تسمع منهم الا مختارا . ( ج 1 ، ص 1 ) و نيز نائب الصدر مرحوم آن را از سامرات محيى الدين مختصرا نقل كرده است ( ج 3 ، طريق الحقائق ، ص 285 ) .\r\n[ 4 
  ] فى المثل ابن ابى الحديد ضمن بيان روايتى از زبير بن بكّار عين عبارت زبير را چنين نقل مىكند :\r\n« و قال فروة بن عمرو - و كان ممّن تخلّف عن بيعة ابى بكر . . . الخ . . . » ( شرح نهج البلاغه ؛ الموفقيّات ، ص 590 ) .\r\n[ 5 
  ] گو اينكه بعضى از قدماى معتزله و نيز امام الحرمين ابو المعالى جوينى در بحث صفات بارى تعالى قائل به واسطه‌اى ميان وجود عدم - يا ثبوت و نفى - شده و از آن به « حال » يا « احوال » تعبير كرده‌اند كه معتزله آن را به تفصيل بيشترى در كتب خود بيان كرده ، و امام الحرمين در كتاب الارشاد الى قواطع الادلّة فى اصول الاعتقاد فصلى را تحت عنوان « فى اثبات الأحوال و الردّ على منكريها » به بيان و اثبات اين مسئله اختصاص داده است . ( الارشاد ، ص 92 - 94 ) . ولى اشاعره و شيعه منكر اين موضوعند و ميان وجود و عدم واسطه را نمىپذيرند . براى اطلاع بيشتر دراين‌باره به توضيح دقيقى كه مرحوم استاد همائى طاب ثراه بر عبارت مجمل « مصباح الهداية » افزوده‌اند مراجعه فرمايند . ( مصباح الهداية ، ص 26 - 27 ) .\r\n[ 6 
  ] در بسيارى از كتب تاريخ و سير و « شمائل » يعنى كتبى كه به شرح حال و اوصاف جلال و جمال محمدى ( صلى الله عليه و آله و سلم ) اختصاص داده شده است ، نيز ، حضور روحانى خضر ( ع ) بدون آنكه\r\n\r\n","description":"","footnote":"","page_name":" 333 ","page_number":365},
  {"content":"\r\n\r\nشخص او ديده شود و فقط صوت و صداى او شنيده شود ، در هنگام رحلت رسول اكرم ( ص ) و « عروج آن حضرت به رفيق اعلى » تصريح شده ؛ فى المثل ، در تاريخ جرجان سهمى ( قرن سوم ) مىخوانيم : « . . . فقال جبريل عليه السلام : هذا آخر وطئي الأرض انّما كنت انت حاجتى من الدّنيا ، فلمّا قبض رسول اللّه صلّى الله عليه و سلّم و جاءت التّعزية ، يسمعون حسّه و لا يرون شخصه قال : السلام عليكم و رحمة الله إن فى اللّه عزاء من كلّ مصيبة و خلفا من كلّ هالك و دركا من كلّ فائت ، و اتّقوا اللّه و إياه فأرجوا فانّ المحروم من حرم الثّواب و السلام عليكم و رحمة الله و بركاته ، قال فقال على ( ع ) أ تدرون من هذا ؟ قالوا لا قال هذا الخضر عليه السلام . » ( ص 320 در ترجمهء محمد بن جعفر بن محمد ( ع ) ديباج ) و يا ذهبى در سير أعلام النبلاء مىآورد : « عن عبد الرحمن بن احمد بن تقى بن مخلّد حدّثنى أبى اخبرتنى أمّى ( يعنى زوجه بقّى بن مخلد ) انها رأت ابى مع رجل طوال جدّا ، فسألته عنه ، فقال أرجو ان تكونى امرأة صالحة ذاك الخضر عليه السلام » ولى حافظ ذهبى بلافاصله اضافه مىكند كه اين عبد الرحمن از جدّ خود چيزهايى نقل كرده كه خداوند به درستى آن داناتر است . ( سير اعلام النبلاء ، ج 13 ، ص 295 ) و محقق كتاب سير در ذيل همان صفحه مىگويد : « ابو حيّان ( اندلسى ) در تفسير البحر المحيط و نيز ابن حجر در الإصابه تصريح مىكنند كه بزرگانى چون حربى و عبد الله بن المبارك و بخارى و ابن جوزى و أبى طاهر عبادى به وفات خضر ( ع ) تصريح كرده‌اند . » و نيز شاعر والامقام ما ، حضرت خاقانى ، شرح مبسوطى دربارهء ديدار خود با خضر ( ع ) در مكّه مكرمه و پرسش‌هايى را كه از جناب خضر كرده و پاسخهايى را كه از ايشان شنيده است به تفصيل بيان مىفرمايد ، ( تحفة العراقين ، يحيى قريب ، ص 54 به بعد )\r\n[ 7 
  ] ابن شاكر در فوات الوفيات سه صفحه به ترجمهء اين مرد اختصاص داده و از گفتهء « عبد الرحمن القارى الصّوفى » تاريخ وفات « رتن » را به سال ششصد و سى و دو ضبط كرده است . براى مزيد اطّلاع به فوات ، ج 2 ، ص 21 - 23 ، رجوع فرمايند . حافظ شمس الدين ذهبى رساله‌اى به نام « كسر وثن رتن » « شكستن بت و تن » تأليف فرموده و در آن رتن را به عنوان پيرمردى دروغزن و دجّال معرفى كرده است .\r\n[ 8 
  ] و يافعى در روض الرّياحين اين ابيات را بدون نام گويندهء آن مىآورد :\r\n ركب المحبّ الى المحبّ سفينة * تجرى من الخطرات فى أمواج\r\nفى سرّ سر السّر سرّ أقلعت * فى لجّ بحر زاخر عجّاج\r\nيا حسنها تجرى به متفرّدا * بعلومه فى جنح ليل داج\r\nفالقلب مشكاة و فيه زجاجة * قد علّقت بسلاسل المنهاج\r\nمتوقّد بالنّور من زيتونة * تسقى سراجا فاق كلّ سراج \r\n( ص 89 ، چاپ دوم ، سال 1374 ه ق )\r\n[ 9 
  ] صفحهء 83 ولايت معد شوى : مقصود بندر « موگاديشو » يا « مقدشو » مملكت سومالى است كه از بنادر غرب اقيانوس هند است كه « ابن بطوطه » نيز در سفرنامه‌اش اشارتى بدان دارد .\r\n\r\n","description":"","footnote":"","page_name":" 334 ","page_number":366},
  {"content":"\r\n\r\n[ 10 
  ] اگر مقصود از خماماميلن صورت معرّبى از  elimomaC  باشد ظاهرا ارتباطى به لفّاح ندارد زيرا كاموميل به معنى « بابونه » است .\r\nو رجوع فرمايند به الصّيدنة ابو ريحان چاپ مرحوم استاد زرياب خوئى ره ، ص 558 و جهت مزيد اطّلاع تصويرى از درخت لفّاح را كه ضمن مقالهء جالب و مفصّلى در باب آن درخت در صفحه 9 روزنامهء فرانسوى لوموند مورخه دوازدهم اوت 1987 درج شده و ضمن آن مقاله فوائد و خواص داروئى اين « مردم گيا » را شرح داده است اينك به نظر خوانندگان مىرساند .\r\n\r\n","description":"","footnote":"","page_name":" 335 ","page_number":367},
  {"content":"\r\n\r\n[ 11 
  ] و اسدى طوسى در گرشاسب‌نامه ص 171 ( چاپ مرحوم استاد يغمائى ) نيز درباره اين جزيره و درخت آن ابياتى سروده است .\r\n[ 12 
  ] از بهترين و جامع‌ترين بيانات « دربارهء اسلام و ايمان » برحسب اعتقاد شيعيان همان است كه مرحوم شهيد ثانى قدّس الله روحه در رساله « حقائق الايمان » بنحو مستوفى افاضه فرموده است .\r\n( مجموعه رسائل چاپ سنگى كه با كشف الفوائد علامه ( رض ) آغاز مىشود )\r\n[ 13 
  ] . . . علم و قرب هر كه زيان بود خوف و محبت او زياده بود . . . الخ نصيب بن محجن ، شاعر عاشق پيشهء عرب ، ( اواخر قرن اول هجرى ، و جامى ، شاعر گرانمايه و صوفى دانشمند بلند پايهء فارس ، ( قرن 9 ) اين معنى و مضمون ظريف و الا را به بهترين صورتى سروده‌اند و شايد شعر جامى مأخوذ و ناظر به شعر نصيب باشد كه مىگويد :\r\n و ما فى الارض أشقى من محبّ * و ان وجد الهوى حلو المذاق\r\nتراه باكيا ابدا حزينا * مخافة فرقة او الاشتياق\r\nفيبكى ان نأوا شوقا اليهم * و يبكى إن دنوا خوف الفراق\r\nفتسخن عينه عند التّنائى * و تسخن عينه عند التلاقى \r\n( تزيين الاسواق ص 84 ) جامى در سبحة الابرار ضمن داستانى چنين مىفرمايد :\r\n والى مُلك ولايت ذو النّون * آن به اسرار حقيقت مشحُون\r\nگفت در مكّه مجاور بودم * در حَرَم حاضر و ناظر بودم\r\nناگه آشفته جوانى ديدم * نه جوان ، سوخته جانى ديدم\r\nلاغر و زرد شده ، همچو هلال * كردم از وى ز سرِ مهر سؤال\r\nكه مگر عاشقى اى شيفته مرد * كه بدين‌گونه شدى لاغر و زرد\r\nگفت آرى به سرم شور كسى است * كش چو من عاشق و رنجور بسى است\r\nگفتمش يار به تو نزديكست ؟ * يا چو شب ، روزت ازُو تاريكست\r\nگفت در خانهء اويم همه عمر * خاك كاشانهء اويم همه عُمر\r\nگفتمش يك دل و يكروست به تو * يا ستمكار و جفا جوست به تو\r\nگفت هستيم بهر شام و سحر * بهم آميخته چون شير و شكر\r\nگفتمش زرد شده بهر چه‌اى * سربه‌سر درد شده بهر چه‌اى\r\nگفت رَو ، رو كه عجب بىخبرى * بِه كزين گونه سخن درگذرى\r\nمحنتِ قرب ز بُعد افزونست * جگر از هيبتِ قُربت خونست\r\nهَست در قُرب همه بيم زوال * نيست در بُعد جُز اميد وصال \r\n\r\n","description":"","footnote":"","page_name":" 336 ","page_number":368},
  {"content":"\r\n\r\n آتشِ بيم دل و جان سوزد * شمع اميد ، روان افروزد \r\n( هفت اورنگ : سبحة الابرار ص 524 )\r\n[ 14 
  ] برخى از شاعران به اين آيه شريفه هم در مقام وصف مدح و هم در مقام تغزّل استشهاد كرده و تمثّل جسته‌اند ولى على الاطلاق هيچيك از آنان از اين آيه بهتر و شيواتر از حضرت فردوسى قدّس الله روحه القدّوسى بهره نگرفته است و موضوع سخن و مورد استشهادش اشرف و اعلاى از موضوع و مورد حضرت فردوسى نبوده است فردوسى در مقدمه شاهنامه در مقام بيان اعتقاد به تشيّع خود تمسّك و استظهار به ذيل كرم حضرت ختمى مرتبت و حضرت شاه مردان صلوات إله و سلامه عليهما چنين مىفرمايد :\r\n منم بندهء اهل بيت نبى ( ص ) * ستايندهء خاكِ پاى وصّى\r\nابا ديگران مر مرا كار نيست * جز اين مر مرا راهِ گفتار نيست\r\nحكيم اين جهان را چو دريا نهاد * برانگيخته موج از تُندباد\r\nچو هفتاد كشتى بَرو ساخته * همه بادبانها برافراخته\r\nيكى پهن كشتى بسان عروس * بياراسته همچون چشم خروس\r\nمحمد ( ص ) به دو اندرون با على ( ع ) * همان اهل بيت نبىّ و وصّى\r\nخردمند كز دُور دريا بديد * كرانه نه پيدا و بُن ناپديد\r\nبدانست كو موج خواهد زدن * كس از غرق بيرون نخواهد شدن\r\nبه دل گفت اگر با نبىّ ( ص ) و وصى ( ع ) * شوم غرقه دارم دو يار وفّى\r\nهمانا كه باشد مرا دستگير * خداوند تاج و لوا و سرير\r\nخداوند جُوى مى و انگبين * همان چشمه شير و ماء مَعين\r\nاگر چشم دارى به ديگر سراى * به نزد نبىّ و وصّى گير جاى\r\nگرت زين بَد آيد گناه منست * چنين است آئين و راه منست\r\nبر اين زادم و هم بر اين بگذرم * چنان دان كه خاكِ پى حيدرم \r\n( شاهنامه ، چاپ مول ، ص 8 )\r\nسلام بر فردوسى بزرگوار .\r\nشاعرى نيز در مقام تغزل گفته است\r\n فداى آن لب نوشين كه چون چَشَم ز مىاش * روم به جنّت موعود و نهرِ باده و شير \r\nحضرت مولاناى روم نيز در مسئلهء خلق اعمال و تجسم اوصاف بشرى به صور گوناگون در روز حشر اشاراتى به جوى آب و شير بهشت مىفرمايد ( به شرحى كه مذكور خواهد شد ) .\r\nمولوى قدّس الله سرّه درباره « خلق اعمال در روز حشر » مىفرمايد :\r\n\r\n","description":"","footnote":"","page_name":" 337 ","page_number":369},
  {"content":"\r\n\r\n زانكِ حشر حاسدان روز گزند * بىگمان بر صورت گرگان كنند\r\nحشر پُرحرصِ خسِ مُردارخوار * صورت خُوكى بود روز شمار\r\nزانيان را گندِ اندام نهان * خَمرخواران را بود گندِ دَهان\r\nگندِ مخفى كان به دلها مىرسيد * گشت اندر حشر محسوس و پديد\r\nتو گناهى كرده‌اى شكلى دگر * دانه كِشتى ، دانه كى ماند به بَر\r\nهيچ ماند آب آن فرزند را ؟ * هيچ ماند نيشكر مر قند را ؟\r\nحُكم ان خو راست كان غالب‌تر است * چونكه زر بيش از مس آيد آن زر است\r\nسيرتى كان بر وجودت غالبست * هم بر آن تصوير حشرت واجبست\r\nچون سجودى يا ركوعى مَرو كِشت * شد در آن عالم سجود او بهشت\r\nآب صبرت آب جوى خُلد شد * جوى شير خلد مهرِ تُست و وُدّ\r\nچون ز دستت زخم بر مظلوم رُست * آن درختى گشت از آن زقُّوم رُست\r\nچون ز زخم آتش تو در دلها زدى * مايه نارِ جهنّم آمدى\r\nآن سخنهاى چو مار و كژدمت * مار و كژدم گردد و گيرد دمت\r\nخشمِ تو خشم سَعير دوزخت * همين بكُش اين دوزخت را كاين فخ است\r\nاى دريده پوستين يوسفان * گرگ برخيزى از اين خواب گران \r\n( از دفاتر دوم و سوم و چهارم مثنوى شريف )\r\n[ 16 
  ] و ر ك : المعتمد ، ص 237 ، به بعد ، و تذكره انطاكى ، ج 1 ، ص 193 ، و صيدنهء بيرونى ، رديف ، 542 و مفردات ابن البيطار ، ج 2 ، ص 17 .\r\n17 در پشت اولين صفحهء نهج المسترشدين علامه حلّى ( رض ) كه سابقا در تمليك اين حقير بود . اين دو بيت بدون نام گوينده درج شده بود و چون تاريخ تحرير آن مخطوطه نهصد و اندى بود طبعا سراينده آن پيش از قرن دهم مىزيسته است و اينك آن دو بيت :\r\n بيت و ثوب و قوت يوم * يكفى لمن فى غد يموت\r\nو ربّما مات نصف يوم * و النّصف من قوته يفوت \r\nو نيز « رادويانى » در ذكر نمونه‌هاى ترجمه اين حديث شريف سه بيت بدين شرح آورده است :\r\n هر كه را بهره كرد ايزدِ فرد * دانش و امن و تندرستى و خَورد\r\nزين جهان بهرهء تمامى يافت * گُو به گِرد دگر فضول نگرد\r\nكآرزو را كرانه نيست پديد * آز را خاك سير داند كرد \r\n( كه البته مصرع اخير ، ترجمهء آخرين جمله حديث شريف ديگرى است كه « و لا يملأ جوف ابن آدم الّا التّراب . . . . » )\r\n\r\n","description":"","footnote":"","page_name":" 338 ","page_number":370},
  {"content":"\r\n\r\n( ترجمان البلاغه ، چاپ تركيه ، ص 119 )\r\n18 . صفحه ( 29 ) حرام بن ملحان انصارى رضى الله عنه صحابى بزرگوار كه از « اصحاب غزوه بدر و احد » بوده و در سال چهارم از هجرت در واقعهء « بئر معونة » به شهادت رسيده نيز همين كه نيزهء « عامر بن الطّفيل » به سر و سپس به سينهء او اصابت كرد ، در لحظهء شهادت گفته است : « فزت و ربّ الكعبة » ( الاستيعاب ) و ( الاصابة ) و سير أعلام النّبلاء و به روايت ابن هشام گفته است « فزت و اللّه » . محقق سير اعلام النبلاء در تخريج « فزت و ربّ الكعبة » و مسلّم الصّدور بودن آن از جناب حرام بن ملحان ( رض ) به صحيح بخارى و صحيح مسلم و مسند احمد رحمهم الله تعالى استناد كرده است ( سير ، ج 2 ، ص 307 ) و حرام بن ملحان دائى انس بن مالك خادم رسول الله صلى الله عليه و آله و سلم است . و نيز ر ك : الاستبصار فى نسب الصّحابة من الانصار ابن قدامه ، ص 36 ؛ و كتاب الجهاد ، ابن مبارك ، ص 71 و پس از حضرت مولى الموالى ، صلوات إله عليه ، جناب سليمان بن صرد و خزاعى ، رحمة الله عليه ، كه از « توّابين » پس از فاجعه كربلا بود نيز در هنگام شهادت اين جمله را ادا كرده است :\r\nقال السّبط فى التذكرة عند مقاتلة التّوابين مع اهل الشام :\r\n« فاقتتلوا ، فترجّل سليمان ( ره ) فرماه الحصين بن نمير ( لع ) به سهم فقتله فوقع و قال : فزت و ربّ الكعبة ، فكان سنّ سليمان يوم قتل ثلاث و تسعون ( 93 ) سنة و قتل معه المسيّب بن نجبة »\r\nسفينة البحار ، محدث قمى ( رض ) ، 651 / 1 « سلم »\r\n[ 19 
  ] شيخ الرئيس ابن سينا سخن لطيفى در مقدمهء رسالة النفس مىفرمايد و آن اين است :\r\n« . . . و رؤيت عن عدّة من الحكماء و الأولياء انّهم اتّفقوا على هذه الكلمة و هى : من عرف نفسه فقد عرف ربّه ، و سمعت رأس الحكماء يقول على وفاق قولهم : من عجز عن معرفة نفسه فأخلق به ان يعجز عن معرفة خالقه . »\r\n( رسالة النّفس ، چاپ اروپا ، مجلهء  G . M . D . Z  ، ص 340 )\r\n20 ابو حيّان توحيدى در الصداقة و الصّديق اين دو بيت را بدون ذكر نام گوينده مىآورد :\r\n للّه فى الارض أجناد مجنّدة * أرواحها بيننا بالصّدق تعترف\r\nفما تعارف مها فهو مؤتلف * و ما تناكر منها فهو مختلف \r\n21 و مخفى نماند كه در باب اول سفر پيدايش توراة نيز چنين آمده است : « پس خدا آدم را به صورت خود آفريد ، او را به صورت خدا آفريد . . . » ( جمله 27 ) و در رسالهء يعقوب در عهد جديد نيز آمده است : « لكن زبان را كسى از مردمان نمىتواند رام كند شرارتى سركش و پر از زهر قاتل است ، خدا و پدر را به آن متبارك مىخوانيم و به همان مردمان را كه به صورت خدا آفريده شده‌اند لعن مىگوئيم . » ( باب سوم ، جمله نهم )\r\n22 از متأخرين نيز سيد كاظم رشتى « در شرح القصيده » بحثى دراين‌باره دارد و در مجموع به\r\n\r\n","description":"","footnote":"","page_name":" 339 ","page_number":371},
  {"content":"\r\n\r\nچهار طبقه اقتصار كرده است كه عبارت است از : 1 - أركان اربعه ؛ 2 - نقباء يا أبدال ؛ 3 - نجباء ؛ 4 - صالحان يا علماء و عدد أبدال را در سى و عدد صالحان يا علماء را در سيصد و شصت ، محصور دانسته و دربارهء ابدال مىگويد : « و هؤلاء عدد هم لا ينقص ، و لكن اشخاصهم تتبدّل و لذا سمّوا بالأبدال ، اذا مات واحد منهم جاء بدله مثله من اهل الطّبقة التالية . ( شرح القصيده )\r\n( 23 ) طبرانى ( ره ) در معجم الصغير اين حديث را از طريق منتهى به جناب عبد الله ابن مسعود به صورتى مفصل‌تر روايت كرده است . ( ج 1 ، ص 158 ) .\r\nو الحمد للّه ربّ العالمين و صلّى اللّه على سيدنا محمّد و آله الطّاهرين\r\n\r\n","description":"","footnote":"","page_name":" 340 ","page_number":372},
  {"content":"\r\n\r\n\r\nفهرست مآخذ و كتبى كه در مقدمه و تعليقات از آن نقل و بمطالب آن استناد شده است\r\n\r\n","description":"","footnote":"","page_name":" 341 ","page_number":373},
  {"content":"\r\n . \r\n","description":"","footnote":"","page_name":" 342 ","page_number":374},
  {"content":"\r\n\r\nنام كتاب / نام مؤلف / جاى چاپ\r\nالف الائمة الاثنا عشر / شمس الدين محمد بن طولون دمشقى / بيروت\r\nالابانة / امام ابى الحسن اشعرى / حيدرآباد\r\nالابانة عن مذهب اهل العدل / صاحب بن عباد / نجف اشرف\r\nاثبات الوصية / مسعودى / نجف اشرف\r\nاحاديث مثنوى / استاد فروزان‌فر / دانشگاه تهران\r\nالاربعين / حجة الاسلام غزالى / قاهره\r\nارزش ميراث صوفيه / آقاى دكتر زرين‌كوب / تهران\r\nالارشاد الى قواطع الادلة فى اصول الاعتقاد / امام الحرمين جوينى / قاهره\r\nأسد الغابة فى معرفة الصحابة / عز الدين بن الاثير / قاهره\r\nالاسماء و الصفات / ابى بكر بيهقى / قاهره\r\nاشعة اللمعات / عبد الرحمن جامى / تهران\r\nالاصابة فى تمييز الصحابة / ابن حجر عسقلانى / قاهره\r\nاصول الدين / عبد القاهر بغدادى / استانبول\r\nاصول كافى / شيخ كلينى ( قدس سره ) / تهران\r\nاصول الاعتقادية / سيد مرتضى علم الهدى / نجف اشرف\r\nالاعتقاد / ابى بكر بيهقى / قاهره\r\nاعتقاد الحكماء / شهاب الدين سهروردى شيخ الاشراق / تهران\r\nالامامة السياسة / منسوب بابن قتيبة / قاهره\r\nالانصاف / قاضى ابو بكر باقلانى / قاهره\r\nالجام العوام عن علم الكلام / حجة الاسلام غزالى / قاهره\r\nامثال و حكم / علامه دهخدا / تهران\r\nاحياء العلوم / حجة الاسلام غزالى / قاهره\r\nالاحتجاج / طبرسى / تهران\r\nانسان الكامل فى معرفة الاواخر و الأوائل / عبد الكريم جيلى / قاهره\r\nانسان الكامل / عزيز نسفى / تهران\r\nايزد شناخت / عين القضاة ؟ / خطى است\r\n\r\n","description":"","footnote":"","page_name":" 343 ","page_number":375},
  {"content":"\r\n\r\nب بحار الانوار / علامه مجلسى / تهران\r\nبرهان قاطع / محمد حسين بن خلف تبريزى / تهران\r\nالبصائر النصيرية / عمر بن سهلان ساوجى / بولاق\r\nبيان الاديان / ابى المعالى محمد العلوى / تهران\r\nبحثى در تصوف / مرحوم دكتر قاسم غنى / تهران\r\nت تاج التراجم / ابن قطلوبغا / بغداد\r\nتاج العروس / سيد مرتضى زبيدى / قاهره\r\nتاريخ ادبيات ايران / آقاى دكتر صفا / تهران\r\nتاريخ ادبيات ايران / استاد همائى / تهران\r\nتاريخ ادبى ايران / مرحوم ادوارد برون ( ترجمه آقاى صالح ) / تهران\r\nتاريخ الاسلام و طبقات المشاهير و الاعلام / حافظ شمس الدين ذهبى / قاهره\r\nتاريخ تصوف در اسلام / مرحوم دكتر قاسم غنى / تهران\r\nتاريخ الرسل و الملوك / محمد بن جرير طبرى / قاهره\r\nتاريخ الكامل / ابن الاثير / قاهره\r\nتاريخ مدينة دمشق / ابن عساكر / دمشق\r\nتاريخ مذاهب اسلام / آقاى دكتر مشكور / تبريز\r\nتاريخ اليعقوبى / احمد بن ابى واضح يعقوبى / نجف اشرف\r\nتبصرة العوام / سيد مرتضى داعى / تهران\r\nالتبصير / ابى حامد اسفرايينى / قاهره\r\nتحفة المؤمنين - تحفه حكيم مؤمن / محمد مؤمن حكيم / تهران\r\nالتذكرة / صاحب بن عباد / نجف اشرف\r\nتذكرة اولى الالباب / شيخ داود انطاكى / بولاق\r\nتذكرة الاولياء / شيخ فريد الدين عطار / تهران\r\nتزيين الاسواق / شيخ داود انطاكى / قاهره\r\nالتعرف لمذهب اهل التصوف / كلاباذى / قاهره\r\nتعريفات / سيد شريف جرجانى / قاهره\r\nتفسير ابو الفتوح / شيخ ابو الفتوح رازى / تهران\r\nتفسير بحر المحيط / ابى حيان اندلسى / قاهره\r\nتفسير انوار التنزيل و اسرار التأويل / قاضى بيضاوى / قاهره\r\nتفسير تبيان / شيخ الطائفة ابو جعفر طوسى ( قده ) / نجف\r\nتفسير التسهيل / ابن جزى كلبى / قاهره\r\nتفسير تنوير المقباس من تفسير ابن عباس / فيروزآبادى / قاهره\r\n\r\n","description":"","footnote":"","page_name":" 344 ","page_number":376},
  {"content":"\r\n\r\nتفسير جامع البيان / ابى جعفر محمد بن جرير طبرى / بولاق مصر\r\nتفسير روح المعانى / شهاب الدين آلوسى / قاهره\r\nتفسير جلالين / سيوطى و ابن محلى / قاهره\r\nتفسير عكبرى / ابى البقاء عكبرى / قاهره\r\nتفسير كشاف / جار الله زمخشرى / قاهره\r\nتفسير مجمع البيان / شيخ طبرسى / صيداء\r\nتفسير مدارك التنزيل و حقائق التأويل / ابى البركات نسفى / قاهره\r\nالتفهيم لاوائل صناعة التنجيم / ابو ريحان بيرونى / تهران\r\nتمهيدات / عين القضاة / دانشگاه تهران\r\nالتنبيه و الرد على اهل الاهواء و البدع / ابى الحسين ملطى / قاهره\r\nتوحيد / شيخ اجل ابن بابويه قمى ( قده ) / تهران\r\nج جامع الصغير / جلال الدين سيوطى / قاهره\r\nالجواهر المضيئة / محيى الدين عبد القادر قرشى مصرى / حيدرآباد\r\nچ چهار مقاله / نظامى عروضى / تهران\r\nح الحاوى للفتاوى / جلال الدين سيوطى / قاهره\r\nحبيب السير / خوندمير / تهران\r\nحديقة الحقيقة / سنائى غزنوى ( تحشيه استاد مدرس رضوى ) / تهران\r\nحكمة الاشراق / شهاب الدين يحيى بن حبش سهروردى / تهران\r\nحلية الاولياء / حافظ ابى نعيم اصفهانى / قاهره\r\nخ خوان الاخوان / حكيم ناصر خسرو / قاهره\r\nد دلائل الامامة / ابى جعفر محمد بن جرير طبرى شيعى / نجف اشرف\r\nر رسالة فى الحدود / شيخ الرئيس ابن سينا / قاهره\r\n\r\n","description":"","footnote":"","page_name":" 345 ","page_number":377},
  {"content":"\r\n\r\nرسالة فى العشق / سيف الدين باخرزى / تهران\r\nرسالة القشيرية / استاذ ابو القاسم قشيرى / قاهره\r\nالرعاية لحقوق الله / حارث محاسبى / قاهره\r\nروضة الطالبين / منسوب بغزالى / ليدن\r\nروضه كافى / شيخ الطائفة كلينى ( رض ) / تهران\r\nروضة الواعظين / فتال نيشابورى / تهران\r\nرياض العارفين / رضا قلى خان هدايت / تهران\r\nالرياض النضرة فى مناقب العشرة / محب الطبرى / قاهره\r\nرهبر خرد / آقاى محمود شهابى / تهران\r\nز زبدة الحقائق / عين القضاة / دانشگاه تهران\r\nزبدة الحقائق / عزيز نسفى / تهران\r\nس سر العالمين / ؟ / قاهره\r\nسفينة البحار / مرحوم محدث قمى ( قده ) / نجف اشرف\r\nسنن ابى داود / ابى داود سجستانى / قاهره\r\nسيرة جلال الدين / نسوى / قاهره\r\nش شد الازار و حط الاوزار / معين الدين جنيد / تهران\r\nشذرات الذهب / ابن عماد حنبلى / قاهره\r\nشرح اسباب نفيسى / نفيسى كرمانى / تهران\r\nشرح اسماء العقار / شيخ الرئيس ابى عمران قرطبى / دار الكتب قاهره\r\nشرح اشارات / خواجه نصير الدين طوسى / تهران\r\nشرح التعرف / مستملى بخارى / هندوستان\r\nشرح حكمة الاشراق / قطب الدين شيرازى / تهران\r\nشرح العقائد النسفية / علامه تفتازانى / استانبول\r\nشرح فصوص الحكم / بالى افندى / استانبول\r\nشرح الفقه الاكبر / ابى منصور ماتريدى / حيدرآباد\r\nشرح منظومه / حاج ملا هادى سبزوارى / تهران\r\nشرح الهداية الاثيرية / آخوند ملا صدرا / تهران\r\nالشريعة / امام ابى بكر آجرى / قاهره\r\nشفاء - فن سماع طبيعى / شيخ الرئيس ابن سينا / تهران\r\n\r\n","description":"","footnote":"","page_name":" 346 ","page_number":378},
  {"content":"\r\n\r\nشفاء الغليل / خفاجى / قاهره\r\nشماره هفت / آقاى دكتر محمد معين / تهران\r\nص صحيح بخارى / امام بخارى ( رض ) / بولاق مصر\r\nصحيح ترمذى / ابو عيسى ترمذى / بولاق\r\nط طبقات الاطباء - عيون الانباء / ابن ابى اصيبعه / بيروت\r\nطبقات الصوفية / ابو عبد الرحمن سلمى / قاهره\r\nطبقات الصوفية - امالى خواجه / خواجه عبد الله انصارى / كابل\r\nطرائق الحقائق / نايب الصدر شيرازى / تهران\r\nع عبهر العاشقين / شيخ روزبهان بقلى / تهران\r\nعلم الكلام / سيد مرتضى علم الهدى / نجف\r\nعوارف المعارف / شيخ شهاب الدين سهروردى / قاهره\r\nغ غرر الفوائد و درر القلائد / سيد مرتضى علم الهدى / قاهره\r\nغزالىنامه / استاد همائى / تهران\r\nف فارسنامه / ابن البلخى / ليدن\r\nفارسى هيئت / ملا على قوشجى / تهران\r\nالفصل / ابن حزم ظاهرى / قاهره\r\nفصوص الحكم / محيى الدين بن العربى / قاهره و اسلامبول\r\n\r\n","description":"","footnote":"","page_name":" 347 ","page_number":379},
  {"content":"\r\n\r\nفن سماع طبيعى ( ترجمه طبيعيات شفا ) / مرحوم ذكاء الملك فروغى / تهران\r\nفيه ما فيه / مولانا جلال الدين رومى / دانشگاه تهران\r\nق قرآن مجيد / /\r\nقاموس كتاب مقدس / دكتر هاكس / بيروت\r\nقاموس المحيط / فيروزآبادى / قاهره\r\nقوت القلوب / ابى طالب مكى / قاهره\r\nقواعد عقائد آل محمد / محمد بن حسن ديلمى يمانى / قاهره\r\nك كامل / ابو العباس مبرد / قاهره\r\nكشف الاسرار و عدة الابرار / ابو الفضل ميبدى / دانشگاه تهران\r\nكشف الخفا و مزيل الالباس / عجلونى / قاهره\r\nكشف المحجوب / هجويرى / لنينگراد\r\nكنوز الحقائق / عبد الرءوف مناوى / قاهره\r\nالكنى و الاسماء / دولابى / حيدرآباد\r\nگ گلستان / شيخ اجل سعدى / تهران\r\nگوهر مراد / لاهيجى / تهران\r\nگياهان داروئى ايران / دكتر محمد درويش / دانشگاه تهران\r\nگياه‌شناسى سيستماتيك / دكتر على زرگرى / دانشگاه تهران\r\nل اللئالى المصنوعة فى احاديث الموضوعة / جلال الدين سيوطى / قاهره\r\nلباب الالباب / محمد عوفى / تهران\r\nلغات مثنوى / آقاى دكتر سيد صادق گوهرين / تهران\r\nلغت‌نامه / مرحوم علامه دهخدا / تهران\r\nلغت فرس / اسدى طوسى / تهران\r\n\r\n","description":"","footnote":"","page_name":" 348 ","page_number":380},
  {"content":"\r\n\r\nم مآخذ قصص و تمثيلات مثنوى / استاد فروزانفر / دانشگاه تهران\r\nمثنوى شريف / مولانا جلال الدين محمد بلخى / تهران\r\nمجالس المؤمنين / قاضى نور الله شوشترى / تهران\r\nمجمع الفصحاء / رضا قلى خان هدايت / تهران\r\nمجموعة فى علم الكلام / سيد مرتضى علم الهدى / نجف اشرف\r\nمخزن الاسرار / نظامى گنجوى / تهران\r\nمرصاد العباد / نجم الدين رازى ( دايه ) / تهران\r\nمروج الذهب و معادن الجوهر / مسعودى / قاهره\r\nالمسترشد / ابن جرير طبرى شيعى / نجف اشرف\r\nمشكاة الانوار / ابن العربى / قاهره\r\nمشكاة المصابيح / ابن الخطيب / دمشق\r\nمصباح الهدايه / عز الدين محمود كاشانى / تهران\r\nمعانى الاخبار / شيخ صدوق محمد بن على بن بابويه / تهران\r\nمعجم الآداب فى مجمع الالقاب / ابن الفوطى / بغداد\r\nمعجم الادباء / ياقوت حموى / قاهره\r\nالمقاصد الحسنة / حافظ شمس الدين سخاوى / قاهره\r\nمقالات الاسلاميين و اختلاف المصلين / امام اشعرى / قاهره\r\nمقصد الاقصى / عزيز نسفى / تهران\r\nمكاتيب خواجه رشيد الدين فضل الله / چاپ مرحوم پروفسور محمد شفيع / حيدرآباد\r\nملل و نحل / محمد بن عبد الكريم شهرستانى / قاهره\r\nمنتهى الارب / صفىپورى / هندوستان\r\nن النجوم الزاهرة / ابن تغرى بردى / دار الكتب قاهره\r\nنفحات الانس / عبد الرحمن جامى / هندوستان\r\nنهاية الاقدام فى علم الكلام / شهرستانى / گوتينگن\r\nالنهاية فى مجرد الفتاوى و الفقه / شيخ طوسى ( قده ) / دانشگاه تهران\r\nنهج البلاغة / سيد رضى ( قده ) / قاهره\r\nنهج المسترشدين / علامه حلى ( قده ) / نسخه خطى اينجانب\r\n\r\n","description":"","footnote":"","page_name":" 349 ","page_number":381},
  {"content":"\r\n\r\nو الوسائل الى معرفة الاوائل / جلال الدين سيوطى / دمشق\r\nوسائل الشيعة / شيخ حر عاملى ( قده ) / تهران\r\nوفيات الاعيان / قاضى ابن خلكان / قاهره\r\nه هداية الاثيرية / اثير الدين ابهرى / تهران\r\nهفتاد و سه ملت / ؟ / -\r\n\r\nتعليقات و حواشى\r\nصفحه ( 1 ) - فقر و فقراء - در تعريف فقر و فقير يعنى درويشى و درويش صوفيان هر يك تعريفى كرده‌اند و كتب مهم اين طايفه مشحون از اين تعريفات و اصطلاحاتست مستملى بخارى شارح « التعرف » گويد :\r\nبدانكه فقر اصلى است بزرگ و اصل مذهب اين طايفه « فقر » است و حقيقت « فقر » نيازمندى است و بنده جز نيازمند نباشد از بهر آنكه بندگى بىملكى است و هر كه مالك نباشد مملوك باشد و مملوك به مالك خويش محتاج باشد پس ( غنى ) به حقيقت حق است و ( فقير ) به حقيقت خلق و غنا صفت حق است به حقيقت و ( فقر ) صفت خلقست به حقيقت و خدا گفت  « يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ »  پس بنده اگر همه كون دارد « فقير » است و اگر حق همه كون فانى گرداند « غنى » است از بهر آنكه او را غنا صفت ذاتست و بنده را « فقر » صفت ذات . ( شرح تعرف ج - 3 / 118 )\r\nو فقراء محقق چند طايفه‌اند : طايفهء آنك دنيا و اسباب آن را هيچ ملك نبينند و هرچه بدست ايشان آيد ايثار كنند . و طايفه آنك با اين وصف اعمال و طاعات را اگرچه از ايشان صادر شود هم از خود نبينند و ملك خود ندانند و بر آن عوض چشم ندارند . و طايفهء آنك با اين اوصاف ذات و هستى خود را از آن خود نبينند بلكه خودى خود را از آن خود نبينند ايشان را نه ذات بود نه صفت نه حال نه مقام نه فعل نه اثر در هر دو عالم هيچ ندارند و اين وصف كه هيچ ندارند هم ندارند : محو فى محو و محق فى محق و در اين مقام است آنچه گفته‌اند :\r\nالفقير لا يحتاج الى الله چه احتياج صفت محتاج بود و قايم بذات او و اينجا نه ذات است نه صفت و همانا : « الفقر فخرى » اشارت بدين معنى بود . و اين فقر است كه بعضى از صوفيان وراى آن هيچ مقام اثبات نكرده‌اند و صاحب اين فقر را در دو كون هيچ‌كس نشناسد مگر حق سبحانه چه خداوند عالم غيور است\r\n\r\n\r\n","description":"","footnote":"","page_name":" 350 ","page_number":382}
  ]