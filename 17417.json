[
  {"content":"\r\n\r\nمفتاح الهداية ومصباح العناية\r\n( سيرت نامهء سيدامين الدين بليانى )\r\nبه روايت\r\nمحمودبن عثمان\r\nتصحيح\r\nمنوچهر مظفريان\r\nنشر آثار\r\nفرهنگستان زبان وادب فارسى\r\nتهران 1380\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفرهنگستان زبان و ادب فارسى\r\n6\r\nمفتاح الهداية ومصباح العناية\r\n( سيرت نامهء سيد امين الدين بليانى )\r\nبه روايت محمودبن عثمان\r\nمصحح : منوچهر مظفريان\r\nويراستار علمى : هرمز بوشهرى پور\r\nويراستار فنى : شيرين عزيزى مقدم\r\nنسخه پردازان : مجتبى قاسملو ، آمنه بيدگلى\r\nناظرچاپ : سعيد قانعى\r\nچاپ و صحافى : چاپخانه سپهر\r\nچاپ اول : 1380\r\nشمار : 3000 نسخه\r\nحق چاپ محفوظ است .\r\nفهرست نويسى پيش از انتشار كتابخانهء ملى جمهورى اسلامى ايران\r\nمحمود بن عثمان ، قرن 8 ق .\r\n[ مفتاح الهداية 
  ]\r\nمفتاح الهداية و مصباح العناية : سيرت نامهء سيد امين الدين بليانى / به روايت محمود بن عثمان : تصحيح منوچهر مظفريان .\r\n- تهران : فرهنگستان زبان و ادب فارسى : نشر آثار ، 1380 . 288 ص .\r\n18000 ريال isbn 964 - 7531 - 02 - 8\r\nفهرست نويسى براساس اطلاعات فيپا .\r\nص . ع . به لاتينى شده :\r\nmeftah al - hedayeh va mesbah alenayeh .\r\n1 . امين بليانى ، محمدبن على ، 668 - 745 ق . - - سرگذشتنامه . الف . مظفريان ، منوچهر ، مصحح . ب . فرهنگستان زبان وادب فارسى . نشر آثار . ج . عنوان . د . عنوان : سيرت نامهء سيدامين الدين بليانى .\r\n3 م 8 الف / 4 / 279 bp\r\n8924 / 297\r\nكتابخانهء ملى ايران\r\n9945 - 80 م\r\nمحل نگهدارى :\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست\r\nپيش‌گفتار 5\r\nشرح احوال سيد امين الدين محمد بليانى 33\r\nمفتاح الهدايه و مصباح العناية 39\r\nباب اوّل : در ذكر مولود شيخ الاسلام 45\r\nباب دوم : در ذكر قرآن خواندن شيخ الاسلام 49\r\nباب سيّوم : در ذكر رياضات و مجاهدات شيخ الاسلام 51\r\nباب چهارم : در سلسلهء تلقين ذكر شيخ الاسلام 57\r\nباب پنجم : در شجرهء خرقهء شيخ الاسلام 61\r\nباب ششم : در ذكر ارشاد و توبه دادن جماعت تايبان 65\r\nباب هفتم : در ذكر تربيت و نصيحت كه . . . 71\r\nباب هشتم : در فضائل شيخ الاسلام 83\r\nباب نهم : كرامات شيخ الاسلام 93\r\nباب دهم : در فوائد و نصايح كه . . . 119\r\nباب يازدهم : در سؤال و جواب 201\r\nباب دوازدهم : در قربتى كه شيخ الاسلام . . . 209\r\nباب سيزدهم : در وفات شيخ الاسلام 225\r\nباب چهاردهم : در فضيلت و كرامات بعد از وفات شيخ 237\r\nباب بانجدهم : در بعضى اوراد كه شيخ . . . 247\r\nاعلام مفتاح الهداية و مصباح العناية 273\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nبسم اللّه الرّحمن الرّحيم\r\n\r\nپيش‌گفتار\r\n\r\nكتاب حاضر ،\r\nسيرت‌نامهء شيخ امين الدين محمد بليانى ، از مشاهير عرفاى جنوب ايران در قرن هشتم است كه حافظ درباره‌اش آورده كه « به عهد سلطنت شاه شيخ ابو اسحاق » ، ملك فارس از بركت وجود او آباد بود و « به يمن همت او كارهاى بسته » مىگشود . 1\r\nو اين شيخ امين الدين از بزرگان خاندانى است كه در تاريخ به نام مشايخ بليان معروف‌اند و نسبشان ، به شيخ ابو على دقّاق ، عارف نامدار خراسان در قرن چهارم ، مىرسد . از قرن هفتم تا يازدهم ، مردان بزرگى از اين خاندان برخاسته‌اند و آثار علمى و ادبى گران‌قدرى پديد آورده و تاريخ ادب و عرفان را با نام خود آراسته‌اند . 2\r\nمؤلف كتاب مفتاح الهداية و مصباح العناية ، محمود بن عثمان است كه تا قبل از انتشار كتاب ديگر وى ، فردوس المرشدية فى أسرار الصمدية ، نامى از او به عنوان مؤلف در هيچ مأخذى نيامده است ؛ و امروز هم كه پنج كتاب از او مىشناسيم ، اطلاع قابل توجهى از او در دست نيست . 3\r\nآنچه از تفحّص در تأليفات شناخته‌شدهء محمود بن عثمان دانسته مىشود آنكه از مريدان مخلص شيخ امين الدين بوده و ملازمت\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nآستان او را داشته و شرح حال شيخ را نوشته است . در مفتاح گويد :\r\n« در چهل سالگى كه اين كمينهء خاكى را ملازمت آستانهء رفيعهء اسلام‌پناه بود ، هرگز نديدم كه شيخ ، قدّس اللّه روحه ، طعامى خوش خوردى يا لباسى به تكلّف پوشيدى ؛ بلكه هميشه روزه داشتى و به كسيراتى و اندك آشى نرم بىچربش افطار كردى . و در آخر عمر ، ازبس‌كه ضعف جسمى در شيخ مىيافتم ، گاه‌گاهى ، قدرى گوشت در آن طبخ مىانداختم . » « 1 »\r\nاو در ميان مريدان و اطرافيان شيخ الاسلام ، به نام نگارندهء سيرت شيخ شناخته بوده است : در صفحهء 200 سطر 4 به بعد آمده است :\r\n« بعد از آن شيخ ، قدّس اللّه روحه ، را به خواب ديدم كه دست مرا بگرفت و برد تا پيش جمع‌كنندهء سيرت شيخ الاسلام و گفت : يا اخى ، بشنو از اين درويش كه خوابى راست ديده است ؛ همچنان‌كه وى بگويد بنويس . شيخ ، قدّس اللّه روحه ، بايستاد تا من تمامى خواب ، من أوّله إلى آخره ، بگفتم و اخى محمود نبشت . »\r\nمحمود بن عثمان خود بارها گفته است كه هرچه در اين سيرت‌نامه آورده يا به چشم خويش ديده يا از زبان شيخ شنيده و يا از قول ياران وى آورده است :\r\n« و اين كمينهء خاكى را همچنان‌كه از زبان مبارك شيخ استماع مىافتاد مىنبشت . » 4\r\nشيخ امين الدين 77 سال زيست . او پس از مرگ پدر ( 694 ه ق ) تا روزى كه درگذشت ( چهارشنبه ، يازدهم ذىالقعده 745 ه ق ) در كازرون خليفه بود . بنابراين ، مدت حيات محمود بن عثمان را به تقريب مىتوان دانست ؛ اما اينكه چند سال بعد از شيخ زنده بوده ، دانسته نيست . موطن اصلى او نيز شناخته نيست ؛ اما چون در فردوس\r\n\r\n\r\n","description":"","footnote":"\r\n( 1 ) ص 10 نسخهء خطى\r\n","page_name":" 6 ","page_number":6},
  {"content":"\r\n\r\nالمرشدية فى أسرار الصمدية ، مىگويد :\r\n« در سيرت شريفه چند ابيات و اشارات كه از لسان مبارك شيخ ، قدّس اللّه روحه العزيز ، بيرون آمده است به لفظ كازرونى آورده بودند ، در بعضى سيرت ، و بسيار كس از فهم صورت آن بىبهره مىشدند و به معنى آن نمىرسيدند ، خاصّه كسانى كه نه از كازرون بودند . بندهء كمينهء عاجز ، خاتمه اللّه تعالى بالخير ، به چند نوع واجب ديد كه آن را شرح بدهد . . . لفظهاى كازرونى كه نبشتن و خواندن و دانستن آن از لفظ تازى مشكل‌تر مىنمايد معنى آن شرح دادن از جمله واجبات است . »\r\nمىتوان حدس زد كه كازرونى بوده است .\r\nدربارهء مسافرت‌هاى خود نيز در فردوس اشاراتى كرده است .\r\nيك‌بار ، پيش از سال 728 ه ، از بصره و از راه گنابه سفر كرده 5 ؛ و يك بار نيز با عده‌اى از همدان به بغداد رفته 6 و خاطره‌اى نيز ازآنجا دارد كه در فردوس آورده است . 7 در همين كتاب ماجرايى را نقل كرده كه خود در عرفات شاهد آن بوده است . 8 در سال‌هاى 728 و 747 ، در قريهء فهلو ، از نواحى فيروزآباد ، نزد فرزندان سيد داود فهلوى ، كه ظاهرا آخرين پير عارفان سلسلهء كازرونيه است ، به توفيق زيارت خرقهء شيخ نائل آمده است . 9 محمود بن عثمان خواندن و نوشتن مىدانسته است و با كتب تذكرهء اوليا انس داشته چندان‌كه در سفرها نيز آنها را از خود دور نمىكرده . گفته است : 10\r\n« بندهء كمينه وقتى از بصره مىآمدم ، و در خدمت جمعى عزيزان بودم ، چون به صحراى گنابه رسيدم ، كتابى از سخنان مشايخ داشتم و به دست يارى داده بودم . »\r\nعربى هم نيك مىدانسته :\r\n« بندهء كمينه را مدت مديد بود كه پيوسته سيرت‌هاى مرشدى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمطالعه مىافتاد ، چه در تازى و فارسى . و همگى دل و جان مستغرق آن شده بود كه پرواى مطالعه كردن كتابى ديگر نداشتم . » 11\r\nو همين استغراق او را به نگاشتن كتاب فردوس المرشدية واداشته بوده است :\r\n« اما چون اهليّت آن نداشتم و از مقامات اهل حقايق و معانى بىبهره بودم ، در توقف مىافتاد و جسارت آن نداشتم كه در آن شروع كنم ؛ ليكن شب و روز در اين نيّت بودم ، و چه در خواب و بيدارى اشارت كتابت اين كتاب مىرسيد ، تا در اين مدت كه توفيق حق تعالى دررسيد . در گوش دائم ندا مىكردند كه چنين دولتى كه هنوز هيچ‌كس بر آن سبق نگرفته است چرا از آن تجاوز كنى و لقمهء ساخته پرداخته فروگذارى ؛ نه تصنّعى است كه از خود مىسازى كه در آن فرومانى ؛ يا ترسّلى است كه به سبب آن در غلط افتى . كتاب‌هاى ساخته و نقل‌هاى پرداخته كه متفرّق است جمع گردان و خود را بدين دولت و سعادت مشغول دار با آنكه حق ، تعالى و تقدس ، تو را از هر پريشانى مجموع و محفوظ گرداند . به سبب حرمت و عزّت شيخ مرشد ، قدّس اللّه روحه العزيز ، در يوم الجمع در جمع خدّام حضرت عاليهء مرشديه ، قدّس اللّه روحه ، جمع گرداند . چون اين خطاب استماع افتاد و خود را از انواع خصلت‌هاى حميده و معاملت‌هاى پسنديده محروم و بيچاره و ناتوان و بىبرگ ديدم و هيچ دستاويزى در همه عمر خود نداشتم كه بدان نازم و همچون چوب بيد خود را در بيابان پندار خوار و بىمقدار ديدم ، به عين اليقين مطالعهء احوال خود كردم ، و دانستم كه چون چوب بيد كه در ميان بيابان تنها بازمانده باشد آخرالامر سوختگى را شايد ؛ چاره آن ديدم كه خود را به بهانه‌اى در ميان قندخانهء مرشدى اندازم و همچون چوب بيد خود را در ميان بنات‌هاى خدّام آن حضرت افكنم ، تا باشد كه در ترازوگاه به وقت\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nسنجيدن اين كمينهء بىمقدار [ را 
  ] از روى وفادارى چون چوب بيد از ميان خود دور نيندازند و به شربتى مرا از آن دولت‌خانه بنوازند . بارى ، اين كمينهء عاجز ، خاكسار فرومانده ، نه اهليّت دانستن و نه قدرت توانستن . چون اين سودا در نهاد اين كمينه نهاد و چنين فتح البابى به روى اين ضعيف گشاد ، از حضرت مطهّرهء منوّرهء مقدّسهء شريفهء آن سلطان اوليا و برهان اصفيا ، قدّس اللّه روحه العزيز ، استعانت كرده مىشود تا آنچه موجب صواب و خشنودى روح مقدس مىباشد به آسانى در اين كتاب جمع شود ، ان شاء اللّه تعالى ، و باللّه التوفيق و عليه التكلان . » 12\r\nمحمود بن عثمان كتاب فردوس المرشدية را در سال 728 ه ق ، برابر با 17 نوامبر 1327 م . در كازرون ، در شرح حال عارف نامدار ، شيخ ابو اسحاق كازرونى ، نوشت ؛ و ضمن آن اطلاعات مفيدى دربارهء آرا و عقايد صوفيه و نكاتى در تاريخ و جغرافياى كازرون و چگونگى مناسبات مسلمانان و زرتشتيان آن زمان و همچنين نام‌هاى قديمى بسيارى جاىها را آورده است . در تدوين كتاب ، علاوه بر سيرت عربى خطيب امام ابو بكر محمد بن عبد الكريم بن على سعد ، رحمة اللّه عليه ، مشيخه مقاريضى اثر سيد داود فهلوى ، و كتابى از جمال الدين استاجى و اثرى از محمد ابو المختار نوبندجانى را در اختيار داشته ، و نيز از روايت كسانى كه با شيخ ، مطابق آنچه از رواياتشان برمىآيد ، مرتبط بوده‌اند استفاده كرده و خاطرات و مشاهدات خود را نيز در فصول مربوط آورده است . 13 از اين كتاب فقط دو نسخهء خطى در كتابخانه‌هاى اياصوفيه و قونيّه موجود است كه نخستين‌بار به اهتمام و مقدمهء فريتز ماير ، خاورشناس سويسى ، در 1948 ، در لايپزيك منتشر شد . چاپ دوم آن نيز با مقدمهء دكتر ايرج افشار ، به سرمايهء عبد الغفّار طهورى ، در سال 1333 هجرى شمسى ،\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدر تهران انجام گرفت و چاپ سوم نيز در زمستان 1358 ، در تهران ، جزء انتشارات انجمن آثار ملى ، به شمارهء 148 انتشار يافت . محمود بن عثمان اين كتاب را خلاصه كرده و انوار المرشدية فى أسرار الصمدية ناميده است . وى در سبب فراهم آوردن خلاصه‌اى از فردوس گفته است :\r\n« در اين زمان جماعتى ياران موافق و دوستان صادق - ارشدهم اللّه تعالى لسلوك مرضاته - از اين بندهء كمينه التماس كردند كه انتخابى از آن كرده آيد . به حكم فرمانبردارى ، اشارت خدمتشان مبذول داشت ، و آنچه اصل و خلاصهء سيرهء شيخ مرشد ، قدّس اللّه روحه العزيز ، بود در اين كتاب آورد ؛ و در سى باب بنهاد . درين كتاب هر كجا كه بندهء كمينه ياد كرده شود مقصود از آن مؤلف كتاب است . و نام اين كتاب نهاده شد به خير : أنوار المرشدية فى أسرار الصمدية . » 14\r\nأنوار المرشدية به كوشش دانشمند محترم ، آقاى ايرج افشار ، به ضميمهء چاپ سوم كتاب فردوس المرشدية منتشر شده است .\r\nمحمود بن عثمان كتاب ديگرى به نام جواهر الأمينية دارد كه در بيان حالات و مقامات شيخ امين الدين بليانى فراهم آورده . در كتاب مفتاح الهداية بارها از اين اثر خود با عنوان‌هاى ، « سيرت بزرگ » ؛ « جواهر » ؛ و « جواهر الأمينية » ياد كرده است . از اين كتاب تنها نسخه‌اى كه تاكنون شناخته شده و در فهرست‌ها آمده نسخهء كتابخانهء انجمن ترقى اردو در كراچى پاكستان است . مؤلف كتاب فهرست نسخه‌هاى خطى فارسى ، نشانى اين نسخه را در صفحهء 1118 به شرح زير ، آورده است :\r\n« - پاكستان - انجمن ترقى اردو - 2 ق - 55 ( ص 15 ) - مخطوطات فراز على رضوى - ( 3 ) » .\r\nنگارنده براى تهيهء نسخهء عكسى از اين كتاب ، از طريق وابستهء\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمطبوعاتى ايران در پاكستان و نيز تماس مستقيم با انجمن ترقى اقداماتى كرده كه تاكنون به نتيجه نرسيده است . مرحوم محمد حسن اديبى ، آموزگار قديمى كازرون ، مىگفته است كه مرحوم بهجت العلماء نسخه‌اى از اين كتاب در اختيار داشته كه به دانشمند محترم ، ابن يوسف حدائق ، واگذار كرده است . به اين مطلب در كتاب دو عارف از كازرون اشاره شده است و ظاهرا مرحوم ابن يوسف كتاب را به صاحب آن بازگردانده‌اند .\r\nمرحوم اديبى در نامه‌اى به اين جانب مشخصات اين نسخه را چنين نوشته است :\r\n« كتاب خطى ، با كاغذ بسيار خشن آبىرنگ ، و قطع ربع . ورق كاغذ معمولى 4 / 1 ؛ تعداد برگ‌ها در حدود چهارصد برگ ، كه فاقد صفحات اوّل و آخر است . »\r\nمحمود بن عثمان از كتاب جواهر الأمينية نيز گزيده‌اى فراهم كرده و مفتاح الهداية و مصباح العناية ناميده كه همين كتاب حاضر است و ذكر آن به تفصيل بيايد . در اين‌باره مىگويد :\r\n« اين كتاب انتخابى است از كتاب جواهر الأمينية شيخ الاسلام ، قدّس اللّه روحه ، از براى دوستان و سالكان عاشق . » 15\r\nتأليف ديگر محمود بن عثمان كتاب جامع الدعوات لأهل الخلوات است كه شامل دعاهاى روزانه و هفتگى شيخ مىباشد . در فصل پانزدهم مفتاح الهداية گفته است :\r\n« آن دو پاره كتاب دعوات كه شيخ به يك ساعت بخواندى به يك كتاب از ده باب نبشته شد كه يك باب اوراد هر روز ، و هفت باب در اوراد هفته ، و يك باب در دعوات از هرگونه ؛ و نام آن كتاب جامع الدعوات لأهل الخلوات نهاده شد تا هر كس توفيق يابد در ايام اسبوع بدان مداومت نمايد . » 16\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاز اين كتاب در هيچ يك از فهرست‌ها ذكرى نرفته است . به قرارى كه شنيده‌ام ، مرحوم مجتبى مينوى در محفلى به آن اشاره كرده است . 17\r\n* * * تنها نسخهء خطى شناخته شده از كتاب مفتاح الهداية متعلق است به كتابخانهء اسعد افندى تركيه ، به شمارهء 1640 ، كه عكس آن را مرحوم مجتبى مينوى براى كتابخانهء مركزى و مركز اسناد دانشگاه تهران ، تهيه كرده است . مرحوم محمد تقى دانش‌پژوه در صفحات 1 - 2 فهرست فيلم نسخه‌هاى خطى كتابخانهء مركزى دانشگاه تهران مشخصات اين نسخه را چنين آورده است :\r\n« مفتاح الهداية و مصباح العناية ، يا سيرت و سرگذشت امين الدين محمد بن زين الدين على بن ضياء الدين مسعود بليانى . محمود بن عثمان ، گزيده‌اى است از الجواهر الأمينية شيخ الاسلام براى دوستان در 15 باب ؛ ف 527 ؛ اسعد افندى ، ش 1640 ؛ نستعليق در 288 گ 16 . »\r\nاين نسخه به خط نستعليق در 244 صفحه است و به قطع 5 / 15 * 22 ، و نام كاتب و تاريخ كتابت ندارد و آغاز آن چنين است :\r\n« الحمد للّه الذى أختار شيخ الإمام أمين الملة امام الحق و الدين محمد بين الخلائق . . . »\r\nو انجام آن اين است :\r\n« باقى جمله در آخر كتابت بدايت الذاكرين ، كه تأليف شيخ الاسلام است ، آورده است ، از جمله دعوات شيخ الاسلام ، قدّس اللّه روحه ، . . . »\r\nكتاب در پانزده باب به شرح زير ، تنظيم شده است :\r\n1 ) تولد ، 2 ) قرآن خواندن ، 3 ) رياضات ، 4 ) سلسلهء تلقين ذكر ، 5 ) شجرهء خرقه ، 6 ) آداب توبه دادن ، 7 ) تربيت و نصيحت ، 8 )\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nخصايل ، 9 ) واقعه‌ها و خاطرات مشايخ تصوف و صلحا ، 10 ) فوائد و نصايح ، 11 ) پاسخ پرسش‌ها ، 12 ) قرابت و اتحاد شيخ با روح مقدس شيخ مرشد ، 13 ) وفات ، 14 ) كرامات ، 15 ) دعاها .\r\nو مؤلف خود را چنين معرفى كرده است :\r\n« ثم ، يقول مؤلف هذه السيرة الشريفة العبد الراجى إلى رحمة الحنّان المنّان ، محمود بن عثمان ، غفر اللّه و لوالديه و لجميع أهل إيمان مفتتحا به دعاء الاستفتاح . »\r\nو اين عبارت تقريبا همان است كه در مقدمهء أنوار المرشدية آمده است .\r\nمؤلف ، به سبب مصاحبت مستمر با شيخ امين الدين ، كه در متن ، شيخ يا شيخ الاسلام معرفى شده ، در پانزده فصل كتاب با دقت و تفصيل آيين خانقاه‌نشينى ، مريددارى ، ذكرگويى ، توبه دادن ، خرقه گرفتن را - يا از مشاهدات خود يا از قول شاهدان عينى ديگر - گزارش كرده است .\r\nدر تمام قسمت‌هاى كتاب از شيخ ابو اسحاق با عبارت « قدّس اللّه روحه العزيز » و از شيخ امين الدين با تعبير « قدّس اللّه روحه » ، تكريم و تجليل شده است . فصل‌ها و قسمت‌ها با عبارت « بدان رحمك اللّه » و « بدان أرشدك اللّه تعالى » آغاز مىشود و با عبارت « شيخ ، قدّس اللّه روحه ، گفت » ادامه مىيابد . مؤلف با تعبيراتى نظير « بندهء كمينه را استماع افتاد » ، « بندهء كمينه شنفتم از » مؤكد مىسازد كه آنچه نقل مىكند از قول شاهدان معتمد است .\r\nدر هيچ جاى كتاب ، نام تأليف ديگر محمود بن عثمان ، يعنى فردوس المرشدية نيامده ؛ كما اينكه در آن كتاب هم ذكرى از جواهر الأمينية و ملخص مفتاح الهدايه و مصباح العناية نيست ؛ بااين‌حال ، وجود ده‌ها موارد تشابه در دو اثر ( مفتاح و فردوس ) انتساب آنها را به وى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nيقينى مىسازد . ولى بسيار محتمل است كه فردوس المرشدية مقدم بر مفتاح نوشته شده باشد .\r\nاين كتاب نيز ، مانند فردوس المرشدية ، علاوه بر معرفى يكى از مشايخ صلحا ، شامل اطلاعات مفيدى دربارهء آرا و عقايد صوفيان و نكاتى از تاريخ و جغرافياى كازرون ، و در واقع آيينهء تمام‌نماى فرهنگ آن ديار است . كتاب فاقد عبارات و جملاتى به لهجهء محلى كازرونى است ؛ و اين نشان مىدهد كه فضاى اجتماعى كازرون در اين قرن با فضاى عصر شيخ ابو اسحاق كاملا متفاوت بوده است .\r\nمؤلف در ضمن ذكر حالات و مقامات شيخ الاسلام ، به بيان عقايد و آداب صوفيان مىپردازد و عين عبارات و اصطلاحات عارفان را به كار مىبرد .\r\nدربارهء نثر و ويژگىهاى لفظى و معنوى اين كتاب سخن بسيار است . دكتر ايرج افشار نوشته‌اند :\r\n« مؤلف از زبان فارسى دور است ؛ و حتى در آنجا هم كه در نوشتن آزاد بوده نثرش سليس و روان نيست و اغلب تحت تأثير جمله‌بندى عربى است . » 18\r\nنثر مفتاح ، ساده و به دور از پيرايه‌هاى لفظى است . وى تنها به بيان مقامات معنوى شيخ توجه دارد و دربند زيبايى عبارات نيست ؛ به همين سبب ، در نوشته‌اش گاه شكستگى در جملات و عبارات ديده مىشود ، و اين شكستگى جمله ، انتقال پيام را دشوار مىسازد .\r\n\r\nواژه‌ها و تركيبات تازه\r\nكلمات و تركيبات تازه در مفتاح الهداية فراوان است كه بعضى از آنها در هيچ فرهنگى نيامده ؛ از آن جمله است :\r\n- استعمال « معامله » به معنى « كرامت » :\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n« از بركات معامله شيخ ، قدّس اللّه روحه ، هيچ خطا بر من نرفت . »\r\n- به كار بردن تركيب « راه بردن » به معنى « پيدا كردن » :\r\n« به غايت تاريك بودند و راه بر سر ما نمىبردند . »\r\n- كاربرد « وردگى » به جاى « بردگى » و « اور » به جاى « ابر » :\r\n« جملهء قوم با زن و فرزند و هرچه يافتند همه غارت كردند و به وردگى بردند . »\r\n« پس همچونان كه اور نور خورشيد بازمىپوشد ، غفلت و طول امل نور عقل بازمىپوشاند . »\r\n- كاربرد « احتياط كردن » به معنى « جست‌وجو كردن » :\r\n« در آن وادى كه نشستنگاه ايشان بود چندان كه احتياط كردند از قومى حى ، هيچ‌كس نديدند . . . و در آن وادى احتياط كردند ، پيرزنى را ديدند كه از قوم بازمانده بود . »\r\n- استعمال « دست‌قولى گفتن » به معنى « سماع كردن » :\r\n« درويشان دست‌قولى مىگفتند در بام خانه‌اى . . . و درويشان همه در سماع و ذوق بودند . »\r\n- كاربرد « سعى برد » به معنى « بهره » :\r\n« فلان حاكم در دنيا شما را ظلم كرده و به جور و ستم سعى بردى كه شما را بود از شما فراگرفت . »\r\n- كاربرد كلمهء « تصرّف » به معنى « انكار » :\r\n« هر دو در قدم شيخ افتادند و از آن تصرّف و انكار توبه كردند . »\r\n- استعمال « كاج » به جاى « كاش » :\r\n« اى كاج كه ما هر دو بزرگ نشده مانى . »\r\n- كاربرد واژهء « بندگى » به معنى « نزد / خدمت / ملازمت » :\r\n« شب‌هنگام ، در بندگى شيخ الاسلام ، بودم . »\r\n- كاربرد واژه‌هاى نامأنوس و مهجور مانند « خفتيدن » :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n« بسيار مىبود كه . . . اندكى در خلوت مىخفتيدم . »\r\n- يا « آفريننده » :\r\n« حق تعالى آفريننده و پديده‌كنندهء اين چيزهاست . »\r\n- كاربرد اعداد ترتيبى « پانزدهم » و « دوازدهم » به صورت‌هاى « بانجدهم » و « دواجدهم » .\r\n- كاربرد « درفور » به جاى « برفور / فورا » :\r\n« از كرامات شيخ متحير بماندم كه در فور مدد فرمود . »\r\nچهار واژهء « كاخانه » ، « كرامين » ، « بنجاس » ، « حكوجه » ، كه در عبارات زير آمده ، معنى آنها را در هيچ فرهنگى ، حتى فرهنگ زبان‌هاى باستانى ، نيافتم .\r\n« شما مپنداريد كه كاخانهء مشايخ به تقليد و عادت و رسم نهاده‌اند . »\r\n« دولت گريزان است ، بند كنيد آن را به كرامين دانستن اوليا و صالحان . »\r\n« تا بنجاس تير بليّات و حادثات نگشتيمى . »\r\n« روزى در حكوجهء بصره مىگذشتم . »\r\nدر بسيارى موارد كسره اشباع و به صورت « ى » نوشته شده . اين تبديل در واژه‌ها و تركيبات عربى هم ديده مىشود :\r\n« آن حال مشاهيده كردم . »\r\n« مردانه در كار باش كه ما حاضر توايم . »\r\n« جمعى از درويشان . . . حاضر بودند . »\r\n« گفتم كه شرم نداريد از اين جمعى مشايخ . »\r\n« چندان‌كه احتياط كردند ، از قومى حىّ هيچ‌كس نديدند . »\r\n« من از جان و دل متقيد شيخ الاسلام شده‌ام . »\r\n« صالحين مشفيقين . »\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n« جدّ و جهدى كه سالكان در راه خداى مىافتد و كاهيلى كه ايشان گاه‌گاه روى مىنمايد . »\r\nو بر همين سياق است واژه‌هاى معاليجه ، عبد المؤمين ، ابو القاسم ، نوافيل ، اين شاء اللّه ، شوقى من ، زيرى قدم ايشان ، زمانى توبه دادن ، مناسبتى فقر ، وزيرى سلطان ، دلى هر كس .\r\nگاه ضمه را به « ى » بدل كرده است :\r\n« و تكاسيل در نفس خود مىيافتم . »\r\n\r\nويژگىهاى دستورى\r\n- جمع بستن جمع‌هاى عربى :\r\n« بشماريد انفاس‌هاى خود را . »\r\n« در كتب‌ها نيز نيافتم . » يا « اركان‌ها » ، « اسرارها » .\r\n- امساك در كاربرد حروف ربط و اضافه ، به جز « كه » كه بسيار به كار برده :\r\n« دست مبارك شيخ ديدم كه از پيش خود كه به سينهء من نهاد . »\r\n« مىخواهم كه بدانم كه تو از بندگان خود كدام دوست مىدارى ؟ »\r\n« مخلص اين مطلوب كه آن است كه ياران ما به اين خلوت كه مىنشينند بايد كه دانند كه كارى مختصر نيست . »\r\n- كاربرد دو حرف اضافه در پى هم :\r\n« دو سه درويش در به بندگى شيخ بودند . »\r\n- استعمال « از » به جاى « در » :\r\n« شما را سفرى دراز از پيش است . »\r\n- استعمال « با » و « بر » به جاى « به » و برعكس :\r\n« مرد با زن گفت . »\r\n« بر اهل لا إله إلّا اللّه كه نزديك شويد بر سايهء عرش من . »\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n- استعمال « را » و « به » زايد :\r\n« شكر نعمت حق آن نيست كه بنده را به زبان كلمه‌اى بگويد . »\r\n« مادر اسماعيل موى آن كبش برگرفت و بربست و از براى خود به چادرى ساخت . »\r\n- كاربرد « نا » به جاى حرف نفى « ن » :\r\n« هر سالك كه حلاوت و لذت اين درد و بلا كه ارباب حضور بر خود نهاده‌اند ناچشيده . »\r\n- كاربرد « باز » به معنى « به » :\r\n« بايد كه خود را باز مقام بدايت آورد . »\r\n« و در هر دو جهان آن را باز خاطر نياورد . »\r\n- استعمال « چنانچه » به جاى « چنان‌كه » :\r\n« و آن ثمره هرگز نيست نشود ، چنانچه صفت بقا و حيات است . »\r\n- كاربرد « تا » به معنى « كه » :\r\n« يك هفته بود تا شيخ را نديده بودم . »\r\n* * * - تطبيق عدد و معدود :\r\n« چهار كرامات روشن از وى بديدم . »\r\n« دو سه حكايات . »\r\n- كاربرد مفرد به جاى جمع يا جمع بستن موصوف داراى صفت مبهم :\r\n« هرگز به هيچ عبارات و اشارات روا ندارند . »\r\n« هر احوال كه از آن شريف‌تر نبودى . »\r\n- تكرار بىمورد واژه‌ها :\r\n« بعضى آن‌اند كه در اندرون حرم رفته‌اند و ذكر ازآنجا ذكر مىگويند . »\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n- استعمال مصادر صناعى بر خلاف قياس :\r\n« نزد خاص و عام قبوليتى تمام داشت . »\r\n« آن را از كماليّت وى دانسته‌اند . »\r\n- آوردن صيغهء جمع بر خلاف قياس :\r\n« در اين جمله وصايات »\r\n- افراط در كاربرد وجه مصدرى ( مصدر مرخم ) :\r\n« بلكه هزار شربت زهر ببايد چشيد . »\r\n- كاربرد فعل مضارع اخبارى به جاى مضارع التزامى :\r\n« پس بايد كه . . . در خاطر مىآورند كه . »\r\n- كاربرد فعل جمع براى فاعل / نهاد مفرد و برعكس :\r\n« شكركنندگان نعمت حق مستحق مزيد نعمت است . »\r\n« تا دل جان ايشان به عالم آشنايى راه يافته‌اند . »\r\n« تا مردان از دوستى دنيا آزاد نگردد . »\r\n« اگر كسى آن را به سمع او رسانند . »\r\n- استعمال فعل غير شخصى بر وجه مصدرى به جاى سوم شخص :\r\n« هر كس كه ذكر على الدوام نتوان گفت . »\r\n- استعمال « مه » به جاى « نه » :\r\n« در كتب‌ها نيز نيافتم و مه در اين باب نقلى از ائمهء دين كرده‌اند . »\r\n- آوردن فاعل بين اجزاى فعل مركب :\r\n« جواب ، شيخ ، قدّس اللّه روحه ، فرمود . »\r\n- آوردن باء تأكيد بر سر فعل ماضى :\r\n« بپرسيدم كه »\r\n- استعمال ماضى التزامى به جاى ماضى نقلى :\r\n« هيچ تشويش مكن ، او زنده شده باشد . »\r\n- استعمال « ى » تمنّى و ترجّى :\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n« تا از اين زحمت و بلا . . . خلاص يافتمى . »\r\n- ساختن حاصل مصدر بر خلاف قياس :\r\n« به . . . اندك آشى بىچربش افطار كردى . »\r\n- استعمال « ى » ضمير عربى در فارسى :\r\n« تو را وداع مىكنم كه از عمرى چيزى نمانده است . »\r\n\r\nشعر در مفتاح الهداية\r\nمحمود بن عثمان ، در تأليف كتاب مفتاح الهدايه و مصباح العناية ، مانند بسيارى از نويسندگان فرهنگ فارسى كه در آثار نثر از شعر نيز ، براى بيان مفاهيم اخلاقى و عرفانى و استوارى اين معانى در دل خوانندگان استفاده مىكردند ، سخن خود را به زيور اشعار مناسب آراسته و بدان استحكام بيشترى بخشيده است . چون اين كتاب ، در سيرت شيخ امين الدين بليانى است و او نيز مانند بسيارى از مشايخ طريقت ، طبع شعر داشته و گاه انديشه‌هاى عرفانى خود را به اين زبان ، بيان مىكرده است ، كتاب مفتاح الهدايه و مصباح العناية ، مىتواند گنجينهء گران‌بهايى از اشعار او باشد . چه تقريبا تمامى اشعار اين كتاب ، بر زبان او جارى شده‌اند . اما حقيقت اين است كه تعيين آنچه از خود شيخ الاسلام بوده و از طبع او تراوش كرده ، دشوار مىنمايد و اين مقال كوششى است در جهت شناخت اشعار مفتاح و آنچه از خود شيخ الاسلام است .\r\nشيخ امين الدين در پاسخ سيد نظام الدين جرهى ، يكى از مريدان محلى ، كه نظر او را دربارهء شعر و « گاه‌گاهى شعر سرودن و از جهت دفع ملالت خاطر بدان مشغول شدن » مىپرسد مىگويد :\r\n« سزاوار نيست سالك اين راه آنكه باشد او را شغلى بجز از ياد حق تعالى . بلكه واجب است بر وى محافظت اوقات و مراقبت انفاس خود كردن به حيثيتى كه فوت نشود از او طرفة العينى . » 19\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمحمود بن عثمان از قول شيخ نقل كرده : « اوّل كسى كه شعر گفت يعقوب پيغمبر بود ، عليه السلام . در آن هنگام كه پسران ، به نزديك او آمدند و خبر يوسف ، عليه السلام ، آوردند كه گرگ او را بخورد ، يعقوب گفت :\r\n فصبر جميل بالّذى جئتموا به * و حبيبى إلهى فى المهمّات كافيا » 20 \r\nاشعار كتاب مفتاح الهدايه و مصباح العناية را مىتوان به هفت گروه تقسيم كرد :\r\n1 . اشعارى كه شيخ به مناسبت از قول ديگران و با ذكر نام آنها نقل كرده است .\r\n2 . اشعارى كه بدون ذكر نام سراينده نقل شده است . اين اشعار با اشاره به اينكه « گفته‌اند » ، « يكى از حكام ستمگر مىگفت » ، و مانند آن آمده است .\r\n3 . اشعارى كه با تعبير « من كلامه » آورده و قطعا از شيخ است .\r\n4 . اشعارى كه در اثناى نصايح و مواعظ آمده و محمود بن عثمان خود تصريح كرده كه آنها را از قول شيخ نقل مىكند ، با عناوين « پس گفت » ، « چون اين كلمات فرمودى گفتى » ، « اين مىگفت و مىگريست » ، « بسيار خواندى » ، « آنگاه گفتى » ، « اين بيت بسيار خواندى » ، « اين رباعى بسيار خواندى و مكرر كردى » . اين اشعار به احتمال قوى از خود شيخ است .\r\n5 . گروه ديگر اشعارى است كه در ضمن نصايح و فرائد آمده و اشاره نكرده از كيست .\r\n6 . ساير اشعارى كه ويژگىهاى ياد شده را ندارد و احتمالا از شيخ الاسلام يا مؤلف است .\r\n7 . به مناسبت هايلهء ارتحال شيخ اشعارى سروده شده كه بيان‌كنندهء\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعظمت و جلالت مقام محبوبيت اوست . اين اشعار ، در صفحات 186 - 189 آمده است و گويندگانشان شناخته نيست .\r\nبا توجه به موارد 3 ، 4 و 6 ، در انتساب اشعار زير به شيخ ترديد نمىتوان داشت :\r\n گر من هزار سال به يك سجده شكر او * باشم هنوز شكر يكى زان بود محال\r\nسال هزار ماه و ماهى هزار روز * روزى هزار ساعت و ساعت هزار سال \r\n*\r\n من ياد كنم حاجت خود يا كه تمام * جود تو كه شامل است بر زمرهء عام\r\nآن كس كه ثناى تو بگويد روزى * آن عرضهء حاجت است اى فخر انام \r\n*\r\n در حجابى تو هم ز هستى خويش * ورنه آن ماه نو نه پنهانست\r\nبا وجود تو مشكلست اين راه * گر نمانى تو سخت آسانست \r\n*\r\n گر غرق ذكر و نورى خوش‌منظر است مردن * ور غافلىّ و دورى چون كافر است مردن\r\nهر دل كه گشت محرم در ذكر حق همه دم * از مرگ نبودش غم چون شكّر است مردن \r\n*\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n در كوى خرابات چو درويشى به * شك نيست كه مُلك كمى از بيشى به\r\nبيگانگى از ملك جهان سلطانيست * با فاقه و فقر دائما خويشى به \r\n*\r\n دلا بشنو ز ما گر يار غارى * مده بر باد عمر خود به خوارى\r\nغنيمت دان گل و باد بهارى * فما بعد العشية من عوارى \r\n*\r\n برخيز دلا كين دم پيغام ز يار آمد * سلطان اجل ناگاه بىصبر و قرار آمد\r\nبشتاب كه آن دلدار از شوق تو را خوانده‌ست * ايام خزان بگذشت دوران بهار آمد\r\nچندين چه شوى راضى در دورى اين غربت * هنگام رحيل اى دل زين بوم و ديار آمد\r\nاى يوسف جان بازآى زان چاهِ تنِ تاريك * بر تخت بقا بنشين كز شاه نثار آمد\r\nاز گلخن تن بركن در گلشن جان‌كش رخت * از جمله كنارى گير كان مه به كنار آمد\r\nهرچند قفس بشكست آزرده نگشت آن مرغ * آشانهء خود بشناخت مونس برِ يار آمد\r\nجان در تن پروحشت دربند بلاها بود * زان جمله خلاصى يافت در حصن و حصار آمد\r\nسلطان ازل ديرست كين صيد همىخواهد * در دام چنين سلطان جان تو شكار آمد \r\n*\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n فرصت از دست شد دلا درياب * چند خواهى بماندن اندر خواب\r\nهمچو شيران برآى ازين غرقاب * حانَ وقتُ الرَّحيلِ يا احباب\r\nهرچه از عمر در وصول آمد * سربه‌سر هرزه و فضول آمد\r\nمرغ جان زين قفس ملول آمد * الوداع الوداع يا اصحاب\r\nپل عمر اى پسر چو گشت خراب * منشين زير آنكه نيست صواب\r\nوقت كوچست زين سراى سراب * حانَ وقتُ الرَّحيلِ يا احباب\r\nيوسفِ روح شاه و سلطانست * در بُن چاه تن به زندانست\r\nهين كه هنگام تخت [ و 
  ] ايوان است * الوداع الوداع يا اصحاب\r\nتو گلى در ميان خار ممان * تو نديمى در اين خمار ممان\r\nبه غريبى در اين ديار ممان * حانَ وقتُ الرَّحيلِ يا احباب\r\nآفتابى ز ابر تن به درآى * از بن چاه درد و غم به سر آى\r\nدير شد اى مه دو هفته برآى * الوداع الوداع يا اصحاب\r\nخانهء تن اگرچه ويران شد * هيچ غم نيست جان به جانان شد\r\nمور ديگر بَرِ سليمان شد * حانَ وقتُ الرَّحيلِ يا احباب \r\n*\r\n تا كى آخر نام جانان مىبريم * دل به جان آمد ز دل جان مىبريم\r\nديگران گر زيره از كرمان برند * زيرِمان هم بازِ كرمان مىبريم\r\nدُرِّ درياىِ قدَم از تيره‌خاك * باز قعر بحر عمّان مىبريم\r\nاز چمن برگ گلى باد صبا * برده بود آن بازِ بستان مىبريم\r\nذرّه بىخورشيد تاريك است جاى * پيش آن خورشيد رخشان مىبريم \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n شد خلاصِ يوسف از زندان و چاه * مژده سوى پير كنعان مىبريم \r\n*\r\n دل ز جان بركن كه زينجا مىرويم * بىدرنگ امروز فردا مىرويم\r\nمرغ جان از دام تن آمد ملول * زين قفس در صحن صحرا مىرويم\r\nدير تا در چاه ظلمت مانده‌ايم * زين نشيب تيز بالا مىرويم \r\n*\r\n پاى كوهى كان عبادتگاه شيخ مرشدست * قبّه و درگه ز نور شيخ مرشد شد پديد\r\nشد فداى خاك پاك شيخِ مرشد هر زمان * صد هزاران قبّه و درگاه با شيخ و مريد \r\n*\r\n درد مىبايد تو را در هر دمى * اندكى نه عالمى در عالمى\r\nتا مگر آن درد ره پيشت بَرَد * وز وجود خويش بىخويشت برد\r\nتا چنين دردى نيايد در دلت * زندگى هرگز نيايد حاصلت \r\n*\r\n گر بىخبران قيمت اين درد ندانند * اى عقل تو بارى به يقين بينى و دانى\r\nفرعون و عذاب ابد [ و 
  ] ريش مرصّع * موسى و كليم اللّه چوبى و شبانى \r\n*\r\n هر كه دلش دردِ اين حديث ندارد * جان وى اى جان من نَبُرد دوايى\r\nدعوى عشق ار كنى به مجلس عشاق * سوز دل و آب ديده ساز گوايى \r\n*\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n ز كويش اى دل پردرد پاى باز مگير * اگرچه دانى كاين باديه به پاى تو نيست\r\nبر آستانه سَرِ درد بر زمين مىزن * كه پيشگاه سراى جلال ، جاى تو نيست \r\n*\r\n عشق تو ز هر بىخبرى خالى نيست * درد تو ز هر بىبصرى خالى نيست\r\nچندان كه درين خلق جهان مىنگرم * سوداى تو از هيچ سرى خالى نيست \r\n*\r\n پيرِ ره ، كبريت احمر آمده است * سينهء او بحر اخضر آمده است\r\nراه دورست و پرآفت ، اى پسر * راهرو را مىببايد راهبر \r\n*\r\n نگر تا حلقهء اقبال ناممكن نجنبانى * سليما ، ابلها ، لا بل كه محرومىّ و مسكينا\r\nسنايى گرچه از روى مناجاتى همىگويد * به شعرى ديد حرص آنكه بايد ديدهء بينا\r\n« كه يا رب مر سنايى را سنايى ده تو در حكمت * چنان كز وى به رشك آيد روان بو على سينا »\r\nو ليكن از طريق آرزو پختن خرد داند * كه با بخت زمرّد برنيايد كوشش مينا\r\nبرو جان پدر تن در مشيّت ده كه دير افتد * ز يأجوج تمنّا رخنه در سدّ « و لو شئنا » \r\n\r\n","description":"","footnote":"","page_name":" 26 ","page_number":26},
  {"content":"\r\n\r\n بلى ، از « جاهدوا » يكسر به دست تست آن رشته * ولى از « جاهدوا » هم برنخيزد هيچ بى « فينا »\r\nبه استعداد يابد هر كه از ما چيزكى يابد * تو اندر به دو فطرت [ ؟ 
  ] \r\n*\r\n دفتر صوفى سواد و حرف نيست * جز دل اسفيد همچون برف نيست\r\nصوفيى نتوان به كسب آموختن * در ازل اين خرقه بايد دوختن\r\nتا بود يك ذرّه هستى در ميان * بر كنارى از صفاى صوفيان\r\nجدّ و جهدت را جزايى ديگرست * صوفيى كردن ز جايى ديگرست\r\nراست نايد صوفيى كردن به كسب * خر كجا گردد به جدّ و جهد اسب\r\nليك گر دولت رسد از جاى خويش * يك خر عيسى بود صد اسب ، بيش\r\nكار توفيق و عنايت مىكند * جمله گمراهان هدايت مىكند \r\n*\r\n گويى كىام از جسم روان بازرهد * وز زحمت اين گرانِ جان بازرهد\r\nبا جان و جهان چه عيش‌ها خواهم كرد * آن روز كه جانم از جهان بازرهد \r\n*\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n دير شد تا در برم دل زحمتِ تن مىكشد * دوست مىبينى كه او چون رنج دشمن مىكشد\r\nاز براى آنكه تا مرهم شود در ديده‌ها * توتيا خود را به پيش چشمِ هاون مىكشد \r\n*\r\n دل به جان شد جان فروآمد به جسم * كس ندارد زين عجايب‌تر طلسم \r\n*\r\n كونين و مكان به وقت درويشان خوش * عيش و طرب و نشاط با ايشان خوش\r\nقومى كه مراد خويش خوش ترك كنند * درويشانند كه وقت درويشان خوش \r\n*\r\n به اميد آنكه روزى به عيادت من آيى * چه خوش است همچو چشمت همه عمر ناتوانى \r\n*\r\n درويش كه لاف معرفت زد * وز عجز نبُرد اين سخن پيش\r\nدر هر دو جهان خجل فروماند * زانست سياه‌روى درويش \r\n*\r\n نه آن درويش مىگويم كه رنگ مفلسى دارد * كه بدبخت جهان بسيار مىخوانند درويشان \r\n*\r\n فقر همچون كعبه چاراركان نمود * پنجمش جز ذات حق نتوان نمود \r\n\r\n","description":"","footnote":"","page_name":" 28 ","page_number":28},
  {"content":"\r\n\r\n جوع و جانبازىّ و ذُلّ و غربتست * چون ازين بگذشت لا بد قربتست\r\nفقر اگرچه محض بىسرمايگيست * با خداوند جهان همسايگيست\r\nشد يقين كان مايهء بىمايگان * هم نگه دارد حقِ همسايگان \r\n* * * چنان‌كه گذشت ، از كتاب مفتاح فقط يك نسخهء خطى در جهان موجود است ؛ و نگارنده عكس اين نسخه را در اختيار دارد كه براى مركز اسناد دانشگاه تهران تهيه شده است . اين نسخه به خط نستعليق و در 247 برگ 5 / 15 * 22 و فاقد نام كاتب و تاريخ كتابت است .\r\nكيفيت نامطلوب نسخهء عكسى و فقدان نسخه‌هاى متعدد ، بازنويسى و تصحيح كتاب را بس دشوار ساخته بود ؛ با اين همه ، به لطف الهى توفيق يافته‌ام نسخه‌اى منقّح آماده نمايم و استفاده از اين كتاب را ، كه يادگار گران‌بهايى از عرفان جنوب ايران است براى مشتاقان آثار عرفانى ميسر سازم .\r\nدر رسم خطّ كتاب ، به سياق نسخ كهنه ، حرف « چ » غالبا به صورت « ج » نوشته شده است . به مَثَل « چهل » ، « چوب » ، « جهل » و « جوب » نوشته شده . در بسيارى موارد حرف « ب » به جاى « پ » به كار رفته است . مثلا « پس » به صورت « بس » .\r\nبسيارى از « گ » ها به صورت « ك » ضبط شده . در موارد بسيارى « ه » غير ملفوظ حذف شده است ، يعنى « خان » به جاى « خانه » و « فايدها » به جاى « فايده‌ها » و « مطالع » به جاى « مطالعه » . نيز حرف « ت » ( كشيده ) در آخر كلمات به صورت تاء مربوطه ( « ة » ) نوشته است .\r\nمن باب مثال « خلوة » به جاى « خلوت » . « ى » بدل كسره در آخر كلمات\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمختوم به الف به صورت همزه ( « ء » ) ضبط شده است : « سال‌هاء بسيار » به جاى « سال‌هاى بسيار » . و حرف « ف » در تمام موارد به صورت غريب « ق » املا شده است .\r\nمصحح در آماده كردن نسخه ، اين اختلافات املايى را ، براى آنكه همگان را مفيد افتد ، ناديده گرفته و رسم خط متداول امروزين را ملاك قرار داده است ، ولى كوشيده‌ام تا اختلافات لهجه‌اى محفوظ و مضبوط بماند و اين اثر بتواند براى محققان زبان‌شناسى در پژوهش‌هاى گويشى مفيد قرار گيرد .\r\nاز ويژگىهاى جالب اين اثر وجود نوعى نشانه‌گذارى است كه به يقين در ميان متون كهن فارسى بىسابقه است . چنان‌كه به تحقيق پيوسته ، نشانه‌هاى سجاوندى در خط فارسى سابقهء چندانى ندارد و در يكى دو قرن اخير ، به پيروى از مغرب زمين ، اين نشانه‌ها در خط فارسى معمول شده است . كاتب نسخهء موجود مفتاح در متن ، نه در مقدمهء خود ، بعد از هر جمله علامت « ن » نهاده و در اين كار چندان مقيد است كه مىتوان آن را نشانهء تداول اين علامت به قصد تسهيل در خواندن در رسم خط آن زمان تلقى كرد .\r\nمفتاح مانند كتاب فردوس المرشدية محمود بن عثمان - قديم‌ترين اثر دربارهء عرفان جنوب ايران و داراى اطلاعات ذىقيمتى از اوضاع اجتماعى و تاريخى و فكرى اين بخش از سرزمين ما در قرن چهارم و پنجم محسوب مىشود و انتشار متن منقح آن خدمت بزرگى در شناساندن پيشينهء اين سامان است - اطلاعات بكر و ارزشمندى از اين ديار در قرن هشتم در بر دارد و به واقع مىتوان آن را منبع گران‌بهايى در شناخت عرفان جنوب و سيماى فرهنگى و فكرى مردم آنكه تاكنون ناشناخته مانده به شمار آورد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nپاورقىهاى پيش‌گفتار\r\nحواشى و توضيحات\r\n\r\n\r\n","description":"\r\n( 1 ) . مراد اين قطعه حافظ است :\r\n به عهد سلطنت شاه شيخ ابو اسحاق * به پنج شخص ، عجب ملك فارس بود آباد\r\nنخست پادشهى همچو او ولايت‌بخش * كه جان خويش بپرورد و داد عيش بداد\r\nدگر مربّى اسلام شيخ مجد الدين * كه قاضيى به از او آسمان ندارد ياد\r\nدگر شهنشه دانش عَضُد كه در تصنيف * بناى كار مَواقِف به نام شاه نهاد\r\nدگر بقيهء ابدال شيخ امين الدين * كه يمن همت او كارهاى بسته گشاد\r\nدگر كريم چو حاجى قوام دريادل * كه نام نيك ببرد از جهان به بخشش و داد\r\nنظير خويش بنگذاشتند و بگذشتند * خداى عزّ و جلّ جمله را بيامرزاد \r\nحافظ قدسى ، صص 469 - 470\r\n( 2 ) . ر ك . شناسنامهء فرهنگى كازرون ، تأليف نگارنده .\r\n( 3 ) . محقق دانشمند ، آقاى دكتر ايرج افشار ، در مقدمهء چاپ دوم كتاب فردوس المرشدية تحقيق در اين باب را كه آيا اين محمود بن عثمان همان فقيه محمود بن عثمان العطّار است كه پسرش كاتب اسرار التوحيد مورخ 711 هجرى است - و نسخهء خطى آن كتاب اينك در پايتخت دانمارك محفوظ است -\r\n","footnote":"","page_name":" 31 ","page_number":31},
  {"content":"\r\n\r\n- ترديد نشان داده و تحقيق آن را به فرصت ديگر موكول كرده‌اند . ر ك . فردوس المرشديه فى اسرار الصمديه ، دكتر ايرج افشار ، چاپ دوم ، انجمن آثار ملى ، صفحهء 5 .\r\n\r\n\r\n","description":"\r\n( 4 ) . ر ك . متن ، ص 103 ، س 1 .\r\n( 5 ) . فردوس المرشدية ، محمود بن عثمان ، چاپ دوم ، ص 457 .\r\n( 6 ) . همان ، ص 456 .\r\n( 7 ) . همان ، ص 461 .\r\n( 8 ) . همان ، ص 407 .\r\n( 9 ) . ر ك . متن ، ص 63 .\r\n( 10 ) . فردوس المرشدية ، ص 457 .\r\n( 11 ) . همان ، ص 3 .\r\n( 12 ) . همان ، ص 3 - 4 .\r\n( 13 ) . همان ، مقدمهء دكتر افشار ، ص 8 .\r\n( 14 ) . فردوس المرشديه فى اسرار الصمدية ، ص 470 .\r\n( 15 ) . مصباح الهدايه و مفتاح العناية ، ص 50 .\r\n( 16 ) . همان ، ص 216 .\r\n( 17 ) . از قول دوست محترم آقاى كرامت اللّه رعنا حسينى نقل شد .\r\n( 18 ) . مقدمهء فردوس المرشدية ، صص 10 - 11 .\r\n( 19 ) . ر ك . متن ، ص 169 .\r\n( 20 ) . همان ، ص 117 - 118 .\r\n","footnote":"","page_name":" 32 ","page_number":32},
  {"content":"\r\n\r\n\r\nشرح احوال سيد امين الدين محمد بليانى\r\nامين الدين پسر زين الدين على ، فرزند ضياء الدين مسعود بليانى است و مادرش دختر زاهد عزّ اللّه ، از معاريف كازرون و مريد خواجه امام الدين مسعود بوده است . نسب او از سوى پدر به شيخ ابو على دقّاق ، عارف نامور قرن چهارم ، و از او ، به چند واسطه ، به امام همام ، حضرت امام موسى كاظم مىرسد . 1\r\nدر سال 668 هجرى متولد شد . در هشت سالگى قرآن را فراگرفت ؛ و در خانقاه از بركت انفاس عمّ خود ، اوحد الدين بليانى ، برخوردار گرديد . در خدمت پدر و استادان زمان به فراگيرى علوم پرداخت و در چهارده سالگى از عمويش تلقين ذكر گرفت ؛ سپس خرقه پوشيد و در كازرون به ارشاد خلق مشغول گشت . چندى نگذشت كه مقام شيخ الاسلامى يافت و به قول صاحب شيرازنامه ، « شيخ شيوخ جهان و مقتداى اهل زمين و زمان » و « ملاذ و ملجأ طبقات ارباب طلبات و طوايف سلّاك و اهل جنبات » گرديد ، تا آنجا كه « آوازهء كماليّت ذات و صيت حسن ارشاد و بزرگوارى او جهانگير گشت ، و درويشان و اصحاب و مريدان او تا حدود چين و اصقاع مشرق و طرف دريا تا به سقسين و بلغار به حرمت وجود مبارك او\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمعزّز و مكرّم گشتند . » 2 صاحب شيرازنامه نيز اضافه مىكند :\r\n« در مكاشفات حضرت صمديّت و تجليّات الوهيت استغراق يافته در اظهار كرامات و كشف مغيبات ملهم بودى ، چنان‌كه عرفاى عصر زبان حق‌گوى او را ترجمهء لوح محفوظ گفتندى و بزرگان عرفاى صوفيه از راه دور به خدمتش مىرسيدند و از انفاس قدسيّه و كرامات او استفاده مىكرده‌اند . »\r\nبلندى مقام ارشاد و رفعت خرگاه هدايت او در اين ديار بدان حد است كه سيماى فرهنگى كازرون در آن عصر ، از خلال كتاب مفتاح الهدايه و مصباح العناية نورانى مىنمايد و چون قبله‌گاهى براى ارباب سلوك و اصحاب طريقت جلوه مىكند . اسامى كسانى كه « مقرى » و « فقيه » و « مولانا » و « استاد » و « شيخ » خوانده مىشوند و در اين شهر بومى و مقيم‌اند و بزرگان و نامورانى كه از شهرهاى دور و نزديك به كازرون مىآيند و ملازم درگاه و مقيم آستان شيخ مىشوند چندان زياد است كه به خوبى مىتوان از آن اعتلاى معنويت و رونق معرفت و عرفان را در كازرون آن عصر دريافت .\r\nمراكز آموزشى و تربيتى بسيار است ؛ چه هر روستايى خانقاهى و هر محله‌اى حلقهء ذكرى دارد و دار العابدين و دار السقاية و دارالشفاء و مهمان‌سراها براى پذيرايى از غربا به همت‌هاى عالى بر پا گرديده است . در حوزهء ارشاد مريدان به حقّ نفس و دستگيرى پير خود اعتقاد راسخ دارند ؛ و نه فقط در حضر و ملازمت ، كه در سفر و غيبت نيز خود را تحت حمايت و مراقبت پير مىبينند . حكاياتى كه در مفتاح از زبان شاهدان عينى نقل شده گواه اين اعتقاد است : « مرا يقين شد كه شيخ ، قدّس اللّه روحه ، در هيچ وقت و زمان از ما غايب نيست . » مريدان اعتقاد داشته‌اند كه سال‌ها پس از ارتحال پير هم از فيض و همت او همچنان برخوردارند ، تا آنجا كه اگر در درستى قرائت آيتى از\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nقرآن كريم سهوى مىكرده‌اند ، در عالم مكاشفه شيخ آن آيت بر آنان مىخوانده و اصلاح مىكرده : « چون از خواب درآمدم ، احتياط كردم چنان بود ؛ و من مدتى بود كه در اين آيت سهو مىكردم . » 3 و به همين سبب است كه نام شيخ امين الدين تقريبا در همهء تذكره‌هاى عرفا آمده و همهء آنان مقام والاى او را ستوده‌اند .\r\nسيد امين الدين بليانى ، شيخ الاسلام سلاطين آل مظفر ، پس از 77 سال عمر پربركت ، كه بيشتر آن در كار هدايت و دست‌گيرى پويندگان راه حق به سر آمد ، لواى سفر آخرت افراشت و پيكرش در خانقاه وى ، در كوى علياى كازرون ، مدفون گرديد . بر لوح گور او عنوان « شيخ الاسلام زمان » ، كه عنوان رسمى و دولتى بوده است ، و « السيّد امين الدين » نقر شده ، و به همين سبب نيز مردم كازرون او را سيّد امين الدين مىخوانند و مقام سيادت او را گرامى مىدارند و روستاى بليان را نيز به احترام مزار اوحد الدين عبد اللّه بليانى ، « سيد عبد اللّه » ناميده‌اند .\r\nاوحدى بليانى از اعقاب مشايخ بليانى و يكى از ناموران اين سلسله است كه در قرن دهم و يازدهم مىزيست . و به سبب يتيم شدن ، در كودكى ، در مكتبى كه به فرمان شاه تهماسب صفوى براى تعليم و تربيت سادات‌نژاده بنا شده بود ، دانش آموخت و به مدارج بالاى علمى نائل آمد . او در تذكرهء ذىقيمت خود ، عرفات العاشقين ، آورده :\r\n« شاه اسماعيل . . . قصد مقبرهء وى [ سيد امين الدين 
  ] كرد ، اما از باطن ولايت متنبّه شد و فسخ عزيمت كرد و معتقد شيخ گشت ، چه در وقت صدور فرمان پاى اسب وى بلغزيد و مىخواست بر زمين افتد . ديگر آنكه گنبد مقبرهء وى را دوازده ترك و شقّه ساخته بودند ، و شاه اسماعيل اين را از كرامات او دانست . »\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاز ميان معاصران سيد امين الدين ، علاوه بر حافظ ، خواجوى كرمانى عاشقانه به او ارادت مىورزيد و در اشعار خود از او با لقب‌هاى « امين ملت و دين » ، « شيخ اعظم » ، « قطب يگانه » ، « امام الواصلين » ، « سرخيل اوتاد » ياد كرده و « تعظيمش را بر اهل دين فرض مىداند . » 4\r\nخواجو مرد شريعت و طريقت است ؛ سر بر آستان پيامبر گرامى دارد و به بهانه‌هاى گوناگون در نعت آن چكيده و نقاوهء عالم آفرينش شعر مىسرايد . دوستى و محبت مولاى متقيان امام على ، عليه السلام ، در جان او موج مىزند و او را به ستايش آن امام همام وامىدارد ؛ و نيز عاشق خاصّ خاندان پاك عصمت و طهارت است ، تا آنجا كه در انتظار مهدى موعود و قائم آل محمد حجت بن الحسن عسكرى ، عج اللّه ، به سر مىبرد . 5\r\nاو در تركيب‌بند گران‌سنگى كه به شيوهء جمال الدين عبد الرزّاق سروده ، سنگ تمام نهاده و در هفده بند خاندان رسالت را ، از دخت گرامى پيامبر تا امام دوازدهم شيعيان ، هر يك را در بندهاى جداگانه مىستايد . 6 خواجو با چنين كشش معنوى به خاندان رسالت ، به شيخ طريقهء مرشدى ، شيخ ابو اسحاق و نيز سيد امين الدين از سر صدق ارادت مىورزد ، و به قول احمد سهيلى خوانسارى ، مصحح ديوان او ، بىياد آنها هرگز نمىزيست ؛ و بيشتر اشعارش يا شرح دورى از آستان اين مراد است ، يا سخن جذبه و شوق آن بزرگ پاك‌نهاد ؛ و چنين جذبه و شورى نمىتواند بىمسانخت و مشابهت روحى و اعتقادى به وجود آيد و دوام يابد . 7\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nپانويس\r\n\r\n\r\n","description":"\r\n( 1 ) . تاريخ تذكره‌هاى فارسى ، تأليف احمد گلچين معانى .\r\n( 2 ) . ابو العبّاس احمد بن ابى الخير زركوب شيرازى ، صص 146 - 147 .\r\n( 3 ) . ر ك . متن ، ص 201 .\r\n( 4 ) . ديوان خواجوى كرمانى ، احمد سهيلى خوانسارى ، كتاب‌فروشى محمودى ، چاپ اول ، تهران 1336 ه ش ، صص 98 - 99 .\r\n( 5 ) . همان .\r\n( 6 ) . مجلهء رشد ادب فارسى ، ش 27 ، مقالهء احمد ذاكرى ، ص 68 .\r\n( 7 ) . ديوان خواجو ، چاپ دوم ، تهران 1369 ، ص 7 .\r\n","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nمفتاح الهدايه و مصباح العناية ( سيرت‌نامهء امين الدين محمّد بليانى )\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\n[ مقدمه مؤلف 
  ]\r\nبسم اللّه الرّحمن الرّحيم و به نستعين الحمد للّه الّذى اختار شيخ الإسلام أمين الملّة و إمام الحقّ و الدين محمّد ، من بين الخلائق ، و جعله من أحبّائه و أوليائه المقرّبين و خصّه بمقامات أرباب الحقائق « 1 » و الدقائق و اليقين ، و هدانا بإرشاده و وفّقنا بتربية إلى سبل النّجاة و طرق الفلاح و حبل المتين ؛ و الصلاة و السّلام الأتمّان على خاتم النّبيّين ، قائد الغرّ المحجّلين ، محمّد المصطفى ، المبعوث إلى كافّة الخلق اجمعين و على آله الطّيّبين و أصحابه المنتجبين و سلّم عليهم تسليما دائما كثيرا ، جميعا .\r\nبعده فهذا سيرة شيخ الإسلام ، أمين اللّه بين الأنام ، هادى السّالكين ، قدوة الموحّدين ، سلطان العارفين ، زبدة أولياء اللّه المتألّهين ، وارث علوم أنبياء و المرسلين ، أمين الحقّ و الدّين ، محمّد بن شيخ الشيوخ فى العالم مربّى السالكين ، قدوة العارفين ، زين الدّين علىّ بن شيخ الرّبّانى ، ضياء الدّين مسعود البليانى ، قدّس اللّه روحهم و إلى حوض الكوثر فتوحهم .\r\nثمّ يقول مؤلّف هذه السيرة الشّريفة ، العبد المذنب الرّاجى إلى رحمة الحنّان المنّان ، محمود بن عثمان ، غفر اللّه له و لوالديه و لجميع أهل الإيمان مفتتحا به دعاء الاستفتاح : اللّهمّ بك نستفتح و بمحمّد صلّى اللّه عليه و على آله و سلّم ، عبدك و نبيّك و رسولك ، إليك أتوجّه . اللّهمّ سهّل حزونة أمورنا و ذلّل صعوبتنا و أعطنا من\r\n\r\n\r\n","description":"","footnote":"\r\n( 1 ) . در متن : ارباب الخلائق آمده و با استفاده از دعاى محمود بن عثمان ، در مقدمه انوار المرشديه ، اصلاح شده است .\r\n","page_name":" 41 ","page_number":41},
  {"content":"\r\n\r\nالخير أكثر ممّا نرجوا و أصرف عنّا من الشّرّ أكثر ممّا نخاف يا خفىّ الألطاف .\r\nبدان ، رحمك اللّه ، كه اين كتاب ، انتخابى است از كتاب جواهر الأمينيهء شيخ الاسلام ، قدّس اللّه روحه ، از براى دوستان صادق و سالكان عاشق و محبّان موافق ، بارك اللّه تعالى فى صدقهم و إخلاصهم ، كه از روى صدق و اخلاص مطالعه « 1 » فرمايند و متابعت نمايند و برخوردارى يابند .\r\nو از جمله خصايص سيرت‌هاى « 2 » مشايخ مطالعه فرمودن آن است كه غافلان را انتباه بخشد و طالبان را رهنمايى كند و سالكان را چالاك گرداند و موحّدان را ثابت و راسخ دارد و عارفان را ترقى احوال دهد و محقّقان را متمكّن گرداند ، از آن جهت آنكه « 3 » پرهيز كردن و قرآن خواندن و ذكر كردن نزول رحمت حق تعالى است ؛ كما قال رسول صلّى « 4 » اللّه عليه و على آله و سلّم : عند ذكر الصّالحين تنزّل الرّحمة . ذكر فرح دل‌هاى « 5 » صادقان و مصقل جان‌هاى « 6 » سالكان است .\r\nو از جمله فوائد و منافع سيرت‌هاى ايشان مطالعه كردن آن است ، كه چون بر اقوال و افعال و احوال ايشان اطلاع يابند ، معلوم كنند كه جز اين عالم فانى ، كه مسكن اجساد است ، عالمى ديگر هست كه آن عالم باقى است ؛ و آن مسكن دل و جان است و قرارگاه جاودان است ؛ و مقصود از آفريدن انسان شناختن آن است تا بدين پنج روزه ايام دنيا مغرور نشوند و دل از اين عالم فانى بردارند و توشه و زاد راه عالم باقى بردارند « 7 » ، ساخته كنند ، و سودمند به مرجع و مسكن اصلى بازگردند ؛ و از اين آيت ، كه حق ، تعالى و تقدّس ، مىفرمايد :  « أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ »  ، غافل نباشند كه به عن قريب اين بازگشت همه را حاصل است و هيچ امان دادن نيست . پس ، نجات و خلاص در موافقت و متابعت پيشوايان دين است ؛ و حق ، تعالى و تقدّس ، ذكر اوليا و گزيدگان خود ، كه به نظر عنايت و شرف هدايت از حضرت باعظمت ملحوظ گشته‌اند ، طالبان صراط مستقيم به طريقهء ايشان بايد و\r\n\r\n\r\n","description":"","footnote":"\r\n( 1 ) . در متن : مطالع .\r\n( 2 ) . در متن : سيرت‌ها مشايخ .\r\n( 3 ) . در متن : آنك .\r\n( 4 ) . در متن : صل الله .\r\n( 5 ) . در متن : دلها صادقان .\r\n( 6 ) . در متن جان‌ها .\r\n( 7 ) . در متن : برواند .\r\n","page_name":" 42 ","page_number":42},
  {"content":"\r\n\r\nمىفرمايد :  « أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ »  . اميد به فضل و كرم ربّ العالمين كه هر كس كه اين كتاب از روى نيّت خالص مطالعه فرمايد انتباه او را كرامت گردد و برخوردارى يابد ، إن شاء اللّه تعالى . و باللّه التوفيق و عليه التّكلان . و لا حول و لا قوّة إلّا باللّه العلىّ العظيم .\r\nو نام اين كتاب نهاده شده به خير « مفتاح الهداية و مصباح العناية » . و اين كتاب بر پانجده باب نهاده مىشود به عون اللّه تعالى :\r\nباب اوّل : در ذكر مولود شيخ الاسلام ، قدّس اللّه روحه .\r\nباب دوم : در ذكر قرآن خواندن شيخ و تحصيل علم كردن .\r\nباب سيّوم : در ذكر رياضات و مجاهدات شيخ الاسلام قدّس اللّه روحه .\r\nباب چهارم : در سلسله و تلقين ذكر شيخ الاسلام ، قدّس اللّه روحه ، تا حضرت رسول ، صلى اللّه عليه و على آله و سلّم .\r\nباب پنجم : در ذكر شجرهء خرقهء شيخ الاسلام تا حضرت رسول ، صلى [ اللّه 
  ] عليه و سلّم .\r\nباب ششم : در ذكر توبه دادن شيخ الاسلام ، قدّس اللّه روحه ، تايبان را و آداب و شرائط آن .\r\nباب هفتم : در ذكر تربيت و نصيحتى كه شيخ الاسلام ، قدّس اللّه روحه ، اصحاب خلوات را فرمود .\r\nباب هشتم : در ذكر فضائل شيخ الاسلام ، قدّس اللّه روحه .\r\nباب نهم : در ذكر كرامات شيخ الاسلام ، قدّس اللّه روحه .\r\nباب دهم : در ذكر فوائد و نصايح كه شيخ الاسلام ، قدّس اللّه روحه ، فرمود و اخبار و آثار و كلمات و حكايات مشايخ كه بر زبان او رفته است .\r\nباب يازدهم : در سؤالات كه شيخ ، قدّس اللّه روحه ، كرده‌اند و جواب‌ها كه فرموده است .\r\nباب دوازدهم : در ذكر قربتى و اتحادى كه شيخ الاسلام با روح مقدس شيخ مرشد ، قدّس اللّه روحهما ، بوده و عمارات و كارها كه به اشارت شيخ مرشد كرد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nباب سيزدهم : در ذكر وفات شيخ ، قدّس اللّه روحه .\r\nباب چهاردهم : در ذكر فضائل و كرامات بعد از وفات شيخ الاسلام ، قدّس اللّه روحه .\r\nباب پانجدهم : در ذكر اوراد و اذكار و دعوات كه شيخ الاسلام ، قدّس اللّه روحه ، هميشه در آن مداومت نموده و اصحاب را بدان ترغيب فرموده است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nباب اوّل در ذكر مولود شيخ الاسلام ، قدّس الله روحه و الى حوض « 1 » الكوثر فتوحه\r\nشيخ المشايخ « 2 » ابو على دقاق ، قدّس اللّه روحه العزيز ، كه باباى بزرگ شيخ الاسلام بود . ديگر پدر شيخ الاسلام ، شيخ على ، قدّس اللّه معزّه ، كه پدر شيخ الاسلام بود ، چهار پسر داشت : اوّل ، شيخ الاسلام امين الدين محمّد ، قدّس اللّه روحه . دوم ، شيخ عماد الدين محمد ، رحمة اللّه عليه . سيّوم ، شيخ اصيل الدين محمد ، رحمة اللّه عليه .\r\nچهارم ، خليفه شيخ الاسلام ، امام المسلمين ، خواجه امام الدين محمد ، مدّ اللّه ظلاله على جميع المحبّين المنتقدين . و شيخ على ، قدّس اللّه سرّه ، كه پدر شيخ الاسلام بود ، از بليان بود و عالم و كامل و مقتداى عصر بود ، و پسر خواجه امام الدين مسعود بليانى بود ، قدّس سرّه . و اصل خواجه امام الدين مسعود از خراسان بود از فرزندان شيخ ابو على دقّاق ، قدّس اللّه روحه . و چگونگى « 3 » نسب وى آن بود كه يكى از فرزندان شيخ ابو على دقّاق به كازرون آمد ، و او را شيخ نجم الدين محمّد مىگفتند . و او عالم و فاضل و محقّق بود و وعظ فرمودى و او را دوستان و محبّان بسيار پديد « 4 » شدند ؛ از آن جمله ، يكى از قضات « 5 » قريهء بليان بود و او را\r\n\r\n\r\n","description":"","footnote":"\r\n( 1 ) . در متن : و والى من الكوثر .\r\n( 2 ) . در متن : شيخ و مشايخ .\r\n( 3 ) . در متن : جكونكى .\r\n( 4 ) . در متن : بديد .\r\n( 5 ) . در متن : قضاة .\r\n","page_name":" 45 ","page_number":45},
  {"content":"\r\n\r\nقاضى محمّد مىگفتند . و از ارادتى و محبتى كه در حق شيخ نجم الدين محمد او را بود ، دخترى كه داشت به زنى به وى داد ، و خواجه مسعود بليانى ، قدّس اللّه روحه ، كه جدّ شيخ الاسلام بود ، در وجود آمد . و شيخ نجم الدين محمد در شيراز وفات يافت و تربت وى در مصلاى شيراز است ، رحمة اللّه عليه . و نسبت شيخ الاسلام ، قدّس اللّه روحه ، تا شيخ ابو على دقّاق ، قدّس اللّه سرّه ، به اين عبارت « 1 » است :\r\nشيخ الإسلام أمين الملّة و الحقّ و الدين محمّد بن زين الدين علىّ بن ضياء الدين مسعود البليانى بن نجم الدين محمد بن على بن أحمد بن عمر بن إسماعيل بن قطب الأولياء الشيخ المحقّق أبى علىّ الدقّاق ، قدّس اللّه روحه و رحمة اللّه تعالى عليهم أجمعين .\r\nو مادر شيخ الاسلام از كازرون بود ؛ دختر زاهد عزّ اللّه بود . و شيخ على ، قدّس اللّه سرّه ، او را « مادر مؤمنان » خواندى . و زاهد عز اللّه ، عارف و كامل بود و مريد خواجه امام الدين مسعود بليانى بود و از معارف كازرون بود .\r\nنقل است ، از عمّهء شيخ الاسلام ، كه دختر خواجه امام الدين مسعود بود كه گفت :\r\nدر آن زمان كه مادر شيخ الاسلام حامله بود ، شبى به واقعه ديدم كه در صحرايى به غايت فراخ بودم ؛ قومى بسيار در آن صحرا جمع بودند چندان‌كه « 2 » شمار نتوانستى دانست . در ميان ايشان منبرى بزرگ نهاده بود و شخصى در آن منبر بود كه نور از همه اعضاى او مىتافت و وعظ مىفرمود . بپرسيدم كه اين شخص كيست ؟ گفتند برادرزادهء تست ، امين الدين محمّد ، كه جاىنشين رسول خداى است و خلق را به خداى مىخواند و اين خلايق جمله مريد و محبّ و معتقد وىاند . گفتم : برادر من ، شيخ على ، هيچ فرزند ندارد ، اين چگونه « 3 » فرزند اوست ؟ گفتند : اين فرزند از آن اوست ؛ و ترا بعد از اين اين احوال معلوم شود . چون « 4 » از خواب برآمدم ، برفتم و اين واقعه با برادر خود ، شيخ على ، رحمة اللّه عليه ، بگفتم . فرمود كه چنين « 5 » است كه تو ديده‌اى كه مرا نيز همچنين بازنموده‌اند .\r\n\r\n\r\n","description":"","footnote":"\r\n( 1 ) . در متن : عيارت .\r\n( 2 ) . در متن : چنانك .\r\n( 3 ) . در متن : چگونه .\r\n( 4 ) . در متن : جون .\r\n( 5 ) . در متن : جنبن .\r\n","page_name":" 46 ","page_number":46},
  {"content":"\r\n\r\nنقل است از مادر شيخ الاسلام كه گفت : پيش از آنكه شيخ به وجود آمدى ، در خانهء ما هيچ از معلومات و مأكولات نبودى مگر قوت اليوم . روزى با پدر شيخ گفتم :\r\nآخر تا كى ما در اين فقر و فاقه باشيم ؟ شيخ على ، رحمة اللّه عليه ، گفت : صبر كن كه ما را فرزندى خواهد آمد كه در قدم او نعمت و روزى ما فراخ گردد . و مادر شيخ گفت كه هم در آن روز كه شيخ ، قدّس اللّه روحه ، به وجود آمد ، آثار نعمت و دولت در خانهء ما ظاهر شد از بركات شيخ ، قدّس اللّه روحه .\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nباب دوم در ذكر قرآن خواندن شيخ الاسلام ، قدّس اللّه روحه ، و تحصيل علم كردن و حكايت‌ها كه در آن واقع شده است\r\nبدان ، رحمك اللّه ، كه استاد قرآن كه تعليم شيخ الاسلام كردى استاد نور الدين بود . و او پير و محترم بود و خادم زاهد ، ابو بكر همدانى بود ، رحمة اللّه عليه . بندهء كمينه را استماع افتاد از شيخ الاسلام ، قدّس اللّه روحه ، كه هشت‌ساله بودم كه قرآن مىخواندم ، و پدرم ، رحمة اللّه عليه ، مرا به شب به خانقاه در ميان درويشان مىآورد و در خانه نمىگذاشت . و پيرى عزيز بود از مريدان پدر ، و او را « ابو سعيد كوتاه » گفتندى . و در زمان پيرى ، همه شب بنشستى و به ذكر مشغول شدى و پشت به ديوار نكردى و هرگز پهلو بر زمين ننهادى . و پدرم ، رحمة اللّه عليه ، مرا پيش او بنشاندى و گفتى : همچنان‌كه او ذكر مىگويد تو نيز ذكر مىگوى . و چون خسته شوى از ذكر گفتن ، گوش به ذكر او مىدار . و من همه شب با آن پير مىبودم . و همچنان پدرم ، رحمة اللّه عليه ، مرا تربيت ، مىفرمود محافظه مىنمودم ، و به روز به كتّاب « 1 » مىرفتم و قرآن مىخواندم ؛ و به شب به خانقاه مىآمدم و با پير بو سعيد بدان نوع\r\n\r\n\r\n","description":"","footnote":"\r\n( 1 ) . مكتب‌خانه .\r\n","page_name":" 49 ","page_number":49},
  {"content":"\r\n\r\nصحبت مىداشتم و از صحبت او بسيار فايده‌ها يافتم .\r\nو پدرم ، رحمة اللّه عليه ، در زمان طفلى مرا به خدمت شاه عاشقان ، شيخ عبد اللّه بليانى ، قدّس اللّه سرّه ، برد و موى مرا برداشت . و شيخ عبد اللّه عمّ شيخ الاسلام بود .\r\nو در آن طفلى هرگاه كه شيخ عبد اللّه ديدى ، برفتى و دست شيخ را بوسه دادى ؛ و شيخ عبد اللّه در حق وى نوازش فرمودى و گفتى : شاد آمدى اى شيخ شهر و رستاق .\r\nشيخ ، قدّس اللّه روحه ، گفت : چون قرآن تمام بخواندم ، آن‌گاه به تحصيل علم مشغول شدم و از استادان كه تعليم علم شيخ كردندى اوّل شيخ على بود كه پدر شيخ الاسلام بود ، قدّس اللّه روحهما . ديگر فقيه عثمان كهفى بود ، رحمة اللّه عليه . و او استاد فقه شيخ بود . و ديگر مولانا رشيد الدين احمد بود ، عليه‌الرحمه . و او استاد حديث بود . ديگر استادان علم شيخ در سيرت بزرگ شيخ مذكور است ، و رياضت‌ها و مجاهدات كه شيخ ، قدّس اللّه روحه ، در زمان تحصيل علم كشيده بود ، آنجا « 1 » مسطور است .\r\nو شيخ ، قدّس اللّه روحه ، بسيار فرمودى كه كمال علم در عين نامرادى حاصل توان كرد با وجود جدّ و جهد و طلب و غربت و از خويش و اقربا دور بودن . و شيخ ، قدّس اللّه روحه ، گفت : بركت علم در زمان يافتم كه از براى آن سفر كردم و در ميان جماعتى ناشناخت به تحصيل مشغول شدم ؛ و به دو روز و سه روز مىرسيد كه چيزى نخورده بودم و هيچ‌كس از آن واقف نبودى ؛ روغن چراغ نيز نداشتم ، و به سقايه‌ها مىرفتم و به روشنايى چراغ آنجا تكرار مىكردم ؛ و مرا از دنيايى آن مقدار نبود كه اگر شبى محتلم شدى ، به مزد گرمابه دادمى ؛ بلكه در قلب زمستان هم در آن سقايه به آب سرد غسل كردمى . و هر كس كه خواهد كه از علم بهرهء تمام يابد چنين بايد كرد و باللّه التوفيق .\r\n\r\n\r\n","description":"","footnote":"\r\n( 1 ) . منظور كتاب جواهر الامينية است .\r\n","page_name":" 50 ","page_number":50},
  {"content":"\r\n\r\n\r\nباب سيّوم در ذكر رياضات و مجاهدات شيخ الاسلام ، قدّس اللّه روحه\r\nبدان ، رحمك اللّه ، كه آن مجاهدات كه شيخ الاسلام ، قدّس اللّه روحه ، [ را 
  ] بوده و رياضاتى كه وى كشيده و دوام مشغولى در اين كار كه او را بوده از متأخّران كسى را نبوده است ؛ چنان‌كه از زمان طفوليت تا آخر عمر ، لحظه‌اى از مجاهدات و رياضات نياسود ، و در همه عمر از مطعومات و ملبوسات چنانچه مراد نفس بود نداد ، و قدومى هرگز به آرزوى نفس ننهادى . و از طفوليت درين كار بود ؛ و چنان‌كه از پيش ياد كرده شد ، و هر روز كه بودى ، در مجاهده و رياضت و گرسنگى و بىخوابى بيفزودى . و در چهل سال كه اين كمينهء خاكى را ملازمت آستانهء رفيعهء اسلام‌پناه بود ، هرگز نديدم كه شيخ ، قدّس اللّه روحه ، طعامى خوش خوردى يا لباسى به تكلّف پوشيدى ؛ بلكه هميشه روزه داشتى و به كسيراتى « 1 » و اندك آشى نرم بىچربش افطار كردى . و در آخر عمر ، ازبس‌كه ضعف جسمى در شيخ مىيافتم ، گاه‌گاهى قدرى گوشت دران طبخ مىانداختم ؛ و چون تمام مىشد ، گوشت از آن بيرون مىآورديم و جداگانه به خدمتش مىبرديم . و چون بوى آن بشنودى ، بدانستى كه گوشت در آن كرده‌اند و منع فرمودى . و بسيار بودى كه مبالغه\r\n\r\n\r\n","description":"","footnote":"\r\n( 1 ) . اين واژه را در فرهنگ‌هاى لغت نديدم . ظاهرا به معنى خرده‌نان است .\r\n","page_name":" 51 ","page_number":51},
  {"content":"\r\n\r\nمىنموديم تا قدرى گوشت از براى قوّه تناول كند . گفتى : فايده و لذّت گوشت به زحمت خلال كردن نمىارزد .\r\nبيت\r\n چرب و شيرين خوانچهء دنيا * به مگس راندنش نمىارزد \r\nو همه‌روزه مىديد كه جماعت از دور و نزديك طعام‌هاى خوش به خدمت مىآوردند ؛ و شيخ ، قدّس اللّه روحه ، از براى خاطر ايشان گفتى : مرا آرزوى اين طعام بود كه شما آورديد . تا ايشان را خوش آمدى . و چون ايشان مىرفتند ، در حال درويشى مىخواند و آن را به كسى مىفرستاد كه ظنّ ما بدان نبود ، و مىفرمود كه اين جماعت كه آمدند آن را از براى خداى به نزديك ما آوردند و روا نباشد كه ما آن را از براى نفس خود به كار بريم ؛ ما نيز از براى خداى به بندگان ايثار مىكنيم . و با وجود آن همه طعام‌ها و نعمت‌ها كه به خدمت شيخ مىآوردند ، هرگز لقمه‌اى از آن نخوردى و وجود و عدم نزد او يكسان بودى . و او در آن ميان چنان زيستى كه زكات فطره بر وى واجب نشدى . و بسيار بودى كه هر سه روز چيزى خوردى ؛ و بودى كه پنج روز چيزى خوردى ؛ و بودى كه به يك هفته رسانيدى .\r\nبندهء كمينه را استماع افتاد ، از حاجى يوسف بوّانى ، كه از ملازمان شيخ بود ، گفت كه يك هفته بود كه شيخ چيزى نخورده بود . بعد از يك هفته ، كاسهء آش برداشتم به خدمت شيخ بردم و سلام كردم و بنهادم و زمانى بايستادم . شيخ نظر در آن كاسه كرد گفت : بيا و اين كاسه برگير نزد درويشى بر تا بخورد . گفتم : يا شيخ ، چند روز است تا شما چيزى نخورده‌ايد . اگر پاره‌اى از اين آش بخوريد ، اصحاب را خوش آيد . فرمود كه رغبت به خوردن دارم ، و ليكن نفس را آرزو دادن رغبت ندارم و به خوردن اين طعام مشغول شدن و خلال كردن و دست [ و 
  ] دندان شستن ؛ و به مشغولى اين جمله از طاعت و اوراد بازماندن هيچ منفعت نمىبينم . بهتر آن است كه اين را نخورم و از براى خداى ايثار كنيم . آن‌گاه فرمود كه بيا و اين كاسه برگير و به هر كس كه خواهى بده .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nديگر شنفتم ، از حاجى يوسف ، كه گفت : بسيار بودى كه شيخ ، قدّس روحه ، يك هفته و ده روز مىگذشت كه آب نمىخورد . وقتى در قلب تابستان به يك ماه رسانيده بود كه آب نخورده بود . روزى فرمود كه برو آبى بياور . برفتم و كوزهء آب سرد بياوردم و به دست شيخ دادم . او كوزه بستد و زمانى در دست گرفت . آن‌گاه ، بر زمين نهاد و آب نخورد . چون زمانى بگذشت ، گفت : نفس آرزوى آب سرد مىكند ؛ و آب سرد خوردن و مراد نفس دادن آتش عشق مرده كند و لذّت عشق و حضور ببرد . آن‌گاه گفت : بيا و كوزه از پيش من برگير . چون كوزه برداشتم ، شيخ برخاست و از آن آب كه از براى وضو ساختن بنهاده بود ، برداشت و پاره‌اى از آن بياشاميد . در مطعومات چنين بود كه ياد كرده شد . و در ملبوسات چنان بود كه در همهء اصحاب شيخ هيچ‌كس كهنه‌پوش‌تر از وى نبود ؛ چنان‌كه در خرقهء مبارك وى چندان پاره زده بود كه شمار آن نتوانستى كردن ؛ و پاره‌هاى كوچك به مقدار يك سرانگشت چندان [ به 
  ] خرقه زده بود به دست مبارك خود كه شمار آن پيدا نبودى . و در هر كجا كه پاره‌اى كهنه بيافتى برگرفتى و بشستى و بر جامه و خرقه زدى . و در مشغولى به خدمات راحات مسلمانان چنان بود كه على الدوام كارى كردى و جايى ساختى كه راحات جميع مسلمانان در آن بودى . و در عبادات و طاعات چنان مشغول بودى كه جميع اوقات و ساعات خود به اوراد و اذكار چنان مصروف داشتى كه يك لحظ بىكار ننشستى ؛ و جمله اوقات انفاس خود را ، بامداد تا به شب و شب تا به روز ، بدين نوع گذرانيدى كه چون نماز بامداد بگزاردى « 1 » ، بعد از آن بر پاى بايستادى تا اوّل چاشت به اوراد مشغول شدى . و بعد از آن به ذكر مشغول شدى . و چون از ذكر فارغ شدى ، نماز نافله ، كه او را اوراد بودى ، به جاى آوردى « 2 » . چون از نماز شدى ، [ نزد 
  ] جماعت زايران و اهل حاجات كه آمده بودندى برفتى و به مهمّات ايشان قيام نمودى چنان‌كه ايشان را بايستى . و بعد از فراغ ايشان ، به خلوت رفتى و به نماز و اوراد مشغول شدى . و چون وقت زوال برسيدى ، نمازى كه در آن ساعت\r\n\r\n\r\n","description":"","footnote":"\r\n( 1 ) . در متن : بگدارى .\r\n( 2 ) . در متن : كه اوراد بودى و به جاى آوردى .\r\n","page_name":" 53 ","page_number":53},
  {"content":"\r\n\r\nورود « 1 » داشتى به جاى آوردى . و چون از نماز فريضه و سنّت پيشين فارغ شدى با جمع اصحاب ، بر پاى بايستادى تا ميان هر دو نماز و ذكر گفتى . و بودى كه به وقت پسين رسانيدى . و بعد العصر همچنين بر پاى بايستادى و ذكر گفتى تا وقت غروب آفتاب . و بعد از نماز فريضه و سنّت شام ديگر همچنين بر پاى بايستادى تا عشاء آخر و ذكر گفتى . و بعد العشاء چندان توقف نمودى كه اصحاب از چيزى خوردن فارغ شدندى . و چون بيافتى كه ايشان چيزى خورده‌اند ، فى الحال آواز به ذكر برداشتى تا اصحاب به ذكر مشغول شدندى . و چون پاره‌اى از شب بگذشتى ، تجديد طهارت كردى و در ميان جماعت‌خانه آمدى و بر پاى بايستادى و ابتداى صلوات كردى ، آن‌گاه به ذكر مشغول شدى و چون اصحاب آواز ذكر شيخ بشنودى ، همه به جماعت‌خانه آمدندى و از قيام به ذكر مشغول شدندى .\r\nو شيخ ، قدّس اللّه روحه ، از براى جمعى ضعيفان بودى كه لحظه‌اى بنشستى و از قعود ذكر گفتى . بعد از آن ، ديگر برخاستى و از قيام ذكر گفتى ؛ چنان‌كه در شب‌هاى زمستان ، از اول شب تا وقت صبح بدين نوع گذرانيدى . و چون نماز صبح بگزاردى ، بعد از دعا برخاستى و به ذكر مشغول شدى تا آفتاب تمام برآمدى ؛ و بودى كه تا چاشتگاه ، بايستادى و ذكر گفتى . و به سبب ايستادن هر دو پاى مبارك وى ، چنان شدى كه رنگ بگردانيدى و آماس تمام كردى . چون از ذكر فارغ شدى ، به خلوت رفتى و در آنجا بندى آويخته بود ؛ هر دو پاى مبارك ساعتى تمام در آن نهادى تا آن سرخى و آماس پاره‌اى كمتر شدى . سال‌ها بدين نوع گذرانيدى . و بدين سبب در آخر عمر ، او را درد پاى پديد شد و از قيام عاجز شد . آن‌گاه ، در خلوت از قعود ذكر گفتى و همه شب به ذكر مشغول بودى . و بعد از نماز بامداد ، به دعوات خواندن مشغول شدى ، و دو كتاب دعوات تا آفتاب تمام برآمدى بخواندى . و بعد از خواندن دعوات و نماز نافله ، چنان‌كه از پيش ياد كرده شد ، برفتى و به مهمّات اهل حاجات قيام نمودى . و بعد از نماز فريضهء پيشين تا وقت العصر ، به درس قرآن خواندن مشغول شدى . و بعد العصر ، اوقات خود به حضور و مراقبت محافظه\r\n\r\n\r\n","description":"","footnote":"\r\n( 1 ) . در متن : ورد .\r\n","page_name":" 54 ","page_number":54},
  {"content":"\r\n\r\nنمودى تا بعد العشاء آخير « 1 » . و اين معامله در آخير عمر بود كه از قيام عاجز و چند ضعف روى نموده بود . با وجود ضعف و پيرى ، يك لحظه نياسودى و پشت بر زمين ننهادى ؛ بلكه در زمان استراحت همچنان نشسته بودى لحظه‌اى استراحت فرمودى . و اين كمينهء خاكى بسيار ديدى كه شيخ ، قدّس اللّه روحه ، به دو روز و سه روز مىرسيد كه به سبب مشغولى به اوراد و اذكار ، و گزاردن مهمّات اهل حاجات ، هيچ استراحت نمىفرمود . و به شب خود هرگز خواب نكردى . و بسيار فرمودى كه سوار چالاك ، آن است كه چون ميدان‌دارى كند ، در آخر « 2 » ميدان نيك بتازد ، نه آنكه بازماند . و اين كلمات كه مىفرمود خاص در شأن وجود مبارك آن محقق بود كه تا آخر عمر يك لحظه از رياضات و طاعات و عبادات نياسود و روز به روز به تازگى در اين كار جدّ و جهد مىافزود ، و چنان‌كه در وقت وفات پهلو به زمين ننهاد و سجود كرده روح تسليم كرده . قدّس اللّه روحه العزيز .\r\n\r\n\r\n","description":"","footnote":"\r\n( 1 ) . كذا فى اصل .\r\n( 2 ) . در متن : آخير .\r\n","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nباب چهارم در سلسلهء تلقين ذكر شيخ الاسلام ، قدّس اللّه روحه ، تا حضرت رسول ، صلى اللّه عليه و على آله و سلّم ، و شرح آداب آن\r\nبندهء كمينه را استماع افتاد از شيخ ، قدّس اللّه روحه ، كه گفت : سن چهارده سالگى بودم كه سلطان العاشقين ، شيخ عبد اللّه بليانى ، قدّس اللّه سره ، در خانقاه قديم ، بعد العصر ، مرا پيش خود بنشاند و تلقين ذكر فرمود سه بار . و من سه بار بازگفتم .\r\nآن‌گاه ، شيخ دعا فرمود و گفت : برو بر سر روضهء زاهد ابو بكر همدانى و آنجا به ذكر مشغول [ باش 
  ] . برفتم و آنجا به ذكر مشغول شدم ؛ و هم آن ساعت مرا فتح اين پديد شد . و شيخ ، قدّس اللّه روحه ، اين كلمات بعد از پسينگاه فرمود كه تلقين ذكر اين كمينهء خاكى مىداد . و سلسلهء تلقين ذكر كه در حديث صحيح آمده است معنى آن به اين عبارت است .\r\nروايت كند امير المؤمنين على ، كرّم اللّه وجهه و رضى اللّه عنه ، كه گفتم : يا رسول اللّه ، دلالت كن مرا به راهى نزديك‌تر به خداى تعالى كه آن فاضل‌تر باشد نزد خداى و آسان‌تر باشد به بندگان خداى . رسول ، صلى اللّه عليه و على آله و سلّم ، گفت : يا على ، آن چيزى است كه به سبب آن رسيدم به پيغمبرى . على گفت : يا رسول اللّه ، آن چيست ؟ گفت : مداومت به ذكر نمودن در خلوات . على گفت : يا\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nرسول اللّه ، اين است فضيلت ذكر ، و همه مردمان ذكر مىگويند . رسول ، صلى اللّه عليه و على آله و سلّم ، گفت : چه مىگويى يا على ؟ به درستى كه قيامت برنخيزد تا آنكه به روى زمين كسى گويد « اللّه اللّه » . پس ، على ، رضى اللّه ، گفت : يا رسول اللّه ، چگونه ذكر گويم ؟ رسول ، صلى اللّه عليه و سلّم ، گفت : يا على ، بشنو از من تا سه بار ذكر « لا إله إلّا اللّه » بگويم و تو بشنو . آن‌گاه ، سه بار همچنان‌كه از من شنفته‌اى بازگوى تا من بشنوم . پس رسول ، صلى اللّه عليه و سلّم ، گفت : لا إله إلّا اللّه ، لا إله إلّا اللّه ، لا إله إلّا اللّه . و بشنفت على ، رضى اللّه عنه ، از وى بازگفت همچنان‌كه از وى شنفته بود . و رسول ، صلى اللّه عليه و سلّم ، او را اجازت داد كه ديگران را تلقين كند . پس ، على ، رضى اللّه عنه ، تلقين كرد شيخ حسن بصرى را ، رضى اللّه عنه ، و اجازت داد او را . و بشنفت شيخ حسن از امير المؤمنين على ، رضى اللّه عنه ، و بازگفت همچنان‌كه از وى شنفته بود . پس ، بشنفت شيخ حبيب عجمى ، رحمة اللّه عليه ، از شيخ حسن .\r\nو بازگفت همچنان‌كه از وى شنفته بود . پس ، بشنفت شيخ داود طائى از حبيب عجمى همچنان‌كه از وى شنفته بود . پس ، بشنفت شيخ معروف كرخى از شيخ داود ، رحمة اللّه عليهما ، و بازگفت همچنان‌كه از وى شنفته بود . پس ، بشنفت شيخ سرى سقطى از شيخ معروف كرخى ، رحمة اللّه عليهما ، و بازگفت همچنان‌كه از وى شنفته بود . پس ، بشنفت شيخ جنيد بغدادى از شيخ سرى ، رحمة اللّه عليهما ، بازگفت همچنان‌كه از وى شنفته بود . پس ، بشنفت شيخ ممشاد دينورى از شيخ جنيد ، رحمة اللّه عليهما ، و بازگفت همچنان‌كه از وى شنفته بود . و پس ، بشنفت شيخ احمد اسود از شيخ ممشاد ، رحمة اللّه عليهما ، و بازگفت همچنان‌كه از وى شنفته بود . پس ، بشنفت شيخ ابو حفص عمر بن عمويه از شيخ احمد ، رحمة اللّه عليهما ، و بازگفت همچنان‌كه از وى شنفته بود . پس ، بشنفت شيخ ضياء الدين ابو نجيب عبد القاهر سهروردى از شيخ ابو حفص ، رحمة اللّه عليهما ، و بازگفت همچنان‌كه از وى شنفته بود . پس ، بشنفت شيخ جمال الدين ابو المظفر عبد الصمد زنجانى از ابو نجيب الدين ، رحمة اللّه عليهما ، و بازگفت همچنان‌كه از وى شنفته بود .\r\nپس ، بشنفت شيخ قطب الدين ابهرى از جمال الدين و بازگفت همچنان‌كه از وى شنفته بود . پس ، بشنفت شيخ ركن الدين سنجاسى از شيخ قطب الدين ، رحمة اللّه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nعليهما ، و بازگفت همچنان‌كه از وى شنفته بود . پس ، بشنفت شيخ اصيل الدين ابو الحسن شيرازى از شيخ ركن الدين ، [ رحمة اللّه 
  ] عليهما ، و بازگفت همچنان‌كه از وى شنفته بود . پس ، بشنفت شيخ اوحد الدين عبد اللّه بليانى از شيخ اصيل الدين ، رحمة اللّه عليهما ، و بازگفت همچنان‌كه از وى شنفته بود . پس ، بشنفت شيخ الشيوخ الإسلام ، أمين الملّة و الدين محمّد از عم خويش ، شيخ عبد اللّه ، قدّس اللّه روحهما ، و بازگفت همچنان‌كه از وى شنفته بود .\r\nاين است سلسلهء تلقين شيخ الاسلام تا حضرت رسول ، صلى اللّه عليه و سلّم . و هرگاه كه سالكى و ذاكرى التماس تلقين ذكر كردى ، شيخ ، قدّس اللّه روحه ، گفتى : اين كار بر دست ما نيست ؛ محلّ آن پديد مىبايد كرد ، تا شايستهء آن شوند . پس ، گفتى ممكن نيست كه عرق در قفس توان بازداشت ؛ يا مرغ در شيشه بند توان كرد .\r\nروزى عزيزى از خوارزم به خدمت شيخ رسيد و چند روز در خانقاه اقامت كرد ؛ در وقت مراجعت ، التماس تلقين ذكر كرد . شيخ ، قدّس اللّه روحه ، گفت : اى عزيز ، محلّ آن هنوز تو را پديد نشده است . به خوارزم بايد رفت كه آنجا به ذكر مداومت نمايى و شرائط اركان آن به‌جا آورى ، تا محلّ آن پديد شود . چون وقت آن درآيد ، آن‌گاه ما تو را از اينجا تلقين كنيم چنان‌كه تو در خوارزم معلوم كنى كه تلقين ذكر به تو رسيده است .\r\nيكى از اصحاب شيخ بود و چند نوبت التماس تلقين ذكر از شيخ كرده بود . و در جواب وى مىفرمود كه محلّ آن پديد مىبايد كرد به حضور مداومت نمودن و ترك اشغال كردن . از قضاى حق آن درويش به آخرت رفت . شيخ ، قدّس اللّه روحه ، در سر قبر آن درويش حاضير « 1 » شد و تلقين وى كرد . چون از آن فارغ شد ، فرمود كه اين درويش چند نوبت التماس تلقين ذكر از ما كرده بود ، هنوز وقت آن پديد نشده بود ؛ اين زمان محلّ آن در وى بديديم وى را تلقين ذكر داديم . و شيخ ، قدّس اللّه روحه ، بسيار فرمودى كه هر كس كه ذوق و لذت ذكر مىخواهد ، مىبايد كه به قليل و كثير او را هيچ از دنيا نباشد و نخواهد ، تا ذوق و لذت ذكر دريابد . و باللّه التوفيق .\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nباب پنجم در شجرهء خرقهء شيخ الاسلام ، قدّس اللّه روحه ، و شرح آن دادن\r\nبدان ، رحمك اللّه ، كه از خواجه امام الدين مسعود بليانى ، رحمة اللّه عليه ، كه جدّ شيخ الاسلام بود ، شش پسر به وجود آمد . اول شيخ عبد اللّه ؛ دوم شيخ ابو بكر ؛ سيّوم شيخ محمد ؛ چهارم شيخ على ؛ پنجم شيخ محمود ؛ ششم شيخ رشيد الدين ؛ رحمة اللّه عليهم أجمعين . و وفات خواجه امام الدين مسعود ، رحمة اللّه عليه ، در سنهء خمس و أربعين و ستمائة بود . و بعد از وى ، قايم‌مقام او شيخ عبد اللّه بود . و او بزرگوار بود . و بسيار كس از وى برخوردارى يافتند و با آن همه ورع و تقوا كه خواجه امام الدين مسعود [ را 
  ] بود ، فرمود كه در اين كار دريچه‌اى بر من فتوح شد ، و از آن پسرم ، شيخ عبد اللّه ، دروازه گشادند . و وفات شيخ عبد اللّه ، قدّس اللّه روحه ، در سنهء ستة و ثمانين و ستمائة بود . و بعد از وى قايم او برادر وى ، شيخ زين الدين على ، قدّس اللّه سرّه ، بود . وفات شيخ على در سنهء أربع و تسعين و ستمائة بود . و پيش از وفات خود ، خرقه خود به شيخ الاسلام ، قدّس اللّه روحه ، پوشيد ؛ و حوالهء اين كار رجوع به وى كرد . و بعد از وفات شيخ على ، قايم‌مقام او شيخ الاسلام بود .\r\nبندهء كمينه شنفتم از شيخ الاسلام ، قدّس اللّه روحه ، كه گفت : سحرگاهى بود ، پدرم ، قدوة المحققين ، شيخ على ، قدّس اللّه سرّه ، مرا پيش خود خواند و خرقه از\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nخود بركشيد و فرمود : كه اين خرقه با شما همراه كردند . و آن خرقه مرا بپوشانيد .\r\nروز ديگر ، جماعت اصحاب كه به خدمت پدرم رفتند فرمود كه برويد و شكرانه از شيخ امين الدين بستانيد كه دوش خرقه‌اى چنان‌كه درويشان به درويشان پوشانند او را پوشانيده‌اند . آن‌گاه ، فرمود كه آن خرقهء اصلى است و آن كسى نيست ؛ بلكه عطايى است تا كرا دهند . اما آنكه عزيزى بيايد و از ما خرقه‌اى طلبد و ما آن خرقه به وى دهيم ، آن را « خرقهء تبرّك » گويند . و از آن ، اصحاب اين خرقه پوشيده‌اند ، اين را ، « خرقه مشابهت » خوانند ، به حكم اين حديث كه رسول ، صلى اللّه عليه و سلّم ، فرمود : من تشبّه بقوم فهو منهم . ديگر فرمود كه خرقه‌اى هست كه آن را « خرقهء كراهيت » گويند . و آن خرقه آن بود كه كسى بيايد و از ما خرقه طلبد و ما دانيم كه آن شايسته آن خرقه نيست و مقصود وى آن است كه آن را بستاند و بفروشد يا بپوشد ، و از شرائط و آداب آن هيچ در وى نبود ؛ و در اين طلب مبالغه چندان بكند كه ما از روى كراهيت آن خرقه به وى دهيم . ليكن آن خرقه در دست وى نماند .\r\n\r\nفصل هشتم در شجرهء خرقه شيخ الاسلام ، قدّس اللّه روحه ، تا حضرت رسول ، صلى اللّه عليه و سلّم ،\r\nشيخ ، قدّس اللّه روحه ، فرمود كه پدرم ، قدوة العارفين ، شيخ زين الدين على ، رحمة اللّه عليه ، كه مرا خرقهء تربيت و طريقت بپوشانيد . اما خرقهء تصوف و صوفيه ، سلطان العاشقين ، شيخ اوحد الدين عبد اللّه ، مرا بپوشانيد . و پدرم ، شيخ على ، فرمود كه شيخ عبد اللّه مرا خرقه بپوشانيد . و شيخ عبد اللّه ، قدّس سرّه ، فرمود كه پدرم ، خواجه امام الدين مسعود ، خرقهء تربيت مرا بپوشانيد . اما خرقهء تصوف ، شيخ اصيل الدين شيرازى مرا بپوشانيد . و شيخ اصيل الدين ، رحمة اللّه عليه ، فرمود كه شيخ ركن الدين سنجاسى مرا خرقه بپوشانيد . و شيخ ركن الدين فرمود كه شيخ قطب الدين ابهرى و شيخ جمال الدين ابو المظفر عبد الصمد زنجانى ، رحمة اللّه عليهما ، مرا خرقه بپوشانيدند . و شيخ قطب الدين و شيخ جمال الدين ، رحمة اللّه عليهما ، گفتند شيخ ضياء الدين ابو نجيب عبد القاهر بن عبد اللّه سهروردى ما را خرقه بپوشانيد . و شيخ ابو نجيب ، رحمة اللّه عليه ، گفت : پدرم ، عبد اللّه ، و عمّ مرا\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nابو حفص عمر بن محمد بن عمويه ، رحمة اللّه عليهما ، مرا خرقه بپوشانيدند . و ايشان هر دو گفتند شيخ احمد اسود مرا خرقه بپوشانيد . و شيخ احمد ، رحمة اللّه عليه ، گفت شيخ ممشاد دينورى مرا خرقه بپوشانيد . و شيخ ممشاد ، رحمة اللّه عليه ، گفت شيخ جنيد بغدادى مرا خرقه بپوشانيد . و شيخ جنيد ، رحمة اللّه عليه ، صاحب شيخ سرّى سقطى بود . و شيخ سرّى ، رحمة اللّه عليه ، صاحب شيخ معروف كرخى بود . و شيخ معروف ، رحمة اللّه عليه ، صاحب شيخ داود طائى بود .\r\nو شيخ داود ، رحمة اللّه ، صاحب حبيب عجمى بود . و شيخ حبيب ، رحمة اللّه عليه ، صاحب شيخ حسن بصرى بود . و شيخ حسن ، رحمة اللّه عليه ، صاحب امير المؤمنين على بود . و امير المؤمنين على ، رضى اللّه عنه ، صاحب رسول بود ، صلى اللّه عليه و سلّم و على آله و أصحابه و عترته أجمعين .\r\n\r\nشرح شجره خرقه كه چرا شجره گويند .\r\nدر كتاب سيد داود فهلوى ، رحمة اللّه عليه ، يافت شد كه چون حق تعالى فداى اسماعيل پيغمبر ، صلى اللّه عليه و على آله و سلّم ، آن كبش « 1 » از بهشت بفرستاد ، مادر اسماعيل موى آن كبش برگرفت و بربست و از براى خود به چادرى ساخت .\r\nچون آن چادر بپرداخت ، ازبس‌كه پاكيزه و نورانى بود در خاطر وى پديد شد كه حق تعالى اين كرامت با ابراهيم ، صلوات اللّه عليه ، كرده است ، اين خلعت هم او را شايد . آن چادر به خدمت ابراهيم برد . ابراهيم ، عليه السلام ، از آن خرقه‌اى ساخت و شش روز بپوشيد . شب هفتم ، به واقعه چنان ديد كه آن خرقه از تن او بيرون آمدى ، و نزديك ابراهيم ، عليه السلام ، درخت‌هاى بسيار بودى ، و آن خرقه بر سر آن درخت‌ها نقل كردى و از اين شجر بدان شجر مىشدى - اين شجرهء خرقه كه ما مىگوييم ازآنجا پديد شده است - ابراهيم ، عليه السلام ، چون از خواب درآمد ، تعبير اين خواب چنين كرد كه اين خرقه بسيار كس از انبيا و اوليا نقل خواهد كرد .\r\nبعد از آن ، از تن خود بيرون كرد و در آن تابوت نهاد كه وصيت كرده بود از براى\r\n\r\n\r\n","description":"","footnote":"\r\n( 1 ) . قوچ ، گوسفند نر شاخ‌دار ( فرهنگ فارسى معين ) .\r\n","page_name":" 63 ","page_number":63},
  {"content":"\r\n\r\nفرزندان . و آن خرقه از اسماعيل و اولاد او ، بطنا بعد بطن ، به حضرت رسول ، صلى اللّه عليه و سلّم ، رسيد . و رسول اللّه حوالهء آن خرقه به اويس قرنى ، رضى اللّه ، كرد . و بعد از وفات رسول ، صلى اللّه عليه و سلّم ، امير المؤمنين عمر و امير المؤمنين على ، رضى اللّه عنهما ، آن خرقه به اويس رسانيدند ؛ چنان‌كه در سيرهء اويس مسطور است .\r\nو از اويس به موسى بن زيد و شيبان راعى رسيد . و از ايشان هر دو به شيخ ابراهيم بن ادهم رسيد . و از شيخ ابراهيم به شيخ شفيق بلخى رسيد . و از شيخ شفيق به شيخ ابو تراب نخشبى رسيد . و از شيخ ابو تراب به شيخ ابو حفص الحدّاد رسيد . و از شيخ ابو حفص به شيخ ابو عمر اصطخرى رسيد . و از شيخ ابو عمر به شيخ ابو عبد اللّه محمد خفيف رسيد ، قدّس اللّه أرواحهم . و شيخ حسين آكار ، رحمة اللّه عليه ، كه صاحب شيخ كبير ابو عبد اللّه خفيف بود ، آن خرقه به سلطان العارفين ، شيخ مرشد « 1 » ، ابو اسحاق ابراهيم بن شهريارى كازرونى ، قدّس اللّه روحه العزيز ، رسانيد . و آن خرقه بر وى ختم شد . و اين زمان آن خرقه در قريهء فهلو است ، از نواحى فيروزآباد ، در پيش فرزندان سيّد داود فهلوى ، رحمة اللّه عليه .\r\nو اين كمينهء خاكى زيارت آن خرقه دريافته و آن خرقه يك توست از موى كه رنگ آن به رنگ پشم اشتر مناسبتى دارد . و اللّه أعلم بالصواب .\r\n\r\n\r\n","description":"","footnote":"\r\n( 1 ) . در متن : مرشيد .\r\n","page_name":" 64 ","page_number":64},
  {"content":"\r\n\r\n\r\nباب ششم در ذكر ارشاد و توبه دادن جماعت تايبان\r\nكه به خدمت شيخ الاسلام ، قدّس اللّه روحه ، مىآمدند تا توبه كنند كه شيخ ايشان را چگونه تربيت و نصيحت فرمودى و در زمان « 1 » توبه دادن چه دعا خواندى بدان ، أرشدك اللّه تعالى و إيّانا إلى صراط المستقيم ، كه شيخ الاسلام ، قدّس اللّه روحه ، هرگاه كه كسى كه بيامدى تا توبه كند ، چند روز او را در آستانهء درويشان موقوف داشتى و تصحيح نيّت وى نيك معلوم فرمودى ، آن‌گاه او را توبه دادى . و بودى كه هم در آن روز او را توبه دادى . و كس بودى كه يك ماه او را در توقف داشتى . اما آنكه در روز توبه دادى صدق نيّت وى معلوم كرده بود كه از روى صدق و اخلاص آمده است و او را در اين راه هيچ مانعى نيست . و آنكه در توقف داشتى از براى امتحان و ثبات و فراروى در اين راه موقوف داشتى . و بسيار بودى كه ثبات نمودى ؛ و شيخ او را قبول فرمودى و مردانه در كار آمدى . و كس بودى كه ملول شدى و برفتى . و از آمدن و رفتن ايشان فارغ القلب بودى .\r\nو شيخ ، قدّس اللّه روحه ، بسيار فرمودى كه هر كه در اين راه مىآيد نه به خود مىآيد ، و آنكه مىرود نه به خود مىرود . و بسيار بودى كه شيخ ، قدّس اللّه روحه ،\r\n\r\n\r\n","description":"","footnote":"\r\n( 1 ) . در متن : زمانى .\r\n","page_name":" 65 ","page_number":65},
  {"content":"\r\n\r\nدر وقت توبه دادن ، پيش از آنكه موى تايب برگرفتى ، او را پيش خود بنشاندى و نصيحت و تربيت فرمودى و گفتى : در طريقت مشايخ و اوليا درآمدن كارى كوچك نيست و آداب و اركان و شرائط اين راه بسيار است و به زبان توبه كردن و موى برگرفتن و جامهء درويشان پوشيدن اين كار مهيّا نمىشود ؛ بلكه موافقت و متابعت ايشان به كار مىبايد ، به ترك خواب و خورد كردن و برهنگى و گرسنگى اختيار كردن و از جملهء اشغال دور بودن و از خلق اعراض كردن و به كلّى به خداى بازگشتن و ترك جملهء مرادات كردن و نفس خود را خوار و حقير داشتن و جملهء بندگان خداى از خود بهتر دانستن و از همه كس فروبردن و بار جمله خلق كشيدن و با ايشان خوش‌خوى و بىطمع بودن ، و در اين جمله ثبات و قرار و استقامت نمودن . آن‌گاه بودى كه مثال موى برگرفتن و جامهء درويشان پوشيدن همچنان است كه شخصى دشمنم بسيار دارد و مىخواهد كه از شرّ آن دشمنان ايمن گردد . او را گويند تو را قلعه‌اى مىبايد محكم كه هرگاه كه تو را از آن دشمنان خوف باشد در آن گريزى و از شرّ ايشان خلاص يا بى و ايمن شوى . پس ، او را دلالت كنند كه در فلان جاى استادى هست كه اين قلعه كه تو را محفوظ دارد ساختن آن از دست وى برآيد . پس ، اگر رغبت نمايد ، استاد طلب دارد و محكوم استاد شود . اوّل عمل استاد آن است كه رنگى بيندازد و طرحى بيفكند و گويد از پى اين طرح بايد رفت تا زمين محكم به دست افتد . چون زمين اصل حاصل شد ، آن‌گاه از پى كار باشد و آلت‌هاى آن چنان‌كه استاد التماس فرمايد حاصل مىكند ؛ و ثبات و قرار و استقامت در آن مىنمايد ، تا چنان قلعه‌اى ساخته شود امن‌گاه و حصار او باشد . پس ، اين موى برگرفتن و جامهء درويشان پوشيدن آن رنگ و آن طرح است كه در زمين انداختند . اگر بدان قانع شود ، هرآينه معلوم است كه آن مقدار دفع دشمن از وى نكند و سرما و گرما از وى بازندارد .\r\nو امثال اين تربيت فرمودى . آن‌گاه ، در وقت موى برگرفتن ، در پيش خود نشاندى و سه نوبت دعا فرمودى : اول ، از پيش موى برگرفتن . دوم ، بعد از موى برگرفتن .\r\nسيّوم ، در وقت برخاستن .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاما پيش از موى برگرفتن ، اين تسليمات خواندى :\r\nالسّلام على أولياء اللّه و أحبّائه . السّلام على أنصار اللّه و خلفائه . السّلام على معرفة اللّه و معادنها . السّلام على مساكين « 1 » ذكر اللّه و مواضعه . السّلام على مظهرى « 1 » أمر اللّه و نهيه . السّلام على المخلصين فى طاعة اللّه . السّلام على المستقرّين فى مرضات اللّه . السّلام على الدّعاة إلى اللّه . السّلام على الأدلّاء على اللّه . السّلام على الّذين من والاهم فقد والى اللّه ؛ و من عداهم فقد عاد اللّه ؛ و من نصرهم فقد نصر اللّه ؛ و من تخلّا منهم فقد تخلّا من اللّه . أشهد اللّه أنّى سلم لمن سالمهم ، حرب لمن حاربهم ، مؤمن بسرّهم و على نيّتهم ، مفوّض فى ذلك كلّه إليهم .\r\nآن‌گاه اين دعا خواندى :\r\nاللّهمّ ، صلّ على محمّد و على آل محمد و سلّم ، و اجعلنا من زمرة محبّيهم و متابعهم ، و لا تجعلنا من جملة منكريهم و مخالفيهم . اللّهمّ ، إنّى أسألك بحقّ أوليائك عليك و بحقّك عليهم أن زد فى درجاتهم و مقاماتهم و كراماتهم . اللّهمّ ، قدّس أرواح مشايخنا أجمعين و ارزقنا من ميامن هممهم العلّيّة و مواهب ولايتهم السنيّة ، و اجعلنا من المقتبسين من أنوارهم و المقتفين على آثارهم . و اصرفنا ببركتهم شرّ الدّنيا و الآخرة يا أرحم الراحمين .\r\nآن‌گاه ، مقراض برگرفتى و از براى تعليم كردن وى خود بگفتى : توبه كردم از آن چيزى كه رضاى خداى در آن نيست . من بعد آن كنم كه خداى بدان راضى باشد .\r\nإن شاء اللّه تعالى . آن‌گاه مقراض در ناصيهء وى سه بار براندى ؛ و هر بار تاره‌اى موى برگرفتى . و در ابتداى موى برگرفتن گفتى : به اجازت خداى و رسول و شيخ ابو اسحاق و شيخ عبد اللّه . و قدرى موى از طرف راست ناصيهء وى و قدرى از طرف چپ و قدرى از بالاى هر دو برگرفتى .\r\nو در موى برگرفتن اين كلمات مىخواندى :\r\nبسم اللّه الرحمن الرّحيم ؛ بسم اللّه الّذى خلق النّور ؛ بسم اللّه الّذى هو النّور النّور ؛ بسم اللّه الّذى هو مدبّر الأمور ؛ بسم اللّه الّذى أنزل النّور على الطّور به قدر مقدور على\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 67 ","page_number":67},
  {"content":"\r\n\r\nنبىّ محبور ؛ بسم اللّه الّذى هو بالعزّ مذكور و بالخير مشهور و على السرّاء و الضرّاء مشكور .\r\nو در موى گرفتن تعجيل نفرمودى ، بلكه به تأنّى و آهستگى برگرفتى ، چنان‌كه اين كلمات كه ياد كرده شد از اول تا آخير « 1 » بخواندى . و بودى كه آن تاره‌اى موى كه برگرفتى به دست راست برگرفتى و بر سر خود نهادى ؛ آن‌گاه دست برداشتى و اين دعا بخواندى :\r\nاللّهمّ ، إنّا نسألك تمام النّعمة به تمام التوبة و دوام العافية ، بدوام العصمة و أداء الشّكر بحسن العبادة .\r\nو بودى كه اين دعا خواندى :\r\nاللّهمّ ، راحم عبدا خائفا مستجيرا تائبا مستغفرا راغبا راهبا . اللّهمّ ، إنّا نسألك توبة نصوحا ، تقبّلها منّا و تبقى علينا بركتها و تغفر بها ما مضى من ذنوبنا و تعصمنا بما فيما بقى من عمرنا ، يا أهل التّقوى و أهل المغفرة .\r\nو بودى كه اين دعا خواندى :\r\nيا مقلّب القلوب ثبّت قلوبنا على دينك و طاعتك ؛ و تقبّل توبتنا كما تقبّلت من عبدك داود ، عليه [ السّلام 
  ] ؛ و اعصمنا كما عصمت يحيى بن زكريا ؛ و اصلحنا كما أصلحت أوليائك الصّالحين . اللّهمّ ، فأدم علينا هدايتك و اعصمنا حتّى لا أعصيك يا راحم المذنبين ، يا أرحم الراحمين .\r\nبعد از دعا ، لحظه‌اى خاموش بودى ؛ آن‌گاه اين دعا بخواندى :\r\nاللّهمّ ، أحفظنا فيما أمرتنا ، و احفظنا عمّا نهيتنا ، و احفظه لنا ما أعطينا . اللّهمّ ، اعصمنا بحبلك و ثبّتنا على أمرك . اللّهمّ ، اجعلنا من المحفوظين ؛ و لا تجعلنا من المغرورين . اللّهمّ ، أنت أعلم بى عن نفسى و أنا أعلم بنفسى من النّاس . و إنّ هؤلاء يعرفونى . اللّهمّ ، اجعلنى خيرا ممّا يظنّون ، و لا تؤاخذنى بما يقولون ؛ و اغفر لي ما لا يعلمون ، يا أرحم الراحمين .\r\nآن‌گاه ، بفرمودى تا موى او بگرفتندى و خرقهء كهنهء درويشان در وى پوشيدندى .\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 68 ","page_number":68},
  {"content":"\r\n\r\nو روز به روز او را تربيت و نصيحت فرمودى . و هر كس در اين راه آمدى درخور او تربيت فرمودى . بعضى به خدمتكارى ؛ و بعضى به خلوت و عزلت و مداومت ذكر .\r\nو در جمله ، هر كس كه خدمتكارى در نهاد او بودى و خدمت درويشان صادقانه كردى مقبول نظر شيخ بودى .\r\nو شيخ ، قدّس اللّه روحه ، بسيار فرمودى كه درويش بايد كه يك دم فارغ و بىكار ننشيند و پيوسته مشغول بود . بسيار فرمودى كه هرگاه كه از درويشى آزرده و خسته‌خاطر مىشوم به سبب تقصير و كاهلى وى درين كار ، چون آواز ذكر كردن وى مىشنوم كه در آن مداومت مىنمايد ، آن خستگى از خاطر من دفع مىشود ؛ و چون مىبينم كه در خدمتكارى قيام مىنمايد ، ثقل وى از خاطر من برخيزد .\r\nو هر كس كه به خدمت شيخ آمدى تا توبه [ كند 
  ] شيخ ، قدّس اللّه روحه ، از چگونگى احوال او بازپرسيدى كه در چه كار بوده است و او را چه نام است . و بودى كه در كارى ناشايسته بودى . و چون او را توبه دادى ، او را نامى بودى كه مناسبى « 1 » فقرا و صلحا نبودى ، آن نام از وى برگرفتى ، و او را نام نهادى كه مناسب درويشان و صالحان بودى . روزى ، يكى به خدمت شيخ آمد و توبه كرد . شيخ ، قدّس اللّه روحه ، از وى پرسيد كه چه نام دارى ؟ گفت : گرز الدين . شيخ فرمود كه از جملهء اوليا و اصفيا هيچ‌كس نديديم و نشنفتيم كه گرز الدين « 2 » نام بوده‌اند . بعد از آن ، فرمود كه تا او را ابراهيم خوانند . و هرگاه كه يكى از حكّام بيامدى و توبه كردى ، شيخ ، قدّس اللّه روحه ، او را بسيار مراعات نمودى و اصحاب را تربيت فرمودى به مراعات وى كردن ، و گفتى اگر يكى ازيشان درين كار ثابت‌قدم شود ، بسيار كس به سبب وى سودمند شوند و از ناشايست بازمانند و راه راست پيش گيرند . روزى يكى از رؤسا به خدمت شيخ آمده بود . بعد از توبه ، او را فرمود كه اگر اندرين كار ثابت‌قدم شوى و شرائط و اركان اين راه به قدم آورى ، همچنان‌كه در ميان عام بزرگ\r\n\r\n\r\n","description":"","footnote":"\r\n( 1 ) . كذا فى الاصل .\r\n( 2 ) . چنين نام‌ها در عصر شيخ معمول بوده است . خواجو در ديوان خود ، شخصى به نام الشيخ گرز الدين ابو العباس رومى را مدح گفته است ( ديوان خواجو ، چاپ دوم ، صفحه 157 ) .\r\n","page_name":" 69 ","page_number":69},
  {"content":"\r\n\r\nايشان بودى ، در ميان درويشان بزرگ ايشان باشى . و اشارت درين باب رفته است :\r\nخياركم فى الجاهليّة خياركم فى الإسلام . و هرگاه كه يكى به خدمت شيخ آمدى كه عمل ديوان كرده بودى ، اول او را فرمودى به ردّ مظالم كردن و خصمان را خشنود كردن و حلالى از ايشان خواستن ، و بعد از آن او را رياضات و مجاهدات فرمودى .\r\n\r\nفصل\r\nو اعتقاد بايد داشت كه شيخ در حقّ مريد مشفق و مهربان‌تر از مادر و پدر است در حق فرزند . و كار وى هميشه مراعات نمودن و محافظه كردن است مريد را ، تا آنچه موجب صلاح و فلاح او بود آن فرمايد ؛ و آنچه حجاب و بازماندگى او تولّد كند او را از آن بازدارد . و شيخ ، قدّس اللّه روحه ، در حق اصحاب چنان مشفق بود كه هرگاه كه اصحاب طعامى خوردندى كه در آن اندك تكلّفى بودى ، خود از خلوت بيرون آمدى و ايشان را در كار مشغول داشتى ، چندان‌كه خاطر مبارك وى قرار گرفتى كه تدارك آن طعام رفته است . و اگر يك تن از ميان ايشان غايب شدى ، طلب كردى و با وى عتاب كردى . و اگر شبى در ذكر ، آواز يارى نيامدى ، هم در شب كسى به طلب وى فرستادى و او را بازطلبيدى و در كار داشتى . و به هيچ وقت و زمان از ايشان غافل نبودى ؛ و جملهء شب به ياران گرديدى . و اگر درويشى همچنان‌كه نشسته بودى به خواب رفتى ، شيخ در بالاى سر وى بايستادى و ذكر گفتى ، تا آن زمان كه آن درويش از خواب برآمدى و به ذكر مشغول شدى ؛ آن‌گاه ، شيخ برفتى . و بيشتر شب‌ها به اين طريق گذرانيدى . و هر درويشى در مقدمه كه بيامدى تا آنكه او را درين كار چستى و جودى پديد شدى و به دوام ذكر و احياء شب خوى كردى ، بودى كه شيخ ، قدّس اللّه روحه ، در شبى بيست نوبت در بالاى سر وى شدى و او را از خواب بيدار كردى و به رفق و خلق و تواضع او را در كار داشتى . قدّس اللّه روحه العزيز .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nباب هفتم در ذكر تربيت و نصيحت كه شيخ ، قدّس اللّه روحه ، اصحاب خلوت را فرمود\r\nبدان ، رحمك اللّه ، كه از اصحاب شيخ هرگاه كه خواستى كه به خلوت نشينند ، به خدمت شيخ رفتندى و اجازت خلوت طلب كردندى . شيخ ايشان را اجازت فرمودى ، و آداب و اركان و شرائط خلوت به خط مبارك خود نبشتى و به سيّدى مجيب الدين ، دامت بركته ، فريستادى تا ايشان را حاضر كردى و تربيت‌نامهء شيخ ، قدّس اللّه روحه ، با ايشان بخواندى . و تربيت‌نامه‌هاى شيخ ، قدّس اللّه روحه ، كه از شرائط و آداب خلوت نبشته همه در كتاب جواهر آورده‌ايم . و از بهر تبرّك ، از آن جمله اين يكى است كه ياد كرده مىشود به خير ، إن شاء اللّه .\r\n« بسم اللّه ، الحمد للّه ، توكّلت على اللّه ، اعتصمت باللّه الكبير المتعال . فرزند عطاء اللّه ، أعطى اللّه تعالى خير ما يعطى و خير ما يسأل ، به سلام و دعا مخصوص است . و اللّه تعالى هو ولىّ الإجابة ؛ إنّه قريب مجيب . جماعت ياران [ و 
  ] درويشان خانقاه پاى كوه ، دام [ تو 
  ] فيقهم ، سلام برسانند ، و بگويند تا تمامت به اتفاق ، به خلوت نشينند . و درين يك اربعين مىبايد كه جملگى موافقت نمايند . و هر كس كه موافقت نكند ، اگر به واسطهء خادمى كردن درويشان از خلوت بازمىماند ، او را\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nرخصتى در اين باب هست . فإنّ خادم القوم منهم . و اگر از پى اين سبب باشد و موافقت ياران نكند ، او را در خانقاه نبايد گذاشت ، تا كاهلى او در ياران خلوت‌نشين تأثير ظاهر نگردد . و للّه درّ المولى الرومى ، رحمة اللّه عليه ، حيث قال :\r\nبيت\r\n منشين با كسى كه عاشق نيست * زآن‌كه گرگين تو را گر افزايد \r\nو اين طريقه به موافقت مسئول مىگردد ؛ و حقيقة المحبّة الموافقة و المتابعة . و بگويد تا تمامت صائم باشند ؛ و جهد كنند هنگام افطار كه طعام اندك بخورند . شيخ سرى سقطى ، رحمة اللّه عليه ، گفت : وقتى عزيمت ساختم در ماه رجب و شعبان و رمضان كه در خلوت نشينم . چون عزم كردم ، شيخ على جرجانى ، رحمة اللّه عليه ، به من رسيد ، و در وقت افطار بود و دو قرص جوين و پاره‌اى نمك بيرون آورده بودم كه به آن افطار كنم . چون شيخ على نظر به آن قرص و نمك انداخت ، گفت : يا سرى ، تو در اين كار فلاح نيابى كه احتياط ندارى . گفتم : چرا فلاح نيابم و چگونه احتياط كنم ؟ گفت : من احتياط كرده‌ام و در آنكه افطار به قرص جوين مىكردم ؛ تا آنكه آرد جو در آب كردم و خوردم ، هفتاد بار ذكر لا إله إلّا اللّه تفاوت مىكند . و اين ساعت چهل سال است كه افطار به آرد جو مىكنم ، و قرص جوين درين چهل سال نخورده‌ام . چون درين زمان كه ماييم قوت حلال ، دست نمىدهد ، قطعا هيچ چاره ديگر نيست الّا كه كم خوردن . چنين منقول است كه وقتى از اوقات كه اهل ورع و تقوا اين چهار كس بودند : حذيفهء مرعشى و ابراهيم ادهم و يوسف اسباط و سليمان خواص ، رحمة اللّه عليهم ، بسيار سعى و جهد نمودند كه قوت حلال محض حاصل كنند . و چون مهيّا نمىشد ، هيچ تدبير نتوانستند كردن الّا آنكه طعام كم خورند و به سدّ رمق قناعت كردند . اللّهمّ وفّقنا كما وفّقتهم . و حقوق در خلوت نشستن در جميع ابواب كم خوردن است ؛ و در جملهء ساعات شب ترك خواب كردن ؛ و مداومت بر ذكر بر وجهى كه اوليا و مشايخ ، قدّس اللّه روحهم ، فرموده‌اند نمودن ، همچنان‌كه در يك شبانه‌روز ، بر قول بعضى از ارباب خلوات ، شصت هزار بار ذكر گفته‌اند ؛ و بر قول بعضى چهل هزار بار ؛ و به قول بعضى كه ذكر به تعظيم و ترتيل\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nگفته‌اند ، سى هزار بار ؛ و بعضى كه انفاس ايشان در ذكر دايما مستغرق گشته بود به دويست هزار بار رسانيده‌اند . و جملهء مشايخ مثل ، چون شيخ جنيد و شيخ سرى سقطى و شيخ معروف كرخى ، قدّس اللّه ارواحهم ، با اصحاب خلوت تقرير كرده‌اند كه مىبايد كه در هر يك شبانه‌روز « 1 » معيّن باشد كه چند هزار بار ذكر مىگويند ، تا كاهلى به يك‌بارگى دفع شود و خود را بازشناسد كه چگونه در متابعت ارباب خلوات كه بوده‌اند موافقت مىبايد كرد . و در اشارات مشايخ چنين مىفرمايند كه ذاكر اگرچه سال‌هاى بسيار ذكر به شمار كرده باشد ، مىبايد كه مغرور نشود و نگويد كه اين زمان محتاج نيستم كه ذكر به تسبيح بشمارم كه عادت مستحكم شد ؛ و چون جملهء اوقات مشغول ذكر شده‌ام ، چه محتاج تسبيح شمردن . بلكه اگر ترك تسبيح شمردن بكند ، كاهلى در وى پديد آيد و خطر است كه از مقامات اهل ذكر محروم بماند .\r\nمخلص اين مطلوب كه آن است كه ياران ما به اين خلوت كه مىنشينند بايد كه دانند كه كارى [ مختصر « 2 » 
  ] نيست و نسبت خود به اوليا كردن چنين به آسانى كار برنمىآيد . بايد كه هر يكى با نفس خود تقرير كنند كه اگر در اين خانقاه خواهى بودن ، مجاهده و رياضتى و مداومتى در ذكر پيش گيرند تا از احوال اهل حضور و مراقبت نصيبى يابند . و به اين نام راضى نباشند كه ما به خلوت نشستيم و مدتى در خانقاه مشايخ بوديم ، كه اگر كسى مدتى در خانهء طبيبى بنشيند و دارويى كه طبيب فرمايد نخورد و طمع دارد كه از مرضى كه دروست شفا يابد ، يقين كه اين معنى طمعى فاسد است . و اگر كسى گويد كه فلان كس با من در خانهء طبيب بود و او صحّت يافته است و از اين رنج‌ها كه در وجود من هست هيچ درو مانده است ، چرا از وجود من اين رنج و مرض زائل نشده است . جواب او اين است كه اى مسكين ، چون دارو كه طبيب فرمود نخوردى و به قول طبيب كار نكردى ، از نشستن تو در خانهء طبيب هيچ منفعت حاصل نيامد ؛ و از آن دارو كه رفيقان تو در خانهء طبيب خوردند امكان نيست كه در وجود تو تأثيرى پيدا گردد . نمىبينى كه سيّد انبيا ، صلى\r\n\r\n\r\n","description":"","footnote":"\r\n( 1 ) . در متن : شبانروز .\r\n( 2 ) . در متن : مختر .\r\n","page_name":" 73 ","page_number":73},
  {"content":"\r\n\r\nاللّه عليه و سلّم ، با فرزند خود چه مىگويد ؟ لنفسك و لا تتّكى علىّ . و پيشوايان اين راه ، چنين مىفرمايند در وصف اهل خلوت : أكلهم كأكل المرضى و نومهم كنوم الغرقى . و در حديثى كه ابو هريره و اسامه ، رضى اللّه عنهما ، روايت مىكنند چنين مىفرمايند رسول ، صلى اللّه عليه و سلّم ، در وصف روندگان اين راه : أكلوا نفلق و لبس الخرق شعثا غبراء ؛ يراهم النّاس يظنّون أنّ بهم داء و ما بهم داء . و يقال قد خولطوا و ذهبت عقولهم ، و ما ذهبت عقولهم ، لهم الشرف فى الآخرة . يا أسامة ، إذا رايتهم اتّخذهم بنفسك إخوانا عسى أن تنجوا بهم و إن استطعت أن يأتيك الموت و بطنك جائع و كبدك ظمآن ، فافعل ؛ فإنّك تدرك بذلك شرف المنازل و تحلّ مع النبيّين و تفرح بقدوم روحك الملائكة و تصلّى عليك الجبّار جلّ جلاله .\r\nو مىبايد كه زمانى كه به ذكر مشغول مىشوند ، بيدار و تازه‌دل باشند و روا ندارند كه خواب‌آلود و پژمرده باشند در آن ، تا ذوق و لذّت و روح آن بيابند و نورى از آن در دل ظاهر شود . و اگر از خواب زحمت يابند ، برخيزند و ذكر از قيام گويند . و اگر اعتماد كنند كه خواب از چشم رفت و بنشينند ، مىبايد كه در حال كه اثر خواب بازيابند ديگر بار فى الحال برخيزند و ذكر از قيام گويند . و مىبايد كه نيمه‌شب حاضر انفاس خود باشند و غافل نشوند ؛ و تجديد طهارت در نيمهء شب واجب دانند ؛ و البته نگذارند قطعا كه در اوقات نيمهء شب خواب‌آلود و كاهل [ باشند 
  ] تا از بركت آن ساعت محروم نمانند . و يقين دانند يك ساعت كه در عالم حضور و مشاهده سالكى را زندگى دل او را حاصل آيد از هزار شب بهتر باشد كه در كاهلى و غفلت و پژمردگى به ذكر و نماز مشغول باشند .\r\nاركان و شرائط اين راه بر خود آسان نگيرند و نپندارند كه سالكان اين راه چنين سهل و آسان به مقصود رسيدند . بنگر كه شيخ بزرگوار ، ابو الحسن خرقانى ، رحمة اللّه عليه ، مىگويد كه يك بار در عالم صفا و حضور خداى را ياد كردن صعب‌تر است از هزار بار شمشير بر روى خوردن . و جدّم ، قطب المحققين ، شيخ ابو على دقّاق ، رحمة اللّه عليه ، مىگويد كه از عهد آدم تا قيام قيامت هيچ سالك قدرت آن ندارد كه راهى كه از بنده به خداى است چنان‌كه شرط است به پايان برد ، زيرا كه سراسر اين راه در خار مغيلان بلا مستغرق است و آسان دست نمىدهد . و از آن راه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nكه از خداى به بنده است خود هيچ صفتى از اسرار نمىدانم كه چگونه است .\r\nاى ياران محترم ، زادكم اللّه تعالى هداية ، راهى كه چنين نشان بازمىدهند مپنداريد كه به اين صفت كه ما به سر مىبريم هرگز به منزلى توان رسيد . و هر سالك كه حلاوت و لذّت اين درد و بلا كه ارباب حضور بر خود نهاده‌اند ناچشيده از اين جهان برود اگرچه صد نوبت در خلوت نشسته باشد ، او را هيچ حاصلى از اين مقامات نخواهد بود . پس ، بايد كه ياران ما دم‌به‌دم صادقانه در خاطر خود مىآورند كه روندگان اين راه چه خون‌ها خورده‌اند تا دل جان ايشان به عالم آشنايى راه يافته‌اند . و سپردن اين طريقه بىبلا و اندوه و خون جگر خوردن هيچ‌كس را مهيّا نبوده است هرگز . و ياران ما اگرچه مسكينان‌اند و مجاهده و رياضت چنان‌كه شرط است نمىكشند ، اما اين‌قدر بكنند كه در يك نيمهء شب آثار زندگى در جان و دل ظهور يابند . و بايد كه دانند كه در ميان ياران بعضى هستند كه همهء شب و همهء روز درين حضور و مراقبت‌اند . و اين خطاب با جمعى است كه خورد و خواب روا مىدارند و ذكر به عادت مىگويند و هيچ تبديل و تغيير بر احوال خود نمىكنند و از آفات نفس خلاص نايافته طمع مىدارند كه به اين مقامات برسند ؛ كه اين كار چنين آسان برنمىآيد ؛ بلكه هزار شربت زهر ببايد چشيد تا به حلاوت‌خانهء حرمگاه عالم جان برسند و بشناسند كه خلوت چيست و خلوتى كيست و حاصل خلوتيان حقيقى كدام اسرار است و بر نشانه‌اى از آن بارگاه حرم خاص كه مقام اهل خلوات است اطلاع يابند ، و بعد از آن معلوم كنند كه در اين كارخانه چه محنت‌ها و مصيبت‌ها بر سر روندگان اين راه مىگذرد . اى دريغا ، كه بسيار خرقه‌پوش در خلوت نشستند و در غرور و غفلت عمر ضايع كردند ، و حاصل ايشان از خلوت جز حسرت و خجالت و شرمسارى و بازماندگى نيست . اين راه نه آن طريقت است كه بر خرقه پوشيدن و در خانقاه بودن و به نسبت و نسب قناعت كردن سپرده شود ؛ بلكه اين واقعه‌اى بزرگ است كه ما را در پيش است ؛ و جذبهء اندوه و درد و غم كه دائم در جان سالك صادق باشد به هيچ منزل از اين منازل نمىتوان رسيدن .\r\nپس ياران ما سعى مىبايد كرد كه جملهء ساعات و اوقات مستغرق اذكار و اوراد\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nگردانند و نفسى نگذارند كه فوت شود ؛ و شب تا روز ، در ذوق و حضور و زندگى دل قيام نمايند و خورد و خواب بر خود حرام گردانند الّا مقدار ضرورت : چندان بخورند كه دانند كه ثقلى و گرانيى در طبيعت پيدا نيايد و لذت عبادت زائل نگردد و دل تاريك نشود . بايد كه خواب قطعا به اختيار نكنند . اگر اندكى همچنين كه در قيام باشند يا در ركوع يا سجود يا تهجّد يا در ميانهء ذكر خواب غلبه كند ، در حال پيدا گردد ، اين مقدار خواب حلال است در حق روندگان اين راه . باقى عادت اهل غفلت است . و در تفسير  « وَ الَّذِينَ هُمْ لِأَماناتِهِمْ وَ عَهْدِهِمْ راعُونَ »  ( مؤمنون : 8 ) چنين آورده‌اند كه حق تعالى در وقت مرگ از بنىآدم بازخواست كند كه مدت عمر امانت ما بود كه به تو سپرده بوديم . اگر در اين امانت هيچ خيانت نرفته باشد و جملهء اوقات و انفاس بر اداى حقوق عبوديت قيام نموده باشد ، رستگارى يابد ؛ و الّا هر ساعتى و لحظه‌اى و نفسى كه ضايع شده باشد عتابى و ملامتى و غرامتى ثابت گردد .\r\nو درين ايّام كه عهد ماست ، اين شرائط به جايى نياورده‌ايم و كار سخت مشكل است ، بايد كه ياران ما اين طريقه بر خود سهل نگيرند و مردانه تن در كار نهند ؛ و شب‌هاى اين زمستان و اين وقت كه زمستان است غنيمت شمرند ؛ و شب همه شب چنان دانند كه سماع است و به پاى بايستند و موافقت پيشوايان و مقتدايان دين كه بيست سال و سى سال و چهل سال شب‌هاى دراز به قيام و سجود گذرانيده‌اند و نماز صبح به وضوى نماز خفتن گزارده‌اند بكنند ؛ و غنيمت دانند كه پيدا نيست كه بعد از اين زمستان ، زمستانى ديگر بازخواهيم‌يافتن يا نه ؟\r\n  « اقْتَرَبَتِ السَّاعَةُ »   ( قمر : 1 ) ، وقت كوچ كردن رسيد . « قد دنا الأمر . » موسم مرگ نزديك آمد . « لم يبق من العمر شىء . » هيچ از عمر نمانده است . و هر نفسى كه از عمر عزيز فوت شده است و ضايع كرده‌ايم مصيبتى تمام افتاده است . اى عجب از كسى كه به روايى سماع كردن مانده است ! يقين ببايد دانست كه در اين راه هيچ چيز سودمندتر و بهتر از اندوه نيست . « و من يرد اللّه به خيرا جعل فى قلبه نائحة . و اللّه تعالى يحبّ كلّ قلب حزين . »\r\nچون چنين نادان شده‌ايم و طريقهء آبا و اجداد خود فروگذاشته‌ايم و به مراد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنفس سماع كرديم و شرم از روح منوّر پيشوايان و مقتدايان خود نداشتيم و به اين مقدار طاعت و عبادت و ذكر كه عادت كرده‌ايم و روزگار ضايع كرده‌ايم پنداشتيم كه كارى كرده‌ايم و ديوان اعمال ما از تقصيرات ما سياه و تاريك گشته است و عمر نماند [ ه 
  ] و فرصت فوت شده ، در چنين حال كار ما سخت دشوار است . اى بسا خرمن طاعات و عبادات كه به وقت نزع ، هنگام  « وَ قَدِمْنا إِلى ما عَمِلُوا مِنْ عَمَلٍ »  ( فرقان : 23 ) ، به باد بىنيازى بردهند . اى بسا سينهء آبا « 1 » كه در حالت سكرات مرگ ، زمان  « وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ »  ( الزمر : 47 ) ، خراب گردانند . و جن و انس در تعجّب كار ايشان متحيّر مانده باشند و گويند : اى مسلمانان ، شما را بارى چه افتاد كه سعى كرد شما به هيچ برنگرفتند ؟ جواب گويند كه راست مىگوييد ، كه در دنيا نسبت ما به خاندان اوليا و مشايخ كرده‌اند ، اما ندانستيم و شرائط عبادات به جاى نياورديم و حقوق بندگى و اركان عبوديت از ما فوت شد ، و اين زمان در درد و دريغ بازمانده‌ايم و هيچ چاره نيست .\r\nبيت :\r\n يار ما را به هيچ برنگرفت * هرچه كرديم هيچ درنگرفت \r\nنعوذ باللّه من مقام المغرورين بلبس خرقة المشايخ و إظهار صورة طريقتهم .\r\n كاهل ز ميان كار با صد درديم * بر بيهده عمرى به زيان آورديم \r\nندانستيم كه چه دولت‌ها در هر نفسى از ما فوت شده . اين زمان كه مىدانيم كه قلب المؤمن « 2 » حرم اللّه و حرام على حرم اللّه أن يلج فيه غير اللّه ، چه سود كه پيشروان اجل دم‌به‌دم مىرسند و خبر مىدهند كه حاضر باش كه اينك اين دم مير ما درمىرسد . بيش از اين در غافلى و جاهلى بازماندن نه از سعادت باشد . مردانه روى در كار مىبايد آوردن و جدّ و جهدى در رياضت و كم خوردن و كم خفتن و كم گفتن و تنهاييى مخلصانه مىبايد نمود ، تا از عالم عنايت الهيّه دولت و سعادت  « فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ »  ( فرقان : 70 ) ، كه قرص آفتاب اميدواران است ، باشد كه روى نمايد ، إن شاء اللّه .\r\n\r\n\r\n","description":"","footnote":"\r\n( 1 ) . در متن : آبان .\r\n( 2 ) . در متن : مومين .\r\n","page_name":" 77 ","page_number":77},
  {"content":"\r\n\r\nاين شرح كه در اين اوراق نبشته شد وصف الحال خلوتيان و اصحاب محاسبه و مراقبه است ، تا در اين مدت كه در خلوت نشسته‌اند ، خاطر با سماع ندهند و محافظت انفاس مداومت نمايند . اما در زمان‌هاى ديگر كه به عمارت كردن خانقاه درويشان و انواع خدمتكارىها كه مشايخ فرموده باشند ، اگر در آن وقت گاه‌گاهى به سماع مشغول شوند ، هيچ زيان ندارد ؛ و در سماع كردن جماعتى كه خدمتكارى درويشان صادقانه به جاى مىآورند رخصت داده‌اند ؛ و سماع ايشان را ترويحى بود و داخل اشارت روّحوا القلوب فإنّها إذا كرهت عميت باشد . و در آن زمان كه در خلوت باشند ، خود در عين ترويح و روح و راحت‌اند ، چه محتاج سماع است و در هيچ باب روايت نكرده‌اند از مشايخ و ائمهء دين كه خلوتيان را اجازت باشد كه از خلوت بيرون آيند و سماع كنند و باز به خلوت روند .\r\nو شرائط اهل خلوت بسيار است كه اگر نبشته آيد در اين اوراق نگنجد . اما يك از شرائط شرط اصحاب خلوات اين است كه در آن زمان كه مدت نشستن در خلوت است ، قطعا در ميان سماع و جمعى كه در سماع باشند نيايند كه سماع خلوتيان ديگر است . ايشان را در زمان خلوات سماع‌هاست كه هيچ‌كس را بر آن اطلاع نيست . مىبايد كه دايما ملازم آن سماع باشند ، و در هيچ سماع ديگر نيايند تا در گوش و دل جان ايشان آن شنواييى كه مطلوب سالكان راه تحقيق است تمام حاصل آيد و خلل‌پذير نگردد . هر غلام كه در بندگى حضرت سلطان بر ادب ايستاده باشد و گوش به سخن سلطان كرده باشد تا چه فرمايد ، اگر در آن زمان گوش به سخن غلامى يا وزيرى « 1 » سلطان كند ، ترك ادب كرده باشد و مستوجب تأديب و تعريك « 2 » باشد .\r\nبيت :\r\n چو تو با من سخن گويى ز شادى * چو مرزنجوش باشم سربه‌سر گوش \r\nدر آن زمان ، به سماع سخن ديگران نبايد پرداخت .\r\nو مىبايد كه ياران ما اگرچه يك سال و دو سال در خلوت باشند و به مداومت\r\n\r\n\r\n","description":"","footnote":"\r\n( 1 ) . كذا فى الاصل .\r\n( 2 ) . گوشمال دادن .\r\n","page_name":" 78 ","page_number":78},
  {"content":"\r\n\r\nذكر و شرائط خلوت قيام نمايند ، قطعا هرگز به هيچ عبارات و اشارات روا ندارند كه كلمه‌اى بگويند و بحثى بكنند ، چنين كه عادت بعضى از سالكان نادان است كه اندك فهمى در دل ايشان ظهور مىيابد « 1 » با يارى در ميان مىنهند و تقريرى مىكنند .\r\nزينهار و صد زينهار ! تا هيچ كدام از ياران ما يك كلمه از طامات و شطحيّات بر زبان نياورند . و اگر كسى از اين معنى كلمه‌اى در ميان آورد ، غرامتى از وى بستانند تا نادانى نكند ، كه او غلط « 2 » كرده است و يك دينار سود حاصل نكرده است و سر آن دارد كه ده دينار زيان خود بكند . نعوذ باللّه من جهالة المتصوفة . شيخ جنيد ، رحمة اللّه عليه ، چنين مىفرمايد كه هرگاه معرفت و طامات كه در عبارات بر زبان ما رفت كلّى به هيچ برآمد و به هيچ كار ما نيامد ، الّا آن نمازها كه در نيمهء شب‌ها مىكرديم و اوقات و انفاس خود به ياد حق مصروف مىداشتيم كه آن سودمند بود .\r\nبيت :\r\n مرد ره داند كه [ اين 
  ] تذكار چيست * حاصل اين بحث و اين تكرار چيست \r\nمخلص اين سخن آن است كه بر عبادات و طاعات مىبايد افزود و از دنيا و اشغال دنيوى مطلق به يك‌بارگى انقطاع ضرورت وقت مىبايد دانست و تتبّع احوال راه راست‌يافتگان مىبايد كرد و قدم بر قدم ايشان مىبايد نهاد ؛ و هيچ صفت از اين حالات ظاهر نمىبايد كرد . و در اين عهد كه ماييم ، در عبادات و طاعات و اوراد و اذكار مىبايد افزود و هر نماز و هر تسبيح و هر ذكر كه در احاديث آمده است جملگى مىبايد كرد ؛ و چنين كه بعضى متصوفهء جاهل مىگويند كه زاهدان ديگرند و صوفيان ديگرند نمىبايد گفت ، كه در اين زمان كه ما هستيم نه زاهديم و نه صوفىايم و نه عارفيم . و اى كاج « 3 » كه توفيق رفيق گردد و بوى مسلمانى به مشام جان ما رسد و به صورت اركان مسلمانى قيام نماييم و به آنچه رسول ، صلّى اللّه عليه و سلّم ، فرموده است كه طعام و لباس و مسكن اهل اسلام مىبايد كه چگونه باشد كاربند شويم و در اعمال صالحه كوشيم و به انواع عبادات قيام نماييم و سيرت\r\n\r\n\r\n","description":"","footnote":"\r\n( 1 ) . در متن : ظهور مىيابد و با يارى .\r\n( 2 ) . در متن : غلظه .\r\n( 3 ) . كاش .\r\n","page_name":" 79 ","page_number":79},
  {"content":"\r\n\r\nعابدان خاكسار نيازمند ، پيش گيريم .\r\nزينهار و هزار زينهار ! تا هرگز قطعا روا نداند كه بحثى از مقامات صوفيان ، از علم اليقين و عين اليقين و اسرار صوفيان ، به لسان آورند كه هر كس از سالكان اين راه كه در اين عهد بگذارند كه عنان سخن رها كند و هذيانى كه مىخواهد بگويد ، و گوينده و شنونده هر دو مطرود و مردود و مخذول شوند و هيچ برخوردارى از انفاس منوّرهء اهل حضور و ارباب قلوب نيابند ؛ نادانند « 1 » و در معرض هلاكت‌اند . و منع و زجر هر كس كه كلمه‌اى در اين معانى و احوال گويد واجب و لازم است . و آن عين شفقت است ؛ و اگرچه بيانى پسنديده و تقريرى آراسته بكند ، قطعا رخصت نيست در شنفتن آن و مجال دادن نيست كه حرفى و كلمه‌اى در اين باب بگويد تا شرّ سخن او به ديگر راهروان و سالكان خاكسار نرسد ، و به سلامت در عبادات و طاعات و اوراد سعى مىنمايد و سرگران و گمراه نشوند إن شاء اللّه « 2 » . من تكلّم عن حال لم يصل إليه حرّمه اللّه الوصول إلى تلك الحالة . و المعرفة كلّها الاعتراف بالجهل ؛ و علامة أنس باللّه السّكوت و الجمود .\r\n\r\nفصل\r\nشيخ ، قدّس اللّه روحه ، فرمود كه از اركان‌هاى بزرگ خلوت يكى مداومت نمودن است به ذكر لا إله إلّا اللّه از روى حضور . و فرمود كه فتح و گشاد ذكر در ترك دنياست . و به دليل و برهان معلوم و محقق شده است كه ذوق ذكر آن كس را بخشند كه دوستى دنيا در دل او نباشد و از محبت دنيا خلاص يافته باشد ؛ و اگر كسى ذاكر باشد و يك درم يا يك دينار يا يك گليم دوست دارد و ترك آن نتواند كرد ، آن كس از حساب دنيادوستان باشد و ذوق و شيرينى و لذّت آن در دل او راه نيابد . و دلى « 3 » هر كس كه دنيادوست باشد امكان آن نيست كه لذت ذكر لا إله إلّا اللّه بيابد ؛ و ذكر گفتن او بر قاعدهء اصل عادت باشد . و رسول ، صلّى اللّه عليه و سلّم ، چنين مىفرمايد : ليس شىء أشدّ على اللّه من أن يتعوّد الرجل العادة فى العبادة . هرآينه ، محقق مىشود كه ذوق ذكر از حضور دل حاضر مىشود ؛ و تا مردان از دوستى دنيا آزاد نگردد ، دل او\r\n\r\n\r\n","description":"","footnote":"\r\n( 1 ) . در متن : تا دانند .\r\n( 2 ) . در متن : اين شاء الله .\r\n( 3 ) . كذا فى الاصل .\r\n","page_name":" 80 ","page_number":80},
  {"content":"\r\n\r\nحاضر اسرار ذكر نتواند بود . و اين طريقه به موافقت و متابعت ياران صاحب درد صاحب تجريد مسلوك مىگردد ؛ و هر كسى در اين معنى رفتن نمىتواند بود ؛ و چون متابعت و موافقت و مناسبت در كسى نباشد ، حضور آن كس سودى بازندهد ؛ بلكه ديدن وى موجب تفرقه و بىحميّتى بود . و دليل بر اين نكته آن است كه مريدان شيخ جنيد ، رحمة اللّه عليه ، در ذكر بودند ، و در ميان ايشان يكى بود كه در وى متابعت و موافقت نبود . شيخ فرجى « 1 » خود به وى داد و گفت : برو و اين جامه در دكان فلان شكرفروش بنه و دو من شكر بستان و بياور . چون آن شخص از ميان جمع دور شد ، شيخ آواز برداشت و او را گفت كه اين فرجى به تو بخشيدم ، برو كه از آن تست و محتاج آن نيست كه بازآيى . آن شخص خرّم شد و برفت . شيخ روى به ياران كرد و گفت : ذوق ذكر شما ، به فرجى ارزان خريديم . اين دليل و برهان آن است كه معلوم كه در اين كار يار بايد . الرّفيق ثمّ الطّريق .\r\n تنها نتوان بريدن اين راه * در پهلوى پهلوان ما باش \r\nو اگرچه فرزند يا برادر يا خويش باشد ، چون شرائط اين معنى و درد اين كار در دل او نباشد ، از حضور او ذوقى حاصل نيايد . بيت :\r\n هزار خويش كه بيگانه از خدا باشد * فداى يك تن بيگانه كآشنا باشد \r\n\r\n\r\n","description":"","footnote":"\r\n( 1 ) . نوعى جبّه درويشان .\r\n","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nباب هشتم در فضائل شيخ الاسلام ، قدّس اللّه روحه ،\r\nو واقعه‌ها كه ائمه و متصوفه در بزرگى او ديده‌اند و فراست‌ها كه در فضائل و خصايل حميدهء او فرموده‌اند ، قدّس اللّه روحه بدان ، رحمك اللّه ، كه در قرون ماضيه ، در هر گوشه‌اى بسيار از اولياى كرام و مشايخ عظام بودند كه اطراف عالم از انوار اسرار و معاملات و حالات ايشان منوّر و مزيّن بوده است و به سبب مصاحبت و مجالست ايشان ، طالبان صادق و سالكان عاشق را در اين راه فتح الباب پديد مىشده است و از مقامات و حالات ايشان برخوردارى مىيافتند . پس هر قرنى كه پديد مىشدند از آن بزرگان دين ، نايافت مىشدند و پيشوايان طريقت و مقتدايان حقيقت روى در نقاب خاك مىنهادند تا اشارت  « أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها »  ( الرعد : 41 ) ، حال بدانجا رسانيده كه در زمان دولت شيخ الاسلام ، قدّس اللّه روحه ، در جملهء فارس و عراق و خراسان و ماوراءالنّهر و بلاد روم و شام و مصر ، جز او كسى ديگر از پيشوايان كامل پيدا نبود . و جملهء مسافران و روندگان كه از اطراف عالم مىرسيدند سخن ايشان همين بود كه ياد كرده شد كه او در عهد خود شيخ المشايخ جهان بود و در ذات مقدس او جميع خصايل\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nحميده و فضائل جميله موجود بود و رجوع اهل فضل در جميع مهمّات به دو بود و مشار إليه جهانيان بود و در فنون علم كامل و فاضل بود و در آداب و احتياط و تجريد و تفريد و صدق و اخلاص بىمثل بود و در مروّت و فتوّت و سخا و وفا و كرم يگانه بود و عالىهمت و بزرگوار و محتشم روزگار بود و سياستى و كياستى و هيبتى عظيم داشت و رفيع القدر بود و نزد خاص و عام قبوليّتى تمام داشت ؛ و در بزرگوارى او جملهء اهل اديان و مذاهب متفق بودند و همه او را از جان و دل مريد و معتقد بودند ؛ و در معاملات و ايشارات « 1 » و كرامات بىمثل بود ؛ و در حقايق و دقايق بىهمتا بود و در توحيد و اسرار بىبدل و كلماتى لطيف و اشارات عالى داشت ؛ و در تربيت كردن و مريد پروردن مثل وى كسى نبود ؛ و دردى به غايت و سوزى بىنهايت داشت ؛ و از اول كار تا آخر كار از رياضات و معاملات ذرّه‌اى كم نكرد ، بلكه هر روز كه بود در آن مىافزود و لحظه‌اى از جدّ و جهد نياسود ؛ و در انواع معاملات و اصناف حالات آراسته بود ؛ و به كلّى از سرجملهء مرادات خود برخاسته بود ؛ و در بار خلق كشيدن و به مصالح ايشان قيام نمودن و التماس ايشان مبذول داشتن همچون وى كسى نبود .\r\nو اين جمله كه ياد كرده شد فرعى از معاملات و حالات اوست . ذكر فضائل چنان مقتدايى چنين گدايى چگونه توان گفت و ستايش چنان بزرگوارى بر زبان چنين خاكسارى كجا گنجد ، محال است .\r\nبيت :\r\n ذرّه‌اى چون وصف گويد آفتاب ؟ * قطره‌اى چون شرح بتوان داد بحر ؟ \r\nزيرا كه فضيلت و بزرگى كسان خداى سرّى است كه ايشان [ را 
  ] با حضرت حق تعالى است ؛ و آن پوشيده است و جز حق تعالى هيچ‌كس [ را 
  ] بدان اطلاع نيست ؛ و آن اصليّه معاملهء ايشان است ؛ و هر چيز كه خلق را بدان اطلاع يابند فرع معاملهء ايشان باشد ؛ اما ظاهر آن مقدار كه ما را به عين اليقين از فضيلت و بزرگى وى معلوم شده و جمعى از مشايخ و متصوفه از فضيلت و بزرگى وى خبر بازداده‌اند ياد كرده\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 84 ","page_number":84},
  {"content":"\r\n\r\nآيد به خير ، إن شاء اللّه . « 1 »\r\n\r\nحكايت\r\nبندهء كمينه را استماع افتاد از چند تن از اصحاب شيخ عبد اللّه بليانى ، قدّس اللّه روحه ، مثل شيخ ابو القاسم و شيخ وجيه و شيخ محمد درقبله ، رحمهم اللّه ، كه گفتند روزى شيخ عبد اللّه بليانى ، قدّس اللّه روحه ، شيخ على ، رحمة اللّه عليه ، كه برادر وى بود ، بخواند و گفت : يا على ، برو و هزار دينار شكرانه بياور ، تا تو را بشارتى بزرگ بدهم . شيخ على پيش از چند مريد و معتقد شيخ عبد اللّه برفت و هزار دينار حاصل كرد و به خدمت شيخ عبد اللّه آورد و بنهاد . شيخ عبد اللّه ، قدّس اللّه سرّه ، گفت : بشارت باد تو را كه هر كار كه پدر ما ، خواجه امام الدين مسعود بليانى ، رحمة اللّه عليه ، در راه خداى كرد و هر حال كه او [ را 
  ] بود و از آن ما و از آن تو ، همه به پسر تو ، شيخ امين الدين ، دادند ؛ و حق تعالى او را چنان مقامى بزرگ كرامت كند كه بيشتر اهل فارس ، خاص و عام ، از جان دل مريد و معتقد و دوستدار وى باشند و متابعت وى كنند و از وى برخوردارى يابند . و صدق فراست شيخ عبد اللّه چنان شد كه اهل فارس ، بلكه اطراف عالم ، هر كجا كه نام شيخ الاسلام ، قدّس اللّه روحه ، شنوده بودند ، همه مريد و معتقد و دوستدار وى بودند .\r\n\r\nحكايت\r\nنقل است از شيخ عمر كافى ، عليه الرحمة ، و او از مريدان خاصّ شيخ عبد اللّه بود ، گفت : در وقتى كه شيخ امين الدين در سن دوانزده‌سالگى بود ، در شيراز تحصيل علم مىكرد . من در خدمت شيخ مىبودم . شبى به واقعه ديدم كه در خدمت شيخ بودم و به زيارت شيخ كبير ، ابو عبد اللّه خفيف ، قدّس اللّه سرّه ، مىرفتم . چون به گورستان در خفيف رسيدم ، دريايى عظيم ديدم ؛ و مىخواستم كه شيخ الاسلام را به رباط شيخ كبير برم و نمىتوانستم كه دريايى عميق بود . ديدم كه دستى از مزار\r\n\r\n\r\n","description":"","footnote":"\r\n( 1 ) . در متن : اين شاء الله .\r\n","page_name":" 85 ","page_number":85},
  {"content":"\r\n\r\nشيخ كبير ، قدّس اللّه سرّه ، دراز شد و شيخ را از كنارهء آن دريا برگرفت و به رباط برد ، و من تنها آنجا بازماندم . روز ديگر ، قصهء اين خواب با شيخ على ، كه پدر شيخ بود ، بازگفتم . فرمود كه آن دريا كه ديدى قطره‌اى است از مقام شيخ امين الدين ، قدّس اللّه روحه .\r\nنقل است از درويش ابراهيم بن همده كه گفت : به واقعه ديدم كه از آسمان اين ندا مىآمد كه شيخ امين الدين محبوب ماست در روى زمين ، رحمة اللّه عليه .\r\n\r\nحكايت\r\nبندهء كمينه را استماع افتاد از مولانا سعيد الدين ، عليه الرحمة ، كه گفت : در عنفوان جوانى ، مرا عادت بود كه ، همچنان‌كه در زمان پسركى ، به خدمت شيخ مىرفتم ، شيخ را به عمّ مىخواندم . و هرگاه كه نام شيخ مىبردم ، عم بدان مقدم مىداشتم ، به قاعدهء قديمه همچنان مىگفتم . شبى به واقعه ديدم كه مرا گفتند كه بعد از اين شيخ را به عمّ مخوان . بلكه هرگاه كه نام شيخ مىبرى ، بگوى شيخ امين الدين سايهء خداى جلّ جلاله .\r\nنقل است از حاجى جمال الدين محمود بن مؤيّد ، عليه الرحمة ، كه گفت كه مرا در حق شيخ الاسلام تصرّفى در خاطر پديد مىشد . شبى به واقعه ديدم جماعتى بزرگان دين در خدمت شيخ مرشد ، قدّس اللّه روحه العزيز ، بودند و به اتفاق از مسجد جامع مرشدى بيرون مىآمدند و از براى ايشان اسب بازداشته بودند تا همه سوار شوند . و شيخ الاسلام در ميان ايشان بود و هيچ كدام سوار نمىشدند و موقوف بودند تا شيخ مرشد سوار شود . شيخ مرشد فرمود كه اوّل شيخ امين الدين سوار شود ، آن‌گاه ما سوار شويم . شيخ الاسلام از جهت آداب توقف مىنمود . شيخ مرشد ، قدّس اللّه روحه العزيز ، بازوى شيخ الاسلام بگرفت و بر اسب نشاند ، آن‌گاه خود سوار شد . چون اين خواب بديدم ، مرا معلوم شد كه مرتبت و عزّت شيخ الاسلام ، قدّس اللّه روحه ، در ميان كبار اوليا در درجهء كمال است .\r\nنقل است از فقيه اسماعيل دينكى كه گفت : مرا در حق شيخ الاسلام تصرّفى در\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nخاطر بود ، و بدان سبب انكار در دل داشتم . شبى به واقعه ديدم كه به مسجد جامع مرشدى رفتم . نگاه كردم در آن منظر كه برابر روضهء مقدسهء مرشديه است ، عمّت أنوارها فى مشارق الأرض و مغاربها ، جماعتى بسيار ديدم كه حاضر بودى ، به صورت و به صفت صوفيان بودند . نزديك ايشان رفتم ، و مرا منع نكردند . شخصى ديدم كه حاضر بود و گروه‌گروه از آن صوفيان مىآمدند و آن شخص را بر دوش خود مىنشاندند و به آسمان مىبردند و بازپس مىآوردند . و كار ايشان اين بود .\r\nخواستم تا آن را معلوم كنم ، پرسيدم از يكى كه اين قوم كيستند و اين شخص كيست ؟ گفت : اين جماعت كرّوبيان‌اند ؛ و اين شخص شيخ امين الدين است كه مقبول حضرت حق تعالى شده است . و ايشان از حق تعالى اجازت خواسته‌اند و به زيارت وى آمدند و او را برمىدارند و به حضرت « 1 » حق مىبرند شفيع خود مىسازند . چون از خواب درآمدم ، هيچ انكار از آن در دل من نمانده بود و آن انكار به اقرار و عداوت به محبت مبذول گشته بود ؛ و از جملهء مريدان و معتقدان شيخ شدم ، قدّس اللّه روحه .\r\n\r\nحكايت\r\nبندهء كمينه را استماع افتاد از مقرى حسام و جماعتى از درويشان بلد العتيق كه گفتند درويشى بود از اصحاب شيخ در بلد العتيق ، و او را جمالى حمّامى مىگفتند ، و در آنجا خدمت درويشان مىكردى . او را مرضى پديد شد . شبى در آن مرض به خواب ديد كه شيخ مرشد و شيخ الاسلام ، قدّس اللّه روحهما ، هر دو نشسته بودند و جماعت درويشان بلد العتيق در خدمت ايشا [ ن 
  ] به پاى ايستاده بودند و شفاعتى از براى وى مىكردند تا شفا يابد . شيخ الاسلام مىفرمود كه شفا كردن از براى [ وى 
  ] هيچ سود نمىدارد كه او را به آخرت مىبايد رفت و او از اهل آخرت است . روز ديگر ، اين واقعه با اصحاب بگفت ؛ و بعد از هفته‌اى به آخرت رفت . مقرى حسام گفت كه در شب اوّل كه او را دفن كردند ، به خواب ديدم و گفتم يا جمال ، احوال بگو\r\n\r\n\r\n","description":"","footnote":"\r\n( 1 ) . در متن : حضرة .\r\n","page_name":" 87 ","page_number":87},
  {"content":"\r\n\r\nچون رستى و جواب منكر و نكير چگونه دادى ؟ گفت : چون منكر و نكير بيامدند و گفتند : من ربّك و ما دينك ؟ گفتم : يا عزيزان ، من به جز اين ندانم كه بندهء خداونديم و مريد شيخ امين الدين . چون اين بگفتم ، منكر به نكير گفت : بيا تا برويم كه چون نام شيخ امين الدين در ميان آمد ما هيچ كار با وى نداريم . اين بگفتند و مرا رها كردند و برفتند .\r\n\r\nحكايت\r\nبندهء كمينه را استماع افتاد از صالح مهرنجانى كه گفت : چون مرا داعيهء راه حق پديد شد ، فقيه محمود مهرنجانى مرا برگرفت و به خدمت شيخ آورد ، و توبه كردم و در خدمت شيخ به خدمتگارى درويشان بايستادم . چون دو سه روز برآمد ، روزى فقيه محمود گفت : دوش به واقعه ديدم كه مرا گفتند كه شما كه طالبان و سالكانيد حضور و حيات شيخ الاسلام غنيمت دانيد و هر كار كه خواهيد امروز در حيات شيخ بگذاريد كه عمر شيخ الاسلام ده سال ديگر مانده است ؛ و چون وى روى در نقاب آورد ، بعد از وى چون وى كسى ديگر نباشد به بزرگوارى و پيشوايى . درويش صالح گفت : آن روز كه اين واقعه از فقيه محمود بشنفتم تاريخ آن در جايى نبشتم ، تا آن روز كه شيخ ، قدّس اللّه روحه ، به جوار حق پيوست نگاه كردم و ده سال تمام بود .\r\n\r\nحكايت\r\nبندهء كمينه را [ استماع 
  ] افتاد از سيد السّادات العارفين ، امير صدر الدين محمّد ، دامت بركته ، كه گفت شنيدم از پدر خويش ، سيد عزّ الدين ، عليه الرحمة و الرضوان ، كه گفت : در آن زمان كه به زيارت شيخ الاسلام آمده بودم ، مىخواستم كه احوال شيخ را معلوم كنم . چند شب بعد از تمامى اوراد ، به نياز از حضرت حق تعالى تمنّا مىكردم كه شمّه‌اى از حال و مقامات شيخ الاسلام ، قدّس اللّه روحه ، مرا بازنمايد ؛ كه شبى بعد از اوراد ، به واقعه ديدم كه در منظر شمالى مسجد جامع مرشدى بودم . ديدم كه سقف آن شكافته شد و ازآنجا تا عرش انوار متصل بود و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nزلاجل « 1 » تسبيح ملايكه مىشنودم ، و از ثريّا تا منظر همه مورد سبز بود .\r\nشيخ الاسلام ، قدّس اللّه روحه ، ديدم كه از آن ممر از هوا درآمد و دو ستارهء روشن از پيش وى بودند . پرسيدم كه شيخ از كجا مىآيد ؟ گفتند : از مقام وصال ؛ و اين دو ستارهء روشن يكى شيخ مرشد است و يكى شيخ ابو سعيد خراسانى ، قدّس اللّه روحهما .\r\nپس ، اشارت به شيخ الاسلام كردند و گفتند : حقّا كه امروز شيخ به حق اوست .\r\n\r\nحكايت\r\nبندهء كمينه را استماع افتاد از درويش ابو سعيد بن شيخ ابو القاسم كه گفت :\r\nشب‌هنگامى به خدمت شيخ رفتم ، و شيخ ، قدّس اللّه روحه ، روزه‌دار بود و كوزه‌اى آب در خدمت وى نهاده بود . و شيخ را وقت خوش بود و در حقايق و دقايق كلمات مىفرمود . آن كوزه در پيش شيخ بيفتاد و سر بنهاد و سر درباخت و بازنشست .\r\nشيخ ، قدّس اللّه روحه ، از ديدن آن تواجد « 2 » بيفزود و فرمود كه پيش درويشان افتادگى چنين بايد كرد كه اين كوزه بيفتاد و سر درباخت ؛ لا جرم ، او را حياتى به نو ببخشيدند و بازنشاندند . آن‌گاه فرمود كه اين كوزه شرفى دارد و به اسم تبرّك او را نگاه بايد داشت .\r\n\r\nحكايت\r\nبندهء كمينه را استماع افتاد از درويش محمد بن عبد اللّه كه گفت : روزى ، در بندگى شيخ الاسلام بودم و به قريهء دريست مىرفت . چون از گازرگاه درگذشت و به چشمهء آب رسيد كه سر راه است ، گفت : مىخواهم كه تجديد طهارت كنم . برفتم و پاره‌اى آب بياوردم و شيخ به وضو ساختن مشغول شد . در آن زمان ، حال بر شيخ ، قدّس اللّه روحه ، غالب شد چنان‌كه از وضو ساختن بازماند ؛ و يك ساعت تمام در آن حال بود و آخر چون باز به خود آمد گفت : الحمد للّه ربّ العالمين . بعد از آن ، فرمود كه كسان\r\n\r\n\r\n","description":"","footnote":"\r\n( 1 ) . اين واژه را در فرهنگ‌ها نديدم ؛ شايد شكل ديگر جلاجل باشد كه جمع جلجل به معنى زنگ كوچك است ( المنجد ) .\r\n( 2 ) . وجد كردن ( فرهنگ فارسى معين ) .\r\n","page_name":" 89 ","page_number":89},
  {"content":"\r\n\r\nخداى [ را 
  ] در حضرت حق تعالى چندان حرمت و عزّت است كه اگر يكى از ايشان به گوشهء چشم از روى شفقت و مرحمت به شهرى نگرد كه اهل آن شهر همه از خداى عاصى شده باشند ، حق تعالى به حرمت و عزّت وى آن قوم را رحمت كند و حساب از ايشان بازنخواهد . و در آن زمان كه شيخ ، قدّس اللّه روحه ، اين كلمات مىفرمود ، روى به قبله نشسته بود و قريهء باردان از پيش روى او بود . از تأثير اين كلمات كه فرمود ، به عن قريب اهل آن ده كه همه به فسق و فساد و بيراهى مشهور بودند جمله راه راست يافتند و توبه كردند و به طاعت و عبادت حق تعالى مشغول شدند از بركات شيخ ، قدّس اللّه روحه .\r\n\r\nفصل\r\nبدان ، رحمك اللّه ، كه شيخ ، قدّس اللّه روحه ، در سن چهارده سالگى بود كه فتح اين كار او را پديد شد ، چنان‌كه در باب تلقين ذكر از پيش ياد كرده شد . و در بيست و چهار سالگى به درجهء كمال رسيده بود و دعوت خلق به خداى مىكرد . و در سى سالگى فرزندان طريقت از وى برخوردارى يافتند . و شيخ ، قدّس اللّه روحه ، در سنّ سى و هفت سالگى بود كه روزى در خانقاه قديم تربيت و نصيحت جماعتى درويشان مىكرد و مىگفت : شما مپنداريد كه كاخانه مشايخ به تقليد و عادت و رسم نهاده‌اند و جماعتى كه در اين خانقاه مىباشند از اين معنى خبرى ندارند و به عبادتى ظاهر قناعت كرده‌اند ، كه نه چنين است كه شما تصور كرده‌ايد ؛ بلكه در ميان ياران ما جماعتى هستند كه از اين معنى باخبرند و از سرّ مشايخ برخوردارى يافته‌اند . و شيخ ، قدّس اللّه روحه ، در سن چهل و دو سالگى بود كه چهل درويش صاحب درد سالك صادق مجرد به اتفاق در خانقاه عليا به خلوت نشسته بودند و شب و روز مردانه در كار بودند .\r\n\r\nحكايت\r\nدرويش جانباز ، عليه الرحمة ، گفت : در آن وقت كه جماعتى اصحاب به اتفاق\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nدر خلوت بودند ، شبى بعد العشاء شيخ ، قدّس اللّه روحه ، در ميان خلوت‌خانه آمد و من با شيخ همراه بودم . جماعت اصحاب همه به ذكر مشغول بودند . شيخ ، قدّس اللّه روحه ، برفت و در پس در خلوت‌هاى ايشان و استماع ذكر ايشان يك به يك مىفرمود . و چون بر همه بگرديد ، روى با من كرد و گفت : يا جانباز ، اين جماعت ياران كه در خلوت‌اند و بعضى آن‌اند كه در اندرون حرم رفته‌اند و ذكر ازآنجا مىگويند ؛ و بعضى آن‌اند كه از بيرون حرم چشم در شكاف‌هاى در حرم نهاده‌اند و ذكر از آن شكاف‌ها مىگويند ؛ و بعضى آن‌اند كه در پس در حرم نشسته‌اند و مترصّد فتح‌الباب‌اند و ذكر از پس آن در مىگويند . چون شيخ ، قدّس اللّه روحه ، اين كلمات بفرمود ، گفتم : يا شيخ ، از بهر خداى مرا اعلام كن كه آن ياران كه در حرم‌اند كدام‌اند تا ايشان را بشناسيم و ايشان را عزيز داريم . شيخ ، قدّس اللّه روحه ، گفت : تو را با اين فضولى چه كار است ؟ ايشان را همه عزيز مىبايد داشتن .\r\nو اين حكايات كه ياد كرده شد جمله دليل است بر فضيلت و بزرگوارى و شرف و مرتبت شيخ الاسلام ، قدّس اللّه روحه . در ميان مشايخ ، مشهور و معتبر است كه هر يك تن از مشايخ كه او را يك فرزند طريقت از وى برخوردارى يافته است آن را از كماليّت وى دانسته‌اند . و در فضيلت شيخ سرى سقطى ، رحمة اللّه عليه ، آورده‌اند كه بزرگوارى او اين‌قدر تمام است كه يكى چون شيخ جنيد ، قدّس اللّه سرّه ، از صحبت او برخاسته است . و بيشتر مشايخ كسانى از صحبت ايشان از اين معنى برخوردارى يافته‌اند ، يا ايشان به صريح يا به كنايت كرده‌اند ؛ اما عادت شيخ الاسلام ، قدّس اللّه روحه ، آن بودى كه هرگز تحسين مريدان نكردى . و اگر يارى شب و روز در كار بودى ، گفتى : بهتر از اين بايد . و اگر درويشى به خدمت شيخ رفتى و هر احوال كه از آن شريف‌تر نبودى در خدمت وى عرضه داشتى ، گفتى : كارى مىبايد كرد و به اين مختصرات التفات نبايد نمود ، كه مقامات و حالات درويشان ماوراى اين است كه تو مىگويى . و او را در سر كارى داشتى . و اگر درويشى از حقيقت اين معنى برخوردارى حاصل شدى ، احوال او از ديگر ياران پنهان داشتى و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nچند روز ملازم وى بودى و تربيت و پرورش وى دادى و نصيحت وى فرمودى كه در كتمان آن معنى كوشيدن ، تا آن درويش به يك‌بارگى از آن شور و سودا و غلبات حالات به تدريج بازآوردى و در طريقت به كار داشتى ؛ و با وى تقرير كردى كه اگر كلمه‌اى از اين معنى وقتى به زبان آورى ، ما از تو بيزاريم . و در مريد پروردن و ايشان را از آفات و مانعات اين راه نگاه داشتن مثل وى كسى نبود ، و خليفهء حق بود على التحقيق ، قدّس اللّه روحه .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nباب نهم كرامات شيخ الاسلام ، قدّس اللّه روحه\r\n\r\nحكايت\r\nبندهء كمينه را استماع افتاد از درويش محمد بن عبد اللّه كه گفت : روزى در خدمت شيخ بودم ، قدّس اللّه روحه ، فرمود كه هر كس كه دعوت خلق به خداى مىكند بايد كه اگر مريدى از آن وى غايب شود ، در هر كجا كه باشد از وى غافل نشود و او را مدد و معاونت و محافظت كند . و اگر ستر عورت از وى برد ، تواند كه به وى بازكشد .\r\nمرا در اين كلمات تردّد بود كه شايد كه چنين باشد و شايد كه چنين نباشد و او را هيچ زيان ندارد . تا وقتى به نيّت حجاز به بصره رفتم و در مسجدى فروآمدم و ماه رمضان بود . در شب‌هنگام كه از طعام خوردن فارغ شدم ، خلال كردن و دست و دندان شستن فراموش كردم ، و همچنان‌كه نشسته بودم به خواب رفتم ، تا نزديك صبح شيخ ، قدّس اللّه روحه ، را به خواب ديدم كه خلالى در دست گرفته بود و مرا داد و گفت : زود باش و خلال كار فرماى و دهان بشوى كه صبح نزديك رسيد . و مرا بجنبانيد . من از خواب درآمدم ؛ و آن خلال همچنان با من بود تا به مكّه رفتم . و مرا يقين شد كه شيخ در كل احوال [ ا 
  ] ز ما غايب نيست و دور [ و 
  ] نزديك و حضور و غيبت نزد او يكسان است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nحكايت\r\nبندهء كمينه را استماع افتاد از حاجى خداداد كه وقتى عزم حجاز داشتم . چون به بغداد رسيدم ، چند روزى در خانقاه شيخ عبد الرحمن اقامت كردم ، و خدمتى از آن درويشان مىكردم و آب وضو از براى ايشان از چاه برمىكشيدم ، و چون از آن فارغ مىشدم ، خلوتى كه داشتم به آنجا مىرفتم و در به خود مىبستم و به وقت خود مشغول مىشدم . روزى در خلوت بودم ، خواب بر من غالب شد ؛ به خواب رفتم .\r\nبيش از يك خرقهء كهنه نپوشيده بو [ د 
  ] م . در ميان خواب ، مگر خرقه از اندام من برفت . يافتم كه كسى بيامد و دامن خرقهء من بگرفت و بكشيد و در زير پاى من محكم كرد . من از آن خرقه كشيدن از خواب درآمدم و هيچ‌كس نديدم و درى « 1 » خلوت همچنان بسته ديدم . از آن حالت مرا عجب آمد . اتفاق افتاد . و به سلامتى مراجعت كردم . چون به كازرون رسيدم ، برفتم به خدمت شيخ ، قدّس اللّه روحه ، و او به عمارت كردن مسجد جامع مرشدى مشغول بود . و شيخ سراج الدين پسر شيخ عبد اللّه بليانى ، قدّس اللّه سرّه ، در خدمت شيخ نشسته بود و از شيخ اين سؤال كرد و گفت : شيخ بيان فرمايد كه چه كس شايستهء آن باشد كه دعوت خلق كند به خداى و از آفات و مانعات اين راه ، ايشان را محافظت كند و راه به خداى نمايد ؟ شيخ ، قدّس اللّه روحه ، فرمود كه آن كس شايسته بود كه اگر مريدى را در بغداد خرقه از اندام وى برود ، او در هر كجا كه باشد ببيند و تواند كه دست دراز كند و خرقه به اندام او بازكشد تا عورت وى برهنه نماند ، تا اين مقدار مريد را محافظت نمايد . چون شيخ ، قدّس اللّه روحه ، اين كلمات بفرمود ، مرا يقين شد كه آن شيخ بوده است كه خرقه به اندام من كشيده و ستر عورت را محافظت كرد ، قدّس اللّه روحه .\r\n\r\nحكايت\r\nبندهء كمينه را استماع افتاد از حاجى منصور كه گفت : وقتى در سلطانيه بودم ، روزى در ميان كوچه مىگذشتم ، زنى صاحب جمالى ديدم كه بر در خانه‌اى ايستاده بود .\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 94 ","page_number":94},
  {"content":"\r\n\r\nچون مرا بديد ، دست فراز كرد و رختى از آن من بربود و در خانه رفت . من از عقب وى برفتم تا رخت خود بازستانم . آن زن در من آويخت و ، چنان‌كه عادت ذميمهء ايشان است ، مرا به خود خواند و چندان تملق و تقرب نمود كه به كل مرا از راه ببرد و عقل بر من متغيّر گشت و شيطان غلبه كرد و نفس راغب شد كه او را اجابت كند .\r\nدر حال ، آواز شيخ ، قدّس اللّه روحه ، به گوشم رسيد به هيبتى تمام و گفت : اى منصور ، چه خواهى كردن ! حاضر باش ! چون اين آواز بشنودم ، لرزه بر اندام من افتاد و از آن خانه بيرون آمدم و آن رخت رها كردم و برفتم ، و از بركات شيخ ، قدّس اللّه روحه ، هيچ معصيت بر من نرفت .\r\n\r\nحكايت\r\nبندهء كمينه را استماع افتاد از حاجى جمال در قبله كه گفت : وقتى در عنفوان شباب داعيهء حجاز داشتم ، برفتم به خدمت شيخ و اجازت طلبيدم و عزم حجاز كردم .\r\nبرفتم و حج گزاردم . « 1 » در وقت مراجعت ، در راه شام ، در ميان بيابان از قافله بازماندم ، هفت روز ، چنان‌كه از گرسنگى و تشنگى و خستگى به معرض هلاك افتادم . در آن زمان ، شيخ را آواز دادم و حال بازماندگى و بيچارگى خود عرضه داشتم و گريه و زارى بسيار كردم و استمداد همت كردم و گفتم : يا شيخ ، اگر عمر مرا به آخرت رسيده است ، اين‌قدر كسى گماشته كن كه شربتى آب به من دهد تا جان تسليم كنم . در آن حالت مرا خواب ببرد . ديدم كه شيخ ، قدّس اللّه روحه ، بيامدى و قدحى آب بياوردى و مرا دل‌خوش دادى . روزى ديگر ، سوارى عرب بيامد و مرا برگرفت و در پيش خود نشاند و به حىّ عرب برد و چند روز آنجا مراعات كردند تا باز حال تندرستى آمدم . آن‌گاه ، مرا برگرفتند و به معبر رسانيدند و ازآنجا به بغداد آمدم . روزى در كوچه‌اى مىگذشتم ، خانه‌اى در باز كرده بود . زنى از اندرون خانه مرا آواز داد . عزم كردم كه پاى اندرون « 2 » خانه نهم . دست مبارك شيخ ديدم كه از پيش خود كه به سينه من نهاد سخت . من از آن هيبت در اندرون خانه نرفتم و بازگرديدم .\r\n\r\n\r\n","description":"","footnote":"\r\n( 1 ) . در متن : گذاردم .\r\n( 2 ) . در متن : اندون .\r\n","page_name":" 95 ","page_number":95},
  {"content":"\r\n\r\nو اين احوال كه در اين سفر بر من گذشت هيچ‌كس از آن واقف نبود و نيز با هيچ‌كس نگفتم . چون به كازرون آمدم ، اوّل به خدمت شيخ آمدم و سلام كردم . مرا پيش خود بنشاند و اوّل كلمه كه فرمود اين بود كه گفت : در آن بيابان چگونه رستى از گرسنگى و تشنگى و مشقّت كه به تو رسيد ؟ مداواى تو بود ، ليكن تحمّل نداشتى و به فرياد آمدى . پس گفت : به هر صفت كه هست ، كار از شفقت درويشان مىرود ، كه اگر يارى در بغداد باشد و در اندرون مىرود كه ناشايست « 1 » افتد ، شفقت به كار آوردند و دست در سينهء او بازنهد و نگذارد در آن خانه در معصيت افتد . چون شيخ ، قدّس اللّه روحه ، اين كلمات بگفت ، مرا تحقيق شد كه شيخ در كل احوال از ما غايب نيست ، قدّس اللّه روحه .\r\n\r\nحكايت\r\nبندهء كمينه را استماع افتاد از حاجى منصور كه گفت : در ابتدا كه به خدمت شيخ آمدم ، هم در آن زودى اجازت سفر كردم و به بغداد رفتم . شبى در كوچهء بغداد مىگذشتم ، زنى صاحب‌جمال پيش من [ آمد 
  ] . نفس من مايل او شد . از پى او برفتم .\r\nروى بازپس كرد ، چون مرا بديد ، دانست كه از پى او مىروم . مرا به خانهء خود برد و گوشه‌اى از براى من بپرداخت و با من موافق شد و مرا در آغوش گرفت . نفس بر من غلبه كرد ، خواستم كه قصد وى كنم . در حال ، دست مبارك شيخ ديدم با آستين خرقه ، كه هميشه پوشيده بودى ، بر سينهء من بازنهاد و به قوّتى تمام چنان‌كه مرا از نزد آن زن دور انداخت . چون آن حال مشاهده « 2 » كردم ، لرزه بر همهء اعضاى من افتاد و عرق از من روانه شد . و آن زن از حال من تعجّب مىنمود و مىگفت : تو را چه افتاد ؟ گفتم : از بهر خداى در بگشاى تا بيرون روم . آن زن بر من ترحّم كرد و در بگشود و بيرون آمدم ، و از بركات معاملهء شيخ ، قدّس اللّه روحه ، هيچ خطا بر من نرفت . به كنار دجله رفتم تا وضو سازم . شبى به غايت سرد بود . با نفس خود گفتم :\r\nبه غرامت آنكه تو را اين انديشهء ناصواب در خاطر پديد شد ، تن درده تا تو را در\r\n\r\n\r\n","description":"","footnote":"\r\n( 1 ) . در متن : ناشاست .\r\n( 2 ) . در متن : مشاهيده .\r\n","page_name":" 96 ","page_number":96},
  {"content":"\r\n\r\nميان اين آب سرد بدارم . همچنان با خرقه كه پوشيده بودم در ميان آب رفتم و تا صبح خود را در ميان آب دجله بداشتم . بعد از آن ، عزم كازرون كردم . چون به خدمت شيخ آمدم ، شيخ ، قدّس اللّه روحه ، به بليان مىرفت به زيارت شيخ عبد اللّه بليانى ، قدّس اللّه روحه ؛ موافقت كردم . شيخ برفت و زيارت گزارد ؛ و در وقت مراجعت ، شيخ سراج الدين بن شيخ عبد اللّه در خدمت شيخ الاسلام بود ، و شيخ او را تربيتى مىفرمود در باب شيخى و خانقاه‌دارى . در اثناى سخن فرمود كه هر آن شيخى كه مريدى از آن او در بغداد در مناهى شروع مىكند و نتواند كه از آن بازآورد ، بايد كه دعوى شيخى نكند . چون اين كمالات بفرمود ، روى با من كرد و نيز در من نگريست . من از هيبت شيخ و خجالت خود سر در پيش انداختم و كرامات شيخ به تحقيق معلوم كردم . چون شيخ به وطن خود بازآمد و به خلوت رفت ، برفتم به خدمت شيخ و خرقه از خود بازكشيدم و به غرامت بايستادم . بعد از زمانى ، شيخ مرا فرود آورد و خرقه باز در من پوشانيد و گفت : هر مريدى كه به خدمت شيخ آيد بايد كه در هر كجا باشد و هر نفسى كه از وى برآيد به يقين داند كه شيخ از آن حال واقف است و از احوال وى هيچ بر وى پوشيده نيست . بعد از آن ، گفت : آن انديشهء ناصواب تو را [ ا 
  ] ز آن افتاد كه در ابتدا كه در خدمت درويشان آمدى زود سفر كردى و تأثير بركت صحبت درويشان هنوز در تو نرسيده بود . پس گفت : مثال مبتدى همچون شاخى است كه به نو مىنشانند ، و آن را پرورش بسيار بايد داد و محافظت تمام بايد كرد ، تا به تدريج ريشهء آن تمام به زمين فروبرده شود و به محلى « 1 » رسد كه از تندى باد و تيزى گرما و كيفيّت سرما و آفت‌هاى « 2 » ديگر خلاص يابد . چون اين كلمات بفرمود ، آن‌گاه مرا اجازت داد و بيرون آمدم .\r\n\r\nحكايت\r\nبندهء كمينه را استماع افتاد از حاجى ناصر بن محمود كه گفت : يك بار ، به اسم اربعين در خلوت بودم و يك هفته بود تا شيخ را نديده بودم . شبى بعد العشاء ، مرا حاجت\r\n\r\n\r\n","description":"","footnote":"\r\n( 1 ) . در متن : به محل رسد .\r\n( 2 ) . در متن : آفتهاء ديكر .\r\n","page_name":" 97 ","page_number":97},
  {"content":"\r\n\r\nافتاد به ديدن شيخ و همهء خاطر متوجه آن داشتم . در حال ، يكى در خلوت بكوفت .\r\nبرخاستم و در بگشادم . شيخ را ديدم ايستاده ، سلام كردم . جواب فرمود . و در اوّل كلمات آنچه اصل و فرع سؤال اين كمينه بود بىآنكه به زبان آورم جواب بيان فرمود و گفت : خاطر خوش دار و دل قوى دار و مردانه در كار باش كه ما حاضر « 1 » توايم و از تو غافل نيستيم ، و دور و نزديك و حضور و غيبت نزد ما يكسان است ؛ و هرگاه كه خواهى كه ما را بينى ، فى الحال پيش تو حاضر « 2 » شويم . ليكن ، بايد كه اين كلمات كه گفتم پوشيده دارى و با كس نگويى كه ما پيش تو آمديم ، كه چشم هيچ‌كس بر ما نيفتاده است . و حال آن بود كه آن شب ماهتاب بود و جمعى درويشان در آن سر راه كه نزديك در خلوت بود حاضر « 2 » بودند و هيچ‌كس شيخ را نديده بودند . و بسيار بود كه در شب‌هاى تاريك ، پاى برهنه آهسته به خدمت شيخ مىرفتم ، چنانچه آواز پاى نمىآمد ؛ هنوز بر در خلوت شيخ نرسيده بودم كه شيخ ، قدّس اللّه روحه ، از اندرون خلوت مىفرمود كه ناصير « 3 » درآى . و چون به اندرون مىرفتم و سلام مىكردم ، از كرامات شيخ تعجب مىنمودم . شيخ را آن نيز معلوم مىفرمود و مىگفت : تعجب مكن كه در و ديوار پيش درويشان چون آينه‌اى است ؛ و درويش آنگه به كمال رسد كه هرچه در هر دو جهان واقع شود بر وى پوشيده نباشد ؛ چنانچه شيخ ابو سعيد ابو الخير ، قدّس اللّه روحه ، فرمود كه ورقى از درخت نيفتاد كه ابو سعيد را از آن خبر نشد .\r\n\r\nحكايت\r\nبندهء كمينه را استماع افتاد از مولانا تاج الدين عبد الرحمن كه گفت : وقتى مرا تفرقه‌اى سخت و بارى عظيم در خاطر پديد شد . برفتم به خدمت شيخ تا او را اعلام كنم و مدد و معاونت خواهم . چون برفتم به خدمت شيخ و سلام كردم ، بىآن كه شرح حال خود گويم ، شيخ ، قدّس اللّه روحه ، كيفيت احوال من چنان‌كه بود ، من أوّله إلى آخره ، و جمله به شرح بفرمود ، و سبب [ و 
  ] علت آن تفرقه و دواى آن علت\r\n\r\n\r\n","description":"","footnote":"\r\n( 1 ) . در متن : حاضره .\r\n( 2 ) . كذا فى الاصل .\r\n( 3 ) . كذا فى الاصل .\r\n","page_name":" 98 ","page_number":98},
  {"content":"\r\n\r\nو محصّل انواع جمعيّت به جملگى بيان فرمود ، چنان‌كه به يك‌بارگى مرا از آن پريشانى و بار خاطر بازآورد و آن تفرقه به جمعيّت مبدّل گشت از بركات تربيت و نصيحت شيخ ، قدّس اللّه روحه .\r\n\r\nحكايت\r\nروزى ، جماعتى درويشان التماس سماع داشتند . اين بندهء كمينهء خاكى را فرستادند به خدمت شيخ تا اجازت سماع خواهم . چون برفتم به خدمت شيخ و سلام كردم ، بىآنكه سخن گويم كيفيت ، گفت : و عليك السلام برو اصحاب را از ما سلام برسان و بگوى كه اجازت سماع كردن نيست ، كه در ميان خلق پريشانى و تفرقهء بسيار هست ، روا نباشد كه ما به سماع مشغول شويم . اين كمينه روى بنهادم و بيرون آمدم و احوال با اصحاب بگفتم . همه را تعجب نمودند از كرامات شيخ ، قدّس اللّه روحه .\r\n\r\nحكايت\r\nبندهء كمينه را استماع افتاد از فقيه روح الدين دهكردى كه گفت : وقتى مرا قرب هفتصد دينار رايج قرض افتاده بود ، و از آن جهت به غايت بار خاطر بودم ، بدان سبب از وطن خود بيرون آمدم . چون به كازرون رسيدم ، برفتم به خدمت شيخ الاسلام تا احوال فقر و دست‌تنگى خود « 1 » در خدمت شيخ عرضه دهم و طلب مدد و معاونت كنم ، تا از براى من شفقت‌نامه‌اى بنويسد به حكّام شيراز ، تا مرا سبك‌بارىاى « 2 » از آن قرض حاصل آيد . چون به خدمت شيخ رسيدم ، يافتم كه وجود مبارك شيخ خستگى دارد . بنشستم و هيچ نگفتم . چون لحظه‌اى برآمد ، شيخ ، قدّس اللّه روحه ، روى با من كرد و گفت : سورهء فاتحه از بهر شما بخوانيم تا حق تعالى قرض شما را گزارده كند ، كه آن بهتر باشد از كاغذى كه از براى شما به حكّام شيراز نويسم . اين بگفت و سورهء فاتحه بخواند و دعايى بفرمود . من برخاستم و شيخ را ملال ندادم و برفتم به شيراز . و از بركات دعا و همت شيخ ، به اندك روزى\r\n\r\n\r\n","description":"","footnote":"\r\n( 1 ) . در متن : دستنگى خوحود .\r\n( 2 ) . در متن : سبكبالى .\r\n","page_name":" 99 ","page_number":99},
  {"content":"\r\n\r\nمرا هزار و دويست دينار رايج آنجا فتوح پديد شد و به جمعيّتى تمام حاصل شد .\r\nباز به وطن خود رفتم .\r\n\r\nحكايت\r\nبندهء كمينه را استماع افتاد از سيد السّادات العارفين ، امير صدر الدين محمد ، دامت بركاته « 1 » ، كه شب‌هنگام ، در بندگى شيخ الاسلام بودم ؛ و شيخ از براى مهمى به بلد العتيق مىرفت و دو سه درويش در به بندگى شيخ بودند . بعد از نماز شام ، شيخ ، قدّس اللّه روحه ، فرمود كه مىخواهم كه تجديد طهارت كنم . درويشى برفت تا آب آورد از براى طهارت . شيخ را ديدم كه به هر گامى كه مىنهاد چشمهء آب از زير قدم او پيدا مىشد . مرا از ديدن آن تعجب آمد . شيخ ، قدّس اللّه روحه ، روى بازپس كرد و در من نگريست و گفت : مراتب درويشان ماوراء اين است كه تو مىبينى . چون از مقامات و حالات ايشان خبر يا بى ، اين معنى بدانى .\r\n\r\nحكايت\r\nبندهء كمينه را استماع افتاد از درويش محمد مرودشتى كه گفت : روزى ، ميان پيشين و پسين ، به خدمت شيخ رفتم و سلام كردم . شيخ ، قدّس اللّه روحه ، گفت : درويش محمد ، اين زمان جماعت ديه شما زحمتى دارند و همت و دعا از ما مىطلبند . من روى در خدمت شيخ بنهادم و گفتم : يا شيخ ، از بهر خداى ايشان را مدد فرماى .\r\nشيخ سر در پيش انداخت . پس ، سر برآورد و گفت : خاطر خوش دار كه دعا كرديم و [ خلاص 
  ] ايشان را از حق تعالى خواستيم ، و دعا قبول افتاد و ايشان را از آن زحمت خلاص داد . بعد از چهار روز از خدمت شيخ اجازت خواستم و به پنج روز با وطن خود رفتم . چون به آنجا رسيدم ، اهل ديه مرا استقبال كردند و صدق و ارادت و اعتقادى تمام به ظهور آوردند . گفتم : شما را چه شد كه اين همه ارادت مىنماييد ؟\r\nگفتند : نه روز پيش از اين ، امير جلال الدين مسعود شاه با جملهء نوّاب به مرودشت « 2 »\r\n\r\n\r\n","description":"","footnote":"\r\n( 1 ) . در متن : دامت بركته .\r\n( 2 ) . در متن : نيراودشت .\r\n","page_name":" 100 ","page_number":100},
  {"content":"\r\n\r\nآمدند و جماعتى سواران به ديه ما فرستادند از براى علفه . و اهل ديه بدين سبب با ايشان ماجرايى پديد شد و يك تن از سواران را سر شكستند . ايشان برفتند و احوال خود با امير بگفتند . امير جماعتى سواران ديگر فرستاد تا اهل ديه همه را بگيرند .\r\nچون بيامدند ، اهل ديه همه رفته بودند ، مگر چهار تن كه نشسته بودند . هر چهار بگرفتند و پيش امير بردند . در حال فرمود برويد و ايشان را به قتل آوريد . و اين حال ميان پيشين و پسين بود . و ما را ببردند تا به قتل آورند . در راه كه مىرفتيم ، آواز داديم و گفتيم : يا شيخ امين الدين ، ما از جمله محبّان و معتقدانيم ؛ ما را مدد و معاونت فرماى تا از اين بلا خلاص يابيم . در اين بوديم كه سوارى از عقب ما به تعجيل بيامد و مژدهء خلاص ما آورد و گفت : چون شما را بيرون آوردند ، شخصى از در درآمد و شفاعت شما كرد و گفت : اين جماعت بىگناه‌اند و از جمله محبّان شيخ‌الاسلام‌اند .\r\nامير شفاعت قبول كرد و گفت : برويد و ايشان را خلاص دهيد تا بروند و هيچ [ از 
  ] ايشان نطلبند . در حال ما را خلاص دادند و هيچ از ما نطلبيدند از بركات همت شيخ . چون ايشان حكايت سرگذشتهء خود تمام بگفتند ، من نيز حكايت شيخ ، كه از پيش ياد كرديم ، با ايشان بگفتم . همه از جان و دل معتقد « 1 » شيخ شدند و به كرامات و بزرگوارى او اقرار كردند ، رحمة اللّه عليه .\r\n\r\nحكايت\r\nبندهء كمينه را استماع افتاد از حاجى منصور كه گفت : در آن زمان كه امام المسلمين ، خواجه امام الدين محمد ، مدّ اللّه ظلاله ، به شيراز آمده بود و در رباط تيرگر ساكن بود ، روزى امير جلال الدين مسعود شاه ، عليه الرحمة ، به زيارت وى آمد و تواضع بسيار مىنمود ، و كثرتى تمام با او بودند . و در آن مجلس روى به قوم كرد و گفت : من از جان و دل مريد و معتقد « 2 » شيخ الاسلام شده‌ام و مريدان و متعلقان او دوست مىدارم ؛ و اين سخن بر گزاف و ريا نمىگويم و به تقليد و عادت مريد او نشده‌ام ، بلكه از روى تحقيق و كرامات مشهور و معاملات روشن كه از وى ديده‌ام بندهء\r\n\r\n\r\n","description":"","footnote":"\r\n( 1 ) . كذا فى الاصل .\r\n( 2 ) . كذا فى الاصل .\r\n","page_name":" 101 ","page_number":101},
  {"content":"\r\n\r\nحلقه به گوش وى شده‌ام و بزرگى او مرا تحقيق شده است . از آن جمله يكى آن است كه وقتى به حكومت در روم رفته بودم ، در آنجا مرا مخالفان پديد شدند و ميان من و ايشان محاربت افتاد . روزى در مصاف بودم و با دشمنان مىكوشيدم ، اسب عنان از دست من بربود و روى در قلب دشمن نهاد . چون در ميان ايشان افتادم ، گرد من برآمدند و مرا در ميان گرفتند و تيغ در من نهادند . من به يك‌بارگى اميد از خود برداشتم و در ميان ايشان گرفتار شدم و ندانستم كه چه سازم ؛ آواز دادم و شيخ را به مدد خواندم و تضرع نمودم . در حال ديدم كه شيخ الاسلام ، قدّس اللّه روحه ، بيامد و عنان اسب مرا بگرفت و مرا محافظت « 1 » كرد و از ميان ايشان بيرون آورد و در ميان لشكر خودم رسانيد به سلامت .\r\n\r\nحكايت\r\nوقتى به سلطانيه بودم ، روزى جماعتى از امرا به مخالفت سلطان برخاستند و به سلطان خروج كردند ، و من از پيش ايشان بودم . چون به علم سلطان رسيدم ، شمشير بزدم و علم از پاى بينداختم . اتفاق چنان افتاد كه مرا بگرفتند و سلطان بر قتل من حكم فرمود . مرا برهنه كردند و بنشاندند تا به قتل آورند . آواز برداشتم و ديگر شيخ را به مدد خود خواندم و گفتم : يا شيخ ، از بهر خداى مرا فرياد رس و اين يك نوبت ديگر مرا خلاص فرماى . در آن زمان ، خواهر سلطان در گذار آمد ؛ چون مرا در آن حال بديد ، مرا در توقف داشت . برفت به نزد سلطان و از براى من شفاعت كرد . با وجود چنان جرمى كه از من صادر شده بود ، سلطان مرا ببخشيد و از بركات شيخ خلاص يافتم .\r\n\r\nحكايت\r\nوقتى به اسم حكومت در كازرون بودم ، روزى مرا هوس صيد برخاست . لشكر تمام برگرفتم و برفتم به دامن كوه بالاى كازرون به صيد ؛ و بعضى لشكرى به كوه\r\n\r\n\r\n","description":"","footnote":"\r\n( 1 ) . در متن : محافطة .\r\n","page_name":" 102 ","page_number":102},
  {"content":"\r\n\r\nفرستادم ، و بعضى در روى صحرا بازداشتم ، و خود يك سواره با خواجه فخر الدين صمدانى در دامن كوه مىرفتيم . از دور ديديم كه درويشى در پس سنگى نشسته بود . قصد ديدن وى كرديم . چون نزديك شديم ، ديديم كه شيخ الاسلام است . هر دو از اسب فرود آمديم و پياده مىرفتيم به خدمت شيخ . در راه كه شديم ، با خواجه فخر الدين مىگفتم كه وجود من خسته است ؛ از كرامات شيخ آشى گرم خواهم تتماج « 1 » . خواجه فخر الدين گفت : من نيز دردسر دارم و از كرامات شيخ كاسه‌اى بوارد « 2 » خواهم . چون به نزديك شيخ رفتيم و سلام كرديم ، قدّس اللّه روحه ، تبسم نمود و ما را نزد خود بنشاند و در حكايت آمد و فايده مىفرمود ، كه درويشى از خانقاه بيامد و يك صحن « 3 » بزرگ چوبين پر از تتماج بر سر داشت . بياورد و در خدمت شيخ بنهاد . شيخ ، قدّس اللّه روحه ، آن را برداشت و پيش من نهاد و گفت :\r\nببايد خورد . از عقب وى ، درويشى ديگر بيامد و كاسه‌اى بوارد و نان تمام بياورد و در خدمت شيخ بنهاد . شيخ آن را برداشت و پيش خواجه فخر الدين بنهاد و گفت :\r\nاين از آن توست ، ببايد خورد . ما هر دو از كرامات شيخ متحيّر شديم كه آنچه هر يك التماس كرده بوديم پيش ما بنهاد . ما آن را به كار برديم و آن خستگى و درد از ما زائل شد از بركات شيخ الاسلام ، قدّس اللّه روحه .\r\n\r\nحكايت\r\nدر زمان شيخ الاسلام ، قدّس اللّه روحه ، اندر سنهء خمس و سبعمائة ، سالى تنگ بود و باران نمىآمد و مردم به غايت بار خاطر بودند . روزى شيخ ، قدّس اللّه روحه ، در ميان جمع آمد و اصحاب تضرع نمودند و استمداد باران از خدمت شيخ كردند . در ميان اصحاب ، درويشى بود كه او را محمود جيرك [ مىگفتند . خواست 
  ] برود و از براى اصحاب جگربند تمام بياورد تا درويشان آن را بسازند و بخورند ، كه حق تعالى باران بفرستد . اصحاب او را در كار داشتند و تعجيل نمودند تا برفت و جگربند تمام\r\n\r\n\r\n","description":"","footnote":"\r\n( 1 ) . نوعى آش كه از آرد مىپختند .\r\n( 2 ) . چيزهاى سرد و خنك .\r\n( 3 ) . قدح بزرگ ، ميان سراى .\r\n","page_name":" 103 ","page_number":103},
  {"content":"\r\n\r\nبياورد ؛ و اصحاب به ساختن آن مشغول شدند ؛ و در اين مدت ، ابر در آسمان پديد نشده بود . چون جگربند بر سر آتش نهادند ، آثار ابر در آسمان پديد شد . چون تمام بپرداختند ، ابر در همهء آسمان پيوسته بود . چون اصحاب همه جمع گشتند و به خوردن آن مشغول شدند ، باران باريدن گرفت ؛ چنان‌كه تا آن جگربند تناول كردند ، چندان باران به زمين آمده بود كه وصف نتوان كرد . و آن روز تا به شب باران بازنداشت . و در آن سال باران بسيار آمد و سالى فراخ [ و 
  ] پرنعمت شد از بركات شيخ ، قدّس اللّه روحه . بعد از آن ، شيخ فرمود تا او را محمود زيرك خوانند . اصحاب بعد از آن او را محمود زيرك مىگفتند . و از بركات شيخ او از جملهء خادمان شيخ شد و كارها از دست وى برآمد .\r\n\r\nحكايت\r\nبندهء كمينه را استماع افتاد از حاجى يوسف بوّانى كه گفت : در آن زمان كه شيخ در خانقاه قديم بود ، به شب از بيرون در خلوت شيخ مىنشستم و مترصّد مىبودم تا هرگاه كه شيخ بيرون آيد از براى وضو ساختن ، آب به خدمت شيخ برم . و بدين سبب همه شب در پس در خلوت شيخ مىنشستم . و بيشتر شب‌ها كه نشسته بودم ، از شكاف در خلوت شيخ ، روشنايىاى به غايت مىديدم ، و حال آن بود كه من هرگز به شب چراغ به خدمت شيخ نمىبردم . روزى مرا در خاطر آمد كه از آن سؤال كنم .\r\nبرفتم و گفتم يا شيخ ، بيشتر شب‌ها مىبينم كه روشنايى چراغ از اندرون خلوت هست و من هيچ چراغ نه آورده‌ام و كسى ديگر چراغ به شما مىآورد ؟ شيخ فرمود كه آن چراغ خدايى است كه دست هيچ مخلوق بدان نرسيده است . آن‌گاه مرا معلوم شد كه آن روشنايى از كرامات شيخ است ، قدّس اللّه روحه .\r\n\r\nحكايت\r\nبندهء كمينه را استماع افتاد از درويش محمد بن شيخ ابو القاسم « 1 » كه گفت : در خانقاه\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 104 ","page_number":104},
  {"content":"\r\n\r\nقديم ، مرا خلوتى بود در جوار خلوت شيخ الاسلام و ازآنجا راهى بود به خلوت شيخ . و بيشتر شب‌ها مىيافتم كه جماعتى به خدمت شيخ مىآمدند ، بىآنكه در بگشايم ، و حس آمد شدن ايشان مىيافتم اما صورت ايشان نمىديدم . چون ايشان در گذار مىآمدند ، بوى خوش ايشان در همهء خلوت مىرسيد . و بسيار مىبود كه از خستگى روز و خدمتكارىهاى سخت ، به شب اندكى در خلوت مىخفتيدم ؛ و دست بر من مىنهادند و مرا بيدار مىكردند . و بيشتر شب‌ها از خلوت شيخ نورى مىديدم روشن‌تر از آفتاب . و بسيار بود كه به خدمت شيخ مىرفتم و آن نور در پيش شيخ مىديدم و با كسى نمىگفتم . شبى بعد العشاء ، به خدمت شيخ رفتم از براى مهمى « 1 » . و شيخ ، قدّس اللّه روحه ، در ميان بوستان به خلوت نشسته بود نزديك صفّه‌اى ، و آن نور در پيش شيخ شعله مىزد به مقدار يك وجب تمام و روشنايى آن در همهء بوستان افتاده بود . مرا در خاطر آمد كه از آن سؤال كنم .\r\nشيخ ، قدّس اللّه روحه ، گفت : يا محمد ، اين نور يار و نديم ماست در هر كجا كه هستيم و از ما غايب نيست . چون اين كلمات و كرامات بفرمود ، روى بنهادم و بيرون آمدم .\r\n\r\nحكايت\r\nبندهء كمينه را استماع افتاد از درويش فخر الدين بريكانى كه گفت : مرا در خاطر آمد كه در موضع خود جايى بسازم از براى غريبان تا ايشان را استراحتى باشد . بيامدم به خدمت شيخ ، قدّس اللّه روحه ، اجازت فرمود و گفت : برو در كار با [ ش 
  ] كه مدد حاليم و از تو غايب نيستيم . برفتم و بنياد خانى بكردم از براى غريبان و مسافران . و مرا در آن كار هيچ مدد نبود مگر عيال و فرزندان كه سنگ مىآوردند و بر هم مىنهادم تا بلند شد . روزى ، در پاى عمارت خانه « 2 » نشسته بودم و گل بر ديوار مىزدم . ناگاه ، آن ديوار بلند فروافتاد و من در زير آن نشسته بودم ؛ شيخ را ديدم معاينه كه بيامد و دست در آن ديوار زد و از سر من بگردانيد و آن سنگ‌هاى بزرگ\r\n\r\n\r\n","description":"","footnote":"\r\n( 1 ) . در متن : رفتم و از براى مهمى .\r\n( 2 ) . در متن : عمارت خان .\r\n","page_name":" 105 ","page_number":105},
  {"content":"\r\n\r\nبه دور انداخت ، و هيچ از آن به اندام من نرسيد و به سلامت برخاستم و شيخ را باز نديدم ، قدّس اللّه روحه .\r\n\r\nحكايت\r\nبندهء كمينه [ را استماع افتاد 
  ] كه بر در خلوت‌خانهء درويش على بن عبد اللّه مورچه‌خانه‌اى بود ، و مورچه‌هاى بزرگ بسيار در آنجا بودند ، چنان‌كه بر در آن خلوت‌خانه گذر نتوانستى كردن . روزى ، على بن عبد اللّه به خدمت شيخ آمد و از آن مورچه‌ها شكايت كرد و گفت : از زحمت آن موران در خلوت نمىتوانم رفت و نيز در خلوت نمىتوانم بود و دفع آن به هيچ‌گونه نمىتوانم كرد . شيخ ، قدّس اللّه روحه ، گفت : برو و ايشان را سلام برسان و بگوى كه درويشان مىگويند كه  « أَرْضُ اللَّهِ واسِعَةٌ »  ( الزمر : 10 ) ؛ زمين خداى فراخ است ، كرم كنيد و به جايى ديگر برويد . على بن عبد اللّه برفت بر در سوراخ آن موران و گفت : اى موران ، شيخ شما را سلام مىرساند و مىگويد كه « ارض اللّه واسعه » ، زمين خدايى فراخ است ، كرم كنيد و به جايى ديگر رويد . چون پيغام شيخ به موران رسانيدم ، در حال آن موران همه به سوراخ رفتند و يكى از ايشان بيرون نيامدند و به كلّى ازآنجا ناپديد شدند و به جايى ديگر نقل كردند و هرگز بازنيامدند .\r\n\r\nحكايت\r\nدر آن زمان كه شيخ ، قدّس اللّه روحه ، عمارت خان « 1 » سعادت مىكرد ، روزى يكى فرستاد و جماعت ياران خانقاه پاى كوه بخواند و فرمود كه شما برويد به خان سعادت و به كار مشغول باشيد ، تا من از اوراد فارغ شوم از عقب شما بيايم . ياران برفتند به خان و به كار مشغول شدند . در آن ميان ، درويشى گفت كه ندانم كه در اين چه حكمت است كه تا درازگوشى در اين خان آيد ، جماعتى درويشان و شيخ و مريد - همه خسته و مانده و سرگردان باشيم . چون آن درويش اين سخن بگفت ، در\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 106 ","page_number":106},
  {"content":"\r\n\r\nبام خان كه اين كمينه ايستاده بود ، نگاه كردم ، شيخ را ديدم كه از كوچهء محلّت بيرون آمد . چون به در خان رسيد ، اصحاب پيش شيخ بازرفتند و سلام كردند . شيخ ، قدّس اللّه روحه ، فرمود كه در اين راه مىآمدم ، شنفتم كه يكى مىگويد ندانم كه در اين چه حكمت است كه تا درازگوشى در اين خان آيد ، جماعت درويشان و شيخ و مريد همه خسته و مانده و سرگردان باشند . و آن نادان نمىداند كه حق تعالى ابراهيم پيغمبر ، صلوات اللّه عليه ، و فرزندان او همه به كار داشت تا خانهء كعبه بساختند ، تا كافران و مشركان چهارصد سال بتان در آن بنهند و خاطرهاى ايشان از آن خوش آيد . اگر ما خستگى بكشيم تا بنده‌اى از بندگان خداى در آنجا آسايشى دهد ، چه زيان دارد ؟ چون شيخ اين كلمات بفرمود ، اصحاب تعجب نمودند از كرامات شيخ ، قدّس اللّه روحه .\r\n\r\nحكايت\r\nبندهء كمينهء را استماع افتاد از فقيه محمد بن حسن مشتانى كه گفت : روزى به خدمت شيخ رفتم و سلام كردم ، ديدم كه شيخ بر سر سجادهء كهنه نشسته بود كه پاره‌ها « 1 » بسيار بدان زده بود و به قرآن خواندن مشغول بود . مرا در خاطر آمد كه شيخى بدين بزرگوارى در سر سجادهء كهنه نشسته و خود را بىتكلّف ساخته ؛ اگر اين سجاده نو بودى ، همانا بهتر بودى . در حال كه مرا اين انديشه افتاد ، شيخ ، قدّس اللّه روحه ، روى با من كرد و تيز در من بنگريست و گفت : در مصابيح نخوانده‌اى در باب ستر كه وقتى سجاده‌اى از گليم به حضرت رسول ، صلّى اللّه عليه و سلّم ، بردند و آن سجاده دو علم « 2 » داشت ، رسول ، صلّى اللّه عليه و سلّم ، فرمود كه اذهبوا بحميصتى هذه إلى أبى جهم و أتونى بنجانية أبى جهم فإنّها ألهانى أنفا عن صلاتي . گفت : اين سجاده به أبى جهم بريد و سجادهء كهنهء او را بياوريد نزد من ، كه در نماز چون نظر در آن كردم ، مرا مشغول داشت از نماز . پس گفت رسول ، صلّى اللّه عليه و سلّم ، آن سجاده ز بهر آن قبول نه كه نبايد كه دنيا به ياد او آورد . چون آن ذات مقدّس هر چيز كه تكلف در آن بود\r\n\r\n\r\n","description":"","footnote":"\r\n( 1 ) . در متن : پارها .\r\n( 2 ) . نشان .\r\n","page_name":" 107 ","page_number":107},
  {"content":"\r\n\r\nنخواست و نداشت و فقر و درويشى و بىتكلّفى اختيار كرد ، موافقت و متابعت او مىبايد كردن . اكنون دل خوش دار كه اين سجادهء درويشان است و پاك است و عمرى [ است 
  ] كه در صحبت ماست و حق‌ها با هم داريم . چون شيخ ، قدّس اللّه روحه ، اين كرامات بفرمود ، دل من قرار گرفت .\r\n\r\nحكايت\r\nديگر شنفتيم « 1 » از فقيه محمد بن حسن كه گفت : روزى در بام ، در مدرسه‌اى كه در جوار خانقاه قديم است وضو مىساختم ، آواز زنى از همسايه به گوش من رسيد .\r\nشيطان مرا غلبه كرد ؛ برفتم و از دريچهء مدرسه آن زن را بنگريستم . در حال ، پشيمان شدم و دانستم كه زود كفّارت آن نظاره برسد . وضو بساختم و نماز گزاردم ، و پشيمانى آن گناه همچنان در خاطر داشتم و از آن نظر كه كرده بودم مىترسيدم تا بر من چه رسد . اتفاق افتاد و از براى مصلحتى از مدرسه بيرون آمدم . ناگاه سنگى از گوشه‌اى بيامد و به پاى من بازآمد . من از سختى آن سنگ بيفتادم و بىهوش شدم .\r\nزمانى چون به خود بازآمدم ، ندانستم كه . آن سنگ از كجا آمد . و بعد از آن ، قرب بيست روز در آن مجاهده بودم ، و بسيار معاليجه « 2 » كردم تا بهتر شدم . و همچنان مىترسيدم از آن نظر كه كرده بودم و با خود مىگفتم كه غرامت پاى كه رفتم و بنگريستم به ظهور آمد ، اما غرامت چشم همچنان باقى است . تا روزى به خدمت شيخ رفتم . در حال كه سلام كردم ، فرمود كه حق تعالى بر تو ببخشود و رحمت كرد كه آن سنگ كه بر پاى تو آمد كفّارت آن نظر بود كه كردى ، كه چشم و پاى هر دو در آن شريك بودند ، به اين گناه كه پاى رفت و چشم نگريست ؛ و فضل حق تعالى بود كه آن سنگ بر چشم نيامد ، كه اگر بر چشم آمدى كور شدى و دواپذير « 3 » نبودى . و اين نصيحت تو را از آن كردند تا من بعد نظر به خانهء هيچ‌كس نكنى . چون شيخ اين كلمات بفرمود و كرامات روشن بازنمود ، به غايت خجل و شرمسار گشتم و به غرامت بايستادم و غرامت بدادم . آن‌گاه ، شيخ مرا قبول كرد و گفت : چون نادم\r\n\r\n\r\n","description":"","footnote":"\r\n( 1 ) . كذا فى الاصل .\r\n( 2 ) . كذا فى الاصل .\r\n( 3 ) . در متن : دواپزير .\r\n","page_name":" 108 ","page_number":108},
  {"content":"\r\n\r\nشدى و حق تعالى كفّارت بفرستاد و به غرامت بايستادى و غرامت بدادى ، اميد عفو است .\r\n\r\nحكايت\r\nبندهء كمينه را استماع افتاد از درويش على ابو نصر كه گفت : وقتى مرا در خاطر پديد شد كه اربعينى برآرم . برفتم به خدمت شيخ و اجازت خواستم . شيخ اجازت فرمود .\r\nبرفتم و كارسازى خلوت كردم . و از ضعيفى كه در من بود ، احتياط نگاه داشتم و از خوردنى آنچه موافق طبع من بود ، از عسل و روغن و غيره ، به خلوت بردم ، چنان‌كه كسى ندانست . و در خلوت نشستم . چون دو سه روز برآمد ، مرا هيچ ذوق ذكر و حضور و جمعيت پديد نمىشد و عجب پريشان‌خاطر بودم . روزى ، حضرت شيخ ، به خلوت‌خانه آمد . برفتم به خدمت شيخ و سلام كردم و روى بنهادم و بايستادم و خواستم تا احوال بىجمعيتى خود عرضه دهم . شيخ ، قدّس اللّه روحه ، روى با من كرد و گفت : يا على ، بدان كه خلوت به مثابت گور است ، و خلوت‌نشين همچون مرده . پس آن‌كس كه به خلوت مىنشيند مىبايد كه نفس وى از جمله فضولات و مرادات مرده باشد ، تا انس در تنهايى و ذوق در ذكر و شوق در حضور او را حاصل آيد و احوال آخرت بر وى مكشوف شود . چون حال چنين است كه گفته شد ، و كسى خواهد كه به خلوت نشيند و دكانى بقّالان پيش خود بنهد و جمله مرادات نفس پيش خود حاصل كند ، آن‌گاه خواهد كه ذوق ذكر و لذت تنهايى بيابد ، اين صفت محال بود . چون شيخ ، قدّس اللّه روحه ، احوال من به جملگى از اول تا آخير « 1 » روشن بفرمود ، برفتم و هر چيز كه در خلوت داشتم بياوردم و در خدمت شيخ بنهادم و نادم شدم و عذر خواستم . شيخ اجازت فرمود . و باز به خلوت رفتم و آن تفرقه و پريشانى به حضور و جمعيت مبدل شد از بركات شيخ الاسلام ، قدّس اللّه روحه .\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 109 ","page_number":109},
  {"content":"\r\n\r\n\r\nحكايت\r\nبندهء كمينه را استماع افتاد از استاد عماد طيّان كه گفت : روزى ، به زيارت شيخ رفتم و سلام كردم و زمانى بايستادم . شيخ هيچ التفاتى به من نكرد و همچنان سر در پيش نشسته بود ، اين كلمات مىفرمود كه درويش چون باشد آن‌كس كه چند خلوار « 1 » جو و گندم در انبار كند ، آن‌گاه خواهد كه پيش درويشان آيد و نسبت خود به درويشان كند و خواهد كه از ايشان فايده‌اى يابد . اين هرگز ممكن نباشد . دانستم كه شيخ اين خطاب با من مىكند ، از آن جهت كه چند خلوار جو و گندم نهاده بودم از براى ضرورى . برفتم و آن جمله بفروختم ، و به اشارت شيخ به كار خير نشاندم ، مگر سه خلوار جو و گندم به هم آميخته كه از براى قوت نگاه داشتم و در ميان بوريايى كردم و بنهادم . بعد از دو سه روز ديگر ، به خدمت شيخ رفتم و سلام كردم . در حال فرمود كه هركس خداى خواهد ، جو و گندم در ميان بوريا محبوس ندارد . برفتم و آن نيز بفروختم و به اشارت شيخ در كار خير مصروف داشتم .\r\n\r\nحكايت\r\nبندهء كمينه شنفتم از مقرى محمد بكدى كه گفت : روزى در خدمت شيخ بودم ، شخصى بيامد و شيخ را زيارت كرد . شيخ ، قدّس اللّه روحه ، از وى پرسيد كه از كجايى . گفت : از ملك طبس . گفت : اينجا به چه كار آمده‌اى ؟ گفت : به ديدن شما .\r\nپس گفت : به عزم زيارت مشايخ از وطن خود بيرون آمدم و در بيابان طبس ره گم كردم ؛ و چندان‌كه همت از مشايخ مىخواستم ، هيچ فتح مرا پديد نمىشد ، چنان‌كه به معرض هلاك رسيدم ؛ تا آواز شنيدم كه اگر خلاص مىطلبى ، همت از زنده‌اى خواه تا تو را معاونت كند . گفتم كه از بهر خداى مرا اعلام كنيد آن زنده كيست تا از وى همت خواهم . گفتند شيخ امين الدين است . روى بنهادم و همت از شما خواستم . در حال ، دستى ديدم معاينه كه از غيب پديد آمد و هم ازآنجا آواز داد و گفت : به اين طرف رو كه راه بيابى و به سلامت به آبادانى رسى . من به اشارت\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 110 ","page_number":110},
  {"content":"\r\n\r\nآن دست برفتم . بعد از لحظه‌اى ، بر سر راه رسيدم ؛ پاره‌اى ديگر برفتم ؛ به آبادانى رسيدم . چون اين بگفت ، دست مبارك شيخ بگرفت و ببوسيد و بر چشم گرفت و گفت : گواهى دهم كه همان دست است كه مرا رهنماى كرد .\r\n\r\nحكايت\r\nبندهء كمينه را استماع افتاد از مقرى حسام و بعضى اصحاب بلد العتيق ، كه گفتند :\r\nيك روز جمعه ، چاشتگاه تمام ، به خدمت شيخ رفتيم تا شيخ را زيارت كنيم . فقيه محمد دوانى ، كه استجازت زايران از خدمت شيخ كردى ، برفت تا اعلام شيخ كند و اجازت خواهد . بعد از زمانى بازآمد و گفت : رفتم و شيخ را در خلوت نديدم و چندان‌كه گرد خلوت شيخ برآمدم او را نيافتم . پس گفت : مصلحت آن است كه شما برويد و نماز جمعه بگزاريد « 1 » و آن‌گاه بياييد . ما برفتيم و نماز جمعه گزارديم و باز خانقاه آمديم . فقيه محمّد برفت و شيخ در خلوت بود و با خدمتش احوال بگفت .\r\nفرمود كه اصحاب درآيند . چون به خدمت شيخ رفتيم و سلام كرديم ، فرمود كه عذر شما مىخواهم كه دو نوبت قدم رنجه داشتيد . ليكن معذور داريد و اين سرّ نگاه [ داريد 
  ] كه ما [ را 
  ] هر روزى جمعه اورادى هست كه آن اوراد در سر كوهى به جاى مىآوريم ؛ و امروز آن اوراد در كوه عرفات به جاى آورديم و دعا از براى شما كرديم . مقرى حسام و اصحاب گفتند : تا شيخ در حيات بود ما اين سرّ نگاه داشتيم و با كس نگفتيم .\r\n\r\nحكايت\r\nبندهء كمينه شنفتم از تاج خبّاز كه گفت : در آن وقت كه شيخ در عمارت جوى آب بمشق بود و سر جوى مىپوشيد ، يك نوبت به سلام شيخ رفتم و از براى درويشان چيزى ببردم . شيخ فرمود كه تو را از درد پاى زحمت است و پياده آمده‌اى ، ديگر حاجت آمدن نيست . و اگر خواهى آمد ، بايد كه به درازگوش نشسته باشى . چون از\r\n\r\n\r\n","description":"","footnote":"\r\n( 1 ) . در متن : بگذاريد .\r\n","page_name":" 111 ","page_number":111},
  {"content":"\r\n\r\nآنجا بازگشتم ، بعد از دو سه روز ديگر مرا در خاطر پديد شد كه بروم و شيخ را زيارت كنم . برفتم و درازگوشى كوچك طلبيدم و بدان نشستم تا به خدمت شيخ روم . چون به نزديك سر جوى آب رسيدم ، سنگ‌هاى بزرگ پهن از براى سر جوى پوشيدن بسيار نهاده بودند . در تنگنايى كه مىرفتم ، از قضا درازگوش در آن تنگنا كه مىرفت پهلو بر سنگى بزرگ بازآمد و آن سنگ بيفتاد و در پاى درازگوش آمد و نفسى سخت بكشيد و از راه كه مىرفت بازماند . من از پشت درازگوش كه نشسته بودم نظر به پاى آن درازگوش كردم تا او را چه رسيده است . هر دو دست مبارك شيخ ديدم با آستين خرقه كه هميشه پوشيده بودى كه پاى آن درازگوش كه كوژ شده بود به هر دو دست گرفته بود و مىماليد تا راست شد ؛ فى الحال درازگوش روانه شد . چون به خدمت شيخ رسيدم و سلام كردم ، فرمود كه در اين راه كه آمدى چگونه رستى و درازگوشت چون است ، و احوالى كه رفته بود جمله بازنمود .\r\nدانستم كه هيچ چيز از نظر شيخ غايب نيست و شيخ در همه جاى حاضر و ناظر است ، قدّس اللّه روحه .\r\n\r\nحكايت\r\nبندهء كمينه شنفتم از امير صفى الدين عبد المؤمين ، عليه الرحمة ، كه گفت : روزى ، به خدمت شيخ رسيدم . بعد از فوائد و نصايح بسيار كه فرمود ، گفت : امير شرف الدين محمود شاه از جملهء دوستان و محبّان ما بود . و در عدل و خيرات وى فصلى تمام بگفت . پس فرمود : عجب حالى واقع است كه چنان‌كه هست نمىتوان گفت و پوشيده نمىتوان داشت . چون اين بفرمود ، گريه كرد و چنان‌كه مرا به گريه آورد .\r\nدانستم كه حادثه‌اى واقع است تا شيخ اين كلمات مىفرمايد ؛ اما كما هى آن معلوم نكردم . پس برخاستم و شيخ را زيارت كردم و بيرون آمدم . بعد از چند روز ، خبر آوردند كه در آن روز كه شيخ ، قدّس اللّه روحه ، آن كلمات فرموده بود امير شرف الدين محمود شاه [ را 
  ] ، عليه الرحمة و المغفرة ، شهيد كرده بودند .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nحكايت\r\nروزى ، شيخ ، قدّس اللّه روحه ، نامه‌اى نبشت و سر آن مهر كرد و درويشى را بخواند .\r\nگفت : اين نامه برگير و به شيراز بر و به امير جلال الدين مسعود شاه برسان . آن درويش نامه برگرفت و به شيراز برد . و درويشى بود از اصحاب شيخ در شيراز كه او را محمد يوسف گفتندى و هر نامه كه شيخ به حكّام شيراز نبشتى وى برساندى .\r\nبندهء كمينه شنفت از محمد يوسف كه گفت : چون نامهء شيخ به امير جلال الدين مسعود شاه رسانيدم ، سر نامه باز كرد و بخواند ؛ در حال چندان بگريست كه حاضران از آن تعجب نمودند . بعد از آن ، روى به حاضران كرد و گفت : شيخ در اين نامه ياد فرموده است كه هر كار خير كه توانى ببايد كرد ؛ و التماس كرده است كه بعضى از خانه كه در كازرون دارم به شيخ مرشد دهم ؛ و در آخر فرموده است كه تو را وداع مىكنم كه از عمرى چيزى نمانده است و اجل نزديك رسيده . پس ، ديگر گريه آغاز كرد و بسيار بگريست . و گفت : دانم كه شيخ اين كلمات دانسته نبشته است و چگونه باشد كه من شيخ را بازنبينم . اين مىگفت و مىگريست . و ظن وى آن بود كه شيخ بدين زودى به آخرت خواهد رفت ، و پيوسته گريه كردى . بعد از سه روز او را شهيد كردند . و او از جملهء مريدان و معتقدان شيخ الاسلام بود ، قدّس اللّه روحه ، در حقّ وى نظرى تمام داشت ؛ و دل مبارك شيخ از آن واقعه به غايت خسته شد . و آن طايفه كه قصد وى كرده بودند هيچ كدام به آخر سال نرسيدند و همه را به قتل آوردند .\r\n\r\nحكايت\r\nبندهء كمينه را استماع افتاد از درويش محمود بوّانى كه گفت : وقتى مرا عزيمت بوّان بود ، با درويشى ديگر از اصحاب شيخ . در راه كه مىرفتيم شخصى در صحبت ما افتاد كه او را محمود خوربينى مىگفتند . چون ما را بديد ، صدقى و ارادتى تمام با ما به ظهور آورد و گفت : من از جان و دل مريد و محبّ و معتقد شيخ امين الدين شده‌ام و به بزرگوارى و كرامات وى مرا يقين معلوم شده است . پس گفت : روزى ، مرا در\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nحق شيخ امين الدين تصرفى در خاطر پديد شد و سخنى كه در آن ادب نبود از من به ظهور آمد . شبانگاه ، مرا دردى سخت در دندان پديد شد ، چنان‌كه همه شب بىقرار بودم . همچنين ، سه شبانه‌روز از آن درد نياسودم و خواب در چشم من نيامد .\r\nبعد از سه شبانه‌روز ، شخصى مرا دوا كرد و گفت : اگر مىخواهى كه اين درد ساكن شود ، سرگين سگ در دهان فروگير . برفتم و آن را طلب كردم و در دهان فروگرفتم ؛ هيچ سود نداشت . شب چهارم چنان بىقرار شدم كه مرا طاقت و آرام نبود . در آن تعب مرا معلوم شد كه درد مرا از آن كلمات ناپسنديده بوده است كه از من به ظهور آمد در حق شيخ . در حال ، سر برهنه كردم و روى در خاك نهادم و از آن كلمات كه گفته بودم استغفار كردم و گفتم : يا شيخ ، از بهر خداى مرا عفو كن كه بد گفتم و سزاى خود يافتم و سرگين سگ در دهان خود ديدم به سبب آنچه گفتم . و اين زمان نادم و پشيمان و توبه‌كارم ، مرا ببخشاى . چون اين مناجات با شيخ بكردم ، در ساعت ، آن درد ساكن شد و به خواب رفتم ، و مرا خبر نبود تا روز ديگر كه از خواب برآمدم و آن درد به كلّى زائل شده بود از بركات شيخ ، قدّس اللّه روحه .\r\n\r\nحكايت\r\nبندهء كمينه را استماع افتاد از محمد بن داود بلدى كه روزى با استاد على نجار به خدمت شيخ رفتم . و استاد على [ را 
  ] انگشتان دست مفلوج شده بود و هيچ كار نمىتوانست كرد ؛ و از خدمت شيخ مدد خواست و گفت : از معاملهء شيخ آن خواهم كه مرا معاونت فرمايد تا روايى و حركت در انگشتان آن مقدار بيابم كه تيشه بر دست توانم گرفت و كارى توانم كرد ، كه با خداى عهد كردم كه هر كار كنم نصيبى از آن به درويشان دهم . شيخ ، قدّس اللّه روحه ، انگشتان وى در كف دست خود نهاد و دست مبارك بدان ماليد و دعا بخواند و باد بر آن دميد . فى الحال ، حركت در انگشتان وى پديد آمد و روايى چنان پديد شد كه همه‌روزه بدان كار كردى و فراغت وى از آن حاصل شدى از بركت شيخ ، قدّس اللّه روحه .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nحكايت\r\nبندهء كمينه را استماع افتاد از درويش كافى كه گفت : مرا هر شب جمعه عادت بود كه عصيده‌اى « 1 » از براى شيخ مىساختم و به خدمت شيخ مىبردم . شبى جمعه ، مادر را گفتم تا به قاعده عصيده از براى شيخ بسازد . مادر گفت : هر شب جمعه عصيده به خدمت شيخ مىبرى ، بارى يك شب از خدمت شيخ چيزى بياور . گفتم : زينهار اى مادر ! كه اين انديشه به خاطر نياورى كه ما اين خدمت از براى خداى مىكنيم نه از براى چيزى ؛ و مىترسم كه اين كلمات كه گفتى شيخ را معلوم كرده باشد و همين ساعت كه بروم مرا چيزى دهد و آن زمانت از فايدهء آخرت بازمانيم . مادر برفت و عصيده بساخت . برگرفتم و به خدمت شيخ بردم و سلام كردم و بنهادم . شيخ ، قدّس اللّه روحه ، در حال برخاست و در گوشه‌اى خلوت طبقى نهاده بود پر از كليچه « 2 » ، برداشت به من داد و گفت : اين را برگير و نزد مادر بر تا نگويد كه هر شب جمعه عصيده به نزد شيخ مىبريم و يك شب چيزى بازپس نمىآورى . چون شيخ ، قدّس اللّه روحه ، اين كرامات بفرمود ، من از خجالت چنان شدم كه عرق از همه اعضاى من روانه شد .\r\n\r\nحكايت\r\nبندهء كمينه را استماع افتاد از حاجى محمود بن جمال كه گفت : وقتى مرا تفرقه‌اى سخت و غم و اندوه و بلايى روى نموده بود ، برخاستم و به خدمت شيخ رفتم و قديما مرا عادت [ بود 
  ] كه هرگاه مرا مهمى و كارى و انديشه‌اى روى مىنمود ، به خدمت شيخ مىرفتم ، و بىآنكه به زبان آورم شيخ آنچه مصالح من بود مىفرمود .\r\nاين نوبت كه به خدمت شيخ رفتم ، جماعتى در خدمت شيخ بودند و شيخ ، قدّس اللّه روحه ، به هر يك تن از ايشان روى كردى و آنچه فايده و مصلحت وى بودى تربيت و نصيحت فرمودى . چون نوبت به من رسيد ، روى به من كرد و گفت : عجب\r\n\r\n\r\n","description":"","footnote":"\r\n( 1 ) . نوعى حلوا كه از آرد و روغن تهيه كنند ( فرهنگ فارسى معين ) .\r\n( 2 ) . قرص نان .\r\n","page_name":" 115 ","page_number":115},
  {"content":"\r\n\r\nدارم از كسى كه دعوى دوستى خداى كند و خدمت درويشان از براى خداى كند و از ايشان طلب نفع آخرت كند ، و توقع دارد كه حق تعالى مرادهاى دنيوى به وى دهد و آنچه مراد نفس او بود حاصل آيد و او را بىغم و اندوه و بلا و محنت بگذارد ، و اين خود محال بود . پس گفت : در حديث صحيح است كه هر كس كه هفتاد سال عمر در طاعت و عبادت پسنديده صرف كرده و در دنيا هيچ غمى و اندوه و بلا و محنت نيافته باشد ، فرداى قيامت آن عمل‌هاى وى كه عرضه دهند همچون طعام بىنمك باشد و آن را رونقى و زينتى نباشد . و اگر شخصى را عملى اندك باشد با وجود تقصيرات ، مادام كه در دنيا غم و اندوه و بلا بسيار كشيده باشد ، فرداى قيامت آن مقدار عمل وى [ كه 
  ] عرضه دهند قيمت و زينت و وزن بسيار آورد . چون شيخ ، قدّس اللّه روحه ، اين كلمات بفرمود و احوال اندرون من به شرح بازنمود ، مرا از آن غم و اندوه فرجى پديد شد ؛ و بعد از آن ، كلمات شيخ مرا دليل شد كه هر غم و اندوه كه مرا روى نمودى از بركات تربيت و نصيحت شيخ آن را سهل شدى .\r\n\r\nحكايت\r\nبندهء كمينه را استماع افتاد از حاجى محمد بن كمال كه گفت : روزى ، دو خواجه از قزوين به خانقاه آمدند تا شيخ را زيارت كنند . شيخ در خانقاه نبود و در آن ساعت از براى جماعتى به ديوان رفته بود تا ايشان را شفاعت كند . آن دو خواجه احوال شيخ بازپرسيدند . اصحاب گفتند : شيخ حكّام رفته است . مگر در خاطر يكى از ايشان از آن كلمه كه بشنود انكارى پديد شد و گفت : شيخ را چه مناسبت به نزد حكّام رفتن .\r\nبعد از ساعتى ، شيخ ، قدّس اللّه روحه ، از در خانقاه درآمد . ايشان را نزد خود بنشاند و گفت : اى عزيز [ ان 
  ] ، ما را هيچ اختيار از آن خود نيست ؛ بلكه تا چه فرمايند . و ما را هيچ از مال دنياى نيست كه در حق بندگان خداى صرف كنيم ؛ و به عوض آن ، خود را ايثار بندگان خداى كرده‌ايم تا هر مسلمانى كه او را حاجتى باشد و از ما معاونت طلب كند مدد كنيم او را . و چه جاى مسلمانان ، كه اگر جماعتى جهودان بيايند و از\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nما مدد و معاونت خواهند ، التماس ايشان مبذول داريم . شيخ ، قدّس اللّه روحه ، در اين حكايت بود كه آواز غلبه‌اى از بيرون خانقاه آمد . درويشى از در برسيد گفت : يا شيخ ، جماعتى جهودان آمده‌اند كه اهل ديوان ايشان را زحمت مىدهند ، و طلب مدد و معاونت از شما مىكنند كه برويد و ايشان را شفاعت كنيد . شيخ در حال برخاست و گفت : اى و اللّه ، مىبايد رفت . ايشان هر دو در قدم شيخ افتادند و از آن تصرّف و انكار توبه كردند و در كرامات شيخ اقرار كردند كه از احوال اندرون ايشان و از آمدن جهودان هر دو خبر بازداده بود ، قدّس اللّه روحه .\r\n\r\nحكايت\r\nبندهء كمينه را استماع افتاد از درويش ابو بكر نقيب كه شنفتم از شيخ محمود محفوظ كه گفت : وقتى كه شيخ الاسلام ، قدّس اللّه روحه ، در سن چهل سالگى بود ، به خدمت شيخ رسيدم . و در ساعتى كه در خدمت وى بودم ، چهار كرامات روشن از وى بديدم ؛ چنان‌كه روزى عزم زيارت شيخ كردم ، و شيخ در خانقاه پاى كوه بود ؛ و در راه كه مىرفتم ، با جماعتى همراه بودم . ايشان گفتند : از كرامات شيخ آن خواهيم كه چون به خدمت شيخ رسيم ، فلان چيز از براى ما بياورد تا آن را تناول كنيم . چون به خدمت شيخ رسيديم و زيارت كرديم ، شيخ آن چيز كه التماس ما بود بخواست و در پيش ما بنهاد . ما به خوردن آن مشغول شديم ؛ و شيخ در پيش ما نشسته بود و كلاهى در سر داشت و ريشه‌جامه‌اى در سر پيچيده بود . مرا در خاطر آمد كه از كرامات شيخ ديگر آن خواهم كه آن كلاه كه در سر دارد به من دهد . در حال شيخ ، قدّس اللّه روحه ، آن كلاه از سر برگرفت و به من داد . از كرامات شيخ متحير ماندم . و در خاطر من پديد شد كه چون به شيراز روم ، اين كلاه به خواجه شمس الدين فرامرز دهم ، كه از جمله محبّان شيخ است ، تا مرا چيزى نيكو بدهد . ديگر ، به خاطرم پديد شد كه مرا گواهى به كار مىبايد كه آن كلاه از آن شيخ است ، تا خواجه شمس الدين مرا باور دارد . در حال شيخ ، قدّس اللّه روحه ، گفت : يا محمود ، هيچ انديشه مكن كه من از براى تو كاغذى بنويسم به خواجه شمس الدين كه ما اين كلاه به تو فرستاده‌ايم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nتا تو را باور دارد . من از كرامات شيخ بى خود شدم . ديگر ، مرا در خاطر آمد كه چون اين كلاه به خواجه شمس الدين برم ، آن‌گاه هيچ نشانه‌اى از آن شيخ با من نباشد ؛ اگر در خاطر شيخ پديد شود و اين ريشه‌جامه كه در سر دارد با من روانه كند ، مرا دولتى باشد . در حال ، شيخ ، قدّس اللّه روحه ، آن ريشه‌جامه از سر خود برگرفت و به من داد . مرا تحقيق شد همچنان‌كه حق تعالى و تقدّس از ضمير خلايق آگاه است و هيچ چيز از وى پوشيده نيست ، همچنين از سرّ ضمير بندگان خداى شيخ ، قدّس اللّه روحه ، مىبيند و مىداند و هيچ بر وى پوشيده نيست .\r\nاين‌قدر از كرامات شيخ از براى تبرّك در اين كتاب ياد كرده شد ؛ باقى در كتاب جواهر مذكور است . و باللّه توفيق .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nباب دهم در فوائد و نصايح كه شيخ ، قدّس اللّه روحه ، فرمود و اخبار و آثار و كلمات و حكايات مشايخ كه بر زبان [ او 
  ] رفته است\r\nو اين كمينهء خاكى را همچنان‌كه از زبان مبارك شيخ استماع مىافتاد مىنبشت . و شيخ ، قدّس اللّه روحه ، در اثناى نصايح ، اشعار كه موافق آن نصايح بودى بسيار خواندى . و مصلحت چنان ديد كه فايده‌اى كه شيخ در يك عمل در هر جاى متفرّق فرموده جمع كرده شود و در يك نبشته آيد ، تا مجموع‌تر و نافع‌تر بود . و صواب چنان نمود كه در اين باب بيست و شش فصل نبشته آيد . و چون اصل ، اعمال و مقدمهء آن نيّت است ، كه الأعمال بالنيّات ، فصل اول در « نيّت » كرده مىشود .\r\n\r\nفصل اوّل در نيّت\r\nشيخ ، قدّس اللّه روحه ، گفت : در هر كار نيّت خالص مىبايد ، تا ثمرهء آن به ظهور پيوندد . پس ، بايد كه پيش از آنكه بنده در عمل شروع كند ، نيّت بدان مقدّم دارد ؛ كه هر عملى كه نيّت خالص در آن نبود ، همچون جسمى باشد كه هيچ روح در آن نبود . و بايد كه هرچه كند از براى خداى كند تا آن عمل ضايع نماند ؛ كه هرچه نه از\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبراى خداى كند آن ضايع بود و موجب خشم خداى بود ؛ كه حق تعالى از سرّ ضمير بنده آگاه است و مىبيند و مىداند كه او عمل از براى چه كرده است .\r\nشيخ ، قدّس اللّه روحه ، گفت : حديث صحيح است كه بنده‌اى كه عمل نيكو كند ملائكهء حفظ ، كه ملازم وىاند آن عمل در صحيفهء وى بنويسند و مهر كرده به حضرت حق تعالى برند و عرض كنند . حق تعالى گويد : اين صحيفه بيندازيد كه او از اين عمل كه كرده نه مرا خواسته است . پس ، حق تعالى گويد : بنويسيد در صحيفهء او فلان چيز و فلان چيز . ملائكه گويند :\r\nخداوندا ، ما ملازم وى بوديم و او هيچ از اين عمل كه فرمودى نكرد . حق تعالى گويد : نيّت اين بود . و قد قال النبى ، صلّى اللّه عليه و سلّم : إنّ اللّه لا ينظر إلى صوركم و لا إلى أعمالكم ، و إنّما ينظر إلى قلوبكم و نيّاتكم .\r\nو قال شيخ الاسلام ، قدّس اللّه روحه : أعظم المجاهدات محافظة النيّات . گفت : بزرگ‌ترين مجاهدات آن است كه محافظت نيت‌ها كنند تا از ريا دور بود .\r\nو قال شيخ ، قدّس اللّه روحه : قيمة الأعمال بالنيّة و قيمة القلب بالهمّة و قيمة الجوارح بالخدمة .\r\nگفت : قيمت اعمال و كردار به نيّت است ؛ پس ثمرهء كردار او آن بود كه نيّت در آن داشته بود . و قيمت دل به همت است ؛ پس به حسب آنكه دل او به خداى مشغول بود و همت او جز خداى نبود ، قدر و قيمت او بود . و قيمت جوارح و همه اعضا در آن است كه به خدمت خداى تعالى به كار دارد .\r\nو قال ، قدّس اللّه روحه : لا يصفوا قلبك إلّا بتصحيح النيّة للّه ؛ و لن يصفوا بدنك إلّا بخدمة أولياء اللّه . گفت : صافى نتوان كرد دل خود را مگر به تصحيح نيّت خالص كه از براى خداى تعالى استعمال كنى . و صافى نتوان كرد بدن خود را از كدورات ، مگر به خدمت كردن اولياى حق و ملازمت صحبت ايشان نمودن از روى صدق .\r\nو قال ، قدّس اللّه روحه : عمل واحد يصير بالنيّة أعمالا كثيرا . گفت : يك عمل كه به نيّت خالص از براى خداى تعالى كرده باشد ثمرهء آن يك عمل بازگردد به عمل‌هاى بسيار .\r\nو قال ، قدّس اللّه روحه : حيوة الأعمال و هلاكها بالنيّة . گفت : حيات اعمال [ و هلاك 
  ] آن\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبه نيّت است . « 1 » پس ، اگر آن اعمال از براى خداى تعالى كرده باشد ، ثمرهء آن حاصل آيد هم در دنيا و هم در آخرت . و آن ثمره هرگز نيست نشود ، چنانچه صفت بقا و حيات است . و اگر آن اعمال از براى رياى خلق و از براى تنعمات و مرادات اين جهانى كه بيابد ، كرده شود ، پس اگر مراد او حاصل نيايد ، آن اعمال خود هيچ بود ؛ و اگر حاصل آيد ، يقين كه دير نپايد و زود نيست شود و هيچ در دست او نماند ؛ پس اين نيّت موجب هلاكت اعمال او بوده باشد .\r\nو قال ، قدّس اللّه روحه : قتل النفس فى تقليب النيّة و القصد . گفت : قتل نفس در آن است كه نيّتى كه شخصى از براى رياى خلق و يافت مرادات اين جهانى و تمتّعات شهوات نفسانى كرده باشد ، و همگى ميل و حرص نفس او در آن بود از آن نيّت صادقانه بازگردد و قصد راه راست كند و به خداى تعالى بازگردد .\r\nشيخ ، قدّس اللّه ، در معنى القليل عند اللّه كثير فرمود كه آن عملى كه اندك باشد به نيّت خالص نزد حق تعالى بزرگ‌قدر و بسيار نفع بود . « 2 »\r\n\r\nفصل دوم در عمل\r\nشيخ ، قدّس اللّه روحه ، گفت : نشانهء عنايت حق تعالى در شأن بنده ، آن است كه او را به عملى صالح مشغول دارد تا پيروى صالحان مىكند .\r\nو گفت : تربيت به زبان اعمال بايد ، نه به زبان اقوال .\r\nو من كلامه ، قدّس اللّه روحه : عمل رجل فى ألف رجل أكثر تأثيرا من عظة ألف رجل فى رجل .\r\nگفت : عمل يك مرد در هزار مرد بيشتر تأثير كند از پند و نصيحت هزار مرد در يك مرد .\r\nشيخ ، قدّس اللّه روحه ، گفت : عمل صالح كه حق تعالى مىفرمايد :  « إِنَّ الَّذِينَ آمَنُوا وَ عَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ »  ( كهف : 107 ) آن است كه نصيب نفس در آن نباشد و خاص از براى خداى تعالى كرده باشد .\r\n\r\n\r\n","description":"","footnote":"\r\n( 1 ) . در متن : حيوة اعمال آن به يتت الع .\r\n( 2 ) . در متن : آن عملى كه اندك باشد به نيت خالص كه نزد حق تعالى بزرگ‌قدر و بسيار نفع بود .\r\n","page_name":" 121 ","page_number":121},
  {"content":"\r\n\r\nشيخ ، قدّس اللّه روحه ، گفت : رسول اللّه ، صلّى اللّه عليه و سلّم ، فرموده است كه حق تعالى مىفرمايد كه نه هر نمازكننده‌اى نمازگزار است . به‌درستى كه قبول كنم نماز كسى كه تواضع كند عظمت مرا ، و بپرهيزد شهوات خود از حرام‌كردهء مرا ، و مصرّ نشود بر معصيت من ، و طعام دهد گرسنگان را ، و بپوشاند برهنگان را ، و رحمت كند بر مصيبت‌رسيدگان ، و جاى دهد غريبان را . و اين جمله از براى من كند كه خداوندم .\r\nشيخ ، قدّس اللّه روحه ، گفت : هر كس كه عملى كند به آشكارا تا ديگران اقتدا به او كنند ، او همچون كسى باشد كه خلق را به خداى خوانده است ؛ و مزد درجات بسيار يابد ، مادام دوست ندارد كه او را نزد ايشان جاه و منزلتى باشد . و عبد اللّه بن عبّاس ، رضى اللّه عنهما ، فرموده است : من عمل العلانية ما يضاعف على السرّ سبعين ضعفا . قيل و كيف ذاك ؟ فقال : إذا عمل العمل ليتأسّأ به . گفت : از عمل باشد كه به آشكارا كنند كه به هفتاد درجات زيادت آيد از عملى كه به پنهان كنند . گفتند چگونه باشد اين ؟ گفت : چون عمل كند و نيّت او آن باشد كه ديگران ببينند يا بشنوند و موافقت و متابعت او كنند به آن عمل .\r\nو گفت عمل پنهان فاضل‌تر است از عمل آشكارا . و عمل آشكارا فاضل‌تر است از عمل پنهان ، آن كسى را كه نيّت و خواست آن بوده باشد كه به آن عمل كه ديگران ببينند يا بشنوند و به وى اقتدا كنند .\r\nشيخ ، قدّس اللّه روحه ، گفت : حق تعالى مىفرمايد :  « إِنَّا لا نُضِيعُ أَجْرَ مَنْ أَحْسَنَ عَمَلًا »  ( كهف : 30 ) اما احسان عمل شرط است . و تا دل شخص با دنيا و خلق بود ، احسان عمل نتوان بود . بلكه احسان عمل آن بود كه دل از جز خداى بردارد تا خداى به اخلاص پرستد . الإحسان أن تعبد اللّه كأنّك تراه . و امثال اين اشارات و عبارات به نور عقل مىتوان يافت .\r\n\r\nفصل سيّوم در عقل\r\nشيخ ، قدّس اللّه روحه ، گفت : عاقل آن است كه سود خود طلبد و از زيان خود حذر\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nكند . و سود او آن است كه به خداى مشغول شود و هرچه كند از براى خداى كند . و زيان او آن است كه به خلق مشغول شود و هر كار كه كند از براى خلق كند .\r\nو گفت : از جمله بىعقلى بنىآدم آن است كه ميل او سوى غفلت است ، و همه آن كند و آن خواهد كه زيان دين او در آن است ؛ و او از غايت غفلت ، نه خبر از سود دارد نه از زيان .\r\nو گفت : آنكه حق تعالى و تقدس در چند آيت ، ياد مىكند و مىفرمايد : «  وَ لكِنَّ أَكْثَرَ النَّاسِ لا يَعْلَمُونَ  و لكن اكثر الناس لا يعقلون » آن است كه به اندك روزى كه عمر اوست مىبيند كه مادر و پدر و فرزند و برادر و يار و رفيق و خويش و پيوند و بزرگ و كوچك از عقب يكديگر از اين عالم فانى جمله درگذشتند و روى در عالم باقى نهادند و اسباب و معلومات ايشان كه به چند زحمت و مشقت در عين جهالت و غفلت حاصل كرده بودند و اميد بسيار در آن داشته بودند چگونه رها كردند و رفتند و ديگران آن را چگونه به تاراج دادند و خوردند ، و اين جمله مىبينند و هيچ اعتبار نمىگيرند . ديگر بىعقلى او آن است كه اگر او را مرضى روى نمايد قول طبيب جهود باور دارد و هر دارو كه از آن تلخ‌تر نباشد به قول او بخورد تا شفا يابد ، مادام كه تب يك‌روزهء او كفّارات گناه يك‌ساله اوست ، و چند مرض‌هاى خطرناك كه باطن اوست ، همچون دوستى دنيا - كه سر همهء گناهان است - و خشم و غضب و كينه و حسد و غيبت و بهتان و دروغ و ظلم و فساد و شرك و نفاق ، كه موجب بدبختى دنيا و آخرت است ، و دواى اين جمله ، حق تعالى در قرآن قديم ياد فرموده است و آن را به عمل نمىآورد تا از اين رنج‌ها خلاص يابد . ديگر از بىعقلى او آن است كه حق تعالى مىفرمايد كه هر نفقه‌اى كه از براى من كنى و هر خير و صدقه كه از براى من بدهى ، هر يكى عوض ده ، بازدهم . و اگر خواهم ، هر يكى كه بدهى عوض آن هفتصد بازدهم . و اگر خواهم ، چندان عوض بازدهم كه شمار آن نتوان كرد . كما قال اللّه تعالى :  « مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ ، كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ »  ( بقره : 261 ) و اين جمله مىشنود و اعتبار نمىكند و هيچ كار به اين معامله ندارد . و اگر درويشى يا صالحى پيش او رود و از وى سؤال\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nكند و حاجت خود بر وى عرضه دهد ، از آن سؤال آشيفته « 1 » گردد و روى ترش گرداند ، و هيچ از قول حق تعالى ياد نياورد . و اگر مخلوقى به در خانهء او رود و گويد ده دينار به من ده كه تو را بعد از اين دوانزده دينار بازدهم ، اعتبار به قول او كند و معامله‌اى كه موجب خسارت دنيا و آخرت اوست روا دارد به خوش‌دلى و تازه‌رويى . و اين جمله و امثال اين دلايل است بر بىعقلى او .\r\nثم قال الشيخ ، قدّس اللّه روحه : العقل ما يبعّدك عن مراتع الهلاك . گفت : عقل آن است كه تو را دور كند از چيزهايى كه موجب هلاكت است . و حديث صحيح است كه خير دنيا و آخرت به عقل در توان يافت . شيخ ، قدّس اللّه روحه ، گفت : عقل نورى است از نورهاى خداى تعالى . پس ، همچونان كه اور « 2 » نور خورشيد بازمىپوشد ، غفلت و طول امل نور عقل بازمىپوشد .\r\n\r\nفصل چهارم در تسويفات « 3 »\r\nشيخ ، قدّس اللّه روحه ، گفت : تاريكى دل و خرابى دين اكثر از غفلت و طول امل « 4 » است ؛ يعنى اميد به زندگانى دراز داشتن و انديشهء بهبود واپس داشتن و گويد : فردا بهتر آيم . و همه روز اين مىگويد و كار خود به فردا مىاندازد ، و در تسويفات همهء عمر خود به هرزه مىگذراند ، مگر فردا بهتر آيم ؛ بوك بعد از اين نيكوتر شوم . و رسول ، صلّى اللّه عليه و على آله و سلّم ، چنين مىفرمايد : أكثر صياح أهل النار وا تسويفا .\r\nگفت : بيشتر گريه و نوحه و فرياد اهل دوزخ اين كلمه باشد كه گويند : « وا تسويفا » .\r\nيعنى واى از آنكه كار خود به مهلت انداختيم به امروز و فردا كردن كه مگر . موسى ، عليه السلام ، پسر خود را گفت : يا بنىّ ، لا تؤخّر التوبة ، فإنّ الموت يأتى بغتة . اى پسر ، توبه واپس مدار كه مرگ ناگاه خواهد آمد . شيخ ، قدّس اللّه روحه ، گفت : از شيخ سهل بن عبد اللّه تسترى ، قدّس اللّه سرّه ، پرسيدند كه توبه چيست ؟ گفت : التوبة ترك التسويف .\r\nتوبه آن است كه به نقد به خداى بازگردند و انديشهء فردا نكنند . قال الشيخ ، قدّس اللّه\r\n\r\n\r\n","description":"","footnote":"\r\n( 1 ) . كذا فى الاصل .\r\n( 2 ) . ابر .\r\n( 3 ) . مماطله كردن ، تأخير كردن .\r\n( 4 ) . در متن : تاريكى دل و خرابى دين از اكثر از غفلت و طول امل است .\r\n","page_name":" 124 ","page_number":124},
  {"content":"\r\n\r\nروحه ، إيّاك و أن تغترّ بلعلّ و عسى . گفت : بر تو باد كه حذر كنى از آنكه تو را مغرور كند بر بوك و مگر ، كه بسيار خلايق در اين مهلكت گرفتار شده‌اند و در حجب محرومى و بىسعادتى مانده‌اند . بيت :\r\n تا كار جهان راست كنى دير شود * چون دير شود دلت ز ما سير شود \r\nقال الشيخ ، قدّس اللّه روحه : العبودية الرّجوع إلى اللّه تعالى فى كلّ شىء على حدّ الاضطرار .\r\nگفت : عبوديت بازگرديدن است به خداى تعالى در همه چيزى كه اسم بندگى در آن افتد و جدّ و جهد تمام در آن بنمايد تا حدّى [ كه 
  ] مضطر شود و هيچ قدرت ديگر او را در آن نبود ؛ يعنى تا كوشش دارد ، در آن بكوشد . اما شقاوت شخص از كاهلى و مهلت نفس است كه گويد : بعد از اين نيكو شوم . و همه‌روزه اين مىگويد ، تا آن زمان كه مرگ برسد و دست تهى درگذرد . پس دوايى اين علت [ را 
  ] نيست ، مگر صحبت صالحان و نيك‌مردان .\r\n\r\nفصل پنجم در صحبت\r\nشيخ ، قدّس اللّه روحه ، گفت : بركت و جمعيت و سلامت و عافيت در صحبت درويشان و صالحان است . پس ، اگر درويشى بينى كه از صحبت درويشان تجاوز كرده است ، بدان كه آن از علتى خالى نيست . و هر درويش كه نه در صحبت درويشان مىباشد خود را بود و از وى هيچ كار نيايد ؛ و اگرچه طاعت و عبادت بسيار كند ، هيچ بركت نياورد . و گفت : مرد از يك‌روزه صحبت درويشان كه از روى صدق و طلب با ايشان صحبت دارد چندان فايده يابد كه به عمرها كه به تنهايى بوده باشد بدان نرسيده باشد .\r\nو شيخ ، قدّس اللّه روحه ، گفت : اگر درويشى در صحبت درويشان باشد و در دل او تفرّق و تجسّس و نادوستى در حقّ ايشان باشد ، در صحبت ايشان نابودش بهتر . و خود چنين كس در صحبت ايشان نتواند بود .\r\nو گفت : هر كس كه در صحبت درويشان باشد و دل درويشان از وى خوش نيايد و ديدن وى آزار خاطر درويشان باشد ، او را زيان‌كارتر است از آنكه صد سال در\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nگناه به سر برده باشد .\r\nو قال الشيخ ، قدّس اللّه روحه : من علامة الشّقاوة أن يرزق صحبة الصّالحين و لا يحترم لهم .\r\nگفت : از نشانهء شقاوت آن است كه صحبت صالحان روزى [ وى 
  ] شود و حرمت ايشان ندارد .\r\nو قال : الدّولة وحشية ، فقيّدها بإكرام الأولياء و الصّالحين . گفت : دولت گريزان است ؛ بند كنيد آن را به كرامين « 1 » داشتن اوليا و صالحان .\r\nشيخ ، قدّس اللّه روحه ، گفت : بر تو باد كه در پناه كسى از كسان خداى گريزى ، تا شيطان و بلا از تو بگريزد . نبينى كه چون ظالمى در خانه‌اى نزول كند ، چون او را معلوم شود كه نزولگاه او به كسى از خواصّ سلطان تعلق دارد ، برخيزد و زود بگريزد و برود . و اگر چنان‌كه تو خود را نگاه خواهى داشت ، ضايع‌تر از تو هم تو خواهى بود . و چون در حمايت دوستى از دوستان خدا باشى ، در حمايت خداى بوده باشى ؛ زيرا كه ميان خداى و دوستان او مغايرت و جدايى نيست .\r\nو گفت : جهد آن كن كه خود را در فتراك درويشى بندى ، تا تو را از مهلكه‌ها بگذراند و به امنگاهى رساند ، كه از من و تو به طريق استعدا [ د 
  ] كارى نخواهد آمد .\r\nشيخ ، قدّس اللّه روحه ، گفت : اگر پادشاهى در صحبت درويشان پيوندد ، منّت درويشان بر وى است ؛ و خطا باشد اگر در خاطر او پديد شود كه درويشان صحبت مرا فخرى است ؛ بلكه صحبت درويشان فخر و شرف و مرتبت دين و دنيا و آخرت اوست ؛ زيرا كه او طالب هدايت است از ايشان ؛ كما قال اللّه تعالى لنبيّه :  « يَمُنُّونَ عَلَيْكَ أَنْ أَسْلَمُوا قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ »  ( حجرات : 17 ) . شيخ ، قدّس اللّه روحه ، گفت : سه چيز بر سه چيز دليل است : نفقه بر كسب دليل است : هم آنجا رود كه آورده است . خير به خير و شرّ به شر . و همنشين دليل معاملهء شخص است با هر گروهى كه صحبت دارد : هم آن كند كه\r\n\r\n\r\n","description":"","footnote":"\r\n( 1 ) . واژه « كرامين » را در فرهنگ‌هاى معمول نديدم . با « كرامند » به معنى باقدر و قيمت ، مترادف به كار رفته است .\r\n","page_name":" 126 ","page_number":126},
  {"content":"\r\n\r\nايشان كنند . و عاقبت دليل اعتقاد است : هرچه عمر در آن گذاشته باشد ، خاتمتش هم در آن باشد .\r\nشيخ ، قدّس اللّه روحه ، گفت : اين دولت و سعادت و قبوليت به مداومت صحبت درويشان و خدمتكارى ايشان يافت مىشود . پس ، جهد كنيد تا از محبّان و كسان خداى باشيد و از حالات و مقامات ايشان خبر يابيد . و اگر اين نتوانيد ، سعى كنيد كه متابعت ايشان كنيد با انواع عبادات و طاعات و طريقى كه ايشان رفته‌اند . و اگر اين نتوانيد ، بكوشيد تا از دوستان و محبّان ايشان باشيد تا بىبهره نمانيد . و جهد كنيد كه به خدمتكارى ايشان قيام نماييد و پيوسته چيزى كنيد كه دل ايشان از آن خوش آيد تا از جملهء مقبولان ايشان باشيد كه هر كس كه قبول جان و دل ايشان شود ، مقبول حق بود و مقبول جمله دل‌ها باشد و هرگز مردود نشود .\r\nشيخ ، قدّس اللّه روحه ، گفت : از نشانهء عنايت حق تعالى در شأن بنده آن است كه انس او با درويشان بود و نشستن او با ايشان باشد و دوستار و خدمتكار ايشان باشد .\r\nو باللّه التّوفيق .\r\n\r\nفصل ششم در دوستى از براى خداى\r\nشيخ ، قدّس اللّه روحه ، گفت : هيچ عمل نزد خداى تعالى فاضل‌تر از آن نباشد كه برادرى از براى خداى دوست دارى . و گفت : حق تعالى وحى كرد به موسى ، عليه السلام ، گفت : يا موسى ، هرگز از براى من كارى كرده‌اى ؟ موسى ، عليه السلام ، گفت :\r\nإلهى ، صلّيت لك و صميت لك و تصدّقت لك و ذكرت لك . خداوندا ، نماز و روزه و صدقه از براى تو كردم . فقال اللّه تعالى : « الصلاة لك برهان و الصّوم لك جنّة و الصدقة لك ظلّ و ذكرى لك نور ، فأىّ عمل عملت لى ؟ » حق تعالى گفت : نماز تو را برهانى است و روزه تو را سپرى است و صدقه تو را سايه‌اى است و ذكر من تو را نورى است ؛ پس كدام عمل از براى من است ؟ موسى گفت : إلهى دلّنى على عمل هو لك . خداوندا ، راهنماى مرا به عملى كه آن تو را بود . فقال اللّه : « هل واليت بى وليّا ؟ هل عاديت بى عدوّا قطّ ؟ » حق تعالى گفت : هرگز دوستى از دوستان من از براى من دوست داشته‌اى ؟ هرگز دشمنى از دشمنان من از\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبراى من دشمن داشته‌اى ؟ فعلم موسى أن أفضل العبادات الحبّ للّه و البغض فى اللّه .\r\nشيخ ، قدّس اللّه روحه ، گفت : عبد اللّه طاهر ، كه امير خراسان بود ، سيرتى نيكو داشت و فقرا و صلحا دوست داشتى . روزى ، به خدمت شيخ محمد بن اسلم طوسى ، رحمة اللّه عليه ، رفت تا او را زيارت كند . شيخ محمد او را بار نداد . روز آدينه بود ؛ بنشست تا آخر وقت كه شيخ محمد بيرون آمد . چون روى او بديد ، روى بر خاك نهاد و گفت : اى خداوند عزيز ، محمد بن اسلم از براى تو مرا دشمن مىدارد كه من بنده‌اى بدم ، و من از براى تو او را دوست مىدارم كه او بنده‌اى نيك است .\r\nچون اين هر دو از براى تو است ، اين بد را در كار اين نيك كن . اين بگفت و بازگشت و شيخ را تشويش نداد . و آخر كار او را بدين كلمات بخشيدند كه از روى صدق از وى به ظهور آمده بود .\r\nشيخ ، قدّس اللّه روحه ، گفت : در حديث صحيح است كه حق تعالى مىفرمايد كه حق است محبت من كسانى را كه يكديگر دوست مىدارند از براى من . و حق است محبّت من كسانى را كه [ با 
  ] يكديگر مصافحه كنند از براى من . و حق است محبت من كسانى را [ كه 
  ] يكديگر زيارت كنند . و حق [ است 
  ] محبت من كسانى را [ كه 
  ] به يكديگر پيوندند از براى من .\r\nشيخ ، قدّس اللّه روحه ، گفت : ابن عطا ، قدّس اللّه روحه ، فرموده است : كلّ وصلة أخوّة منقطعة إلّا ما كان فى اللّه عزّ و جلّ ؛ فإنّه كلّ وقت فى زيادة . گفت : همه وصلت و دوستى منقطع خواهد بود ، الّا آنچه از براى خداى باشد ، كه در دنيا و آخرت در زيادتى است ؛ و با وجود درد دين ، اين دولت و سعادت يافت مىشود .\r\n\r\nفصل هفتم درد دين\r\nشيخ ، قدّس اللّه روحه ، گفت : رونق و زينت و آرايش اين كار در درد دين است ؛ و بىدرد دين اين دولت و سعادت يافت نمىشود . پس گفت ، بيت :\r\n درد مىبايد تو را در هر دمى * اندكى نه ، عالمى در عالمى\r\nتا مگر آن درد ره پيشت برد * وز وجود خويش بىخويشت برد \r\n\r\n","description":"","footnote":"","page_name":" 128 ","page_number":128},
  {"content":"\r\n\r\n تا چنين دردى نيايد در دلت * زندگى هرگز نيايد حاصلت \r\nو گفت : در اين راه دردى چنان بايد كه سالك را ناپروايى هر دو جهان گرداند و يك طرفة العين از خداى به خلق نپردازد . من غمض عن طرفة عين لم يهتد إليه أبدا . شيخ ، قدّس اللّه روحه ، گفت : شيخ ابو الحسن خرقانى ، قدّس اللّه سرّه ، فرموده است كه هر كه يك انديشهء خلاف طريقت در خاطر او بگذرد ، ده‌ساله راه رفته بازپس افتد .\r\nلا جرم هر كسى كه قيمت اين كار نداند ، تعظيم آن نشناسد و قدر آن نداند ، تهاون بالأمر من قلّة المعرفة بالأمر . بيت :\r\n گر بىخبران قيمت اين درد ندانند * اى عقل تو بارى به يقين بينى و دانى\r\nفرعون و عذاب ابد [ و 
  ] ريش مرصّع * موسى و كليم اللّه ، چوبىّ و شبانى \r\nشيخ ، قدّس اللّه روحه ، گفت : درد مىبايد تا درمان‌پذير شود .\r\n هر كه دلش درد اين حديث ندارد * جان وى ، اى جان من نبُرد دوايى\r\nدعوى عشق ار كنى به مجلس عشّاق * سوز دل و آب ديده ساز گوايى \r\nشيخ ، قدّس اللّه روحه ، گفت : شيخ فضيل عياض ، قدّس اللّه روحه ، در آخر كار عزلت گرفت و متوارى شد . اصحاب حديث جمع شدند برفتند به در خانهء وى و در بگرفتند . فضيل چون از ايشان خبر يافت ، سر از دريچه بيرون كرد گريان و سوزان و از تحسّر محاسن خود مىكند . فقال : عليكم بالقرآن ، عليكم بالصلاة ، عليكم بالذّكر ، ليس هذا زمان حديث ؛ إنّما هذا زمان بكاء و تضرّع و استكانة و دعاء لدعاء الغريق . گفت : بر شما باد كه به قرآن خواندن و زارى كردن و ذكر گفتن مشغول شويد ، كه اين زمان حديث نيست ؛ بلكه زمان گريه و تضرّع و مسكينى و فروتنى است و دعا كردن غرقه‌شدگان . قال : إنّما هذا زمان احفظ لسانك و اخف أشغالك و عالج قلبك و خذ ما تعرفه و دع ما تنكره . پس گفت : اين زمان آن است كه زبان خود را نگاه دارى ، و خود را از اشغال سبك گردانى ، و علاج دل خود كنى ، و آنچه تو را سودمند بود فراگيرى و آنچه تو را زيان دارد رها كنى .\r\nشيخ ، قدّس اللّه روحه ، گفت : از نشانهء درد دين آن است كه در جملهء مرادات بر خود ببندى و در جملهء نامرادى بر خود بگشايى . تا تو خود را چنين نسازى ، هيچ گشايش پديد نشود . چون تو از اين طرف در رسم و عادات و قسم مرادات بر خود\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nببستى ، بىشك از آن طرف فتح الباب شود .\r\nشيخ ، قدّس اللّه روحه ، گفت : حديث صحيح است كه حق تعالى روز قيامت گويد : اى اولياى من ، دراز بازكشيد انتظار كردن من شما را در دنيا . به درستى كه خشك شد لب‌هاى شما در دنيا از تشنگى و مجروح شد چشم‌هاى شما از گريه و به پشت بازچسبيد شكم‌هاى شما از گرسنگى . پس ، امروز روز نعمت‌هاى شماست .\r\n « كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ »  . ( الحاقه : 24 )\r\nشيخ ، قدّس اللّه روحه ، گفت : روزى ، شيخ احمد حوارى به خدمت شيخ خود ، ابو سليمان دارانى ، رحمة اللّه عليهما ، رفت . و شيخ احمد كان درد و سوز و غم و اندوه بود . چون شيخ ابو سليمان او را بديد ، گفت : يا أحمد الحوارى ، جوع قليل و عرى قليل و ذلّ قليل و فقر قليل و صبر قليل و قد انقضت عنك أيّام دنيى ، فما جوابك غدا عند ربّ العالمين ؟ يا احمد ، تو را گرسنگى و برهنگى و خوارى و درويشى و صبر اندك است ، و تو را در اين كم‌بضاعتى روزگار دنيا گذشت ؛ فردا چه جواب خواهى داد نزد ربّ العالمين ؟ شيخ احمد حوارى كه مرد كار بود با او اين خطاب مىرود ، بيت :\r\n اى برادر حال بيكاران مپرس \r\nشيخ احمد ، قدّس اللّه روحه ، گفت : عامر بن قيس ، رضى اللّه عنه ، فرموده است :\r\nإنّ الأمر جدّ ؛ إنّ الأمر جدّ ؛ الجدّ الجدّ ؛ فلا تخالطوهم بالهزل . گفت : به درستى كه اين كار همه جدّ است ؛ اين كار همه جدّ است ؛ پس جدّ به كار آوريد و در اين كار جدّ نماييد و به هزل آميخته مكنيد .\r\nشيخ ، قدّس اللّه روحه ، گفت : اگر سلطان درد در سينهء سالك سر برزند ، جمله صفات نفس سوخته آيد و سرّ فطرت غيب ، كه نور معرفت است ، ظاهر گردد . پس ، در اين راه ، سوختهء صاحب درد مىبايد تا اين كار از وى برآيد .\r\nنكتهء نور در مكنون حجر مستور است ؛ چون سوخته‌اى بيابد ، در وى رسيدن حاصل وقت داند فى الحال . بيت :\r\n برقى كه ز ميغِ آن جهان روى نمود * چون سوخته‌اى نيست كرا دارد سود\r\nدر هر دو جهان سوخته‌اى مىبايد * تا برق كه مىجهد در او افتد زود \r\n\r\n","description":"","footnote":"","page_name":" 130 ","page_number":130},
  {"content":"\r\n\r\nشيخ ، قدّس اللّه روحه ، گفت : اين كار به بازى نيست و به آرزو و تمنا راست نيايد و به لاف و دعوى اين كار ز پيش نتوان برد و به سالوسى و زرّاقى و نيك‌نامى اين معنى يافت نمىشود ؛ بلكه سوختهء صاحب‌درد مجرد آزاد بايد كه جان عزيز خود در اين راه صادقانه دربازد تا برخوردارى يابد . هر كس كه او را دردى نبوده است درمان‌پذير نشود . بيت :\r\n جلّابِ وصل و شربتِ درمان طمع مدار * چون تيرِ درد در دل و در جان نديده‌اى \r\nپس ، اصل اين كار درد دين است ، و بىآن اميد وصل نيست . إنّما حرم الوصول بتضييع الأصول .\r\nشيخ ، قدّس اللّه روحه ، گفت : زاهد ابو بكر همدانى ، رحمة اللّه عليه ، از عنفوان شباب در اين كار آمده بود ؛ و از اوّل جوانى تا آخر عمر ورد وى آن بود كه جملهء شب تا روز بر پاى بايستادى ؛ و بسيار بودى كه در شب‌هاى زمستان او را تب‌لرز بودى و از سختى مىلرزيدى و همچنان بر پاى ايستاده بودى . خادم وى نزديك او رفتى و گفتى : اين مخدوم ، آخر لحظه‌اى قرار گير و ساعتى بنشين چندان‌كه اين تب از وجود تو برود . گفتى : چگونه بنشينم چون مرا نمىگذارند .\r\nشيخ ، قدّس اللّه روحه ، گفت : حاجى منصور ، كه مريد زاهد ابو بكر همدانى بود ، روزى از زاهد ابو بكر ، رحمة اللّه عليه ، سؤال كرد و گفت : يا شيخ ، پير شدى و اين زمان تو را ضعف‌ها روى نموده است و قوّت جوانى نمانده است ؛ آخر تا كى خود را رنجه دارى و همه شب تا روز به پاى بايستى ؟ گفت : بقاى خداى باشد ، همچنين بايستم . و شيخ حسن خرقانى ، قدّس اللّه سرّه ، هم به اين عبارت ، فرموده است كه تا خدايى خدا باقى است ، درد ابو الحسن باقى است .\r\nشيخ گفت : شيخ جنيد ، قدّس اللّه سرّه ، فرموده است كه هيچ‌كس را نديده‌ام در عبادت كامل‌تر از شيخ سرى سقطى ، رحمة اللّه عليه ، كه نود و هشت سال بر وى بگذشت كه پهلو بر زمين ننهاد ، مگر در بيمارى مرگ . و سخن اوست كه اى جوانان ، كار به جوانى بكنيد پيش از آنكه به پيرى رسيد و ضعيف شويد و در تقصير بمانيد ؛\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nهمچنان‌كه من مانده‌ام . و آن وقت كه اين سخن مىگفت ، هيچ جوان طاقت عبادت وى نداشت . شيخ ، قدّس اللّه روحه . بيت :\r\n ز كويش اى دل پردرد پاى بازمگير * اگرچه دانى كاين باديه به پاىِ تو نيست\r\nبر آستانه سَرِ درد بر زمين مىزن * كه پيشگاهِ سراىِ جلال جاى تو نيست \r\nشيخ ، قدّس اللّه روحه ، گفت : جملهء موجودات در اين عبوديت و درد و سوز مردانه‌تر از من و تو در كارند ، تا نپندارى كه اين كار تو را افتاده است و بس .\r\nشيخ ، قدّس اللّه روحه ، گفت : شيخ ظهير الدين بزغش ، رحمة اللّه عليه ، حكايت كرد كه وقتى در خدمت پدر خويش ، شيخ نجيب الدين ، رحمة اللّه عليه ، بودم در قريهء جوال ، از ناحيهء شيراز ، و جمعى از فقرا در خدمت پدر بودند و شيخ احمد شهره‌وردى نيز حاضر بود ، و درويشان دست‌قولى مىگفتند در بام خانه‌اى كه به نردبان چوبين به آن بام مىبايست رفت ؛ و درويشان همه در سماع و ذوق بودند . در اثناى سماع ، ناگاه ديديم كه گاوى از آن نردبان چوبين به بالا آمد ، نعره‌زنان و فريادكنان در ميان حلقهء سماع آمد و با درويشان مىآمد و مىرفت و بانگى عجب مىكرد ، و درويشان همه باز احوال آن گاو افتادند و تعجب مىنمودند . و شيخ احمد شهره [ وردى 
  ] خود در ذوق بود و از ديدن آن گاو ذوق وى زياده شد و پاى آن گاو برمىگرفت و بوسه بر پاى مىداد و نعره‌ها مىزد و مىگفت : تو بارى چه بود ؟ تو بارى چه افتاد ؟ و گاو همچنان نعره مىزد و درويشان گريه‌كنان و زارى مىكردند . تا بدانى كه جملهء مخلوقات از اين درد و طلب خالى نيستند .\r\n عشق تو ز هر بىخبرى خالى نيست * درد تو ز هر بىبصرى خالى نيست\r\nچندان‌كه درين خلق جهان مىنگرم * سوداى تو از هيچ سرى خالى نيست \r\nشيخ ، قدّس اللّه روحه ، گفت : بزرگى فرموده است كه اگر سينهء مورى بشكافى ، از اين معنى پر يا بى . و اين نظر نه هر كسى را بود . ماتم‌زده را نبيند به جز ماتم‌زده ؛ و صاحب‌درد ننشيند مگر با صاحب‌درد . كلّ طائر يطير مع شكله ، و كلّ ناظر ينظر مع مثله . بيت :\r\n دواى درد از صاحب‌دلان جوى * كه درمان تو هم صاحب‌دلان‌اند \r\nشيخ ، قدّس اللّه روحه ، گفت : سالك را اول درد مىبايد ، تا درمان‌پذير شود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nچون درد موجود شد ، از طبيب ناگزير است . و حق ، تعالى و تقدّس ، به كمال قدرت خود اوليا و برگزيدگان خود را ، كه اطبّاى طريق‌اند ، هميشه ، از آثار فضل و كرم و عنايت خود ، گماشته است تا شفاى دل و جان دردمندان و سوختگان اين راه از نظر حيات‌بخش ايشان حاصل آيد . و شيخ ، قدّس اللّه روحه ، در ابيات اثناى اين نصايح بسيار خواندى . بيت :\r\n پيرِ ره كبريتِ احمر آمده‌ست * سينهء او بحرِ اخضر آمده‌ست\r\nراه دورست و پرآفت اى پسر * راهرو را مىببايد راهبر\r\nگر تو بىرهبر فرود آيى به راه * گر همه شيرى فروافتى به چاه\r\nكور هرگز كى تواند رفت راست * بىعصاكش كور را رفتن خطاست\r\nبهرِ تو گر نيست پيرى آشكار * تو طلب كن در مزار اندر مزار\r\nزانكه گر پيرى نمانَد در جهان * نه زمين بر جاى ماند نه مكان\r\nكى جهان بىقطب باشد پايدار * آسيا بر قطب باشد برقرار\r\nگر نماند در جهان قطبِ زمان * كى تواند گشت بىقطب آسمان\r\nپير هم هست اين زمان پنهان شده * تنگ‌خُلقان ديده در خَلقان شده\r\nگر تو را درديست پير آيد پديد * قفل دردت را پديد آيد كليد \r\n\r\nفصل هشتم در عنايت حق\r\nشيخ ، قدّس اللّه روحه ، گفت : كار عنايت حق دارد . تا عنايت حق در شأن بنده نباشد ، از وى اين كار نيايد . و تا عنايت حق نباشد ، اين كار از پيش نتوان برد . بيت :\r\n يك ذرّه عنايت تو اى بنده‌نواز * بهتر ز هزارساله تسبيح و نماز \r\nتا بنده بداند آنكه اندكى عنايت بهتر از بسيارى خدمت . العناية تهدم الجباية ، و العناية توجب الولاية و العناية تورث الهداية . كما قال اللّه تعالى :  « إِنَّ الَّذِينَ سَبَقَتْ لَهُمْ مِنَّا الْحُسْنى »  ( الانبياء : 101 ) . علت نجات خلق اندر كثرت خدمت ننهاد ، بلكه در سبقت عنايت نهاد ، تا بنده بداند كه آزادكردهء فضل و عنايت حق است ، نه آزادكردهء هنر خويش .\r\nشيخ ، قدّس اللّه روحه ، گفت با جمعى كه گويند « قوموا للّه قانتين » ، ايشان به سر\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبيايند نه به پاى و با جمعى كه گويند « اقعدوا مع القاعدين » ، ايشان چه كنند كه به اسفل السافلين فرونشوند . بيت :\r\n خواننده تو باش نزدِ خويشم * تا مركب پىبريده رانم\r\nدر ديده به جاى « 1 » ديده بنشين * تا نامهء نانبشته خوانم \r\nشيخ ، قدّس اللّه روحه ، گفت : هر كه را از اين دوست نصيبى ننهاده‌اند چه توان كرد ؟ طپانچهء « 2 » قضا و قدر مىخورد و در حسرت و محنت به سر مىبرد ، حتّى يبلغ الكتاب أجله . آرى ، چه توان كردن چو هيچ نمىتوان كردن ؟ ليس الفرار من القدر . بيت :\r\n با قضا برنمىتوان‌پيچيد * با قدر برنمىتوان‌آمد \r\nاگر عنايت حق تعالى باشد ، هدايت به ظهور پيوندد ؛ و اگر توفيق رفيق گردد ، بخت يارىها كنند ؛ و اگر نبود ، بيت :\r\n اگرچه چاره كنم چون ز بخت يارى نيست * و گرنه هجر توام هيچ اختيارى نيست\r\nهزار چاره برانگيختم وصالت را * ولى چه سود كه دولت به زور و بازو نيست \r\nدولت از آن جمله نيست كه به حيله حاصل آيد ، يا به تدبير جذب آن توان كرد .\r\nبيت :\r\n كارها با قوّت از بنياد به * دولت و اقبال مادرزاد به \r\nشيخ ، قدّس اللّه روحه ، در اثناى فوائد كه فرمودى ، اين ابيات بسيار خواندى :\r\n نگر تا حلقهء اقبال ناممكن نجنبانى * سليما ، ابلها ، لا بل كه محرومىّ و مسكينا\r\nسنايى گرچه از روى مناجاتى همىگويد * به شعرى ديد حرصِ آنكه بايد ديدهء بينا\r\nكه يا رب مر سنايى را سنايى ده تو در حكمت * چنان كز وى به رشك آيد روانِ بو على سينا \r\n\r\n\r\n","description":"","footnote":"\r\n( 1 ) . در متن : جان .\r\n( 2 ) . در متن : طپنچه .\r\n","page_name":" 134 ","page_number":134},
  {"content":"\r\n\r\n و ليكن از طريق آرزو پختن خرد داند * كه با بختِ زمرّد برنيايد كوششِ مينا\r\nبرو جان پدر ، تن در مشيّت ده كه دير افتد * ز يأجوج تمنا رخنه در سدّ « و لو شَينا »\r\nبلى از « جاهَدوا يكسر » به دست تست آن رشته * ولى از « جاهَدوا » هم برنخيزد هيچ بى « فينا »\r\nبه استعداد يابد هر كه از ما چيزكى يابد * تو اندر به دو فطرت [ ؟ 
  ] \r\nشيخ ، قدّس اللّه روحه ، گفت : كار به آرزو برنيايد . اگر گياه سبز خواهد كه بخت زمرّد يابد ، خيال محال بود . هر كه را بخت نداده‌اند اگر بر سر تخت نشيند ، سلطان نشود .\r\n رو بخت طلب كن مطلَب تخت كه ناچار * هرجا كه نشينى ، همه تختست چو بختست \r\nشيخ ، قدّس اللّه روحه ، گفت : مادر سكندر پسر خود را اين دعا بسيار كردى :\r\nرزقك اللّه حظّا يخدمك به ذو [ ى 
  ] العقول ؛ و لا رزقك عقلا تخدم به ذوى الحظوظ . خداى تعالى تو را روزى كناد بختى كه به سبب آن بخت ، خدمت كنند تو را خداوندان عقول . و تو را روزى مكناد عقلى كه به سبب آن عقل ، خدمت كنند خداوندان بخت . از اين جهت گويند : إفراط العقل مضرّ بالجدّ .\r\nشيخ ، قدّس اللّه روحه ، گفت : امير المؤمنين على ، رضى اللّه عنه ، فرموده است : « 1 » عيبك مستور ما أسعدك جدّك . يعنى عيب تو پوشيده باشد ، مادام كه بخت تو را يارى كند . يقال : إذا أقبل البخت باضت الدجاجة على الوتد . و إذا أدبر انشقّ الهاون فى الشّمس . گويند : چون بخت روى آورد ، مرغ تواند كه بر سر ميخى بيضه نهد . و چون بخت پشت كند ،\r\n\r\n\r\n","description":"","footnote":"\r\n( 1 ) . در متن ، در حاشيهء اين مطلب ، اين رباعى با خطى غير از خط كاتب نوشته شده است :\r\n اى صاحب بخت و طالع سعد * شادىّ و سرور از بر تست\r\nعيب تو بود هميشه مستور * مادام كه بخت ياور تست \r\n","page_name":" 135 ","page_number":135},
  {"content":"\r\n\r\nهاون در آفتاب شكافته نشود . و يقال لصاحب البخت : لو عرس الشّوك لأثمر العنب . و گويند : صاحب دولت را اگر خار بنشاند ، انگور بار آرد . و يقال : من ليس له بخت لو انتهى إلى عذب فرات ، صار أجاجا ؛ و لو أخذ ياقوتا انقلب فى كفّه زجاجا . و گويند : آن‌كس را كه بخت نباشد اگر بر سر چشمهء آب شيرين رود ، آب تلخ شود ؛ و اگر ياقوت به دست فرا گيرد ، در كف او باز آبگينه گردد .\r\nبيت :\r\n تا رهبر تو نفس بدآموز بود * بخت تو مپندار كه پيروز بود\r\nتو خفته به ناز و شبِ عمرت كوتاه * ترسم كه چو بيدار شوى روز بود \r\nشيخ ، قدّس اللّه روحه ، گفت : از آثار بخت و دولت آن است كه شخص به صاحب‌دولتان نزديك شود و كردار ايشان او را كرامت گردد ؛ كه سعى و كوشش و جدّ و اجتهاد شخص هم از نشانهء بخت و دولت است . بيت :\r\n كس در عالم به گل‌عذارى نرسيد * تا بر دلش از زمانه خارى نرسيد\r\nچون شانه كه تا سرش به صد شاخ نشد * دستش به سرِ زلفِ نگارى نرسيد \r\nشيخ ، قدّس اللّه روحه ، گفت : تصوف كسبى نيست و اين دولت به تعليم و تلقين راست نيايد و از مداد و كاغذ درنتوان يافت . بلكه آن عطايى است و آن عنايت محض است . حق ، تعالى و تقدّس ، هر كه را خواهد داد . چون اين كلمات فرمودى ، گفتى ، بيت :\r\n دفترِ صوفى سواد [ و 
  ] حرف نيست * جز دل اسفيد همچون برف نيست\r\nصوفىاى نتوان به كسب آموختن * در ازل اين خرقه بايد دوختن\r\nتا بود يك ذرّه هستى در ميان * بر كنارى از صفاى صوفيان\r\nجِدّ و جهدت را جزايى ديگرست * صوفىاى كردن ز جايى ديگرست\r\nراست نايد صوفىاى كردن به كسب * خر كجا گردد به جِدّ و جهد اسب\r\nليك گر دولت رسد از جاى خويش * يك خر عيسى بود صد اسب بيش \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n كار توفيق و عنايت مىكند * جمله گمراهان هدايت مىكند \r\n\r\nفصل نهم در صفت اوليا\r\nشيخ ، قدّس اللّه روحه ، گفت : از جملهء خصايل اولياى حق آن است كه در كل احوال رجوع ايشان به خداى بود .\r\nو گفت : از صفات اولياى حق چند چيز است كه حق تعالى ايشان را كرامت كرده است كه ديگران از آن محروم‌اند . اول ، حشمت بىگفتار و سياست بىآزار و دولت بىميراث .\r\nشيخ ، قدّس اللّه روحه ، گفت : شيخ ابو نجيب سهروردى ، رحمة اللّه عليه ، فرموده است كه سه چيز از صفات اولياى حق است : علم بىتكرار ، و روزيى بىكسب ، و جاهى بىنصيب .\r\nشيخ ، قدّس اللّه روحه ، گفت : رسول ، صلّى اللّه عليه و على آله و سلّم ، فرموده است : إذا أحبّ اللّه عبدا ألبسه صورة من صورة و نفخ فيه روحا من أرواحه حتّى ينقاد له كلّ حجر و مدر و يتواضع له كلّ حيوان و سبع . و گفت : چون دوست دارد خداى تعالى بنده‌اى را ، [ بپوشاند 
  ] او را لباسى از صفات خود و دردمد در وى روحى از روح‌هاى خود ، تا مطيع و منقاد او شوند جملهء سنگ و كلوخ و تواضع كنند او را جملهء حيوانات و دد و دام كوه .\r\nو گفت : حديث صحيح است كه حق تعالى مىفرمايد : « من كان لى مطيعا كنت له وليّا فليتق بى و ليحكم علىّ ؛ فو عزّتى و جلالى و عظمتى و كبريائى لو سألنى أن أزيل الدّنيا لأزلتها له . » حق تعالى مىفرمايد كه آن‌كس كه مرا مطيع و فرمانبردار باشد من كه خداوندم دوست و يار و كارگزار او باشم . گو اعتماد كن به من و بخواه هرچه مىخواهد ، كه به عزت و جلال و عظمت و كبريايى من كه اگر بخواهد از من آنكه دنيا نيست كنم ، آن را نيست گردانم از براى حرمت او .\r\nو گفت : شيخ محمد جريرى ، رحمة اللّه عليه ، فرموده است : إنّ اللّه تعالى إذا أراد إظهار حكم فى عباده ، قيّد ألسنة أوليائه حتّى لا يدعونه ؛ فإنّه يستحيى أن يردّهم . گفت : چون\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nخداى تعالى خواهد كه حكمى راند در بندگان خود ، بند كند زبان اولياى خود تا دعا نكنند و از براى ايشان خداى نخوانند ، كه حق تعالى شرم مىدارد آنكه دعاى ايشان رد كند .\r\nو قال الشيخ ، قدّس اللّه روحه ، الدولة وحشية ، فقيّدها بإكرام الأولياء و الصالحين . گفت :\r\nدولت گريزان است ؛ بند كنيد آن را به اكرام و احترام كردن اوليا و صالحان .\r\nو گفت : بزرگ ندارد قدر و قيمت اولياى حق ، الّا كسى كه بزرگ‌قدر باشد .\r\nو گفت : حديث صحيح است كه چون مردى از اهل بهشت وفات كند كه او از جملهء اولياى حق بود ، شرم دارد خداى تعالى كه عذاب كند آن‌كس را كه جنازهء او بردارد و آن‌كس كه از پى جنازهء او برود و آن‌كس كه نماز بر وى كند . و راوى اين حديث جابر بن عبد اللّه ، رضى اللّه عنه ، گفت : از آن زمان كه اين حديث شنفتم از رسول ، صلّى اللّه عليه و على آله و سلّم ، حمل هيچ ميّت فرونگذاشتم به اميدوارى اين حديث .\r\nو قال رسول اللّه ، صلّى اللّه عليه و على آله و سلّم : من أكل مع مغفور له أو جلس عند مغفور له غفر له . گفت : آن‌كس كه چيزى خورد با آن‌كس كه او را آمرزيده‌اند او را بيامرزند .\r\nو قال : أولياء اللّه الّذين نظروا إلى باطن الدنيا حين نظر النّاس إلى ظاهرها . گفت : اولياى خداى كسانىاند كه نظر كنند در باطن دنيا ، آن هنگام كه نظر كنند مردم به ظاهر آن .\r\nو قال : إنّ أثر عمل الرّجل الصّالح ليدرك البطن السّابع من الشّخص . گفت : به درستى كه اثر عمل مرد صالح دريابد بطن هفتم از او . يعنى برسد بركت آن به هفت فرزندان او .\r\nشيخ ، قدّس اللّه روحه ، گفت : اولياى حق ، سبب فلاح و نجات خلق خداىاند ، هم در دنيا و هم در آخرت ؛ كه در هر كجا ايشان باشند ، بلا و خشم خداى به آنجا نرسد ؛ و جملهء بلاها و فتنه‌ها چون به ايشان رسد ، فرونشيند و نيست شود .\r\nو گفت : حديث صحيح است كه چون مؤمن قدم اندر صراط نهد ، آتش دوزخ در زير قدم او افسرده شود ، همچنان‌كه افسرده شود چربش بر روى طبق .\r\nو حديث صحيح است كه قومى بيايند بر در بهشت و گويند : نه خداى تعالى ما را وعده كرده بود كه درآييم به دوزخ ؟ ايشان را جواب گويند كه شما گذشتيد بر آن و\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nآن در زير قدم‌هاى شما فسرده شد .\r\nو نيز حديث است كه چون مؤمن به كنارهء دوزخ رسد ، دوزخ به آواز آيد و گويد :\r\nبگذر اى مؤمن ، كه نور تو آمد و آتش مرا فرونشاند .\r\nشيخ ، قدّس اللّه روحه ، گفت : اولياى حق ايشان‌اند كه ثقل وجود مزاحم ايشان نباشد و ايشان از بلاى دوزخ وجود خلاص يافته‌اند .\r\n\r\nفصل دهم در شرح وجود و قالب\r\nشيخ ، قدّس اللّه روحه ، گفت : وجود شخص به حقيقت دوزخى بزرگ است كه هر بلا و فتنه كه به شخص مىرسد همه از نتيجهء اوست ، و جمله خوارى و رسوايى دنيا و آخرت كسب اوست . بيت :\r\n كلّ بلائى علىّ منّى * يا ليتنى أخذت عنّى\r\nهر بلايى كه بر منست ز تن * كاجكى من گرفتنى از من \r\nتا از اين زحمت و بلا و مشقّت كه دم‌به‌دم از حوادثات مرا روى مىنمايد خلاص يافتمى :\r\n تا آنكه من نبودم ، آسوده بودم از غم * رنجِ من از من آمد ، اى كاج من نبودى\r\nجان بود همچو خورشيد ، در ابرِ تن نهان شد * بىنور از آن بماندم ، كاجى كه تن نبودى \r\nتا بنجاس « 1 » تير بليّات و حادثات نكشتيمى . بيت :\r\n دانى چه حكمتست كه فرزند را پدر * منّت ندارد ار دهدش روز و شب عطا\r\nيعنى درين جهان كه محلّ حوادثست * در محنتِ وجود تو افكنده‌اى مرا \r\nشيخ ، قدّس اللّه روحه ، گفت : شيخ ابو الحسن خرقانى ، قدّس اللّه سرّه ، فرمود كه روزى در خلوت نشسته بودم ، شخصى از هوا درآمد و قدرى نان بر ورق انجير نهاده بود ، مرا داد و گفت : مرا دعا كن ، باشد كه از كفر تن بازرهم . و در هوا باز شد . دوم روز\r\n\r\n\r\n","description":"","footnote":"\r\n( 1 ) . اين واژه را در هيچ فرهنگى نديدم . شايد برجاس باشد به معنى هدف .\r\n","page_name":" 139 ","page_number":139},
  {"content":"\r\n\r\nاز هوا بازآمد و همچنين گفت . سيّوم روز از هوا بيامد و گريه و زارى بسيار كرد و استعانت نمود و همچنين بگفت كه دعايى بكن ، باشد كه از كفر تن خلاص يابم .\r\nبعد از آن ، چون وى برفت ، شيخ با ياران خود گفت : اى جوانمردان ، كسى كه در هوا به اين صفت مىپرد از كفر تن فرياد مىكند ، ما كه چنين خوش و فارغ نشسته‌ايم خود چه خواهيم كرد و در حضرت راهروان و سابقان طريقت چه عذر خواهيم گفت ؟ اين مىگفت و مىگريست .\r\n گويى كىام از جسم روان بازرهد * وز زحمتِ اين گران جان بازرهد\r\nبا جان و جهان چه عيش‌ها خواهم كرد * آن روز كه جانم از جهان بازرهد \r\nشيخ ، قدّس اللّه روحه ، گفت : روح را كه در وجود محبوس كردند ، حكمت آن بود كه روح در عالم اصلى به ظهور آمد بىحجاب بود و در ميان نعمت وصال برآمده بود ، و قيمت آن نعمت نمىدانست و در صحراى عدم بىدرد و غم آسوده‌وار ، خليع العذار « 1 » ، پرواز مىكرد و از ذوق و شوق و مودّت و محبت و جميع مقامات و درجات بىبهره بود و از مشاهدهء خود بىخبر بود ؛ به ضرورت او را آيينه‌اى مىبايست كه جمال خود مشاهده كند و خلوتى مىبايست كه در آن اربعينى برآورد ، كماليّتى حاصل كند ؛ دل را آيينهء او ساختند و جسم را خلوت او كردند . آن‌گاه ، او را از عالم وصال روى در عالم فراق دادند تا درد و سوز و محبت و اشتياق در وى پديد شود و آرزوى حبّ الوطن من الإيمان در او سر برزند و از اين عالم ناپرواى گردد و به هيچ التفات نكند و طالب مرجع و معاد اصلى گردد و به قدم عبوديت درآيد ، تا در هر مقامى از مقامات اين راه كه برسد ، نورى او را به تازگى حاصل آيد و از اين سفر كماليّتى حاصل كند . اشارت سافروا تغنموا مراد جز اين نبوده است . بيت :\r\n سفر را گر چنين قدرى نبودى * مه نو از سفر بدرى نبودى \r\nشيخ ، قدّس اللّه روحه ، گفت : وجود سبب حجب ساختند تا روح را بيازمايند كه در اين غيبت چگونه خواهد بود ، كه دوست از غيبت توان شناخت كه شرائط\r\n\r\n\r\n","description":"","footnote":"\r\n( 1 ) . مهارگسسته ( لغت‌نامه ) .\r\n","page_name":" 140 ","page_number":140},
  {"content":"\r\n\r\nدوستى چگونه نگاه مىدارد . كما قال اللّه تعالى : «  الَّذِي خَلَقَ الْمَوْتَ وَ الْحَياةَ  اى الذى خلق الاجساد و الارواح  لِيَبْلُوَكُمْ  ربكم  أَيُّكُمْ أَحْسَنُ عَمَلًا  » ( ملك : 2 ) . شيخ ، قدّس اللّه روحه ، اين بيت بسيار خواندى ، بيت :\r\n دير شد تا در برم دل زحمتِ تن مىكشد * دوست مىبينى كه او چون رنج دشمن مىكشد\r\nاز براى آنكه تا مرهم شود در ديده‌ها * توتيا خود را به پيشِ زخمِ هاون مىكشد \r\nشيخ ، قدّس اللّه روحه ، گفت : دشمن شخص وجود اوست كه نفس و هوا و شهوت همه از بهر او در كارند ، و هر بدبختى كه شخص را حادث مىشود جمله از نتيجهء ساز و تربيت و دربايست اوست . پس ، تا وجود خود را دشمن ندارد ، به خداى كه به خداى دوست نشود هرگز .\r\n هر وجودى كان به صحرا آمده‌ست * سايهء سيمرغ زيبا آمده‌ست\r\nچون تو گم گشتى چنين در سايه‌اى * كى ز سيمرغت رسد سرمايه‌اى \r\nشيخ ، قدّس اللّه روحه ، گفت كه هر كس كه به وجود خود مشغول شد به خودبينى و منى و مايى ، كه درخت لعنت است ، گرفتار شد .\r\n من و تو يك ، دو من زهرست در كار * كز آن يك جو شود كوهى نگونسار \r\nو گفت : وجود خود منگر و هستى خويش مبين و اصلا خود مباش ، تا آنچه مطلوب است بىتوقف بر تو بىتو مكشوف شود و كارهاى مشكل بر تو آسان گردد .\r\nو من كلامه ، قدّس اللّه روحه :\r\n در حجابى تو هم ز هستىِ خويش * ورنه آن ماه نو نه پنهانست\r\nبا وجودِ تو مشكلست اين راه * گر نمانى تو سخت آسانست \r\nشيخ ، قدّس اللّه روحه ، گفت : روزى شيخ ابو سعيد ابو الخير ، قدّس اللّه سرّه ، در راه مىرفت و خواجه حسن ، كه خادم او بود ، از پيش شيخ مىرفت . شيخ او را گفت : يا حسن ، از پيش مباش . حسن باز پس ايستاد . گفت : از پس مباش . حسن بر راست شيخ ايستاد . گفت : از راست مباش . حسن بر چپ ايستاد . گفت : از چپ\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمباش . گفت : يا شيخ ، آخير كجا باشم ؟ شيخ گفت : خود مباش ، و در هر كجا خواهى باش . بيت :\r\n چو آمد روىِ مهرويم كه باشم من ، كه من باشم * كه آنگه خوش شوم با او كه من بىخويشتن باشم\r\nمرا گر مايه‌اى بينى بدان كان مايه او باشد * برو گر سايه‌اى بينى بدان كان سايه من باشم \r\nشيخ ، قدّس اللّه روحه ، گفت : در عرب به تمثيل گويند : إن تقدّم نحر و إن تأخّر عقر .\r\nيعنى ، اگر پيش رود بكشند ؛ و اگر باز پس رود پى كنند . در اين معنى گويند ، بيت :\r\n چو در هر خانه‌اى بينى شه‌انگيز * چرا شطرنج مىبازى فروريز\r\nاز آن گويند بيرون شو ز خانه * كه تا اصلًا نباشى در ميانه \r\nشيخ ، قدّس اللّه روحه ، گفت : كارى كوچك نيست كه آدمىزاد را بدان مقيد كرده‌اند كه در عبوديت استقامت نمايد و از آن تجاوز نكند .\r\nرسول ، صلّى اللّه عليه و على آله و سلّم ، گفت : آية :  « فَاسْتَقِمْ كَما أُمِرْتَ  ( هود : 112 ) مرا پير كرد . و گفت : يا ليت ربّ محمّد لم يخلق محمّدا . اى كاج كه خداى محمد نيافريدى محمد را . ابو بكر صدّيق كه خليفهء رسول اللّه بود گفت : ليتنى لم أكن . اى كاج كه من نبودمى . و على هذا ، انبيا و اوليا اين كلمات گفته [ اند 
  ] كه « اى كاج كه ما را نيافريدندى » و همه فرياد از وجود خود و نگريستن قالب خود و ديدن عالم اجسام مىكنند . و آنان خواسته‌اند كه ايشان را همچنان در عالم ارواح رها كردندى و بدين عالم نفرستادندى .\r\nشيخ ، قدّس اللّه روحه ، گفت : چون مجنون در كشاكش عشق ليلى فتاد و سلطنت عشق روى در نهاد او نهاد ، زمانى آزادى طفلى ياد آورد كه با ليلى رمهء بزغاله به چرا مىبردند و از اين دار و گير آسوده بودند و انشا كرد و گفت :\r\n صغيران نرعى البُهم يا ليت إنّنا * الى اليوم لم نكبر و لم تكبر البُهم \r\nيعنى من و ليلى هر دو كوچك بوديم و شبا [ نى 
  ] رمهء بزغاله مىكرديم . اى كاج كه ما هر دو بزرگ نشدمانى و آن بزغاله‌ها نيز هيچ يك بزرگ نشدى ، تا امروز بدين درد بلا\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nو مصيبت گرفتار نشدى .\r\nشيخ ، قدّس اللّه روحه ، گفت : مضرّت وجود آن است كه نصيب حظّ او همه از اين عالم است و فكر [ و 
  ] انديشهء او همه در اين عالم است و نظر او جز در اين عالم فانى نيست و شناخت اين عالم بيش ندارد و همه ميل او اين جهانى است و انس او همه با اين عالم است . و اين جمله نتيجهء دورى است از خداى . و نفع او آن است كه چون توفيق حق دررسد ، او را از اين جمله بازتوان‌آورد و به خداى مشغول توان كرد . و گفت : مثل وجود مثل باز وحشى است : سال‌ها او را ديده از اين عالم بربايد دوخت و او را به هر انواع تربيت داد ، تا انس يابد ، تا صاحب خود او را شكار آموزد ، و تا آنچه مطلوب است به ايام صيد افتد .\r\nشيخ ، قدّس اللّه روحه ، اين كلمات بسيار گفتى كه وجود شخص كارخانهء بزرگى است كه بسى اسرارهاى خداى در او تعبيه است كه علم كس بدان نرسد .\r\nپس گفتى : تبارك اللّه ربّ العالمين ، تبارك اللّه ربّ العالمين . و چند بار تكرار كردى ؛ آن‌گاه گفتى ، بيت :\r\n دل به جان شد ، جان فروآمد به جسم * كس ندارد زين عجايب‌تر طلسم \r\nفتبارك اللّه أحسن الخالقين .\r\n\r\nفصل يازدهم در عدل حكّام\r\nشيخ ، قدّس اللّه روحه ، گفت : بندگان خداى دو قسم‌اند : يكى ملوك‌اند كه حظّ ايشان عزّ مملكت است . ديگر رعيت‌اند كه قسم ايشان امن و استراحت است . و اين هر دو در يك تن اجتماع [ ن 
  ] پذيرد : يا رعيت بودن و راحت يافتن رغبت بايد نمود و عنان جنيبت دولت فرو بايد گذاشت . يا مهابت و عزّ شاهى اختيار بايد كرد و دست از استراحت و راحت و فراغت و لذت ببايد شست ، تا رغبت در پناه دولت او امن و استراحت و عافيت توان يافت .\r\nشيخ ، قدّس اللّه روحه ، گفت : رسول ، صلّى اللّه عليه و على آله و سلّم ، فرموده است : السّلطان ظلّ اللّه فى الأرض يأوى إليه كلّ مظلوم . پس ، بايد كه همچنان‌كه شفقت و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمرحمت حق تعالى در شأن بندگان مبذول است ، عاطفت و شفقت سلطان در شأن رعيت موجود بود و در كلّ احوال در امن و عافيت و راحت ايشان كوشد و همه را عيال خود داند و از كار ايشان فارغ نباشد تا گرفتار نشود .\r\nشيخ ، قدّس اللّه روحه ، گفت : روز قيامت كه اوّل چيزى كه حساب خواهند از ملوك از عدل خواهند پرسيد . پس ، اگر عدل كار فرموده باشد ، جملهء اعمال سيّئهء ايشان به سبب عدل نگاه داشته باشد ، عفو شود . و اگر ، عياذا باللّه ، از عدل محروم باشد ، جمله اعمال حسنه ايشان به سبب بىعدلى هيچ محسوب نباشد و در عذاب گرفتار شود .\r\nشيخ ، قدّس اللّه روحه ، گفت : هر حاكم كه او را كه سعة الصدر نباشد عدل از او به ظهور نيايد ؛ از آن جهت كه هر كس كه او را سلطان و حاكم گردانيدند مشورة بسيار كس با او خواهند كرد و اعمال رعايا بسيار نزد او خواهند برد و از آن انديشه‌هاى بسيار در خاطر او پديد خواهد شد ؛ پس ، اگر نه سينهء فراخ بود او را كه اين جمله در خاطر خود موقوف دارد تا به علم و عقل و راى و فكر و تدبير صواب در آن تأمّل كند و صواب از خطا نيك تميز كند و سخن هر كس به جاى خود نيك بشناسد و صدق و كذب هر يك به برهان و امتحان نيك بداند به تأنى و آهستگى ، چگونه عدل نگاه تواند داشت ؟ و طريقهء عدل وى آن بود كه هرچه كند از روى علم و فتواى دين باشد ، و از روى جهل و غضب هيچ كار نكند ؛ اگر چنين كند ، عدل نباشد و به فرمان شيطان كار كرده باشد ؛ كه رسول ، صلّى اللّه عليه و على آله و سلّم ، فرموده است : إذ استشاط السّلطان تسلّطه الشّيطان . هرچه نه به فرمان خداى و رسول او بود موجب گرفتارى بود .\r\nشيخ ، قدّس اللّه روحه ، گفت : روزى امير المؤمنين عمر ، رضى اللّه عنه ، حدّ شرع بر كسى مىراند ، و در اثناى حدّ آن شخص عمر را دشنام داد ؛ عمر از حدّ زدن دست بداشت و لحظه‌اى بنشست . پس برخاست و بقيّت حدّ بر وى براند . يكى سؤال كرد كه اى امير المؤمنين ، تو را چه افتاد كه چون دشنام از وى بشنيدى دست از حدّ زدن بازداشتى و زمانى بنشستى ؟ امير المؤمنين گفت : چون وى مرا دشنام\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nداد ، در نفس من خشم پديد [ آمد 
  ] ، دست از او بازداشتم و ترسيدم از حق تعالى كه آنچه در آن دم او را زدمى از سر خشم بودى ، نه از امر حق تعالى ، و بدان گرفتار شدمى . از اين جهت ، چندان بنشستم كه نفس خود را از آن خشم بازآوردم . پس ، برخاستم و به امر حق قيام نمودم . پس ، شيخ ، قدّس اللّه روحه ، گفت : آن‌كس كه حاكم امور مسلمانان بود اين يك حكايت او را كفايت است در عدل و راستى كار فرمودن . و در حديث صحيح است : ما من أمير يلى أمر المسلمين ثمّ لا يجهد و لا ينصح إلّا لم يدخل معهم الجنّة . گفت نباشد هيچ اميرى كه حاكم كار مسلمانان كرده باشند ، پس جهد ننمايد در صلاح ايشان و نصيحت ايشان نكند به طريقهء دين ، الّا كه درنشود با ايشان به بهشت . و فى الحديث : اللّهمّ الطف بكلّ وال يلطف برعيّته ؛ و اعنف على كلّ وال يعنف برعيّته . و گفت : خداوندا ، لطف كن با هر حاكمى كه لطف كند با رعيت خويش ؛ و زجر كن با هر حاكمى كه زجر كند با رعيت خويش .\r\nشيخ ، قدّس اللّه روحه ، فرمود كه رسول ، صلّى اللّه عليه و على آله و سلّم ، فرموده است : من ولى من أمر أمّتى شيئا فخسفت سريرته ، رزق [ الهيبته 
  ] من قلوبهم ؛ و إذا بسط يده و لهم بالمعروف رزق المحبّة منهم ؛ و إذا انصف الضعيف من القوى قوّى الله سلطانه ؛ و إذا عدل مدّ فى عمره . گفت هر كس كه حاكم كردند به چيزى از كارهاى امّت من ، پس سيرت او نيكو بود ، هيبت او در دل‌هاى ايشان روزى او گردد . و چون دست نيكويى و عطاى او به ايشان گسترده شود ، محبت او در دل‌هاى ايشان نصيب او گردد . و چون داد مردم ضعيف از قوى ستاند ، حق تعالى سلطنت او قوى گرداند . و چون عدل كار فرمايد ، بركت در عمر او پديد شود .\r\nشيخ ، قدّس اللّه روحه ، گفت : حق تعالى مىفرمايد :  « تَعاوَنُوا عَلَى الْبِرِّ وَ التَّقْوى »  ( مائده : 2 ) ، هيچ مدد اوفر و اعانت اكمل بدان نرسد كه مضطرّى را از بند ضرر خلاص دهند و ملهوفى حزين را دريابند و قيد همّ و حزن او بگشايند . و اين توفيق ملوك را كرامت كرده‌اند كه تمامى استعداد در ايشان حاصل است .\r\nشيخ ، قدّس اللّه روحه ، گفت : ابراهيم اعرج ، كه والى مدينه بود ، از ابو هريره ، رضى اللّه عنه ، پرسيد كه در اين كار كه من هستم چه كنم كه نجات و رستگارى من در\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nآن بود ؟ ابو هريره گفت : تأخذ المال من حلّه فتضعه فى حقّه . هرچه بستانى از حلال بستان ، و آن‌گاه او را در حق [ و 
  ] راستى صرف كن .\r\nو قال الشيخ ، قدّس اللّه روحه ، من قطع النّظر عن زخارف الدّنيا و نعيمها الفانية و يعرف محنة الدّنيا و حقارتها و سرعة زوالها حتّى يعلم تحقيقا أن لا اعتبار بالجاه و المال و الملك و الثّروة و الغنى و يسعى فى طلب ملك لا يبلى و نعيم لا يفنى ، فقد يعدل فى الحكومة . گفت : هر كس كه قطع نظر كند از آرايش دنيا و نعمت‌هاى فانى آن و سرعت زوال آن و به تحقيق بداند كه هيچ اعتبار نيست به جاه و مال و ملك و نعمت و توانگرى ، پس سعى كند در طلب ملكى كه نقصان درنپذيرد و نعمتى كه فانى نشود ، چون اين دانش و توانش او را حاصل آيد ، به‌درستى كه در حكومت ، عدل نگاه تواند داشت . بيت :\r\n شاها ، به مراد اين جهان شاد مشو * عُقبا طلب و چو خاك بر باد مشو\r\nبر عدل بكوش و دادِ مظلوم بده * حق داد تو را مُلك ، تو بيداد مشو \r\nشيخ ، قدّس اللّه روحه ، گفت : بعضى از ملوك سؤال كرد از صاحب‌دلى كه ثبات اين دولت و سلطنت كه ما در آنيم چيست . گفت : در عدل و داد و خيرات . پس ، هرگاه كه بىعدلى ظاهر شود ، علامت زوال دولت است . و در حديث است كه چون حكّام در حكومت جور كنند ، ايشان را دشمنان پديد شوند و به ايشان دلير گردند .\r\nشيخ ، قدّس اللّه روحه ، گفت : نوّاب « 1 » عادل سبب ثبات دولت سلاطين و حكّام‌اند . پس ، گاه كه در ملك ايشان رخنه پديد شود و دولت ايشان نقصان‌پذير گردد ، از نتيجهء جوركننده باشد . پس ، بايد كه وزراى ملوك و نوّاب حكّام عادل و صالح و مشفيق « 2 » باشند در حق رعايا ، تا معمورى ملك و ثبات دولت بود . و خطا باشد كه حوالهء مصالح رعايا به ظالمان و طامعان و فرومايگان كنند ، كه ايشان نتيجهء زوال دولت‌اند .\r\nشيخ ، قدّس اللّه روحه ، گفت : در گوشهء تاج نوشيروان اين كلمات نوشته بود : لا تؤدّبوا أبناء السّفل ، فإنّهم إذا تأدّبوا طلبوا معالى الأمور ؛ فإذا نالوها داموا بمذلّة الأحرار . يعنى ، فرومايگان\r\n\r\n\r\n","description":"","footnote":"\r\n( 1 ) . در متن : ثواب .\r\n( 2 ) . كذا فى الاصل .\r\n","page_name":" 146 ","page_number":146},
  {"content":"\r\n\r\nرا ادب و تربيت مكنيد كه ايشان چون ادب و پرورش بيابند ، طلب كارهاى بزرگ كنند ؛ و چون بدان رسند ، هميشه خوارى و آزار هنرمندان و آزادان جويند . پس ، وزير و نايب بايد كه اصل‌دار و عاقل و كامل و صالح بود ، تا موجب صلاح و نجات و امن و عافيت رعيّت و ثبات دولت سلطان باشند . و رسول ، صلّى اللّه عليه و على آله و سلم ، فرمود كه من ولّى شيئا من المسلمين فأراد اللّه به خيرا جعل معه وزيرا صالحا ، فإنّ نسى ذكّره ، و إن ذكّر أعانه . گفت : آن‌كس كه حاكم كردند به چيزى از كار مسلمانان و خداى تعالى به او خيرى خواسته باشد ، بدهد او را وزيرى صالح تا اگر عدل و طريقهء دين فراموش كند او را ياد دهد ؛ و اگر در آن باشد مدد و يارى او كند تا در عدل و دين‌دارى قوى گردد .\r\nشيخ ، قدّس اللّه روحه ، گفت : در آن زمان كه خلافت به امير المؤمنين عمر بن عبد العزيز ، رضى اللّه عنه ، رسيد ، شرح حال خود به امام عهد خويش ، عالم دين‌دار ، امام سالم ، رحمة اللّه عنه ، نبشت كه در اين حوالهء خلافت كه به اين بندهء نادان كرده‌اند سخت فرومانده‌ام و نمىدانم كه نايب صالح از كجا طلب كنم كه از او هيچ مضرّت به مسلمانان نرسد . امام سالم ، رحمة اللّه عليه ، در جواب او چنين نبشت : يا أمير المؤمنين ، إن نويت الحقّ و أردت العدل ، أعانك اللّه تعالى فى هذه الخلافة و أتاح لك عمّالا صالحين مشفقين فى شأن المسلمين موافقين فى تفقّد أحوال المؤمنين مجتهدين فى إغاثة الملهوفين [ المقّيين ؟ 
  ] عن المكروبين ، و أتاك بهم من حيث لا يحتسب . فإنّ عون اللّه تعالى على قدر نيّة العبد ؛ فمن تمّت نيّته فى أعمال الخير و الحسنات ، تمّ عون اللّه تعالى له فى جميع الأنفاس و اللّحظات . و من قصرت نيّته ، قصر عون اللّه تعالى عنه به قدر ما قصرت نيّته فى معاونة المؤمنين و المسلمين . گفت : اى امير المؤمنين ، اگر نيّت تو حق باشد و عدل خواهى ، يارى تو كند خداى تعالى در اين خلافت ، و بدهد تو را نايبان صالح كه مشفقين باشند در شأن مسلمانان و موافق در تفقّد كردن احوال مؤمنان و جهد نمايند در فرياد رسيدن اندوه‌زدگان و غم و اندوه بازبرند از غم‌زدگان ؛ و دولت و سعادت رسد تو را به سبب ايشان ازآنجاكه نمىپندارى . به‌درستى كه يارى خداى تعالى بر قدرت نيّت بنده بود . پس ، اگر تمام بود نيّت او در كارهاى خير و نيكويىها ، تمام بود يارى خداى تعالى در حق او در جملهء انفاس و اوقات و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nساعات . و اگر شكسته باشد نيّت او ، شكسته باشد يارى خداى تعالى از وى به قدر آنكه شكسته باشد نيّت او در معاونت كردن مؤمنان و مسلمانان .\r\nشيخ ، قدّس اللّه روحه ، در معنى اين حديث كه رسول ، صلّى اللّه عليه و على آله و سلّم ، فرموده است : أحسنوا إذا ولّيتم و اعفوا عمّا ملكتم . گفت : چون شما را حاكم گردانيدند ، و در حق خردمندان نيكوكار باشيد و در حق بىخردان بردبار .\r\nقال الشيخ ، قدّس اللّه روحه ، كن لمظلوم ناصرا لعلّك تكون خليفه اللّه تعالى فى أرضه . گفت :\r\nمظلومان را يارى كن ، تا مگر خليفهء خداى باشى در زمين او .\r\nشيخ ، قدّس اللّه روحه ، گفت : رسول ، صلّى اللّه عليه و على آله و سلّم ، فرموده است : لن يهلك الرّعيّة و إن كانت ظالمة مسيئة إذا كانت الولاة هادية . گفت : هلاك نشود رعيّت و اگرچه ظالم و بدكردار باشد ، مادام كه حاكم راه راست نماينده و راه راست رفته بود .\r\nپس ، شيخ ، قدّس اللّه روحه ، گفت : زينت و آرايش و رفعت و حشمت ملوك و حكّام در عدل است . و گفت مأمون خليفه وقتى قصرى بپرداخت و زينت و آرايش تمام در آن به كار داشت . روزى در آن قصر نشسته بود ، بهلول از در درآمد . خليفه او را گفت كه چيزى كه ترا در خاطر آيد در اين ديوار قصر بنويس . بهلول قلم برگرفت و در آن ديوار نبشت : إن عملت من مالك فقد أشرفت و اللّه لا يحبّ المسرفين . و إن عملت من مال غيرك فقد ظلمت و اللّه لا يحبّ الظالمين . گفت : اگر اين قصر كه كرده‌اى از مال خود كرده‌اى ، اسراف كرده‌اى ، و خداى تعالى دوست نمىدارد اسراف‌كنندگان را . و اگر از مال ديگران كرده‌اى ، ظلم كرده‌اى ، [ و 
  ] خداى تعالى دوست نمىدارد ظالمان را . خليفه چون آن را برخواند ، پشيمان شد و دانست كه حق بر جانب اوست . و در اين معنى گفته‌اند بيت :\r\n داد از كسى مخواه كه تاج مرصّعش * ياقوت‌پاره از جگر دادخواه يافت\r\nداد از كسى طلب كه سليمانِ پادشاه * از بندگيش آن همه اقبال و جاه يافت \r\nشيخ ، قدّس اللّه روحه ، گفت : جملهء مشايخ و ائمّهء دين دعا در حق پادشاهان عادل كرده‌اند و فتح و ظفر و درازى عمر ايشان از خداى خواسته‌اند ؛ و ديگران را بدين وصيت كرده‌اند و گفته‌اند : إذا كانت لكم دعوة مستجابة فاجعلوها لولاتكم العادلين . چون\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nشما را يك دعاى مستجاب بود ، آن دعا در حقّ پادشاهان و اميران عادل صرف كنيد كه آن دعا در حق خويش و جملهء خلايق صرف كرده باشيد .\r\nشيخ ، قدّس اللّه روحه ، گفت : دعاى رعيّت در حقّ راعى ايشان مؤثر است ، خواه دعاى نيك ، خواه دعاى بد . و آن را اثرى تمام دارد . بيت :\r\n كس چه داند تا دعاى پيرزن * چون بود وقت سحرگه تيرزن\r\nآنچه آهى در سحرگاهى كند * مىندانم رستمى ماهى كند \r\nشيخ ، قدّس اللّه روحه ، گفت : يكى از حكّام ستمگر بوده است كه رعيّت هميشه از جور ظلم او در مشقت بودند . عاقبت در قيد ظلم خود گرفتار شد و در چنبر مرگ اوفتاد ؛ در آن حالت اين رباعى مىگفت :\r\n افسوس كه چرخ بر گزندم بگرفت * توسن بودم به صد كمندم بگرفت\r\nمىسوخت هزار مستمند از ستمم * تا سوز كدام مستمندم بگرفت \r\nشيخ ، قدّس اللّه روحه ، گفت : جائز نيست كه امير ظالم را دعا كنند ، الّا آنك گويند او را : أصلحك اللّه . يا آنكه گويند : وفّقك اللّه للخيرات . يا آنكه گويند : طوّل اللّه عمرك فى طاعته .\r\nشيخ ، قدّس اللّه روحه ، گفت : هر كس كه او را حاكم كردند به امور مسلمانان و در نفس وى ظلم و كبر نبود عدل و شفقت كند به ايشان ، حق آن به جاى آورده باشد .\r\n\r\nفصل دوازدهم در كبر و عجب\r\nشيخ ، قدّس اللّه روحه ، گفت : هيچ‌كس كبر ننمايد ، الّا كه حق تعالى او را خوار گرداند . از آن جهت كه كبريايى صفت حق تعالى است . صفت بنده عجز و تواضع و مسكنت است ؛ پس چون تكبّر نمايد ، خشم حق يابد و حق تعالى مىفرمايد : « الكبرياء ردائى و العظمة إزاري . فمن نازعنى واحدا منهما ألقيتها فى النّارى . » از اين اشارت ببايد ترسيد و ايمن نبايد بود تا بلاى دنيا و عذاب باقى نيابد .\r\nشيخ ، قدّس اللّه روحه ، گفت : عيسى ، عليه السلام ، ياران خود را گفت : يا معشر الحواريّين ، كم من سراج قد أطفأته الريح و كم عابد أفسده العجب . اى بسا چراغ كه باد آن را نشانده\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاست ؛ و اى بسا عابد كه عجب و كبر كار ايشان به زيان آورده است . پس ، چون عابدان كه نزديكان‌اند به عجب و كبر اعمال ايشان فاسد مىشود ، هرآينه حال دوران مشكل‌تر باشد . عجز و تواضع و مسكينى مايه خود ساز تا برهى . بيت :\r\n زور بگذار و گردِ زارى گرد * تا ز فرق هوا برآرى گرد\r\nچون تو دعوىّ زور و زر دارى * ديده را كور و گوش كر دارى \r\nو حديث صحيح است كه متكبّر هرگز بوى بهشت نشنود .\r\nشيخ ، قدّس اللّه روحه ، گفت : ابو هريره و ابو رمام ، رضى اللّه عنهما ، روايت مىكنند كه روزى رسول ، صلّى اللّه عليه و على آله و سلّم ، نماز پيشين بگذارد ، با ما برخاست و عزم بقيع كرد . و جماعتى صحابه به خدمت رسول بوديم ، و عصايى از درخت خرما به دست رسول بود . چون پاره‌اى برفتيم ، رسول ، صلّى اللّه عليه و على آله و سلّم ، روى بازپس كرد و به آن چوب كه در دست داشت اشارت كرد به ما و گفت : مرّوا مرّوا . برويد . رسول بايستاد تا ما همه از پيش وى بوديم . آن‌گاه رسول ، صلّى اللّه عليه و على آله و سلّم ، از عقب ما مىآمد . فقال رجل منّا ففيم قدّمتنا يا رسول اللّه ؟ قال : كنت أسمع صوت نعالكم فاشفقت أن يقع فى نفسى شىء من كبر . يكى از ما گفت : يا رسول اللّه ، از چه جهت ما را در پيش كردى ؟ گفت : آواز نعلين شما از عقب خود بشنودم ، ترسيدم آنكه نبايد كه در نفسى « 1 » من چيزى از كبر پديد شود ؛ از اين جهت شما را در پيش داشتم و خود از عقب شما بيامدم .\r\nپس ، شيخ ، قدّس اللّه روحه ، گفت : هيچ شك نيست كه عصمت حق على التحقيق قرين آن ذات منوّر بود ، صلّى اللّه عليه و على آله و سلّم ؛ پس ، با وجود عصمت ترسيد كه نبايد كه چيزى از كبر و بزرگى و حشمت در وى پديد شود . و مدام بر نفس خود خواندى :  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ . »  ( قصص : 83 )\r\nشيخ ، قدّس اللّه روحه ، گفت : هر كس كه اول و آخر خود بشناخت بىقدرى خود را معلوم كرد و كبر و عجب از دماغ او رميده شد و تواضع و مسكنت و عجز و نياز\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 150 ","page_number":150},
  {"content":"\r\n\r\nمايه او بود .\r\n\r\nفصل سيزدهم در تواضع و مسكنت\r\nشيخ ، قدّس اللّه روحه ، گفت : تواضع و فروتنى كردن مايهء تمام است . هيچ‌كس تواضع نياورد ، الّا كه حق تعالى او را رفيع القدر گرداند . و هر كس كه او را از تواضع نصيبى دادند از جملهء دل‌هاى بندگان خداى با نصيب بود . فى الحديث : من تواضع للّه ، رفعه اللّه . و من تكبّر وضعه اللّه .\r\nشيخ ، قدّس اللّه روحه ، گفت : در حديث صحيح است كه هيچ بنده‌اى نباشد الّا كه دو زنجير محكم به او بسته‌اند : يك زنجير برده‌اند تا آسمان هفتم ؛ و يك زنجير برده‌اند تا زمين هفتم . چون بنده‌اى تواضع كند ، او را بردارند تا بالاى آسمان ؛ و چون تكبّر كند ، او را فروبرند تا تحت زمين .\r\nشيخ ، قدّس اللّه روحه ، گفت : حقيقت تواضع آن است كه چندان‌كه بنده را در دين و دنيا رفيع القدر گردد ، تواضع او بيشتر بود ؛ و چندان‌كه نعمت حق تعالى ظاهرا و باطنا در شأن او زيادت آيد ، تواضع او افزون‌تر گردد .\r\nشيخ ، قدّس اللّه روحه ، گفت : در روايت آمده است كه آن هنگام كه رسول ، صلّى اللّه عليه و على آله و سلّم ، در غزاى بدر فرصت يافت بر مشركان قريش ، چون اين خبر به نجاشى رسيد كه ملك حبشه بود ، حمد و ثناى حق تعالى بگفت و شادى و خرّمى تمام نمود و جامهء سلطنت از خود باز كرد و جامهء سفيد درپوشيد و در روى خاك بنشست . نزديكان او از وى سؤال كردند و گفتند : ما امروز از تو چيزى مىبينيم كه آن هرگز از تو نديده‌ايم . قال النجاشى فى جوابهم : إنّى من قوم إذا أحدث اللّه لهم نعمة زادوا بها تواضعا . نجاشى در جواب ايشان گفت : به درستى كه من از قومىام كه چون نعمت خداى تعالى ايشان را پديد مىشود ، تواضع ايشان به سبب آن نعمت زيادت مىگردد .\r\nشيخ ، قدّس اللّه روحه ، گفت : تواضع با جملهء بندگان خداى نمودن پسنديده است . و گفت : هركس كه از بهر حق تعالى پيش برادر بر پاى خيزد او را رفعتى در دين\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nثابت گردد . و گفت : و هركس كه از بهر حق تعالى روى در پيش صالحان و بزرگان دين بر زمين نهد ، او را در آن هيچ كراهت نباشد ، بلكه او را در دين رفعتى بود ، زيرا كه نيّت در آن ، تواضع بود كه از براى خداى نگاه داشته است ؛ و هر تواضع كه از براى خداى بود رفعت بود در دين . كما قال رسول اللّه ، صلّى اللّه عليه و على آله و سلّم : من تواضع للّه رفعه اللّه . و روى نهادن از شمار سجود نبود ، زيرا كه سجود آن بود كه پيشانى و بينى بر زمين نهد . پس ، از براى تواضع ، طرف روى از براى خداى پيش كسان خداى بر زمين نهادن و در آستانهء درويشان روى نهادن پسنديده است و موجب حصول مقصود است ، و انكار آن نبايد كرد .\r\nشيخ ، قدّس اللّه روحه ، گفت : سيد احمد كبير ، قدّس اللّه روحه العزيز ، گفته است :\r\nالسّجود أربعة : سجود الصّلاة و سجود سهوىّ و سجود التّلاوة و سجود التّواضع الّذى أمر اللّه تعالى ملائكته  فَسَجَدُوا  الملائكة كلهم اجمعون  إِلَّا إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ  » . ( بقره : 34 )\r\nشيخ ، قدّس اللّه روحه ، گفت : تا خاك قدم درويشان نگردند ، از درويشى خبر نيابند . روزى يكى از حكّام به خدمت شيخ آمد . و شيخ ، قدّس اللّه روحه ، هر بار كه روى به او كردى و سخنى خوش با او گفتى ، آن شخص برخاستى و بنشستى . و چون وى برفت ، اين كمينه سؤال كرد از خدمت شيخ در برخاستن و نشستن او .\r\nشيخ ، قدّس اللّه روحه ، گفت : اين از حساب تواضع بود و پسنديده است . و اين حركت اصلى دارد . پس گفت : حق تعالى وحى كرد به موسى ، عليه السلام ، و قال : يا موسى ، إنّى أجاورك . فقام موسى و قعد . گفت : يا موسى ، به‌درستى كه من هم‌نشين توام .\r\nموسى تواضع نمود ، برخاست و بنشست . فقال : يا ربّ ، كيف جاورتنى ؟ فقال : يا موسى ، إذا ذكرتنى أجاورك . گفت : يا ربّ ، چگونه هم‌نشينى كنى با من ؟ گفت : يا موسى ، چون مرا ياد كنى ، من هم‌نشين تو باشم . مقصود آنكه برخاستن و نشستن اصلى دارد و آن از قبيل تواضع و فروتنى بود و پسنديده .\r\n\r\nفصل چهاردهم در تحمل\r\nشيخ ، قدّس اللّه روحه ، گفت : سالك اين راه ، هر رنج و بلا و مشقت و زحمت كه از\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nخلايق به وى رسد بايد كه به جان و دل صادقانه آن را تحمّل كند و صبرى تمام در آن بكند ، و به هيچ‌كس از خلايق شكايت آن نكند و در حضرت حق تعالى نيز شكايت ننمايد و در حقّ ايشان دعاى بد نكند ؛ و در هر دو جهان آن را باز خاطر نياورد و از آن تكرار نكند ؛ و اگرچه ايشان مجرم باشند ، بايد كه او [ خود را 
  ] مجرم داند . و روندهء اين راه بايد كه طناب نياز در گردن نفس خود اندازد و خاك قدم جملهء مخلوقات باشد . و اگر شخصى از خلايق ، هر كس كه باشد ، چوبى برگيرد و تمام بر وى بزند يا سنگ بر وى زند يا خوارى و رسوايى هرچه تمام‌تر با وى بكند ، بايد كه قطعا از وى نرنجد و جرم و گناه او بر طرف خود نهد . و بايد به يقين بداند كه تا چنين نباشد و به اين شرائط موصوف نگردد ، هرگز قطعا بوى اين طريقت به مشام جان او نرسد . و راه نزديك كه اوصيا كرده‌اند و نشان راه بازداده‌اند كه راه نزديك كدام است اين است . و قد قال النبى ، صلّى اللّه عليه و على آله و سلّم : احتمل الأذى ممّن هو أكبر منك و أصغر منك و خير منك و شرّ منك . فإنّك إن كنت كذلك باهى اللّه تعالى بك الملائكة . گفت : تحمل كن از آن‌كس كه از تو بزرگ‌تر است و از آنكه از تو كوچك‌تر است و از آنكه از تو بهتر است و از آنكه از تو بدتر است . كه اگر چنين باشى ، فخر آورد خداى تعالى به تو نزد ملائكه . و قال النبى ، صلّى اللّه عليه و على آله و سلّم : إذا جمع اللّه الخلائق يوم القيمة نادى منادىّ ، أين أهل الفضل فيقوم ناس هم يسيروا فينطلقون سرعا إلى الجنّة ، فيلق هم الملائكة فيقولون [ سرعا إلى الجنّة 
  ] ؟ فمن أنتم ؟ فيقولون : نحن أهل الفضل . فيقولون : كنّا إذا ظلمنا صبرنا و [ إذا أسيء 
  ] إلينا غفرنا و إذا جهل علينا حلمنا . فيقال لهم ادخلوا الجنّة فنعم أجر العاملين . گفت : چون حق تعالى جمع كند خلايق را روز قيامت ، ندا كند منادىكننده‌اى و گويند : كجااند اهل فضل ؟ اندكى از مردم برخيزند و به تعجيل بروند ، تا در بهشت ملائكه بديشان رسند و گويند : شما چه كسانيد كه چنين شتابان به بهشت مىرويد ؟ گويند : ما اهل فضليم . گويند : فضل شما چيست ؟ گويند : آن است كه چون ظلم بر ما كردند صبر كرديم ؛ و چون بدى با ما كردند عفو كرديم ؛ و چون بىخردى و نادانى با ما كردند تحمل كرديم . پس ، ملائكه ايشان را گويند كه به اين عمل كه كرده‌ايد نيكو مزد يافته‌ايد . درشويد به بهشت . و فى الحديث : وجبت محبّة اللّه على من غضب فحلم . و گفت : واجب شد محبت\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nخداى تعالى آن كسى را كه چون خشم گيرد ، خشم فروخورد و تحمل كند .\r\nو قال الشيخ ، قدّس اللّه روحه : من كرم الكريم العفو عن اللّئيم . گفت از كرم و خوى كريمان آن است كه عفو كنند از بىخردان و ناكسان . و ناكس را هيچ چيز دوست‌تر از آن ندارد كه هنرمندى او را دشنام دهد ، از آن جهت كه هر كينه و حسد كه به روزگار دراز از او در دل گرفته باشد ، اين زمان كه از طرف او مجال يافت ، كار در دست او فراخ شود و مقاومت كند . از اين جهت گفته‌اند ، بيت :\r\n و ما شَىء أحَبّ إلى لَئيم * إذَا شَتَمَ الكريمِ مِنَ الجوابِ\r\nسفيه را به سفاهت جواب بازمده * ز بىوفا به وفا انتقام بايد كرد\r\nوگر زمانه به گرگى دهد شبانى تو * به او ز بهر سلامت سلام بايد كرد \r\nو قال الشيخ ، قدّس اللّه روحه : ليس من شيم الاحرار مكافاة زوى الأشرار . گفت : نيست از خوى آزادان مكافات كردن با بدكرداران . و قال : الأصاغر يهفون و الأكابر يعفون . گفت :\r\nكوچكان را خطا كنند ، و بزرگان عفو كنند . و قال : الفتوّة الصّفح عن زلّات الإخوان . گفت :\r\nفتوّت آن است كه درگذرند از زلت‌هاى برادران .\r\nشيخ ، قدّس اللّه روحه ، گفت : امام شافعى ، رضى اللّه عنه ، فرموده است : من صدق فى محبّة إخوان الدّين قبل علله و سدّ خلله و غفر زلله . گفت : هر كس كه صادق باشد در محبت با برادر خود در دين ، قبول كند عذر او ، بپوشد عيب او ، و عفو كند زلّت او .\r\nو گفت : شيخ سهل بن عبد اللّه ، رحمة اللّه عليه ، فرموده است : لا يبلغ عبد حقيقة الإيمان حتّى يكون العباد اللّه كالأرض إذا هم عليها و منافعهم منها . گفت : بنده به حقيقت ايمان نرسد ، تا آن زمان كه باشد با بندگان خداى همچون زمين كه رنج كشد از ايشان و منفعت رساند به ايشان .\r\nو گفت : شيخ ابو تراب نخشبى ، رحمة اللّه عليه ، چون از اصحاب خود چيزى ديدى كه از آن كراهيت داشتى ، خود توبه كردى و در مجاهده بيفزودى ، و گفتى : در مجاهده اين بيچاره به شومى من در بلا افتاده است .\r\nو گفت : يحيى بن زكريا پرسيد از عيسى ، عليهما السلام ، كه سخت‌ترين چيزى در دنيا و آخرت چيست ؟ قال : غضب اللّه تعالى . گفت : خشم خداست . گفت : آن\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nچيست كه مرا از خشم خداى نجات دهد ؟ قال : ترك الغضب . گفت : ترك خشم . و قال عيسى ، عليه السلام ، للحواريّين إن كنتم إخوانى فوطنوا أنفسكم من العداوة و البغضاء ، و إلّا فلستم إخوانى . گفت عيسى ، عليه السلام ، مر حواريان را كه اگر چنان‌كه شما برادران منيد ، بند كنيد نفس‌هاى خويش از خشم و عداوت . و اگر چنين نخواهيد كرد ، شما برادران من نيستيد .\r\nشيخ ، قدّس اللّه روحه ، گفت : شيخ ابو بكر شبلى ، قدّس اللّه روحه ، فرموده است :\r\nمن اطّلع على ذرّه من علم التّوحيد حمل السّماوات و الأرضين على شعرة من جفن عينه . گفت : آن‌كس كه بر ذرّه‌اى علم توحيد اطلاع يابد هفت آسمان و هفت زمين ، به يك موى پلك چشم بردارد و حمل آن تواند كرد ، پس چگونه بار جمله خلايق نكشد و به خوش‌دلى و تازه‌رويى تحمّل از ايشان نكند .\r\nقال الشيخ : أهل القلوب الّذين لا يفرحوا بالعطاء و لا يهمّموا بالقفاء . گفت : صاحب‌دلان آن كسانىاند كه به عطا شاد نگردند و به قفا غمگين نشوند .\r\nشيخ ، قدّس اللّه روحه ، گفت : درويشى بود از مريدان شيخ ابو سعيد ابو الخير ، قدّس اللّه سرّه ، كه او را حمزه مىخواندند . و او درويشى عزيز گرم‌رو بود و پيوسته نعره زدى و فرياد كردى همچون بيدلى . و اصحاب از حركات او شوريده‌حال مىشدند ؛ برفتند به خدمت شيخ و از حمزه شكايت كردند كه ما را شوريده‌حال مىدارد . شيخ فرمود تا حمزه را حاضر كردند . گفت : يا حمزه ، درويشان از تو شكايت كردند كه اوقات ايشان شوريده مىدارى ، چه جواب مىدهى ؟ حمزه گفت : يا شيخ ، چون طاقت تحمّل كردن بار حمزه ندارند ، جامهء حمّالان از خود بركشند كه آن جامه از براى بار كشيدن نهاده‌اند . شيخ را وقت خوش گشت و نعره‌اى بزد و گفت : بازگوى . حمزه بازگفت . شيخ نعره‌اى ديگر بزد و گفت : بازگوى . ديگر بازگفت . شيخ نعره‌اى ديگر بزد ، و خواجه حسن را گفت : رو شكر بياور . حسن برفت و طبقى شكر بياورد . به دست خويش آن شكر بر سر حمزه مىافشاند و نعره مىزد و مىگفت : من لم يطق احتمال الأذى فعليه أن ينزع ثوب الحمّالين . آن‌كس كه طاقت تحمّل رنج ندارد ، مىبايد كه جامهء حمّالان از سر بركشد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nشيخ الاسلام ، قدّس اللّه روحه ، گفت : با شيخ اوحدى كرمانى ، رحمة اللّه عليه ، گفتند كه فلان امام كه تو او را مقتدا و پيشوا مىخوانى امروز در حق تو چنين اذكار و تكذيب تقرير كرده است . شيخ اوحد [ ى 
  ] در جواب ايشان گفت : ما را اين‌قدر تمام است كه در خاطر مبارك ايشان گذشتيم كه خاطر ايشان مجراى فيض الهى است ، و هرچه از آن مستقرّ سعادت رسد عين الطاف و افضال و انعام بود .\r\nشيخ ، قدّس اللّه روحه ، گفت : تحمل چنان بايد كرد كه هر چيزى كه شنود كه نفس او آن را كراهيت دارد ، خود را از آن غافل سازد و چنان نمايد خود را كه آن را نشنفته است . و اگر كسى آن را به سمع او رسانند ، عافيت و جمعيّت دين و دنياى او در آن باشد كه از شنفتن آن متغيّر نشود و به وجه جميل ، چنان‌كه از پيش ياد كرده شد ، او را جواب گويد ، كه كمترين نتيجهء آن آن باشد كه خود را و سخن بازرساننده را و گويندهء آن كلمات از دوزخ خلاص داده باشد . و گفت : امام احمد حنبل ، رحمة اللّه عليه ، فرموده است : العافية عشرة أجزاء كلّها فى التّغافل . گفت : عافيت ده جزو است ؛ جمله آن است كه خود را غافل سازند از احوال خلق و هرچه از ايشان بينند و شنوند ، ناديده و ناشنيده انگارند . و گفت : امام شافعى ، رضى اللّه عنه ، فرموده است :\r\nالكيّس العاقل هو الفطن المتغافل . گفت : مرد زيرك و عاقل آن است كه هر چيز كه بيند يا بشنود كه فايده و جمعيّت او در آن نبود خود را از آن غافل سازد و آن را ناديده و ناشنيده پندارد . و گفت : كسرى سؤال كرد از وزير خود كه كرم چيست ؟ فقال فى جوابه : التّغافل عن زلل . گفت : كرم آن است كه خود را غافل سازند از زلّت‌هاى بندگان خداى . و قال شيخ ، قدّس اللّه روحه ، التّغافل يطفئ شرّا كثيرا . گفت : خود را غافل ساختن از افعال و اقوال مردمان دفع بسيار شرّها كند . و قد قال امير المؤمنين على ، رضى اللّه عنه ، إذا سمعت بكلمة مرّة فأعرض عنها ، فإنّ لها إخوة و أخوات . شيخ ، قدّس اللّه روحه ، گفت :\r\nروزى شخصى به خدمت امير المؤمنين رفت و گفت : فلان كس مرا دشنام داد و سخن ناپسنديده گفت مرا . امير المؤمنين على ، رضى اللّه عنه ، گفت : برو تحمّل كن و هيچ جواب مگوى كه اين حكايت كه تو كردى خواهران و برادران ديگر دارد ؛ و اگر تحمّل نكنى و به جواب مشغول شوى ، خواهران و برادران ديگر هم از اين جنس كه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nشنيده‌اى بيرون آيند ، و آن‌گاه طاقت نياورى . پس ، شيخ ، قدّس اللّه روحه ، گفت :\r\nزيرك آن است كه كلمه‌اى كه بشنود كه بر نفس او سخت آيد ، به تحمّل كردن و خاموش شدن پذيرهء ديگر كلمات مكروهات باز شود و قيد آن به حلم و بردبارى بكند و نگذارد كه آن بيرون آيد . و اگر زيرك نباشد و به جواب گفتن مشغول شود ، به هر كلمه كه بگويد ده باز شنود ؛ آن‌گاه بار او گران‌بارتر گردد . پس ، عاقل آن باشد [ كه 
  ] چون تحمّل كلمه‌اى ندارد ، طلب ده كلمات ديگر نكند و تحمّل پيشهء خود سازد و به آب رفق و خلق و تواضع و فروتنى آتش خشم و غضب وى بازنشاند تا جمعيّت طرفين حاصل آيد . قال عمر [ و 
  ] بن معدى كرب ، رضى اللّه عنه ، الكلام اللّيّن تليّن القلوب الّتى هى أقصى من الصّخرة . و الكلام الخشن [ تقصى 
  ] القلوب الّتى هى أنعم من الحرير . گفت : سخن‌هاى نرم گفتن نرم كند دل‌هايى كه سخت‌تر از سنگ باشد . و سخن‌هاى سخت گفتن سخت كند دل‌هايى كه نرم‌تر از حرير بود .\r\nشيخ ، قدّس اللّه روحه ، گفت با بندگان خداى مدارا و سازگارى كردن و به رفق و خلق بار ايشان كشيدن افضل عبادات و طاعات است . و گفت : حق تعالى عيسى را ، عليه السلام ، فرمود : من لطمك على خدّك فأدر له الخدّ الآخر . و من أخذ قميصك فزده بردائك . و من سخرك ميلا فامض معه ميلين . گفت : هر كس كه تو را طپانچه زند ، بر وى آن روى ديگر فراپيش او دار . و هر كس كه جامهء تو فراگيرد ، رداى خود بدان زياده كن . و هركس كه يك ميل با تو بيايد ، تو دو ميل با او برو . و با بندگان من خوش‌خوى و بردبار باش .\r\nشيخ ، قدّس اللّه روحه ، گفت : خطّاب المحدّث ، رضى اللّه عنه ، فرموده است كه حق تعالى را به خواب ديدم ، مرا گفت : يا خطّاب ، بخواه از من آنچه مىخواهى .\r\nگفتم : خداوندا ، از تو آن خواهم كه بشنوانى مرا حديثى كه نقل كنم از تو ، همچنان‌كه شنفته‌ام از رسول تو و نقل كرد آن مرا از تو . حق تعالى گفت يا خطّاب ، من أحسن إلى من أساء إليه فقد أخلص لى شكرا . و من أساء إلى من أحسن إليه فقد بدّل نعمتى كفرا . هر كس كه نيكى كند با آن كسى كه بدى كند با او ، به‌درستى كه شكرى تمام كرده است مرا . و هر كس كه بدى كند با آن كسى كه نيكويى كرده باشد با او ، به‌درستى كه كفران نعمت من كرده است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nقال شيخ الإسلام ، قدّس اللّه روحه : من شكى من سوء خلق غيره فيدلّ على سوء خلقه لأنّ حسن الخلق احتمال الأذى . گفت : هر كس كه شكايت كند از بدخلقى كسى ، آن دليل است بر بدخلقى او ، از آن جهت كه خلق نيكو آن است كه تحمّل كند رنج و بلا از بندگان خداى . و قال : المؤمن لا يكون حقودا فى الباطن . گفت : مؤمن آن است كه كينه و حقد در باطن او نباشد و با بندگان خداى خوش‌خوى و بردبار و سازگار باشد و از همه كس تحمّل كند . بيت :\r\n هر كه يك ذرّه تحمّل خوى كرد * مُشكِ خُلقش عالمى پر بوى كرد \r\nشيخ ، قدّس اللّه روحه ، گفت : هر كس را كه محبت حق بايد ، دو چيز در دل خود ببايد نهاد : يكى ، بلاى حق كشيدن . دوم ، جفاى خلق تحمّل كردن . و اگر طاقت اين هر دو ندارد ، گرد در حق نبايد گشت تا رسوا نشود . و گفت : حق تعالى وحى كرد به عيسى ، عليه السلام ، و قال : يا عيسى ، كن للنّاس فى الحلم كالأرض تحتهم ، فى السّماء كالماء الجارى ، و فى الرحمة كالشّمس و القمر ، فإنّهما تطلعان على البرّ و الفاجر . گفت : يا عيسى ، باش مردمان را در بردبارى همچون زمين در زيرى قدم ايشان ؛ و در سخاوت همچون آب روان ؛ و در رحمت و شفقت همچون آفتاب و ماه ، كه آن هر دو مىتابند بر نيكوكار و بدكار و نور خود از كس دريغ ندارند .\r\nشيخ ، قدّس اللّه روحه ، گفت : در حديث صحيح آمده است كه روز قيامت ندا كند منادىكننده‌اى و گويد : كيست كه او را بر خداى تعالى قرضى هست ، برخيزند .\r\nهيچ‌كس برنخيزد الّا كسى كه از بندگان خداى عفو كرده باشد .\r\nيحيى معاذ گفت : اگر نه عفو بهترين چيزى بودى نزد خداى تعالى ، حبيب و برگزيدهء خود ، عليه أفضل الصّلوات ، بدان تحريص نكردى ، چنان‌كه گفت :\r\n« خذ العفو . »\r\n\r\nفصل پانجدهم در ترك آزار\r\nشيخ ، قدّس اللّه روحه ، گفت : هر كس كه آزار بندگان خداى جويد گواهى به خود مىدهد كه ايمان ندارد به خداى .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nو گفت : هيچ گناه بزرگ‌تر از آن نيست كه دلى بيازارند . و هيچ طاعت از آن بزرگ‌تر نيست كه دلى خشنود گردانند .\r\nو گفت : شيخ عبد اللّه انصارى ، رحمة اللّه عليه ، فرموده است كه هرچه نه راحت نه طاعت ؛ و هرچه نه آزار نه گناه .\r\nو گفت : شيخ ابو الحسن خرقانى ، قدّس اللّه سرّه ، پرسيدند كه جوان‌مردى چيست ؟ گفت : ترك آزار . گفتند : تا چه حدّ ؟ گفت : تا آنكه برادرى دسته‌اى گندنا خريده باشد و تو او را گويى كه اين را گران خريده‌اى ، آزار وى كرده باشى .\r\nو شيخ ، قدّس اللّه روحه ، گفت : زينهار كه هيچ‌كس از بندگان خداى خوار ندارى و ايشان را نيازارى ، وگرچه جهود و نصرانى باشند كه ايشان نيز بندگان خدايند .\r\nو گفت : در آزار بندگان خداى جستن هيچ عفو نيست . هر كس كه آزار بنده‌اى از بندگان خداى كند ، فى الحال حق تعالى او را انتقام نمايد و آزار وى به سخت‌ترين عقوبتى كند .\r\nشيخ ، قدّس اللّه روحه ، گفت : امير المؤمنين حسن بن على ، رضى اللّه عنهما ، فرموده است : كه هر آن روزى كه بر من بگذرد كه در آن روز كسى از من آزرده نباشد آن روز مرا روز عيد است ؛ و هر شبى كه بر من بگذرد كه در آن شب كسى از من آزرده نباشد آن شب مرا شب قدر است .\r\nو قال الشيخ ، قدّس اللّه روحه : أنفع النّاس جهدا ، فإن لم تستطع فدع أذاك عنهم . گفت : نفع و راحت رسان مردم را ؛ و اگر نتوانى ، رنج خود بر ايشان بازدار .\r\nو گفت در حديث صحيح است : سوء الخلق ذنب لا يغفر . بدخلقى گناهى است كه آن را نيامرزند .\r\nشيخ ، قدّس اللّه روحه ، گفت : رسول ، صلّى اللّه عليه و على آله و سلّم ، فرموده است : مكتوب على نفس الخبيثة أن لا يخرج من الدّنيا حتّى تسيء إلى من أحسن إليها . گفت : نبشته شد بر نفس پليد كه از دنيا نشود تا بد نكند با آن‌كس كه نيكى كرده است به او .\r\nشيخ ، قدّس اللّه روحه ، گفت : انس بن مالك ، رضى اللّه عنه ، روايت كند كه رسول ، صلّى اللّه عليه و على آله و سلّم ، كه مرا گفت : اى پسر ، اگر توانى كه بامداد\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nكنى و شب كنى كه در دل تو هيچ كينه و عداوت با كس نباشد ، چنين كن كه اين سنّت من است ؛ و هر كس كه سنّت من تازه كند مرا دوست داشته است ؛ و هر كس كه مرا دوست دارد با من در بهشت خواهد بود .\r\n\r\nفصل شانزدهم در ذكر لا إله إلّا اللّه\r\nشيخ ، قدّس اللّه روحه ، گفت : از نعمت‌هايى كه حق تعالى بنده را كرامت كرده است ، هيچ ما وراى آن نيست كه زبان او به ياد خود گويا كرده است .\r\nو گفت : هر كس كه انس گرفت با ياد حق تعالى هيچ وحشت و پريشانى به وى نرسد ، نه در دنيا و نه در آخرت . و من كلام « 1 » قدّس اللّه روحه ، بيت :\r\n گر غرق ذكر و نورى ، خوش‌منظرست مردن * ور غافلىّ و دورى ، چون كافرست مردن\r\nهر دل كه گشت محرم در ذكرِ حق همه دم * از مرگ نبودش غم ، چون شكّرست مردن \r\nو قال شيخ الاسلام ، قدّس اللّه روحه : إنّ أشدّ ما يكون من أحوال الميّت التّأسّف على أوقات مضت فى غير ذكر اللّه و ليس على أهل القبور حسرة إلّا على ساعة مضت فى الدّنيا لم يذكر اللّه فيها . گفت :\r\nبه درستى كه سخت‌تر چيزى كه باشد از احوال ميّت آن است كه تأسّف و اندوه و پشيمانى خورد بر اوقات كه گذرانيده باشد در دنيا و در آن ساعت ياد خداى تعالى نكرده باشد .\r\nو قال الشيخ ، قدّس اللّه روحه : المحال أن تحبّه ثمّ لا تذكره . و من المحال أن تذكره و لم تجد طعم ذكره . گفت : محال باشد آنكه تو او را دوست دارى ، آن‌گاه ياد او نكنى . و از محال آن است كه ياد او كنى ، آن‌گاه طعم و لذت و حلاوت ياد او نيابى . و قال : عليكم بذكر اللّه فإنّه شفاء . و إيّاكم و ذكر النّاس فإنّه داء . گفت : بر شما باد كه مداومت نماييد به ياد خداى ، كه آن شفاى همهء دردى است . و بر شما باد كه بپرهيزيد از ياد خلق كردن ، كه آن سخت‌ترين دردى است .\r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 160 ","page_number":160},
  {"content":"\r\n\r\nشيخ ، قدّس اللّه روحه ، گفت : انس بن مالك ، رضى اللّه عنه ، گويد : به درستى كه شنيدم از رسول ، صلّى اللّه عليه و على آله و سلّم ، اين حديث به شمار انگشتان خود ، يعنى ده بار ، كه گفت : به درستى كه خداى تعالى مىفرمايد : اى فرزندان آدم ، اگر ياد كنى مرا در پنهانى ، ياد كنم تو را به يگانگى خود . و اگر ياد كنى مرا در آشكارا ، ياد كنم تو را در آشكارا بهتر از آن . و اگر نزديك شوى به من يك گز ، نزديك شوم به تو يك باع « 1 » . اگر به گام به من آيى ، من به پويه درآيم به تو . و اگر به پويه بيايى به من ، به دويدن بيايم به تو . و اگر روى به من كنى و به من بازگردى ، من كه خداوندم يك‌بارگى تو را باشم . و اگر بخواهى از من ، آنچه خواهى بدهم تو را . و اگر نخواهى ، خوش نيايد مرا . و گفت : حق تعالى روز قيامت گويد بر اهل لا إله إلّا اللّه كه نزديك شويد بر سايهء عرش من كه خداوندم . به درستى كه شما را دوست مىدارم . و گفت :\r\nموسى ، عليه السّلام ، از حضرت حق تعالى درخواست و گفت : يا رب ، مىخواهم كه بدانم كه تو از بندگان خود كدام دوست مىدارى تا او را دوست دارم . حق تعالى گفت : يا موسى ، چون بنده ببينى كه ياد من بسيار مىكند ، بدان كه من او را دوست مىدارم . و چون بينى كه بندهء من ياد من نمىكند ، بدان كه من او را دشمن مىدارم .\r\nشيخ ، قدّس اللّه روحه ، گفت : رسول ، صلّى اللّه عليه و على آله و سلّم ، فرمود كه شنفتم از بزرگ‌ترين ملائكه ، يعنى جبرئيل ، عليه السلام ، كه گفت : فرونيامد كلمه‌اى بزرگ‌تر از لا إله إلّا اللّه بر روى زمين ، كه آسمان و زمين و كوه‌ها و درخت‌ها و برّ و بحر بدان قائم است ؛ و آن كلمهء اسلام است ؛ و آن كلمهء نور است ؛ و آن كلمهء رحمت است ؛ و آن كلمهء قرب است ؛ و آن كلمهء تقرّب است ؛ و آن كلمهء نجات است ؛ و آن كلمهء العلياست ؛ و اگر آن كلمه در كفّهء ترازو نهند و هفت آسمان و هفت زمين در كفّهء ديگر نهند ، راجح آيد به آسمان و زمين . هر كس كه يك بار آن كلمه بگويد گناهان او بيامرزند ، و اگرچه مثل كف درياها بود .\r\nشيخ ، قدّس اللّه روحه ، گفت : رسول ، صلّى اللّه عليه و على آله و سلّم ، فرمود كه\r\n\r\n\r\n","description":"","footnote":"\r\n( 1 ) . واحد طول از سر انگشت دست راست تا سرانگشت دست چپ آن‌گاه كه دست‌ها را افقى ، به طرفين باز كنند ( فرهنگ فارسى معين ) .\r\n","page_name":" 161 ","page_number":161},
  {"content":"\r\n\r\nبسيار گويند لا إله إلّا اللّه . به درستى كه من و ملائكهء مقرّب و پيغمبران مرسل بر بندگان صالح و آن كسى كه تسبيح و ياد خداى تعالى كرده‌اند نگفته‌اند كلمه‌اى بزرگ‌تر نزد رب العالمين از لا إله إلّا اللّه در زندگانى و نه نزد مرگ .\r\nشيخ ، قدّس اللّه روحه ، گفت : ذ [ ا 
  ] كر بايد كه در ذكر لا إله إلّا اللّه گفتن . خود را از همهء انديشه‌ها باز آوردن و ذكر به حضور دل گفتن ، كه در حديث آمده است كه حق تعالى مىگويد : كه هر كس كه ياد من به غفلت مىكند من كه خداوندم ياد او به لعنت مىكنم . و به يقين ببايد دانست كه مقصود كلّى از خرقه پوشيدن درويشان و به خانقاه درويشان بودن و به ذكر مداومت نمودن آن است كه حضور دل چنان‌كه اوليا و مشايخ شرح و بيان [ و 
  ] تقرير فرموده‌اند حاصل شود . و تمامت كتب منزل و احاديث انبيا و اخبار و آثار و كلمات و اشارات اوليا بر اين معنى ناطق است كه هر كس كه به حضور دل با حق تعالى در حالت ذكر گفتن و در حالت نماز كردن و در حالت قرآن خواندن با حق تعالى دارد و در زمان‌هاى ديگر همچنين حاضر است و از حضور دل محروم نمىباشد و از حضرت حق تعالى غايب نمىشود ، آن‌كس مؤمن حقيقى است و ايمان او ثابت و مستقيم است . و هر كس كه لحظه‌اى از حضرت حق تعالى غايب مىماند آن يك لحظه كه غايب ماند خللى در ايمان او افتاد . پس ، كار كه به اين نازكى است ، حاضر وقت خود مىبايد بود و از انديشه‌هاى باطل و وسوسه‌هاى فاسد ، كه عين غفلت است ، حذر مىبايد كرد ، تخصيص در وقت ذكر لا إله إلّا اللّه گفتن ، خود از همهء انديشه‌ها بازآورد . يعنى ذكر در دل مىگذراند تا هيچ انديشهء ديگر در دل او راه نيابد .\r\nو گفت : معنى ذكر لا إله إلّا اللّه آن است كه نيست خدايى إلّا اللّه ؛ نيست معبودى إلّا اللّه ؛ نيست خالقى إلّا اللّه ؛ نيست رازقى إلّا اللّه ؛ نيست رحمت‌كننده‌اى الّا اللّه ؛ نيست آمرزنده‌اى إلّا اللّه ؛ نيست هدايت‌دهنده‌اى إلّا اللّه ؛ نيست يارىكننده‌اى إلّا اللّه . و امثال اينكه ياد كرده شد . بنگرد كه كدام آسان‌تر در دل مىتواند گذرانيدن . به زبان لا إله إلّا اللّه مىگويد ، و در دل معنى آن مىگذراند تا وسوسه و انديشهء باطل و غفلت در دل او راه نيابد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو گفت : حق تعالى دوست نمىدارد بنده‌اى كه ياد او مىكند و در وقت ذكر گفتن به خواب مىرود ، يا خواب او را بازمىبرد . آن از غفلت خالى نيست .\r\nو گفت : هر كس كه كلمهء لا إله إلّا اللّه دانست بگويد و به تعظيم بگويد و به حضور دل بگويد و ترس حق تعالى در دل او بود ، البته از آن ذكر برخوردارى يابد . و باللّه التوفيق .\r\n\r\nفصل هفدهم در صبر\r\nشيخ ، قدّس اللّه روحه ، گفت : بركت اين كار در صبر است ، كه تا صبر موجود نبود بلاى اين كار نتوان كشيد . و نافع‌ترين چيزى در اين راه صبر است كه كليد جمله بركت‌هاست . و هر كس كه در اين راه درآيد ثبات و قرار و استقامت نتوان نمود ، الّا به صبر . و چون در هر كار صبر مايهء خود سازد ، آنچه مقصود او بود برآيد . حق تعالى و تقدّس در قرآن قديم ، هفتاد و اند جاى ذكر صابران آورده است :  « إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ »  ( زمر : 10 ) .  « سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »  ( رعد : 24 ) . و فى الحديث : جاء رجل إلى رسول [ اللّه 
  ] ، صلّى اللّه عليه و على آله و سلّم ، و قال يا رسول اللّه أىّ العمل أفضل ؟\r\nقال الصّبر السماحة . مردى آمد و از حضرت رسالت سؤال كرد و گفت : يا رسول اللّه ، كدام عمل فاضل‌تر است ؟ گفت : صبر و سخاوت .\r\nشيخ ، قدّس اللّه روحه ، گفت : تلخى صبر چندان است كه از خلق بگذراند ؛ از اين جهت رسول ، صلّى اللّه عليه و على آله و سلم ، فرمود : الصّبر عند الصّدمة الأولى . گفت :\r\nصبر نزد صدمهء اوّل است . يعنى ، اجر و ثواب صبر در مقدّمات حادثات است كه روى نمايد ؛ و مرد استقبال تا نكند به صبر و به قوّت صبر آن را فروخورد و از خود ننمايد ؛ كه بلا در اول سخت مىنمايد ؛ و چون صبر كند در آن سختى ، به تدريج آسان شود . بيت :\r\n تلخى صبر اگر گلوگيرست * عاقبت خوش‌گوار خواهد بود \r\nشيخ ، قدّس اللّه روحه ، گفت : طالبى كه از روى صدق در اين كار درآيد بر وى واجب است كه جمله بلا و مشقّت و نامرادى يار و رفيق و مونس خود سازد ؛ و بىصبر\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nو ثبات و قرار ، اين بار غم و اندوه نتواند كشيد . پس ، او را صبرى تمام على الدوام ببايد ، تا مقصود او حاصل آيد .\r\nشيخ ، قدّس اللّه روحه ، گفت : سيف الدين باخرزى ، رحمة اللّه عليه ، در اين باب فرموده است ، بيت :\r\n من گم‌شده جويان « 1 » توام كوى به كوى * اشكم ز غمت روان شده جوى به جوى\r\nبا صبر موافقت كنم پشت‌به‌پشت * باشد كه شبى باز نهم روى به روى \r\nشيخ ، قدّس اللّه روحه ، گفت : اوّل كسى [ كه 
  ] شعر گفت يعقوب پيغمبر بود ، عليه السّلام ، در آن هنگام كه پسران به نزديك او آمدند و خبر يوسف ، عليه السلام ، آوردند كه گرگ او را بخورد . يعقوب گفت :\r\n فصبرٌ جميلٌ بالَّذى جِئتُموا به * وَ حَبيبى إلى فى المُهِمّاتِ كافياً \r\nقال الشيخ ، قدّس اللّه روحه : ما استقام إيمان عبد حتّى يصبر على الذّلّ مثل ما يصبر على العزّ .\r\nگفت : راست نايستد ايمان بنده تا صبر كند در خوارى ، همچنان‌كه مىكند در عزّت .\r\nشيخ ، قدّس اللّه روحه ، گفت : در حديث صحيح است كه درويشى كه آرزوى چيزى كند و آن را نيابد ، پس صبر كند و آن آرزو ترك كند ، به درستى كه اجر و ثواب او بزرگ‌تر باشد از توانگرى كه چهار صد هزار درم به صدقه دهد .\r\nشيخ ، قدّس اللّه روحه ، گفت : تمامى انواع طريقت مشايخ در صبر است ؛ و تمامى انواع مقاومت ايشان در شكر است ؛ و تمامى ايشان [ در 
  ] هر دو مندرج است .\r\nكما قال النبى ، صلّى اللّه عليه و على آله و سلّم : الإيمان نصفان : نصف صبر و نصف شكر .\r\n\r\nفصل هشدهم در شكر\r\nشيخ ، قدّس اللّه روحه ، گفت : حق تعالى بنده را به شكر كردن فرموده است : قوله تعالى :  « وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ »  ( بقره : 172 ) و قال :  « وَ اشْكُرُوا لِي وَ لا تَكْفُرُونِ » \r\n\r\n\r\n","description":"","footnote":"\r\n( 1 ) . كذا فى الاصل .\r\n","page_name":" 164 ","page_number":164},
  {"content":"\r\n\r\n( بقره : 147 ) و شكر نعمت حق آن نيست كه بنده را به زبان كلمه‌اى بگويد ؛ بلكه نعمت حق در ظاهر و باطن بنده بسيار است كه آن را درنمىيابد . كما قال اللّه تعالى :\r\n « وَ إِنْ تَعُدُّوا نِعْمَةَ اللَّهِ لا تُحْصُوها »  ( ابراهيم : 37 ) . پس ، مجموع شكر در اين كلمات است .\r\nشكر النعمة استعمالها فى رضا المنعم . گفت : شكر نعمت استعمال كردن آن نعمت است در رضاى حق تعالى كه نعمت داده است بنده را . و گفت : شيخ جنيد ، قدّس اللّه سرّه ، گفته است كه شكر آن است كه نعمتى كه حق تعالى بنده را داده است بدان نعمت در وى عاصى نشود و نعمت او را سرمايهء معصيت نسازد .\r\nشيخ ، قدّس اللّه روحه ، گفت : امير المؤمنين ، عمر بن عبد العزيز ، رضى اللّه عنه ، گفته است : قيّدوا نعم اللّه عزّ و جلّ [ بالشكر 
  ] و الشّكر و اللّه ترك المعصية . گفت : بند كنيد نعمت خداى به شكر خداى به جاى آوردن ؛ و شكر خداى ترك معصيت كردن است .\r\nو گفت : حق تعالى مىفرمايد :  « لَئِنْ شَكَرْتُمْ لَأَزِيدَنَّكُمْ »  ( ابراهيم : 7 ) پس ، شكركنندگان نعمت حق مستحق مزيد نعمت است ؛ و كفران نعمت حق ، موجب زوال نعمت است . لا زوال بنعمة إذا شكرت و لا بقاء لنعمة إذا كفرت . و قيل : النّعمة إذا شكرت قرّت ، و إذا كفرت فرّت .\r\nپس ، بقاى نعمت در شكر است ، و زوال نعمت در كفران و ناسپاسى . پس ، هر كس كه خواهد كه ظاهر جسم او هميشه در حفظ صحت بود ، بايد كه جملهء اعضاى خود در بندگى حق تعالى مشغول دارد . و هر كس كه خواهد كه باطن او هميشه به نور ايمان مزيّن بود ، بايد كه دل و جان خود مدام به حضور مشغول دارد ، كه هيچ نعمت ماوراى اين نيست . اما نعمت ظاهر ، كه عموم آن را دنيا و جاه و مال مىشمرند ، شكر آن نعمت آن است كه در رضاى حق مصروف دارند ؛ و اگر از ايشان بازستانند ، از حق شاكر باشند ؛ كه هرچه حق تعالى بنده را دهد ، از منع و عطا ، خير او در آن است . و ايوب پيغمبر ، عليه السلام ، اين شكر بسيار كردى : الحمد للّه حين أعطانى و حين نزع منّى .\r\nو قال الشيخ ، قدّس اللّه روحه : إنّ أحبّ عباد للّه إلى اللّه الصّابر الشّكور الّذى إذا ابتلى صبروا إذا أعطى شكر . گفت : به درستى كه دوست‌ترين بندگان خداى تعالى صابران و شاكران‌اند كه ايشان را صبر و شكر تمام بود . آن كس كه چون او را بيازمايند و بلا دهند ، صبر\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nكند ؛ و چون او را نعمت و عطا دهند ، شكر كند . قال اللّه تعالى : « يا بشر ، لو سجدت على الجمر ما أدّيت شكر نعمتى » . حق تعالى مىفرمايد كه اى فرزند آدم ، اگر سجدهء شكر من كنى بر روى آتش ، شكر نعمت من هنوز به جاى نياورده باشى . « 1 »\r\nشيخ ، قدّس اللّه روحه ، گفت : شيخ عطار ، رحمة اللّه عليه ، شرح شكر در اين دو بيت ياد فرموده است ، بيت :\r\n شكر چيست . . . از كل پنداشتن * جزو را ناديده كُل پنداشتن « 2 » \r\nو شيخ شبلى ، رحمة اللّه عليه ، شكر به اين عبارت ياد فرمود :\r\n لو كنت ألف عام فى سجدة لربّى * شكرا لحقّ هذا لم أقضى بالتّمام\r\nالعام ألف شهر و الشّهر ألف يوم * و اليوم ألف حين و الحين ألف عام\r\nگر من هزار سال به يك سجده شكر او * باشم هنوز شكر يكى زان بود محال\r\nسالى هزار ماه و ماهى هزار روز * روزى هزار ساعت و ساعت هزار سال \r\n\r\nفصل نوزدهم در ورع و تقوا\r\nشيخ ، قدّس اللّه روحه ، گفت : اصل دين ، تقوا و پرهيزكارى است ؛ چندان‌كه شخص در دين كامل‌تر بود ، تقوايى بيشتر بود .\r\nو قال : إذا سكن التّقوى فى القلب نزل فيه بركات العلم و طرد رغبة الدّنيا منه . گفت : چون تقوا در دل ساكن شود ، بركات علم در آن نزول كند و رغبت دنيا از دل بيرون برود .\r\nشيخ ، قدّس اللّه روحه ، گفت : فضالهء بن عبيد ، رضى اللّه عنه ، از جمله اصحاب صفّه بود ، گفته است : اگر بدانستمى كه حق تعالى به قدر خردل‌دانه از من قبول كند ، دوست‌تر بودى آن را بر من از دنيا و آنچه در آن است ، لانّ اللّه عزّ و جلّ يقول :  « إِنَّما يَتَقَبَّلُ اللَّهُ مِنَ الْمُتَّقِينَ »  لمثقال ذرّة من صاحب التّقوى و اليقين أعظم عند اللّه ممّا طلعت عليه الشّمس .\r\nشيخ ، قدّس اللّه روحه ، گفت : امير المؤمنين عمر ، رضى اللّه عنه ، فرموده است :\r\nما رأيت عزّا إلّا بالتّقوى لأترك منه مقدار شعرة فأرى ذلّ ذلك فى نفسى . گفت : نديدم عزّت به سبب پرهيزگارى ، كه اگر ترك مىكنم از آن يك سر موى ، مىبينم خوارى آن در نفس خود .\r\n\r\n\r\n","description":"","footnote":"\r\n( 1 ) . حديث قدسى .\r\n( 2 ) . كذا فى الاصل .\r\n","page_name":" 166 ","page_number":166},
  {"content":"\r\n\r\nو گفت : شيخ ابو بكر دقّاق ، رحمة اللّه عليه ، فرموده است : كه در تيه بنى اسرائيل ، پانجده روز راه گم كردم ، چنان‌كه معرض هلاك رسيدم . بعد از پانجده روزم ، راه يافتم . يكى از لشكريان به من رسيد و مرا آبى داد . سى سال بعد از آن ، اثر قساوت و تاريكى آن در دل من بماند .\r\nو گفت : شيخ على قطّان ، رحمة اللّه عليه ، آورده است : كه روزى در حكوجهء « 1 » بصره مىگشتم ، جماعتى از مشايخ ديدم كه جايى نشسته بودند و جمعى پسركان در نزد ايشان بازى مىكردند . ايشان را گفتم كه شرم نداريد از اين جمعى مشايخ كه در نزد ايشان بازى مىكنيد ؟ پسركى از ميان ايشان گفت : هؤلاء المشايخ قلّ ورعهم ، فقلّت هيبتهم . يعنى ، اين گروه مشايخ ورع و تقواى ايشان اندك است ، لاجرم نزد ما هيبت ايشان اندك است . مرا از سخن آن پسرك عجب آمد . آن‌گاه مرا معلوم شد كه بزرگى هيبت در تمامى تقواست .\r\nشيخ ، قدّس اللّه روحه ، گفت : تقوا آن است كه از هستى خود پرهيز كند ، كه هر تقوا كه از روى هستى بود تقواى خالص نباشد .\r\nو گفت : اگر خواهى كه دوستى با كسى كنى [ كه 
  ] استظهار دين و دنيا و آخرت باشد ، با كسان خداى دوستى كنى كه اهل تقوا ايشان‌اند ، كه آن دوستى نه در دنيا نقصان پذيرد و نه در آخرت زوال ؛ لأنّ اللّه عزّ و جلّ يقول :  « الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ »  ( الزخرف : 67 ) .\r\nو گفت : اكثم بن صيفى ، رحمة اللّه عليه ، فرموده است كه ميان تو و ميان شهرها هيچ نسبت نيست . فخر البلدان ما حملك على مركب التّقوى . بلكه بهترين شهرها آن است كه تو بر مركب تقوا سوار باشى .\r\nشيخ ، قدّس اللّه روحه ، گفت : گرامىترين خلق نزد خداى تعالى متقيان‌اند ؛ كما قال اللّه تعالى :  « إِنَّ أَكْرَمَكُمْ عِنْدَ اللَّهِ أَتْقاكُمْ »  ( حجرات : 13 ) .\r\nشيخ ، قدّس اللّه روحه ، گفت : شيخ ذو النون مصرى ، رحمة اللّه عليه ، فرموده است كه زندگانى خوش نيست ، الّا با كسانى كه مونس دل ايشان تقوا بود و راحت\r\n\r\n\r\n","description":"","footnote":"\r\n( 1 ) . معنى اين واژه را در فرهنگ‌هاى فارسى نديدم .\r\n","page_name":" 167 ","page_number":167},
  {"content":"\r\n\r\nدل ايشان به ذكر حق تعالى بود . و لا عيش إلّا مع الرّجال قلوبهم تحن إلى التّقوى و ترتاح للذّكر .\r\nشيخ ، قدّس اللّه روحه ، گفت : چون زليخا خود را به يوسف ، عليه السلام ، عرضه كرد و يوسف پناه به تقوا برد و از وى بگريخت ، چون به پادشاهى رسيد ، زليخا او را گفت : يا يوسف ، إنّ الشّهوة صيّرت الملوك عبيدا ، و إنّ الصّبر و التّقى صيّر العبيد ملوكا . به درستى كه شهوت پادشاهان را مىگرداند بندگان همچون من . به درستى كه صبر كردن از شهوت و تقوا نگاه داشتن بندگان را پادشاه مىگرداند همچون تو .\r\n\r\nفصل بيستم در فقر\r\nشيخ ، قدّس اللّه روحه ، گفت : فقير آن است كه هيچ چيز ملك او نبود و او مالك هيچ چيز نبود .\r\nو گفت : فقر از آن جمله نيست كه به ميراث برند ؛ بلكه آن عطايى است كه حق تعالى به هر كس كه خواهد دهد :  « ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  ( حديد : 21 ) .\r\nبيت :\r\n تا تفرقه مىبوَد به هر سوى از تو * بيزار بوَد فقر به صد روى از تو\r\nتا برجايست يك سر موى از تو * كفرست حديث اين سر كوى از تو \r\nو گفت : اى كاج كه چنين آسان فقير توانستى بودن . و أىّ هديّة أجلّ من مقام الفقر . و أىّ بضاعة أعزّ من بضاعة اختارها النّبىّ ، صلّى اللّه عليه و على آله و سلّم ، و قال اللّهمّ ، أحينى فقيرا و أمتنى فقيرا و احشرنى فى زمرة الفقراء . فقر جوهرى ثمين است و كيميايى عزيز كه جز صاحب‌دولتان بر سر آن راه نروند . و لقد اكمل اللّه المنة و اعظم المنّة على قلب العبد ، المحبة على الفقراء و الصّالحين .\r\nو من كلامه ، قدّس اللّه روحه : أخلاق الفقراء السّكون عند الفقد و الاضطراب عند الوجود و الأنس بالهموم و الوحشة عند الأفراح .\r\nو من كلام شيخ ، قدّس اللّه روحه :\r\n در كوى خرابات چو درويشى به * شك نيست كه مُلكِ كمى از بيشى به\r\nبيگانگى از مُلكِ جهان سلطانيست * با فاقه و فقر دائما خويشى به \r\n\r\n","description":"","footnote":"","page_name":" 168 ","page_number":168},
  {"content":"\r\n\r\nشيخ ، قدّس اللّه روحه ، در اثناى فرائد « 1 » كه فرمودى ، اين بيت بسيار خواندى ، بيت « 2 » :\r\n پس از سى سال روشن گشت بر خاقانى اين معنى * كه سلطانيست درويشىّ و درويشيست سلطانى \r\nشيخ ، قدّس اللّه روحه ، گفت : شرف و مرتبت درويشان در حضرت حق ، تعالى و تقدّس ، بيش از آن است كه به زبان وصف آن توان گفت ، زيرا كه ايشان نوّاب حق‌ّاند اندر روى زمين و بقاى عالم ، به بقاى ايشان است .\r\nكما قال النبى ، صلّى اللّه عليه و على آله و سلّم : الفقراء وكلاء اللّه تعالى فى الأرض ، فمن همّ تهاونا بهم فقد تهاون باللّه تعالى ؛ و من تعاهد فصدهم تكفّل اللّه تعالى له الجنّة . گفت : درويشان نوّاب خداىاند در روى زمين . پس ، هر كس كه قصد كند كه خوارى آورد به ايشان ، به درستى كه خوارى آورده باشد به خداى تعالى . و هر كس كه تعهّد و مراعات ايشان كند ، پايندان « 3 » شد خداى تعالى او را به بهشت درآوردن . و قال النبى ، صلّى اللّه عليه و على آله و سلم : الفقراء ملوك الدّنيا و الآخرة . و قال : سراج الأغنياء فى الدّنيا و الآخرة هم الفقراء .\r\nپس ، شيخ ، قدّس اللّه روحه ، گفت ، بيت :\r\n نه آن درويش مىگويم كه رنگِ مفلسى دارد * كه بدبخت جهان بسيار مىخوانند درويشان\r\nفقر همچون كعبه چاراركان نمود * پنجمش جز ذاتِ حق نتوان نمود\r\nجوع و جانبازىّ و ذُلّ و غربتست * چون ازين بگذشت لا بد قربتست\r\nفقر اگرچه محض بىسرمايگيست * با خداوند جهان همسايگيست\r\nشد يقين كان مايهء بىمايگان * هم نگه دارد حق همسايگان \r\nو الفقير الصّادق جار اللّه تعالى ، و من جار اللّه آمن محفوظ « 4 » . فقد قال النبى ، صلّى اللّه عليه و على آله و سلّم : من سرّه أن تجلس مع اللّه تعالى فليجلس مع أهل الفقر و التصوّف .\r\n\r\n\r\n","description":"","footnote":"\r\n( 1 ) . در متن : فوائد .\r\n( 2 ) . در متن : « لحمد الله كه خاقانى پس از سى سال معلوم » بود كه طبق ديوان خاقانى تصحيح دكتر ضياء الدين سجادى ، چاپ سوم ، 1368 اصلاح شد .\r\n( 3 ) . پذيرفتار ، كفيل ، ضامن ( فرهنگ معين ) .\r\n( 4 ) . در متن : و حار الله من محفوظ .\r\n","page_name":" 169 ","page_number":169},
  {"content":"\r\n\r\nو ابو ذر ، رضى اللّه عنه ، فرموده است كه من از بالاى قصرى به روى بيفتم دوست‌تر دارم از آنكه با توانگران نشينم ، كه شنفتم از رسول ، صلّى اللّه عليه و على آله و سلّم ، كه گفت : بر شما باد كه بپرهيزيد از نشستن با مردگان . گفتند : يا رسول اللّه ، مردگان كدام‌اند ؟ گفت : توانگران . و اين از اين جهت گفت كه تا ما به غير از درويشان هم‌نشينى نكنيم .\r\nو قال ابو الدرداء ، رضى اللّه عنه : أحبّ الفقر تواضعا لربّى . و أحبّ الموت اشتياقا إلى ربّى . و أحبّ المرض تكفير الخطاياى . گفت : دوست دارم مرگ از براى اشتياق به خداى ؛ و دوست مىدارم مرض از براى كفّارت گناهان .\r\nشيخ ، قدّس اللّه روحه ، گفت : در ميان جمله انبيا ، گوهر فقر خاص از آن رسول ، صلّى اللّه عليه و على آله و سلّم ، بود كه در شب هيچ چيز از براى بامداد نگذاشتى و در بامداد هيچ چيز از براى شب رها نكردى .\r\nشيخ ، قدّس اللّه روحه ، گفت : شيخ ابو الحسين درّاج ، رحمة اللّه عليه ، چون به شيخ ابو جعفر مجذوم رسيد ، رحمة اللّه عليه ، التماس دعايى كرد . شيخ ابو جعفر گفت : آن دعا كه رغبت دارى بخوان تا من آمين بگويم . شيخ ابو الحسين درّاج دست برداشت و اين دعا مىخواند : اللّهمّ حبّبت إلى الفقراء لا تجعل لى قطّ رغيفا أدّخره لغد . اللّهمّ إذا خصّصت أوليائك و أصفيائك يوم القيامة فاجعلنى من زمرتهم . و شيخ ابو جعفر آمين مىگفت .\r\nشيخ ، قدّس اللّه روحه ، گفت : به هيچ معلوم دنيا وى گرفتار نبايد بود تا از حديث نجا المخفّون برخوردارى حاصل آيد و سلطنت فقر در دل گاهى يابد . و من ترك الكلّ وجد الكلّ .\r\nو گفت : به يقين بدان كه حضور اين سالكان در ترك معلوم است . و المعلوم شوم و إن قدّ . و ما أصدق من قال ، بيت :\r\n تلخى فقر اگر گلوگيرست * عاقبت خوشگوار خواهد بود\r\nهرچه در خانه مايهء سبكيست * ساعت كوچ بار خواهد بود \r\nيا ابن آدم ، كسيرة تكفيك و خرقة تواريك و حجرة يواريك . و الأخبار و الآثار فى تصديق هذا المعنى أكثر من أن يحصى . فقر دارد پاى محكم ، و ان ديگر هم هيچ نيست حديث صحيح\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاست : الفقر أزين على المؤمن من العذار الجيّد على رأس الفرس . و الفقراء جلساء اللّه تعالى يوم القيامة .\r\nبيت :\r\n كنوز الفقر و التجريد عندى * أعزّ علىّ من أهلى و مالى\r\nو بعد حضور قلبى لو تركت * لنا الدّنيا و فانت لأبالى \r\nشيخ ، قدّس اللّه روحه ، گفت : درويش صادق آن است كه اگر او را نزد خلق عزّتى پديد شود آن را خوارى شمرد ، و انس گرفتن با ايشان وحشت داند ؛ و به مدح و ثناى ايشان فريفته نگردد و به ايشان هيچ طمع نكند ، و همّت او جمله به كار آخرت بود ؛ و فخر او آن بود كه او را نزد حق تعالى عزّتى پديد شود . پس ، اگر از خلق جفايى بيند ، آن غنيمت داند ؛ و اگر از ايشان نزديكى و كرامت بيند ، وحشت گيرد از ايشان و آن كراهيّت دارد ؛ و اگر او را قدرى نبود نزد خلق ، آن را نزد خداى تعالى رفعتى داند ؛ و اگر در دنيا خوارىاى يابد ، آن را عزّتى در آخرت [ داند 
  ] ؛ و اندك نزد او بسيار بود و نخواهد در دنيا بزرگى و عزّت .\r\nقال اللّه عزّ و جلّ :  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ »  ( قصص : 83 ) . و قال الشيخ ، قدّس اللّه روحه : علامة الأنس باللّه الطّرب عند العدم و الخمود عند الوجود . گفت : نشانهء انس با خداى تعالى آن است كه خوش‌دل باشد در نايافت مراد و قدر آن نعمت بشناسد و اندوهگين بود در يافت آن . بيت :\r\n گر بىخبران قيمت اين مُلك ندانند * اى عقل تو بارى به يقين بينى و دانى\r\nفرعون و عذابِ ابد و ريشِ مرصّع * موسى و كليم اللّه و چوبىّ و شبانى \r\nو شيخ ، قدّس اللّه روحه ، در اثناى فوائد كه مىفرمودى ، اين رباعى بسيار خواندى ، مكرر كردى :\r\n كونين و مكان به وقتِ درويشان خوش * عيش و طرب و نشاط با ايشان خوش\r\nقومى كه مرادِ خويش خوش ترك كنند * درويشانند كه وقتِ درويشان خوش \r\nو گفت : در قصهء سليمان ، عليه السلام ، آمده است كه به قرص جوين روزه بگشادى و در حلقهء درويشان نشستى و گفتى : مسكين يجالس المساكين .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nفصل بيست و يكم در اخلاص\r\nشيخ ، قدّس اللّه روحه ، گفت : راه حق به قدم اخلاص توان رفتن . پس سالك اين راه را هيچ زاد و مركب نافع‌تر از اخلاص نيست ؛ و هر قدمى كه سالك نهد و در اخلاص نباشد از حساب اين راه نبود . و حقيقت اخلاص آن است كه نصيب خلق در آن نبود ، بلكه خالص از براى خداى بود بىطمع و هيچ شريك در آن نبود تا آن عمل خالص بود . كما قال اللّه تعالى :  « فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً »  ( كهف : 110 ) .\r\nشيخ ، قدّس اللّه روحه ، گفت : حق تعالى وعدهء لقاى خود به عمل صالح داده است . و عمل صالح آن است كه به اخلاص بود و نصيب خلق در آن نبود . چنان‌كه فرموده است :  « لا يُشْرِكْ بِعِبادَةِ رَبِّهِ أَحَداً  . گفت : به عبادت من هيچ شريك مگيريد . پس ، هر كس كه از روى اخلاص قدم در اين راه نهد و سلوك او در اخلاص بود اين راه به پايان توان برد و به مقصود او برآمده است . و آنكه رسول ، صلّى اللّه عليه و على آله و سلّم ، فرموده است كه هر كس كه چهل صباح از براى خداى به اخلاص برآورد ، ظاهر گردد چشمه‌هاى حكمت از دل او بر زبان او . پس ، هر كس كه چهل صباح به عبادت برآورد و اثر اين سعادت در خود نمىيابد ، از آن است كه از اخلاص محروم مانده است ، كه رسول ، صلّى اللّه عليه و على آله و سلّم ، راست‌گوى است و اين وعدهء به اخلاص داده است . و نه چهل صباح ، كه اگر چهل سال خود را به انواع عبادات و طاعات مشغول دارد كه اخلاص در آن نبود ، از اين دولت و سعادت يك سر موى ، بوى اين معنى به مشام جان او نرسد كه سنت الهى چنين است ،  « وَ لَنْ تَجِدَ لِسُنَّتِ اللَّهِ تَحْوِيلًا »  ( فاطر : 43 ) .\r\nشيخ ، قدّس اللّه روحه ، گفت : عمل اندك كه از روى اخلاص بود آن را بركت بسيار بود .\r\nو گفت : رسول ، صلّى اللّه عليه و على آله و سلّم ، معاذ بن جبل ، رضى اللّه عنه ، [ را 
  ] گفت : يا معاذ ، أخلص دينك يكفيك القليل من العمل . گفت : خالص گردان دين خود را ، تا هر قدر عمل كه كنى تو را كفايت بود ، وگرچه اندك باشد .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nشيخ ، قدّس اللّه روحه ، گفت : شرك گناهى است كه آن را نيامرزند . كما قال اللّه تعالى :  « إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ »  ( نساء : 51 ) . مىفرمايد كه جمله گناهان بيامرزم ، الّا شرك كه آن را نيامرزم . و رسول ، صلّى اللّه عليه و سلّم ، مىفرمايد : إنّ أخوف ما أخاف على أمّتى الإشراك باللّه . أما إنّى لا أقول يعبدون شمسا و لا قمرا و لا و ثنا و لكنّ أعمالا به غير اللّه و شهوة خفيّة . فرمود كه خوف‌ترين چيزى كه مىترسم بر امت خود شرك‌هاست به خداى تعالى . و نه آن مىگويم كه ايشان آفتاب و ماه و بت‌پرستند ؛ و ليكن شرك ايشان به خداى بود كه عمل‌ها نه از براى خداى كنند و در ايشان آرزوهاى پنهان بود . شيخ ، قدّس اللّه روحه ، در شرح اين حديث فرمود كه شرك ايشان به خداى آن بود كه اعمال بر ياد خلق كنند . و شهوت پنهان ايشان آن بود كه از آن اعمال بهشت و حور و قصور و درجات و مقامات و كرامات خواهند از خداى ، و اين جمله غير خداى است كه طلب كرده باشند و عين شرك است ؛ و حق تعالى آفريننده و پديدكنندهء اين چيزهاست . پس ، عمل خالص آن بود كه از خداى جز خداى نخواهند كه به هر چيز كه فرود آيند بازمانند .\r\nقال الشيخ ، قدّس اللّه روحه ، گفت : أصحاب الكرامات كلّهم محجّبون . قال : من رضى بمقامه حجب عن أمامه . بيت :\r\n در كوى خرابات بسى مردانند * كايشان كتبِ وفا ز بر مىخوانند\r\nليكن چو نهادِ مكرِ خود مىدانند * دامن ز جفا و از وفا بفشانند \r\nو بر هيچ بازنمانند . و قال الشيخ ، قدّس اللّه روحه : إنّ أعظم ما كمل به مذاهب القوم الإخلاص فى جميع الأمور و الأحوال ؛ لأنّ حقيقة التّصوّف إخلاص فى الآداب . و إخلاص فى الأحوال . و لقد خصّ اللّه تعالى المتصوفة بأحوال و معاملات و علوم و إشارات انفردوا بها عن عامّة الصّالحين .\r\n\r\nفصل بيست و دوم در رضا\r\nشيخ ، قدّس اللّه روحه ، گفت : رضا بزرگ‌ترين جمله مقام‌هاست . هر صاحب‌دولتى كه از آن نصيبى يافت بسيار كارهاى دشوار بر وى آسان شده .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو گفت : حق تعالى و تقدّس در شأن بندهء خود مشفق « 1 » و مهربان است : ندهد بنده را الّا آنچه خير وى در آن است . قال رسول ، صلّى اللّه عليه و على آله و سلّم : ما يقضى اللّه بعبد المؤمن قضاء إلّا كان خيرا له . پس ، چون بنده در مقام رضا و تسليم بود ، هر بلا و مكروهات كه به وى رسد داند كه تقدير كيست و تدبير خود از ميان بردارد و در اين راضى باشد و خير خود در حكم حق تعالى بيند و به اشارت و بشارت  « وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ »  ( بقره : 213 ) آن بلا عطا شمرد و آن مكروهات موجب رفع درجات و منزلات خود داند . بيت :\r\n هر كه بداند كه بلا حكمِ كيست * رنج و عنا بر تن او خوش بوَد \r\nالرّضا باب اللّه الأعظم و وظيفة السّادات القوم الرضا بالقضاء .\r\nشيخ ، قدّس اللّه روحه ، گفت : رضا آن است كه در حادثات مكروهات بنده را خوش‌دل بود . و از علامت محبّت آن است كه هرچه محبوب كند نزد محبّ پسنديده بود و انسان ذوق يابد ؛ پس ، چگونه راضى نباشد .\r\nو گفت : بهترين خلايق آنهااند كه در كل احوال از حق تعالى راضى باشند . قوله تعالى :   « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ . جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ »   ( بينه : 8 - 7 ) . گفت :\r\nحق تعالى از ايشان راضى بود ، و ايشان از خداى راضى باشند . و اين كسانى باشند كه از خداى ترسند ؛ كه نبايد كه در تقدير و حكم و قضاى حق تعالى كارها و نتيجهء آن خشم خداى بود . شيخ ، قدّس اللّه روحه ، گفت : بزرگى را سؤال كردند كه چگونه بدانيم كه حق تعالى از ما خشنود است يا خشمگين ؟ در جواب گفت : اگر چنان‌كه هرچه حق تعالى كند تو بدان راضى باشى ، بدان كه حق تعالى از تو خشنود است ؛ و اگر در آن راضى نيستى ، بدان كه خشم خداى است . و حديث صحيح است كه از بزرگى و شناخت حق تعالى واجب است كه اگر رنجى به تو رسد شكايت نكنى ؛ و اگر مصيبتى رسد ياد آن نكنى . و موسى ، عليه السلام ، در مناجات گفت : الهى ، كدام بنده دوست‌تر دارى ؟ قال اللّه : « من إذا أخذت منه المحبوب سالمنى . » گفت :\r\n\r\n\r\n","description":"","footnote":"\r\n( 1 ) . در متن : مشفيق .\r\n","page_name":" 174 ","page_number":174},
  {"content":"\r\n\r\nآن‌كس كه چون بازبستانم از وى آنچه او را دوست مىدارد آن را به خوش‌دلى به من بگذارد .\r\nشيخ ، قدّس اللّه روحه ، گفت : رابعه را ، رحمة اللّه عليها ، پرسيدند كه بنده به مقام رضا كى رسد ؟ فقالت : إذا سرّته المصيبة كما سرّته النعمة . و گفت آن زمان كه شادى نمايد در مصيبت ، چنان‌كه شادى مىنمايد در نعمت .\r\n حكم حق چون سوى تو كرد نگاه * جان برآر از پى نثار نه آه\r\nروى چون شمع پيش او خوش دار * كمر از آب و تاج از آتش دار\r\nكان كه دم از سر بريده كشد * بار حكمش به نور ديده كشد \r\nشيخ ، قدّس اللّه روحه ، گفت : آورده‌اند كه در حىّ عرب درويشى بود كه هرچه از مكروهات به وى رسيدى بدان رضا دادى و گفتى : الخيرة فيما يقضى اللّه . و او را منكوحه‌اى بود ، و در خانهء ايشان خروسى و سگى و درازگوشى بود . بامدادى ، زن برخاست ، از آن خروس پرها ديد كه كنده بود . برفت و شوهر را اعلام كرد . مرد گفت : الخيرة فيما يقضى اللّه . روز ديگر برخاست سگ ديد كه افتاده و مرده ، برفت و احوال با شوهر بگفت . گفت : الخيرة فيما يقضى اللّه . سيّوم روز ، برخاست درازگوش ديد شكم‌دريده و مرده . بىطاقت شد برفت و با شوهر بگفت . گفت : الخيرة فيما يقضى اللّه .\r\nزن گفت : اى مرد ، در خانهء ما آبادانى به اين هر سه بود : خروس كه به شب آواز دادى ، سگ كه ما را محافظت كردى و درازگوش كه به وقت حاجت بارگير بودى ، و اين هر سه هلاك شدند و تو مىگويى الخيرة فيما يقضى اللّه . مرد گفت : بلى ، هرچه حق تعالى كند خير ما در آن است . روز ديگر كه برخاستند ، در آن وادى كه نشستنگاه ايشان بود چندان‌كه احتياط كردند از قوم حىّ هيچ‌كس نديدند و از خيمه‌هاى ايشان هيچ آثار نمانده بود . برفتند و در آن وادى احتياط كردند . پيرزنى را ديدند كه از قوم بازمانده بود . احوال قوم از وى پرسيدند . گفت : دوش فلان قوم بر سر ما شبيخون آوردند ، و شب به غايت تاريك بود و راه بر سرما نمىبردند ، در هر كجا كه آواز سگ و خروس و درازگوش شنيدند ، بدان آواز آمدند و جملهء قوم با زن و فرزند و هرچه يافتند همه غارت كردند و به وردگى بردند . مرد با زن گفت : ديدى كه هرچه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nحق تعالى كرد خير ما در آن بود ، كه اگر ما [ را 
  ] همچون ايشان خروس و سگ و درازگوش بودى ، شب دوش ما را همان بلا پيش آمدى كه ايشان را آمد .\r\nقال الشيخ ، قدّس اللّه روحه ، فوّض أمرك إلى اللّه تسرّح . گفت : كار خود به خداى تفويض كن و بياساى ، « كو مصلحت تو از تو بهتر داند » . و رضاى حق طلب كن در رضا دادن به قضاى او . سلام على الدارين إن كنت راضيان .\r\n\r\nفصل بيست و سيّوم در حقايق و مقامات\r\nشيخ ، قدّس اللّه روحه ، گفت : حقيقت اين معنى كه اصل مطلوب است عين نادانى است ؛ و آن را عبارت و اشارت درنپذيرد .\r\nو گفت : حقيقت يافت در عين نايافت است .\r\nو گفت : يافت جمله حقايق و دقايق و معانى و اسرار و مقامات و حالات در حرف « لا » از كلمهء لا إله إلّا اللّه مندرج است .\r\nو گفت : آفتاب مقصود موجود هست و پنهان نيست ، ليكن ديدهء بينا مىبايد كه آن را دريابد .\r\nو گفت : تا ديده از كل اشيا نابينا نگردد ، به حق بينا نشود .\r\nو گفت : بلا و مجاهدهء اين راه چنان‌كه شرط است صادقانه بر نفس خود نه تا بقا و مشاهدهء حق بر تو مكشوف شود .\r\nو قال : أهل المشاهدة لا يغيبون عنه قائما و لا قاعدا و لا نائما و لا منتبها ، غائبين بأسرارهم حاضرين بأبدانهم .\r\nو گفت : اول اين كار جانبازى است ؛ و تا جان در لا نبازى ، از جان خبر نيابى .\r\nو قال : هذه طريقة لا يبلغ إليها بالتّكلّف ، و إنّما هى فضل اللّه يؤتيه من يشاء .\r\nو گفت : شيخ روزبهان ، رحمة اللّه عليه ، فرموده است : لم يخلق فى نفسه استعداد المعرفة لم يعرف فى الدّنيا و الآخرة .\r\nو گفت : ابن عبّاس ، رضى اللّه عنهما ، فرموده است : من لم يعرف اللّه فى الدّنيا لم يعرفه فى الآخرة .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nو گفت : همچنان [ تا 
  ] از شب آثارى باقى بود ممكن نبود كه روز روى نمايد ، همچنين تا پشت به دنيا نكنى ، طمع مدار كه روى به آخرت آورى ؛ و تا صورت خود خراب نكنى ، توقع مدار كه باطن خود آبادان كنى ؛ و تا از خلق دور نشوى ، اميد مدار كه به حق نزديك گردى ؛ و تا از خود غايب نگردى ، چشم مدار كه به خداى حاضر شوى .\r\nو گفت : عبادت به عادت نبايد كرد كه تأثير آن به دل نرسد ؛ جسمى باشد بىجان و هيچ منفعت از آن به ظهور نيايد .\r\nو قال الشيخ ، قدّس اللّه روحه : إنّ المقصود من العبادة تأثيرها فى القلب ، و إنّما تأكل آثارها بكثرة المواظبة على العبادة حتّى ينقطع من النفس حبّ الدّنيا و يترشّح فيه حبّ اللّه تعالى .\r\nو شيخ ، قدّس اللّه روحه ، گفت : هرچه و هر عبادتى [ تأ 
  ] ثير آن به دل نرسد نقد دل نبود . و در قبر زبان نتوان گفت . و چون زبان كرم و مور و رشميز بخورد ، حديث لا إله إلّا اللّه چون توان گفت اگر در دل نقد اين كلمه نباشد . و فى الحديث : القبر يأكل اللّحم و الشّحم و لا يأكل الإيمان و المعرفة . پس ، حقيقت اين كلمه بايد كه در درون رخت بنهاده باشد تا در گور بتواند دل اين كلمهء توحيد مىگويد . و نقد دل ايمان است كه قرارگاه او در دل است . كما قال اللّه تعالى :  « وَ لَمَّا يَدْخُلِ الْإِيمانُ فِي قُلُوبِكُمْ »  ( الحجرات : 14 ) پس ، هر كس كه دوام ايمان خواهد محافظت « 1 » دل بر دوام بايد كرد . و به يقين ببايد دانست كه يافت ايمان در حضور دل است ؛ و غيبت ايمان در نسيان دل است . پس ، اگر دل شناخته‌اى و مىدانى كه دل چيست ، به حسب آنكه تو را با دل قربت است ، نصيبى از ايمان تو را حاصل است . و اگر ندانى كه دل چيست ، به گفتار زبان و عمل جوارح مغرور نبايد شد كه غلام مرده را هيچ قيمت نباشد . و دل آن است كه ملازم حق باشد .\r\nو گفت : شيخ جنيد ، رحمة اللّه عليه ، فرموده كه اتفاق چهار هزار پير طريقت است كه نشانهء دولت و سعادت شخص آن است كه هرگاه كه دل خود طلبد ، ملازم حضرت حق تعالى بيند . و اين دولت و سعادت آسان برنمىآيد ، بلكه درد دين\r\n\r\n\r\n","description":"","footnote":"\r\n( 1 ) . در متن : محافظة .\r\n","page_name":" 177 ","page_number":177},
  {"content":"\r\n\r\nمىبايد . اگر سلطان درد در سينهء مرد تير برزند ، جمله صفات نفسانى سوخته آيد و سرّ فطرت غيب ، كه نور معرفت است ، ظهور يابد . نقطهء نور در مكنون حجر مستور است ؛ چون سوخته‌اى بيابد ، در وى رسيدن حاصل وقت باشد .\r\nدر نهاد هر يك نقطهء نور و ظلمت نهاده شده است . شهوات نفس جمله غذاى ظلمت است . پس ، چون شخص به طلب مراد نفس و حبّ جاه و مال و تشيّخ و خانقاه‌دارى و بدبختىها ، كه عمر در آن ضايع مىشود ، خرج شود ، لا جرم ظلمت آشكار گردد و آن شقاوت ابد است ، عياذا باللّه منها . و اگر عنان نفس بازكشد و ظاهر و باطن خود را بر قانون شرع و متابعت ارباب ترك و تجريد و قطع مألوفات و مستحسنات طبيعت مخلصانه آراسته كند ، از سر فطرت ، نقدى در نهاد جان خود غالب عيان گردد ، و آن دولت و سعادت و ملك سرمد است . بنگر امروز تا در نهاد خود غالب چه مىبينى ، وقت الرحيل از اين جهان همان خواهى برد . نادانى اگر به ترك عمارت دل بگويى و به خيالات ناپايدار مغرور شوى و پندارى كه از مقامات و حالات سالكان صراط مستقيم خبرى خواهى يافت و به مقصود خواهى رسيد .\r\nهيهات ، هيهات !  « فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا »  ( فاطر : 43 ) . اما چون جان طهارت شرع دريابد و از ما سوى اللّه پاك گردد ، به بارگاه ادراك اين سعادت راه تواند يافت . و اين ، روش جان است . و طالب اين معنى را واجب است دل از فضول بر حلال داشتن و به لقمهء شبانه قانع شدن و به خرقهء مختصر راضى بودن و از شرائط و اركان اين معنى آگاه بودن و تمام به جاى آوردن ، تا به مقصود رسد .\r\nشيخ ابو بكر ورّاق ، رحمة اللّه عليه ، گفت : هر كس كه از مقامات به رنگ و بويى و گفت‌وگويى راضى شد ، اندرون او درخت نااميدى برويد . من تعلّق بالكسل فليأس عن سعادة الدّارين . هيچ شك نيست كه قرين نسوا اللّه فنسيهم » خواهد [ بود 
  ] . و اشارت  « فَاذْكُرُونِي »  به دولت  « أَذْكُرْكُمْ »  ( بقره : 147 ) پيوسته است . و اگر ما به اين صفت كه در اين مهالك افتاده‌ايم و به عادت طفلانه كه خوى كرده‌ايم خشنود شويم و متابعت سالكان اين راه كه اصنام عادات مقهور كرده‌اند نكنيم ، كار مشكل باشد . و هيچ شك و شبهت در اين نيست . و اين خطاب با همه است كه هر كس [ را 
  ] كه لوح دل [ از 
  ]\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nناشايست‌ها پاك نشود او را به مكتب أدّبنى ربّى راه ندهند . از اين زيادت نتوان گفت « كين حكايت نيست پايانى پديد » . عاقلان دانند كه هر كس كه هر روز پاره‌اى به طرف مغرب نزديك مىشود هرگز او را به جانب مشرق رسيدن امكان نيست . بيت :\r\n چو مشرقست و چو مغرب مثال دنيى و دين * ازين قريب شود مرد ، از آن بعيد شود \r\nإيّاك أن تطع فى الأنس باللّه و أنت تحبّ الفضول . و إيّاك أن تطمع فى المنزلة عند اللّه تعالى و أنت تحبّ المنزلة عند النّاس . هر دو با هم راست نايد . كژ مباز زينهار ! تا در مقام دورى و بازماندگى عادت‌پذير نباشى و به يقين معلوم كنى كه ديدار دل در دنيا متصل است به ديدار عين در قيامت و هرچه در اين عالم به طلب و جدّ و جهد حاصل نكنند در آن عالم امكان ادراك نيست . و اگر تو قانع شوى به آنكه هر وقتى زمانى صرف اين طلب كنى و فى سائر الاوقات انفاس شريفه در خيالات بيهوده ضايع گردانى ، لاجرم حصاد به قدر زرع خواهد بود . و قد ورد فى الحديث الصّحيح من أحوال الأهل الآخرة : منهم من يرى ربّه فى كلّ شهر مرّة ، و منهم من يرى ربّه فى كلّ جمعة مرّة ، و منهم من يرى ربّه فى كلّ يوم مرّة ، و منهم من ينظر إلى ربّه بكرة و عشيّا . و مقصود از بكرة و عشيّا دوام است نه عدد ؛ چنان‌كه كسى گويد : « بام و شام در اين كارم . » يعنى هميشه چنين‌ام . اما آن‌كس كه از اين دولت محروم بود به جز محبّت ذكر چيزى نداند . و ايشان كه صاحب دولت‌اند ، مقامات ايشان بر حسب حال ايشان بود . جاء شبلى يوما إلى الجنيد ، رحمة اللّه عليهما ، فقال :\r\nما تقول فيمن اللّه كافيه أزلا و أبدا . فقال الجنيد : يا شبلى ، بينك و بين خيار قومك اثنا عشر ألف مقام أوّلها محو ما بدأت به .\r\nقال الشيخ الاسلام ، قدّس اللّه روحه : المعرفة كلّها الاعتراف بالجهل ؛ و التّصوّف كلّه ترك الفضول ؛ و التّفويض كلّه الطّمأنينة عند الوارد ؛ و اليقين كلّه ترك الشّكوى عند ما يضادّ مرادك .\r\nشيخ ، قدّس اللّه روحه ، گفت : هر كس كه محبوس عالم عقل شد و قيد عقل پاى خود نهاد و اسير عالم عقل شد ، چون احوال عالم ملكوت و جبروت كه به چشم عاقل ادراك آن نتوان كرد بر سمع وى گذرد ، لا يمكن است كه فهمى از آن بتوان كرد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو گفت : هيچ سعادت و دولت روندهء راه حق را دست ندهد و آن را ميسر نشود ، تا از تعلقات دنيا و آخرت و التفات و ميل به غير خداى پاك نشود و از صفات ذميمه خلاص نيابد و به صفات ملكى موصوف نشود ، تا وجود و عدم و رنج و راحت پيش او يكسان نشود . و به يقين ببايد دانست كه صراط مستقيم كه سالك راه به حق رساند مناسبت است با عالم غيب و حضرت ربّ العزّة ؛ و كوشش تحصيل روندهء راه حق بايد كه در اصلاح دل و نفس باشد ، نه در اشغال عبادت زوايد بر مأمورات شرعى .\r\nاى پسر ، در تبديل اخلاق كوش تا زود به مقصود رسى . زينهار ! از آن قوم مباش كه پيوسته خاك بر سر خود مىكنند و پندارند كه در آب زلال دائم سباحت مىكنند ؛ يا چون خر خرّاس كه گرد سنگ آسيا چشم باز بسته مىگردند و مىپندارند كه منازل قطع مىكنند . چون روز به آخر رسد ، چشم باز كنند همچنان بر جاى خود باشند خسته و كوفته و پير شده و عمر به آخر رسيده و به هيچ منزل نارسيده . قوله تعالى :\r\n « وَ هُمْ يَحْسَبُونَ أَنَّهُمْ يُحْسِنُونَ صُنْعاً »  ( كهف : 104 ) . بندگى ترك اختيار است و منقاد و مسلّم بودن در امتثال آن چيز كه او را فرموده‌اند :  « ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  ( الحديد : 21 ) . اين دم كه در آنى غنيمت بايد دانست . بيت :\r\n امروز كه دستگاهى دارىّ و توان * بيخى كه بَرِ سعادت آرد بنشان \r\nاغتنم الفرصة ، فإنّ الفرصة تمرّ مرّ السّحاب . بيت :\r\n غنيمت دان در اين دم فرصتِ خويش * كه فرصت همچو ابر اندر گذار است \r\nو ليس شىء أعزّ من الكبريت الأحمر إلّا ما بقى من عمر العبد . نيست چيزى عزيزتر و نايافت‌تر از كبريت احمر ، يعنى برق ، الّا آنچه مانده است از عمر بنده . پس ، بايد كه آن را غنيمت شمرد و به اخلاص صرف كند ، تا پشيمانى نيابد .\r\nو شيخ ، قدّس روحه ، گفت : چون لطيفهء فيض الهى از سرادقات جلال روى در عالم جان عارف نهد ، چابكى وى در آن زمان آن است كه تن در مصالح خود ندهد و بهبودى خود را نخواهد و اختيار خود در ميان نياورد و فضولى عقل و دانايى دل و بينايى جان از ميان بردارد و عقل بر لب درياى معرفت فروگذارد ، و دل در لجّهء\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nتوحيد رها كند و جان در روى درياى عرفان ، التفات ننمايد و خود را بى خود در قعر بحر احسان ناپديدار كند ، تا از اين لطيفه نيك متمتّع شود ، و اگرنه قوّت بحر احسان ديگر در ابروى دريا اندازد . بيت :\r\n از رفتن و آمدن همى خوش باشد * كين رفتن و آمدن نه از پيشهء ماست \r\nو گفت : اى سليم ، تو چه دانى كه بر جان پاك صادقان اين راه چه مىگذرد ؛ چون تو در ميان كار نيستى ، بر تو سهل و آسان است . ما أهون الحرب على النظّار به !\r\nشيخ ، قدّس اللّه روحه ، گفت : مرد آن است كه چون آسيب سياست جهان‌آشوب قهّارى روى نمايد ،   « إِذا زُلْزِلَتِ الْأَرْضُ »   ( زلزله : 1 ) ،   « إِذَا السَّماءُ انْشَقَّتْ »   ( انشقاق : 1 ) و كشف و عيان شود ، از پرده توان بيرون آمدن ، و در رسوخ مهابت و عظمت و جلال از لذت بيخودى چنان هائم بود كه سامان به خود بازآمدن بازنبيند . و اين معنى صفت سالكى باشد كه از رعونت نهاد خود خلاص يافته باشد و در حمايت اين حالت از حوادث هر دو عالم محفوظ باشد .\r\nمقصود از اين اشارت آن است كه چندان‌كه امكان باشد ، سعى و كوشش مىبايد نمود تا بويى از ايمان حقيقى به مشام جان برسد . و امكان نيست كه بىجهد و مجاهده نصيبى از اين احوال حاصل آيد ؛ و مپندار كه بىبلا و مشقت و مجاهده و رياضت و موافقت و متابعت اهل سنت و جماعت ، به نقد ايمان و مقامات و حالات مؤمنان - كه رسول ، صلّى اللّه عليه و على آله و سلم ، از ايشان خبر بازداد و گفت : إنّي من اللّه و المؤمنون منّى - كسى را رسيده است يا تواند رسيد .\r\nزهير بن نعيم ، رحمة اللّه عليه ، كه از بزرگان دين بود گفت : يخلق باللّه الّذى لا إله إلّا هو لأنا به من لا يؤمن باللّه أشبه به من يؤمن . اى عزيز ، آن‌كس كه قدر ايمان به خداى تعالى دانسته و بزرگى آن نيك معلوم كرد چنين خبر بازمىدهد و سوگند ياد مىكند و مىگويد : به آن خدايى كه نيست خدايى جز او ، كه من به آن‌كس كه ايمان ندارد به خداى تعالى ماننده‌ترم از آن كسى كه ايمان دارد به خداى .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nفصل بيست و چهارم در ترك طامات\r\nشيخ ، قدّس اللّه روحه ، گفت : اگر درويشى صادق سال‌ها در اين راه به رياضات و مجاهدات و به انواع عبادات و طاعات مشغول شود تا يكى از مقامات صادقان و حالات اهل تحقيق بيابد ، جائز نيست كه از آن اسرار كلمه‌اى بر زبان آورد ، زيرا كه آن موجب خرابى كار اوست .\r\nو گفت : هر كس از سالكان اين راه كه در اين عهد بگذارند تا عنان سخن رها كند و هذيانى كه مىخواهد بگويد ، گوينده و شنونده هر دو مطرود و مردود و مخذول شوند و هيچ برخوردارى از انفاس منوّرهء اهل حضور و ارباب قلوب نيابند ، و در معرض هلاك باشند تا دانند . و منع و زجر هر كس كه كلمه‌اى در اين معنى و احوال گويد واجب و لازم است و عين شفقت است ، و اگرچه سال‌ها باشد كه در خلوت و عزلت سعى مىكند و اگرچه بيان پسنديده و تقريرى آراسته بكند ؛ قطعا رخصت در شنفتن و مجال دادن نيست كه حرفى و كلمه‌اى در اين باب بگويد ، تا شرّ سخن او به ديگر راهروان و سالكان خاكسار نرسد ، و به سلامت در عبادات و اوراد سعى مىنمايند و سرگردان و گمراه نشوند . و اگر در اين معنى كلمه‌اى گويد كه مايهء او نباشد ، بىشك هلاك او باشد . و من تكلّم عن حال لم يصل إليه حرّمه اللّه الوصول إلى تلك الحالة .\r\n\r\nحكايت\r\nشيخ ، قدّس اللّه روحه ، گفت : درويشى به خدمت زاهد ابو بكر همدانى ، رحمة اللّه عليه ، رفت و فتحى كه از اين كار يافته بود در خدمت زاهد عرضه داشت . زاهد ، رحمة اللّه عليه ، گفت : مبارك است . كارى مىبايد كرد و از اين معنى خاموش مىبايد بود . پس گفت : شىء عظيم بود كه كسى در شبانگاه گوشت خورده باشد ، روز ديگر استخوان آن گوشت از گردن خود بياويزد و به مردم نمايد كه من دوش گوشت خورده‌ام ! هرگز هيچ عاقل اين نكند . و شيخ ، قدّس اللّه روحه ، در معنى اين كلمات كه زاهد فرمود كه هرچه از راه دل و جان درآيد ، كه آن عالم تحقيق است ، به زبان\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nنبايد آورد ، كه عالم تقليد است ؛ كه آن ظلم و نادانى بود .\r\nو شيخ ، قدّس اللّه روحه ، فرمود كه هر كس كه به خدمت زاهد رفتى و سخنى از طامات و شطحيّات گفتى ، زاهد ، رحمة اللّه عليه ، به اين عبارت فرمودى كه « من هزار خروار حقيقت به فليسى نخرم . در اين راه طريقت بايد .\r\nدرويش محمد بن عبد اللّه گفت : روزى ، به خدمت شيخ رفتم تا فايده‌اى فرمايد .\r\nفرمود كه زينهار ! كه سخن درويشان با دو كس نگويند : يكى كه محرم آن باشد ، و يكى كه محرم آن نبود . زيرا كه آن‌كس كه محرم آن بود حاجت با وى گفتن نيست كه او خود مىداند . و آن‌كس كه محرم آن نبود هيچ فايده‌اى از آن سخن به وى نرسد ، بلكه زيان وى در آن بود .\r\nشيخ ، قدّس اللّه روحه ، گفت : ابو ابراهيم نجّار ، رحمة اللّه عليه ، فرمود كه روزى عبد الرحمن درودى ، رحمة اللّه عليه ، مرا گفت : اى پسر ، هر وقتى كه تو را اندر سرّ چيزى پديد آيد كه اگر از آن وقت و حالت نفس زنى خلق اندر بلا افتند و تو اندر راحت باشى ، بر تو باد كه نفس را فروخورى و بر خلق شفقت كنى ، تا خلق اندر راحت باشند و تو اندر بلا باشى ، كه جوانمردى و شفقت و مروّت اين است كه با خلق خداى نگاه داشته باشى .\r\nشيخ ، قدّس اللّه روحه ، گفت : چون شيخ شبلى ، رحمة اللّه عليه ، كه اين سخن آشكار كرد ، شيخ جنيد ، رحمة اللّه عليه ، كه استاد او بود ، از وى خوش نيامد و او را ملامت كرد و دعاى بد گفت و قال : يا أبا بكر ، نحن خبّرنا هذا العلم تخبيرا ثمّ تكلّمنا به فى السّرا [ 
  ] فجئت أنت فأفشيته على رءوس الخلائق لا بارك اللّه فيك ؛ بعد از آن شيخ شبلى ، رحمة اللّه عليه ، از اين سخن هيچ نگفتى ، چنان‌كه روزى يكى از سالكان اين راه به خدمت وى آمد تا از اين معنى او را سخنى گويد ، شيخ شبلى او را گفت : نهينا عن إظهار هذا المعنى كما نهينا عن الزّنا . ما را نهى كرده‌اند از اظهار كردن اين معنى ، همچنان‌كه ما را نهى كرده‌اند از زنا . و ما را اجازت نداد در اين كلمات سخن گفتن . و تا زنده بود بقيّت عمر ، اين حديث پوشيده داشت و با كس نگفت .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nفصل بيست و پنجم در فوت [ و 
  ] خاتمت كار\r\nشيخ ، قدّس اللّه روحه ، گفت : غرورى كه آدمىزاد را افتاده است كه اول او نقطهء آب است و آخر او مشتى خاك ، و او در ميانهء هر دو ، به پنج روزه عمر فانى ، چنان غافل و مغرور شده است كه گويى او را خبر بازداده‌اند كه هرگز از اين جهان بيرون نمىبايد شد و هميشه جاى اوست . بيت :\r\n يا أهل دار فناء لا مقام بها * إنّ اغترارا بظلّ زائل حمق \r\nو گفت : رسول ، صلّى اللّه عليه و على آله و سلّم ، فرمود كه راست‌ترين كلمه‌اى كه شعرا گفتند گفتار لبيد است :\r\n ألا كلّ شىء ما خلا اللّه باطل * و كلّ نعيم لا محالة زائل \r\nأوحى اللّه تعالى إلى موسى عليه السّلام اذكره أنّك ساكن القبر فليمنعنّك كثير من الشّهوات . وحى كرد حق تعالى به موسى ، عليه السلام ، و گفت : ياد كن آنكه مسكن تو گور است ، كه اين انديشه بازدارد تو را از بسيار آرزوها . و قال يحض الصّالحين : من أكثر ذكر الموت رضى من القليل . گفت : هر كس كه ياد مرگ بسيار كند راضى شود به اندك از دنيا . و قال النبى ، صلّى اللّه عليه و على آله و سلّم : أكثروا ذكر هادم اللّذات . گفت : بسيار كنيد ذكر خراب‌كنندهء لذّت‌ها - يعنى مرگ - تا دل در اين عالم ننهيد ، كه هرآينه مرگ آمدنى است و شما آن را از خود بازنتوانيدداشت . ألا ، إنّ ذكر الموت خير مؤدّب . و قال النبى ، صلّى اللّه عليه و على آله و سلّم : يا بنى آدم ، إن كنتم تعقلون فعدّوا أنفسكم من الموتى . و الّذى نفسى بيده إنّما توعدون لآت و ما أنتم بمعجزين . گفت : اى فرزند آدم ، اگر شما عقل داريد ، نفس‌هاى خويش از مردگان شماريد ؛ كه به آن خداى كه جان محمد به يد قدرت اوست ، كه آنچه شما را وعده كرده‌اند از احوال آخرت آن جمله آمدنى است ، و نيستيد شما كه كسى عاجز كنيد و مرگ از خود بازداريد . و قال : الزّاد قيل الرّحيل . گفت : زاد آخرت پيش از آنكه به آخرت روند بايد كه حاصل كرده باشند ، تا در آن دم ، در پشيمانى و حسرت نمانند .\r\nقال الشيخ ، قدّس اللّه روحه : كلّ نفس فهو خاتمة إذ يمكن أن يكون الموت متّصلا به ، فليراقب\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nالأنفاس ، و إلّا وقع المحذور و دامت الحسرات حتّى لا ينفع التّحسّر . گفت : هر نفسى « 1 » كه از تو برمىآيد به يقين بدان كه خاتمت كار تو آن است ، از جاى آنكه ممكن است كه مرگ به آن متّصل است و تو نمىدانى . پس ، اين نفس كه در آنى غنيمت شمار و انفاس خود را مراقبت كن ، و اگرنه ناگاه در چنبر مرگ افتى و در حسرت جاودان بمانى ، و آن‌گاه تو را هيچ سود ندارد حسرت خوردن .\r\nشيخ ، قدّس اللّه روحه ، گفت : هرچه امروز بكارى فردا همان خواهى درود ، خواه نيكى و خواه بدى . و هرچه امروز نقد تو است فردا همان خواهد بود . و اعلم أنّ ثمرة كلّ بذر فى النهاية يكون من جنس بذرها فى البداية . و بدان كه ثمرهء هر تخمى در آخر زرع هم از آن جنس خواهد بود كه در اوّل آن تخم كشته است . و لهذا ما سئل الجنيد ، رحمة اللّه عليه : ما النّهاية ؟ قال : الرّجوع إلى البداية .\r\nوصيتى خواستند از شيخ شبلى ، رحمة اللّه عليه ، فقال : ألزم الوحدة و امح اسمك عن القوم و استقبل الجدار حتّى موت . گفت : ملازم تنهايى باش و نام خود از ميان قوم محو كن - يعنى بىنام‌ونشان باش - و روى در دادار آور تا آن هنگام كه مرگ به تو رسد .\r\nو قال الشيخ ، قدّس روحه : ليس للجهاد الأكبر آخر إلّا الموت فليلازم المجاهدة بقيّة العمر .\r\nگفت : جهاد اكبر آخر آن نيست الّا مرگ ؛ پس بقيّت عمر ملازم مجاهده بايد بود .\r\nشيخ ، قدّس اللّه روحه ، گفت : مالك دينار ، رحمة اللّه عليه ، بر مروحهء خود - يعنى بادبزن - اين بيت نوشته بود :\r\n تروّح بروح اللّه لا بالمراوح * و أيقن بأنّ الموت عاد و رائح \r\nيعنى بياب آسايش به رحمت خداى ، نه از بادبيزن . و يقين دان به درستى كه مرگ بامدادى يا شبانگاهى خواهد رسيد .\r\nو قال الشيخ ، قدّس اللّه روحه : رحم اللّه عبد أجعل العيش عيشا و احدا يأكل كسيرة و يلبس خلقا و لزق بالأرض و اجتهد من العبادة و بكى على الخطيئة و هرب من النّاس و ابتغى الرّحمة حتّى يأتيه أجله و هو على ذلك . گفت : رحمت خداى بر بنده‌اى باد كه زيست خود به يك چيز بازآورده باشد : آنكه خورش وى كسيره‌اى نان بود ، و لباس وى خرقهء كهنهء درويشانه ، و در\r\n\r\n\r\n","description":"","footnote":"\r\n( 1 ) . در متن : نفيسى .\r\n","page_name":" 185 ","page_number":185},
  {"content":"\r\n\r\nروى زمين نشيند ، و در عبادت حق تعالى جدّ و جهد نمايد ، و بر تقصيرات خود مىگريد ، و از خلق كناره كند و رضاى خداى جويد ، و در اين باشد تا آن زمان كه مرگ به وى رسد .\r\nشيخ ، قدّس اللّه روحه ، گفت : مرد آن است كه شرائط و اركان راه دين چنان به قدم آورد كه در وقت جان دادن اثر شوق در دل او ظاهر باشد ؛ نه آنكه چون آسيب زخم عزرائيل ، عليه السلام ، به وى رسد ، خامى و نارسيدگى در وى پديد آيد و در خمول ذكر فروشود ؛ و عياذا باللّه ، و آن نشانهء نامحرمى و شقاوت باشد .\r\nو گفت : نيك‌بخت آن است كه نصيحت نبويّه ، عليه أفضل الصلاة ، كه مىفرمايد : و عدّ نفسك من أصحاب القبور قبول كند و بر سر گور خود و مرگ خود معاينه ببيند و گور خود را زيارت كند ، كه چون در زندگى خود را مرده بيند ، سودى تمام بود و دولتى بىنهايت باشد او را ؛ و اگر در زمان مردگى خود را مرده بيند ، هيچ سودى نخواهد داشت و در حسرت كار فوت شده بماند . تا چنين مرگ تو را حاصل نيايد ، سرّ موتوا قبل أن تموتوا ندانى . نشنفته‌اى كه رسول ، صلّى اللّه عليه و على آله و سلّم ، چه مىفرمايد : قال من أراد أن ينظر إلى ميّت يمشى على وجه الأرض فلينظر إلى أبى بكر الصّديق . گفت : هر كس كه مىخواهد كه بنگرد كه مرده‌اى در روى زمين مىرود ، گو نظر كن به ابو بكر صدّيق ، رضى اللّه عنه .\r\nشيخ ، قدّس اللّه روحه ، گفت : تا مرد از خود نميرد ، به خداى زنده نشود . و تا مرد در پنداشت وجود خود دم مىزند و به وهم و فكر و تدبير خود دربند است ، او از جملهء ممات بود كه هنوز ذوق حيات نيافته باشد . و ما من صباح و لا مساء إلّا مناد ينادى أيّها النّاس الرحيل الرحيل ! نباشد هيچ بامدادى و نه شبانگاهى الّا كه ندا كند منادىكننده‌اى و گويد : اى مردمان ، وقت رفتن است از اين عالم . بيت :\r\n وقت كوچ است رخت بربنديم * حَانَ وقتُ الرَّحيلِ يَا أَحبابُ \r\nشيخ ، قدّس اللّه روحه ، گفت : انس بن مالك ، رضى اللّه عنه ، روايت كند كه رسول ، صلّى اللّه عليه و على آله و سلّم ، فرمود : ما من ليلة إلّا مناد ينادى من بطنان العرش : يا بنى آدم ، إنّ ربّكم عزّ و جلّ يقربكم السّلام و يقول شوّقناكم فلم تشتاقوا و خوّفناكم فلم تخافوا و نحناكم فلم\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nتبلوا باللّيل تنامون و بالنّهار تغفلون . السّفر طويل و متى يقطعون ؟ يا أبناء العشرين جدّوا و اجتهدوا . يا أبناء الثلاثين لا عذر لكم . يا أبناء الأربعين و الخمسين زرعا قد دنا حصادكم . يا أبناء الستّين و السبعين ، مهلا من اللّه مهلا . گفت : نباشد هيچ شبى الّا كه منادىكننده‌اى ندا كند از ميان عرش و گويد : اى فرزندان آدم ، خداى عزّ و جلّ شما را سلام مىرساند و مىگويد شما را آرزومند شدم و شما مرا آرزومند نشديد ؛ و ترسانيدم شما را و نترسيديد ؛ و نوحه كردم شما را ، نوحه نكرديد . به شب خوش مىخسبيد و به خواب مىرويد و به روز از من غافل مىشويد ؛ و شما را سفرى دراز از پيش است ، اين راه كى از پيش خواهيد بردن ؟ اى شما كه بيست‌ساله‌ايد ، جدّ و جهد نماييد در راه دين . اى شما كه سىساله‌ايد ، شما را هيچ عذر نمانده . و اى شما كه چهل‌ساله‌ايد و پنجاه‌ساله‌ايد ، كشته‌زار شما را وقت درودن رسيده . و اى شما كه شصت و هفتادساله‌ايد ، درنگ مكنيد و از خداى بازممانيد . قد انقضى أكثر المدّة و ما خصلت للموت عدّة .\r\n وقت سفرست و كا [ ر 
  ] ناساخته‌ايم * وين عمر عزيز جمله درباخته‌ايم\r\nدردا و دريغا كه به بازارِ وجود * چيزى نخريديم و زر انداخته‌ايم \r\nاگر تو را معلوم شدى آنچه تو را در پيش است ، حاجت به هيچ وعظ و تذكير نبودى ؛ اما مشكل آن است كه تو در خواب غفلتى ؛ ترسم كه بيدار شوى روز بود .\r\nالنّاس نيام فإذا ماتوا انتبهوا . بيدارى پيش از مرگ بايد تا سودمندى حاصل آيد ، كه بيدارى بعد از مرگ جز پشيمانى و حسرت حاصلى نبود . اين دم نقد را غنيمت شمار . بيت :\r\n بِل تا به جهان پرىّ و بالى بزنيم * بر دولتِ ناآمده فالى بزنيم\r\nزان پيش كه كوسِ رحلت ما بزنند * بر طبلِ اميد خود دوالى بزنيم \r\nو [ بايد 
  ] اين پنج‌روزه عمر عاريتى غنيمت شمرد و جدّ و جهد صادقانه در اين راه بنماييم و از اين عالم فانى توشهء عالم باقى ، كه هرگز آخر آن نيايد ، حاصل كنيم ؛ باشد كه بعد از مرگ ، در حضرت سابقان و صادقان اين راه خجالت و شرمسارى نبريم . بيت :\r\n و أخجلناه من وقوف باب داركم * إذ قال صاحبكم من أنت يا رجل\r\nقلت الغريب الّذى ضلّت طريقته * فأرشدونى فقد ضاقت بى الحيل \r\n\r\n","description":"","footnote":"","page_name":" 187 ","page_number":187},
  {"content":"\r\n\r\n فنادر عمرك قبل الفوت * و اغتنم حياتك قبل الموت\r\nو اعلم أنّ الموت أقرب غائب * فتزوّد للرّحيل و تأهّب للّقاء\r\nملك‌الموت فعن قليل \r\nشيخ ، قدّس اللّه روحه ، گفت : رسول اللّه ، صلّى اللّه عليه و على آله و سلّم ، فرموده است : من جاوز الأربعين فلم يغلب خيره شرّه فإنّما يتجهّز إلى النّار . گفت : آن‌كس كه عمر او از چهل سال بگذرد و غالب نشود خير او به شرّ او به درستى كه ساخته مىشود از براى او آتش .\r\nشيخ ، قدّس اللّه روحه ، گفت : چون عمر به چهل سال رسيد ، هنگام رحيل آمد . پس ، بايد كه همواره مرگ و گور و قيامت پيش هر دو چشم خود بازدارد و امل دراز و دوستى دنيا و حرص و رغبت آن از خود دفع كند ، كه اين جمله خير اوست .\r\nو گفت : از چيزى كه نقد بنىآدم است كه البته به او خواهد رسيد مرگ است . و اى عجب كه هيچ‌كس آرزوى مرگ مىنكند و همه از وى نفرت دارند ! و اين مشكل كارى است ؛ و نتيجهء اين نيست جز غفلت و دوستى دنيا . اگر اين هر دو از شخص دفع شود ، مرگ را كراهيّت ندارد .\r\nو گفت در حديث آمده است كه مردى از انصار به خدمت رسول ، صلّى اللّه عليه و على آله و سلّم ، رفت و گفت : يا رسول اللّه ، مادر و پدرم فداى [ تو 
  ] باد ، چه شده است كه مرگ دوست نمىدارم ؟ رسول ، صلّى اللّه عليه و على آله و سلّم ، گفت : تو را مال هست ؟ گفت : بلى يا رسول اللّه ، مال بسيار دارم . گفت : در راه خداى صرف كن و همه از پيش بفرست . گفت : يا رسول اللّه ، نتوانم كه آن را دوست مىدارم . رسول ، صلّى اللّه عليه و على آله و سلّم ، گفت : المرء مع ماله : إن قدّمه أحبّ أن يلحقه . و إن خلّفه أحبّ أن يتخلّف معه . فرمود كه مرد با مال خود است : اگر از پيش بفرستد ، دوست دارد آنكه از پى آن برود ؛ و اگر از پس دارد ، دوست دارد آنكه واپس ايستد و با مال خود باشد .\r\nشيخ ، قدّس اللّه روحه ، گفت : دنيا به مثابت زندان است : هر كس كه در زندان\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nگرسنگى و برهنگى و غم و اندوه و بلا و نايافت مراد و زحمت و مشقت زيست وى بود بىشك طلب خلاص كند از زندان ؛ و هر كس كه همه روز به عيش و طرب و نشاط و خوش زيستن در آن مشغول بود و در اين جمله خوى كرده بود يقين كه دل ندهد كه ازآنجا بيرون رود .\r\nو گفت : هر كس كه سعى او در اعمال آخرت بود و همه روز كار آخرت كند و دنيا خراب كند و معمورى آخرت حاصل كند مرگ بر وى خوش بود و آن را كراهيّت ندارد ، زيرا كه از جاى خراب به جاى معمور مىرود . اما آن‌كس كه سعى در كار دنيا كند همه‌روزه در معمورى دنيا كوشد و كار آخرت فروگذارد و در معمورى آن هيچ سعى نكند هرگز دل ندهد كه از جاى معمور به جاى خراب رود .\r\nشيخ ، قدّس اللّه روحه ، روزى اين بيت برخواند :\r\n به اميد آنكه روزى به عيادت من آيى * چه خوشست همچو چشمت همه عمر ناتوانى \r\nپس گفت : اگر كسى خواهد كه از معانى اين يك بيت برخوردار شود ، همواره مرگ و گور و قيامت پيش ديدهء خود بايد داشتن و امل دراز و فضولات نفسانى و لذّات ناپايدار و دوستى دنيا و حرص و رغبت آن از خود دفع بايد كردن و رياضات و مجاهدات ، كه ارباب قلوب بيان كرده‌اند ، صادقانه بر خود بايد نهادن ، تا [ از 
  ] معانىاى كه در اين بيت منتضم است ، برخوردارى حاصل آيد .\r\nو گفت : وهب ، رضى اللّه عنه ، گويد در حديث يافتم كه نبشته بود : أبناء الأربعين زرع دنيى حصاده . أبناء الخمسين هلمّوا إلى الحساب ، أبناء الستّين ما ذا قدّمتم و ما ذا أخّرتم ؟ ثم لا عذر لكم أبناء السّبعين عدوّا أنفسكم من موتى . يعنى ، اى شما كه چهل‌ساله‌ايد ، كشتزارى شما وقت درودن رسيده و اى شما كه پنجاه‌ساله‌ايد ، درآييد به حساب خود كردن . و اى شما كه شصت‌ساله‌ايد ، از كردار خود چه چيز از پيش فرستاده‌ايد و از دنياى خود چه چيز را پس داشته‌ايد ؛ كارسازى آخرت بكنيد كه شما را هيچ عذر نمانده . و اى شما كه هفتادساله‌ايد ، خود را مرده شماريد . و قال لقمان لابنه يا [ بنىّ 
  ] لا تنس ذكر الموت فإنّ الموت موكّل بك . لقمان حكيم پسر خود را گفت : اى پسر ، زينهار كه ياد مرگ\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nكردن فراموش نكنى ؛ به درستى كه مرگ موكل است به تو ، و تو نمىدانى كه ناگاه تو را فروگيرد .\r\nو گفت : امير المؤمنين على ، رضى اللّه عنه ، فرموده است : شيبك ناعيك . يعنى موى سفيد تو خبر مرگ تو بازمىدهد . و فى الأثر ما من شعرة تبيضّ إلّا قالت لأختها استعدّى فقد قرب الموت . يعنى ، نباشد هيچ موى كه سفيد شود الّا كه گويد به موىهاى ديگر كه سياه است كه كار ساخته باش ، به درستى كه مرگ نزديك رسيد .\r\n فى الشّيب لى واعظة لو كنت متّعظا * و فى التّجارب لى ناهى و مزدجر \r\nو قال الشيخ ، قدّس اللّه روحه : أيّها المسترشد ، لا تنم نوم الغافلين ربّما يأتى عزرائيل و أنت نائم أعاذك اللّه من هذه السّاعة . اى آنكه راه راست مىطلبى ، به خواب غفلت مرو كه باشد كه ناگاه عزراييل ، عليه السلام ، درآيد و تو در خواب غفلت باشى . پناه مىدهم تو را به خداى تعالى .\r\nو گفت حديث صحيح است : إنّ العبد ليعالج كرب الموت و سكرات الموت و إنّ مفاصله ليسلّم بعضها على بعض يقول عليك السّلام تفارقنى و أفارقك إلى يوم القيمة .\r\nيعنى ، چون بنده در حالت نزع و سكرات مرگ افتد ، اعضاهاى او يكديگر را بدرود كنند و سلام كنند بر يكديگر و گويند : بدرود باش كه از يكديگر جدا خواهيم بود تا روز قيامت . و گفت : چون آدمىزاد را چنين مصيبتى از پيش است كه هر عضوى و فاصله‌اى از وجودى كه امروز بدان مىنازد از يكديگر جدا خواهد افتاد كه باز خاك گردد و هر ذره خاكى از وجود او باد به اطراف برد ، عاقلى نباشد كه امروز بدان مشغول گردد و به ساز و تميز و آرايش آن فريفته شود و از عاقبت آن ياد نياورد و در خواب غفلت نيارامد و غم كار خود نخورد و به لذّات ناپايدار كه موجب حجب و تعذيب است مغرور شود . و قد قال النبى ، صلّى اللّه عليه و على آله : إنّ شدّة سكرات الموت على قدر لذّة الحياة ، فمن أكثر من هذه أكثر له من تلك . گفت : به درستى كه سكرات مرگ به قدر خوشى و لذت و كام و مراد زندگانى است . پس ، هر كس را كه اين مرادات بيشتر باشد ، سختى سكرات مرگ او بيشتر بود .\r\nشيخ ، قدّس اللّه روحه ، گفت : پس ، عاقل از پى لذّتى نرود كه آخر آن مشقّت بود .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبيت :\r\n چرب و شيرين خوانچهء دنيا * به مگس راندنش نمىارزد \r\nو گفت : روزگار هرگز خود لقمهء بىغصّه در دهن كس ننهاده است . پس ، به سماحت او مغرور مشو و به چرب و شيرين او منگر . بيت :\r\n كان اولين نواله كه از دست او خورى * لوزينه‌ايست خردهء الماس در ميان \r\nو به مساعدت زمانه مغرور مباش كه او قصدكننده است و ناگاه تو را به روى اندازد ، كه خوبى وى جز اين نيست . بيت :\r\n بر ابلق زمانه سوارى به هوش باش * كاسبى است نيك ليك به دندان سوار گير\r\nغَرّه مشو كه كام به كامِ تو مىنهد * زيرا كه تو ضعيفى و تند است بارگير \r\nو لأمان للدّهر و لا ثقة بالأنام . خوشا كسانى كه در اين عالم دل ننهادند و عيوب مرادات و لذّات اين جهانى به تحقيق نيك بشناختند و از آن درگذشتند و بامداد و شبانگاه مرگ در پيش چشم خود بازداشتند و از ياد مرگ غافل نبودند . ألا ، إنّ ذكر الموت خير مؤدّب .\r\nشيخ ، قدّس اللّه روحه ، گفت : رسول ، صلّى اللّه عليه و على آله و سلّم فرمود كه : ما رفعت طرفى و طننت إنّى واضعه حتّى أقبض . برنداشتم چشم خود ، كه اعتماد و ظنّ من آن بود كه برهم نهم چشم تا جان من بردارند . و چون به گورستان شدى ، گفتى : أنتم لنا فرط ، و نحن لكم تبع و إنّا فى آثاركم لاحقون . شما از پيش رفته‌ايد ، و ما از عقب شما خواهيم آمد . ابو هريره ، رضى اللّه عنه ، چون جنازه‌اى ديدى ، گفتى : امش فإنّا على الأثر . برو كه ما بر اثر تو خواهيم آمد . و اگر بامداد جنازه‌اى ديدى ، گفتى : أغدوا فإنّا رائحون . شما بامداد برويد كه ما امشب از عقب شما خواهيم آمد . و اگر شب‌هنگام ديدى ، گفتى : روّحوا فإنّا غادون . شما امشب برويد كه ما فردا از عقب شما خواهيم آمد . و مكحول ، رضى اللّه عنه ، چون جنازه‌اى ديدى ، گفتى : أغدوا فإنّا رائحون . پس ، گفتى : هذه موعظة بليغة فى غفلة عظيمة . اين موعظه و پندى تمام است ؛ و ليكن ما در غفلتى بزرگ گرفتار شده‌ايم . و همهء صحابه هميشه در اين بودند و ياد مرگ و گور و قيامت فراموش نمىكردند . و آمده است كه امير المؤمنين عمر ، رضى اللّه عنه ، در زمان اشغال خلافت ، غلامى نصب كرده بود به اين مهم كه پيوسته گفتى : يا عمر ، مرگ فراموش مكن .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nشيخ ، قدّس اللّه روحه ، گفت : يكى از مشايخ شخصى را ديد كه مىخنديد . گفت :\r\nأ تضحك و لعلّ أكفانك قد خرجت من عند القصار . اى كه خنده مىكنى و از مرگ غافلى ، و نمىدانى كه مگر كفن‌هاى تو از نزد گازر بيرون آورده باشند و تو از آن بىخبرى . و شيخ حسن بصرى ، رحمة اللّه عليه ، در تمثيل غفلت بنىآدم گفتى : السّكّين يحدّ و التّنور يسجر و الكبش يعتلف ! عجب جايى است كه كارد تيز مىكنند از براى گوسفند و تنور مىتابند از براى او ، و گوسفند به علف خوردن مشغول است و هيچ آگاهى از اين جمله ندارد . حال آن است كه بنىآدم از گوسفند غافل‌تر است از اين احوال ، از آن جهت كه مادر و پدر و برادر در گور مىنهد و هم در ساعت كه ايشان را دفن كردند ، به آنچه ايشان رها كرده‌اند بازمىگردند و به قسمت كردن آن مشغول مىشوند ، و از مرگ خود نمىانديشند و اجل‌هاى ايشان از حال ايشان عجب مىآيد . الآمال تنقسم و الآجال تبسّم . بيت :\r\n أيا جامع الإخوان من كلّ وجهة * سيخطى بها ورّاثها و لك الوزر\r\nو يا عامر القصر الرفيع بناءه * ستنزكه فقرا إذا ضمّك القبر \r\nپس ، شيخ ، قدّس اللّه روحه ، گفت : قسمت مال و نقد بنده كه انفاس و اوقات وى است چنان بايد كه رسول ، صلّى اللّه عليه و على آله و سلّم ، مىفرمايد : عدّوا أنفاسكم و احفظوا أوقاتكم و استعدّوا للعرض الأكبر . گفت : بشماريد انفاس‌هاى خود به ياد حق و كار خود ساخته كنيد از براى روزى قيامت .\r\nشيخ ، قدّس اللّه روحه ، گفت : عجب دارم از كسى كه يك ساعت بر عمر او اعتماد نيست كه چگونه خرّمى مىنمايد به موجودى كه مرگ آن را در دست او رها نخواهد كرد .\r\nو گفت : شيخ معروف كرخى ، رحمة اللّه عليه ، در وقت وفات يك پيرهن كه پوشيده بود بيش نداشت . در حالت از خود بركشيد و گفت : اين را صدقه كنيد كه من برهنه در اين عالم آمدم تا برهنه بازروم و هيچ چيز اين دنيا در ملك من نبود .\r\nشيخ ، قدّس اللّه روحه ، گفت : سلمان فارسى ، رضى اللّه عنه ، در وقت وفات گريه كردى . او را گفتند : موجب گريه چيست ؟ قال : عهد إلينا رسول صلّى اللّه عليه و على آله و سلّم\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nأن يكون بلغة أحدنا من الدّنيا كزاد الرّاكب . گفت : عهد كرد رسول ، صلّى اللّه عليه و على آله و سلّم ، آنكه حدّ يكى از ما [ از 
  ] معلوم دنيا به‌قدر زاد سوارى باشد ، و اين زمان نه چنانم كه عهد كرده‌ام . چون سلمان ، رضى اللّه عنه ، وفات كرد ، نگاه كردند و جميع آنچه رها كرده بود قيمت آن ده درم بود .\r\nو قال الشيخ ، قدّس اللّه روحه : طوبى لمن زيّنه اللّه تعالى بالزّهد فى الدّنيا و عدم الأسباب حتّى خرج من الدّنيا على صفاء التّجريد . گفت : خوشا آن كسى كه خداى تعالى آرايش و زينت او كرده باشد به بىرغبتى دنيا و نيستى اسباب آن ، تا بيرون رود از دنيا بر صفا و تجريد .\r\nو قال ، قدّس اللّه روحه : الموت معقود بنواصينا فرحم اللّه عبدا عمل لما بعد الموت ، رحم اللّه عبدا نظر لنفسه قبل نزول الموت . گفت : مرگ بر پيشانى ما باز بسته است . پس ، رحمت خداى بر بنده‌اى باد كه عمل صالح كند از براى بعد از مرگ ؛ رحمت خداى بر بنده‌اى باد كه نظر كند بر نفس خويش و او را به راه راست دارد ؛ و نظر كند بر دل خويش و آن را به ياد خداى مشغول دارد ؛ و نظر كند بر سرّ خويش و آن را به مراقبت و حضور محافظت نمايد ، پيش از فرو آمدن مرگ .\r\nو گفت : اين يك نفس عاريتى كه با تو است غنيمت دار و به ياد حق تعالى و طاعات و عبادات مصروف دار و اين زمان كه فرصت مىيابى كار آخرت ساخته دار ، كه هر نفس كه از تو فوت شد امكان رجوع نيست .\r\nو گفت : در حديث صحيح است : إذا صلّى أحدكم فليصل صلاة مودّع لا يرى أنّه يرجع إليه أبدا . گفت : چون نماز كنيد يكى از شما ، بايد آن نماز كه مىكند نماز وداع شمرد ، كه نمىتوان دانست كه او به نماز ديگر رسد هرگز . و من كلامه ، قدّس اللّه روحه :\r\n دلا بشنو ز ما گر يارِ غارى * مده بر باد عمر خود به خوارى\r\nغنيمت دان گل و باد بهارى * فَمَا بَعدَ العَشيَّة مِن عَوَارِى \r\nو قال : ليس شىء أعزّ من الكبريت الأحمر إلّا ما بقى من عمر العبد .\r\nو قال الشيخ ، قدّس اللّه روحه : يا أخى ، اغتنم قبل خراب هذه المدينة الجسمانيّة بأن تتّخذ فى المدينة الرّوحانيّة لك منزلا و بناء محكما و دارا مخلّدا فقد علمت بأنّ هذه الدّار ليست بدار مقام ، بل هى دار فناء و زوال .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nو گفت : روز قيامت هر پيغمبرى مىگويند : نفسى نفسى . و همه به خود فرومانده باشند . و گويند : شغلنى أمرى عن أمر غيرى : و در آن روز حق تعالى ، خشمگين بود ، خشمى چنان‌كه پيش از آن حق تعالى چنان خشمگين نبوده باشد و بعد از آن چنان خشمگين نشود ، تا از آنكه پيغمبر ، صلّى اللّه عليه و على آله و سلّم ، شفاعت كند از براى آن‌كس كه او را اجازت دهند . پس ، گفت : غنيمت دان اين زمان كه نفسى از عمر تو باقى است و كار بر تو افتاده است و استعداد به دست تو است ؛ و اعمل فى أيّام قصار لأيّام طوال حتّى تربح ربحا منتهى بسروره و گفت : حق تعالى وحى كرد به موسى ، عليه السلام ، و گفت : يا موسى ، چون بامداد كنى بايد به انديشهء مرگ مشغول باشى .\r\nبه درستى كه ملك‌الموت در هر ساعت هفتاد بار نظر مىكند در نامهء اجل‌ها و تو ندانى كه اجل تو كى خواهد آمد . و گفت : يا موسى ، چون شب كنى ، بايد كه انديشهء بامداد در تو نبود ، كه باشد كه روح تو قبض كنند و تو در خواب باشى . و گفت : يا موسى ، اگر مرگ به تو رسد و بىوضو باشى ، بايد كه ملامت نكنى الّا نفس خود را .\r\nپس ، شيخ ، قدّس اللّه روحه ، گفت : همچنان‌كه واجب است كه تزكيهء باطن به حضور محافظت نمايند ، همچنان [ بايد 
  ] كه تزكيهء ظاهر به وضو مداومت نمايند . و گفت : شيخ معروف كرخى ، قدّس اللّه سرّه ، روزى طهارت شكست ، در حال تيمّم كرد . گفتند : يا شيخ ، اينك دجله ، چرا تيمم كنى ؟ گفت : تواند بود كه تا به دجله رسم نمانده باشم ، و من مىخواهم كه چون ملك‌الموت به قبض كردن روح من آيد طاهر باشم .\r\n\r\nفصل بيست و ششم در رجاء\r\nشيخ ، قدّس اللّه روحه ، گفت : بنده را در هر وقتى عملى بايد كه مناسب آن وقت و آن زمان باشد . و مناسب جميع ايام حيات بنده آن است كه عمل او در خوف بود و لحظه‌اى از خوف و خشيت بيرون نيايد ، تا كار او به سلامت بود . اما مناسب زمان وفات بنده در وقت نزع جان او ، بايد كه عمل او در عين رجا بود و اميدوارى او به طرف حق تعالى هرچه تمام‌تر باشد و در آن زمان اميدوار و فارغ و خوش‌دل بود و\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nچنان داند كه به نزد مادرى مشفق [ و 
  ] مهربان مىرود ، كه حق ، تعالى و تقدّس ، بر بندهء خود از مادر مهربان هزار بار مشفق‌تر است ؛ و بايد كه ظنّ او به حق تعالى همه نيكويى بود ، اگرچه او مجرم و گناهكار بود ، كه نااميدى از حق تعالى كفر است ، و آن از گناه كبائر است ؛ بلكه در آن زمان ، التجا به عفو و كرم و فضل و لطف و رحمت حق كند . جابر بن عبد اللّه ، رضى اللّه عنه ، گويد : سه روز پيش از وفات رسول ، صلّى اللّه عليه و على آله و سلّم ، شنفتم از رسول كه مىگفت : لا يموتنّ أحدكم إلّا و هو يحسن الظّنّ باللّه عزّ و جلّ . يعنى ، بايد كه نميرد يكى از شما الّا كه او نيكوظنّ بود به خداى عزّ و جلّ .\r\nشيخ ، قدّس اللّه روحه ، گفت : هيچ‌كس بر بنده دوست‌تر و مشفق‌تر از خداى نيست ، از اين جهت كه هر دوست مشفق كه از تو عيبى بيند يا تو نافرمانى او كنى دوستى او در حقّ تو خلل‌پذير شود و از شفقت و معونت « 1 » بازگيرد ، و حق ، تعالى و تقدّس ، جلّ جلاله و عمّ نواله ، عيب‌هاى بنده مىبيند و مىپوشد ؛ و اگر بنده نافرمانى او مىكند ، روزى از وى بازنمىگيرد و شفقت از وى دريغ نمىدارد . پس ، تا بنده نميرد ، بىوفايى خود و مهربانى حق تعالى معلوم نكند .\r\nو گفت : شيخ سفيان ثورى ، رحمة اللّه عليه ، گويد : دوست ندارم آنكه روز قيامت حساب من حواله به مادر من كنند ، از آنكه حق تعالى به من نيكو [ تر 
  ] و مهربان‌تر است از مادر . و قال ابو سليمان ، رحمة اللّه عليه : انّى لا رحم من يموت فكيف لا يرحمه الرحمن . گفت : من رحمت مىكنم به آن كسى كه مرده است ، چگونه حق تعالى به او رحمت نكند ؛ بلكه رحمت حق تعالى در حق او هزار باره بيشتر است .\r\nو قال الشيخ ، قدّس اللّه روحه : لمّا هبط آدم عليه السّلام فى الأرض فبكا و قال : إلهى إن لم تقبل توبتى فارحم غربتى . هكذا الميّت إذا نزل قبره يكون غريبا و ينظر اللّه تعالى إلى الغريب فى كلّ يوم ألف مرّة .\r\nگفت : آن هنگام كه آدم ، عليه السلام ، بر روى زمين آمد ، گريه كرد و گفت : الهى ، اگر قبول نخواهى كرد توبت من ، رحمت كن به غريبى من . هم ميّت چون به گور فرونهند غريب باشد . در حديث صحيح است كه حق تعالى نظر رحمت مىكند هر غريب در روزى هزارباره .\r\n\r\n\r\n","description":"","footnote":"\r\n( 1 ) . در متن : معونة .\r\n","page_name":" 195 ","page_number":195},
  {"content":"\r\n\r\nشيخ ، قدّس اللّه روحه ، گفت : اعرابىاى به حضرت رسول اللّه رفت ، صلّى اللّه عليه و على آله و سلّم ، گفت : يا رسول اللّه ، حساب ما فرداى قيامت كه خواهد كرد ؟ رسول ، صلّى اللّه عليه و على آله و سلّم ، گفت : حق تعالى . فقال اعرابى نجوت و ربّ الكعبة لأنّ إذا قدر غفر . اعرابى گفت : به خداى كعبه سوگند مىخورم كه نجات بيافتم ، از آن جهت كه گويم به خداى كعبه چون قدرت يابد ، عفو كند و بيامرزد . بيت :\r\n يا مونس الضّعفاء فى خلواتهم * أنت الحبيب و ما سواك \r\nشيخ ، قدّس اللّه روحه ، گفت : اگر بنده امروز به علم و عقل و شفقت و مرحمت حق تعالى مىبيند ، به حقيقت اين ديد در آن زمان مشاهده كند كه به عالم فانى رحلت كند و به خداى بازگردد بىزحمت وجود ؛ آن‌گاه ، فضل و كرم و لطف و نوازش حق بيند ، و گويد : يا ليت قومى يعلمون بما غفر لى ربّى و جعلنى من المكرّمين .\r\nگفت : مرگ وعده‌گاه لقاء حق تعالى است . پس ، كه باشد كه لقاى حق تعالى رغبت ننمايد ؟ الموت موعود للقاء و هل رأيت حبيب يكره لقاء خليله . مرگ وعده‌گاهى است براى ديدار خداى ؛ و هرگز ديده باشى دوستى كه ديدار دوستى خود كراهيت دارد ؟\r\nشيخ ، قدّس اللّه روحه ، گفت : مجد الدين بغدادى ، رحمة اللّه عليه ، فرموده است :\r\n آن مرد نىام كز عدمم بيم آيد * كان نيمه مرا خوش‌تر ازين نيم آيد\r\nجانيست مرا داد خدا عاريتى * تسليم كنم چو وقت تسليم آيد \r\nپس ، در آن ساعت خوش‌دل بايد بود . إنّا للّه و إنّا إليه راجعون بشارتى تمام است .\r\nشيخ ، قدّس اللّه روحه ، گفت : دوستان خداى در وقت مرگ چنين گويند :\r\n ما كارك خويش با تو برديم به سر * دست‌افشانان رويم از اين خانه به در \r\nگفت : دنيا خانهء غم و اندوه و بلا و فتنه است . و تا مؤمن در اين عالم بود ، از اين جمله خالى نبود . پس ، چون از اين عالم خلاص يافت و بهشت بر وى مكشوف شد ، ديگر غم و اندوه نيابد و اين جمله او را كرامت گردد . الحمد للّه أذهب عنّا الحزن ، إنّ ربّنا لغفور شكور . و گفت : در آن زمان كه رسول ، صلّى اللّه عليه و على آله و سلّم ، در\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nحالت نزع افتاد ، فاطمه ، رضى اللّه عنهما ، گريه مىكرد و مىگفت : وا كربا بكربك يا أبتا .\r\nواى اندوها بر اندوه تو اى پدر ! رسول ، صلّى اللّه عليه و على آله و سلّم ، مىگفت : لا كرب على أبيك بعد اليوم . يعنى ، پدر تو [ را 
  ] بعد از امروز هيچ غم نخواهد بود . و ربيع بن خيثم ، رحمة اللّه عليه ، چون در نزع افتاد ، دختركى كه داشت در پايين او نشسته بود و گريه مىكرد . ربيع او را گفت : يا بنيّة ، لا تبكى قولى : يا بشراى لقى أبى الخير . اى دخترك ، گريه مكن و بگوى : بشارت باد مرا كه روى آورد پدر من به خير ، كما قال اللّه تعالى :\r\n « وَ الْآخِرَةُ خَيْرٌ وَ أَبْقى »  . ( الاعلى : 17 )\r\nشيخ ، قدّس اللّه روحه ، گفت : خوف بنىآدم از مرگ يكى آن است كه خود را اين جسم مىپندارد و جز اين صورت چيزى از خود نمىبيند ؛ و چون مىنگرد كه ديگر اجسام چون مرگ به ايشان مىرسد مردم از ايشان چگونه محترز و متنفر مىشوند و ايشان را چگونه در خاك تيره دفن مىكنند ، از اين صفت ، ديدن مرگ را كراهيّت مىدارد ؛ و نمىداند كه جسم او قفسى است و مرگ به قفس وجود او مىرسد و هيچ كار با مرغ جان او ندارد ؛ بلكه مرغ جان او تا آن‌گاه كه در گور تن و قفس وجود محبوس است پژمرده بود ؛ اما در حال كه مرگ به نفس وجود رسيد ، مرغ جان را به تازگى ، حياتى حاصل شد و پروبال آن جهانى بيافت و به نداى « ارجعى » مشرّف گشت و پرواز گرفت و به مسكن و مقرّ اصلى خود بازشتافت .  « إِنَّا لِلَّهِ وَ إِنَّا إِلَيْهِ راجِعُونَ »  ( بقره : 151 ) و  إِنَّا إِلى رَبِّنا لَمُنْقَلِبُونَ  اين معنى دارد .\r\nو شيخ ، قدّس اللّه روحه ، مثل اين كلمات بسيار فرمودى ؛ و در ابيات نيز ياد فرموده است ، از آن جمله اين چند ابيات ياد كرده مىشود . بيت :\r\n برخيز دلا كين دم پيغام ز يار آمد * سلطان اجل ناگاه بىصبر و قرار آمد\r\nبشتاب كه آن دلدار از شوق تو را خوانده‌ست * ايام خزان بگذشت دوران بهار آمد\r\nچندين چه شوى راضى در دورىِ اين غربت * هنگام رحيل اى دل زين بوم و ديار آمد \r\n\r\n","description":"","footnote":"","page_name":" 197 ","page_number":197},
  {"content":"\r\n\r\n اى يوسف جان بازآى ، زان چاه‌بنِ تاريك * بر تختِ بقا بنشين كز شاه نثار آمد\r\nاز گلخنِ تن بركن در گلشن جان كِش رَخت * از جمله كنارى گير كان مَه به كنار آمد\r\nهرچند نفس بشكست آزرده نگشت آن مرغ * آشانهء خود بشناخت مونس برِ يار آمد\r\nجان در تن پروحشت دربند بلاها بود * زان جمله خلاصى يافت در حصن و حصار آمد\r\nسلطان ازل ديرست كين صيد همىخواهد * در دامِ چنين سلطان جان تو شكار آمد \r\nمن كلامه ، شيخ ، قدّس اللّه روحه :\r\n فرصت از دست شد دلا درياب * چند خواهى به ماندن اندر خواب\r\nهمچو شيران برآى از اين غرقاب * حَانَ وَقتُ الرَّحيلِ يَا أَحبَاب\r\nهرچه از عمر در وصول آمد * سربه‌سر هرزه و فضول آمد\r\nمرغ جان زين قفس ملول آمد * الوداع الوداع يا أصحاب\r\nپلِ عمر اى پسر چو گشت خراب * منشين زير آنكه نيست صواب\r\nوقت كوچست زين سراىِ سراب * حَانَ وَقتُ الرَّحيلِ يَا أَحبَاب\r\nيوسف روح شاه و سلطانست * در بُنِ چاهِ تن به زندانست\r\nهين كه هنگام تختِ ايوانست * الوداع الوداع يا أصحاب\r\nتو گلى در ميان خار ممان * تو نديمى درين خمار ممان\r\nبه غريبى درين ديار ممان * حَانَ وَقتُ الرَّحيلِ يَا أَحبَاب\r\nآفتابى ز ابرِ تن به درآى * از بنِ چاهِ درد و غم به سر آى\r\nدير شد اى مَهِ دو هفته برآى * الوداع الوداع يا أصحاب\r\nخانهء تن اگرچه ويران شد * هيچ غم نيست جان به جانان شد\r\nمور ديگر برِ سليمان شد * حَانَ وَقتُ الرَّحيلِ يَا أَحبَاب \r\n\r\n","description":"","footnote":"","page_name":" 198 ","page_number":198},
  {"content":"\r\n\r\nو من كلامه ، شيخ الاسلام ، قدّس اللّه روحه :\r\n تا كى آخر نام جانان مىبريم * دل به جان آمد ز دل جان مىبريم\r\nديگران گر زيره از كرمان برند * زيرِمان هم بازِ كرمان مىبريم\r\nدُرِّ درياىِ قدَم از تيره‌خاك * بازِ قعرِ بحرِ عمّان مىبريم\r\nاز چمن برگ گلى بادِ صبا * برده بود آن بازِ بستان مىبريم\r\nذرّه بىخورشيد تاريكست جاى * پيشِ آن خورشيدِ رخشان مىبريم\r\nشد خلاصِ يوسف از زندان و چاه * مژده سوىِ پيرِ كنعان مىبريم \r\nو من كلامه ، شيخ ، قدّس اللّه روحه :\r\n دل ز جان بركن كه زينجا مىرويم * بىدرنگ امروز فردا مىرويم\r\nمرغِ جان از دامِ تن آمد ملول * زين قفس در صحنِ صحرا مىرويم\r\nدير تا در چاه ظلمت مانده‌ايم * زين نشيبِ تيز بالا مىرويم \r\nو گفت : شيخ سهل عبد اللّه ، رحمة اللّه عليه ، فرموده است : إذا دفنت النّفس تحت الثّرى وصل القلب إلى العرش . گفت : چون جسد در زير خاك نمكين دفن كردند ، دل و جان به عرش پيوست .\r\nشيخ ، قدّس اللّه روحه ، روزى در خلقت اشيا سخن مىگفت و در تفسير  « وَ لَقَدْ كَرَّمْنا بَنِي آدَمَ »  تقرير مىفرمود . پس ، گفت : جملهء اشيا بود آنك نبودند ، و باشند كه نباشند ؛ اما آدم و آدمىزاد را بود آنك نبودند ، و نباشند ؛ كه نباشند كه در شأن ايشان اشارت چنين آمده است : خلقتم للأبد . و اين خاص از كرامت بنىآدم است . و قد قال رسول ، صلّى اللّه عليه و على آله و سلّم : ما خلق اللّه شيئا أشبه به من آدم . شيخ ، قدّس اللّه روحه ، گفت : اين تشبّه در بقا بود ؛ چنان‌كه شيخ ابو الحسن خرقانى ، رحمة اللّه عليه ، گويد : تا خدايى خدا باقى است ، درد ابو الحسن باقى است . و اين كلمه تعلق [ نه 
  ] به اين جسم فانيست ؛ بلكه « 1 » نسبت اين كلمه با روح است و اصليّت شخص .\r\nو گفت : هرچه در اين عالم به ظهور آمد اميد ثبات و بقا بدان نتوان داشت . جبلّت آدم ، عليه السلام ، در اين عالم از خاك ساختند ؛ و آن خاك نيز به عاريت برگرفته\r\n\r\n\r\n","description":"","footnote":"\r\n( 1 ) . در متن : بلكه .\r\n","page_name":" 199 ","page_number":199},
  {"content":"\r\n\r\nبودند ؛ لاجرم هرچه عاريتى بود بقا در آن نبود . اما هرچه در عالم بقا به ظهور آيد فنا از آن قاصر بود . روح در عالم بقا به ظهور آمد ، فناپذير نگشت و باقى ماند . باز در قيامت كه بعث اجسام انسان بود ، در عالم بقا خلقت ايشان به هيئتى آفريده شود كه هرگز فنا درنپذيرند و هميشه باقى باشند . دنيا خانهء فناست و آخرت سراى بقاست ؛ اگر عاقلى ، بنگر كه كدام نيكوتر و بهتر و  « الْآخِرَةُ خَيْرٌ وَ أَبْقى »  ( الاعلى : 17 ) و لا عيش إلّا عيش الآخرة . پس ، هر كس كه مسكن و مقرّ اصلى خود كه در آن ثبات و بقا بود ، گو رغبت آخرت كن و كار آخرت ساخته دار و دل از اين دنياى فانى بركن و به تنعّمات و لذّات اين جهان كه ناپايدار است رغبت منماى و به كلّى به خداى بازگرد ، كه بازگشت همه با او خواهد بود ، تا عيش و مراد جاودانى [ كه 
  ] هرگز زوال‌پذير نشود او را كرامت گردد . و باللّه توفيق .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nباب يازدهم در سؤال و جواب ، قدّس اللّه روحه\r\nبدان ، رحمك اللّه ، كه تمامى سؤالات كه از خدمت شيخ الاسلام ، قدّس اللّه روحه ، كرده‌اند و جواب آن فرموده است ، همه در كتاب جواهر الأمينيّة ياد رفته است . از آن جمله ، بعضى از آن نمودارى كه خلاصهء جواب است در اين كتاب ياد كرده مىشود ، به عون اللّه تعالى و حسن توفيقه .\r\nسؤال : سيد نظام الدين جرهى ، عليه الرحمة ، كه از اصحاب شيخ الاسلام بود ، نامه نبشت به شيخ ، قدّس اللّه روحه ، و سؤال كرد كه شايد كه گاه‌گاهى شعر گويم و از جهت رفع ملامت بدان مشغول گردم ؟\r\nجواب : شيخ ، قدّس اللّه روحه ، در جواب وى نبشت : بسم اللّه و الحمد للّه و الصّلاة و السّلام على رسول اللّه صلّى اللّه عليه و على آله و سلّم فقد وصل الكتاب و قرأته و فهمته و اقول بعد الاستخارة لا ينبغى لسالكى هذه الطريقة ان يكون له اشتغال به غير ذكر اللّه تعالى . بل واجب عليه محافظة الاوقات و مراقبة الانفاس بحيث لا يفوت عنه لمحة و لحظة و قد ورد فى مقامات الاولياء من غمض عن اللّه تعالى طرفة عين لم يهتد اليه أبدا . گفت : سزاوار نيست سالك اين راه آنكه باشد او را شغلى به جز از ياد حق تعالى . بلكه واجب است بر وى محافظت « 1 » اوقات و مراقبت انفاس خود كردن\r\n\r\n\r\n","description":"","footnote":"\r\n( 1 ) . در متن : محافظة .\r\n","page_name":" 201 ","page_number":201},
  {"content":"\r\n\r\nبه حيثيتى كه فوت نشود از وى طرفة العينى . به درستى كه وارد است در مقامات اوليا كه هر كس كه يك طرفة العين چشم از حق تعالى فروخواباند هرگز هدايت نيابد .\r\nو چند نقل ائمّه و مشايخ و حديث ، به دليل ياد فرموده بود . و ما بدين كلمات كه ملخّص جواب است اختصار كرديم .\r\n* * * سؤال : يكى از أبناء الدنيا ، كه عقد محبت و ارادت با شيخ الاسلام داشت ، سؤال كرد از شيخ ، قدّس اللّه روحه ، كه املاكى كه دارم مىخواهم كه وقف مسلمان كنم ، تا بعد از وفات من ، راحت از آن به مسلمانان مىرسد . شما چه فرماييد ؟\r\nجواب : شيخ ، قدّس اللّه روحه ، در جواب فرمود كه اين صفت كه تو را در خاطر است شيوهء دنيادوستان است كه حيف مىدارند كه از دنيا مفارقت كنند و مال دنيا نمىتوانند كه با خود به گور ببرند ؛ فراموش كرده‌اند اين حديث صحيح كه رسول ، صلّى اللّه عليه و على آله و سلّم ، فرموده است : ليس لك من دنياك إلّا ما أعطيت فأبقيت . و از غايت دنيادوستى وقف مىكنند . و معاينه ديده‌اند كه چندين عزيزان كه سعى بسيار نمودند و املاك بسيار وقف كردند اين ساعت ، به قليل و كثير ، از آن وقف قطعا هيچ به مستحق نمىرسد و آن بقعه‌ها كه وقف بر آن كرده‌اند خراب مىشود و اوقاف آن در دست كسانى افتاده كه وصف ايشان در عبادت نمىآيد . چون اين احوال يقين روشن است ، اى دوست محترم ، خرده‌اى كه از مال دنيوى در دست تو كرده‌اند چنين بر سر آن مىلرزى ؟ آخر سيرت انبيا و اوليا كه خوانده‌اى . انديشه‌اى مبارك فرماى كه كجا فرموده‌اند كه چنين غم‌خوارگى دنيا مىبايد كرد تا فنا نشود و اين معنى چگونه امكان دارد . بشنو اى عزيز ، و شفقتى در حق خود بكن و هرچه از دنيادارى جمله به دست خود از پيش بفرست ؛ و نصيحت‌پذير باش و خودرايى مكن و اشارت أنفق يا بلال و لا تخش من ذى العرش إقلالا گوش دار .\r\n هرچه دارى جمله بندِ جان توست * ور ندارى هيچ جمله آن توست \r\nتا كى در اين فكر و انديشه باشى كه چون كنم كه اين دنيا فنا نشود . زينهار از اين انديشهء بيهوده خود را خلاصى ده . از اين حديث صحيح بترس : قال رسول ، صلّى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nاللّه عليه و على آله و سلّم : من أصبح و أمسى و همّه الدينار و الدرهم حشر مع اليهود و النّصارى و مع الّذين يدعون مع اللّه إلها آخر . خلاصهء اين حكايت آن است كه از مال دنيا هرچه دارى نصيبهء تو آن است كه هم در حيات خود از دست بدهى و خاطر از آن برگيرى و از دل بيرون كنى ، زيرا كه از هرچه وقف كنى احكام جمله سلاطين و حكّام زمان بر آن حاصل كنى ، باد بر دست تو ماند و هيچ فايده‌اى به هيچ‌كس بعد از تو ندهد ؛ و چنين كه مىبينى كه بر وقف‌كردهء ديگران چه مىكنند ، بر وقفى كه تو بكنى نيز همان خواهند كرد . اكنون زحمت خود مدار و سعى به هرزه مكن و تسليم شو .\r\nسؤال : شيخ را سؤال كردند از معنى اين حديث كه رسول ، صلّى اللّه عليه و على آله و سلّم ، فرموده : الفقر سواد الوجه فى الدّارين .\r\nجواب : شيخ ، قدّس اللّه روحه ، گفت : تمامى معنى اين حديث در اين دو بيت است ، بيت :\r\n درويش كه لافِ معرفت زد * وز عجز نبرد اين سخن پيش\r\nدر هر دو جهان خجل فروماند * زانست سياه روىِ درويش \r\nسؤال : شيخ را سؤال كردند كه چه فرمايى در اين كلمات كه شيخ ابو الحسن خرقانى ، رحمة اللّه عليه ، فرموده : لا فرق بينى و بين اللّه إلّا بسنتين . و در نسخهء ديگر فرموده : أنا أقلّ من ربّى بسنتين . يعنى من كوچك‌ترم از خداى خويش به دو سال .\r\nجواب : شيخ ، قدّس اللّه روحه ، فرمود كه چنين نيست كه نقل كرده‌اند . بلكه لفظ سنتين ، شيئين بوده است ؛ و نسّاخ و خواننده هيچ كدام مفهوم نكردند ، و اين لفظ شيئين ، سنتين مفهوم كردند . و اين عبارت همان كلمات است كه شيخ بايزيد بسطامى ، قدّس اللّه سره ، فرمود : لا فرق بينى و بين اللّه إلّا بشيئين : العظمة الكبرياء .\r\nسؤال : روزى درويشى به خدمت شيخ آمد و از كلمات مشايخ ، از شطحيات ، سؤالى كرد .\r\nجواب : شيخ ، قدّس اللّه روحه ، گفت : اى عزيز ، اين اخلاق از آن جمله نيست كه به سؤال و جواب در توان يافت . بلكه اگر به تعليم و تلقين ميسّر شدى ، مشايخ فرزندان خود را تعليم كردندى . و ليكن اين طريق به مجرّدى و پاكبازى و سوز و نياز و ثبات و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nقرار و عنايت خداى از پيش توان برد . پس ، گفت : هذه طريقة لا يبلغ إليها بالتّكلّف و إنّما هى فضل اللّه يؤتيه من يشاء .\r\nسؤال كردند از شيخ ، قدّس اللّه روحه ، كه قربت حق بزرگ‌تر است يا معرفت حق ؟\r\nجواب : شيخ ، قدّس اللّه روحه ، فرمود كه معرفت حق بزرگ‌تر است از قربت حق ؛ از آن جهت كه معرفت بعد از قربت حاصل آيد ، و بسيار قربت باشد كه معرفت در آن نبود ؛ اما معرفت عين قربت است .\r\nسؤال كردند از شيخ ، قدّس اللّه روحه ، كه بانگ نماز در گوش ميّت گفتن در حديث آمده است يا نه ؟\r\nجواب : شيخ ، قدّس اللّه روحه ، گفت : در حديث نيافتم ؛ در كتب‌ها نيز نيافتم كه در اين باب نقلى از ائمّهء دين كرده‌اند . و ليكن در بلاد عرب يافت شد كه هر كس در قبر مىنهند بانگ نماز در گوش وى مىگويند . و نقل كردند از شيخ ظهير الدين بزغش ، عليه الرحمة و المغفرة ، كه در جنازهء يكى از مريدان حاضر بود و فرمود و بانگ « 1 » در گوش وى گفتند . و نيز در حديث وارد است كه در حال كه فرزندى از مادر به وجود آيد ، بانگ نماز در گوش وى گويند . و چون از دنيا مفارقت كرد ، ولادت ثانيه مىنهند ، و چنان است كه در عالم آخرت به وجود مىآيد ، عجب نبود اگر به قاعدهء ولادت اوّل ، بانگ نماز در گوش وى گويند . و هر يك از اين معنى كه ياد كرده آمد دلالت مىكند بر آنكه بانگ در گوش ميّت گفتن در آن حالت كه در قبر نهادند مستحب است . و اصلى دارد ؛ و منع آن نشايد كردن . و اگرچه حديثى در اين باب به ما نرسيد ، سرّ آن بر ائمّهء دين و علماى اسلام ، رحمهم اللّه ، پوشيده نماند .\r\nسؤال كردند از شيخ ، قدّس اللّه روحه ، كه چه فرمايى در اين خيرات و صدقات و عمارات كه حكّام از براى راحات خلق كنند : ايشان را از آن نفعى باشد در آخرت يا نه ؟\r\nجواب : شيخ ، قدّس اللّه روحه ، فرمود كه نفع آن خيرات خداوندان مال را بود .\r\nپس ، اگر حاكم آن مال از تجارت و زراعت حاصل كرده باشد ، نفع آن خيرات او را\r\n\r\n\r\n","description":"","footnote":"\r\n( 1 ) . در متن : و فرمود بانگ در گوش وى گفته .\r\n","page_name":" 204 ","page_number":204},
  {"content":"\r\n\r\nبود . و اگر به ظلم و ستم از ديگران فراگرفته باشد ، نفع آن نصيب خداوندان مال را بود . پس ، گفت : حق ، تعالى و تقدّس ، فرداى قيامت [ كه 
  ] جمعى را حاضر گردانند ، و ايشان را ثواب و درجات و مقامات عالى كرامت كند . ايشان گويند : خداوندا ، ما در دنيا كارى نكرديم كه شايستهء اين دولت و منزلت باشيم ، اين فضل و كرم و رحمت از كجا ما را عطا فرمودى ؟ حق ، تعالى و تقدّس ، گويد : فلان حاكم در دنيا شما را ظلم كرد و به جور و ستم سعى بردى كه شما را بود از شما فراگرفت و آن را در راه خيرات صرف كرد ، و اين نفع حاصل آن است . و من كه خداوندم ظلم روا نداشتم : اين ثواب و درجات به سبب ايشان از آن شماست . ايشان گويند : خداوندا ، چون تو كه خداوندى ظلم روا ندارى ، ما كه بندگانيم نيز ظلم روا نداريم : چون ما [ را 
  ] اين ثواب و درجات به سبب ايشان حاصل شد ، ما نصيبى از اين ثواب به ايشان مىدهيم . حق تعالى ايشان را ضايع نگذارد و از اين ثواب و درجات نصيبى بخشد .\r\nسؤال كردند از شيخ ، قدّس اللّه روحه ، كه چه فرمايى در آنكه كسى خيرات و صدقات به ريا كند : او را اجرى باشد يا نه ؟\r\nجواب : شيخ ، قدّس اللّه روحه ، فرمود كه بر ريا كه راحت مسلمانان و بندگان خدا در آن هست آن عبادت است ، و اجر آن ضايع نماند . و ترك دنيا كردن به‌هرحال كه هست مبارك است و امساك آن پسنديده نيست .\r\nسؤال : مولانا احمد ولى گفت : روزى در خدمت شيخ بودم ، و شيخ ، قدّس اللّه روحه ، در احوال و كشف و مقامات مشايخ سخن مىفرمود . سؤال كردم و گفتم : يا شيخ ، در اين زمان كه ما در آنيم ، اين معانى كه شما تقرير مىفرماييد بتوان يافتن ؟\r\nجواب فرمود كه بلى ، بتوان يافتن به چهار چيز : اول ، ترك دنيا ؛ دوم ، ملازمت نمودن صحبت درويشان از روى صدق ؛ سيّوم ، مداومت نمودن به ذكر لا إله إلّا اللّه ؛ چهارم ، به نان زنبيل قناعت كردن .\r\nسؤال كردند از شيخ ، قدّس اللّه روحه ، كه چه فرمايى در حق مسلمانى كه زكات در ذمّت وى بود و ندهد ؟\r\nجواب : شيخ ، قدّس اللّه روحه ، گفت : زكات بر اهل اسلام واجب است كه بدهند .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nپس ، هر كس كه زكات مال بر ذمّت وى بود و ندهد حق تعالى نماز وى و حج وى و روزهء ماه رمضان وى ، هيچ كدام از وى قبول نكند ؛ و اگر به غزا رود و از بهر قوّت اسلام با كافران جهاد كند و در دست كفّار كشته شود ، او را درجهء شهيدان نباشد ؛ و هيچ كدام از نماز و روزه و حج و غزا از وى قبول نكنند ؛ و اگرچه اين چهار ركن اسلام جاى آورده باشد ، دوزخى باشد ؛ و تا زكات ندهد ، بهشتى نگردد . و هر كس كه زكات بدهد ، دين او قوى گردد و مال او محفوظ باشد و دفع بلا از وى بباشد و بركت در كارهاى او ظاهر گردد و حق تعالى او را عنايت و هدايت ارزانى دارد ، تا اركان اسلام تمام به جاى آرد و هم در دنيا و هم در عقبى به عافيت و هدايت و عنايت ازليّه آراسته شود . و اگر احاديث كه در باب زكات آمده است ياد كرده شود ، كتابى بايد كه آن را حمل كنند . و در اين بحث زياد از اين كلمات ملالت باشد .\r\nسؤال كردند از شيخ ، قدّس اللّه روحه ، از اين حديث كه رسول ، صلّى اللّه عليه و على آله و سلّم ، فرموده است : اربعوا على أنفسكم إنّكم لا تدعون أصمّ و لا غائبا إنّكم تدعون سميعا قريبا و هو معكم . و معنى حديث اين است كه ياد خداى پنهان كنيد . يعنى در دل خويش ، كه شما نه كسى مىخوانيد كه نمىشنود يا غايب است ؛ بلكه كسى را مىخوانيد كه مىشنود و نزديك است و او با شماست . پس جماعتى كه خداى به آواز بلند مىخوانند ايشان را چه گوييم ؟\r\nجواب : شيخ ، قدّس اللّه روحه ، گفت : اين يك حديث چنين فرمود با اصحاب ، از آن جهت كه در سفر غزو بودند و به كفّار نزديك بودند و مىخواست كه آواز صحابه كفّار نشنوند . اما احاديث بسيار در فضائل ذكر به آواز بلند گفتن ، فرموده است .\r\nسؤال كردند از شيخ ، قدّس اللّه روحه ، از اين حديث كه رسول ، صلّى اللّه عليه و على آله و سلّم ، فرمود كه فاضل‌تر دعاى من و دعاى پيغمبران كه پيش از من بودند در روز عرفه اين است : لا إله إلّا اللّه وحده لا شريك له . له الملك و له الحمد يحيى و يميت و هو على كلّ شىء قدير . و حال آن است كه اين ذكر همه ثناست و هيچ دعا در اينجا نيست . اين چگونه بود ؟\r\nجواب : شيخ ، قدّس اللّه روحه ، گفت : چون عطادهنده كريم بود ، ثناى او گفتن\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكفايت است از آنكه سؤال كنند او را . پس ، گفت : از اين حديث يكى سؤال كرد از سفيان بن عينيه . او در جواب فرمود كه تو معنى اين حديث شناختى و دانستى و ندانستى كه قول اميّة بن ابى الصّلت كه نزد ابن جذعان شد از براى حاجتى كه داشت و حاجت خود را در ثناى او به اين عبارت ياد كرد . شعر :\r\n أ أذكر حاجتى أم قد كفانى * حباءك إنّ شيمتك الجباء\r\nإذا أثنى عليك المرء يوما * كفاه من تعرّضه الثناء \r\nبيت :\r\n من ياد كنم حاجت خود يا كه تمام * جود تو كه شاملست بر زمرهء عام\r\nآن‌كس كه ثناى تو بگويد روزى * آن عرضهء حاجتست اى فخر كرام \r\nپس ، از اين بيت معنى حديث مىتوان يافت كه ثناء است .\r\nسؤال كردند از شيخ ، قدّس اللّه روحه ، از اين دو حديث كه رسول ، صلّى اللّه عليه و على آله و سلّم ، فرمود : من كسر الخلال فليس منّا . و من لم يكسر الخلال فليس منّا . و گفت :\r\nمىخواهم كه شيخ معنى اين دو حديث بيان فرمايد كه شكستن خلال و ناشكستن آن بر چه وجه بود .\r\nجواب : شيخ : قدّس اللّه روحه ، گفت : مراد از اين حديث نه خلال است ، زيرا كه « خليل » از « خلّت » مشتق است . و معنى هر دو حديث آن است كه فرمود ، صلّى اللّه عليه و على آله ، كه هر كه دوستى بشكند از اهل سنّت و جماعت و اهل صلاح ، او از من نيست . و هر كس كه نشكند از اهل بدعت و فساد او از من نيست .\r\nسؤال : روزى شخصى به خدمت شيخ آمد و گفت : اگر شيخ اجازت فرمايد ، سؤالى كنم . شيخ او را اجازت فرمود . پس گفت : از دو بزرگ دو قول مختلف شنيده‌ام كه يكى مىگفت كه روح را هيئتى هست همچون جسم ، بينى ، دست و پاى و چشم و گوش [ دارد 
  ] و او را اكلى و شربى باشد . يكى ديگر گفت كه روح را هيچ هيئت نيست و او از اكل و شرب مستغنى است . اكنون شما در اين دو قول چه مىفرماييد ؟\r\nجواب : شيخ ، قدّس اللّه روحه ، گفت : قول اوّل را اعتبار هست كه روح هيئتى دارد\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاما روحانى و اكل و شرب وى روحانى است . چون آن شخص برفت فرمود : كه وقتى به واقعه ديدم كه به آخرت رفته بودم و روح من از جسم منفصل بود و جسم من افتاده بود و مرده و من بر پاى ايستاده بودم هم بدين هيئت كه اين زمان هستم و جسم خود را مىنگرستم و دست و پاى و چشم و گوش و ديگر اعضا جمله داشتم ، اما همه روحانى بودند ؛ چنان‌كه دست مىبردم كه عضوى از اعضاى خود به دست بگيرم ، دست من به هيچ نمىآمد ، و دست هم روحانى بود .\r\nسؤال : قاضى احمد فيره‌اى گفت : روزى به خدمت شيخ رفتم . گفتم يا شيخ ، از چيست كه اين كمينه بسيار شما را به خواب مىبيند ؟\r\nجواب : شيخ ، قدّس اللّه روحه ، فرمود كه تا من هفتاد بار تو را در خاطر نياورم تو يك‌بار مرا در خواب نتوانى ديد .\r\nسؤال : فقيه كريم الدين گفت : روزى سؤال كردم از شيخ كه از چيست كه ما را انديشه‌ها در خاطر پديد مىشود كه چون به خدمت شما رسيم آن جمله در خدمت شما عرضه دهيم ، و چون مىرسيم آنها فراموش مىشود ؟\r\nجواب : شيخ ، قدّس اللّه روحه ، فرمود : كه اگر آنها گفتنى بودى ، تو را فراموش نشدى ؛ ليكن هرچه فراموش مىشود مصلحت در آن نيست كه آن را گفته آيد .\r\nسؤال كردند از شيخ ، قدّس اللّه روحه ، كه درويشى كه در ميان درويشان مىباشد اگر به موافقت درويشان آنچه ايشان مىخورند بخورد بهتر باشد ، يا آنكه به اختيار خود لقمه‌اى حاصل كند و بخورد و بگويد تقوا نگاه مىدارم ؟\r\nجواب : شيخ ، قدّس اللّه روحه ، فرمود كه اگر اين درويش به طفيل درويشان هرچه ايشان خورند موافقت كند و بخورد حساب آن بر وى نباشد ؛ و بسيار بهتر بود از آنچه به اختيار خود طلب كند و بخورد ، زيرا كه حساب آن بر وى باشد . و اللّه أعلم .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nباب دوازدهم در قربتى كه شيخ الاسلام ، قدّس اللّه روحه العزيز ، با روح مقدس شيخ مرشد ، قدّس اللّه روحه العزيز ، بوده\r\nو عماراتى كه به اشارات شيخ مرشد در بقعهء مرشدى كرده و ذكر فضائل خانقاه عليا كه به اشارت شيخ مرشد ساخته\r\n\r\nحكايت\r\nنقل است از شيخ محمود بن خواجه امام الدين ، رحمة اللّه عليه ، كه گفت : يك روز چاشتگاه ، پدرم ، خواجه امام الدين مسعود ، رحمة اللّه عليه ، همهء فرزندان و مريدان حاضر كرد و گفت : مدتى است كه نگران آن مىبودم كه وطن خود به كازرون سازم ، و بىاجازت شيخ مرشد ، قدّس اللّه سرّه ، يارا نداشتم ؛ و همه‌روزه در اين بودم كه تا از حضرت شيخ مرشد چه اشارت رسد . دوش ، شيخ مرشد ، قدّس اللّه روحه ، به واقعه ديدم ، اشارت فرمود كه تو را اجازت نيست كه در كازرون وطن سازى ، اما فرزندان تو را اجازت هست . و از فرزندان تو يكى پديد شود كه او مرا همچون فرزند باشد و نصيبى تمام از من بيابد و جمله مصالح و كارهاى خود به وى تفويض كنم . يعنى شيخ الاسلام ، قدّس اللّه روحه .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nنقل است از شيخ عمر گازرياتى ، عليه الرحمة ، كه گفت : يكى از ياران ما بود و او را زاهد محمد فيروزآبادى گفتندى . و او با روح شيخ مرشد ملاقاتى داشت ، و همه روز از پس تربت شيخ نشستى و مراقب احوال خويش بودى . يك روز ، از زاهد محمد سؤال كردم و گفتم : يا زاهد ، شيخ مرشد در حقّ بقعه و اهل بقعه با تو چيزى گفته است ؟ گفت : بلى . شيخ مرشد مىفرمايد كه شخصى پديد شود كه او مرا « 1 » چون فرزند بود و پادشاهان و اميران و بزرگان مريد و معتقد و دوستدار او باشند ، و من جمله كارهاى خود به وى تفويض كنم ؛ و او بيايد و قدم در بقعهء من نهد و هر عمارات كه در اين بقعه به كار بايد او ساخته كند ؛ و هرگاه كه او عمارتى كند بسيار خلايق رغبت نمايند كه بروند و بىمزد صادقانه مدد وى كنند ؛ و هر كارى كه از آن بزرگ‌تر نباشد و او خاطر بدان نهد در دست او سهل و آسان گردد ، و هر واقعه و حادثه كه از آن مشكل‌تر نباشد و او قدم در آن ميان نهد حق تعالى به بركت او سهل گرداند « 2 » ؛ و بسيار كارها از دست او برآيد كه ديگران از آن عاجز شوند . و زاهد محمد اين حكايت كه فرمود ، بعد از بيست سال ، شيخ الاسلام ، قدّس اللّه روحه ، به وجود آمد ، و در سى سالگى ، اين اشارت‌ها كه شيخ مرشد ، قدّس اللّه روحه العزيز ، در حق وى فرمود به ظهور آمد .\r\n\r\nحكايت\r\nدر آن زمان كه شيخ الاسلام ، قدّس اللّه روحه ، عمارت سقايهء مرشدى مىكرد ، و آن اوّل عمارت بود ، روزى اين كمينهء خاكى در خدمت شيخ حاضر بودم . شخصى از زير چراغ به خدمت شيخ آمد و گفت : شيخ عمر گازرياتى تو را سلام مىرساند و مىگويد مىخواهم كه به خدمت شما رسم امّا مجال آن ندارم ، ليكن به دعاى شما مشغولم . پس گفت : شيخ عمر مىگويد كه سى سال پيش از اين ، شيخ مرشد ، قدّس اللّه روحه العزيز ، را به خواب ديدم و اشارتى فرموده است و نشانى بازداده است ؛ و اعتقاد من آن است كه آن اشارات و بشارات و نشان كه بازداده از شما به ظهور آيد . و\r\n\r\n\r\n","description":"","footnote":"\r\n( 1 ) . در متن : او را مرا .\r\n( 2 ) . در متن : سهل گردد .\r\n","page_name":" 210 ","page_number":210},
  {"content":"\r\n\r\nآن اشارت آن است كه شبى شيخ مرشد ، قدّس اللّه روحه العزيز ، را به خواب ديدم كه در اين موضع كه امروز سقايهء مرشدى است ، از شمالى آن ايستاده بود . برفتم و سلام كردم . شيخ مرشد ، قدّس اللّه روحه العزيز ، گفت : يا عمر ، اينجا كه من ايستاده‌ام حدّ مسجد جامع خواهد بود . گفتم يا شيخ ، اين خانهء « 1 » بهاء الدين كه از آن پادشاه است و چندين خانه‌ها كه از آن ديگران است مهيّا شود كه همه قلع كنند و از راه برگيرند و اينجا مسجد سازند . شيخ ، قدّس اللّه روحه العزيز ، گفت : يا عمر ، اين عمارات كسى كند كه پادشاهان و اميران همه مريد و معتقد و دوستدار او باشند و جملهء خلق موافق و متابع او باشند . اكنون اميد مىدارم و اعتقاد دارم كه همچنان‌كه عمارت سقايه از دست تو برآمد و تلّى بدان بزرگى برداشتى و اينجا سقايه ساختى ، عمارات ديگر هم از دست شما برآيد و اين خانه و خانه‌هاى ديگر از جاى بردارى و به مسجد سازى ، إن شاء اللّه .\r\n\r\nفصل در عمارتى كه شيخ الاسلام ، قدّس اللّه روحه ، در بقعهء جوار شيخ مرشد ، قدّس اللّه روحه العزيز ، ساخته است .\r\nبدان ، رحمك اللّه ، كه اوّل عمارتى كه شيخ الاسلام به اشارت شيخ مرشد ، قدّس اللّه روحه العزيز ، بنياد كرد اين سقايه بود كه از مشرقى مسجد جامع مرشدى است . و آن موضع كه سقايه بنياد كرده بود به غايت بزرگ از خرابه‌هاى قديمه كه برهم افتاده بود به مقدار بيست گز بالا . بندهء كمينه را استماع افتاد از شيخ ، قدّس اللّه روحه ، كه گفت : چون اشارت از حضرت شيخ مرشد ، قدّس اللّه روحه العزيز ، رسيد كه آن تل برمىبايد داشت كه آنجا سقايه‌اى كرده شود ، مرا آن مقدار نبود كه يك كلنگ و يك بيل بخريدمى . برفتم به پيش والده و احوال با وى بگفتم . او دستينه‌اى از نقره كه بود بداد . بدادم تا بفروختند و دو عدد كلنگ و بيل بخريدند . و يكى از دوستان بود ، او را بخواندم و از وى قرضى خواستم آن مقدار كه دو سه شال بخرند از بهر گل كشيدن .\r\n\r\n\r\n","description":"","footnote":"\r\n( 1 ) . در متن : خان .\r\n","page_name":" 211 ","page_number":211},
  {"content":"\r\n\r\nآن دوست گفت : چنين كارى كه تو را از پيش است گنج‌ها به كار آيد تا [ به 
  ] اتمام رسد ؛ و بنياد اول قيمت دو شال ندارى ، ندانم كه اين كار چگونه خواهى كردن .\r\nگفتم : برخيز و برو كه معمار شيخ مرشد است و او كار خواهد ساخت . آن دوست برفت و دو سه شال بياورد . و روز ديگر با دو سه درويش برفتيم بر سر آن تل به كار ايستاديم . و هر كس كه ما را مىديد تعجب مىنمود و مىگفت چنان‌كه : اين چه ديوانگى است كه در خاطر ايشان رسيد شده است كه اين تل وقتى از جاى بردارند كه صد تن باشند . هر كس سخنى مىگفتند ؛ چنان‌كه مولانا رشيد الدين احمد ، كه استاد شيخ الاسلام بود و دوست و مشفق بود در حقّ شيخ ، بيامد و گفت : اى جان عم ، چه خواهى كردن ؟ گفتم : خاطر دارم كه اين تل بردارم و اينجا سقايهء بزرگ بسازم . مولانا سر بجنبانيد و از گفتار شيخ عجب آمد و از هر نوع سخن گفت [ و 
  ] برفت . مولانا شبانگاه شيخ مرشد ، قدّس اللّه روحه العزيز ، را به خواب ديدم كه گفت :\r\nهيچ تفرقه به خود راه مده كه اين كار من فرموده‌ام و مدد خواهم كرد . روز ديگر ، مولانا بيامد و از شيخ الاسلام عذر خواست و گفت : مردانه باش كه شيخ مرشد كار خواهد ساخت . و چون شيخ الاسلام يك روز باستاد و كار كرد ، روز ديگر مردم شهر به مدد آمدند ، و هر روز از يك دو محلّت به مدد مىآمدند و به كار به رغبت صادقانه مىكردند ، و حكّام و رؤسا و اهل سپاه همچنين مىآمدند و گل به كنار و يك‌سو مىكردند و برمىگرفتند . و از بالاى آن تل ، صحرايى بزرگ بود - كه اين زمان خانهء مسعودى است - و به آنجا مىبردند . و مردان از بام تا شام كار مىكردند ؛ و بعد العشاء ، زنان مىآمدند و تا صبح كار مىكردند و گل به چادر بر [ مى 
  ] گرفتند و مىبردند ، چنان‌كه به اندك روزى آن تلّ به عظمت از جاى برداشتند و صحرايى پديد كردند . آن‌گاه ، شيخ استاد بخواند و طرح سقايه بينداخت . و از روى كار ، قرب ده گز زمين فروبردند تا به زمين سخت رسيدند ، و به سنگ و چارو « 1 » به بالا آوردند و ديوار از گچ و سنگ بر سر آن نهادند . شيخ ، قدّس اللّه روحه ، در اين عمارت همه‌روزه خود در كار بودى : چارو كوفتى و گچ شيفتى و سنگ كشيدى . و بنياد\r\n\r\n\r\n","description":"","footnote":"\r\n( 1 ) . ساروج ( فرهنگ معين ) .\r\n","page_name":" 212 ","page_number":212},
  {"content":"\r\n\r\nعمارت در سنهء ستّة و سبعمائه كرد ، و در سنهء تسع تمام شد . و باللّه التوفيق .\r\n\r\nفصل در عمارت مسجد جامع مرشدى ، قدّس اللّه روحه ، كه شيخ الاسلام به اشارت شيخ مرشد ، قدّس اللّه روحه العزيز ، كرده .\r\nبدان ، رحمك اللّه ، كه در آن زمان كه شيخ الاسلام ، قدّس اللّه روحه ، عمارت مسجد مىكرد ، حدّ مسجد جامع از طرف مشرقى مناره‌اى بيش نبود ، و از طرف شمالى از روى صحن شمالى يك صف بيش نبود ؛ باقى ديگر شيخ الاسلام ، قدّس اللّه روحه ، به چهار فصل تمام كرد . و اوّل بنياد مسجد از طرف شمالى ، از بالاى صحن شمالى ، ابتدا كرد . و آنجا چند خانه و خرابه‌ها بود . به قيمت تمام بخريد و آن را قلع كرد و اساس مسجد نهاد ، در سنهء اثنين و عشر و سبعمائه . و مدت چهار و پنج ماه ، شيخ ، قدّس اللّه روحه ، با جماعت اصحاب ، قرب صد تن ، شب و روز در كار بودند تا آن ركن تمام كردند . و چند حكايت‌ها كه در آن عمارت واقع شده همه در كتاب جواهر ذكر آن رفته .\r\nو از آن جمله نقل است از شيخ عمر گازرياتى ، عليه الرحمة ، كه گفت : در آن زمان كه شيخ الاسلام به عمارت كردن مسجد مشغول شده بود ، شبى رسول ، صلّى اللّه عليه و على آله و سلّم ، را به خواب ديدم ، فرمود : يا عمر ، فردا شخصى بيايد به مسجد و به بالاى اين منبر شود كه نزد شماست و وعظ گويد و در اثناى وعظ انكار شيخ امين الدّين كند . زينهار مگذار كه آن بيهوده‌ها گويد . روز ديگر ، شخصى بيامد و بر آن منبر شد و وعظ آغاز كرد . و من نشسته بودم و نگران وى مىبودم تا چه گويد .\r\nدر اثناى وعظ انكار شيخ بنياد كرد كه همه‌روزه به عمارت مشغول است و از هر كس هرچه خواهد مىستاند . چون اين بشنيدم ، برخاستم و احوال خواب كه ديده بودم با جماعت حاضران گفتم . همه برخاستند و او را از منبر به خوارى فروكشيدند .\r\nديگر عمارت مسجد ، سال ديگر ، از طرف جنوبى ، از بالاى قبّه شيخ خانى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nبزرگ ، بود ؛ و آن را خانهء « 1 » بهاء الدين مىگفتند ؛ و خانه‌اى بود آن را خانهء علويان مىگفتند ؛ و خانى ديگر خراب بود و آن را خانهء كمالى مىگفتند . اين هر سه به قيمتى تمام بخريد ، قلع كرد و زمين راست به دست آورد ؛ و از پس قبّهء شيخ تا روى ديوار سقايه ، هشت صف مسجد بنياد كرد . باقى صحن مسجد ساخت . و در آن سال آن را تمام كرد ؛ و با جماعت اصحاب باز به خانقاه رفت . ديگر سال بيامد و از طرف شمالى ، يك در خانه از بالاى آن عمارت كه از پيش كرده بود بخريد و آن را قلع كرد و به مسجد ساخت . روزى ، در اين عمارت كه مىرفت شيخ الاسلام ، قدّس اللّه روحه ، در ميان صحن مسجد نشسته بود ، دو شخص غريب بيامدند به نزديك شيخ . و يكى از آن هر دو گفت : يا شيخ ، اين عمارت مسجد كه كرده‌اى تو را مزد و ثواب و درجات بسيار بود نزد حق تعالى . شيخ ، قدّس اللّه روحه ، روى به آن يكى كرد و گفت : گواه باش ، كه هر مزد و ثواب و اجر كه مرا ازين كار باشد همه ايثار اين شخص كردم . اين سخن كه شيخ فرمود دليل است بدانكه ايشان كار نه از براى مزد و ثواب و درجات كنند ؛ بلكه نيّت ايشان چيزى ديگر است كه علم و عقل و فهم ما بدان نرسد .\r\nو شيخ ، قدّس اللّه روحه ، وجه اين عمارات از دوستان و محبّان فراگرفتى . و بودى كه قرض كردى ، تا وجه آن پديد شدى . و در اين جمله بىاذن شيخ مرشد ، قدّس اللّه روحه العزيز ، و اشارت وى هيچ كار نكردى ؛ و اگرچه وجه عمارت از كسى فراگرفتى ، همه با اشارت شيخ مرشد بودى . چنان‌كه بندهء كمينه را روزى خدمت شيخ حاضر بودم ، شيخ ، قدّس اللّه روحه ، درويشى را خواند و گفت : برو به پيش شمس الدين فرامرز و بگوى كه شيخ مرشد مىفرمايد كه آن دويست دينار زر كه نذر كرده‌اى بده . آن درويش برفت و پيغام شيخ به وى رسانيد . در حال ، روى بنهاد و زر دويست دينار به آن درويش داد و گفت : اين دويست دينار كه نذر شيخ كرده بودم و با [ كس 
  ] نگفته بودم و به زبان نياورده بودم . دانم به يقين كه شيخ الاسلام [ را 
  ] با شيخ مرشد قربت و اتحاد است و هرچه گويد و هر كار كه كند همه به اجازت شيخ مرشد\r\n\r\n\r\n","description":"","footnote":"\r\n( 1 ) . در متن : خان .\r\n","page_name":" 214 ","page_number":214},
  {"content":"\r\n\r\nباشد ، قدّس اللّه روحه .\r\n\r\nحكايت\r\nبندهء كمينه را استماع افتاد از مقرى محمّد بلدى كه گفت : شنيدم از شيخ ابراهيم جرهى كه گفت : شبى به واقعه ديدم كه نذرى بسيار خدمت شيخ مرشد ، قدّس اللّه روحه العزيز ، مىآوردند . هنوز آن نذر به پيش شيخ ننهاده بودند كه فرمود كه اين نذر به نزد شيخ امين الدين بريد كه نذورات من حواله به وى كرده‌اند . مقرى محمد گفت :\r\nچون اين نقل بشنودم ، برفتم و با شيخ الاسلام بگفتم تا او چه فرمايد . چون عرضه داشتم ، فرمود كه ميان ما و شيخ مرشد ، قدّس اللّه روحه العزيز ، هيچ دويى نيست و ما هرگز بىاجازت و اشارت وى سنگى به كار ننهاده‌ايم و بىمشورت و اذن وى هيچ كار نكرده‌ايم .\r\n\r\nحكايت\r\nبندهء كمينه را استماع افتاد از شيخ ، قدّس اللّه روحه ، در آن زمان كه عمارت خانهء كمارج در خاطر داشتم ، فرمود كه دو سه نوبت اجازت طلبيدم از شيخ مرشد ، قدّس اللّه روحه ، تا بروم و آن عمارت كنم . شيخ اجازت نمىفرمايد و در توقف مىدارد . چون يك ماه برآمد ، فرمود كه اجازت از حضرت شيخ مرشد رسيد كه آن كار مىبايد كردن . بعد از آن ، شيخ الاسلام با اصحاب « 1 » برفت و آن عمارت تمام كرد .\r\nمقصود از اين كلمات در اين باب آوردن آن است تا همه را يقين شود كه هر عمارات كه شيخ الاسلام كرده و فرموده جمله به اشارت شيخ مرشد بوده است ، و در ميان ايشان هيچ حجاب و دويى نبوده است ، بلكه قربت و اتحاد و يگانگى بوده است .\r\n\r\n\r\n","description":"","footnote":"\r\n( 1 ) . در متن : باصحاب .\r\n","page_name":" 215 ","page_number":215},
  {"content":"\r\n\r\n\r\nحكايت\r\nبندهء كمينه را استماع افتاد از نصير سقا ، كه دربان مسجد مرشدى بودى ، و گفت وقتى عمارت خانه مىكردم ، دو سه مزدور به كار داشتم . از قضاى حق ، مزدورى از بام خانه بيفتاد و در حال جان بداد . من از خوف در خانه رفتم و زن و فرزند خود از خانه بيرون بردم و خود پناه به مسجد جامع مرشدى بردم ؛ ديدم كه شيخ الاسلام آنجا بود . احوال خود با وى بگفتم و تضرع نمودم ، و گفتم از بهر خداى مرا فرياد رس . شيخ برفت و برابر قبر شيخ مرشد ، قدّس اللّه روحه العزيز ، بايستاد و لحظه‌اى مرقّب شد . پس ، سربرآورد و مرا نزد خود خواند و گفت : خاطر خوش دار كه احوال تو با شيخ بگفتم و مدد خواستم ، شيخ ، قدّس اللّه روحه العزيز ، قبول فرمود و در حضرت حق تعالى عرضه داشت و شفاعت كرد و حق تعالى آن شخص را زنده گردانيد و چند روز ديگر عمر به وى بخشود . اكنون ، برو به خانه و هيچ تشويش مكن كه او زنده شده باشد . من به تعجيل به خانه رفتم ديدم كه آن مرد مزدور نشسته بود و او را هيچ زحمت نبود . بعد از آن ، چهل و سه روز ديگر بزيست ، آن‌گاه به آخرت رفت ؛ چنان‌كه مرا از آن حادثه هيچ زحمت نرسيد از بركات شيخ ، قدّس اللّه روحه .\r\n\r\nحكايت\r\nدر زمان شيخ الاسلام ، قدّس اللّه روحه ، شخصى پديد شده بود از فشقوه كه او را گشاسف مىخواندند ؛ و جماعتى از اوباش شهر بر خود جمع كرده بود و همه‌روزه راه مىزدند و غارت مىكردند و همه شب اهل شهر از زحمت ايشان در بلا بودند و به خواب نمىرفتند و قصد مردم مىكردند . و شيخ از جهت مردم ، به غايت بارخاطر بود ؛ و در اين باب مدد از روح شيخ مرشد ، قدّس اللّه روحه العزيز ، مىخواست .\r\nشبى اين كمينه به خواب ديد كه در مسجد جامع مرشدى بودم ، شيخ الاسلام ديدم كه از در مسجد درآمدى ؛ چون به ميان صحن مسجد رسيد ، شيخ مرشد ، قدّس اللّه روحه العزيز ، ديدم كه از اندرون قبّه بيرون آمد ، شيخ الاسلام را در آغوش گرفت و\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nگفت دانم كه از جهت اين شخص ( يعنى گشاسف ) بارخاطرى ، ليكن بارخاطر مباش كه من بروم و سر او پيش تو آورم . اين بفرمود و از در مشرقى مسجد بيرون شد . بعد از لحظه‌اى ، شيخ مرشد ، قدّس اللّه روحه العزيز ، با غلبهء تمام ، از در مسجد درآمد و سر بريده و شخصى چهارميخ كرده بياوردند . شيخ مرشد ، قدّس اللّه روحه العزيز ، آن سر بريده پيش شيخ بنهاد . گفت : اين سر آن كس است كه تو را خسته‌خاطر مىدارد ، و اين برادر وى است كه چهارميخ كرده‌ايم و آورده‌ايم . در اين حالت از خواب درآمدم . و هم در آن شب از امراى فشقوه لشكرى بر سر اين گشاسف برد و او را بكشت و برادر وى بگرفت . روز ديگر سر گشاسف و برادر وى بربسته به شهر كازرون آوردند . از بركات معاملات شيخ مرشد و همت شيخ الاسلام ، قدّس اللّه روحهما ، مردم از فتنه و بلاى ايشان خلاص يافتند .\r\nمقصود از اين حكايات آن است كه تو را معلوم شود كه قربت و جاه و مرتبت شيخ الاسلام در حضرت شيخ مرشد ، قدّس اللّه روحه العزيز ، تا چه حد بوده است و عزت و وقار و تعظيم و تمكين شيخ مرشد در دل شيخ الاسلام چه مقدار بوده است ، كه امثال اين معاملات ميان ايشان بوده است ؛ و در ميان ايشان خود هيچ حجاب و دويىاى نبود ؛ بلكه قربت و اتحاد بوده است .\r\nنقل است از ابو بكر بن محمد ابو حامد - و او مردى صالح و متّقى بود - گفت :\r\nشبى به واقعه ديدم كه شخصى بيامدى و گفتى : اينك شيخ مرشد در ميان مسجد جامع ايستاده است . بيا و او را زيارت كن . چون برفتم و از عقب شيخ مرشد نگاه كردم ، قدّ و صورت و هيئت شيخ الاسلام داشت . در شك افتادم و در خاطرم پديد شد كه نه شيخ مرشد است . در حال شيخ مرشد ، قدّس اللّه روحه العزيز ، روى از پس كرد و گفت : يا ابو بكر ، هيچ شك در خاطر مياور كه صورت و معنى خود به شيخ امين الدين بخشيده‌ايم و ميان ما و او هيچ دويى نيست ، بلكه يگانگى است .\r\nچون از خواب درآمدم ، يقين دانستم كه ميان ايشان قربت و اتحاد است و هيچ دويى نيست .\r\nديگر ، عمارت مسجد چون دو سال برآمد ، از طرف شمالى مسجد ، هفت صف\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nدر چهار صف در اين عمارت كه اوّل كرده بود بيفزود و تمام كرد . و بعد از اين عمارات ، خانه‌اى بود از قبلى دارالشفاى مرشدى ، از آن مولانا قوام الدين طبيب ، كه در اين مدت كه شيخ عمارت مسجد مىكرد ، چندان‌كه التماس آن خانه از وى مىكرد كه بفروشد تا به مسجد سازد ، راضى نمىشد . عاقبت ، چنان‌كه دلخواه مولانا بود ، به قيمتى تمام از وى بخريد و قلع كرد و به مسجد ساخت . اين جمله كه ياد كرده شد شيخ الاسلام به اشارت شيخ مرشد ، قدّس اللّه روحه العزيز ، عمارت مسجد جامع مرشدى ، عمّر اللّه تعالى إلى يوم الدّين ، كرده . اما از عمارت ديگر كه شيخ الاسلام به اشارت شيخ مرشد ، قدّس اللّه روحهما ، در جوار مسجد جامع مرشدى ساخته ، اول دارالشفاى مرشدى بود كه از مشرقى مسجد جامع است . و آنجا خرابه‌هاى بسيار بود و پيش در مسجد بود . و شيخ آن خرابه‌ها برداشت و آنجا دارالشفا ساخت . و بنياد عمارت آن در سنهء اثنين و عشرين و سبعمائه بود .\r\nديگر ، عمارت دار الحديث شمسيّه بود . ساختن آن عمارت آن بود كه چند خانه از قبلى مسجد جامع بود كه مردم از بام مسجد ، بدان عورات كه در آن خانه‌ها بودند مىنگريستند ، و روح شيخ مرشد از آن آزرده مىشد . شيخ الاسلام ، به اشارت شيخ مرشد ، از آن خانه‌ها بخريد و قلع كرد و آن عمارت بساخت ؛ و در آن عمارت به مسجد جامع كرد . و بنياد آن عمارت ، در سنهء ستّة و عشرين و سبعمائه ، و خرج آن عمارت مفخر السادات ، سيّد شمس الدين يزدى ، عليه الرحمة و الغفران ، معيّن فرموده بود .\r\nديگر ، عمارت سقايهء مرشدى بود كه از طرف شمالى مسجد جامع است . و سبب ساختن آن عمارت آن بود كه شيخ الاسلام ، قدّس اللّه روحه ، مىخواست كه از طرف شمالى مسجد كه از براى نزديك بازار است سقايه‌اى باشد تا اهل بازار كاهلى در نماز نكنند . و هرگاه كه خواهند ، بروند و طهارت كنند . و آن موضع خانى بزرگ خراب بود ، و اهل بازار آن را پليد مىداشتند . شيخ الاسلام آن را بخريد و قلع كرد و سقايه آنجا بساخت . و بنياد آن در سنهء ثمان و عشرين و سبعمائه بود .\r\nديگر ، عمارت دار العابدين بود . و سبب ساختن آن عمارت آن بود كه شيخ\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمىخواست كه از براى غريبان و مسافران جايى باشد كه ايشان به اوراد و اذكار مشغول توانند بود . و آن موضع خرابه‌ها بود . شيخ آن را بخريد و قلع كرد . و بنياد آن عمارت كرد در سنهء اثنين و ثلاثين و سبعمائه .\r\nو آخر عمارتى كه شيخ الاسلام ، قدّس اللّه روحه ، در بقعهء شريفهء شيخ مرشد ، عمّت بركاتها ، كرد دار العابدين بود . و چون مىخواست كه سيّدى ، محبّ الدين ، دامت بركاته « 1 » ، از فايدهء اين عمارت بانصيب باشد و برود و در آن عمارت خدمتى كند ، اين نامه نبشت و به وى فرستاد به اين عبارت كه ياد كرده مىشود :\r\n« فرزند ، عطاء اللّه ، أعطاه اللّه تعالى خير الدّارين ، معلوم كند اين كمينه و جماعت ياران قديم ، پيش از اين ، در عمارت مرشديه خدمتكارها كرده‌اند ، و شرح آن در تقرير و بيان نمىآيد كه چه مخلصانه و صادقانه بندگى آن آستانهء رفيعه كرده‌اند .\r\nاكنون ، آن فرزند مىبايد كه موافقتى در اين معنى بكند ؛ و از سر صدق و اخلاص ، خاطر به اين خدمتكارى حضرت شريفهء منوّرهء مرشديه دهد . و يقين داند كه خانقاه پاى كوه و خانقاه قديم هر دو به واسطهء اين معمور است كه در خدمتكارى حضرت شريفهء مرشديه تقصيرى از اين كمينه و ياران اين كمينه و فرزندان و برادران اين كمينه قطعا صادر نمىشود ؛ و پيوسته عمارت مرشديه بر عمارات خانهء خود و خانقاه خود مقدّم داشته‌ايم . و آن فرزند مىبايد كه همچنين باشد ، تا برخوردارى بيابد ، إن شاء اللّه . بايد كه خود برود و مخلصانه ايستادگى نمايد . ياران كه مبتديان‌اند با خود ببرد كه ايشان از اين سعادت تا غايت نصيبى تمام نيافته‌اند ، كه ياران قديم چه كارها در آن آستانهء رفيعه كرده‌اند . و اگر ياران قديم نيز موافقت آن فرزند بكنند و آن مقدار كه توانند معاونتى كنند ، دور از كار نباشد ؛ كه چنين منقول است كه مريدان شيخ جنيد ، رحمة اللّه عليه ، بعضى گفته بودند كه سالك منتهى محتاج آن نيست كه خدمتكارى كند ، و بعضى گفتند كه محتاج است . و اين ماجرا به بندگى شيخ جنيد بردند . شيخ ، رحمة اللّه عليه ، فرمود كه شرائط اين راه چنين نهاده‌اند كه هر سالك كه به نهايت اين طريق رسيد بايد كه خود را باز مقام بدايت آورد ؛ همچنان‌كه روز اوّل\r\n\r\n\r\n","description":"","footnote":"\r\n( 1 ) . در متن : بركة .\r\n","page_name":" 219 ","page_number":219},
  {"content":"\r\n\r\nبه خانقاه مشايخ آمد و او را خدمتكارى فرمودند ، در آخر عمر و آخر كار هم باز سر آن خدمتكارى رود ؛ و از مقام بدايت برخورد حاصل كند ، تا كاهل نشود و فارغ و آسوده نشستن جائز ندارد ، كه رسول ، صلّى اللّه عليه و على آله و سلّم ، چنين فرموده است : إنّ اللّه ليبغض الصّحيح الفارغ . از اين شرح و مبالغه نبشتن مقصود آن فرزند است و ياران مبتدى كه در اين ، موافقت اين كمينه نكرده‌اند . از آن ياران قديم كه بسيار اين خدمتكارى در حضور اين كمينه كرده‌اند با ايشان اين مبالغه نمىرود . اگر موافقتى آن فرزند بنمايند ، قبوليهء حضرت منوّرهء مرشديه مضاعف و مستزاد گردد و نور على نور باشد و نشانهء عاقبت خير باشد ، و إنّما الأعمال بالخواتيم . در خاطر اين كمينه چنين مىآيد كه اين عمارت دار العابدين مرشديّه عمارت الوداع است و آخر عمر است ؛ و چون اين عمارت به مباركى تمام گردد ، از حضرت روح مقدسهء مرشديه اجازت حاصل آيد در عزلت گرفتن و خلوت اختيار كردن ، ان شاء اللّه ؛ و ليكن اين يك عمارت كه حكم فرموده است به اتمام مىبايد رسانيد و كاهلى نمىبايد كرد ، تا به سعادت دو جهانى ، از همّت مرشديه ، در تمام شدن دار العابدين مرشديه ، آراسته شدن كرامت گردد ، إن شاء اللّه ، و عمارت خانقاه پاى كوه به طفيل اين عمارت مرشديه و تبعيّت آن تمام گردد بالخيرات ، إن شاء اللّه و هو المستعان و به نستعين .\r\n\r\nحكايت\r\nدر آن زمان كه شيخ الاسلام ، قدّس اللّه روحه ، عمارت سقايهء مرشديه مىكرد - و آن بنياد اوّل عمارتى بود در بقعهء شيخ مرشد - روزى شيخ فرمود كه دوش شيخ مرشد ، قدّس اللّه روحه العزيز ، به واقعه ديدم كه دو علم بزرگ داشت از براى ما . و از آن دو علم ، يكى در اين موضع كه امروز خانقاه علياست بر زمين زد و آن را برفراشت و فرمود كه اينجا خانقاهى بساز . بعد از آن ، شيخ الاسلام ، قدّس اللّه روحه ، به اشارت شيخ مرشد ، قدّس اللّه روحه العزيز ، خانقاه عليا آنجا بساخت .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nفصل در فضيلت خانقاه عليا عمّرها اللّه تعالى إلى يوم الدّين بقدوم السّالكين و الذّاكرين .\r\nبدان ، رحمك اللّه ، كه از جملهء فضائل آن موضع شريف آن است كه مولود شيخ مرشد ، قدّس اللّه روحه العزيز ، آنجا بوده است ، چنان‌كه در سيرت مرشدى مذكور است كه شيخ ابو عمر ، عبد الملك بن على ، رحمة اللّه عليه ، كه تربت وى در بلد العتيق است ، روزى نماز بامداد گذارد ، پس روى به اصحاب كرد و گفت : دوش به واقعه ديدم كه مرا گفتند كه امشب در ديه اهرنجان ، از نورد كازرون ، ولىاى از اولياى خداى تعالى به وجود آمده است كه دين بدوى قوى شود . چون از خواب درآمدم ، برفتم در بام خانقاه و روى درنورد كازرون كردم ، ديدم از ديه اهرنجان ستون‌هاى نور كه از روى زمين به عنان آسمان پيوسته بود و شاخه‌هاى آن نور به آفاق رسيده بود . كسى را بفرستادم تا بازداند كه آن فرزند از آن كيست ؟ گفتند : از آن شهريار زادان‌فرّخ فرزندى به وجود آمده است ؛ يعنى شيخ مرشد ، قدّس اللّه روحه العزيز . و آن موضع كه شيخ مرشد به وجود آمده بود آن موضع بود كه شيخ مرشد ، قدّس اللّه روحه العزيز ، علم از جهت شيخ الاسلام برافراشت و فرمود كه اينجا خانقاه ساز .\r\nديگر فصل در فضيلت خانقاه عليا كه آن موضع عبادتگاه شيخ مرشد بوده است ؛ چنان‌كه شيخ الاسلام فضيلت آن موضع در اين دو بيت ياد فرموده است و شرح آن نور كه شيخ ابو عمرو ، رحمة اللّه عليه ، فرموده است در اين دو بيت بازنموده :\r\n پاىكوهى كان عبادتگاه شيخ مرشدست * قبّه و درگه ز نور شيخ مرشد شد پديد\r\nشد فداى خاك پاى شيخ مرشد هر زمان * صد هزاران قبّه و درگاه با شيخ و مُريد \r\nو مولود شيخ مرشد در خانه‌اى بوده است كه اين زمان جنبد خانقاه عليا كرده‌اند . و عبادتگاه شيخ مرشد از قبلهء جنبد خانقاه است و آثار محراب آن همچنان\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nباقى است . و شيخ الاسلام ، قدّس اللّه روحه ، فرمود كه پيش از آنكه آنجا خانقاه ساخته شد ، شب‌ها آنجا مىرفتم و به اوراد و اذكار مشغول مىشدم ، و همه شب نور ازآنجا مىيافتم كه مىتافت .\r\nديگر در فضيلت آنكه بندهء كمينه را استماع افتاد از حاجى صالح ، كه خادم شيخ عبد اللّه بليانى بود ، كه گفت : بعد از وفات شيخ على ، رحمة اللّه ، شبى به واقعه ديدم كه شيخ على ، رحمة اللّه عليه ، در سر آن كوه بود كه به نزديك خانقاه علياست ، و روى به قبله ايستاده بود و به دست اشارت مىكرد به شهر و به آواز بلند اين كلمات مىگفت كه « هر كس كه خداى مىخواهد بياييد به اينجا . » و اين نقل از حاجى صالح در روزى شنفتم كه به خانقاه عليا آمده بود و جماعتى درويشان به مراسم اربعين در خلوت بودند ؛ گفتند : اين جمعيت از تأثير آن خواب است كه من از پيش ديده بودم .\r\nديگر فضيلت آنكه بندهء كمينه را استماع افتاد از حاجى محمد جمال كه گفت :\r\nشنيدم از حاجى نجم الدين قصّاب كه گفت : به واقعه ديدم كه در اين كوه كه خانقاه عليا نزديك آن است ، به خطّى به غايت بزرگ اين كلمات نبشته بود : يا حىّ يا قيّوم ، يا ذو الجلال و الإكرام ، يا لا إله إلّا أنت . و هم در خواب مرا فرمودند كه در اين دامن كوه ، مقام شريف و موضعى و مزارى بزرگوار خواهد بود . بعد از چند سال ، خانقاه عليا ساخته شد .\r\nديگر در فضيلت آن ، بندهء كمينه را استماع افتاد از حاجى محمد كه گفت : شنيدم از درويش ابو بكر بن احمد ، كه از مريدان خاص شيخ عبد اللّه بود و او را « بيچاره » مىگفتند ، گفت : شبى به واقعه ديدم كه حق تعالى فرمودى كه هر كس كه طلبكار ماست گو مرا از اينجا طلب كن . و اشارت بدان موضع كرد كه امروز خانقاه علياست .\r\nديگر در فضيلت آن ، بندهء كمينه را استماع افتاد از درويش جانباز ، رحمة اللّه عليه ، كه گفت : در آن زمان كه خانقاه عليا بنا كردند ، جماعت درويشان آنجا به خلوت نشستند . شبى به واقعه ديدم كه خانه‌اى بلند مربّع كه جامه سياه در آن\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nپوشيده بود گرد خانقاه مىگرديد و طواف مىكرد . هم در خواب از كسى بازپرسيدم كه اين چه حالت است . گفت : اين خانهء كعبه است كه آمده است و طواف خانقاه مىكند . چون از خواب درآمدم ، فضيلت و بزرگوارى آن موضع مرا معلوم شد كه تا چه حدّ است كه خانهء كعبه طواف آنجا مىكند .\r\nديگر در فضيلت آنكه در سنهء سبع و أربعين و سبعمائه ، كه اين كلمات مىنويسد ، سى و هفت سال است كه خانقاه عليا كرده‌اند ، در اين مدت ، همه روز ، قرب صد درويش سالك صادق ذاكر مجرّد به طاعات و اوراد و اذكار خود را مشغول داشته‌اند و از براى خداى ترك دنيا و معلومات آن كرده‌اند و از خويش و اقربا بريده‌اند و از براى خداى با هم صحبت مىدارند ؛ كه اگر شرح و فضائل اين جماعت جداگانه نبشته آيد و احاديث صحيح است كه رسول ، صلّى اللّه عليه و على آله و سلّم ، در فضيلت اين جماعت فرموده است ياد كرده شود ، كتابى برآيد .\r\nاما آن‌كس كه مبصّر و دانا بود اين‌قدر اشارت او را كفايت است . و بسيار سالكان و صادقان در آن موضع شريف فتح الباب دل و سير جان حاصل شده است و از يمن همّت و فرّ دولت شيخ الاسلام ، قدّس اللّه روحه ، برخوردارى يافته‌اند .\r\nديگر از خلاصهء فضائل آن موضع شريف آن است كه امروز تربت مطهّره و مزار بزرگوار سيد الأبرار و سند الأحرار ، شيخ الاسلام ، قدّس اللّه روحه و مفتخر و نوّر اللّه مضجعه ، آنجاست و چهل سال به قدم مبارك او مشرّف و مفتخر گشته ؛ و اميد به فضل و كرم حق تعالى و تقدّس آن است كه از بركات و طاعات و حالات آن بزرگوار دين و پيشواى اهل يقين ، هميشه آن موضع نظيف و مزار شريف به قدم سالكان و صادقان و ذاكران مزيّن و معمور دارد ، إن شاء اللّه و هو خير مسئول و أكرم مأمول .\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nباب سيزدهم در وفات شيخ الاسلام ، قدّس اللّه روحه ،\r\nو حكايت و وصيّات كه پيش از وفات به طريق كرامات فرموده و واقعاتى كه جمعى صلحا پيش از وفات شيخ الاسلام ، قدّس اللّه روحه ، ديده‌اند\r\n\r\nحكايت\r\nدرويش شهاب شهريار ، عليه الرحمة ، گفت : پيش از وفات شيخ به شانزده روز ، روزى به خدمت شيخ رفتم و سلام كردم و شرائط « 1 » زيارت به جاى آوردم و زمانى بايستادم . شيخ هيچ نمىگفت . بعد از لحظه‌اى ، فرمود كه هنگام رحلت رسيده است و سفر خواهم كرد . مرا از آن كلمات كه شيخ فرمود آتشى در نهاد من افتاد و بىطاقت شدم و بسيار بگريستم . چون زمانى برآمد ، ديگر فرمود كه اشارت چنين رسيده است و از اين عالم مىبايد رفت . ديگر گريه بر من غالب شد و بسيار بگرستم . بعد از لحظه‌اى ، شيخ ، قدّس اللّه روحه ، دعايى فرمود ؛ و آن‌گاه دست مبارك دراز كرد و برفتم و بوسه بر دست شيخ دادم و مرا وداع كرد . و در آن زمان كه شيخ ، قدّس اللّه روحه ، اين كلمات مىفرمود ، هيچ مرض در وجود مبارك او نبود ،\r\n\r\n\r\n","description":"","footnote":"\r\n( 1 ) . در متن : شرائطه .\r\n","page_name":" 225 ","page_number":225},
  {"content":"\r\n\r\nبلكه عين كرامات بود .\r\n\r\nحكايت\r\nدرويش ابو سعيد ، شيخ ابو القاسم ، گفت : پنج روز پيش از وفات شيخ ، روزى به خدمت شيخ رفتم و سلام كردم . شيخ ، قدّس اللّه روحه ، در سخن آمد و فرائد « 1 » بسيار فرمود ، در اثناى آن گفت : مرا از عمر چيزى نمانده است و از اين عالم رحلت خواهم كرد . من در گريه افتادم و گفتم : حق تعالى بر عمر شما بركت كناد و عمر دراز شما را بدهاد . شيخ ، قدّس اللّه روحه ، فرمود كه مولاناى روم فرموده است :\r\n چون مرا عمرِ ابد از حق رسيد * چه غم از پنجاه و از صد وز سىام \r\nبعد از آن ، فرمود كه مهلت نمانده است و از اين عالم بخواهم رفت . اين بگفت و مرا نزد خود خواند و دست مرا بگرفت و وداع كرد . و آن زمان او را هيچ مرض نبود .\r\n\r\nحكايت\r\nبندهء كمينه را سه روز پيش از وفات شيخ ، قدّس اللّه روحه ، به خدمت شيخ رفتم و سلام كردم و بايستادم . اوّل كلمات كه شيخ فرمود اين بود كه حان وقت الرّحيل و لا شكّ إنّى راحل من أحبّائى و أصحابى و أولادى و إخوانى . آن‌گاه فرمود كه : حقيقت سخن اين است كه حضرت رسالت ، عليه أفضل الصلاة ، خبر داده و فرموده : ما مثلى و مثل الدّنيا إلّا كراكب صار فى يوم صائف فاستظلّ تحت شجرة ساعة من نهار ثمّ راح و تركها . آن‌گاه گفت : طوبى لمن زيّنه اللّه بالزهد فى الدّنيا و عدم الأسباب حتّى خرج من الدّنيا على صفاء التّجريد . و درين زمان كه شيخ ، قدّس اللّه روحه ، اين كلمات مىفرمود ، هيچ مرض او را نبود . و اين كمينه را از اين كلمات كه شيخ فرمود چنان فهم كرد كه همچنان‌كه هميشه نصايح مىفرمود همچنان است . بعد از آن ، فرمود كه رفتن درويشان به آخرت چون رفتن ديگران نباشد كه چند روز بخسبند ؛ بلكه هرگاه كه ايشان را بخوانند ، در حال ، اجابت كنند .\r\nآن‌گاه گفت : هر كس از كسان خداى كه به آخرت رفته‌اند هم در آن جامه كه پوشيده\r\n\r\n\r\n","description":"","footnote":"\r\n( 1 ) . در متن : فوائد .\r\n","page_name":" 226 ","page_number":226},
  {"content":"\r\n\r\nاو را دفن كرده‌اند و تكفين وى از جامهء نو نكرده‌اند . چنان‌كه آورده‌اند كه يكى از كبار اوليا در ميان حرم مكّه نشسته بود ، و يكى از اوليا به وى رسيد و زيارت كرد و نشست . آن بزرگ گفت : خوش آمدى و نيك آمدى كه سفر خواهم كرد . بنگر كه در اينجا كه نشسته‌اى ، فلان عزيز سه اقچه « 1 » آورده و بنهاده . آن را برگير و يكى به حفّار ده تا از براى من گور فروبرد ؛ و يكى به عطر ده تا اعضاى طهارت مرا استعمال كنى ، كه سنّت است ؛ و يكى به حمّال ده تا مرا بر لب گور برد . و مرا در اين خرقهء كهنه كه پوشيده‌ام دفن كنى . و به اين عبارت فرمود : كفّنّى من خريقانى . گفت : يا شيخ ، اين خرقهء كهنه كه شما پوشيده‌ايد بر مجموع اعضاى شما وفا نكند و همهء اعضا عورت است ، چگونه سازم ؟ گفت : كفّنّى من إذخر . بر اعضا كه جامه بدان نرسد تكميل آن از « اذخر » بكن . و اذخر گياهى است كه پيرامن مكه مىرويد . چون اين وصيّت بفرمود درگذشت . و آن عزيز وصيت به جاى آورد . و بعد از غسل ، هر كجا كه اعضاى او جامه بدان نمىرسيد از آن گياه تكميل كرد و او را دفن كرد .\r\nديگر فرمود كه شيخ ذو النّون مصرى ، رحمة اللّه عليه ، در زمان وفات ، او را غيبى بازديد شد . مريدان او را تصوّر كردند كه شيخ وفات كرده است . دست مبارك او از خرقه كشيدند و آن خرقه از وى باز كردند . چون شيخ از آن حال بازآمد ، خرقه در بر خود نديد . فرمود كه ردّوا علىّ قرّة عينى . آن خرقه كه روشنايى چشم من است نزد من آوريد . مريدان آن خرقه نزد شيخ بردند . آن را بازپوشيد ؛ فرمود كه در اين خرقه هفتاد رقعه ، هر يكى از جامهء بزرگى از بزرگان دين ، از بهر تبرّك دوخته‌ام ، به اميد آن كه هر رقعه‌اى از اينكه از براى خداى بدين خرقه زده‌ام مرا شفيعى باشد در آخرت .\r\nو وصيّت كرد كه چون درگذرم ، كفن مرا از اين خرقه كنيد . و چون شيخ درگذشت ، كفن وى آن خرقه كردند .\r\nديگر فرمود كه هر كس از كسان خداى كه وفات رسيده ياران وى كه محرم او بوده‌اند غسل وى كرده‌اند و دست نامحرم به ايشان نرسيده است .\r\nدر اين جمله وصايات كه شيخ ، قدّس اللّه روحه ، به تمثيل و كنايت فرمود هيچ\r\n\r\n\r\n","description":"","footnote":"\r\n( 1 ) . زر يا سيم مسكوك ( فرهنگ معين ) .\r\n","page_name":" 227 ","page_number":227},
  {"content":"\r\n\r\nظنّ اين كمينهء خاكى بدان نشد كه شيخ اين وصيّت در حقّ خود مىفرمايد ، بلكه چنان دانست كه نصيحتى و تربيتى كه هميشه اصحاب را مىفرمايد بدان قاعده است . بعد از آن ، دو روز ديگر ، كه روز سه‌شنبه بود ، جملهء روز ارباب حاجات ، به قاعدهء همه‌روزه ، به خدمت شيخ مىآمدند و هر حاجتى كه داشتند عرضه مىكردند ؛ و شيخ ، التماس ايشان مبذول مىداشت ، چنان‌كه در آن روز چند بار مكتوب از براى مهمّات ايشان نبشته بود . بعد العصر ، خواجه امام الدين محمد ، ضاعف اللّه جلال قدره ، به قاعدهء همه‌روزه كه بعد العصر خدمت شيخ مىآمد ، و شيخ ، قدّس اللّه روحه ، تا وقت غروب آفتاب او را وصيت مىفرمود در مصالح امور خانقاه و شرائط « 1 » و اركان آنكه چگونه نگاه بايد داشت و دعوت كردن خلق به خداى چگونه بايد كرد و ايشان را چگونه توبه بايد داد . و شيخ ، قدّس اللّه روحه ، در اين وصيت‌ها كه مىفرمود خوش و فارغ نشسته بود و او را هيچ مرض نبود . و خواجه امام الدين محمد ، مدّ اللّه ظلاله ، از آن وصيت‌ها كه شيخ او را مىفرمود نيز چنان معلوم كرد كه شيخ به قاعدهء قديمه نصيحتى مىفرمايد . چون به وقت شام رسيد ، شيخ دعايى بفرمود و خواجه امام الدين محمد را وداع و او را اجازت فرمود و برفت . آن‌گاه ، اين كمينه به ميان درويشان رفت . و مرا عادت چنان بود كه در سحرگاه به در خلوت شيخ مىرفتم و به ذكر مشغول مىشدم و منتظر صبح مىبودم ؛ چون صبح پديد مىشد ، اعلام خدمت شيخ مىكردم . صباح چهارشنبه كه در اندرون خلوت شيخ رفتم ، درويش محمود ابراهيم ، كه آب طهارت شيخ آورده و هميشه در پس در خلوت « 2 » شيخ نشستى ، گفت : دوش ، بعد العشاء ، آن مرض كه گاه‌گاهى شيخ را پديد مىشد روى نمود ، و شيخ همچنان در آن است . بايستادم و نماز سنّت به‌جاى آوردم و گوش داشتم تا شيخ از نماز سنت و دعا فارغ شد .\r\nآن‌گاه ، شيخ مرا آواز داد . رفتم و سلام كردم . فرمود كه دوش از آن مرض زحمت يافتم ، اما شكر حق تعالى ، الحمد للّه ربّ العالمين ، كه صبحى مبارك است . خواست كه برخيزد و نماز از قيام كند ، گفتم : اگر شيخ مصلحت فرمايد ، نماز از قعود گزارد « 3 » ، تا\r\n\r\n\r\n","description":"","footnote":"\r\n( 1 ) . در متن : شرابطه .\r\n( 2 ) . در متن : خلوة .\r\n( 3 ) . در متن : گذارد .\r\n","page_name":" 228 ","page_number":228},
  {"content":"\r\n\r\nاين كمينه از قيام متابعت كند . گفت : شايد . قامت فرمود و نماز از قعود گذارد ، و در ركعتين بعد از فاتحه معوّذتين خواند ؛ و بعد از نماز ، اوراد و دعا كه هر روز از عقب نماز فرض مواظبت مىنمود زيادت از هر روز به‌جاى آورد . و بعد از دعوات و آيات كلام اللّه كه مروى است ، دعواتى كه مطلوب است به فلاح و نجات و رفع درجات آخرت به آواز بلند بخواند ، به تفخيم و به تعظيمى تمام و تواضع و مسكنتى وافر . و آن دعائات بعد از اين ، در باب دعوات و اوراد شيخ ، ياد كرده شود . چون از دعا فارغ شد ، سلام بر حضرت رسالت ، عليه أفضل الصّلاة ، بكرد و دعوات تمام بخواند . آن‌گاه ، اين كمينه برفت و شيخ را مصافحه كرد . فرمود كه جلّابى « 1 » بساز .\r\nهمان‌جا به ساختن جلّاب مشغول شدم . چون به خدمتش بردم ، فرمود كه نگران برادر محمد مىباشم . اين كمينه تصور كرد كه چنان‌كه پيوسته اظهار تعلّق در حقّ خواجه امام الدين محمد ، ضاعف اللّه قدره ، مىفرمود همان صفت است . چون جلّاب تناول فرمود ، گفت : بدان كه محمّد وجود من است و از من هيچ فرقى نيست و اتحاد است و هيچ دويى نيست و سخن او سخن من است و هرچه او گويد من گفته باشم و هر كس كه سخن او شنود سخن من شنفته باشد و هر كس كه مخالفت وى كند مخالفت من كرده باشد و هر كس كه متابعت وى كند متابعت من كرده باشد ؛ و اين معنى حق تعالى او را مرحمت كرده است . چون شيخ ، قدّس اللّه روحه ، اين وصيت‌ها بفرمود ، آن‌گاه ، آن كلمات كه سه روز پيش از اين فرموده بود تكرار كرد . و در اين جمله حكايات كه رفت ، شيخ ، قدّس اللّه روحه ، خوش و فارغ نشسته بود . و ظنّ ما ، به قليل و كثير ، هيچ بدان نشد كه جان اهل جهان از جهان بخواهد رفت .\r\nچون وقت پيشين رسيد ، فرمود كه برو و نماز بگزار « 2 » و زود بازآى . برفتم و نماز گزاردم و بازآمدم . شيخ ، قدّس اللّه روحه ، همچنان نشسته بود و به دعوات خواندن مشغول بود . بنشستم و مترصد بودم تا چه فرمايد . بعد از لحظه‌اى ، اضطراب در شيخ پديد شد . و اين كمينه تصوّر كرد كه مگر از آن وجع « 3 » است . و شيخ ، قدّس اللّه روحه ، هرگاه كه مرض پديد شدى ، در كتمان آن كوشيدى و صبر كردى و با كس\r\n\r\n\r\n","description":"","footnote":"\r\n( 1 ) . گلاب .\r\n( 2 ) . در متن : بگذار .\r\n( 3 ) . درد ( فرهنگ معين ) .\r\n","page_name":" 229 ","page_number":229},
  {"content":"\r\n\r\nنگفتى ؛ و هرگاه كه اين مرض پديد مىشد ، از اصحاب پوشيده مىداشت . و بسيار بودى كه در اين مرض بودى ، و خواجه امام الدين محمد ، مدّ اللّه ظلاله ، بيامدى و شيخ آن مرض از وى پوشيده داشتى و گفتى اين خبر با وى مگوييد تا خسته‌خاطر نشود . و اين كمينه ، بدين موجب كه ياد كرده شد ، تا ساعتى از پيشين گذشت صبر كرد و اين احوال پنهان داشت . چون طاقت نماند ، درويش به تعجيل فرستادم به خانقاه قديم تا خواجه امام الدين محمد ، دامت [ بركاته 
  ] ، [ را 
  ] اعلام دهد تا بيايد و شيخ‌زادهء اسلام سيّدى ، محبّ الدين ، دامت بركاته « 1 » ، طلب دارد . چون باز به خدمت آمدم ، ديدم كه شيخ ، قدّس اللّه روحه ، مخاطبتى داشت از جانب دست راست و كلمه‌اى مىفرمود ، چنان‌كه « 2 » با كسى سخن گويد . اما هيچ‌كس نمىديدم . و باز ملتفت جانب چپ مىشد و همچنين و بدين‌طريق كلمه‌اى مىفرمود . و اگرچه ظاهر مىگفت ، فهم نمىشد كه چيست كه مىفرمايد . و سؤال كردن از آن ترك ادب داشتم . بعد از آن ، قدّس اللّه روحه ، چنان‌كه نشسته بود ، روى به قبله حركت « 3 » طرفين مىفزود ؛ و چنان‌كه عادت وى بود كه در زمان سماع و وقت تواجد ترنّم فرمودى ، همچنان « 4 » در تواجد بود و ترنّم مىفرمود . بعد از لحظه‌اى ديگر ، به دعوات خواندن مشغول شد . چون كار به آخر رسيد ، فرمود كه ياران و دوستان را از ما سلام برسان .\r\nآن‌گاه به ذكر مشغول شد . در اين حالت ، خواجه امام الدين محمد ، مدّ اللّه ظلاله ، از در درآمد . شيخ ، قدّس اللّه روحه ، دست مبارك به گردن او انداخت و گفت : تو را وداع مىكنم و به خداى مىسپارم ، و جاى ما به تو دادند . ديگر به ذكر مشغول شد ؛ و در آن حال ، به حضورى تمام سر مبارك فروآورد به طريق سجده و داعى حق را اجابت فرمود و  « فِي مَقْعَدِ صِدْقٍ عِنْدَ مَلِيكٍ مُقْتَدِرٍ »  ( القمر : 55 ) وطن ساخت و جان و دل از اين عالم بپرداخت . سقاه اللّه تعالى زلال عرفانه و سلسال وجدانه . و عالمى مريدان مخلص و محبّان معتقد و دوستان صادق از آب حيات محروم مانده و در آتش مصيبت سوخته و در خاك تيره نشيمن كرده ، كه جز باد به دست نمانده بىمرشد و پيشوا رها\r\n\r\n\r\n","description":"","footnote":"\r\n( 1 ) . در متن : بركته .\r\n( 2 ) . در متن : چنانك .\r\n( 3 ) . در متن : حركة .\r\n( 4 ) . در متن : همجنان .\r\n","page_name":" 230 ","page_number":230},
  {"content":"\r\n\r\nكرد و برفت ، قدّس اللّه روحه و ولى من الكوثر فتوحه .\r\nو جماعتى از اهل نجوم و بعضى حكما و بيشتر اهل كازرون ، به چند روز پيش از وفات شيخ ، مشهور مىگفتند : كه روز چهارشنبه ، يازدهم ذىالقعده ، وقت العصر ، زلزله‌اى سخت خواهد بود . و مردم از اين خبر كه مىدادند به غايت مخوّف بودند و آن روز مترصّد مىبودند تا چه شود و چون باشد ؛ تا وقت العصر واقعهء كارهه حادث شد و آن زلزله كه مىنمودند . شعر :\r\n اندر نهادِ جمله بنىآدم افتاد * وز چشم‌هاى خلق بسى چشمه‌ها گشاد\r\nروى زمين ز قطرهء بارانِ ديده‌ها * نم شد چنان‌كه دجله دهد نم به باغ داد\r\nفريادِ صادقان به عنانِ سما رسيد * و افغانِ مخلصان به بسيطِ زمين فتاد\r\nچشم جهان مصيبت ازين سخت‌تر نديد * دستِ زمان نواله ازين تلخ‌تر نداد\r\nدر چشم و فرق ما به جز از آب و خاك نيست * بر جان و دست ما به جز آتش نماند و باد\r\nيا رب چه درد بود كه دل‌هاى ما بسوخت * و آيا چه داغ بود كه بر جان ما نهاد\r\nآن دل كزين مصيبت نشد مبتلاى غم * يا رب كه هيچ وقت و زمان شادمان مباد \r\nو از پيش ياد كرديم كه شيخ ، قدّس اللّه روحه [ را 
  ] هيچ رنجورى و مرض نبود و اين واقعهء هايله ، ناگاه حادث شد ، چنان‌كه چون اين خبر در ميان خلق افتاد ، باور نمىداشتند ، از آن جهت كه آن روز بسيار كس از بهر حاجات به خدمت شيخ آمده بودند و شيخ مهمّات ايشان كفايت كرده بود ، هنوز شب پديد نشده بود كه اهل شهر اين واقعه را معلوم شده بود و همه روى به خانقاه عليا نهادند - كه امروز مزار\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبزرگوار شيخ الاسلام است - فرياد و فغان‌كنان و واويلاكنان . بيت :\r\n هر كه درآمد ز در جامهء او چاك بود * خون ز دو ديده روان بر سر او خاك بود \r\nو اصناف مريدان آن حضرت ، از ذاكران و سالكان و صوفيان و خلوتيان و گوشه‌نشينان و صادقان و محبّان و ارباب سلوك و اصحاب طريقه ، جمله در خاك مصيبت غلتان و فريادكنان بودند . در آن شب ، به سبب قبر فروبردن ، شيخ را موقوف داشتند و دفن نكردند . « 1 » و همه شب قبر فرومىبردند ، چنان‌كه چهار گز آهن بالاى قبر فروبردند در زمين سخت . چون به لحد رسيدند ، دريچه‌اى به مقدار يك وجب در پيش شيخ پديد آمد كه عمق آن پيدا نبود . و آن سرّى بود از اسرار الهى كه خداى داند كه آن چه بود . و اللّه عليم خبير .\r\nروز ديگر ، عوالى آن اقطار و خواص آن ديار و امرا و رؤسا و معاريف و مشاهير به جملگى جمع شدند بر در خانقاه عليا ، چنان‌كه جمله صحراى اهرنجان خلايق گرفته بود ؛ و يك تن از ايشان نبود كه فارغ ايستاده يا نشسته بود ، بلكه جمله اهل عزا بودند . همه جامه دريده و خاك بر سر كرده و فرياد به عيّوق رسانيده ؛ از گريه و نوحه و سوز جان ايشان غلغله اندر ملك و ملكوت افتاده و در موافقت ايشان آسمان و زمين در اين مصيبت گريان شده ، بل بكت السّماوات و الأرض فيهنّ و من عليهنّ . بيت :\r\n چو جانِ پاك وَ جانِ جهان بود * به تحقيق آشكارا نه نهان بود\r\nاگر در فرقتش خلقِ جهانى * فروبارند صد طوفان زمانى\r\nوگر خلقِ جهان بىجان بمانند * ز سوزِ جان همه گريان بمانند\r\nعجب نبوَد كه گاه فرقتِ جان * بسى دل شد كباب و ديده گريان\r\nكسى كو جان ز ديده شد بريده * عجب نبوَد كه بارد خون ز ديده \r\nبعد از طلوع ، به حكم وصيتى كه شيخ ، قدّس اللّه روحه ، فرموده بود ، اصحاب غسل شيخ كردند هم در آن خلوت كه وفات كرده بود ؛ و تكفين وى هم از آن جامه كردند كه در زمان حيات پوشيده بود از ازار « 2 » و پيراهن و چادر و كلاه . چون شيخ ، قدّس اللّه روحه ، [ را 
  ] تمام بپرداختند ، بعضى بر آن بودند كه شيخ به شهر برند به\r\n\r\n\r\n","description":"","footnote":"\r\n( 1 ) . در متن : كردند .\r\n( 2 ) . زيرجامه ، تنبان ( فرهنگ معين ) .\r\n","page_name":" 232 ","page_number":232},
  {"content":"\r\n\r\nمسجد جامع مرشدى و نماز بر وى كنند . اصحاب شيخ همه جمع شده ، بعضى در زير جنازهء شيخ رفتند و شيخ را برداشتند ؛ و بعضى پيرامن ايشان بايستادند و ايشان را محافظت مىكردند ؛ و بعضى از پيش جنازهء شيخ راه باز مىخواستند . و به سعى و كوشش تا ميان صحرا بياوردند . و با وجود فراخى صحرا ، از كثرت و انبوهى خلق كه بود نتوانستند كه شيخ را به شهر برند ؛ و انديشه كردند كه اگر به شهر برند ، خلايق بسيار هلاك گردند ؛ هم در آن صحرا شيخ را بنهادند و تكبير نماز كردند . و خلايق بسيار در پيش جنازهء شيخ بودند . چون معلوم كردند كه شيخ را بنهادند و نماز خواهند كرد ، از انبوهى و كثرت خلايق نتوانستند كه بازگردند . و حيرت « 1 » و دهشتى به خلايق چنان روى نمود كه از چهار طرف همچنان‌كه ايستاده بودند همه روى به جنازهء شيخ كردند و نماز گزاردند . « 2 » آن‌گاه ، شيخ را برداشتند و باز به خانقاه بردند .\r\nچون شيخ را به كنارهء قبر بردند ، دو تن از اصحاب شيخ به قبر شيخ رفتند و شيخ ، قدّس اللّه روحه و نوّر مرقده و ملحده ، [ را 
  ] در لحد نهادند . بيت :\r\n در شگفتم ز كسى كو به لحد بنهادش * تا كه نورِ مهِ خورشيد به گِل چون اندود\r\nهو الشّمس ضاق الأرض و عن بعض نوره * فوا عجبا أنّى اتضمّنه القبر \r\nو روز پنج‌شنبه ، چاشتگاه ، كه تن مبارك او به خاك سپردند ، در آن زمان اعرابىاى بلندبالا و نيكوسيرت پاكيزه‌جامه در ميان آن جمع به بالا برآمد و به صوتى بلند اين ندا درداد و گفت : أبكوا على أنفسكم ، فإنّه فاز باللّه و استراح منكم . خلايق [ را 
  ] از آن ندا غريو در نهاد افتاد . در زمان ، اعرابى را طلب كردند ، نيافتند و هيچ آفريده نشان او باز ندادند .\r\nو آن روز ، روشنايى آفتاب چنان كاسد شده بود كه چنان مىنمود كه گويى در حجاب است ؛ و آن شب كه شب جمعه بود ماه چون برآمد بىنور بود ؛ چون به ميان آسمان در بالاى قبر شيخ رسيد ، سه ساعت به كلى ناپديد شد ؛ بعد از آن سه ساعت ، از موضع پسينگاه پديد آمد ؛ مع هذا كه در آن روز و آن شب هيچ آثار از ابر در آسمان نبود . و اين صفت كه ياد كرده شد در چند مرثيّات شيخ كه هر كس گفته بودند همه آورده‌اند ؛ از آن جمله در يك مرثيه اين دو بيت را آورده . بيت :\r\n\r\n\r\n","description":"","footnote":"\r\n( 1 ) . در متن : حبرة .\r\n( 2 ) . در متن : گذاردند .\r\n","page_name":" 233 ","page_number":233},
  {"content":"\r\n\r\n بىشعلهء ضمير تو رخشنده نيست خور * بىحكم و همّت تو زمين نيست برقرار\r\nدر ماتمِ تو نيل‌فروشان آسمان * بر چهرهء منيرِ قمر سوده‌اند قار \r\nو ديگرى در اوّل مرثيه اين دو بيت آورده :\r\n وا حسرتا كه شيخِ جهان از جهان برفت * خورشيد و ماه عالميان از ميان برفت\r\nبىنورِ روى و ذاتِ شريفِ مطهّرش * پرتو ز روى مِهر و مهِ آسمان برفت \r\nو ديگرى در اوّل مرثيه اين يك بيت آورده :\r\n اى كز غمِ تو بر سر خورشيد و ماه كاه * بىآفتابِ روى تو روىِ فلك سياه \r\nو ديگرى در ميان مرثيه اين دو بيت آورده :\r\n از دودِ آتشِ دل ما چرخ شد سياه * وز اشكِ چشمِ خلق جهانى پرآب شد\r\nچون مهرِ چرخِ عصمت و تقوا غروب كرد * روزِ خلايقست چو شب كآفتاب شد \r\nاما از واقعات كه پيش از وفات شيخ ، قدّس اللّه روحه ، ديده‌اند يكى اين است كه به چند روز پيش از وفات شيخ ، يكى از صلحا به واقعه ديده بود كه رسول ، صلّى اللّه عليه و على آله و سلّم ، درگذشته بود . در تعبير اين واقعه گفتند كه يكى كه امروز قائم مقام رسول اللّه و دين محمدى به او قائم است درگذرد .\r\n\r\nحكايت\r\nيكى از صلحا به واقعه ديده بود كه منارهء اسلام و يك ركن از مسجد جامع مرشدى ناگاه بيفتاد . و بعد از سه روز ، شيخ ، قدّس اللّه روحه ، درگذشت .\r\nديگر اين كمينه را از فقيه كريم الدين استماع [ افتاد 
  ] كه گفت : روز پيش از وفات شيخ ، قدّس اللّه روحه ، شبى به واقعه ديدم كه رسول ، صلّى اللّه عليه و على آله و سلّم ، وفات يافته بود ، و شيخ الاسلام در صحرايى ايستاده بود و قبرى فرومىبرد و هيچ‌كس در آن صحرا نبود . من در آن نزديكى ايستاده بودم ، تا شيخ آن قبر تمام فروبرد و جسد مطهر رسول اللّه ، صلّى اللّه عليه و على آله و سلّم ، به سينهء مبارك گرفته بود و در آن قبر نهاد و دفن فرمود و روى بدين كمينه كرد و گفت : مدت عمر ما سبب همين بود تا آن كار تمام كنيم . بعد از يك ماه شيخ درگذشت ، قدّس اللّه روحه .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nحكايت\r\nبندهء كمينه را استماع افتاد از سيّد السادات العارفين ، امير صدر الدين محمّد ، دامت بركاته « 1 » ، كه گفت : سه روز پيش از وفات شيخ ، يكى از صلحا به نزديك من آمد و گفت : دوش ، به واقعه ديدم كه رسول ، صلّى اللّه عليه و على آله و سلّم ، در صحرايى ايستاده بود و كلندى در دست مبارك داشت و قبرى فرومىبرد و فرمود كه اين قبر از آن شيخ امين الدين است . من با او گفتم كه اين واقعه پنهان دار و با كس مگوى .\r\nبعد از چند روز ، خبر وفات شيخ ، قدّس اللّه روحه ، به شيراز آوردند .\r\nو چند واقعات ديگر كه صلحا ديده‌اند آن جمله در كتاب جواهر مذكور است .\r\nعاش شيخ الإسلام أمين اللّه على الأنام ، أمين الملّة و الحقّ و الدّين محمّد ، أسكنه اللّه تعالى فى أعلى غرف دارالسّلام سبعا و سبعين و سبّة ، و أجاب دعوة ربّه فى يوم الأربعاء قبل العصر فى حادى عشر ذى قعدة سنة خمسين و أربعين و سبعمائة ، سقاه اللّه تعالى زلال عرفانه و سلسال وجدانه و آنسه بالرّحمة و الرّضوان و أكرمه بالرّوح و الرّيحان ، و إنّه ذو المنّ و الإحسان .\r\n\r\n\r\n","description":"","footnote":"\r\n( 1 ) . در متن : بركته .\r\n","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nباب چهاردهم در فضيلت و كرامات بعد از وفات شيخ ، قدّس اللّه روحه\r\nبدان ، رحمك اللّه ، كه واقعات كه بعد از وفات شيخ ، قدّس اللّه روحه ، ديده‌اند و فضيلت و كرامات كه بعد از وفات شيخ به ظهور آمده جمله در كتاب جواهر نبشته شد ؛ از آن جمله اين چند حكايت از براى تبرّك در اين كتاب ياد كرده مىشود به خير .\r\n\r\nحكايت\r\nبندهء كمينه را استماع افتاد از درويش محمد بن شيخ ابو القاسم كه گفت : بعد از وفات شيخ ، شبى به واقعه ديدم كه در صحرايى ايستاده بودم ، ناگاه ديدم كه از طرف شمالى خلايقى بسيار در روى زمين مىآمدند ؛ و از بالاى سر ايشان ، در هوا قبّه‌اى از نور به تعظيم و تأنّى مىآمد ؛ و گرد بر گرد قبّه ، خلايق بسيار در هوا همچون مرغ مىآمدند ، چنان‌كه آواز پر ايشان مىشنودم . و نور آن قبّه چنان بود كه مشابهت به هيچ نور نداشت . از كسى بازپرسيدم كه اين چه قوم‌اند . گفت : اين قبّه از آن رسول اللّه ، و رسول ، صلّى اللّه عليه و على آله و سلّم ، در ميان آن قبّه است و به خانقاه شيخ الاسلام خواهد رفت . آن كثرت كه پيرامن قبّه‌اند همه ملائكه‌اند ؛ و اين\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nخلايق كه در زير قبّه در روى زمين مىآيند ، آدميان‌اند . چون اين بشنفتم ، خرّم شدم و روى در خانقاه نهادم و با خود گفتم : چون رسول ، صلّى اللّه عليه و على آله و سلّم [ به 
  ] خانقاه خواهد شد ، من از پيش بروم و جايى فروگيرم ، پيش از آنكه اين كثرت درآيند و نتوانم رفت . برفتم به تعجيل به خانقاه و نزديك تربت شيخ الاسلام بايستادم و نگاه مىكردم ، و آن قبّه با كثرت ملائكه به تعظيم و تأنّى بيامدند . چون به پاى روضهء شيخ الاسلام رسيدند ، به‌يك‌بار از هوا فروآمدند . و ديدم كه قبر شيخ الاسلام از هم بازرفت و گشوده شد و آن قبّه در قبر شيخ نزول كرد و سر قبر به هم بازآمد .\r\n\r\nحكايت\r\nبندهء كمينه شنفتم از حاجى ابراهيم بن اسماعيل كه گفت : بعد از وفات شيخ ، چون سه سال گذشته بود ، شبى به واقعه ديدم كه بر سر تربت شيخ الاسلام ، قدّس اللّه روحه ، ايستاده بودم و زيارت مىكردم ، در آن زمان ، آوازى شنيدم كه گفتى : يا ابراهيم ، بدان كه شيخ مرشد ، قدّس اللّه روحه العزيز ، در قبر شيخ امين الدين است و هر دو در اين قبرند . هر كس كه اينجا زيارت كند زيارت شيخ الاسلام كرده است و هم زيارت شيخ ابو اسحاق كرده باشد . بعد از سه ماه ديگر ، شبى به واقعه ديدم كه در بقعهء شيخ مرشد بودم و در آنجا دعوتى بود ؛ و جمله ديوارهاى بقعهء مرشديه به پرده‌هاى مذهّب و علم‌هاى منقّش به زينتى تمام ، چنان آرايش كرده بودند كه هرگز چنان نديده بودم ؛ و خلايق بسيار از خاص و عام آنجا در اياب بودند ، و مىگفتند اين آرايش كه كرده‌اند و اين دعوت كه مىكنند از براى آن است كه شيخ امين الدين در قبر شيخ مرشد است ، قدّس اللّه روحهما . چون از خواب برون آمدم ، مرا يقين شد كه ميان شيخ مرشد و شيخ الاسلام هيچ دويىاى نيست ، بلكه يگانگى و اتحاد است .\r\nديگر ، شنفتم از حاجى ابراهيم كه گفت : شبى به واقعه ديدم كه بر سر تربت شيخ الاسلام ، قدّس اللّه ، ايستاده بودم و زيارت مىكردم . جماعتى از بزرگان دين\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nآنجا حاضر بودند . چون شرائط زيارت به‌جاى آوردم ، همان‌جا بايستادم . آن جماعت مرا گفتند چرا ايستاده‌اى ؟ بيا و طواف قبر شيخ بكن كه هر كس كه هفت بار گرد قبر شيخ طواف كند ، همچنان باشد كه طواف خانهء كعبه كرده است . چون اين بفرمودند ، همه در طواف آمدند در گرد قبر شيخ ؛ و من با ايشان موافقت كردم تا هفت بار گرد قبر شيخ طواف كردند ، قدّس اللّه روحه .\r\n\r\nحكايت\r\nبندهء كمينه را استماع افتاد از مقرى محمد بلدى كه گفت : بعد از وفات شيخ الاسلام ، چون شش ماه گذشته بود ، شبى به واقعه ديدم كه در موضعى شريف و مقامى نظيف نشسته بودم . در آن زمان ، آواز تكبيرات از بالاى سر خود در ميان هوا شنيدم .\r\nبپرسيدم كه اين تكبيرات بدين غلبات از آن كيست ؟ گفتند از آن ملائكه است كه آمده‌اند و بر شيخ الاسلام نماز مىكنند . گفتم : شيخ الاسلام شش ماه است كه درگذشته است ، اين زمان نماز بر وى مىكنند ؟ گفتند : از آن روز كه شيخ الاسلام ، به جوار حق پيوست ، هر روز جملهء ملائكهء آسمان جمع مىشوند و مىآيند و نماز بر وى مىكنند ، و تا روز قيامت همچنين ايشان را اين اوراد باشد كه هر روز بيايند و نماز بر وى كنند . چون شنيدم گفتم : آمنّا و صدّقنا و سلّمنا كه شيخ الاسلام راست فرموده است . گفتند : چه فرموده است ؟ گفتم : از شيخ الاسلام ، قدّس اللّه روحه ، شنيدم كه هر كس كه او را نزد حق تعالى حرمتى و عزتى و جاهى و منزلتى باشد جملهء خلايق آسمان و زمين همه بر وى نماز كنند . و اين كلمات در زمان حيات شيخ الاسلام ، از وى شنيده بودم ، قدّس اللّه روحه .\r\n\r\nحكايت\r\nبندهء كمينه شنفتم از درويش صالح مهرنجانى كه گفت : چون يك سال و دو ماه از وفات شيخ الاسلام درگذشته بود ، در ماه رمضان ، شبى به واقعه ديدم كه شيخ ، قدّس اللّه روحه ، يك دسته جامهء سفيد پوشيده بود ، و قرب چهارصد تن از ياران شيخ با\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nوى همراه بودند و من با ايشان بودم و مىرفتم تا به كنارهء باغى رسيدم كه حدّ آن پيدا نبود ، و جميع آن باغ همه درختان مثمر بود ، چنان‌كه از همهء انواع ميوه‌ها كه در فصلى پديد مىشود جمله آنجا حاصل بود . در ميان آن باغ ، قبّه‌اى سبز بود به غايت بزرگ و عالى . شيخ ، قدّس اللّه روحه ، روى به اصحاب كرد و گفت : بياييد تا در اين باغ در اين قبّه رويم و ذكر به حلقه بگوييم . شيخ با اصحاب در آن قبّه رفتند و به ذكر لا إله إلّا اللّه گفتن مشغول شدند . و من به غايت گرسنه بودم . برفتم در ميان آن درختان و از هر ميوه كه خواستم مىخوردم . در آن زمان ، آواز شيخ به گوش من رسيد كه اى صالح ، برو و ذكر با شيخ و اصحاب بگوى كه هر كس كه روى شيخ امين الدين ديده است حق تعالى آتش دوزخ بر وى حرام كرده است . و اين باغستان همه از آن شيخ و اصحاب است . من به تعجيل برفتم تا با شيخ و اصحاب ذكر گويم .\r\nچون در آن قبّه رفتم ، ديدم كه شيخ ، قدّس اللّه روحه ، دست برداشته و ذكر مىكرد ، چنان‌كه قاعدهء شيخ بود كه در آخر ذكر دست برداشتى به طريق دعا ذكر گفتى ، دست برداشتم به موافقت شيخ و ذكر مىگفتم . چون شيخ دست به روى فروآورد و از ذكر فارغ شد ، روى به اصحاب كرد و گفت : دل خوش داريد كه حق تعالى بر شما رحمت كرد . در اين حالت از خواب درآمدم . با خود گفتم : اين خواب چگونه باشد ؟\r\nشيطانى بود يا رحمانى ؟ با كسى بگويم يا پنهان دارم ؟ و اين تردّد خاطر مرا از آن بود كه گفته بودند كه هر كس كه روى شيخ امين الدين ديده حق تعالى آتش دوزخ بر وى حرام كرد . و مانع من آن بود كه بسيار از جهودان و بىدينان روى او ديده‌اند . و اين چگونه بود ؟ سه شب پياپى ، همچنان به خواب ديدم . در آخر گفتند : اين خواب كه تو ديده‌اى رحمانى است و راست است كه هر كس كه روى شيخ امين الدين ديده است حق تعالى بر وى رحمت كرد و آتش دوزخ بر وى حرام گردانيد ؛ و اين خواب پنهان مدار و بگوى . چون از خواب درآمدم ، با خود گفتم كه اگر شيخ اشارت فرمايد ، اين خواب آشكارا كنم ، و اگرنه پنهان دارم . بعد از آن شيخ ، قدّس اللّه روحه ، به خواب ديدم كه دست مرا بگرفت و ببرد تا پيش جمع‌كنندهء سيرت شيخ الاسلام و گفت : يا اخى ، بشنو از اين درويش كه خوابى راست ديده است ، همچنان‌كه وى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nمىگويد بنويس . شيخ ، قدّس اللّه روحه ، بايستاد تا من تمامى خواب ، من أوّله إلى آخره ، بگفتم ، و اخى محمود بنبشت . آن‌گاه ، شيخ برفت . چون از خواب درآمدم ، درستى خواب مرا تحقيق شد .\r\n\r\nحكايت\r\nبندهء كمينه بعد از وفات شيخ ، قدّس اللّه روحه ، شبى به واقعه ديدم كه روى به قبله ايستاده بود و دست مبارك به دعا برداشته بود و مىگفت : يا رب ، هر كس از ياران ما و دوستان و محبّان ما كه در وى تقصيرى هست او را بيامرز و رحمت كن . و اعتقاد آن است كه دعاى او موجب اجابت بود ، إن شاء اللّه .\r\n\r\nحكايت\r\nبندهء كمينه بشنفتم از حاجى محمد ايرانى كه گفت : بعد از وفات شيخ ، قدّس اللّه روحه ، چون يك سال گذشته بود ، به اسم اربعين در خلوت بودم . در آن زمان ، هرگاه كه مرا تفرقه و وسوسه روى مىنمود ، در حال شيخ ، قدّس اللّه روحه ، به خواب مىديدم و مرا تربيت و نصيحت مىفرمود ، و آن تفرقه و وسواس به يك‌بارگى از من زائل مىشد . شبى شيخ ، قدّس اللّه روحه ، به خواب ديدم هم بر آن صورت و هيئت كه در زمان حيات بود . برفتم و سلام كردم و بايستادم و از فراق و اشتياق شيخ كه بر من گذشته بود ، گريه و زارى مىكردم . شيخ ، قدّس اللّه روحه ، چون مرا چنان ديد ، دل‌خوشى داد و گفت : آخر بگو كه از بهر چه مىگريى ؟ حال آن است كه من از پيش شما بيرون نرفته‌ام و شب و روز يك لحظه از شما غايب نيستم ؛ و پيش از اين ، از دينارى خاطر ، دانگى با شما داشتم و پنج ديگر ، مشغولى به خلق بود و به سبب مراعات ايشان بازمىماندم ؛ اين زمان ، همهء خاطر با شماست و در كارسازى شماام و هيچ مشغولى مرا نيست . اين كلمات مىفرمود و تبسّم مىنمود ، رحمة اللّه عليه و المغفرة .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nحكايت\r\nبندهء كمينه شنفتم از درويش محمد بن عبد اللّه ، كه گفت : روزى به سر روضهء شيخ الاسلام رفتم و زيارت كردم و بنشستم و به خواندن سورة الأنعام مشغول شدم .\r\nچون به اين آيت رسيدم :  « وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا وَ ذَكِّرْ بِهِ أَنْ تُبْسَلَ نَفْسٌ بِما كَسَبَتْ لَيْسَ لَها مِنْ دُونِ اللَّهِ »  اينجا سهو كردم و بخواندم :  لَيْسَ لَها مِنْ دُونِ اللَّهِ وَلِيٌّ وَ لا شَفِيعٌ  ( انعام : 70 ) . چون سورة الأنعام تمام بخواندم ، برخاستم به خلوت رفتم . در آنجا خواب مرا ببرد . ديدم كه شيخ الاسلام ، قدّس اللّه روحه ، بيامدى و جامعى قرآن در دست داشتى و گفتى : بخوان آيت  « وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً  . بخواندم چنان‌كه خوانده بودم تا اينجا كه ليس لها من دونه . شيخ ، قدّس اللّه روحه ، گفت : بيا و در اين جامع نگاه كن و بنگر كه چنين نبشته است :  « لَيْسَ لَها مِنْ دُونِ اللَّهِ »  . نگاه كردم و چنان نبشته بود كه شيخ ، قدّس اللّه روحه ، مىفرمود . چون از خواب درآمدم ، احتياط كردم ، چنان بود . و من مدتى بود كه در اين آيت سهو مىكردم و نمىدانستم ، تا آنكه شيخ مرا بازنمود و از بركات كرامات و معاملات شيخ ، آن را معلوم كردم و بعد از آن به سهو نخواندم .\r\n\r\nحكايت\r\nبندهء كمينه شنفتم از حاجى جمال خاموش كه گفت : بعد از وفات شيخ ، پاره‌اى زمين به غلّه مزروع كرده بودم ، و هر روز مىرفتم و آن را محافظت « 1 » مىكردم . و در آن نزديكى خانه‌اى بود و هر روز به در آن خانه مىرفتم و پاره‌اى آب از بهر طهارت مىخواستم . و در اين خانه زنى صاحب‌جمال خوش باش بود . روزى به طلب آب رفتم ، آن زن را بديدم ، و از ديدن وى تفرقه در خاطرم پديد شد . چون وضو بساختم و نماز چاشت بكردم ، به خواب رفتم . شيخ ، قدّس اللّه روحه ، به خواب ديدم كه از آن خانه بيرون آمدى . چون مرا بديدى ، به دست اشارت كردى و گفتى : زينهار تا از اين خانه احتراز كنى و ديگر به در اين خانه نروى . چون از خواب درآمدم ، مرا يقين شد\r\n\r\n\r\n","description":"","footnote":"\r\n( 1 ) . در متن : محافطة .\r\n","page_name":" 242 ","page_number":242},
  {"content":"\r\n\r\nكه شيخ ، قدّس اللّه روحه ، به هيچ وقت و زمان از ما غايب نيست و دور و نزديك ، و حيات « 1 » و ممات پيش ايشان يكسان است .\r\n\r\nحكايت\r\nبندهء كمينه ، بعد از وفات شيخ ، قدّس اللّه روحه ، شبى ميان [ نماز 
  ] شام و خفتن ، از حلقهء ذكر بيرون آمدم تا دو سه ياران كه در حلقهء ذكر حاضر نبودند در ميان حلقهء ذكر برم . ايشان را طلب كردم و در ميان ذاكران بردم . در آن شب ، شيخ ، قدّس اللّه روحه ، به خواب ديدم كه عتاب فرمودى و گفتى : چرا دوش از ميان حلقهء ذكر بيرون شدى ؟\r\nو اين كمينه را عذرى كه بود مىگفت . شيخ ، قدّس اللّه روحه ، آن عذر مسموع نداشتى و گفتى : جائز نيست كه در اثناى ذكر از ميان ذاكران بيرون روند ، كه حق تعالى هر كس كه خوانده بود بفرستد . پس گفت : نظر عنايت حق در شأن بنده آن است كه او را در ميان ذاكران حاضر كند و به ياد خود مشغول گرداند ؛ و نشان خشم خداى در شأن بنده آن بود كه او را از ميان ذاكران بيرون برد و به غير خود مشغول گرداند .\r\n\r\nحكايت\r\nبندهء كمينه شنفتم از احمد دهلوى كه گفت : بعد از وفات شيخ ، عادت « 2 » كرده بودم كه هر شب به سر قبر شيخ مىرفتم و به ذكر مشغول مىشدم . شبى ، به قاعده رفتم و به ذكر مشغول شدم ، و مرا ذوق ذكر به قاعدهء هر شب نبود و تكاسلى در نفس خود مىيافتم و نمىدانستم كه آن خلل از كجا پديد شده است . در آن پريشانى ، خواب مرا ببرد ، ديدم كه شيخ ، قدّس اللّه روحه ، بيامدى و گفتى : چرا شكم از طعام سير كنى تا ذوق ذكر نيابى ؟ اگر ذوق ذكر خواهى ، بايد كه شكم از طعام خالى دارى و گرسنگى مايهء خودسازى تا تو را حضور دل حاصل آيد . چون از خواب درآمدم ، دانستم كه آن پريشانى و بىذوقى از شكم سير مرا روى نموده بود . از آن\r\n\r\n\r\n","description":"","footnote":"\r\n( 1 ) . در متن : حيوة و ممات .\r\n( 2 ) . در متن : عادة .\r\n","page_name":" 243 ","page_number":243},
  {"content":"\r\n\r\nجهت كه آن شب ، طعام بيشتر از هر شب خورده بودم و شيخ آن را معلوم كرده بود ، قدّس اللّه روحه .\r\n\r\nحكايت\r\nبندهء كمينه بعد از وفات شيخ ، شبى اندر اين انديشه بودم كه جدّ و جهدى كه سالكان [ را 
  ] در راه خداى مىافتد و كاهلىاى كه ايشان [ را 
  ] گاه‌گاه روى مىنمايد ، اين هر دو صفت از چه چيز روى مىنمايد . در اين انديشه به خواب رفتم . شيخ ، قدّس اللّه روحه ، ديدم فرمود كه : هر كس كه فرمان حق تعالى به‌جاى آورد همهء بندگان خداى فرمان او ببرند ؛ و هرگاه كه خواهد كه بندگى خداى كند ، همهء اعضاى او فرمان‌بردار شوند و جدّ و جهد نمايند و مدد و معاونت وى كنند تا آن عبادت « 1 » به آسانى از وى به ظهور آيد ؛ و هر كس كه فرمان خداى تعالى فروگذارد و در مناهى شروع كند و به چيزى كه ضرورت حال او نباشد مشغول شود هيچ‌كس فرمان او نبرد ؛ و هرگاه كه خواهد كه بندگى خداى كند ، همهء اعضا نافرمانى او كنند و كاهلى نمايند تا آن عبادت از وى به ظهور نيايد .\r\n\r\nحكايت\r\nبندهء كمينه شنفتم از مقرى محمّد و بعض از اصحاب بلد العتيق كه گفتند بعد از وفات شيخ ، قدّس اللّه روحه ، شبى ، در خانقاه بلد العتيق ، پنج درويش نشسته بوديم و سفره‌اى در ميان ما بود و مىخورديم . پنج نان از آن برگرفتيم و بنهاديم ، تا روز ديگر هر درويش يك نان از آن بخورد . مقرى محمد گفت : در آن شب ، شيخ ، قدّس اللّه روحه ، به خواب ديدم كه مىفرمايد كه اين پنج نان كه از دوش بازنهاده‌اى اگر آيد چنان‌كه « 2 » شما هر پنج به آخرت رويد و اين نان از شما بازماند ، شما را درويشى مسلّم نباشد و آن را گرفتى باشد شما را . و شيخ چنان نمود كه از براى فردا چيزى نبايد گذاشت . اگر عمر باشد ، روزى فردا برسد .\r\n\r\n\r\n","description":"","footnote":"\r\n( 1 ) . در متن : عبادة .\r\n( 2 ) . در متن : چنانك .\r\n","page_name":" 244 ","page_number":244},
  {"content":"\r\n\r\n\r\nحكايت\r\nبندهء كمينه را استماع افتاد از حاجى ابراهيم ، كه خادم درويشان بود ، كه گفت :\r\nروزى ، در خانقاه آرد نبود از براى نان پختن ، و يك خلوار « 1 » گندم بود و درازگوش نبود كه آن را به آسيا بردى . برفتم به سر تربت شيخ ، قدّس اللّه روحه ، و حال بگفتم و مدد خواستم « 2 » ، آن‌گاه بيرون آمدم تا بروم شهر و چهارپاى طلب كنم كه گندم به آسيا برد .\r\nچون پاره‌اى برفتم ، شخصى ديدم كه از شهر مىآمد و بر استرى نشسته بود . چون به من رسيد ، فرود آمد و گفت : اين استر آورده‌ام كه امروز كار درويشان كند . پس گفت :\r\nامروز بىكار نشسته بودم ، اين زمان مرا در خاطر افتاد كه اين استر پيش درويشان بايد برد تا امروز كار درويشان كند . آن استر برگرفتم ، به آسيا فرستادم ، و هم در روز بازآمد . و از كرامات شيخ متحيّر بماندم كه در فور مدد فرمود ، قدّس اللّه روحه .\r\nاين دو سه حكايات ، از براى تبرّك در اينجا ياد كرده شد ؛ باقى حكايات در كرامات بعد از وفات شيخ ، قدّس اللّه روحه ، در كتاب جواهر مكتوب است . و باللّه التّوفيق و به نستعين .\r\n\r\n\r\n","description":"","footnote":"\r\n( 1 ) . خروار .\r\n( 2 ) . خاستم .\r\n","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\n\r\nباب بانجدهم در بعضى اوراد كه شيخ كه ، قدّس اللّه روحه ، اصحاب را تعليم فرموده\r\nو دعواتى كه در جميع نمازهاى فريضه و سنّت شيخ بدان مداومت نموده و دعايى كه شيخ ، قدّس اللّه روحه ، آن را انشا فرموده اين هر سه دعوات در سه فصل ياد كرده مىشود .\r\n\r\nفصل اول در بعضى اوراد كه شيخ ، قدّس اللّه روحه ، اصحاب را تعليم فرموده\r\n. شيخ ، قدّس اللّه روحه ، فرمود كه هر كس كه ذوق ذكر دارد و او را در آن مداومتى باشد هيچ اوراد او را بهتر از آن نيست ، و نشايد كه ترك ذكر كند و به اورادى ديگر مشغول شود . اما هر كس كه ذكر على الدوام نتوان گفت شايد كه او را بعد از ذكر اورادى معيّن باشد تا نفس او كاهل نشود .\r\nو شيخ ، قدّس اللّه روحه ، اصحاب را تربيت فرموده بود كه بعد از ذكر بامداد ، چون آفتاب تمام برآيد ، شش ركعت نماز كند : دو ركعت شكر ، و دو ركعت استعاذه ، و دو ركعت استخاره . و اين هر سه بعد از اين در اوراد شيخ ياد كرده شود ، و\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nتسبيحات و دعا كه بعد از آن بايد خواند هم در آنجا ياد كرده شود .\r\nديگر اصحاب را فرموده بود كه هر روز و هر شب ، در هر وقت كه فراغت باشد ، اين هفت ذكر ، هر يكى صد بار ، بخواند :\r\nاول ، صد بار لا إله إلّا اللّه وحده لا شريك له [ له 
  ] الملك و له الحمد يحيى و يميت و هو حىّ دائم لا يموت بيده الخير و هو على كلّ شىء قدير .\r\nدوم ، صد بار سبحان اللّه و الحمد للّه و لا إله إلّا اللّه و اللّه أكبر و تبارك اللّه .\r\nسيوم ، صد بار سبحان اللّه العظيم و بحمده .\r\nچهارم ، صد بار لا إله إلّا اللّه الملك الحقّ المبين .\r\nپنجم ، صد بار اللّهمّ صلّ على محمد عبدك و رسولك النبىّ الأمّىّ و على آل محمّد و سلّم .\r\nششم ، صد بار أستغفر اللّه الحىّ القيّوم و أسأله التّوبة .\r\nهفتم ، صد بار ما شاء اللّه ، لا حول و لا قوّة إلّا باللّه .\r\nديگر ، اصحاب را فرموده بود كه هر روز به اين پنج سوره خواندن مداومت نمايند و هى مفاتيح الأرزاق : اول ، سورهء « الواقعة » ؛ دوم ، سورهء « التغابن » ؛ سيّوم ، « الطّلاق » ؛ چهارم ، سورهء « المزّمّل » ؛ پنجم ، سورهء « أ لم نشرح » .\r\nديگر ، اصحاب را تربيت فرموده بود به مداومت نماز چاشت دوازده ركعت كردن و دعايى كه بعد از آن بايد خواند - و در وقت زوال چهار ركعت فرموده بود و دعايى كه بعد از آن خوانند . و آن هم در اوراد شيخ ياد كرده شود .\r\nو شيخ ، قدّس اللّه روحه ، اصحاب را فرموده بود كه در وقت غروب آفتاب و وقت طلوع آن ، در زمانى كه فراغت يابند ، مسبّحات عشره بخوانند . و آن ده ذكر است - هر يكى هفت بار بايد خواند - : اول ، فاتحة الكتاب . دوم ، آية الكرسى .\r\nسيّوم ، قل يا أيّها الكافرون . چهارم ، قل هو اللّه أحد . پنجم : قل أعوذ بربّ الفلق . ششم ، قل أعوذ بربّ النّاس . هفتم ، سبحان اللّه و الحمد للّه و لا إله إلّا اللّه و اللّه اكبر . هشتم ، اللّهمّ صلّ على محمّد النّبىّ الأمّىّ و على آل محمّد و سلّم . نهم ، اللّهمّ اغفر لى و لوالدىّ و لجميع المؤمنين و المؤمنات و المسلمين و المسلمات . دهم ، اللّهمّ افعل بى و بهم عاجلا و آجلا فى الدّين و الدّنيا و الآخرة ما أنت أهله و لا تفعل بنا ما نحن أهله ، إنّك غفور رحيم جواد كريم رءوف رحيم .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nو بعد از سنّت شام ، دو ركعت نماز تربيت فرموده بود . و آن در اوراد شيخ ياد كرده شود .\r\nو شيخ ، قدّس اللّه روحه ، اصحاب را به نماز تسبيح كردن ترغيب فرمودى . و آن چهار ركعت است . و گفت : روايتى است از ابن عبّاس ، رضى اللّه عنهما ، كه در نماز تسبيح ، در ركعت اوّل ، بعد از « فاتحه » ، سورهء ألهاكم خوانده است ؛ و در ركعت دوم و العصر ؛ و در ركعت سيّوم قل يا أيّها الكافرون ؛ و در ركعت چهارم قل هو اللّه أحد . و در هر ركعتى هفتاد و پنج بار تسبيح بايد خواند ؛ بعد از « فاتحه » ، پانجده بار بگويد : سبحان اللّه و الحمد للّه و لا إله إلّا اللّه و اللّه أكبر . آن‌گاه ، به ركوع شود و همچنين ده بار بگويد . پس ، به قيام بازآيد و ده بار بگويد . آن‌گاه به سجود شود و ده بار بگويد . پس ، بنشيند و ده بار بگويد . ديگر به سجود شود و ده بار بگويد . ديگر بنشيند و ده بار بگويد . آن‌گاه برخيزد . و هر چهار ركعت نماز چنين كند . و در آخر نماز ، چون ده بار تسبيح كرد ، آن‌گاه تشهّد بخواند . و شيخ ، قدّس اللّه روحه ، گفت : در كتاب حلية الأولياء آورده است كه در آخر نماز ، تسبيح بعد از تشهّد ، پيش از آنكه سلام دهد ، اين دعا بخواند : اللّهمّ إنّى أسألك التّوفيق أهل الهدى و أعمال أهل اليقين و مناصحة أهل التّوبة و عزم أهل الصّبر و جدّ أهل الحسبة و طلبة أهل الرّغبة و تعبّد أهل الورع و عرفان أهل العلم حتّى أخافك . اللّهمّ إنّى أسألك مخافة . يحجزنى عن معاصيك و حتّى أعمل بطاعتك عملا أستحقّ به رضاك و حتّى أناصحك فى التّوبة خوفا منك و حتّى أخلص لك النّصيحة حبّا لك و حتّى أتوكّل عليك فى الأمور كلّها حسن الظّنّ بك سبحان خالق النّور . آن‌گاه سلام دهد .\r\nو گفت : در بعضى روايات يافت شد كه چون نماز تسبيح دو ركعت بكند ، سلام دهد به اين عبارت : السّلام على الملائكة المقرّبين و النّبيّين و المرسلين و من تبعهم من المؤمنين و المسلمين .\r\nو شيخ ، قدّس اللّه روحه ، اصحاب را تربيت فرموده بود به مداومت نماز تهجّد ده ركعت كردن و دعاى آن فرموده است . و آن در اوراد شيخ ياد كرده شود .\r\nو اصحاب را فرموده بود كه در سحرگاه لحظه‌اى به استغفار مشغول شوند به حضور دل كه شريف‌ترين وقت استغفار سحرگاه است . و گفت سحرگاه آن وقت\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nاست كه بقيهء تاريكى آخر شب با شعاع ابتداى اوّل صبح آميخته مىنمايد . و فرمود كه بعد از چند بار كه گفته باشد أستغفر اللّه ، از عقب آن بگويد : ربّ اغفر لى و تب علىّ ، إنّك أنت التّوّاب الغفور .\r\nو شيخ ، قدّس اللّه روحه ، اصحاب را فرموده بود كه روز جمعه ، از اول روز تا آخر روز ، هزار بار اين تسبيح بخوانند : سبحانك يا لا إله إلّا أنت يا حنّان يا منّان ، يا بديع السّماوات و الأرض ، يا ذا الجلال و الإكرام . دويست بار پيش از طلوع آفتاب ؛ و دويست بار وقت چاشت ؛ و دويست بار بعد از پيشين ، پيش از آنكه امام از خطبه فارغ شود ؛ و دويست بار پيش از پسين ؛ و دويست بار پيش از غروب آفتاب . و در اين پنج وقت ، چون ابتدا تسبيح مىكند ، اوّل بگويد :\r\nبسم اللّه الرحمن الرحيم الحمد للّه رب العالمين كما هو أهله . و چون تسبيح دويست بار تمام گفت ، در آخر بگويد : اللّهمّ صلّ على محمّد و على آل محمّد و سلّم و يسّر لنا فرجا قريبا و مخرجا طيّبا يا ميسّر كلّ عسير .\r\nو شيخ ، قدّس اللّه روحه ، گفت : در جملهء روزهاى جمعه ، « نماز اعرابى » كردى و اصحاب را بدان تربيت فرمودى . و فضيلت آن در حديث بسيار آمده است .\r\nشرح نماز اعرابى و وقت آن روز جمعه : چون به چاشتگاه رسد ، دو ركعت نماز كند . در ركعت اوّل ، بعد از « فاتحه » ، يك بار قل أعوذ بربّ الفلق بخواند ؛ و در ركعت دوم يك بار قل أعوذ بربّ النّاس . و بعد از نماز ، هفت بار آية الكرسى بخواند . پس ، برخيزد و هشت ركعت « 1 » نماز كند به دو سلام ؛ و در هر ركعتى يك بار الحمد و يك بار إذا جاء نصر اللّه و بيست [ و 
  ] پنج بار قل هو اللّه أحد بخواند . و بعد از آن نماز ، هفتاد بار بگويد : سبحان ربّ العرش الكريم و لا حول و لا قوة إلّا باللّه العلىّ العظيم . و هفتاد بار بگويد : أستغفر اللّه . و هفتاد بار صلوات فرستد ؛ و آن‌گاه ، هر حاجت كه دارد بخواهد كه حق تعالى آن را اجابت كند إن شاء اللّه . و در حديث صحيح است كه هر كس كه اين نماز كند چنان باشد كه تورات « 2 » و انجيل و زبور و فرقان ختم كرده باشد و در جملهء مساجد كه روز جمعه نماز مىكنند نماز جمعه گزارده باشد و حق تعالى او را و مادر و پدر او را بيامرزد و به\r\n\r\n\r\n","description":"","footnote":"\r\n( 1 ) . در متن : هشت با ركعت نماز كنند .\r\n( 2 ) . در متن : توريت .\r\n","page_name":" 250 ","page_number":250},
  {"content":"\r\n\r\nعدد هر مؤمنى و مؤمنه‌اى ثواب يك‌سالهء او را بنويسند و چنان باشد كه هزار شب از شب‌هاى قدر يافته باشد .\r\nو شيخ ، قدّس اللّه روحه ، اصحاب را فرموده بود كه بعد از نماز سنّت تراويح ، دو ركعت ديگر كنند كه فضيلت اين در حديث بسيار آمده است . و شرح حديث اين است كه رسول ، صلّى اللّه عليه و على آله و سلّم ، فرمود كه هر كه ماه رمضان روزه دارد و هر شب بعد از نماز خفتن بيست ركعت نماز كند به جماعت و بعد از آن دو ركعت ديگر كند در هر ركعتى يك بار الحمد و سه بار قل هو اللّه أحد بخواند ، پس چون سلام دهد ، سى و سه بار بگويد لا إله إلّا اللّه صادقا ، حق تعالى بفرمايد تا بيست و چهار هزار سيّئات از وى بسترند و بيست و چهار هزار درجات او را بيفزايند .\r\nسنّت از بهر ميّت « 1 » : شيخ ، قدّس اللّه روحه ، روزى كه درويش محمد سعد اللّه ، عليه الرحمة ، به آخرت رفته بود ، فرمود كه بعد از نماز فريضهء جنازه كه بر وى كنيد ، دو ركعت نماز از بهر وى بكنيد كه فضيلت اين در حديث بسيار آمده است . آن‌گاه ، اين حديث فرمود :\r\nقال رسول اللّه ، صلّى اللّه عليه و على آله و سلّم ، من صلّى على جنازة فسلّم و صلّى بعدها ركعتين من غير أن يكلّم أحدا و جعل ثوابها للميّت ، كتب اللّه له من الأجر بعدد من صلّى عليها حجّة و عمرة و عتق رقبة و رفع عن الميّت عذاب القبر و وحشته و ظلمته و هو له . گفت : هر كس كه نماز فرض كند بر جنازه‌اى و در حال كه سلام دهد دو ركعت نماز كند بيش از آنكه با كسى سخن گويد و ثواب آن نماز به ميّت دهد و بگويد : اللّهمّ أوصل بركة هذه الصّلاة إلى روحه بنويسد خداى تعالى او را از مزد به شمار آن كسى كه نماز بر وى كرده باشد ثواب حجّى و عمره‌اى و بنده‌اى كه آزاد كرده باشد و بردارد خداى تعالى از آن ميّت عذاب گور و وحشت و تاريكى و ترس و بيم آن .\r\nو شيخ ، قدّس اللّه روحه ، اصحاب را فرموده بود كه هر كس از ياران و دوستان\r\n\r\n\r\n","description":"","footnote":"\r\n( 1 ) . در متن : از بهر ديّنت .\r\n","page_name":" 251 ","page_number":251},
  {"content":"\r\n\r\nدرگذرند ، بعد از دفن وى ، اين دو ركعت نماز [ كه 
  ] ياد كرده مىشود از براى او كنند .\r\nو فرمود كه رسول ، صلّى اللّه عليه و على آله و سلّم ، فرموده است كه در آن زمان كه ميّت دفن كنند ، بايد كه دوستى از آن ميّت از جانب راست قبر بايستد و دو ركعت نماز كند و در ركعت اول بعد از فاتحه ، قل هو اللّه بخواند ؛ و در ركعت دوم ، بعد از فاتحه ، قل أعوذ دوگانه بخواند ؛ و در سجود اين نماز بگويد : سبحان من تعزّز بالقدرة و قهر العباد بالموت . و چون سلام بازدهد ، بگويد : يا فلان بن فلان ، هذه هدية لك و لأصحابك .\r\nيعنى ، نام وى و پدر وى ياد كند . چون شما چنين كنيد ، حق تعالى قبر و تنگنايى گور از آن ميّت بردارد ، و كنندهء اين نماز بيامرزد و بر مادر [ و 
  ] پدر وى رحمت كند .\r\nو شيخ ، قدّس اللّه روحه ، فرمود كه رسول ، صلّى اللّه عليه و على آله و سلّم ، فرموده است كه هيچ شب بر ميّت سخت‌تر از شب اول گور نباشد . پس ، بايد كه شب اول صدقه‌اى از براى وى بدهند ؛ و در آن شب ، دو ركعت نماز كنيد از براى وى و در هر ركعتى بعد از « فاتحه » ، يك بار آية الكرسى و يك بار سورهء ألهاكم و ده بار قل هو اللّه أحد بخوانيد . و چون از نماز فارغ شويد ، هفتاد بار بر من ، كه محمّدم [ ص 
  ] ، صلوات فرستيد ؛ و بعد از آن ، اين دعا بخوانيد : اللّهمّ صلّينا هذه الصّلاة و تعلم ما نريد ابعث ثوابها إلى روحه . چون شما چنين كنيد ، حق تعالى در آن ساعت هزار ملك به قبر آن ميّت فرستد و با هر ملكى نورى و هديه‌اى باشد از براى آن ميّت ؛ و آن ملائكه همه مونس آن ميّت شوند تا آن زمان كه اسرافيل صور بدمد ؛ و شفاعت آن ميّت در حق چهل كس از خويشان او قبول كنند ؛ و كنندهء اين نماز ثواب و درجات بسيار او را حاصل گردد ، إن شاء اللّه .\r\nصوم ايّام شريفه : شيخ ، قدّس اللّه روحه ، اصحاب را تربيت فرموده بود به روزهء نوافل داشتن در ايّام شريفه ، چون روزهء روز دوشنبه و پنج‌شنبه و ايام البيض « 1 » و روزهء ماه رجب و شعبان و شش روز بعد از رمضان و ده روز از اول ذىالحجّه ، تخصيص روز\r\n\r\n\r\n","description":"","footnote":"\r\n( 1 ) . روزهاى سيزدهم و چهاردهم و پانزدهم ماه قمرى ( مهذب الاسما ) .\r\n","page_name":" 252 ","page_number":252},
  {"content":"\r\n\r\nعرفه ، و ده روز اول محرّم ، تخصيص روز نهم و دهم و يازدهم محرّم . و فرمود كه احتياط آن است كه اين سه روز روزه دارند تا ثواب عاشورا را به تمامى بيابند . و ديگر خمسهء شريفه كه [ در 
  ] حديث آمده است . و آن پنج روز است در همهء سال ، كه هر كس كه يك روز از آن روزه دارد ثواب صدساله در ديوان او نبشته آيد . و اين پنج روز است : اوّل ، روز بيستم ماه محرم ؛ دوم ، روز دوازدهم ماه ربيع الاوّل ؛ سيّوم ، روز بيست و هفتم ماه رجب ؛ چهارم ، روز بيست و پنجم ماه ذىالقعده ؛ پنجم ، روز هشدهم ماه ذىالحجّه .\r\nصوم كرگوش : قال الشيخ ، قدّس اللّه روحه ، روينا عن أنس بن مالك ، رضى اللّه عنه ، قال : قال رسول ، صلّى اللّه عليه و على آله و سلّم : من صام ثلاثة أيّام من شهر حرام ، الخميس و الجمعة و السّبت ، كتب اللّه له عبادة تسعمائة عام . قال أنس بن مالك : صمت اذناى إن لم أكن سمعت رسول اللّه ، صلّى اللّه عليه و على آله و سلّم يقول هذا . گفت روايت كردند ما را از انس « 1 » بن مالك ، رضى اللّه عنه ، كه گفت : رسول ، صلّى اللّه عليه و على آله و سلّم ، فرمود « كه هر كس كه سه روز روزه دارد از ماه حرام ، پنج‌شنبه و آدينه و شنبه ، بنويسد حق تعالى او را عبادت نهصدساله . انس گفت : هر دو گوش من كر بادا اگر اين حديث از رسول ، صلّى اللّه عليه و على آله و سلّم ، نشنفتم كه مىگفت . ازين جهت ، اين روزه را صوم « كرگوش » مىگويند كه جملهء راويان اين حديث إلى يومنا هذا همچنين كه انس گفت همه گفته‌اند كه « هر دو گوش ما كر بادا اگر اين حديث نه از راوى خود شنفته‌ايم . » و ماه‌هاى حرام چهار ماه است : رجب و ذىالقعده و ذىالحجه و محرّم . و شيخ ، قدّس اللّه روحه ، فرمود كه هر كس كه روزه‌دار بود و به خواب رود او را روزه باشد ، و ليكن ثواب تمامى روزه نيابد .\r\n\r\nفصل دوم در دعوات و اوراد كه شيخ الاسلام ، قدّس اللّه روحه ، خواندى در جميع نماز فرائض\r\n\r\n\r\n","description":"","footnote":"\r\n( 1 ) . در متن : آنس .\r\n","page_name":" 253 ","page_number":253},
  {"content":"\r\n\r\nو سنن هميشه بدين مواظبت نمودى .\r\nشيخ ، قدّس اللّه روحه ، بعد از بانگ نماز ، اين دعا خواندى :\r\nاللّهمّ يا أهل الكبرياء و العظمة ، يا منتهى الجبروت و العزّة ، يا ولىّ الفوت و القدرة ، يا مالك الدّنيا و الآخرة ، سمعنا و أطعنا غفرانك ربّنا و إليك المصير . اللّهمّ ربّ هذه الدّعوة التّامّة و الصّلاة القائمة ، آت محمّدا الوسيلة و الفضيلة و الدّرجة الرّفيعة و ابعث مقاما الّذى وعدته و ارزقنا شفاعته ، يا أرحم الرّاحمين .\r\nو شيخ ، قدّس اللّه روحه : اللّهمّ إنّا نسألك رحمة .\r\nبعد از نماز سنت صبح ، اين دعوات :\r\nمن عندك تفدى بها قلبنا و تجمع بها شملنا و تلمّ بها ديننا و تحفظه بها غائبنا و ترفع بها شاهدنا و تزكّى بها أعمالنا و تبيّض بها وجوهنا و تلهمنا بها رشدنا و تعصمنا بها من كلّ سوء . اللّهمّ إنّا نسألك الفوز و الرّضا عند القضاء و منازل الشّهداء و عيش السّعداء و النّصر على الأعداء و مرافقة الأنبياء . اللّهمّ أعطنا إيمانا صادقا و يقينا ليس بعده كفر و رحمة ننال بها شرف كرامتك فى الدّين و الدّنيا و الآخرة . اللّهمّ ما قصر عنه رأينا و ضعف فيه أعمالنا . و نسألك يا قاضى الأمور ، يا شافى الصّدور كما تجير بين البحور أن تجيرنا من عذاب السّعير و من دعوة الثّبور و من فتنة القبور .\r\nاللّهمّ ما قصر عنه رأينا و ضعف فيه أعمالنا و لم تبلغه نيّتنا و أمنيّتنا من خير أنت وعدته أحدا من عبادك أو خير أنت معطيه أحدا من خلقك ، فنحن نرغب إليك فيه و نسألك يا ربّ العالمين . اللّهمّ اجعلنا هادين مهديّين غير ضالّين و لا مضلّين حربا لأعدائك سلما لأوليائك ؛ نحبّ بحبّك النّاس و نعادى بعداوتك من خالفك من خلقك . اللّهمّ هذا الدعاء و منك الإجابة و هذا الجهد و عليك التّكلان . و لا حول و لا قوّة إلّا باللّه ذى الحبل الشّديد و الأمر الرّشيد . نسألك الأمن يوم الوعيد و الجنّة دار الخلود مع المقرّبين الشّهور و الرّكّع السّجود و المؤفين بالعهود . سبحان من تعطّف بالعزّ و قال به . سبحان من ليس المجد و تكرّم به . سبحان من لا ينبغى التّسبيح إلّا له . سبحان ذى الفضل و النّعم . سبحان ذى الجود و الكرم . سبحان الّذى أحصى كلّ شىء بعلمه .\r\nاللّهمّ اجعل لنا نورا فى قلوبنا و نورا فى أسماعنا و نورا فى أبصارنا و نورا فى أشعارنا و نورا فى بشرنا و نورا فى لحومنا و نورا فى دمائنا و نورا فى عظامنا و نورا بين أيدينا و نورا عن أيماننا و نورا عن شمائلنا و نورا عن فوقنا و نورا عن تحتنا و نورا عن خلقنا و نورا عن قبلنا . اللّهمّ اجعل لنا نورا و أعطنا نورا و زدنا نورا ، يا أرحم الرّاحمين .\r\nبعد از قامت ، اين دعا خواندى :\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nربّنا اغفر لنا خطيئاتنا و جهلنا و إسرافنا فى أمرنا و ما أنت أعلم به منّا . اللّهمّ اغفر لنا جدّنا و هزلنا و خطايانا و عبدنا و كلّ ذلك عندنا . ربّ اغفر لنا و تب علينا ، إنّك أنت التّوّاب الرّحيم .\r\nدر حال كه سلام نماز فريضهء صبح بدادى ، اين دعا خواندى :\r\nاللّهمّ اجعل خير عمرى آخره . اللّهمّ اجعل خواتيم عملى رضوانك . اللّهمّ اجعل خير أيّامى يوم ألقاك . أعنّا على شكرك و ذكرك و حسن عبادتك . سبحان ربّنا العلىّ الأعلى الوهّاب . اللّهمّ أنت السّلام و منك السّلام ، تباركت يا ذا الجلال و الإكرام .\r\nآن‌گاه ده بار بگفتى :\r\nلا إله إلّا اللّه وحده لا شريك له ؛ له الملك و له الحمد ، يحيى و يميت و هو على كلّ شىء قدير .\r\nآن‌گاه اين اذكار خواندى :\r\nلا إله إلّا اللّه قبل كلّ أحد . لا إله إلّا اللّه بعد كلّ أحد . لا إله إلّا اللّه يبقى ربّنا و يفنى كلّ أحد . لا إله إلّا اللّه إلها واحدا أحدا صمدا لم يتّخذ صاحبة و لا ولدا و لم يكن له شريك فى الملك و لم يكن له ولىّ من الذّلّ و كبّره تكبيرا . لا إله إلّا اللّه ، صدق وعده نصر عبده هزم الأحزاب وحده . لا إله إلّا اللّه و صاحب الوحدانيّة الفردانيّة القديميّة الأزليّة الأبديّة ، ليس له ضدّ و لا ندّ و لا شبه و لا شريك و لا مثل . لا إله إلّا اللّه الحليم الكريم ، سبحان ربّ العرش العظيم . الحمد للّه ربّ العالمين .\r\nآن‌گاه اين تحميد خواندى :\r\nالحمد للّه قبل كلّ أحد . الحمد للّه بعد كلّ أحد . الحمد للّه على كلّ حال . الحمد للّه على جميع إحسانه حمدا يعدل حمد الملائكة المقرّبين و الأنبياء المرسلين . الحمد للّه حمدا كثيرا طيّبا مباركا فيه غير مكفوف و لا مودّع و لا مستغنى عنه . الحمد للّه بجميع محامده كلّها عدد نعمائه فى جميع خلقه مذ خلق السّماوات و الأرض .\r\nالحمد للّه بجميع محامده عدد كلّ نعمة أنعم بها على أحد ما دامت السّماوات و الأرض . الحمد للّه بعدد كلّ قطرة مطر أنزلها إلى الأرض . الحمد للّه الّذى إذا شئت أىّ ساعة من ليل أو نهار وضعت سرّى عنده به غير شفيع فيقضى حاجتى . الحمد للّه الّذى ليس كمثله شىء و هو الواحد القهّار . الحمد للّه الّذى بنعمته تتمّ الصّالحات و برحمته تنزل البركات . الحمد للّه الّذى أباتنا آمنين و صبّحنا سالمين . الحمد للّه الّذى لم يصبح بى ميّتا و لا سقيما و لا مضروبا على عروقى بسوء و لا مأخوذا بأسوء عملى و لا مقطوعا دابرى و لا مرتدّا عن دينى و لا منكرا لربّى و لا مستوحشا من إيمانى و لا ملتبسا عقلى و لا معذّبا به عذاب الأمم من قبل . الحمد للّه الّذى بيّتنا بعافيته و فتحنا برحمته و لم يجهل لنا بداء و لم يغيّر مآبنا من نعمة و لا يسمّنا إلّا باسم العافية مع كثرة أجرامى و سوء أعمالى و\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nخبائث إراداتى و فواسد قصودى و اعتقاداتى . الحمد للّه الّذى لم يجعل بيوتنا قبورا و لا فرشنا أكفانا و لم نصبح فى ديارنا جاثمين . الحمد للّه الّذى ردّ علىّ روحى و عافانى فى جسدى و أذن لى بذكره . الحمد للّه الّذى لا يؤدّى شكر نعمة من نعمة إلّا بنعمة جديدة منه توجب على مؤدّى ذلك الشّكر شكرا آخر . الحمد للّه على الأمن و الإيمان . الحمد للّه على ما هدانا له الشّكر على ما أولانا . الحمد للّه الّذى أنعم علينا و هدانا للإسلام .\r\nالحمد للّه الّذى منّ علينا بأن جعلنا من أمّة محمّد ، صلّى اللّه عليه و على آله و سلّم . الحمد للّه الّذى رزقنا معرفته و لم يتركنا عميان القلوب . الحمد للّه الّذى استجاب دعائى و أعطانى مسئلتى . الحمد للّه الّذى سكن كلّ شىء لهيبته و ظهر كلّ شىء بحكمته و تصاغر كلّ شىء لكبريائه . الحمد للّه الّذى تواضع كلّ شىء لعظمته .\r\nالحمد للّه الّذى ذلّ كلّ شىء لعزّته . الحمد للّه الّذى استسلم كلّ شىء بقدرته . الحمد للّه الّذى خضع كلّ شىء لملكه . الحمد للّه الّذى لم يعجّل عقوبة العباد مع تعمّقهم فى فنون الذّنوب و الفساد . الحمد للّه الّذى يعفو عن العباد مع تعمّقهم فى فنون الذّنوب و الفساد . الحمد للّه الّذى ستر عيوبنا و لم يفضحنا بين الخلائق . الحمد للّه الّذى لا ينسى من ذكره . الحمد للّه الّذى لا يخيّب من رجاه . الحمد للّه الّذى من توكّل عليه لم يكله إلى غيره .\r\nالحمد للّه الّذى هو ألفتنا حين ينقطع الحيل منّا . الحمد للّه الّذى هو رجاؤنا يوم يسوء ظنّنا بأعمالنا . الحمد للّه الّذى يكشف ضرّنا . الحمد للّه الّذى يجزى بالإحسان إحسانا . الحمد للّه الّذى بالصّبر لمجّانا . الحمد للّه الّذى كسائى و لو شاء أعرانى . الحمد للّه الّذى أطعمنى و لو شاء أجاعنى . الحمد للّه الّذى سقانى و لو شاء أظمأنى .\r\nالحمد للّه الّذى أحذانى و لو شاء أحفانى . الحمد للّه الّذى أطعم و سقى و سوّغه و جعل له مخرجا . الحمد للّه الّذى أطعمنا و سقانا و غذانا و آوانا و جعلنا من المسلمين . الحمد للّه الّذى ربّ العالمين على كلّ حال . الحمد للّه الّذى لا يحمد على المكروه غيره . الحمد للّه الّذى علّمنى بفضله أنّه بى و بمصالحى أشفق منّى بنفسى . بسم اللّه الرّحمن الرّحيم هو اللّه الّذى لا إله إلّا هو الرّحمن الرّحيم الملك القدّوس السّلام المؤمن المهيمن العزيز الجبّار المتكبّر الخالق البارى المصوّر الغفّار القهّار الوهّاب الرزّاق الفتّاح العليم القابض الباسط الخافض الرّافع المعزّ المذلّ السّميع البصير الحكم العدل . اللّطيف الخبير الحليم العظيم الغفور الشّكور العلىّ الكبير الحفيظ المقيت الحسيب الجليل الرّقيب المجيب الواسع الحكيم الودود المجيد الباعث الشّهيد الحقّ الوكيل القوىّ المتين الولىّ الحميد المحصى المبدا المعيد المحيى المميت ، الحىّ القيّوم الواجد الماجد الواحد الأحد الصّمد القادر المقتدر المقدّم المؤخّر الأوّل الآخر الظّاهر الباطن الوالى المتعالى البرّ التّوّاب المنتقم العفوّ الرّءوف مالك الملك ذو الجلال و الإكرام المقسط الجامع الغنىّ المغنى المانع الضّارّ النّافع النّور الهادى البديع الباقى الوارث الرّشيد الصّبور الّذى لم يلد و لم يولد و لم يكن له كفوا أحد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nآن‌گاه ، اين كلمات خواندى :\r\nبسم اللّه ما شاء اللّه لا قوّة إلّا باللّه ، ما شاء اللّه كلّ نعمة فمن اللّه ما شاء اللّه الخير كلّ بيد اللّه ما شاء اللّه لا يصرف السّوء إلّا اللّه حسبنا اللّه و كفى ، سمع اللّه لمن دعا و من اعتصم باللّه نجا ، ليس وراء اللّه المنتهى .\r\nسه بار خواندى :\r\nحسبنا اللّه نعم الوكيل ، نعم المولى و نعم النّصير . يفعل اللّه ما يشاء و يحكم ما يريد و أصبحنا و أصبحا .\r\nالملك للّه و الحمد و الكبرياء و العظمة للّه و القوّة للّه و القدرة للّه و العزّ و البقاء للّه و الثّناء و السّناء و البهاء للّه و الخلق و الأمر و اللّيل و النّهار و ما سكن فيهما للّه عزّ و جلّ أصبحنا على فطرة الإسلام و كلمة الإخلاص و على دين نبيّنا محمّد صلّى اللّه عليه و على آله و سلّم .\r\nآن‌گاه ، اين صلوات خواندى :\r\nاللّهمّ صلّ على محمّد عبدك [ و 
  ] نبيّك و رسولك النّبىّ الأمّى و على آل محمّد و سلّم صلاة تكون لك رضى و لحقّه أداء و أعطه الوسيلة و المقام الّذى وعدته و اجزه عنّا ما هو أهله و اجزه عنّا أفضل ما جزيت نبيّا عن قومه و رسولا عن أمّته و صلّ على جميع إخوانه من النّبيّين و الصّدّيقين و الشّهداء و الصّالحين . اللّهمّ صلّ على محمّد فى الأوّلين و صلّ على محمّد فى الآخرين و صلّ على محمّد إلى يوم الدّين . اللّهمّ صلّ على روح محمّد فى الأرواح و صلّ على جسد محمّد فى الأجسام و صلّ على قبر محمّد فى القبور و اجعل شرائف صلواتك و نوامى بركاتك و رأفتك و رحمتك و تحيّتك و رضوانك على محمّد عبدك و نبيّك و رسولك ؛ و صلوات اللّه تعالى على آدم و حوّاء و على روحهما من ولد محبّ لهما صلاة لا تنقطع على مرّ الزّمان و كرّ الأوان . يا ربّ آدم و حوّاء صلّ عليهما صلوات ملائكتك و أعطهما من الرّضوان حتّى يرضيا و أجزهما عنّا أفضل ما جزيت أبا و أمّا عن ولدهما . اللّهمّ اغفر لآدم و حوّاء ، إنّك ودود رءوف .\r\nآن‌گاه ، دعاى نماز فريضهء صبح خواندى :\r\nاللّهمّ اجعل صباحنا صباح الصّالحين و ألسنتنا ألسنة الذّاكرين و قلوبنا قلوب الخاشعين و أبداننا أبدان المتواضعين . اللّهمّ اجعل اوّل يومنا هذا لنا صلاحا و أوسطه فلاحا و آخره نجاحا . اللّهمّ اجعل أوّل يومنا هذا رحمة و أوسطه نعمة و آخره مكرمة . اللّهمّ إنّا نسألك خير هذا اليوم و فتحه و نصره و نوره و بركته و هدايته ؛ و نعوذ بك من شرّ ما فيه و من شرّ ما قبله و من شرّ ما بعده . اللّهمّ أنت الملك الأبد القديم و هذه أيّام جديدة فنسألك فيها العصمة من الشّيطان الرّجيم و العون على هذه النّفس الأمّارة بالسّوء و الاشتغال بما يقرّبنى إليك يا ذا الجلال و الإكرام . اللّهمّ هذا خلق جديد فافتحه علينا بطاعتك و اختمه لنا بمغفرتك و ارزقنا فيه حسنة تقبّلها\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمنّا و زكّها و ضعّفها لنا و ما عملنا فيه من سيّئة فاغفرها لنا إنّك غفور رحيم جواد كريم رءوف رحيم .\r\nاللّهمّ أنت ربّ قديم و هذه أيّام جديدة فنسألك من خيرها و نعوذ بك من شرّها و نستكفيك مؤنها و شغلها يا ذا الجلال و الإكرام . اللّهمّ إنّى أصبحت و جهلى مستجيرا بعلمك و أصبحت و ذنوبى مستجيرا بمغفرتك و أصبحت و فقرى مستجيرا بغنائك و أصبحت و ذلّى مستجيرا بعزّتك و أصبحت و وجهى الفانى مستجيرا بوجهك الباقى الدّائم . اللّهمّ بك أصبحنا و بك أمسينا و بك نحيى و بك نموت و إليك المصير . اللّهمّ حبّب إلينا طاعتك كيوم نرى ثوابه و بغّض إلينا معصيتك كيوم نرى عقابه .\r\nاللّهمّ أنت ربّنا لا إله إلّا أنت خلقتنا و نحن عبادك و نحن على عهدك و وعدك ما استطعنا بك بنعمتك علينا ، و نبوء بذنوبنا فاغفر لنا ذنوبنا فإنّه لا يغفر الذّنوب إلّا أنت . اللّهمّ أنت ربّنا لا إله إلّا أنت عليك توكّلنا و أنت ربّ العرش العظيم ، لا حول و لا قوّة إلّا باللّه العلىّ العظيم ما شاء اللّه كان و ما لم يشأ لم يكن . تعلم أنّ اللّه على كلّ شىء قدير و أنّ اللّه قد أحاط بكلّ شىء علما . اللّهمّ إنّا نعوذ بك من شرّ أنفسنا و من شرّ كلّ دابّة ؛ أنت آخذ بناصيتنا إنّ ربّنا على صراط مستقيم . اللّهمّ إنّا نسألك بوجهك الكريم يا ذا الجلال و الإكرام أن تسترنا بالعافية فى الدّنيا و الآخرة . اللّهمّ إنّا نعوذ بك من علم لا ينفع و دعاء لا يسمع و قلب لا يخشع و نفس لا تشبع ، اللّهمّ إنّا نعوذ بك من شرّ هؤلاء الأربع . اللّهمّ إنّا نسألك من الخير كلّه عاجله و آجله ما علمنا منه و ما لم نعلم ، و نعوذ بك من الشرّ كلّه عاجله و آجله ما علمنا منه و ما لم نعلم ؛ و نسألك الجنّة و ما قرب إليها من قول و عمل ، و نعوذ بك من النّار و ما قرب إليها من قول و عمل ؛ و نسألك من الخير ما سألك عبدك و رسولك محمّد ، صلّى اللّه عليه و على آله و سلّم . اللّهمّ و ما قضيت لنا من أمر تجعل عاقبته خيرا و رشدا و صلاحا . اللّهمّ إنّا لا نعرف كيفية طلب أسباب صلاح أمور دنيانا و آخرتنا و أنت أعلم بها منّا ، فأعطنا ما يكون صلاحا لنا فى ديننا دنيانا و معاشنا و معادنا و عاقبة أمرنا . اللّهمّ إنّا نسألك الطّيّبات و فعل الخيرات و ترك المنكرات و حبّ المساكين ؛ نسألك حبّك و حبّ من أحبّك حبّ كلّ عمل يقرّبنا إلى حبّك و أن تتوب علينا و تغفر لنا و ترحمنا ، و إذا أردت فتنة بقوم فأقبضه إليك غير مفتون . اللّهمّ طيّب أرزاقنا و سهّل مخارجها و يسّر مطالبها و آتنا بها فى عافية بلا تعب و لا نصب و لا إخلاق وجه و لا ذلّة لأحد من الخلق و لا مهانة و لا تواضع لمن دونك يا ربّاه . و اسكن قلوبنا الفنى وهب لنا السّكون إليك فى جميع الأحوال يا ذا الجلال و الإكرام .  « رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ .   رَبَّنا لا تُزِغْ قُلُوبَنا بَعْدَ إِذْ هَدَيْتَنا وَ هَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ . » \r\nو بعد از دعا ، آية الكرسى خواندى ؛ و اين دعا بر آية الكرسى مقدم داشتى چنان‌كه با آية الكرسى متصل گردانيدى :\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاللّهمّ إنّى أقدّم إليك بين يدى كلّ نفس و لمحة و لحظة و طرفة يطرف بها أهل السّماوات و أهل الأرض ؛ و كلّ شىء هو فى علمك كائن أو قد كان أقدّم إليك بين يدى ذلك كلّه . اللّه لا إله إلّا هو الآية .\r\nو بعد از آية الكرسى ، آمن الرّسول خواندى . آن‌گاه ، اين دعا بخواندى :\r\nاللّهمّ احشرنا مع الصّابرين و الصّادقين و القانتين و المنفقين و المستغفرين بالأسحار .\r\nآن‌گاه ، آيهء  « شَهِدَ اللَّهُ »  و آيهء  « قُلِ اللَّهُمَّ مالِكَ الْمُلْكِ »  و آيهء  « لَقَدْ جاءَكُمْ رَسُولٌ مِنْ أَنْفُسِكُمْ »  تا آخر سوره بخواندى . آن‌گاه ، اين دعا خواندى :\r\nيا ربّ العرش العظيم اغفر الذّنب العظيم و أنت الملك القديم و الكريم و الرّحيم ، صلّ على محمّد و آله أجمعين .\r\nآن‌گاه ، اين دعا خواندى :\r\nاللّهمّ بارك لنا فى الموت و فيما بعد الموت و فيما قبل الموت . اللّهمّ اجعل لنا فى الموت راحة و روحا و معافاة . اللّهمّ اجعل موتنا مادة لإحسانك و قبرنا روضة من جنانك و نشرنا أمانا من عذابك و حشرنا دعوة إلى ثوابك . اللّهمّ ارزقنا الإنابة إلى دار الخلود و التجا فى عن دار الغرور و الاستعداد للموت قبل مجىء الموت .\r\nاللّهمّ اجعلنا مستعدّين للموت مشتاقين إلى لقائك مبغضين للدّنيى و محبّين للآخرة . اللّهمّ ارحمنا إذا و ارانا التّراب و دعنا الأحباب و فارق منّا النّعيم و انقطع عنّا النّسيم . اللّهمّ ارحمنى إذا لبست كفنى و فارقت سكنى .\r\nاللّهمّ ارحم مصرعى عند الموت و وحشتى فى القبر و عند الطّامّة الكبرى و وقوفى بين يديك . اللّهمّ إنّى أعوذ بك أن يتخبّطنى الشّيطان عند الموت . اللّهمّ إنّى أعوذ بك من العديلة عند الموت و من شرّ المرجع فى القبور و من النّدامة يوم الأزفة . اللّهمّ اختم عاقبتنا بالخير و الحسنى و حبّب إلينا الموت و بغّض إلينا الدّنيا . اللّهمّ بارك لنا فى حلول دار البلى و طور المقامة بين أطباق الثّرى و اجعل القبور خير منازلنا بعد فراق الدّنيا و افسح لنا برحمتك فى ضيق ملاحدنا و لا تفضحنا فى حاضر القيمة بموبقات آثامنا و ارحم فى موقف العرض عليك ذلّ مقامنا و ثبّت عند اضطراب جسر جهنّم يوم المجتاز عليها أقدامنا و نجّنا من كلّ كرب يوم القيمة و شدائد الأحوال يوم الطّامّة و بيّض وجوهنا حين تسوّد وجوه العصاة فى يوم الحسرة و النّدامة ، إنّك أنت أهل التّقوى و أهل المغفرة فى المبدأ و المعاد و إنّك لطيف بالعباد كريم ستّار رحيم غفّار . اللّهمّ يا ذخرى و ذخيرتى ، يا من عليه اعتمادى فى حيوة و بعد مماتى لا تخذلنى عند الموت و لا توحشنى فى قبرى ، يا من لا يستأنس بشىء أبقاه و لا يستوحش من شىء أفناه ، يا أنيس كلّ غريب ارحم غربتى ، يا ثانى كلّ وحيد آنس فى القبر وحدة . اللّهمّ بعلمك الغيب و قدرتك على الخلق أحينا ما علمت الحياة خبرا لنا و توفّنا إذا علمت\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nالوفاة خيرا لنا .\r\nاللّهمّ إنّك من التّراب خلقتنى و إنّ ذنوبى أكثر منه . اللّهمّ فأقل العشرة و اغفر الزلّة فلا حسنة لى سوى أنّى أشهد أن لا إله إلّا اللّه و أشهد أن محمّدا رسول اللّه . اللّهمّ احفظ لى هذه الشّهادة عندك و ذكّرنى بها لهول المطّلع و عند غمرات الموت و عند سؤال منكر و نكير و عند البعث و النّشور و الجواز على الصّراط ، و اكتب لى بها براءة من النّار و جوازا على الصّراط ، يا كريم يا ستّار . إلهى كأنّى بنفسى و قد اضطجعت فى حفرتها و بكى الغريب عليها لغربتها فأحسن إلىّ هناك يا قديم الإحسان و حقّق رجائى فيك ، يا واسع الغفران إنّك كريم منّان .\r\nاللّهمّ ارزقنا حلاوة الإيمان و طعم المغفرة و لذّة الإسلام و برد العيش بعد الموت إنّه لا يملك ذلك غيرك .\r\nاللّهمّ اجعل الحياة زيادة لنا فى كلّ خير و اجعل الموت راحة لنا فى كلّ شرّ ، يا غفور يا رحيم ، و اغفر للمؤمنين و المؤمنات و الكائن منهم يا أرحم الرّاحمين .\r\nآن‌گاه ، برخاستى و سلام به حضرت رسالت ، صلّى اللّه عليه و على آله و سلّم ، كردى به اين عبارت كه ياد كرده مىشود :\r\nالسّلام عليك يا رسول اللّه ، السّلام عليك يا نبىّ اللّه ، السّلام عليك يا أمين اللّه ، السّلام عليك يا حبيب اللّه ، السّلام عليك يا صفوة اللّه ، السّلام عليك يا خيرة اللّه ، السّلام عليك يا محمّد ، السّلام عليك يا أحمد ، السّلام عليك يا أبا القاسم ، السّلام عليك يا ماحى ، السّلام عليك يا عاقب ، السّلام عليك يا بشير ، السّلام عليك يا نذير ، السّلام عليك يا طهر ، السّلام عليك يا طاهر ، السّلام عليك يا أكرم ولد آدم ، السّلام عليك يا سيّد المرسلين ، السّلام عليك يا خاتم النّبيّين ، السّلام عليك يا رسول ربّ العالمين ، السّلام عليك يا قائد الخير ، السّلام عليك يا فاتح البرّ ، السّلام عليك يا نبىّ الرّحمة ، السّلام عليك شفيع الأمّة ، السّلام عليك يا قائد العزّ المحجّلين ، السّلام عليك و على أهل بيتك الّذين أذهب اللّه عنهم الرّجس و طهّرهم تطهيرا ، السّلام عليك و على أصحابك الطّيّبين و أزواجك الطّاهرات أمّهات المؤمنين ، جزاك اللّه عنّا أفضل الجزاء و أفضل ما جزى نبيّا عن قومه و رسولا عن أمّته و صلّى اللّه عليك كلّما ذكرك الذّاكرون و كلّما غفل عنك الغافلون ، و صلّى اللّه عليك فى الأوّلين و الآخرين أفضل و أكمل و أعلى و أجلّ و أطيب و أطهر ما صلّى على أحد من خلقه كما استنقذنا بك من الضّلالة و بصرنا بك من العماية و هدانا بك من الجهالة ، و أشهد أن لا إله إلّا اللّه وحده لا شريك له و أشهد أنّك عبده و رسوله و صفيّه و أمينه و خيرته من خلقه ، و أشهد أنّك قد بلغت الرّسالة و أدّيت الأمانة و نصّحت الأمّة و جاهدت عدوّك و هديت أمّتك و عبدت ربّك حتّى أتاك اليقين . اللّهمّ أحينا على سنّته و توفّنا على ملّته و احشرنا فى زمرته و اجعلنا من أهل شفاعته و أوردنا حوضه و اسقنا بكأسه غير خزايا و لا نادمين و لا شاكّين\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو لا مبدّلين و لا قانتين و لا مفتونين يا أرحم الرّاحمين .\r\nبعد از آن ، اين دعوات خواندى ، همچنان‌كه بر پاى ايستاده بودى :\r\nإلهى ، تقرّب النّاس إليك بالأعمال الصّالحة فيدعونك بها فكيف أدعوك و ليس لى عمل صالح أرضى لك .\r\nاللّهمّ ارحم عبدا خائفا مستجيرا تائبا مستغفرا راغبا راهبا . إلهى ، أدعوك دعاء من لم يبق له غيرك . إلهى ، سائلك ببابك ذهبت أيّامه و بقيت آثامه ، ذهبت شهواته و بقيت تبعاته فارض فإن لم ترض عنّى فاعف عنّى فإنّ السّيّد يغضو عن عبده و هو عنه غير راض . إلهى ، كم مذنب قد غفرت له و كم من مسىء قد تجاوزت عنه ، فاغفر لى بجودك و تجاوز عنّى بفضلك . إلهى ، وسيلتى إليك نعمك علىّ و شفيعى إليك إحسانك إلىّ . إلهى ، جرمى عظيم و عفوك كثير فاجمع بين جرمى و عفوك يا كريم . إلهنا بموضعك فى قلوب العارفين دلّنا على رضاك و اخرج من قلوبنا ما لها ترضى و أسكن فى قلوبنا رضاك يا شفيق يا رفيق إنّى أعلم أنّك قادر على ما تريد ارفق بى و توفّنى مسلما و ألحقنى بالصّالحين .\r\nبعد از آن ، به ذكر مشغول شدى تا آفتاب تمام برآمد ؛ و بر پاى بايستادى و ذكر گفتى در ميان جمع درويشان . و در آخر عمر ، به سبب درد پاى ، بعد از اوراد نماز بامداد ، به دعوات خواندن مشغول شدى ؛ چنان‌كه دو پاره كتاب دعوات كه به يك روز تمام كسى آن را نتوانستى خواندن ، از وقت اسفار تا آفتاب تمام برآمدى ، آن را بخواندى . و بعد از وفات شيخ ، قدّس اللّه روحه ، آن دو پاره كتاب دعوات كه شيخ به يك ساعت تمام بخواندى به يك كتاب از ده باب نبشته شد : يك باب در اوراد همه‌روزه ؛ و هفت باب در اوراد هفته ؛ و يك باب در دعوات از هرگونه . و نام آن كتاب جامع الدعوات لأهل الخلوات نهاده شد ، تا هر كس توفيق يابد در ايام اسبوع بدان مداومت نمايد ، كه شيخ ، قدّس اللّه روحه ، همه‌روزه بدان دعوات ، من أوّله إلى آخره ، مداومت نمودى ؛ در هر كجا كه بودى از خود دور نداشتى و تعظيم و تبجيل آن را هرچه تمام‌تر داشتى . و شيخ ، قدّس اللّه روحه ، چون از دعوات خواندن فارغ شدى و آفتاب تمام برآمدى ، شش ركعت نماز كردى : دو ركعت شكر ، و دو ركعت استعاذه ، و دو ركعت استخاره . و نيّت نماز سنّت شكر چنين كردى : أصلّى ركعتين سنّة الشّكر على نعمه فى يومى و ليلتى . و در ركعت اوّل بعد از « فاتحه » ، آية الكرسى خواندى . و در ركعت دوم بعد از فاتحه ،  « آمَنَ الرَّسُولُ »  و آيت  « اللَّهُ نُورُ السَّماواتِ وَ الْأَرْضِ »  خواندى .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nچون از نماز فارغ شدى ، اين تسبيح خواندى :\r\nسبحان القديم الّذى لم يزل ، سبحان العالم الّذى لا يجهل ، سبحان الحكيم الّذى لا يعجل ، سبحان الجواد الّذى لا يبخل .\r\nآن‌گاه صلوات فرستادى و اين دعا خواندى :\r\nاللّهمّ إنّا أصبحنا لا نستطيع دفع ما نكرهه و لا نملك نفع ما نرجو ؛ و أصبح الأمر بيد غيرنا و أصبحنا مرتهنا بعملنا فلا فقير أفقر منّا . اللّهمّ لا تشمت بنا عدوّنا و لا تسؤ بنا صديقنا و لا تجعل مصيبتنا فى ديننا و لا تجعل الدّنيا أكبر همّتنا و مبلغ علمنا و لا تسلّط علينا من لا يرحمنا ، يا أرحم الرّاحمين .\r\nو نيّت نماز استعاذه چنين كردى : أصلّى ركعتين سنّة الاستعاذة للّه تعالى . و در ركعت اوّل بعد از « فاتحه » ،   « قُلْ أَعُوذُ بِرَبِّ الْفَلَقِ »   خواندى . و در ركعت دوم بعد از « فاتحه » ،   « قُلْ أَعُوذُ بِرَبِّ النَّاسِ »   خواندى . چون از نماز فارغ شدى ، اين تسبيح خواندى :\r\nسبحان اللّه العلىّ الدّيّان ، سبحان اللّه الشّديد الأركان ، سبحان من يذهب باللّيل و يأتى بالنّهار ، سبحان من لا يشغله شأن عن شأن ، سبحان المسبّح فى كلّ مكان .\r\nآن‌گاه ، اين دعا خواندى :\r\nاللّهمّ إنّا نعوذ باسمك و بكلمتك التّامّة من شرّ السّامّة و الهامّة ؛ و نعوذ باسمك و بكلمتك التّامّة من شرّ عذابك و من شرّ عبادك ؛ و نعوذ باسمك و بكلمتك التّامّة من شرّ الشّيطان الرّجيم ؛ و نسألك باسمك و بكلمتك التّامّات من خير ما تعطى و من خير ما تسأل من خير ما تخفى و من خير ما تبدئ ؛ و نعوذ باسمك و بكلمتك التّامّة من شرّ ما يجزى به النّهار ؛ و أنت ربّنا لا إله إلّا أنت ، عليك توكّلنا و أنت ربّ العرش العظيم .\r\nو نيّت نماز استخاره چنين كردى : أصلّى ركعتين سنّة الاستخارة للّه تعالى . و در ركعت اوّل بعد « فاتحه » ، اين آيت خواندى :    « وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ . سُبْحانَ اللَّهِ وَ تَعالى عَمَّا يُشْرِكُونَ . وَ رَبُّكَ يَعْلَمُ ما تُكِنُّ صُدُورُهُمْ وَ ما يُعْلِنُونَ . وَ هُوَ اللَّهُ لا إِلهَ إِلَّا هُوَ لَهُ الْحَمْدُ فِي الْأُولى وَ الْآخِرَةِ وَ لَهُ الْحُكْمُ وَ إِلَيْهِ تُرْجَعُونَ » .    ( قصص : 68 - 69 - 70 ) و   « قُلْ يا أَيُّهَا الْكافِرُونَ »   بخواندى . و در ركعت دوم بعد از « فاتحه » ، اين آيت بخواندى :  « وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً »  . ( احزاب : 36 )\r\nو بعد از نماز ، اين تسبيح خواندى :\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nسبحان اللّه الّذى لا ملجأ و لا منجى و لا مفرّ إلّا إليه ، سبحان المحمود فى كلّ فعاله ، سبحان العفوّ عن عباده عنه .\r\nآن‌گاه ، اين دعا خواندى :\r\nاللّهمّ إنّا نستجيرك بعلمك و نستقدرك بقدرتك و نسألك من فضلك العظيم ، فإنّك تقدر و لا نقدر و تعلم و لا نعلم و أنت علّام الغيوب . اللّهمّ ما أنت تعلم أنّه فى هذا اليوم من جميع الأمور و الأحوال و الأقوال و الأفعال خير لنا فى ديننا و دنيانا و معاشنا و معاذنا و عاقبة أمرنا فاقدره لنا و يسّره لنا ثمّ بارك لنا فيه ؛ و ما أنت تعلم أنّه فى هذا اليوم من جميع الأمور و الأحوال و الأقوال و الأفعال شرّ لنا فى ديننا و دنيانا و معاشنا و معادنا و عاقبة أمرنا فاصرفه عنّا و اصرفنا عنه و اقدر لنا الخير حيث كنّا ؛ ثمّ أرضنا به يا أرحم الرّاحمين .\r\nچون از اين اوراد فارغ شدى ، آن‌گاه برفتى و جماعتى كه آمده بودند از براى ديدن شيخ و هر يكى كارى و مهمّى داشتندى ، به مهمّات ايشان قيام نمودى و ايشان را خوش‌دل روانه كردى . آن‌گاه ، بيامدى و به نماز چاشت قيام نمودى . و بعد از نماز چاشت ، حمد و ثناى حق گفتى و صلوات فرستادى و اين دعا خواندى :\r\nاللّهمّ إنّا نسألك إيمانا دائما و نسألك علما نافعا و نسألك قلبا خاشعا و نسألك يقينا صادقا و نسألك دينا قيّما و نسألك العافية من كلّ بليّة و نسألك الشّكر على العافية و نسألك تمام العافية و نسألك دوام العافية و نسألك الغنى عن النّاس يا أرحم الرّاحمين .\r\nو در وقت زوال ، چهار ركعت نماز كردى و در هر ركعتى بعد از « فاتحه » ، يك‌بار آية الكرسى خواندى . چون از نماز فارغ شدى اين دعا خواندى :\r\nاللّهمّ إنّا نعوذ بك من زوال نعمتك و تحوّل عافيتك و فجأة نقمتك و جميع سخطك ؛ و نعوذ بك من ذهاب الدّولة و تغيّر النّعمة و تحوّل العافية و من غلبة الشّقاوة على السّعادة . اللّهمّ إنّا نسألك زيادة فى الدّين و بركة فى العمر و الرّزق و التّوبة قبل الموت و درجة عند الموت و مغفرة بعد الموت و الفوز بالجنّة و النّجاة من الذّلّة يا أرحم الرّاحمين .\r\nو بعد از نماز سنّت پيشين ، اين دعا خواندى :\r\nاللّهمّ إنّا نتقرّب إليك و بك نذلّ عليك و حجّتنا نعمك لا عملنا و ثقتنا كرمك لا أملنا ؛ و ما نظنّك تحاسب به غدا بعدلك من غشيته اليوم بفضلك يستغرق الذّنوب و رضوانك يستغرق الآمال ؛ و لو لا عفوك أنّك بالعفو\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nتجود لما كان عبدك بالذّنب يعود ، عافنا أجمعين .\r\nو از عقب جملهء نمازها و فريضه ، در حال كه سلام بدادى ، اين كلمات گفتى :\r\nاللّهمّ اجعل خير عمرى آخره . اللّهمّ اجعل خواتيم عملى رضوانك . اللّهمّ اجعل خير أيّامى يوم ألقاك أعنّا على شكرك و ذكرك و حسن عبادتك . سبحان ربّنا العلىّ الأعلى الوهّاب .\r\nآن‌گاه ، اين ذكر گفتى :\r\nلا إله إلّا اللّه وحده لا شريك له له الملك و له الحمد ، يحيى و يميت و هو حىّ لا يموت بيده الخير و هو على كلّ شىء قدير . لا إله إلّا اللّه لا نعبد إلّا إيّاه له النّعمة و له الفضل و له الثّناء الحسن ، لا إله إلّا اللّه مخلصين له الدّين و لو كره الكافرون . الحمد للّه ربّ العالمين .\r\nآن‌گاه ، صلوات فرستادى و دعا كردى . بعد از نماز فريضهء پيشين ، اين دعا خواندى :\r\nاللّهمّ إنّا نسألك الثّبات فى الأمر و العزيمة على الرّشد ؛ و نسألك شكر نعمتك و حسن عبادتك ؛ و نسألك قلبا سليما و لسانا صادقا ؛ و نسألك من خير ما تعلم ؛ و نعوذ بك من شرّ ما تعلم و نستغفرك لما تعلم ، و أنت علّام الغيوب ، يا أرحم الرّاحمين .\r\nو از عقب دعاهاى فريضه ، آية الكرسى خواندى ؛ و آن دعا كه از پيش ياد كرده شد بر آية الكرسى مقدّم داشتى چنان‌كه با آية الكرسى متصل گردانيدى . و گفت : در حديث صحيح است كه هر كس كه از عقب نمازهاى فريضه آن دعا بخواند و با آية الكرسى متصل گرداند پس آية الكرسى بخواند در هر يك ساعتى از بيست و چهار ساعت شب و روز ، هفتاد هزار حسنه او را حاصل آيد . و اين دعا بعد از دعوات نماز فريضهء صبح از پيش نبشته شد . و فرمود كه امام دين ، شيخ محمّد بن علىّ ترمذى ، رحمة اللّه عليه ، گفته است كه هر كس كه اين دعا از پيش آية الكرسى بخواند در هر نمازى فريضه ، حساب كرديم و هر يك شبانه‌روز « 1 » او را هزار هزار و سيصد هزار « 2 » و هشتاد هزار حسنه باشد . و باللّه التوفيق . و بعد از آية الكرسى و « فاتحه » ، اين دعا خواندى از براى مهمّات مسلمانان :\r\nاللّهمّ يا هادى المضلّين ، يا راحم المذنبين ، يا مقيل عثرات العاثرين ارحم عبدك ذى الخطر العظيم\r\n\r\n\r\n","description":"","footnote":"\r\n( 1 ) . در متن : هريك شبانروز .\r\n( 2 ) . در متن : سيصد .\r\n","page_name":" 264 ","page_number":264},
  {"content":"\r\n\r\nو المسلمين كلّهم اجمعين و اجعلنا من الأحياء المرزوقين الّذين أنعمت عليهم من النّبيّين و الصّدّيقين و الشّهداء و الصّالحين و حسن أولئك رفيقا ، يا ذى الجلال و الإكرام .\r\nو شيخ ، قدّس اللّه روحه ، در آخر عمر كه از درد پاى نمىتوانست كه از قيام ذكر گويد ، بعد از نماز فريضهء پيشين ، به درس قرآن خواندن مشغول شدى تا وقت نماز پسين . بعد از نماز سنت پسين ، اين دعا خواندى :\r\nاللّهمّ تمّ نورك فهديت فلك الحمد ؛ و عظم حلمك فعفوت فلك الحمد ؛ و بسطت يدك فأعطيت فلك الحمد ؛ و وجدنا أنفسنا فى معاصينا فتجاوزت عنّا تطاع فتشكر و تغضى . ربّنا فتغفر ربّنا وجهك أكرم الوجوه و جاهك خير الجاه و عطيّتك أنفع العطايا و أهنؤها ؛ تجيب المضطرّ و تكشف السّوء و تنجى من الكرب و تشفى من السّقم و تغفر الذّنب و تقبل التّوبة و لا يجزى آلاءك أحد و لا يحصى نعماءك قول قائل . صلّ على محمّد و على آل محمّد و سلّم . و اغفر لنا ما سلف من الذّنوب و اعصمنا فيما بقى من الأجل ، يا أرحم الرّاحمين .\r\nبعد از نماز فريضهء پسين ، اين دعا خواندى :\r\nاللّهمّ ارزقنا التّفويض إليك و الاعتماد عليك و الإعراض عمّا سواك فى جميع اللّحظات ، يا حىّ ، يا قيّوم ، يا لا إله إلّا أنت برحمتك نستغيث ، فلا تكلنا إلى أنفسنا طرفة عين و أصلح لنا شأننا كلّه . لا إله إلّا أنت . يا مغيث اغثنا بكرمك ، يا أرحم الرّاحمين .\r\nبعد از نماز فريضهء شام ، اين دعا بخواندى :\r\nاللّهمّ اجعلنا من اوليائك المتّقين و حزبك المفلحين و عبادك الصّالحين استعملنا لمرضاتك عنّا و وقّفنا لمحابّك منّا صرّفنا بحسن اختيارك لنا ؛ نسألك جوامع الخير و فواتحه و خواتمه ؛ و نعوذ بك من جوامع الشّرّ و فواتحه و خواتمه . أجب دعاءنا يا مجيب الدّعوات و دعاء المؤمنين و المؤمنات و الكائن منهم ، يا أرحم الرّاحمين .\r\nو چون از نماز سنّت شام فارغ شدى ، سلام بر ملائكهء شب چنين كردى :\r\nمرحبا بملائكة اللّيل مرحبا بالملكين الكريمين الكاتبين اكتبا فى صحيفتى أنّى أشهد أن لا إله إلّا اللّه أنّ محمّدا رسول اللّه و أشهد أنّ الجنّة حقّ و النّار حقّ و الحساب حقّ و القصاص حقّ و الميزان حقّ و الصراط حقّ و الحوض حقّ و الشّفاعة حقّ و أنّ السّاعة آتية لا ريب فيها و أنّ اللّه يبعث من فى القبورى .\r\nآن‌گاه ، اين دعا خواندى :\r\nاللّهمّ إنّى أودّعك هذه الشّهادة ليوم حاجتى إليها . اللّهمّ احطط بها وزرى و اغفر بها ذنبى و ثقّل بها ميزانى\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nو أوجب لى بها أمانى و تجاوز عنّى ، يا أرحم الرّاحمين .\r\nشيخ ، قدّس اللّه روحه ، گفت : در حديث صحيح است كه در آن زمان كه شيطان به حضرت رسول آمده بود ، از جمله سؤال‌ها كه رسول ، صلّى اللّه عليه و على آله و سلّم ، از شيطان كرد يكى اين بود كه گفت : يا شيطان ، مىخواهم كه بدانم كه با امّتان من در وقت نزع چگونه‌اى و با ايشان چه خواهى كرد ؟ گفت : يا رسول اللّه ، هر كس از امّتان تو كه او را از تعلّقات و معلومات اين جهانى هر مقدار كه او را باشد آن را آرايش دهم و در آن زمان در پيش و نظر و خاطر او آورم و او را بدان مشغول بدارم ، او را از خداى باز دارم و ايمان از وى جذب كنم . رسول ، صلّى اللّه عليه و على آله و سلّم ، از اين سخن ، به غايت غمگين و خسته‌خاطر شد . بعد از آن ، جبرئيل ، عليه السلام ، به حضرت پيغمبر ، صلّى اللّه عليه و على آله و سلّم ، آمد و گفت : يا رسول اللّه ، حق تعالى تو را سلام مىرساند و مىگويد غمگين و خسته‌خاطر مباش ، كه هر كس از امّتان تو كه بعد از نماز سنّت شام دو ركعت نماز كند و در هر ركعتى بعد از فاتحه ، شش بار   قُلْ هُوَ اللَّهُ أَحَدٌ   بخواند و قل أعوذ دوگانه ، هر يكى يك بار ، من كه خداوندم او را در زمان نزع از شرّ و قيد و كيد شيطان نگاه دارم و ايمان بر وى محفوظ دارم . پس ، شيخ ، قدّس اللّه روحه ، فرمود كه از عقب اين نماز ، اين دعا خواندن مناسب مىنمايد :\r\nاللّهمّ إنّى أودعتك دينى فاحفظه علىّ فى حياتى و عند مماتى و بعد وفاتى ، يا أرحم الرّاحمين .\r\nو بعد از اين ، دو ركعت ديگر كردى ؛ آن‌گاه به ذكر شام مشغول شدى . و در آخر عمر ، به نماز و دعوات و حضور و مراقبت مداومت نمودى ، تا آن زمان كه بانگ خفتن بشنفتى ؛ آن‌گاه نماز فريضهء خفتن گزاردى . و بعد از نماز فريضهء خفتن ، اين دعا خواندى :\r\nاللّهمّ إنّا نسألك بحقّ السّائلين عليك فإنّ للسّائلين عليك فيها حقّا أيّما عبد أو أمة من أهل البرّ و البحر ، تقبّلت دعوتهم أو استجبت دعاءهم أن تشركنا فى صالح ما يدعونك فيه و أن تشركهم فى صالح ما ندعوك فيه و أن تعافينا و إيّاهم ، و أن تقبّل منّا و منهم و أن تجاوز عنّا و عنهم ؛ إنّا آمنّا بما أنزلت و اتّبعنا الرّسول فاكتبنا مع الشّاهدين ، يا أرحم الرّاحمين .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nو بعد از نماز سنّت خفتن ، اين دعا خواندى :\r\nاللّهمّ ارزقنا حبّك و حبّ من ينفعنا حبّه عندك . اللّهمّ ما رزقتنا ممّا نحبّ فاجعله قوّة لنا فيما تحبّ . اللّهمّ ما زويت عنّا ممّا تحبّ فاجعله فراغا لنا فيما تحبّ ، يا أرحم الرّاحمين .\r\nو بعد از نماز سنّت وتر ، دو سجود كردى ؛ و در سجدهء اول پنج بار بگفتى : سبّوح قدّوس ربّ الملائكة و الرّوح . آن‌گاه ، سر برآوردى و آن دعا كه از پيش ياد كرده شد با آية الكرسى بخواندى . ديگر سجود كردى و پنج بار بگفتى : سبّوح قدّوس ربّ الملائكة و الرّوح . آن‌گاه ، سر برآوردى و صلوات فرستادى و اين دعا خواندى : اللّهمّ إنّى أعوذ بعفوك من عقابك و أعوذ برضاك من سخطك و أعوذ بك منك ، لا أحصى ثناء عليك أنت كما أثنيت على نفسك ، يا ذا الجلال و الإكرام .\r\nبعد از وتر ، دو ركعت نشسته كردى . و بعد از نماز ، هفت بار اين خواندى : يا إلهى ، إليك منتهى طلبى ، يا ربّ عجّل فرجى ، اللّهمّ سهّل .\r\nتا اينجا ياد كرده شد از اوراد و دعوات كه شيخ ، قدّس اللّه روحه ، و بعد از نمازهاى فريضه و سنّت هميشه بدان مداومت و مواظبت مىنمود ؛ جمله آن است كه به سبب مصاحبت و مجالست خدمت شيخ ، قدّس اللّه روحه ، اطلاع و استماع مىافتاد . و آنچه به تحقيق معلوم كرده شد جمله آورديم . اما اورادهايى كه شيخ [ را 
  ] ، قدّس اللّه روحه ، در زمان خلوت بوده است بسيار است . و چون كما هى آن معلوم نشد و مجال پرسيدن نبود نياورديم . بلى ، آن مقدار كه شيخ ، قدّس اللّه روحه ، اصحاب را تربيت و نصيحت فرموده ياد كرده مىشود در اين فصل .\r\nشيخ ، قدّس اللّه روحه ، فرمود كه آداب سالكان و صادقان آن است كه بعد العشاء هيچ سخن با كس نگويند و به ياد حق مشغول شوند ، كه خاتمت اعمال ايشان است كه شايد كه در زمان خواب روح از تن ايشان مفارقت كند ، تا به حضور جان تسليم كرده باشند ؛ كه رسول ، صلّى اللّه عليه و على آله و سلّم ، در زمان خواب اين دعا كرده است و آمرزش و محافظت ظاهر و باطن از حق تعالى خواسته است . و دعا اين است :\r\nاللّهمّ أنت خلقت نفسى و أنت تتوفّاها لك مماتها و محياها إن أمتّها فاغفر لها و ارحمها ؛ و إن أحييتها\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nفاحفظها بما تحفظه به عبادك الصّالحين .\r\nو اين دعا نيز خواندى :\r\nاللّهمّ قنى عذابك يوم تبعث عبادك . اللّهمّ أيقظنى فى أحبّ السّاعات إليك و استعملنى لأحبّ الأعمال لديك الّتى تقرّبنى إليك زلفى و تبعّدنى من سخطك بعدا . أدعوك فتستجيب بى و أسألك فتعطينى و أستغفرك فتغفر لى . اللّهمّ لا تؤمنى مكرك و لا تولّنى غيرك و لا ترفع عنّى سترك و لا تجعلنى من الغافلين . اللّهمّ إنّى أسلمت نفسى إليك و وجّهت وجهى إليك و فوّضت أمرى إليك رغبة و رهبة إليك ، آمنت بكتابك الّذى أنزلت و برسولك الّذى أرسلت ؛ ربّنا آمنّا بما أنزلت و اتّبعنا الرّسول فاكتبنا مع الشّاهدين .\r\nو شيخ ، قدّس اللّه روحه ، فرمود كه رسول ، صلّى اللّه عليه و على آله و سلّم ، چون از خواب برخاستى ، اين دعا خواندى :\r\nاللّه أكبر ، اللّه أكبر ، اللّه أكبر ، اللّه أكبر ، لا إله إلّا اللّه و اللّه أكبر ، للّه الحمد ، اللّه أكبر ذو الجلال الملك و الملكوت و الجبروت و الكبرياء و العظمة و القدرة . اللّهمّ لك الحمد أنت قيّم السّماوات و الأرض و من فيهنّ ؛ و لك الحمد أنت نور السّماوات و الأرض و من فيهنّ ؛ و لك الحمد لك ملك السّماوات و الأرض و من فيهنّ ؛ و لك الحمد أنت الحقّ و وعدك الحقّ و لقاؤك حقّ و قولك حقّ و الجنّة حقّ و النّار حقّ و النّبيّون حقّ و محمّد ، صلّى اللّه عليه و على آله و سلّم ، حقّ و السّاعة حقّ . اللّهمّ لك أسلمت و بك آمنت و عليك توكّلت و إليك أنبت و بك خاصمت و إليك حاكمت ، فاغفر لى ما قدّمت و ما أخّرت و ما أسررت و ما أعلنت و ما أنت أعلم به منّى ؛ أنت المقدّم و أنت المؤخّر ، لا إله إلّا أنت . اللّهمّ آت نفسى تقويها و زكّها ، أنت خير من زكّيها ، أنت وليّها و مولّيها . اللّهمّ اهدنى لأحسن الأخلاق و لا يهدينى لأحسنها إلّا أنت و اصرف عنّى سيّئتها لا يصرف عنّى سيّئتها إلّا أنت ؛ أسألك مسألة البأس المسكين و أدعوك دعاء الفقير الذّليل ، فلا تجعلنى بدعائك شقيّا و كن بى رءوفا رحيما ، يا خير المسئولين و أكرم المعطين و أحسن الخالقين و أرحم الرّاحمين . اللّهمّ صلّ على محمّد و على آل محمّد و سلّم ؛ و ارحم ما خلقت و اغفر ما قدرت و طيّب ما رزقت و تمّم ما أنعمت و تقبّل ما استعملت و احفظه ما استحفظت و لا تهتك ما سترت ، فإنّه لا إله إلّا أنت أستغفرك من كلّ لذّة به غير ذكرك و من كلّ فرج به غير مجالستك و من كلّ راحة به غير خدمتك و من كلّ سرور به غير قربك و من كلّ شغل به غير معاملتك ، يا أرحم الرّاحمين .\r\nو شيخ ، قدّس اللّه روحه ، بعد از نماز تهجّد ، دعاى بسيار خواندى . و فرمود كه\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبعد از نماز تهجّد ، اين دعا بايد خواند :\r\nاللّهمّ إنّا نسألك من النّعمة تمامها و من العصمة دوامها و من الرّحمة شمولها و من العافية حصولها و من العيش أرغده و من العمر أسعده و من الإحسان أتمّه و من الأنعام أعمّه و من الفضل أعذبه و من اللّطف أنفعه .\r\nاللّهمّ كن لنا و لا تكن علينا . اللّهمّ اختم بالسّعادة آجالنا و حقّق بالزّيادة آمالنا و اقرن بالعاقبة غدوّنا و آصالنا و اجعل إلى رحمتك مسيرنا و مآلنا اسبب سجال عفوك على ذنوبنا و منّ علينا بإصلاح عيوبنا و اجعل التّقوى زادنا و فى دينك اجتهادنا و عليك توكّلنا و اعتمادنا ثبّتنا على نهج الاستقامة واعدنا من موجبات النّدامة يوم القيمة . اللّهمّ خفّف عنّا ثقل الأوزار و ارزقنا عيشة الأبرار و ألفنا و اصرف عنّا شرّ الأشرار و أعتق رقابنا و رقاب آبائنا و أمّهاتنا و أقربائنا أجمعين من النّار ، يا عزيز ، يا غفّار ، يا كريم ، يا ستّار ، يا حليم ، يا جبّار ، بحقّ محمّد المختار و آله الأبرار و صلّ على محمّد و آله أجمعين .\r\nشيخ ، قدّس اللّه روحه ، گفت : همچنان‌كه مستحب است از تسبيح و تحميد و دعا و ذكر كه در اوّل روز ، پيش از طلوع آفتاب ، بدان قيام نمايند ، مستحب است كه پيش از غروب آفتاب بدان قيام نمايند ، از آن جهت كه حق تعالى اين دو وقت در قرآن با هم‌ديگر ياد فرموده : قوله تعالى :  سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها  و قال  أَطْرافَ النَّهارِ  . پس ، مستحب است كه پيش از غروب به اذكار و اوراد مداومت نمايند ؛ همچنان‌كه پيش از طلوع . و از فاضل‌ترين چيزى كه گويند در وقت [ « 1 » 
  ] و سبحان اللّه به حمد ربى قوله تعالى :  وَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ بِالْعَشِيِّ وَ الْإِبْكارِ  . و اگر گويند : أستغفر اللّه الحىّ القيّوم و أسأله التّوبة سبحان العظيم و بحمده نيز شايد ، كه در آثار فضيلت اين بسيار است .\r\nو شيخ ، قدّس اللّه روحه ، گفت : هر كس كه بامداد و شبانگاه هفت بار آية الكرسى بخواند و اوّل بار كه بخواند باد بر آسمان دمد و دوم بار كه بخواند باد بر زمين دمد ، سوم بار بر دست راست ، چهارم بر دست چپ ، پنجم از پيش روى ، ششم از پس پشت ، هفتم بخواند دم به خود فروكشد ، حق تعالى او را از همه بلايى و آفتى و زحمتى در امان خود دارد .\r\nشيخ ، قدّس اللّه روحه ، گفت : دعا و اوراد آن را شرطها به كار بايد تا به محلّ قبول افتد . و آن توبه كردن است از هرچه رضاى خدا تعالى در آن نيست و ردّ مظالم و\r\n\r\n\r\n","description":"","footnote":"\r\n( 1 ) . سطر پايانى قسمت دوم ، صفحهء 245 در نسخه عكسى كتابخانه دانشگاه تهران نيفتاده است .\r\n","page_name":" 269 ","page_number":269},
  {"content":"\r\n\r\nخوردن حلال ، تا دعا موجب اجابت بود و اوراد به محلّ قبول پيوندد . ديگر آنكه مترصد باشد : اوقات شريفه از براى دعا و اوراد آن بامداد و شبانگاه و سحرگاه است ، و شب جمعه و آخر ساعات از روز جمعه ماه رمضان ، و در آن زمان كه افطار خواهد كرد ، و روز عرفه ، و شب هر دو عيد ، و ميان بانگ و قامت ، و در آن زمان كه امام از قرائت « فاتحه » فارغ شود و در آن زمان خطيب به منبر شود ، روز جمعه تا آن زمان كه تكبير نماز كند ، و در آن زمان كه ختم قرآن كرده باشد ، و بعد از خواندن سورهء « ياسين » ، و بعد از نمازهاى فريضه ، و در آن زمان كه نيمهء قرص آفتاب فروشده باشد ، و در وقت غروب قمر ، و اوّل شبى از ماه رجب ، و نيمهء شب شعبان ، و شب قدر ، و شب هر دو عيد ، و روز چهارشنبه ميان پيشين و پسين . اين جمله كه ياد كرده شد اوقات و ساعات اين جملهء شريفه است و زمان اجابت دعاست . مترصّد آن بايد بود و آن را غنيمت بايد شمرد . باللّه التّوفيق .\r\n\r\nفصل سيوم در دعايى كه شيخ الاسلام ، قدّس اللّه روحه ، انشا فرموده\r\n. و من دعائه ، قدّس اللّه روحه : إلهى ، إنّك تعلم أنّه ليس لى مال أتصدّق به فتصدّقت بعرضى للمسلمين ، فأيّما عبد مؤمن أو أمة مسوا مؤمنة أصاب منه شيئا فهو منّى عليه صدقة ، فاغفروا رحمه و لا تؤاخذه سيئ و أخرج ذلك الغلّ من قبله ، و حبّبني إليه و ألّف بين قلبى و قلبه و أدخلنى ، و إيّاهم فى حفظه عنايتك و كلائتك و رعايتك ، و اجعلنى ذليلا فى عينى لائما لنفسى معترفا بذنوبى بصيرا بعيوبى ساترا لعيوب المسلمين ، و هب لى ما أحييتنى خشية عن تقصيرى و زلّاتى و أعذني من شرور أعمالي ، و كن لى ورا من كلّ هالك و عوضا من كلّ رزيئة و ثقة و رجاء فى كلّ حادث و انقلنى من ذلّ المعاصى إلى عزّ الطّاعات جودا منك و كرما لا باستحقاق منّى ؛ فإنّى أعلم أنّ ذنوبى و زلّاتى لم تبق لى عندك جاها و لا للاعتذار وجها ، و لكن أنت معوّلى و عليك توكّلى و أنت عضدى و نصيرى ، و لا أحد لى إلّا أنت ، و إذا لم تغضب علىّ لم أبال ، و أرجو أن لا تقطع رجائى مع كثرة أجرامى و سوء أعمالى و خبائث إراداتى و فواسد قصودى و اعتقاداتى ، و أن لا تردّنى خائبا ؛ إنّك كنت غفّارا قبل الخطّائين و ليس كرمك مخصوصا به من أطاعك و أقبل عليك ، بل هو مبذول بالسّبق لمن شئت من خلقك و إن عصاك و أعرض عنك ، فاغفر لى ، يا غفور ، يا رحيم ، يا ذا الجلال و الإكرام ، و للمؤمنين\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nو المؤمنات .\r\nو أيضا من دعائه فى الذّكر . و از ده دعوات كه در ذكر فرموده ، اين يكى از براى تبرّك ياد كرده شد ؛ باقى جمله در آخر كتاب بداية الذاكرين ، كه تأليف شيخ الاسلام است ، آورده است .\r\nاز جملهء دعوات شيخ الاسلام ، قدّس اللّه روحه ، كه . . .\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nاعلام مفتاح الهداية و مصباح العناية\r\n\r\nشيخ ابراهيم ادهم\r\n. ابو اسحاق ابراهيم بن ادهم بلخى ، از بزرگان و زهّاد نيمه اوّل قرن دوم هجرى . از بلخ به مكّه معظّمه رفت و مجاور گرديد . در آنجا به صحبت چند تن از اوليا ، مانند فضيل بن عياض و سفيان ثورى رسيد . سپس به شام رفت و تا پايان عمر در آنجا ماند . وى در جنگ دريايى مسلمانان بر ضد بيزنطيه ( بيزانس ) در 160 يا 166 هجرى به شهادت رسيد . ر ك . اعلام فرهنگ معين .\r\n\r\nابن عطا\r\n. ابو العباس محمد بن سهل بن عطا بن آدمى بغدادى . از علماى مشايخ و از ظريفان صوفيان قرن دوم . در ذىقعدهء 309 يا 311 ، در عهد القاهر باللّه ، به دستور وزير او كشته شد . از شاگردان جنيد است . وى را سخنان نيكو و زبانى فصيح بود .\r\nقرآن را از اول تا آخر ، به زبان اشارات تفسير كرده است . ر ك . تذكرة الاولياء ، ج 2 ، ص 57 . نفحات الانس ، ص 141 .\r\n\r\nشيخ ابو الحسن خرقانى\r\n. شيخ ابو الحسن على بن جعفر يا احمد ( 348 - 425 ) . از بزرگان مشايخ طريقت . به تحصيل علوم دينى پرداخت و سرآمد عصر گرديد ؛ سپس به طريقت مايل شد و به مجاهدت و رياضت پرداخت تا كمال يافت . گويند ابو سعيد ابو الخير يك بار به ديدار او رفت و وى را خليفهء خود شمرد . نور العلوم مجموعه‌اى از گفتارهاى ايشان است كه به همت يكى از شاگردانش جمع‌آورى شده است و نسخهء منحصربه‌فرد آن در موزهء بريتانيا نگهدارى مىشود و برتلس خاورشناس روسى ، نخستين بار گزيده‌اى از آن را در مجلهء روسى ايران به چاپ رساند . ر ك . تذكرة الاولياء ، نامهء دانشوران ، ج 1 ، ص 171 . نفحات الانس جامى .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nشيخ ابو الحسين درّاج بغدادى\r\n. خادم ابراهيم خواص . در قرن سوم و چهارم مىزيست . به صحبت شيخ ابو عمرو دمشقى و ابو عمران مزين رازى رسيد . در 320 هجرى وفات يافت . ر ك . نفحات الانس ، ص 174 .\r\n\r\nابو الدرداء\r\n. از كبار صحابهء كرام و از فقيهان بلندپايه . پيامبر او را با سلمان فارسى مواخات داد . يكى از گردكنندگان قرآن است . در همهء غزوات رسول اكرم ، جز احد ، حضور داشته است . ر ك . حبيب السير ، ص 172 .\r\n\r\nشيخ ابو بكر شبلى\r\n. عارف معروف قرن سوم و چهارم ( 247 - 334 ) . اصل او از اسروشنهء خراسان است . پدرش حاجب بزرگ خليفهء عباسى بود . ابو بكر مدتى ولايت دماوند داشت ؛ سپس حاجب موفق ، خليفهء عباسى شد . پس از آن ، مشاغل ديوانى را ترك گفت و به عبادت پرداخت . به دست خير نساج ، از بزرگان تصوف ، توبه كرد و دارايى خود را در راه خدا بخشيد . از راويان حديث است . به فارسى و عربى شعر مىسرود . در رياضت و مجاهده چنان بود كه او را ديوانه پنداشتند .\r\nسخنان عارفانهء بسيار از او مأثور است . در 88 سالگى وفات يافت . ر ك .\r\nسلطان العشاق ، ص 42 . طبقات الصوفية سلمى ، ص 337 . كشف المحجوب ، ص 195 .\r\nحلية الاولياء ، ج 10 ، ص 389 . تاريخ بغداد ، ج 14 ، ص 389 .\r\n\r\nشيخ ابو بكر ورّاق\r\n. ابو بكر محمد بن عمر ورّاق ترمذى . از مشايخ برجستهء صوفيه در قرن سوم و از مردم ترمذ . در بلخ مىزيست . در علم و ورع يگانهء روزگار بود . شعر مىسرود و صاحب تصانيف فراوان است . مشهورترين اثرش العلم و المتعلّم است .\r\nر ك . طبقات الصوفيهء انصارى ، ص 318 . طبقات الصوفيهء سلمى ، ص 221 . فضائل بلخ ، ص 261 . ترجمهء رسالهء قشيريه ، ص 26 .\r\n\r\nزاهد ابو بكر همدانى\r\n. شيخ احمد بن حسين ، از عابدان نامور شيراز در قرن چهارم هجرى قمرى . ميان او و شيخ كبير ( شيخ ابو عبد اللّه محمد خفيف ) بحث بسيار در تقوا و ورع بوده است . در 363 وفات يافت . بقعهء او در شيراز زيارتگاه عمومى است . استاد نور الدين ، معلم قرآن شيخ الاسلام ، خادم آن بقعه در آن عصر بوده است . ر ك . نفحات الاسلام ، ص 199 . هزار مزار ، ص 210 . تاريخ بغداد ، ج 14 ،\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nص 389 .\r\n\r\nشيخ ابو تراب نخشبى\r\n. عسكر بن حسين يا عسكر بن محمد حصين نخشبى . از اجلّهء مشايخ خراسان و از فحول متصوفهء سدهء سوم . ظاهرا در 245 در باديهء بصره درگذشته است . ر ك . لغت‌نامهء دهخدا . نفحات الانس ، ص 51 .\r\n\r\nابو جعفر محذوم\r\n. ظاهرا از زهاد قرن سوم . مؤلف نفحات الأنس او را غوث روزگار خود شمرده است و از قول ابن خفيفت حكاياتى از مشاهدات ابو الحسين درّاج در زهد و خلوص او نقل مىكند .\r\n\r\nشيخ ابو حفص الحدّاد\r\n. عمرو بن سلم يا سلمهء نيشابورى . از مشايخ صوفيه در قرن سوم هجرى است . عطّار در تذكرة الأولياء گويد : « او از محتشمان اين طايفه بود و كسى به بزرگى او نبود . » وفات او را بين سال‌هاى 264 تا 270 نوشته‌اند . ر ك .\r\nلغت‌نامهء دهخدا .\r\n\r\nشيخ ابو حفص عمر بن محمد بن عبد اللّه بن محمود بن عمويه\r\n، برادرزادهء ابو النجيب عبد القاهر سهروردى ، عارف معروف ، كه نسبت تعليم او به احمد غزالى مىرسد .\r\nاز آثار اوست : عوارف المعارف ، رشف النصائح ، أعلام التقى و اعلام الهدى . مؤسس فرقهء سهرورديه و مرشد سعدى و اوحد الدين كرمانى است . ر ك . لغت‌نامهء دهخدا .\r\n\r\nابو ذر غفارى\r\n، از كبار صحابه . پس از چهار كس به پيامبر ايمان آورد و تا رحلت رسول ( ص ) شرف مصاحبت داشت . پس از وفات ابو بكر به شام رفت و تا روزگار عثمان همان‌جا زيست . چون به اعمال معاويه خرده‌ها مىگرفت معاويه به اجازهء عثمان او را به ربذه تبعيد كرد و همان‌جا به سال 32 هجرى درگذشت . ر ك . لغت‌نامهء دهخدا .\r\n\r\nابو سعيد ابو الخير\r\n. فضل اللّه ابو الخير ميهنى ، صوفى و شاعر بزرگ و مشهور قرن چهارم و پنجم ( 357 - 440 ) . پس از آنكه تحصيلات ادبى و دينى را در ميهنه و مرو و سرخس انجام داد ، چندى در سرخس و نيشابور و آمل به رياضت و سلوك سرگرم بود تا عارف كاملى شد و در خانقاه خود در ميهنه و چندى در نيشابور ، به ارشاد سالكان و وعظ و هدايت پرداخت و در هشتاد سالگى در ميهنه درگذشت . او از قديم‌ترين كسانى است كه اصول تصوف را در خراسان اشاعه داد و قول و سماع را\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nدر ميان خانقاهيان متداول ساخت . ر ك . اعلام فرهنگ معين .\r\n\r\nابو سليمان دارايى\r\n. ابو سليمان عبد الرحمن بن احمد بن عطية عنسى دارايى ، با دارانى ، منسوب به داريا از قراى قوطهء دمشق ، ملقب به « ريحانة الشام » . از عارفان و پارسايان برجستهء شام . استاد احمد بن ابو الحوارى است . سخنانش در بسيارى از كتب صوفيه آمده سال وفاتش 215 است . ر ك . طبقات الصوفيهء سلمى ، ص 75 . تاريخ بغداد ، ج 10 ، ص 250 . حلية الاولياء ، ج 9 ، ص 254 . كشف المحجوب ، ص 139 .\r\nترجمهء رسالهء قشيريه ، ص 41 . وفيات الاعيان ، ج 2 ، ص 313 . سلطان العشاق ، ص 394 .\r\n\r\nشيخ ابو عبد اللّه محمد خفيف\r\n. ابو عبد اللّه محمد بن اسفلشار يا اسكفشاد الضبّى ، معروف به « شيخ كبير » و « ابن خفيف شيرازى » . مادر وى نيشابورى بود .\r\nشيخ الاسلام ديار خويش گرديد . 110 سال عمر كرد و در 370 وفات يافت . ر ك .\r\nمزارات شيراز ، ص 31 . هزار مزار ، ص 79 . نفحات الانس ، ص 235 .\r\n\r\nابو على دقّاق\r\n. حسن بن محمد بن دقّاق نيشابورى ، صوفى نام‌آور . چنان‌كه صاحب تذكرة الأولياء آورده امام و شيخ عهد بود و در احاديث و تفسير و بيان و تقرير وعظ ، شأنى عظيم داشت . در ذىقعده 405 در نيشابور درگذشت .\r\n\r\nشيخ ابو عمر اصطخرى\r\n. ابو عمر يا عمرو اصطخرى ، از زاهدان صاحب كرامت قرن سوم . با سهل بن عبد اللّه تسترى ، از مشايخ نامور صوفيه در قرن سوم ، ديدار كرد .\r\nر ك . هزار مزار ، ص 62 . نفحات الانس ، ص 241 .\r\n\r\nشيخ ابو نجيب سهروردى\r\n. ضياء الدين عبد القاهر بن عبد اللّه ، عارف معروف قرن ششم ( 490 - 563 ) . از مريدان احمد غزالى . مصنفات بسيار به دو نسبت داده‌اند . ر ك .\r\nتاريخ ابن خلكان ، ج 1 ، ص 324 . لغت‌نامهء دهخدا . اعلام فرهنگ معين .\r\n\r\nابو هريره\r\n. عبد الرحمن بن صخر ازدى . صحابى . در غزوهء خيبر مسلمان شد و در همان غزوه حضور يافت . به هيچ نمىپرداخت و دائم ملازم خدمت حضرت رسول ( ص ) بود . پيامبر وى را گفت : يا ابو هريره . احاديث بسيار از وى روايت شده است .\r\nدر خلافت عمر ولايت بحرين داشت . به روزگار عثمان قضاى مكه به دو محول شد و به زمان معاويه چندى حكومت مدينه داشت . براى خوشامد معاويه احاديث\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nبسيار از قول پيامبر جعل كرده است . در 59 هجرى درگذشت . ر ك . اعلام فرهنگ معين .\r\n\r\nامام احمد حنبل\r\n. احمد بن محمد بن حنبل ( 164 - 241 ) . اصل او از مرو ولى ولادت و پرورشش در بغداد بوده است . بيشتر به علم حديث راغب بود و براى استماع حديث به كوفه و مصر و مكه و مدينه و شام و يمن و الجزيره سفر كرد .\r\nمدتى در مصاحبت امام شافعى بود و از وى كسب علم كرد . اساس علم خود را بر كتاب و حديث و سنت قرار داد . از قياس و فتوا پرهيز داشت ، جز در موارد بس نادر كه جز آن را مجال نمىماند و ناگزير مىگشت . در فقه تصنيف نكرد . آنچه از او در فقه روايت شده پاسخ‌هايى است كه به سؤالات مردم داده است و شاگردان آن را فراهم آورده‌اند . وى مؤسس فرقهء حنبليه است . ر ك . اعلام فرهنگ معين .\r\n\r\nشيخ احمد حوارى\r\n. احمد بن ابو الحوارى ، ابو الحسن . از اجلّهء مشايخ شام در قرن سوم . در جملهء فنون و علوم بارع بود و در طريقت سخنان بليغى داشت كه سخت مؤثر مىافتاد . در روايات و احاديث مقتدا بوده است . در 246 وفات يافت . ر ك .\r\nتذكرة الاولياء ، ج 1 ، ص 286 . نفحات الانس جامى ، ص 440 .\r\n\r\nاسامه\r\n. ابو محمد ، اسامة بن زيد بن حارثه ، مكنى به ابو محمد ، صحابى رسول اكرم و به دوستدارى پيامبر مشهور بوده است . از راويان احاديث و مردى سيه‌چرده بود .\r\nدر سال 58 يا 59 ، در اواخر سلطنت معاويه ، درگذشت . ر ك . دستور الوزراء ، ص 21 . حبيب السير ، جزء دوم از ج 2 ، ص 64 . مجمل التواريخ و القصص ، صص 259 - 265 .\r\n\r\nشيخ اصيل الدين محمد شيرازى\r\n. از مشايخ صوفيه اواخر قرن ششم هجرى است . از شيخ ركن الدين ابو الغنائم سجاسى خرقه و تلقين ذكر گرفت و شيخ اوحد الدين بليانى را ارشاد كرد و خرقه پوشانيد . در 618 درگذشت و در بليان كازرون مدفون گرديد . ر ك . هزار مزار .\r\n\r\nاكثم بن صيفى\r\n. از حكّام پانزده‌گانهء عرب جاهلى و حكيم داناى معروف عرب در جاهليت . عمر دراز يافت . در عهد پيامبر ، به سال نهم هجرت ، براى قبول اسلام با\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nجماعتى از قوم خويش آهنگ مدينه كرد ، اما در بين راه وفات يافت . سخنان حكمت‌آميزى از او نقل شده است . ر ك . البيان و التبين ، ج 1 ، ص 18 . اعلام زركلى ، ص 37 .\r\n\r\nخواجه امام الدين محمد\r\n. برادر و جانشين شيخ الاسلام .\r\n\r\nخواجه امام الدين مسعود\r\n. امام الدين ضياء الدين مسعود ، پدر زين الدين على ، پدر شيخ الاسلام .\r\n\r\nامية بن ابى الصلت\r\n. امية بن عبد العزيز بن ابى الصلت اندلسى ، حكيم و رياضيدان و طبيب و شاعر قرن ششم . اديبى حكيم و در علوم اوايل ماهر بود . ر ك . تاريخ الحكماء ، صص 80 ، 157 ، 186 ، 209 ، 237 .\r\n\r\nانس بن مالك\r\n. ( 97 - 179 ) از ائمهء مذاهب اسلام و بنيان‌گذار فرقهء مالكيه . به احاديث و سنن و اطلاع از آنها و استناد بر آنها رغبت وافر داشت و در فتوا رأى در كار نمىآورد . ر ك . سلطان العشاقه ، ص 411 .\r\n\r\nشيخ اوحدى كرمانى\r\n. ابو حامد ( يا ابو حامه ) كرمانى ، عارف مشهور قرن هفتم . چندى مصاحبت محيى الدين ابن عربى را داشت . در سال 632 مستنصر خليفه وى را خلعت داد و به سمت شيخى رباط مرزبانيّه گماشت . بغداديان نزد او مىرفتند و از مجالس او فوائد برمىگرفتند . روش وى در طريقت مبتنى بر عشق به مظاهر و تجليات است . در 635 درگذشت . ر ك . آثار البلاد ، ص 164 . تاريخ گزيده ، ص 788 .\r\nنفحات الانس ، ص 588 .\r\n\r\nاويس قرنى\r\n. اويس بن عامر بن جزء بن مالك ، از طايفهء بنى مراد . از پارسايان و تابعيان . اصل وى از يمن است . به درك صحبت پيامبر ( ص ) موفق نگرديد . در جنگ صفين در سپاه حضرت على ( ع ) بود و بيشتر بر آن‌اند كه در همين واقعه ، به سال 131 هجرى ، شهادت يافت . ر ك . سلطان العشاق ، ص 411 . لغت‌نامهء دهخدا .\r\n\r\nبايزيد بسطامى\r\n. طيفور بن عيسى ابن سروشان ، ملقب به « سلطان العارفين » ، كه به دست امام على بن موسى الرضا ( ع ) اسلام آورد . به قول عطار قطب عالم و مرجع اوتاد بود . نظرى نافذ و جدّى بليغ داشت و پيوسته در مقام قرب و هيبت بود .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nدر سال 292 وفات يافت . ر ك . كشف المحجوب هجويرى . نفحات الانس جامى ، ص 38 . تذكرة الاولياء عطار . معجم البلدان ياقوت . مجالس المؤمنين . نامهء دانشوران ، ج 2 ، ص 61 .\r\n\r\nجابر بن عبد اللّه انصارى\r\n. جابر انصارى بن سفيان ، صحابى ، از بنى زريق خزرجى است . پس از اسلام آوردن ، با پدر و برادرش به حبشه هجرت كرد . هر سه در عهد خليفهء دوم درگذشتند . ر ك . اعلام فرهنگ معين .\r\n\r\nامير جلال الدين مسعود شاه\r\n. فرزند شاه محمود اينجو و از امراى معاصر شيخ الاسلام .\r\nوى مريد شيخ و ساكن شيراز بود . در نوزدهم شعبان 743 به قتل رسيد .\r\n\r\nشيخ جمال الدين ابو المظفر عبد الصمد زنجانى\r\n. از مشايخ قرن ششم هجرى قمرى . از شيخ ابو النجيب سهروردى خرقه و تلقين ذكر گرفته است . ر ك . نفحات الانس .\r\n\r\nشيخ جنيد بغدادى\r\n. ابو القاسم بن محمد بن جنيد ، عارف معروف و عالم دينى . مولد و منشأ او بغداد است . از نخستين كسانى است كه در علم توحيد در بغداد سخن گفت . در 297 در بغداد وفات يافت . ر ك . نامهء دانشوران ، ج 5 ، ص 15 . روضات الجنات ، ص 163 . تاريخ ابن خلكان ، ج 1 ، ص 127 . ريحانة الادب ، ج 1 ، ص 272 - 273 .\r\n\r\nشيخ حبيب عجمى\r\n. ابو محمد ، از قدماى مشايخ صوفيه و مريد حسن بصرى . داود طالبى مريد اوست . در 120 هجرى قمرى وفات يافت . ر ك . تذكرة الاولياء ، ج 1 ، صص 49 - 55 . شد الازار ، ص 39 . تاريخ گزيده ، ص 726 . اعلام فرهنگ معين .\r\n\r\nشيخ حسن بصرى\r\n. ابو سعيد ، حسن بن يسار بصرى ( 21 - 110 ) . از فقها و زهّاد و فصحاى مشهور عهد حجّاج بن يوسف و عمر بن عبد العزيز . ايرانى الاصل است . در مدينه به دنيا آمد و سفرهايى به شهرهاى ايران كرد ؛ اما بيشتر عمر خود را در بصره گذرانيد . در حوزهء درسش كسانى چون معبد جهنى و غيلان دمشقى تلمذ كرده‌اند .\r\nمواعظش در بسيارى از كتب اهل تصوف آمده است . ر ك . طبقات الفقهاى شيرازى ، ص 78 . حلية الاولياء ، ج 2 ، ص 131 . وفيات الاعيان ، ج 2 ، ص 354 . سلطان العشاق ، ص 415 .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nشيخ حسين آكار\r\n. ابو على حسين بن محمد حورى فيروزآبادى ، معروف به آكار .\r\nمصاحب ابن خفيف و از عارفان قرن سوم هجرى . ر ك . فردوس المرشديه فى اسرار الصمدية .\r\n\r\nخاقانى\r\n. افضل الدين بديل بن نجيب الدين على شروانى ، ملقب به « حسّان العجم » ( 520 - 582 ) . تا 25 سالگى در كنف حمايت و تربيت عم خود ، كافى الدين عمر ، طبيب و فيلسوف ، بود . چندى در خدمت ابو العلاء گنجوى كسب فنون شعرى كرد .\r\nدر آغاز « حقايقى » تخلّص مىكرد ، ولى پس از معرفى به خدمت خاقان منوچهر ، به توسط ابو العلاء ، استاد اخير او را « خاقانى » ناميد . ديوان او شامل قصايد ، غزليات ، قطعات و رباعيات است . منظومهء تحفة العراقين او مكرر طبع شده . در قصيده‌سرايى صاحب سبك است و قوّت انديشه و مهارت او در تركيب الفاظ و ابداع معانى كم‌نظير است . ر ك . تاريخ ادبيات ايران ، دكتر ذبيح اللّه صفا ، ج 2 ، صص 776 - 784 . تاريخ ادبيات ايران ، دكتر رضازادهء شفق .\r\n\r\nشيخ داود طايى\r\n. ابو سليمان ابن نصير طايى . از بزرگان فقها و اجلّه مشايخ و از زهّاد و عبّاد قرن دوم . از اقران ابراهيم ادهم و فضيل است . در كوفه متولد شد . در فقه و ساير علوم به مقامات رفيع نائل گشت و شهرتى يافت . سپس عزلت گزيد و به عبادت پرداخت . در 165 هجرى درگذشت . ر ك . حبيب السير ، ج 2 ، ص 222 .\r\nنفحات الانس ، ص 41 . صفة الصفوة ، ج 3 ، ص 74 .\r\n\r\nسيد داود فهلوى\r\n. فهلوى آخرين پير سلسلهء كازرونيه است . روزگار را در دهكدهء فهلو ، كه در جوار فيروزآباد است ، به سر برد . كتابى دربارهء شيخ مرشد ، سر سلسلهء عرفاى مرشديه ، نوشته كه مورد استفادهء محمود بن عثمان در تأليف فردوس المرشديّه بوده است . ر ك . فردوس المرشديه فى اسرار الصمدية .\r\n\r\nشيخ ذو النون مصرى\r\n. ثوبان بن ابراهيم اخمينى مصرى ، ملقب به « ابو الفيض » ( يا ابو الفيّاض ) . اصل وى از نوبه و از موالى بود . از عارفان و حكيمان بنام به شمار است . متهم به زندقه گرديد . متوكّل عباسى وى را احضار كرد و كلام او شنيد سپس وى را رها كرد و او به مصر بازگشت . در 245 در مصر درگذشت . ر ك . طبقات الصوفيهء\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nانصارى . حلية الاولياء ، ص 97 . وفيات الاعيان ، ص 170 . سلطان العشاق ، 417 .\r\n\r\nرابعه\r\n. ام الخير . دختر اسماعيل عدويه بصرى ، از پارسايان معروف قرن دوم و دستگير بسيارى از متصوفان بود . ر ك . سلطان العشق ، ص 418 . شذرات الذهب ، ج 1 ، ص 193 . شهيد العشق الهى ، چاپ مصر . وفيات الاعيان ، ج 2 ، ص 48 .\r\n\r\nربيع بن خيثم ثورى كوفى\r\n. از راويان حديث است . ر ك . تاريخ گزيده ، ص 247 .\r\nصفة الصفوة ، ج 3 ، ص 31 . روضات الجنات ، ص 282 .\r\n\r\nشيخ ركن الدين سجاسى\r\n. از مشايخ صوفيه در قرن هفتم . شيخ اوحد الدين كرمانى از مريدان او به شمار است . ر ك . حبيب السير ، ج 3 ، ص 116 . شد الازار ، صص 311 - 314 .\r\n\r\nشيخ روزبهان\r\n. بقلى نسوى شيرازى ، ابو محمد ، و مشهور به شيخ شطّاح . از عارفان و دانشمندان بزرگ قرن هفتم . در 522 تولد يافت و در سال 606 وفات كرد . آثار فارسى او عبهر العاشقين ، شرح شطحيات ، رسالة القدس و . . . است . ر ك . نفحات الانس ، ص 255 . شد الازار ، ص 241 ، مجمع الفصحاء ، ج 1 ، ص 235 .\r\n\r\nشيخ زين الدين على\r\n. ضياء الدين مسعود بن نجم الدين . از دانشمندان و عرفاى قرن هفتم هجرى . او پدر و مربّى شيخ الاسلام است . شيخ زين الدين پس از پشت‌سر گذاشتن عمرى كه همهء آن در ارشاد و هدايت مردمان گذشت ، به سال 693 وفات يافت . ر ك . كازرون در آيينهء فرهنگ ايران .\r\n\r\nامام سالم\r\n. ابن عبد اللّه بن عمر بن خطّاب . از فقيهان هفتگانهء مدينه و از سادات و تابعان و علما و ثقات . در مدينه وفات يافت . ر ك . التهذيب ، ج 3 ، ص 436 .\r\nعيون الاخبار ، ص 127 .\r\n\r\nسرى سقطى\r\n. ابو الحسن بن مغلس از بزرگان صوفيه . در بغداد متولد شد و هم در آنجا به سال 251 درگذشت . او نخستين كسى است كه در بغداد به زبان اهل توحيد و از احوال صوفيان سخن گفت . سرى امام و شيخ بغداديان در عصر خود بود . او خال جنيد است . ر ك . طبقات الصوفية ، ج 9 ، ص 101 . تاريخ بغداد ، ج 9 ، ص 187 .\r\nحلية الاوليا ، ج 10 ، ص 116 . سلطان العشاق ، ص 419 .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nمولانا سعيد الدين\r\n. فرزند امام الدين محمد بن شيخ زين الدين ، برادرزادهء شيخ الاسلام . از اعاظم فضلا و اجلّهء فقها و محدّثان قرن هشتم هجرى . سال‌هاى آخر حيات را در رباط شيخ كبير به افاده و تأليف كتاب و رسالات گذرانيد و صدها تن افاضات او را به رشتهء تحرير درمىآوردند . در جمادى الآخر 758 ه ق . در شيراز وفات يافت ، و در رباطى كه نزديك آستان شيخ كبير ساخته بود مدفون شد . ر ك .\r\nكازرون در آيينهء فرهنگ ايران .\r\n\r\nسفيان بن عينيّه بن ميمون هلالى كوفى\r\n. از محدثان بزرگ و مردى بزرگوار و كثير العلم بود . در كوفه تولد يافت و در مكه به سال 198 درگذشت . ر ك . اعلام زركلى ، ج 1 ، ص 375 .\r\n\r\nشيخ سفيان ثورى\r\n. ابن سعيد بن مسروق بن حبيب ، ابو عبد اللّه . از فقيهان بزرگ و مؤسس مذهب ثوريّه . مذهب وى در اواخر قرن دوم هجرى شهرت داشت . اساس مذهبش استخراج احكام از احاديث است . در 161 هجرى در بصره فوت شد . ر ك .\r\nطبقات الصوفيهء سلمى ، ص 48 . سلطان العشاق ، ص 419 . وفيات الاعيان ، ج 9 ، ص 101 . تاريخ بغداد ، ج 9 ، ص 187 . حلية الاولياء ، ج 10 ، ص 116 .\r\n\r\nسلمان فارسى\r\n. از مشاهير صحابه و از شخصيت‌هاى بسيار بزرگ اسلام . ر ك . نامهء دانشوران . دايرة المعارف اسلام . الاصابة فى الاحوال الصحابة .\r\n\r\nشيخ سهل بن عبد اللّه تسترى\r\n. ابو محمد سهل بن عبد اللّه بن يونس بن عيسى بن عبد اللّه بن رفيع تسترى . از متصوّفان مشهور قرن سوم . اهل شوشتر ( تستر ) بود و مدتى در عبّادان ( آبادان ) و بصره مىزيست . كراماتى از وى نقل كرده‌اند . در 273 يا 283 در شوشتر درگذشت . ر ك . طبقات الصوفية سلمى . طبقات الاولياء . وفيات الاعيان .\r\nسلطان العشاق .\r\n\r\nسيف الدين باخرزى\r\n. ابو المعالى سعيد بن مظفّر ، ملقب به « شيخ العالم » . از مشايخ صوفيه و از شاعران اواخر قرن ششم و اوايل قرن هفتم . مريد نجم الدين كبرى بود .\r\nشيخ ، او را به بخارا فرستاد و او بقيهء عمر را در آنجا به نشر طريقهء كبرويه پرداخت .\r\nدر نظم و نثر فارسى آثارى داشته است ، اما تنها رساله‌اى فارسى در معنى عشق و\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاشعار متوسطى از او بازمانده است . در سال 629 درگذشت . ر ك . جامع التواريخ ، ج 2 ، ص 172 . تاريخ گزيده ، ص 791 . تاريخ جهانگشاى جوينى .\r\n\r\nامام شافعى\r\n. محمد بن ادريس بن عباس بن عثمان بن شافع هاشمى قرشى مطلبى ( 150 - 204 ) . از ائمهء چهارگانهء اهل سنت و مؤسس فرقهء شافعى . دانش اهل حديث و اهل رأى را آموخت ؛ آن‌گاه در دو طريقه تصرف كرد و قواعدى نهاد . از آثار اوست : الامام ، المسند ، أحكام القرآن ، السنن ، الرسالة در أصول فقه ، اختلاف الحديث ، فضائل قريش ، أدب القاضى ، المواريث . ر ك . نامهء دانشوران ، ج 7 . تذكرة الاولياء ، ج 1 ، ص 209 . تاريخ ادبيات ايران ، ج 1 ، ص 209 .\r\n\r\nشقيق بلخى\r\n. ابو على بن ابراهيم بلخى ، از راويان خراسان و عارف نامى قرن دوم . فقه را نزد قاضى ابو يوسف آموخت . از ابو هاشم ذهلى و انس روايت كرده است . بيست سال از عمر را به تدبّر آيات قرآن كريم گذرانيد . سپس به رياضت روى آورد و پياده به زيارت بيت الحرام رفت . مصاحب ابراهيم بن ادهم و استاد حاتم اصم بود . در جنگ با تركان در 194 به قتل رسيد . از سخنان او در كتب صوفيه بسيار نقل شده .\r\nر ك . سلطان العشاق ، ص 42 . طبقات الصوفية ، ص 61 . ترجمهء رسالة قشيريه ، ص 36 .\r\n\r\nشيبان راعى\r\n. از زهّاد و عرفاى قرن دوم . ر ك . لغت‌نامهء دهخدا .\r\n\r\nشيخ ظهير الدين بزغش\r\n. عبد الرحمن على بن شيخ نجيب الدين بزغش . خلف صدق و خليفهء به حق پدر بود . در ايام حيات پدر ، به حج رفت . شب عرفه در خواب ديد كه به روضهء شريف پيامبر ( ص ) درآمد و سلام گفت . از روضه آواز آمد : « و عليك السّلام يا ابا النجاشى . » پدر را از آن حال مطلع گردانيد و او بشارت داد كه مراد وى حاصل شد . پس از آن حوزهء درس و افاضت گسترد و به روايت حديث پرداخت و تصنيف كرد . يكى از تصانيف وى ترجمهء عوارف است و در آن كتاب تحقيقات صادر از كشف و الهام بسيار است . وى را مقامات بلند و كرامات ارجمند بود .\r\nوفاتش در 716 اتفاق افتاد . ر ك . نفحات الانس جامى ، ص 474 .\r\n\r\nشيخ عبد اللّه انصارى\r\n. ابو اسماعيل بن محمد انصارى هروى معروف به پير انصارى و پير هرات و خواجه انصارى ، دانشمند و عارف و شاعر قرن پنجم ( 396 - 481 ) . از\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nكودكى زبانى گويا و طبعى توانا داشت . به پارسى و عربى شعر نيكو مىسرود . در جوانى در علوم ادبى و دينى و حفظ اشعار عرب مشهور بود . از شيخ ابو الحسن خرقانى تعليم گرفت و جانشين او شد . علاوه بر او ، از مشاهير عرفاى عهد خود ، مانند شيخ ابو سعيد ابو الخير ، نيز بهره‌ها گرفت . محل اقامتش بيشتر هرات بود و تا پايان عمر در آنجا به تعليم و ارشاد اشتغال داشت . از آثار اوست : ترجمهء املاء طبقات الصوفية ، تفسير قرآن و رسائل كنز السالكين ، قلندرنامه ، محبت‌نامه ، هفت حصار ، رسالهء دل و جان . ر ك . اعلام فرهنگ معين .\r\n\r\nعبد اللّه بن عباس\r\n. بن عبد المطلب بن هاشم بن عبد مناف . پسرعم پيامبر ( ص ) .\r\nصحابى و از مفسران ممتاز قرن اول هجرى كه بسيارى از فقها شاگرد او بوده‌اند . در جنگ‌هاى جمل و صفين از ياران على ( ع ) بود . به سال 68 هجرى در طايف درگذشت . ر ك . طبقات الفقهاى شيرازى ، ص 48 . حلية الاولياء ، ج 1 ، ص 314 .\r\nسلطان العشاق ، ص 381 .\r\n\r\nشيخ عبد اللّه بليانى\r\n. ابو عبد اللّه ملقب به « اوحد الدين » عبد اللّه بن مسعود ، از عرفا و زهّاد قرن هفتم است . وى عمرى را در سير و سلوك و هدايت طالبان حق گذرانيد و به سال 686 در روستاى بليان درگذشت و در همان‌جا مدفون شد . مزار او مطاف اهالى است . ر ك . كازرون در آيينهء فرهنگ ايران .\r\n\r\nعبد اللّه طاهر\r\n. عبد اللّه بن طاهر بن حسين بن مصعب خزاعى . امارت خراسان داشت و از مشهورترين واليان عصر عباسى است . ( 182 - 230 ) . ر ك . اعلام زركلى ، ج 2 ، ص 560 .\r\n\r\nعطّار\r\n. فريد الدين ابو حامد ، محمد بن ابو بكر ابراهيم بن اسحاق ، شاعر و عارف معروف ايرانى در قرن ششم و آغاز قرن هفتم ( 540 - 618 ) . ابتدا شغل پدر داشت و عطار بود . پس از چندى دستخوش انقلابى باطنى شد و به عرفان گراييد ؛ و چون سرمايه‌اى بزرگ از ادب و شعر اندوخته بود ، انديشه‌هاى عرفانى خود را به نظم درآورد . به رسم سالكان طريقت قسمتى از عمر خود را در سفر گذرانيد و در همين سفرها به خدمت مشايخ طريقت ، چون مجد الدين بغدادى ، رسيد . ديوان اشعار ،\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمنطق الطير ، الهىنامه ، مصيبت‌نامه و خسرونامه از آثار اوست . ر ك . نفحات الانس ، ص 255 . شد الازار ، ص 241 . مجمع الفصحاء ، ص 235 .\r\n\r\nشيخ على جرجانى\r\n. از عارفان قرن سوم هجرى . ر ك . لغت‌نامهء دهخدا .\r\n\r\nعمر بن عبد العزيز\r\nبن مروان ، خليفهء اموى . نسبت به آل على علاقه نشان مىداد . قانع و بدون تكلف مىزيست . دو سال و پنج ماه خلافت داشت . در ميان فرمانروايان بنى اميه تنها كسى است كه به زيور شرافت و نجابت آراسته بود . در چهل‌سالگى در 101 هجرى درگذشت . ر ك . فوات الوفيات ، ج 2 ، ص 105 . صفة الصفوة ، ج 2 ، ص 63 . تهذيب التهذيب ، ج 2 ، ص 475 .\r\n\r\nفضاله بن عبيد اللّه ، ابو محمد\r\n. صحابى و از جمله كسانى كه در جنگ احد و فتح شام و مصر شركت داشت . به سال 53 هجرى درگذشت . ر ك . لغت‌نامهء دهخدا .\r\n\r\nشيخ فضيل عياض\r\n. از عبّاد و محدّثان برجستهء قرن دوم . در سمرقند ، بين سال‌هاى 101 تا 105 ، تولد يافت . از سليمان تيمى و محمد بن اسحاق و امام جعفر صادق ( ع ) و سفيان ثورى حديث شنيده است . بيشتر عمر خود را در مجاورت خانهء خدا به سر برد ، در محرّم 187 هجرى در مكّه درگذشت و در همان‌جا مدفون گرديد .\r\nمأثورات او بيشتر در حلية الأولياء ابو نعيم اصفهانى و تذكرة الأولياء عطار آمده است .\r\nر ك . طبقات الصوفية سلمى ، ص 4 . وفيات الاعيان ، ج 3 ، ص 215 . صفوة الصفوة ، ج 2 ، ص 134 . سلطان العشاق ، ص 432 .\r\n\r\nلبيد\r\n. لبيد بن ربيعه بن عامر بن صعصعه . شاعر معروف دورهء جاهلى عرب . داراى ديوان اشعار است . يكى از معلقات سبعه از اوست . در 560 يا 661 ميلادى درگذشت . ر ك . اعلام فرهنگ معين .\r\n\r\nمالك دينار\r\n. ابو يحيى مالك بن دينار از زهّاد معروف قرن اول و دوم و صاحب كرامات . ر ك . تهذيب التهذيب ، ج 10 ، ص 14 . حلية الاولياء ، ج 2 ، ص 35 .\r\nكشف المحجوب ، ص 108 . سلطان العشاق ، 433 .\r\n\r\nمأمون لقب عبد اللّه بن هارون الرشيد\r\n، هفتمين خليفه از خلفاى عباسى . به پايمردى طاهر بن حسين ، ملقب به ذو اليمينين ، بر برادر خود ، امين ، پيروز شد و در مرو\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبه خلافت نشست . امام هشتمين شيعيان ، حضرت على بن موسى الرضا ، به دستور او شهيد شد . ر ك . اعلام فرهنگ معين .\r\n\r\nمجد الدين بغدادى\r\n. ابو سعيد شرف بن مؤيد ، از مردم بغدادك خوارزم و از مريدان بنام نجم الدين كبرى و از صوفيان و شاعران و نثرنويسان اواخر قرن ششم هجرى ( 544 - 607 ) . آثار وى عبارت است از : رسالهء سفر ، رسالهء تحفة البررة و چند نامه و سروده‌هاى لطيف . ر ك . تاريخ گزيده ، ص 788 . لباب الالباب ، ص 191 .\r\nمجمع الفصحاء ، ص 542 .\r\n\r\nمجنون\r\n. قيس بن ملوح عامرى . بر طبق روايات افسانه‌اى از طفوليت به دختر عموى خود ليلى محبت داشت و ماجراى اين عشق از افسانه‌هاى معروف ادبيات ايران و عرب است . وفات او را بين سال‌هاى 65 تا 80 نوشته‌اند . ر ك . اعلام فرهنگ معين .\r\n\r\nشيخ محمد بن على ترمذى\r\n. ابو عبد اللّه محمد بن على بن حسن بن شير المؤذن حكيم ترمذى صوفى ، از بزرگان مشايخ خراسان . از اوست : ختم الولايه ، علل الشريعة . ر ك .\r\nمعجم المطبوعات ، ج 1 ، ص 633 .\r\n\r\nشيخ محمد جريرى\r\n. ابو محمد احمد بن محمد بن حسين جريرى از كبار مشايخ اصحاب جنيد . به مصاحبت سهل عبد اللّه تسترى رسيد . در سال 312 يا 314 درگذشت . گويند در جنگ قرامطه از تشنگى هلاك گشت . ر ك . نفحات الانس ، ص 139 .\r\n\r\nشيخ محمود بن خواجه امام الدين\r\n. عموى شيخ الاسلام . ر ك . آتشكدهء آذر ، ص 307 .\r\nتذكره نصرآبادى ، ص 436 . علوم عقلى در تمدن اسلامى ، 302 .\r\n\r\nشيخ مرشد الدين ابو اسحاق\r\n. ابراهيم بن شهريار زادان‌فرخ ( 352 - 426 ) . از اكابر عرفاى قرن چهارم و پنجم . در زمان حيات آوازه‌اش بلند شد و در قرن‌هاى بعد نيز مورد توجه همه عارفان بوده است . ر ك . فردوس المرشديه فى اسرار الصمدية .\r\n\r\nمعاذ بن جبل\r\n. صحابى دانشمند . پيامبر او را براى دعوت مردم به اسلام به يمن فرستاد . در جنگ بدر و احد و خندق حاضر بود . در 18 هجرت در عمواس به مرض طاعون درگذشت . ر ك . اعلام فرهنگ معين .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nشيخ معروف كرخى\r\n. ابو محفوظ ، معروف بن فيروزان بغدادى . از قدماى صوفيه كه به زهد و ورع و فتوت مشهور است . ظاهرا از موالى امام هشتم ، حضرت على بن موسى الرضا ( ع ) و دربان آن حضرت بوده و هم به دست ايشان اسلام آورده بوده است . در 200 هجرى قمرى درگذشت . ر ك . سلطان العشاق ، ص 435 . تاريخ بغداد ، ج 13 ، ص 199 . حلية الاولياء ، ج 8 ، ص 360 . طبقات الصوفية سلمى ، ص 179 .\r\nصفة الصفوة ، ج 2 ، ص 179 .\r\n\r\nشيخ ممشاد دينورى\r\n. عارف و زاهد قرن سوم و از خلفاى جنيد . در 298 هجرى درگذشت . ر ك . تاريخ گزيده ، ص 774 . ريحانة الادب ، ج 6 ، ص 7 .\r\n\r\nمولوى\r\n. جلال الدين محمد فرزند سلطان العلماء ، محمد بن حسين خطيبى ، معروف به بهاء الدين ( 604 - 672 ) . پدر وى از عالمان و صوفيان بزرگ زمان خود بود .\r\nجلال الدين مقدمات را نزد پدر تكميل كرد و پس از فوت او تحت ارشاد برهان الدين محقق ترمذى درآمد . سپس به حلب و دمشق ، كه از بزرگ‌ترين مراكز علمى و ادبى آن زمان بود ، رفت . پس از پايان تحصيل و تحقيق به قونيه بازگشت و به تدريس و تذكر و ارشاد پرداخت . در 642 با شمس الدين محمد بن على بن ملك‌داد ، معروف به شمس تبريزى ، ملاقات كرد و اين ملاقات انقلاب حالى در او به وجود آورد . آثار نظم و نثر او عبارت است از : مثنوى ، ديوان كبير يا غزليات شمس ، رباعيات ، مكتوبات مولانا ، فيه ما فيه ، مجالس سبعه .\r\n\r\nشيخ نجيب الدين\r\n. شيخ على بزغش . از عرفاى قرن هفتم . پدرش از شام به شيراز آمد و در آنجا توطن و ازدواج كرد و نجيب الدين در آن شهر تولد يافت . پس از تحصيل مقدمات علوم ، بر اثر رؤيايى به حجاز رفت و به خدمت شيخ شهاب الدين سهروردى رسيد و دست ارادت به دو داد و از دست او خرقه پوشيد . سپس به شيراز بازگشت و خانقاهى بنا كرد و به ارشاد پرداخت . به سال 678 در آنجا وفات يافت .\r\nر ك . شد الازار ، صص 335 - 338 . شيرازنامه ، ص 131 . نفحات الانس ، ص 473 .\r\nسفينة الاولياء ، ص 114 .\r\n\r\nيحيى بن معاذ\r\n. ابو زكريا يحيى بن معاذ رازى واعظ . از صوفيه و راويان سدهء سوم و از\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nزهاد عصر خويش به شمار مىرفت . در 258 در نيشابور درگذشت . ر ك .\r\nحلية الاولياء ، ج 10 ، ص 51 . سلطان العشاق ، ص 436 . طبقات الصوفية ، ص 107 .\r\nترجمه رسالهء قشيريه ، ص 43 .\r\n\r\nيعقوب ، پيغمبر\r\n. يكى از اجداد عبرانيان و پسر اسحاق پيغمبر و پدر حضرت يوسف و ملقب به « اسرائيل » . مدت عمر او را 147 سال نوشته‌اند . ر ك . اعلام فرهنگ معين .\r\n\r\nيوسف اسباط\r\n. از پاكان و محدثان بوده است . سخنان نغزى از وى نقل شده است .\r\nپيش از 200 هجرى قمرى درگذشت . ر ك . صفة الصفوة ، ج 4 ، ص 335 .\r\n\r\nيوسف و زليخا\r\n. يوسف فرزند يعقوب پيغمبر و مادر او راحيل است . ماجراى حسد بردن برادرانش به او و به چاه انداختن او و برآمدن و به جاه رسيدنش و عشق زليخا به دو از داستان‌هاى شيرينى است كه در قرآن كريم آمده و چند شاعر توانا آن را به نظم درآورده‌اند . ر ك . اعلام فرهنگ معين .\r\n\r\n\r\n","description":"","footnote":"","page_name":" 288 ","page_number":288}
  ]