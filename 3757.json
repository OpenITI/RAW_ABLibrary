[
  {"content":"\r\nترجمه و تفسير نهج البلاغه\r\nجلد سيزدهم\r\nبقيهء تفسير عمومى خطبه هاى\r\nهشتاد و سوم - هشتاد و ششم\r\nمحمد تقى جعفرى\r\n","description":"","footnote":"","page_name":" 1 ","page_number":1},
  {"content":"\r\nچاپ اول : 1362 ، 10 هزار نسخة\r\nچاپ دوم : 1367 ، 5 هزار نسخة\r\nدفتر نشر فرهنگ اسلامى\r\nنام كتاب : ترجمه و تفسير نهج البلاغه ( 13 )\r\nمؤلف : محمد تقى جعفرى\r\nچاپ سوم : 1371\r\nتعداد : 5 هزار جلد\r\nچاپ و نشر : دفتر نشر فرهنگ اسلامى\r\nتهران - خيابان فردوسى ، رو به روى فروشگاه شهر و روستا\r\nمركز پخش تهران : 6450307 ، مركز پخش شهرستانها : 3112100\r\n2650 ريال\r\n","description":"","footnote":"","page_name":" 2 ","page_number":2},
  {"content":"\r\n\r\nبقية خطبه هشتاد و سوم\r\nبسم الله الرّحمن الرّحيم\r\n\r\nبقيّه تفسير عمومى خطبه هشتاد و سوم\r\n8 ، 9 - الحمد لله الَّذى علا بحوله و دنا بطوله ( سپاس مر خداى را است كه با قدرتش بر تمام هستى و بجريان انداختن آن ، بالاتر از همه كائنات و با احسان ربوبىاش به همه اشياء نزديك است )\r\n\r\nبا قدرتى اعلا فوق هستى ، و با احسان ربوبى نزديك همه اجزاى هستى است\r\nتو اى انسان ، مخلوق آن خدائى كه قدرتش فوق قدرت تست و بالاتر از آن است كه جهان هستى با آن همه نيروها و عظمتهايش توانائى برابرى با كمترين نمودى از قدرت او را داشته باشد ، مبادا در عالم پندار و خيال خود را بيرون از حيطه قدرت او بدانى و با احساس آزادى و اختيارى كه در خويشتن مىبينى در صدد عرض وجود در مقابل آن قدرت برآئى - قدرتى كه با يك لحظه اراده اش ، با يك كلمه كُنْ ( باش ) جهان هستى را بوجود آورده است ، لطف و احسان و كرم ربوبى او در باره كائنات به همان نزديكى است كه علم و احاطه وجودى او بر همه آن كائنات . حركت يك برگ ناچيز در درخت در موقع تحليل نهائى موجوديّت آن ، همان اندازه متّكى به لطف و احسان و كرم او است كه همه هستى . احساس اين حقيقت فقط احتياج به فهم\r\n","description":"","footnote":"","page_name":" 3 ","page_number":3},
  {"content":"\r\nاين مسئله دارد كه جزئى از مادّه كجا و حركت كجا اگر كسى به شناخت مسئله مزبور توفيق حاصل كند ، قطعا بدانيد كه او تابش فروغ هستى آفرين را بر آن برگ درك كرده است . درست است كه ما وقتى در باره يك چيز بعنوان جزئى از يك كلّ مىنگريم ، نمىتوانيم آن جزء را نمايشگر كلّ تلقّى كنيم ، زيرا جزء هر اندازه هم بزرگ بوده باشد ، بالاخره در كلّ و كوچكتر از كلّ است ، ولى مسئله شناخت واقعيّت جزء را نمىتوان تابع اصل « كلّ از جزء بزرگتر است » قرار داد ، زيرا بر فرض دخالت همه اجزاء كلّ در هر يك از اجزاء كه با همديگر در ارتباط تفاعلى بسر مىبرند ، شناخت همه ابعاد يك جزء بدون شناخت كلّ ، امكانپذير نيست و به همين جهت است كه گفته شده است : الكلّ ممثّل في الجزء كما أنّ الجزء ممثّل في الكلّ ( كلّ در جزء نمايان است ، چنان كه جزء در كلّ ) بنا بر اين ، همان فروغ الهى كه بر كلّ هستى مىتابد ، بر هر جزئى از آن نيز مىتابد . دريافت نزديكى خداوند بوسيله احسانهاى ربوبيش ، آن چنان روشن و بديهى است كه فقط مردم در خود فرو رفته از درك آن ناتوانند . چه آسان است درك نزديكى خدا براى كسى كه از خويشتن بيرون آيد و نياز مطلق خود را به احسانكننده مطلق دريابد ، و چه دشوار است براى كسى كه نتواند از خويشتن فارغ شود و همه عوامل برطرفكنندهء نيازهاى وجودى خود را به توانائى و علم خويشتن مستند بدارد . آرى ، تا ما انسانها در خود فرو رفته‌ايم و از نياز مطلق خويشتن اطَّلاعى نداريم ، هرگز از نعمت ديدار احسانكنندهء لطيف خود برخوردار نخواهيم گشت .\r\n10 ، 11 - مانح كلّ غنيمة و فضل و كاشف كلّ عظيمة و أزل ( بخشنده هر سود و امتياز است و برطرفكنندهء هر حادثه بزرگ و تنگناى حيات )\r\n","description":"","footnote":"","page_name":" 4 ","page_number":4},
  {"content":"\r\n\r\nخدا است بخشنده هر سود و امتياز و نفىكننده هر حادثه بزرگ و تنگناهاى حيات\r\n\r\nأزمّة الامور طرّا بيده\r\nو الكلّ مستمدّة من مدده\r\n\r\n( رشته‌هاى همه امور عالم هستى بدست خدا است و همه كائنات از قدرت مطلقه خداوندى استمداد مىكنند ) اين احساس و الا كه بخشنده همه امتيازات و منتفىكننده همه رويداد - هاى سخت و بزرگ و بازكننده همه تنگناهاى حيات خداوند جلّ و علا است ، براى كسى كه توانائى فكرى براى نفوذ به پشت رويدادها و صور و اشكال و روابط موجودات با يكديگر ندارد ، قابل درك و فهم نيست . ولى خداوند ساختمان مادّى و هويّت روحى انسانى و رابطه ميان آن دو را چنان قرار داده است كه براى مدّعيان ناتوانى از داشتن احساس مزبور جاى عذرى نگذاشته است . آن كدامين انسان معتدل و عاقل است كه با اندك توجّه نفهمد كه تمامى حركات و سكنات و پديده‌هاى حياتى او در مجراى موجوديّتش بدون آنكه از ذاتش بجوشند ، بروز مىكنند و در زنجير حوادث هستى بجريان مىافتند ، يعنى اين ذات انسان نيست كه فاعل مطلق شئون حياتى خود بوده باشد . و فاعل مطلق آنها بجز در كارهاى اختيارى كه از وى سر مىزند خداوند است . حتّى در كارهاى اختيارى هم ، آنچه كه مىتواند به فاعليّت انسان مستند بوده باشد ، نظاره و تسلَّط شخصيّت او است به دو قطب مثبت و منفى كار كه حتّى قدرت بر آن نظاره و تسلط هم مربوط به فاعليت خداوندى است ، بلكه حتى ميدان كار و وسائل و قدرت نظاره و تسلَّط نيز در وجود آدمى از فعل خداونديست . و آنگهى چگونگى ساختمان وجودى انسان كه بعضى از اشياء براى او سودبخش و امتياز است و بعضى ديگر ناگوار و ناخوشايند ، مربوط به فاعليّت خداونديست . و با اين نظر كه تعبيه ساختمان وجودى انسان كه بتواند از سود و لذايذ و پيروزى بر دشواريها برخوردار شود مستند به فاعليّت خداونديست\r\n","description":"","footnote":"","page_name":" 5 ","page_number":5},
  {"content":"\r\nلذا بايد گفت : خدا است كه بخشنده هر سود و امتياز و منتفىكننده هرگونه رويدادهاى سخت و ناگوار است . از طرف ديگر كدامين لحظه از زندگى را مىتوان در نظر گرفت كه با نظر به ارتباط حيات با همه اجزاء و قوانين هستى لحظه بعدى را با جبر و ضرورت قاطعانه دنبال خود بكشد و آن لحظه را چنان بسازد كه هر چيزى را كه بخواهد براى آن لحظه سودبخش بوده باشد در اين مسئله بسيار با اهمّيّت نبايد فريب رابطه « علَّيّت » را كه ما آن را انتزاع نموده و تا اعماق سطوح هستى گسترش مىدهيم ، بخوريم .\r\nآرى ، هيچ معلولى بدون علَّت در اين جهان هستى بوجود نمىآيد ، ولى علَّت چيست آيا يك رودخانه كه آب در آن بجريان افتاده است ، علَّت بوجود آورنده آب است يا رودخانه گذرگاه آن است حتما رودخانه گذرگاه آب است نه علَّت بوجود آورنده آن و آنگهى علَّيّت علَّتها يعنى مثلا اين كه بايد نطفه انسان حركت كند و انسان را توليد نمايد بكدامين عامل وابسته است .\r\n12 ، 17 - أحمده على عواطف كرمه و سوابغ نعمه و أومن به أوّلا باديا و أستهديه قريبا هاديا و أستعينه قاهرا قادرا و أتوكَّل عليه كافيا ناصرا ( سپاسگزار خدا هستم بر عواطف كرم خداونديش و بر نعمتهاى كاملى كه بر ما عنايت فرموده است . ايمان به آن ذات اقدس مىآورم كه موجود اوّل و بىسابقه است و هدايت از او مىجويم كه به من نزديك است و هدايتم از او است . يارى از او مىطلبم كه پيروز مطلق است و قادر ( على الاطلاق ) توكَّل به او مىنمايم كه كفايت و يارى از او است ) .\r\n\r\nستايش مطلق شايسته خدائيست كه در عواطف كرمش غوطه وريم\r\nكسى كه با مشاهده آن همه عواطف و الطاف و مراحم خداوندى در صدد\r\n","description":"","footnote":"","page_name":" 6 ","page_number":6},
  {"content":"\r\nحمد و ستايش خداوندى بر نمىآيد ، يا از هر گونه احساس خوب و بد و زشت و زيبا محروم است و قدرت تشخيص آنها را از دست داده است كه در نتيجه با يك من بىاصل و قانون در اين دنيا زندگى مىكند و همه مشاعر و تعقّل و وجدان خود را مختلّ ساخته است و يا از يك زندگى كودكانه اى برخوردار است كه با ملايم و ناملايم و خوب و بد و زشت و زيبا روياروى قرار مىگيرد بدون اين كه عوامل و شرايط بوجود آمدن آنها را درك كند ، مثلا هنگامى كه يك قاشق چاىخورى حلوا بر كودك مىدهند ، او بدون اين كه بفهمد آن قاشق چاىخورى فلزّى از حالت معدنى چه مراحلى را سپرى كرده است كه در آن لحظات ميان انگشتان مادر يا پدر به لبهايش رسيده است و همچنين بدون اين كه بداند مراحلى را كه آن حلوا پيموده است ، چيست آن را مىخورد . بالاتر از اينها كودك چه ميداند كه در درون مادر چه عواطفى و چه هدفگيريهائى موجب شده است كه آن مقدار حلوا را با آن قاشق به او مىخوراند و اگر كودك پس از خوردن آن استفراغ كند مادر به چه حالى خواهد افتاد و همينطور هنگامى كه كودك به طرف آتش مىرود كه با شعله‌هاى زيبايش بازى كند ، هنگامى كه مادر با سرعت شديد به طرف او مىدود و او را بغل مىكند و از آتش دورش مىكند ، نه تنها نمىفهمد كه بر كنار كردن او از شعله‌هاى آتش چه علَّتى دارد ، بلكه با همه سطوح روانيش احساس ناراحتى كرده و در فراق آن شعله‌هاى زيباى آتش كه مىتواند با اندك بىتوجّهى همه خانه و آنچه را كه در آنست خاكستر كند ، گريه‌هاى سوزان به راه مىاندازد ، بلكه بالاتر از اين ، هرگز كودك شعور آن را ندارد كه بفهمد انگشتان باردار عاطفى مادر از كدامين امواج درونى به حركت درميآيند و اشك ديدگان او را پاك مىكنند . فقط يك انسانشناس ماهر است كه مىتواند بگويد عاطفه مادرى چه معنى دارد ، تازه فهم و معلومات آن انسانشناس هم از نفوذ به اعماق حيات انسانى كه عاطفه حياتبخش مادرى نمودى از آن است ، ناتوان مىباشد . با نظر به اين\r\n","description":"","footnote":"","page_name":" 7 ","page_number":7},
  {"content":"\r\nمثال بسيار ساده مىتوانيم بفهميم آنان كه عواطف و الطاف و مراحم خداوندى را بجاى نمىآورند و گمان مىكنند اين خوان گسترده در مقابل آنان و آن همه نعمتهاى درونى مانند انديشه و تعقّل و اراده و وجدان ، پديده هائى هستند مانند قارچ از زمين مىرويند و در مقابل آنان تسليم و آماده برخوردارى مىگردند و نمىدانند كه -\r\n\r\nهر شبنمى در اين ره صد بحر آتشين است\r\nدردا كه اين معمّا شرح و بيان ندارد\r\n\r\nحافظ\r\nاين گونه انسانهاى كودك مزاجند كه نزديكترين رابطه اى را كه با خدا دارند ، درك نمىكنند و در پايان كار مىگويند :\r\n\r\nافسوس كه ايّام جوانى بگذشت\r\nسرمايه عمر جاودانى بگذشت\r\nتشنه به كنار جوى چندان خفتم\r\nكز جوى من آب زندگانى بگذشت\r\n\r\nممكن است بگوئيد : چنين چيزى ممكن نيست كه حقيقتى با انسان نزديكترين رابطه را داشته باشد ، ولى انسان آن حقيقت را درك نكند و از آن برخوردار نگردد . براى تصديق امكان چنين چيزى ، بلكه براى مشاهده رواج اين گونه دورى از نزديكترين حقايق ، نه نيازى به فراگرفتن هزاران مسئله انسانى و فلسفه‌ها و علوم ادبى دارد و نه احتياجى به تفكَّرات دشوار و طولانى ، بلكه فقط زمانى به مقدار يك چشم بهم زدن مىخواهد كه من خود را در نظر بياورد و ببيند كه با كمال نزديكى من به او ، هرگز نه در فكر آن من است و نه در باره نزديكى من با خويشتن مىانديشد و نه براى پيداكردن اصل و قانون من در اين زندگانى به راه مىافتد بنا بر اين ، اين يك منطق قابل قبول نيست كه كسانى كه از هدايت و ارشاد و الطاف خداوندى خود را محروم مىبينند ، اين محروميّت را به خدا حواله كنند . و بلكه با كمال بىفكرى آن را دليل نفى خداوندى تلقّى كنند و بگويند : كو و كجا است آن خدا باز براى اثبات\r\n","description":"","footnote":"","page_name":" 8 ","page_number":8},
  {"content":"\r\nپوچى اين منطق راهى دور نرويم و به درون خويشتن مراجعه كنيم كه آن درون بر هر كسى كه بخواهد وارد شود ، هميشه باز و بلامانع است . كسانى كه نزديكى من را به خويشتن نمىدانند و در نتيجه از سرمايه‌هاى كلان آن كه فقط يكى از آنها عبارتست از حركت و تكاپو و آگاهى بر هستى ، اطَّلاعى ندارند و قانونى براى من در اين زندگانى سراغ ندارند ، آيا حقّ دارند اين محروميّت اختيارى را به من حواله كنند آيا حقّ دارند از اين جهالت مهلك نفى من را نتيجه بگيرند مطلب ديگرى در جملات مورد تفسير وجود دارد كه مىفرمايد : « يارى از خدا مىطلبم كه پيروز مطلق است و قادر ( على الاطلاق ) » آرى -\r\n\r\nسنگ و آهن خود سبب آمد و ليك\r\nتو به بالاتر نگر اى مرد نيك\r\nكاين سبب را آن سبب آورد پيش\r\nبىسبب هرگز سبب كى شد ز خويش\r\n\r\nآيا از موجودات جامد و نبات و جانداران يارى بطلبم مگر اين موجودات خواسته‌هاى مرا درك مىكنند تا خواسته هايم را از آنها بخواهم آيا خود آنها در مجراى قوانين جبرى دنيا قرار نگرفته‌اند آرى ، قطعا چنين است . پس اين منم كه با انديشه و قدرت خدادادى در آنها تصرّف مىكنم و به سود خود بهره بردارى مىنمايم . اين تصرّف و بهره بردارى اگر چه از جهت موجوديّت قابل استفاده بودن ، و ساختمان وجودى من و انديشه و اراده ، در برخوردارى از آن مواد مستند به خدا است ، ولى آن مواد شايسته يارى جستن و استمداد نيستند ، زيرا كه آنها نه بر من آگاهى دارند و نه خواسته‌هاى مرا مىفهمند و نه مالك حقيقى وجود خويشتن مىباشند كه با آگاهى و اختيار براى برآوردن خواسته‌هاى من در اختيارم بگذارند و آنچه را كه از خويشتن به من بدهند ، قطعا از خودشان كم خواهد گشت . و اگر بخواهم يارى از انسانها بگيرم كه همنوع من هستند -\r\n\r\nدستگيرى نتوان داشت توقّع ز غريق\r\nكاهل دنيا همه درمانده تر از يكديگرند\r\n\r\n","description":"","footnote":"","page_name":" 9 ","page_number":9},
  {"content":"\r\nدر يارى انسانها به يكديگر نيز همان اصل معامله گرى وجود دارد كه اگر چيزى به يكديگر بدهند ، بدون اين كه خود را مديون بدانند ، احساس ميكنند كه چيزى از آنها كم شده است و بايد عوض آن را به دست بياورند مگر نشنيده‌ايد -\r\n\r\nآدمى خوارند اغلب مردمان\r\nاز سلام عليكشان كم جوامان\r\n\r\nمگر كسانى كه به مقام تهذيب نفس رسيده و تخلَّق به اخلاق الله پيدا كرده‌اند ، يارى اين اشخاص در حقيقت يارى خدا است ، زيرا اين يارىدهندگان به خوبى مىدانند كه آنچه را مىدهند از خدا گرفته‌اند ، لذا خود را در آن عطا و بخششى كه انجام مىدهند ، يك واسطه تلقّى مىكنند كه با تهذيب نفس شايستگى آن را بدست آورده‌اند .\r\n18 ، 21 - و أشهد أنّ محمّدا صلَّى الله عليه و آله عبده و رسوله أرسله لإنفاذ أمره و أنهاء عذره و تقديم نذره ( و گواهى مىدهم كه محمّد ( ص ) بنده و فرستاده او است . او را براى اجراى امر و ابلاغ نهائى حجّت و ابراز تهديد به كيفرهايش فرستاد ) .\r\n\r\nنخست بندگى خداوند و سپس تحمّل بار سنگين رسالت\r\n\r\nچون ز خود رستى همه برهان شدى\r\nچون كه گفتى بنده‌ام سلطان شدى\r\n\r\nدرست است كه رسالت يك امتياز موهبتى خاصّ است كه خداوند متعال در هر كس كه خود صلاح ببيند قرار مىدهد مطابق آيه * ( الله أَعْلَمُ حَيْثُ يَجْعَلُ رِسالَتَه ) * ( 1 ) \r\n( خداوند داناتر است كه رسالت خود را در چه كسى و چه موقعيّتى قرار بدهد ) .\r\n","description":"","footnote":" ( 1 ) . الانعام آيه 124 . ","page_name":" 10 ","page_number":10},
  {"content":"\r\nبا اين حال در انسانى كه خداوند او را رسول قرار مىدهد شايستگى اخلاقى و روحانى بسيار والائى بايد وجود داشته باشد كه بتواند آن بار سنگين و مسئوليت فوق العاده حسّاس را تحمّل كند و به مقصد برساند . اين را مىدانيم كه -\r\n\r\nدانه اى در صيدگاه عشق بىرخصت مچين\r\nكز بهشت آدم بيك تقصير بيرون مىكنند\r\n\r\nاين آيات را با دقّت بخوانيم كه خداوند متعال خطاب به پيامبر اكرم ( ص ) مىفرمايد : * ( وَالرُّجْزَ فَاهْجُرْ . وَلا تَمْنُنْ تَسْتَكْثِرُ . وَلِرَبِّكَ فَاصْبِرْ ) * ( 1 ) \r\n( اى پيامبر از هرگونه پليديها دور شو . و در رسالتت به كسى منّت مگذار كه كار خود را زياد تلقّى كنى . و براى پروردگارت [ در راه پروردگارت 
  ] شكيبا باش ) .\r\nبايد اى پيامبر ، چنان درون خود را تصفيه كنى كه هيچ گونه پليدى وارد درون تو نگردد . و هيچ منّتى هم بر مردم مگذار ، و اين حقيقت را بدان كه نعمت عظماى رسالت و قدرت اجراى آن ، از مشيّت من سرچشمه مىگيرد و انسانهائى كه تو بر آنان مبعوث شده اى بندگان من هستند و براى آنان ذلَّت و خوارى ناشى از منّت را نمىخواهم . منّت و احساس فقط از آن من است و بس .\r\n* ( يا أَيُّهَا الْمُزَّمِّلُ . قُمِ اللَّيْلَ إِلَّا قَلِيلًا . نِصْفَه أَوِ انْقُصْ مِنْه قَلِيلًا . أَوْ زِدْ عَلَيْه وَرَتِّلِ الْقُرْآنَ تَرْتِيلًا . إِنَّا سَنُلْقِي عَلَيْكَ قَوْلًا ثَقِيلًا . إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا . إِنَّ لَكَ فِي النَّهارِ سَبْحاً طَوِيلًا . وَاذْكُرِ اسْمَ رَبِّكَ وَتَبَتَّلْ إِلَيْه تَبْتِيلًا ) * ( 2 ) \r\n( اى پيچيده بر لباسش [ يا اى در بر دارنده لباس رسالت 
  ] شب را مگر اندكى براى نماز برپا خيز [ و اگر نتوانستى 
  ] نصف شب يا مقدارى\r\n","description":"","footnote":" ( 1 ) . المدّثّر آيه 6 تا 8 .  ( 2 ) . المزّمّل آيه از آيه 2 تا 9 . ","page_name":" 11 ","page_number":11},
  {"content":"\r\nكمتر از آن ، براى نماز قيام كن . يا بيشتر از نصف به عبادت پروردگارت مشغول باش و قرآن را با كمال وضوح قرائت كن . ما سخن سنگينى بر تو القاء خواهيم كرد . قطعا نماز شبانگاهى قلب را با گوش ( با شنيدن سخن حقّ ) بيشتر موافق و ملايم مىسازد و نماز شبانگاهى موجب استقامت و پايدارى شديدترى در راه حقّ مىباشد . براى تو در هنگام روز تسبيح و ذكر طولانى است و به ذكر نام پروردگارت بپرداز و از همه چيز منقطع باش و با كمال اخلاص به خدا عبادت كن ) .\r\n* ( فَاسْتَقِمْ كَما أُمِرْتَ ) * ( 1 ) \r\n( استقامت بورز . آن چنان كه مأمور شده اى ) .\r\nاين آيات با بيانات مختلف ضرورت تحصيل شايستگى مأموريّت رسالت را بوسيله امور زير گوشزد مىكند : 1 - اجتناب و دورى از هرگونه پليدىها .\r\n2 - و پرهيز از منّت گذاردن .\r\n3 - و شكيبائى در راه خدا و تحمّل هر گونه ناگواريها و سختىها .\r\n4 - شب بيدارى و تهجّد .\r\n5 - قرائت قرآن با كمال وضوح .\r\n6 - تسبيح و ذكر در روز .\r\n7 - همواره به ياد خدا بودن .\r\n8 - گسيختن از ما سوى الله و با اخلاص كامل رو به بارگاه او بردن .\r\n9 - و بطور كلَّى استقامت در اجراى مأموريّت .\r\nاينست بعضى از اوصاف درونى شخصى كه شايسته تحمّل بار رسالت خداوندى مىباشد . پيامبران الهى مخصوصا پيامبر اسلام با كمال خلوص همه اين اوصاف را بدست آورد ، حتّى آن حضرت در تحمّل انواع رياضت و تهذيب بقدرى تلاش كرد كه خداوند متعال او را مخاطب قرار داده فرمود :\r\n","description":"","footnote":" ( 1 ) . هود آيه 112 . ","page_name":" 12 ","page_number":12},
  {"content":"\r\n* ( طه . ما أَنْزَلْنا عَلَيْكَ الْقُرْآنَ لِتَشْقى ) * ( 1 )  .\r\n( طه ، ما قرآن را براى تو نفرستاديم كه به مشقّت بيفتى ) .\r\nاو با اين رياضتها و تهذيبها توانست شايستگى وسيله بودن براى جريان وحى از خدا به سوى انسانها بوده باشد و كمترين انحراف از دستورات فوق از او سر نزد تا لايق درجه عالى رسالت گشت و مقام ختم نبوّت را بدست آورد .\r\nهدف رسالت پيامبر اكرم ( ص ) اجراى اوامر خداوندى و مرتفع ساختن عذر انسانها در رسيدن به رشد و متوجّه ساختن مردم به هشدارهاى الهى بود .\r\nامير المؤمنين ( ع ) در خطبه اوّل هدفهاى ديگرى را براى بعثت انبياء بيان فرموده است : ( پيمان فطرت انسانها را بمرحله ادا و وفا در آورند و نعمتهاى فراموش شده را بيادشان بياورند . و گنجينه‌هاى مخفى عقول آنان را برانگيزانند و به فعليّت برسانند و آيات الهى را براى آنان تفسير كنند ) .\r\n22 - أوصيكم عباد الله بتقوى الله الَّذي ضرب الأمثال ( اى بندگان خدا ، شما را به تقواى خداوندى توصيه مىكنم كه براى شما مثلها زده است ) .\r\n\r\nحكمت عاليه مثلهائى كه خداوند در قرآن براى انسانها آورده است\r\nخداوند متعال در كتابى كه براى انسانها فرستاده است ، انواع فراوانى از مثلها را در اين كتاب بيان فرموده است . هدف اصلى خداوند از آوردن آن همه مثلها نزديك ساختن حقايق عاليه جهان و انسان به ذهن مردم است كه بتوانند انديشه و تعقّل خود را به كار انداخته و از آن حقايق برخوردار شوند . و\r\n","description":"","footnote":" ( 1 ) . طه آيه 2 و 3 . ","page_name":" 13 ","page_number":13},
  {"content":"\r\nاين يك حكمت عالى است كه خداوند حتّى در مغزهاى بندگانش قدرت تشبيه و تمثيل را بوجود آورده است كه تفهيم و تعليم و تربيت به آسانى صورت بگيرد . بلكه از يك جهت مىتوان گفت : اگر خداوند متعال چنين قدرتى را در مغز بشرى ايجاد نمىكرد بدون ترديد رابطه تعليم و تربيت ميان انسانها مختلّ مىگشت ، مخصوصا در آن موارد كه موضوعات و مسائل مطروحه براى تعليم و تربيت از مقوله مفاهيم معقول و مسائل ما فوق محسوسات بوده باشد . پيش از بيان انواع مثلها در قرآن ، چند مطلب مهمّ را در باره اين پديده با اهمّيّت متذكَّر مىشويم : 1 - اين حقيقت را بايد بپذيريم كه هيچ تمثيل و تشبيهى نمىتواند به آن اندازه قابل تطبيق باشد كه همه حقيقت و خصوصيّات دو طرف تمثيل و تشبيه از همه جهات يكى باشد ، زيرا :\r\n\r\nمتّحد نقشى ندارد اين سرا\r\nتا كه مثلى وانمايم مر ترا\r\nهم مثال ناقصى مىآورم\r\nتا ز حيرانى خرد را وارهم\r\n\r\nبه همين جهت است كه گفته مىشود : التّمثيل و التّشبيه يقرّبان من جهة و يبعّدان من جهة أخرى ( تمثيل و تشبيه از يك جهت به مقصود نزديك مىكنند و از جهت ديگر از مقصود دور مىنمايند ) .\r\nبه همين علَّت است كه نبايد از تمثيل و تشبيه انتظار داشت كه همه حقايق و خصوصيّات طرفين تشبيه ، يكسان بوده و همه مفاهيم مربوطه به آن دو را بيان نمايد .\r\n2 - بدان جهت كه تمثيل و تشبيه فقط براى توضيح كلام است ، لذا به هيچ وجه نبايد آن دو را بعنوان دليل منظور نموده و براى اثبات مدّعا به كار برد و متأسّفانه اين مسئله مهمّ گاهى مورد توجّه قرار نمىگيرد و از دو موضوع\r\n","description":"","footnote":"","page_name":" 14 ","page_number":14},
  {"content":"\r\nمزبور براى اثبات مدّعا بهره بردارى مىگردد ، مانند توصيف كه گاهى به جهت عدم توجّه به حقيقت آن ، بجاى استدلال مورد استفاده واقع مىشود . اين خطا در ادبيّات بسيار فراوانتر از علوم و فلسفه اتّفاق مىافتد ، اشعار اقوام و ملل دنيا پر از تمثيلات و تشبيهات است و توصيفاتي كه مقصود شاعر را با قاطعيّتى گاهى بالاتر از منطق در اعماق سطوح روانى شنونده نافذ مىنمايد . هيچ عاملى براى جلوگيرى از اين خطا ، جز وجدان متعهّد شاعر و نويسنده ادبى وجود ندارد . سبك سخن شخص اديب است كه بايد بطورى ساخته شود كه شنونده و مطالعه كننده بتوانند تمثيل و تشبيه و توصيف را با استدلال اشتباه نكنند . مخصوصا اگر به اين نكته توجّه داشته باشيم كه شعراء و ديگر نويسندگان ادبى در همه جا كلمه تشبيه و تمثيل را نمىآورند ، مثلا همواره و در همه جا نمىگويند : « اين مانند آن است » .\r\nبلكه در موارد خيلى فراوان تشبيه و تمثيل را به صورت قضيّه حمليّه ( اين آن است ) مىآورند .\r\n3 - هر اندازه كه ملاك تشبيه ( وجه شبه ) ميان طرفين تشبيه يعنى مشبّه و مشبّه به ، قوىتر و مستقيمتر بوده باشد ، مفيدتر خواهد بود ، زيرا ملاك تشبيه است كه موجب انتقال ذهن شنونده به مقصود گوينده مىباشد .\r\n\r\nانواعى از تمثيل و تشبيه در قرآن\r\nمقدار تمثيل و تشبيه كه در قرآن مجيد آمده است ، فراوان و گوناگون مىباشد ، يعنى براى تفهيم مردم از هر يك انواع چهارگانه : 1 - محسوس بر محسوس .\r\n2 - معقول بر معقول .\r\n3 - محسوس بر معقول .\r\n4 - معقول بر محسوس .\r\n","description":"","footnote":"","page_name":" 15 ","page_number":15},
  {"content":"\r\nتشبيهات و تمثيلات زيادى در قرآن ديده مىشود . اين نكته را بايد در نظر داشته باشيم كه مقصود از معقول در انواع تشبيه معناى اصطلاحى آن نيست ، بلكه مقصود عموم نامحسوس است . از جمله آياتى كه در آنها محسوس بر محسوس تشبيه شده است ، آيه 4 و 5 از سوره القارعه است : * ( يَوْمَ يَكُونُ النَّاسُ كَالْفَراشِ الْمَبْثُوثِ وَتَكُونُ الْجِبالُ كَالْعِهْنِ الْمَنْفُوشِ ) * ( روزى كه مردم مانند حشرات پرنده [ يا پروانه هايى 
  ] كه بدون نظم و پراكنده مىپرند ، محشور مىشوند و به حركت مىافتند و كوه‌ها مانند پنبه حلَّاجى شده مىگردند ) .\r\nدر اين دو آيه طرفين تشبيه از پديده‌هاى محسوس مىباشند : انسانهائى كه پراكنده و نامنظَّم و در ازدحام حركت مىكنند ، حشرات پرنده يا پروانه هائى پراكنده و نامنظَّم كه در ازدحام مىپرند و مىنشينند . همچنين است طرفين تشبيه در آيه دوم . آياتى كه در آنها معقول بر محسوس تشبيه شده است در قرآن مجيد از همه انواع تشبيه و تمثيل بيشتر است مانند : * ( مَثَلُهُمْ كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَه ذَهَبَ الله بِنُورِهِمْ وَتَرَكَهُمْ فِي ظُلُماتٍ لا يُبْصِرُونَ ) * ( البقرة آيه 17 ) ( مثل آن گمراهان مانند كسى است كه آتشى را روشن مىكند و هنگامى كه آن آتش پيرامون او را روشن ساخت ، خدا نور آنان را محو مىكند و آنان را در تاريكىهائى رها مىكند كه نمىبينند ) .\r\nدر اين آيه شريفه آن حالات روانى معنوى كه در كلمات يا حركات گمراهان و منافقان بروز مىكند و با سرعت از بين مىرود ، به روشنائى محدود و زودگذر يك آتش تشبيه شده است . حالت روانى معنوى حقيقتى است نامحسوس ، همان گونه كه سرعت بروز و خاموش شدنش نيز از امور نامحسوس است . اين دو معقول ( دو نامحسوس ) به دو محسوس ( روشنائى آتش و روشنائى و خاموشى سريع آن ) تشبيه شده است .\r\n","description":"","footnote":"","page_name":" 16 ","page_number":16},
  {"content":"\r\nاز آن گروه آيات قرآنى كه معقول بر معقول تشبيه شده است ، آيه 62 تا 65 از سوره الصّافّات است : * ( أَ ذلِكَ خَيْرٌ نُزُلًا أَمْ شَجَرَةُ الزَّقُّومِ . إِنَّا جَعَلْناها فِتْنَةً لِلظَّالِمِينَ . إِنَّها شَجَرَةٌ تَخْرُجُ فِي أَصْلِ الْجَحِيمِ . طَلْعُها كَأَنَّه رُؤُسُ الشَّياطِينِ ) * .\r\n( آيا نعمتهاى در بهشت الهى بهتر است يا درخت زقّوم . ما آن درخت را فاسدكننده ستمكاران قرار داديم . آن ، درختى است كه از اصل دوزخ مىرويد . شكوفه‌هاى آن مانند سرهاى شياطين است ) .\r\nاين كه تشبيه فوق را از گروه تشبيه معقول بر معقول منظور نموديم ، بدانجهت است كه درخت زقّوم در اين دنيا براى انسان نامحسوس است ، چنان كه سرهاى شياطين نامحسوس مىباشند .\r\n* ( الله وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَالَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ ) * ( 1 ) \r\n( خداوند ولىّ كسانى است كه ايمان آورده‌اند . خداوند آنان را از ظلمات بيرون مىنمايد و به نور وارد مىكند و كسانى كه كفر مىورزند اولياى آنان طاغوت است كه كافران را از نور خارج مىسازند و در ظلمات فرو مىبرند ) .\r\nحقيقت كفر و ايمان از حقايق نامحسوسند ، چنان كه نور و ظلمت كه در آيات شريفه براى توضيح ايمان و كفر آمده‌اند ، نور و ظلمت فيزيكى نمىباشند ، بلكه روشنائى و تاريكى درون آدمى است كه براى تفهيم مردم از دو مفهوم فيزيكى و محسوس نور و ظلمت بهره بردارى مىشود . در نتيجه مىگوئيم : اگر چه بكاربردن نور و ظلمت در روشنائى و تاريكى درون از سنخ تشبيه معقول بر محسوس مىباشد ، ولى تشبيه ايمان و كفر به نور و\r\n","description":"","footnote":" ( 1 ) . البقرة آيه 257 . ","page_name":" 17 ","page_number":17},
  {"content":"\r\nظلمت درونى بطور مستقيم از قبيل تشبيه معقول بر معقولى است كه به جهت مشابهت آن با نور و ظلمت محسوس مورد بهره بردارى قرار مىگيرند . امّا تشبيه محسوس بر معقول مانند تشبيه تسليم و پذيرش زمين به خشوع است كه در آيه 39 از سوره فصّلت آمده است : * ( وَمِنْ آياتِه أَنَّكَ تَرَى الأَرْضَ خاشِعَةً . . . ) * ( و از آيات خداوندى است كه تو زمين را خاشع مىبينى . . . ) تسليمشدن زمين به عوامل روياننده امرى است محسوس ، زيرا همگان مىبينند كه زمين مستعدّ از عوامل روياننده متأثّر مىشود و به اهتزاز درميآيد و انواع نباتات را مىروياند ، ولى خشوع ، تسليم آگاهانه نامحسوس است كه قابل مشاهده عينى نيست . البتّه خشوع چنان كه در كتب لغت آمده است ، در پستىها و خشكىهاى محسوس نيز به كار مىرود ، ولى چنان كه عدّهء زيادى از مفسّرين متوجّه شده‌اند خشوع به معناى تسليم در آيه شريفه با نظر به بيان اطاعت و پذيرش زمين مناسبتر به نظر مىرسد ، زيرا زمين با اين حالت است كه فرمانبردارى خود را از قوانين الهى كه جلوه هائى از مشيّت خداوندى مىباشند ، نشان مىدهد .\r\n23 - و وقّت لكم الآجال ( و مدّت زندگى شما را تعيين فرموده است ) .\r\n\r\nاجل مطلق ، اجل مسمّى ، اجل مشروط يا اجل اخترامى\r\nدر آيات قرآن مجيد كلمه « اجل » به دو قسم آمده است : اجل بدون قيد و اجل با قيد « مسمّى » ، در آيه 2 از سوره انعام هر دو قسم ( اجل مطلق و اجل مسمّى ) وارد شده است :\r\n","description":"","footnote":"","page_name":" 18 ","page_number":18},
  {"content":"\r\n* ( هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَأَجَلٌ مُسَمًّى عِنْدَه ثُمَّ أَنْتُمْ تَمْتَرُونَ ) * ( او خداوندى است كه شما را آفريده سپس نهايتى براى زندگى شما قرار داده است و اجلى معيّن در نزد اوست . سپس شما [ در امر خلقت 
  ] شكّ و ترديد مىنمائيد ) .\r\nهمچنين در آيه 99 از سوره الاسراء اجل بطور مطلق آمده است : * ( وَجَعَلَ لَهُمْ أَجَلًا لا رَيْبَ فِيه ) * ( و براى آنان اجلى قرار داده است كه شكَّى در آن نيست ) .\r\nمقصود از مشكوك نبودن ، انقراض زندگى است ، نه وقت معيّن و مشخّص كه در قرآن با اصطلاح « مسمّى » بيان مىشود ، و در حدود 15 مورد اجل با قيد مسمّى وارد شده است كه به معناى متعيّن و مشخّص است و در حدود 8 مورد اجل با قيد عدم تقدّم و تأخّر آمده است . مانند آيه 34 از سوره الاعراف : * ( وَلِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ) * ( و هنگامى كه اجل آنان فرا رسيد ، ساعتى تأخير نمىكنند و ساعتى پيش نمىافتند ) .\r\nاين نوع آيات را مىتوان از گروه آياتى كه اجل را با قيد مسمّى آورده است ، محسوب نمود . امّا تقسيم اجل به سه قسم كه مادر عنوان مبحث قرار داده‌ايم ، با نظر به مجموع آيات و رواياتى است كه در « اجل » وارد شده است معناى اجل مطلق انقراض مدّت هر موجودى است كه وارد عالم خلقت گشته است و اشاره بر اينست كه : * ( كُلُّ مَنْ عَلَيْها فانٍ ) * ( 1 ) \r\n( هر چيزى كه بر روى زمين است رو به زوال و فنا است ) .\r\n","description":"","footnote":" ( 1 ) . الرّحمن 27 . ","page_name":" 19 ","page_number":19},
  {"content":"\r\nو امّا اين زوال و فنا بالنّسبه به ارواح انسانها كه براى بقاء آفريده شده‌اند ، با نظر به تعيّن تعلق آنها بر اجساد است كه هنگام بريده شدن تعلَّق آنها از اجساد ، اجل آنها است .\r\nاجل مسمّى با توجّه به آيات و روايات مربوطه عبارت است از پايان حتمى زندگى كه اجل محتوم هم ناميده مىشود و اين اجل از همه كس پوشيده است و علم آن منحصر به خدا است . و اجل مشروط يا اجل اخترامى انقراض مشروط زندگى است . چنان كه در داستان مرد هيزمشكن آمده است كه روزى حضرت عيسى عليه السّلام ايستاده بود ، مردى كه بار هيزم به پشت خود گرفته و مىرفت ، حضرت عيسى با تعجّب به او نگريست و به ياران خود فرمود : مرگ اين مرد امروز رسيده بود و مىبايست تاكنون از دنيا رفته باشد سپس فرمود بار هيزم او را پائين آوردند و لابلاى آن را باز كردند ، مارى را در ميان هيزم ديدند ، حضرت فرمود : تقدير اين مرد چنين بود كه او بوسيله نيش اين مار بميرد . سپس حضرت از هيزمكش سؤال فرمود : كه در اين روزها چه كار كرده اى هيزمكش عرض كرد : صدقه اى در راه خدا داده‌ام . حضرت فرمود : صدقه اى كه اين مرد داده است موجب تأخير مرگ او گشته است . در روايات متعدّدى همين مسئله هم در باره صدقه و هم در باره دعا آمده است . زرارة از حمران نقل كرده است كه از امام محمّد باقر عليه السلام پرسيدم كه معناى اين آيه : * ( قَضى أَجَلًا وَأَجَلٌ مُسَمًّى عِنْدَه ) * چيست آن حضرت فرمود :\r\nهما أجلان : أجل محتوم و أجل موقوف\r\n( 1 ) \r\n( اجل و اجل مسمّى دو اجل مىباشند : اجل حتمى و اجل مشروط ) .\r\nدر روايت ديگر آمده است كه حمران مىگويد :\r\nسألت أبا عبد الله عليه السّلام عن قول الله : قضى أجلا و أجل مسمّى\r\n","description":"","footnote":" ( 1 ) . كافى - محمّد بن يعقوب كلينى نقل از الميزان - مرحوم علَّامه طباطبائى ج 7 - ص 12 ","page_name":" 20 ","page_number":20},
  {"content":"\r\nقال فقال : هما أجلان : أجل موقوف يصنع الله ما يشاء و أجل محتوم\r\n( 1 )  از امام صادق عليه السّلام از فرموده خدا ( اجلى را مقرّر فرمود و اجلى است مسمّى ) پرسيدم ، حضرت فرمود : اجل بر دو نوع است : اجل موقوف ( مشروط ) كه بسته به مشيّت خداوند متعال است و اجل حتمى ) .\r\nباز حمران مىگويد :\r\nسألته [ أبا عبد الله ( ع ) 
  ] عن قول الله : أجلا و أجل مسمّى عنده قال : المسمّى ما سمّى لملك الموت في تلك اللَّيلة ، و هو الَّذى قال الله : فإذا جاء أجلهم لا يستأخرون ساعة و لا يستقدمون ، و هو الَّذي سمّى لملك الموت فى ليلة القدر و الأخر له فيه المشيّة أن شاء قدّمه و أن شاء أخّره\r\n( 2 ) \r\n( از امام صادق عليه السّلام پرسيدم : در باره فرموده خداوند متعال : اجل و اجل مسمّى در نزد او آن حضرت فرمود : اجل مسمّى اجلى است كه به ملك الموت معيّن شده است در آن شب ( شب قدر ) و همانست كه خدا فرموده است : « و هنگامى كه اجل آنان فرا رسد نه ساعتى تأخير مىكنند و نه ساعتى پيش مىافتند » و همانست كه در شب قدر به ملك الموت معيّن گشته است و اجل ديگر مربوط به مشيّت خداوندى است اگر بخواهد آن را پيش مىاندازد و اگر بخواهد آن را به تأخير مىاندازد ) .\r\nمعناى اجل مشروط كه موقوف و اخترامى نيز به آن گفته مىشود ، تضادّى با اجل مسمّى ندارد ، بلكه نسبت ميان اين دو نوع ، نسبت مطلق و مقطوع بر مشروط و معلَّق است . اجل مسمّى قطعى و مطلق و غير قابل تغيير است . در صورتى كه اجل مشروط با نظر به امكان فقدان شرط قابل تغيير مىباشد . هر دو نوع اجل معلوم خداوندى است ، زيرا خداوند متعال هر دو را ميداند و همچنين هر دو نوع اجل تابع قوانين و اصولى است كه خداوند متعال در عالم هستى\r\n","description":"","footnote":" ( 1 ) . تفسير عيّاشى نقل از مأخذ مزبور .  ( 2 ) . مأخذ مزبور . ","page_name":" 21 ","page_number":21},
  {"content":"\r\nبجريان انداخته است . تنها تفاوت در ميان آن دو در اين است كه اجل مسمّى با نظر به اراده خداوندى و قوانينى كه زمينه فرا رسيدن آن را آماده مىكند ، ثابت بوده و قابل تغيير نمىباشد ، در صورتى كه اجل مشروط عبارتست از انقراض مدّت معمولى و طبيعى زندگى كه تعيّن خاصّى با نظر به ارتباط زندگى انسانى با عوامل و رويدادهاى درون ذاتى و برون ذاتى ندارد ، مثلا اگر مدّت طبيعى زندگى آدمى را صد سال فرض كنيم ، اين صد سال در لوح محو و اثبات قرار گرفته و مشروط به اينست كه عوامل و رويدادهاى ديگرى آن را تغيير ندهد ، يعنى اين مدّت بعنوان اجل طبيعى مقرّر شده است ، ولى اين تقرّر يك قانون طبيعى است كه با دگرگونى عوامل و رويدادها منتفى مىگردد ، چنان كه مىدانيم طلوع آفتاب و روشن شدن فضاى زمين بوسيله آن ، يك حقيقت است كه مطابق قانون طبيعى تحقّق پيدا مىكند ، و از طرف ديگر قوانين طبيعى ديگرى وجود دارد كه موجب كسوف خورشيد مىشود و يا ابرهاى تاريكى كه مطابق قوانين طبيعى ، فضا را مىگيرند و مانع روشن شدن فضا بوسيله نور خورشيد مىگردند ، با اين مثال كه مرحوم علَّامه طباطبايى نيز در تفسير آيه ( 2 ) از سوره الانعام آورده است ، اجل مشروط به خوبى واضح مىگردد حال مىگوئيم : پايان مدّت زندگى انسانها بطور قانون مقرّر مثلا صد سال است ، ولى بدانجهت كه عواملى ديگر كه خود ناشى از قوانين مقرّره ديگر مىباشند ، مىتوانند تغييرى در اين مدّت بوجود بياورند ، چنان كه قانون مقرّر طبيعى اين است كه آفتاب برآيد و فضاى زمين را روشن بسازد . در عين حال قوانين ديگرى وجود دارد كه موجب كسوف آفتاب مىشود ، يا ابرهائى را در فضا بجريان مىاندازند و از تابش نور آفتاب جلوگيرى به عمل مىآورند . ولى اجل مسمّى آن انقراض قطعى زندگى است كه هيچ تغييرپذير نيست و چون اجل مشروط هم مانند اجل مسمّى ، معلوم و مورد تعلَّق اراده خداوندى بوسيله قانون است ، لذا بيك اعتبار اجل مشروط هم اجل مسمّى است .\r\n","description":"","footnote":"","page_name":" 22 ","page_number":22},
  {"content":"\r\n24 ، 29 - و ألبسكم الرّياش ، و أرفغ لكم المعاش ، و أحاط بكم الأحصاء و أرصد لكم الجزاء ، و آثركم بالنّعم السّوابغ و الرّفد الرّوافغ ( لباس بر شما پوشانده و براى شما معاش فراوان ارزانى داشته است ، خداوند سبحان بر همه موجوديّت و اعمال شما محيط ، و براى همه اعمال شما نتائجى را در كمين نهاده و شما را با نعمتهاى فراوان مورد عنايت قرار داده و با عطاياى فراوان مشمول لطفش فرموده است ) .\r\n\r\nبه الطاف خداوندى كه در باره شما فرموده است ، توجّه نمائيد\r\nخداوند متعال به آفرينش جاندارانى بنام انسان كفايت نكرده است كه او را در ميان طبيعت پر حوادث و تصادم رها كند و سرنوشت او را بدون وسائل ادامه زندگى به تصادفات بسپارد . زيرا خداوند متعال مديريّت ادامه حيات را اگر چه در ظاهر امر به خود انسان سپرده است ، ولى با نظر عميقتر در باره حيات كه از عالم مادّه بدون توانائى خود حيات بيرون مىآيد ، مىبينيم كه اگر عوامل فوق طبيعى مؤثّر در فعّاليّت آدمى براى ادامه حيات نبود ، او حتّى قدرت نگهداشتن يك لحظه از حيات خويش را هم نداشت . بينوا اولاد آدم كه صبحگاهان از خواب برميخيزد و بسادگى تمام لباس مىپوشد و گرد و خاك آن را هم پاك مىكند و دنبال كارش مىرود و هرگز به ذهنش خطور نمىكند كه آن خداوندى كه پوست و پشم مناسب هوا و ديگر پديده‌هاى محيطى را براى حيوانات پوشانيده است ، همان خداوندى است كه آدمى را به تهيه لباس مناسب هوا و قامت و اعضايش وادار نموده و براى انجام اين كار حياتى انواعى از استعدادها را در درونش نهاده است . و همچنين آدمى ابزار بدست مىگيرد و رهسپار ميدان طبيعت مىگردد و با اجزاء و روابط آن گلاويز مىشود و موادّ معيشت خود را بدست مىآورد و با كمال سادگى\r\n","description":"","footnote":"","page_name":" 23 ","page_number":23},
  {"content":"\r\nبه اين جريان مىنگرد و نمىفهمد كه براى به راه افتادن اين جريان و بدست آوردن محصول مفيد چه عوامل فوق طبيعى دستاندركار بوده است . او هرگز نمىتواند به ذهن خود خطور بدهد كه به اضافه حواسّ و اعضاء بدنى كه آنها را به فعّاليّت مىاندازد و خيال مىكند كه همه فعّاليّتهايش با همه علل مستقيم و غير مستقيم در اختيار او است ، نمىفهمد كه بقول سعدى :\r\n\r\nابر و باد و مه و خورشيد و فلك در كارند\r\nتا تو نانى به كف آرى و به غفلت نخورى\r\n\r\nآرى ، قطعا انسان عاشق ناآگاهى و غفلت توجّه نمىكند كه تابش آفتاب در يك لحظه بعدى به جهت قرار گرفتن آن در معرض دگرگونى يك واقعيّت عقلانى است كه براى آگاهان در صورت احتمال مطرح مىشود زيرا خود آفتاب و تابش آن كه موجودى است در نظام باز كيهانى معلول علَّتى است و قطعا آن علَّت نيز معلول علَّت ديگرى است تا آنجا كه ارتباط مستقيم به فوق طبيعت دارد .\r\nهمچنين انسان غوطه ور در جريان « مىشود » ها توجّه به آن عوامل درونى كه تنظيم حيات را با كيفيّت مطلوبش به عهده دارد ندارد . او فقط مىبيند كه : « نفس مىكشد » امّا نمىداند كه اين تنفّس مربوط به چه فعّاليّتهاى باعظمتى در كارگاه برون و درون است .\r\n\r\nهر دمش با من دلسوخته لطفى دگر است\r\nاين گدا بين كه چه شايسته انعام افتاد\r\n\r\nحافظ\r\nآيا پوشيدن عيوب و كثافتهاى ما كه اگر نمودار شوند شامّه همه انسانها و حتّى خود ما را شكنجه خواهند داد ، احسان نيست :\r\n\r\nاى خدا اى فضل تو حاجت روا\r\nبا تو ياد هيچ كس نبود روا\r\nاين قدر احسان تو بخشيده اى\r\nتا بدين بس عيب ما پوشيده اى\r\n\r\nدو نكته بسيار با اهمّيّتى كه مىتوان از جملات مورد تفسير استفاده كرد\r\n","description":"","footnote":"","page_name":" 24 ","page_number":24},
  {"content":"\r\nيكى اينست كه امير المؤمنين عليه السّلام صفات و افعال خداوندى را كه در جملات فوق مىشمارد ، از مردم مىخواهد كه با توجّه به آن صفات و افعال براى خدا تقوى بورزند . يعنى انسانى كه مىخواهد در اين دنيا آگاهانه زندگى كند و توانائى پاسخ به سه سؤال « از كجا آمده‌ام براى چه آمده‌ام بكجا خواهم رفت » را داشته باشد ، همه شئون زندگى خود را مورد انديشه و توجّه قرار مىدهد و فقط با اين انديشه و توجه است كه معناى * ( الَّذِينَ إِذا أَصابَتْهُمْ مُصِيبَةٌ قالُوا إِنَّا ) * را مىفهمد و خود را در عالمى از اوهام و خرافات و پوچ كردن حيات در راه وسيله حيات غوطه ور نمىسازد .\r\nنكته دوم - كه فوق العاده با اهمّيّت است اينست كه فقط توجّه به خداوند هستى آفرين است كه مىتواند منطق انسانى حقيقى را در تهيّه و بهره بردارى از وسائل و ابزار زندگى طبيعى براى انسان بياموزد و بدون توجّه به اين منطق هيچ قدرتى نمىتواند آدمى را از سوء استفاده از تهيّه و برخوردارى از وسائل و ابزار زندگى را جلوگيرى نمايد مگر عوامل اجبارى طبيعى يا همنوعان خود وى كه مىتوانند با يكى از سه انگيزه از سوء استفاده او جلوگيرى كنند : يكى اين كه - شخص مفروض در اجتماعى زندگى كند كه افراد آن صالح و رشد يافته حقيقى باشند ، در اين صورت جلوگيرى از سوء استفاده شخص مفروض در وسائل زندگى و تعديل ارتباط وى با آنها مستند به منطق صحيح زندگى خواهد بود . دوم اين كه - چنين شخصى در اجتماعى زندگى كند كه فقط زور و قدرت در آن حكمفرما بوده باشد ، در اين صورت تعديل اميال و هواهاى بىاساس او را تزاحم قدرتها از بين خواهد برد . سوم - عبارتست از قوانين و مقرّراتى كه هر جامعه اى براى خود فرض نموده و بر اساس آنها ، ارتباط مردم را با وسائل و ابزار معيشت مشخّص مىگردد ، البتّه صورت ظاهرى زندگى در اين اجتماعات نشان مىدهد كه مردم آنها با كمال اختيار و آگاهى به ارزش و ضرورت حياتى آن قوانين و مقرّرات آگاه بوده و با كمال آزادى\r\n","description":"","footnote":"","page_name":" 25 ","page_number":25},
  {"content":"\r\nو احساس ارزش تكليف عمل مىكنند و ارتباط خود را با موادّ معيشت برقرار مىنمايند ، در صورتى كه باطن زندگى آنان با نظر به جبر قوانين مستند بر جلوگيرى جبرى از سوء استفاده از موادّ معيشت ، در يك جريان جبرى قرار گرفته است . از سه انگيزه مزبور فقط انگيزه يكم است كه اگر بتواند درون انسان را تصفيه و آماده برقرار ساختن رابطه منطقى با موادّ معيشت نمايد ، مىتواند مستند به تقوى و رشد انسانى بوده باشد .\r\n30 - و أنذركم بالحجج البوالغ ( [ و تقوى بورزيد براى آن خداوندى كه 
  ] شما را با حجّتهاى كامل به نتائج كارهايتان اطَّلاع داده است ) .\r\n\r\nآيا شنيده‌ايد كه : وَلِكُلِّ قَوْمٍ هادٍ ( براى هر قومى هدايتكننده اى هست )\r\nاين كلام خداوندى است كه - * ( وَلِكُلِّ قَوْمٍ هادٍ ) * ( 1 )  .\r\n( و براى هر قومى هدايتكننده ايست ) از طرف ديگر آيات فراوانى در قرآن وجود دارد كه با كمال صراحت اين حقيقت را گوشزد مىكند كه : « انسان به حال خود رها نشده است » .\r\n* ( أَ يَحْسَبُ الإِنْسانُ أَنْ يُتْرَكَ سُدىً ) * ( 2 ) \r\n( آيا انسان گمان مىكند كه بىهدف و بىغرض و غايت رها شده است ) .\r\nمقصود از هدايتكننده و حجّت و راهنما يك هويّت مخصوص با\r\n","description":"","footnote":" ( 1 ) . الرّعد آيهء 7 .  ( 2 ) . القيامة آيهء 36 . ","page_name":" 26 ","page_number":26},
  {"content":"\r\nمنصب خاصّ با علامات و مختصّات معيّن ، مانند رسولان و پيامبران رسمى نيست بلكه انسان در هر حالى كه باشد ، اگر بخواهد در بارهء حيات خود آن سؤال عميق را كه مىگويد : « از كجا آمده اى و بكجا مىروى و براى چه آمده بودى » پاسخ صحيح پيدا كند و مطابق همان پاسخ حيات خود را تفسير و توجيه نمايد ، قطعا راهنمائى براى خود پيدا خواهد كرد ، زيرا اگر ما درست دقّت كنيم خواهيم ديد : كسى كه اين قدر آگاهى و شعور پيدا كرده است كه سؤال فوق را متوجّه خويشتن بنمايد ، اگر از طواف به دور خود دست بردارد و شروع به راه رفتن نمايد ، قطعا اين حقيقت را دريافت خواهد كرد كه زندگى وى در همين خور و خواب و خشم و شهوت خلاصه نمىشود ، زيرا بديهى است كه براى طرح سؤال فوق بايستى مغز آدمى به آن اندازه رشد پيدا كند كه بتواند از غلطيدن اجبارى در پديده‌هاى زندگى طبيعى پست خود را رها ساخته و مفهوم كلَّى حيات خويش را براى خود مطرح نمايد و آن را مورد شناخت و محاسبه قرار بدهد . بنا بر اين ، اوّلين هدايتكننده و حجّت و راهنماى انسانى به حيات قابل تفسير و توجيه ( حيات مستند به بيّنه ) عامل بسيار ارزنده مغزى يا روانى است كه به انسان فرمان « ايست » مىدهد و مىگويد : هشدار ، كه از كجا آمده اى بكجا مىروى و براى چه آمده اى اگر عامل مزبور در درون آدمى خنثى شود و هشدار مزبور را ندهد ، بدون ترديد هيچ دليل و راهنما و حجّت و هدايتكننده اى توانائى بيداركردن چنان موجودى را نخواهد داشت . اين عامل نخستين در همه انسانهائى كه از عقل سليم برخوردارند وجود دارد و ناديده گرفتن آن مساوى طرد خويشتن است كه پس از آن خويشتن حقيقى ، زندگى در خود مجازى كه محيط و ديگر همنوعان آدمى براى وى مىسازند ، شروع مىگردد . پس از طرح سؤال فوق كه قطعا در آن موقع زندگى در ديدگاه بسيار روشن و پرمعنى خود را مىنماياند ، با همان روشنائى و پرمعنائى خود ، سؤالكننده را به شنيدن « بانگ جرسى كه مىآيد »\r\n","description":"","footnote":"","page_name":" 27 ","page_number":27},
  {"content":"\r\nوادار مىسازد . اين بانگ مىگويد :\r\n\r\nكار من و تو بدين درازى\r\nكوتاه كنم كه نيست بازى\r\nتا مايه طبعها سرشتند\r\nما را ورقى دگر نوشتند\r\n\r\nدر ورقى كه براى ما نوشته‌اند ، عدالت ذاتا خوب است و ظلم ذاتا قبيح است . احساس و انجام تكليف في نفسه نه براى پاداش و كيفر براى روح مانند آب زلال و خوشگواريست كه بيك تشنه سوخته در بيابان بىآب و علف و در هواى سوزان بدهند . در ورقى كه براى ما نوشته‌اند ، موسى بن عمران عليه السّلام با فرعون خونخوار يكى نيست ، و محمّد بن عبد الله صلَّى الله عليه و آله با سوداگران جانهاى آدميان مانند ابو جهل متفاوت است . نرون ، سقراط نيست .\r\nاويس قرنى با ماكياولى و تيمور لنگ يكسان نيست . آيا درك اين حقايق حجّت و راهنما و هدايتكننده نيست آن گاه نوبت عقل و وجدان و دل با انواعى فراوان از فعّاليّتهايش مىرسد كه مىگويند : « تو هستى » و نمىتوانى بگوئى : « من نيستم » و چون تو هستى نمىتوانى بگوئى ، « هستى من يكى از بازيهاى بى سر و ته طبيعت است » از طرف ديگر پيامبران و اوصياء آنان و حكماى راستين و اولياء الله و حتّى خردمندان همه جانبه نگر ، به كمك عقل و وجدان و دل شتافته و دريافتهاى كلَّى آنها را باز مىكنند و روشن مىسازند و مسير « حيات معقول » را با تمام جزئيّاتش پيش پاى آدمى مىگسترانند . اينست معناى * ( فَلِلَّه الْحُجَّةُ الْبالِغَةُ ) * ( 1 )  .\r\n31 ، 36 - فأحصاكم عددا ، و وظَّف لكم مددا ، فى قرار خبرة و دار عبرة ، أنتم مختبرون فيها و محاسبون عليها ( خداوند سبحان همه اجزاء و شئون هستى و اعمال شما را تحت حساب\r\n","description":"","footnote":" ( 1 ) . الانعام آيهء 149 . ","page_name":" 28 ","page_number":28},
  {"content":"\r\nقرار داده و مدّتهاى معيّنى را براى شما مقرّر ساخته است . [ اين همه كرامتها و الطاف و ابلاغ دلائل و حساب همه موجوديّت شما 
  ] در اين دنيا است كه جايگاه آزمايش و سراى عبرت است . شما اولاد آدم در اين دنيا در مجراى آزمايش قرار گرفته و در بارهء زندگى در اين دنيا مورد محاسبه قرار خواهيد گرفت ) .\r\n\r\nبار ديگر در بارهء موجوديّت خويشتن بينديشيد\r\nجريان وجود شما كاروانيان زندگى تحت محاسبه هست . ورود هر يك يك از شما كاروانيان زندگى را به اين دنيا حسابگران دقيق قوانين هستى ثبت و خروج شما را از اين دنيا نيز ضبط نموده‌اند . شما انسانها و اين حسابگران خطاناپذير و واقعبين كه خود تحت محاسبه حسابگر اعلا يعنى خداوند متعال قرار گرفته‌اند ، بدون استثناء در ديدگاه آن حسابگر اعلا حركت مىكنند .\r\nشما در آن موقع كه مىخواهيد يك عدد مانند 7 را بنويسيد ، آيا اين 7 يا يك واحد از واحدهاى تأليفكننده 7 مىتواند از قلم شما فرار كند يا خود را طورى روى كاغذ بياورد كه شما آن را نبينيد ، يا با قلم توطئه اى بچينند و قرار بگذارند كه قلم آن را روى كاغذ نياورد مدّت زندگانى همه انسانها چنان كه در مبحث گذشته بررسى نموديم ، معيّن است . اين همه حسابگرى و مشخّص بودن هويّت و مورد آگاهى بودن همه جريانات زندگى دو نتيجهء مهمّ را كه در جملات مورد تفسير آمده است اثبات مىكند : يكى اين كه چنين موجوداتى قطعا تحت آزمايشند ، دوم اين كه نسبت دادن بيهودگى و بىهدفى به چنين موجوداتى تفاوتى با نفى هستى آنها ندارد .\r\n","description":"","footnote":"","page_name":" 29 ","page_number":29},
  {"content":"\r\n37 ، 44 - فإنّ الدّنيا رنق مشربها ، ردغ مشرعها . يونق منظرها ، و يوبق مخبرها ، غرور حائل ، وضوء آفل ، و ظلّ زائل و سناد مائل ( آبشخور اين دنيا تيره و چشمه سارش گلآلود و داراى منظرى فريبا است و بىاعتنائى به آزمايشهايش مهلك . فريبنده ايست در حال دگرگونىها [ يا مانع از ديدن حقيقت 
  ] و روشنائى است در معرض زوال و سايه اى ايست در حال برچيده شدن و تكيه گاهى است بىثبات ) .\r\n\r\nدنيائى كه علىّ بن ابي طالب عليه السّلام آن را مىشناسد\r\nآيا علىّ بن ابي طالب ( ع ) دنيا را مىشناسد قطعا بلى آن را كاملا مىشناسد ، زيرا او است كه توانسته است حدّ اكثر برخوردارى شايسته از دنيا را داشته باشد و او است كه در توصيف « چگونه بايست زيست » چنان سخن مىگويد كه گويى [ چنان كه در وصيّتش به امام حسن مجتبى ( ع ) فرموده است 
  ] از آغاز زندگى نخستين بشر در روى زمين تاكنون با همهء انسانها و در همهء شئون زندگى آنان ارتباط داشته و همهء آنها را مانند يك عدّهء نمودهاى فيزيكى عينى مشاهده و سپس آنها را تحقيق و ارزيابى نموده و آن گاه در بارهء دنيا سخن مىگويد .\r\nهرگز به خود تلقين مكنيد كه بايد در دنيا هميشه خندان باشيد ، زيرا هيچ دو لبى صبحگاهان براى خنده از يكديگر باز نشدند ، مگر اين كه اشكهائى كه شبانگاه همان روز بر رخسارهء انسان خندان فرو ريخت همان دو لب را رويهم فشرد و يا براى سخريّهء خويشتن كه دل به خنده داده بود از يكديگر باز نمود .\r\nروزى كه پيالهء زرّين و فريباى دنيا شربتى زلال و خوشگوار از شاديها را بر لبانت نزديك ساخت و مست و ناهشيارت نمود ، در انتظار روز ديگرى باش كه ساغرى از شرنگ جانگزا از اندوه‌ها را به كاست فرو بريزد و بيدار و هشيارت سازد .\r\n","description":"","footnote":"","page_name":" 30 ","page_number":30},
  {"content":"\r\n\r\nزيباييهاى دنيا\r\nاى رهگذر حيات كه از گذرگاه پر از مناظر زيباى دنيا مىگذرى و بيش از آنچه راه پيش پايت را بدقّت بنگرى كه چگونه حقايق حيات يكى پس از ديگرى در زير پايت محو و نابود مىگردند ، براى تماشاى زيباييهاى صورى و زر و زيور اطراف مسيرت ، سر به اين سو و آن سو مىگردانى ، لختى در اين مسير توقّف نما و بينديش و براى يك بار هم كه شده با خويشتن به سؤال و پاسخ و گفتگو بپرداز . كه ميداند شايد هم اين روياروئى واقعبينانه با خويشتن اگر چه چند لحظه اى بيش دوام نياورد ، توانائى تفسير و كشف حقيقت روياروئى و گفتگوى ده‌ها سال با ديگران را كه طومار زندگيت را درهم نورديده است ، داشته باشد . در اين حقيقت بينديش كه چه كسى است كه زيبائى را نشناسد ، كدامين انسان است كه از دريافت زيبائى لذّت نبرد مگر روح جمالطلب آدمى مىتوانست در دنياى عارى از زيبائى لحظه اى بيارامد نه هرگز ، گمان مبر كه طبيعت بيجان كه حركت و باز و بسته شدن كار اساسى آن است ، بدون زيباييهايش بتواند روح آدمى را كه مهمان چند روزه مهمانسراى طبيعت است ، پذيرائى كند . آن گاه لحظاتى ديگر در معناى خود زيبائى بينديش كه چيزى جز « پرده نگارين و شفّاف كه روى كمال كشيده شده است » نبوده و اهمّيّت خود را در شفّافيّتى كه براى نشان دادن كمال در هستى و در روح دارد ، اثبات مىنمايد . بار ديگر به خود آى و ببين آيا پس از ديدن حقيقت كمال در پشت پرده نگارين و شفّاف ، به پيچاندن روح با آن پرده رضايت خواهى داد نقّاش چيره دست با اين پرده‌هاى نگارين ، طبيعت را براى آرامش چند روزهء تو در اين گذرگاه آراسته است ، پس تو نبايد روح ، آن زيباى زيبايان را به اين پرده‌ها ببازى و آن گاه خويشتن را چنين تسليت دهى كه زيبائى را شناختم و آن را دريافتم و هدفى از حياتم را بدست آوردم\r\n","description":"","footnote":"","page_name":" 31 ","page_number":31},
  {"content":"\r\nنازنين رهگذرا ، به يقين مىدانم كه در مسير اين گذرگاه آه و ناله‌هاى گوناگون زيبائىهائى كه رو به زشتى مىروند ، بسيار شنيده اى و مناظر رقّتبار پرده‌هاى نگارين را كه زير چنگالهاى خشن قوانين تحوّل در نمودهاى طبيعت از هم مىپاشند و زيباييهاى خود را با كمال تسليم و خضوع از دست مىدهند ، بفراوانى ديده اى . لاشهء گنديدهء بلبلى زيبا و خوشآهنگ را ديده اى كه در چند صباح زندگيش ، هر بامدادى نغمه هايش همراه عطرهاى جاننواز گلها و رياحين ، ترا در دريائى از لذّت و ابتهاج غوطه ور ساخته و در آن حال چنان مخمور و از خود بى خود مىگشتى كه دامنت از دست مىرفت . چند قدم آن طرف چوبهاى ناچيز و خس و خاشاك پوسيده سر راه ترا گرفته و حتّى لحظه اى هم نزد آنها براى دلجويى توقّف نكردى و نپرسيدى كه اى گلهاى زيباى سوسن و نرگس و ضيمران كدامين داس مرگ بود كه بر سر شما تاختن گرفت و طراوت و شادابى و اهتزاز جان نواز شما را از منبع هستى شكوه آفرين برگسيخت .\r\nچند گام ديگر كه به سير و حركت ادامه دادى ، ناگهان انبوه جمعيّتى را ديدى كه مركبى چوبين بر دوش اشك ريزان و ناله كنان با سرعت خيالانگيز در حركتند . پرسيدى كه اينان كيستند و چيست در توى آن مركب چوبين كه از دوشى به دوش ديگرى منتقل مىگردد و روى دست اين مردم مىلرزد ، يكى از آن مردم ترا چنين پاسخ داد : بيا و در جمع ما باش و با ما حركت كن ، ما همان انسانها هستيم كه سوار اين مركب چوبين با زيبائى خيره كننده اش ، ساليانى بس دراز دلهاى همهء ما را بلرزه در آورده است . آن روز كسى بود كه زيباى زيبايان نام داشت ، امروز چيزيست كه مردم هيچ نامى جز اين كه « او ديروز يكى از زيبايان بود » برايش نمىشناسند .\r\nما مردم ديروز براى نزديكى و نظاره بر جمال دلارايش بر يكديگر سبقت مىجستيم ، امروز صبحگاهان كه براى آخرين ديدار رو ببالين او نهاديم ، سر انگشتان بر منفذ بينى يك گام پيش ننهاده دو گام به عقب برمىگشتيم . اين\r\n","description":"","footnote":"","page_name":" 32 ","page_number":32},
  {"content":"\r\nيكى مىگفت : برو پيش تا او را برداريم ، آن ديگرى مىگفت : تو جلوتر برو ، سومى مىگفت : براى ما جوانان ديدن چهره مرده‌ها مناسب نيست ، پيران و كهنسالان جلوتر بروند . پيران قوم مىگفتند كه شما مىبينيد كه ما قدرت جسمانى براى برداشتن اين لاشه نداريم ، مردان به زنان مىگفتند : شما بانوان كه آيت لطف و محبّت و عاطفه‌ايد ، و پرستارى صميمانه اين زيباى زيبايان را در حال بيمارى به عهده گرفته بوديد ، پيش برويد ، زنها كه در چشيدن طعم حيات و موت احساس بيشترى از خود نشان مىدهند ، مىگفتند : براى نقل و انتقال يك مشت گوشت و استخوان چه تفاوتى ميان مرد و زن وجود دارد .\r\nديروز در سبقت به ديدار اين زيبا صنم دلربا ، تزاحمها كرده بوديم ، امروز در عقب رفتن با همديگر تصادمها داشتيم . در آن هنگام كه پرده از روى اين لاشهء امروز و زيباى زيبايان ديروز را براى آخرين ديدار برداشتيم ، اين بينواى بينوايان حتّى نتوانسته بود حدّاقلّ حشمت و جلال آخرين لحظات زندگى را هم براى ما تماشاگران وحشت زده حفظ كند . اگر ما از منبع و راز فروغ زيبائى او كه كتابى براى فراگيرى درس مقصود از هستى بود ، مىتوانستيم چند سطرى بخوانيم ، راهى براى معرفت حكمت زيباييها در عالم وجود پيدا مىكرديم و اگر از حكمت زيباييهاى وجود چند كلمه اى خوانده بوديم ، كمال هستى اين رهسپار منزلگه خاك را با از دست دادن پرده نگارين و شفّاف زيبائى از شكوه ملكوت هستى جدا نمىكرديم . اگر شمّه اى از حكمت عاليه جمال را درك و دريافت نموده بوديم ، توانائى زندگى در جهانى هميشه بهار و هميشه زيبا را بدست مىآورديم . مدرس و كتاب اين حكمت عاليه در درون آن انسان است كه جهان بزرگترى را در درون خود مىبيند -\r\nو فيك انطوى العالم الأكبر ) *\r\n\r\nبگذار از باغ جهان يك سحر اى رشك بهار\r\nتا ز گلزار جهان رسم خزان برخيزد\r\n\r\n","description":"","footnote":"","page_name":" 33 ","page_number":33},
  {"content":"\r\nبيائيد ، پرده‌هاى نگارين و شفّاف زيباييهاى محسوس را كه يقينا از واقعيّت برخوردارند و ما را به طرف خود جلب مىكنند ، ناديده نگيريم ، از تماشاهاى آنها لذّت ببريم ، تيرگىهاى مغز و روان را با تماشاى آنها بزدائيم ، امّا همانند آن كودكان نباشيم كه توانائى نفوذ به سطوح و ابعاد عميق و عوامل تركيبكننده نمودهاى محسوس را نداشته و روح نورس خود را اسير همان نمودها مىنمايند ، ما بايد هم زيبائى محسوس را درك كنيم و هم از زيبائى آرمانهاى معقول برخوردار شويم و هم علل اصلى آنها را دريافت نمائيم .\r\nدر اين صورت است كه زيبايابى ما از بعد حكمت زيباييها نيز نصيبى خواهد داشت و توجّه به نسبى بودن و موقّت بودن و ناپايدارى و تبدّل آنها به زشتىها موجب تشويش و تأسّف و سرخوردگىها نخواهند گشت . در همين فرض بدانجهت كه اصول عميق زيباييهاى متنوّع براى ما مطرح شده است ، اگر چنين فرض كنيم كه همهء انواع نمودهاى زيبا و زشت با يك حركت سريع از ديدگاه ما بگذرند و حتّى آن حركت امان ندهد كه لحظاتى يكى از آن زيباييها را مورد تماشا قرار بدهيم ، باز در همان زنجير متحرّك مركَّب از حلقه‌هاى زيبا و زشت ، حكمتى متعالى خواهيم يافت كه از ذات حركت سر بر مىكشد ، زيرا حركت در جهان هستى كه تنوّع نمودها را بوجود مىآورد ، با توجّه به اتّصال آن به شكوه هستى موجب احساس شكوه خواهد گشت . اين شكوه عالى غير از ذوق زيبايابى در نمود زيباييهاى محسوس است كه خود نمود زيبا براى حواسّ و ذهن بطور نگارين و شفّاف بر نهاده مىشود . تبدّل نمودى كه در ديدگاه قرار گرفته است از زيبائى محسوس به شكوه عالى يكى از بزرگترين دلائل دخالت اساسى قطب درون ذاتى در زيباييها و شكوه‌ها مىباشد .\r\nبا نظر به مجموع مطالبى كه در اين مبحث ملاحظه نموديم ، به اين نتيجه مىرسيم كه منظور امير المؤمنين عليه السّلام از جمله مورد تفسير نفى زيبائى كه مخالف آيات قرآنى است نبوده ، بلكه مىخواهد براى انسانها گوشزد فرمايد كه\r\n","description":"","footnote":"","page_name":" 34 ","page_number":34},
  {"content":"\r\nفعّاليّت گوهر بسيار با عظمت و داراى انواعى از استعدادها كه روح انسانى ناميده مىشود نبايد در نمودهاى زيباييهاى محسوس كه موقت ( روشنائى غروبكننده و سايه اى رو بزوال ) و نسبىاند خلاصه نمود ، بلكه زيبايابى واقعى آن است كه از همهء ابعاد و استعدادهاى روح در دريافت همهء زيباييهاى هستى بهره بردارى شود . همچنين اين مطلب از كلمات امير المؤمنين فهميده مىشود كه دل بستن به نمودهاى زيباييهاى محسوس و چشم پوشيدن از واقعيّات « انسان آن چنان كه هست » و « انسان آن چنان كه بايد » و « جهان آن چنان كه هست » و « جهان آن چنان كه بايد مورد بهره بردارى قرار بگيرد » سقوط و تباهى بدنبال خواهد آورد : وَيُوبِقُ مَخْبَرُها ( آزمايش اين دنيا به هلاكت مىكشاند ) اگر چه بيك اعتبار دقيق بايد گفت : سرتاسر حيات آدمى در اين دنيا در هر محيط و ميان هر عوامل و شرائطى در امتحان مىگذرد ، ولى در ميان همهء عوامل و شرايط پديدهء زيبائى بسيار حسّاس است ، زيرا هيچ انسانى داراى مغز و روان معتدل نيست كه به زيباييها جلب نشود ، اگر آدمى در رابطه با زيباييها مشاعر و تعقّل و شخصيّت خود را ببازد ، در حقيقت هستى خود را باخته است : * ( وَلا تَمُدَّنَّ عَيْنَيْكَ إِلى ما مَتَّعْنا بِه أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيه وَرِزْقُ رَبِّكَ خَيْرٌ وَأَبْقى ) * ( 1 )  .\r\n( دو چشمانت را بسوى اصناف زنان و مردانى از كفار كه آنان را از زيبائى زندگى دنيوى برخوردار ساخته‌ايم دراز مكن ، عنايت پروردگار تو بهتر و پايدارتر است ) .\r\nدو كلمه در آخر جملات مورد تفسير : وَسِنادُ مائِلٌ ( تكيه گاه رو به افتادن و سقوط ) يكى از رساترين توصيفات دنيا است .\r\nتاج كاووس و كمر كيخسرو خيلى بادوام و پايدار مىنمود ، گوئى اختران\r\n","description":"","footnote":" ( 1 ) . طه آيهء 131 . ","page_name":" 35 ","page_number":35},
  {"content":"\r\nسپهر لاجوردين فقط براى حفظ و حراست تاج و كمر آنان حركت مىكردند اگر هم بر فرض محال چنين بود ، آيا با اين حال آن اختران قرار گرفته در مجراى كون و فساد مىتوانستند تكيه گاه آن ثابت نماهاى رو به زوال بوده باشند نه هرگز -\r\n\r\nتكيه بر اختر شبگرد مكن كاين ايّام\r\nتاج كاووس ربود و كمر كيخسرو\r\n\r\nحافظ\r\n45 ، 54 - حتّى أذا أنس نافرها ، و اطمأنّ ناكرها ، قمصت بأرجلها ، و قنصت بأحبلها ، و أقصدت بأسهمها ، و أعلقت المرء أوهاق المنيّة ، قائدة ألى ضنك المضجع ، و وحشة المرجع و معاينة المحلّ و ثواب العمل ( در آن هنگام كه انسان گريزان برگردد و با اين دنيا انس بگيرد و آن كسى كه روزى انكارش كرده بود ، دل به آن بدهد و بر ظواهرش بيارامد [ ناگهان مانند اسبى كه پاهايش را بلند كند و بر زمين بزند و سوار خود را بيندازد 
  ] از او رم كند و بادامهائى كه سر راه او گسترده است ، شكارش كند و با تيرهايش او را از پاى در آورد . [ و در پايان كار 
  ] طنابهاى مرگ به دست و پايش پيچد و او را به خوابگاهى تنگ و تاريك و به منزلگهى وحشتناك و به ديدار موقعيّتى [ از سعادت يا شقاوت كه براى خود اندوخته است 
  ] و بسوى نتيجه عملش براند )\r\n\r\nآدمى همين كه بر پشت مركب پر زر و زيور دنيا قرار گرفت كه در ميدان خور و خواب و خشم و شهوت تاختن بگيرد ، اين مركب چموش چنان او را بر زمين مىزند كه گوئى براى سوار شدنش هرگز رام نشده بود\r\nبينوا انسان ساده لوح ، نخست به اين دنيا و زر و زيورش با ديدهء نفرت مىنگريست ، و او را از خود طرد ميكرد ، زيرا ناپايدارى لذائذ دنيا و\r\n","description":"","footnote":"","page_name":" 36 ","page_number":36},
  {"content":"\r\nدرخششهاى موقّت آن را مشاهده كرده بود ، نفرت از دنيا داشت و انكارش ميكرد . او از برقرار كردن رابطهء آزاد با مزاياى زندگى دنيوى كه اساسىترين عامل زندگى با مديريّت شخصيّت است ، ناتوان مىگردد و با همهء ابعاد وجودىاش رو به دنيا مىآورد و در آن مستغرق مىگردد . آغاز فرو رفتن در امواج تاريك دنيا ناگهانى و دفعتا نيست ، بلكه از انس و الفتهاى ضعيف و ناچيز شروع مىشود و اندك اندك رو به افزايش مىرود و چنان كه در تشبيه امير المؤمنين عليه السّلام اشاره شده است : تا آن گاه كه دنيا مانند مركبى پر زر و زيور و مطيع او را در پشت خود قرار داد ، ناگهان او را چنان بر زمين مىزند كه حتّى مجال به خود آمدن هم نمىدهد -\r\n\r\nاندك اندك راه زد سيم و زرش\r\nمرگ و جسك نو فتاد اندر سرش\r\nعشق گردانيد با او پوستين\r\nمىگريزد خواجه از شور و شرش\r\nاندك اندك روى سرخش زرد شد\r\nاندك اندك خشك شد چشم ترش\r\nوسوسه و انديشه بر وى در گشاد\r\nراند عشق لا ابالى از درش\r\nاندك اندك شاخ و برگش خشك گشت\r\nچون بريده شد رگ بيخ آورش\r\nاندك اندك گشت عارف خرقه دوز\r\nرفت و جد حالت خرقه درش\r\nعشق داد و دل برين عالم نهاد\r\nدر برش ديگر نيايد دلبرش\r\nخواجه مىگريد كه ماند از قافله\r\nليك مىخندد خر اندر آخورش\r\nملك را بگذاشت بر سرگين نشست\r\nلاجرم سرگين خر شد عنبرش\r\nعشق را بگذاشت و دم خر گرفت\r\nلاجرم شد خرمگس سر لشكرش\r\nخرمگس آن وسوسه است و آن خيال\r\nكه همى خارش دهد همچون گرش\r\n\r\nاين دنيا تور و طنابهاى متنوّع و ظريف و گاهى ناملموس براى شكار ساده لوحان از خود بى خبر گسترده است كه با اشكال جالب و رنگهاى زيبا مشغول شكار ناهشياران و مستان مىباشد -\r\n\r\nصد هزاران دام و دانه است اى خدا\r\nما چو مرغان حريص بىنوا\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدمبدم وابسته دام نويم\r\nهر يكى گر باز و سيمرغى شويم\r\nمىرهانى هر دمى ما را و باز\r\nسوى دامى مىرويم اى بىنياز\r\nاى خدا بنماى تو هر چيز را\r\nآن چنان كه هست در خدعه سرا\r\nدانه بنموده به ماوان بوده شصت\r\nو انما هر چيز را آن سان كه هست\r\n\r\nتا آن گاه كه از شدّت غوطه خوردن در پديده‌هاى جالب دنيا نه دامى بشناسد و نه دانه اى ، زيرا خود او به طنابى از دامهاى گسترده مبدّل گشته است و نمىتواند خود را از دست و پاى خويشتن باز كند و رها گردد . تدريجا وجود اين انسان نشانهء تيرهاى كشندهء مرگ مىگردد . تيرى كه مرگ رها مىكند ، هرگز از نشانه اى كه گرفته است منحرف نمىشود و بخطا نمىرود و هيچ انسان نيرومندى توانائى جلوگيرى از فرو رفتن چنگالهاى تيز مرگ ندارد -\r\n\r\nو إذا المنيّة أنشبت أظفارها\r\nألفيت كلّ تميمة لا تنفع\r\n\r\n( در آن هنگام كه مرگ چنگالهاى خود را فرو برد ، خواهى ديد كه هيچ حرز و توسل به امور غير طبيعى سودى نخواهد داشت ) .\r\nهمان دنيا با آن عوامل و پديده هايش كه مشاعر و انديشهء آدمى را از انقراض و پايان گرفتن زندگى غافل مىسازند و هر يك از آنها با صورتى ابدى نما سراغ آدمى را مىگيرند ، سند « بايد به روى » او را امضاء ميكنند و بقول مردم همان عوامل كه انسان را سوار مركب پر زر و زيور دنيا كرده بودند ، وى را از آن مركب پائين مىآورند ، رو بكجا رو به خوابگاهى تنگ و تاريك و وحشتناك\r\n\r\nاز تن چو برفت جان پاك من و تو\r\nخشتى دو نهند بر مغاك من و تو\r\nو آن گاه براى خشت گور دگران\r\nدر كالبدى كشند خاك من و تو\r\n\r\nآيا داستان زندگى اين انسان در آن خوابگاه بپايان مىرسد نه هرگز ، بلكه آنچه تمام شده كشت و كار مزرعهء زندگى بوده است و با ورود به آن خوابگاه زمان مشاهدهء محصول فرا مىرسد و نتائج مقدّمات و معلول علَّتها و عكس -\r\n","description":"","footnote":"","page_name":" 38 ","page_number":38},
  {"content":"\r\nالعمل عملها با كمال وضوح و روشنائى در ديدگاه آدمى قرار مىگيرند .\r\n55 ، 60 - و كذلك الخلف به عقب السّلف ، لا تقلع المنيّة اختراما ، و لا يرعوى الباقون اجتراما يحتذون مثالا و يمضون أرسالا إلى غاية الانتهاء و صيّور الفناء ( بدين ترتيب آيندگان بدنبال گذشتگان در حركتند و مرگ از درو كردن زندگان باز نمىايستد و آنان كه به دنبال كاروانيان گذشته در حركتند ، از ارتكاب ناشايسته‌ها خوددارى نمىكنند . رفتار و حركاتشان را مشابه ديگران نموده ، گله گله از اين كهنه رباط به سوى غايتى كه در پايان زندگى خواهند ديد و به سوى فناء و زوال كه پايان حركت است ، رهسپارند ) .\r\n\r\nافراد و صفوف اين كاروان كه از آغاز زندگى آدم در اين دنيا به راه افتاده‌اند ، بدون استثناء بدنبال هم راه زوال و فنا را پيش گرفته‌اند\r\n\r\nبر صفحه هستى چو قلم مىگذريم\r\nحرف غم خود كرده رقم مىگذريم\r\nزين بحر پر آشوب كه بىپايانست\r\nپيوسته چو موج از پى هم مىگذريم\r\n\r\n* ( كُلُّ نَفْسٍ ذائِقَةُ الْمَوْتِ ) * ( 1 )  .\r\n( هر نفسى مرگ را خواهد چشيد ) .\r\nكيست كه در اين دنيا اين حقيقت را نفهمد كيست آن زنده اى كه ناپايدارى حيات را درك نكرده باشد آيا بزرگى بزرگان مىتواند از فرو رفتن چنگال مرگ در حياتشان جلوگيرى كند آيا مرگ به زيبائى زيبايان احترام مىگذارد آيا مرگ از سپيدمويان كهنسال كه زير بار سنگين ساليان دراز خميده‌اند ، شر مىدارد يا به نورس بودن نورسان حيات ترحّمى دارد\r\n","description":"","footnote":" ( 1 ) . آل عمران آيهء 185 . ","page_name":" 39 ","page_number":39},
  {"content":"\r\nمرگ اعتنائى به هيچ يك از اين امور ندارد بايد بروند و حتّى پشت سرشان هم نگاه نكنند كه آسمان با آن همه اجرام و كائناتش و زمين با اين همه مخلوقاتش به هيچ مسافر ديار ابديّت نمىنگرند و گريه اى براى آنان سر نمىدهند و انتظار بازگشتشان را نمىكشند و براى آغاز سفر او لحظه اى هم امان نمىدهند .\r\nاين حركت مستمرّ بىتوقّف براى همگان معلوم است و ترديد در آن ، كمتر از ترديد در خود حيات نيست . آنچه مهمّ است ، نتيجه گيرى از اين علم و عدم ترديد است كه عبارتست از عبرتگيرى از زندگى گذشتگان و عدم تقليد از آن در خاك رفتگانى كه عمرى در جهالت گذراندند و سرمايه زندگى خود را سكَّه به سكَّه در برابر اشباع اميال و تمنّيات بىپايهء حيات حيوانى از دست دادند . دريغا ، كه تشابه افراد انسانها بهمديگر خود آفتى بزرگ بر خرمن حيات آنان گشته ، عقل و وجدان و فرياد پيامبران را ناديده و ناشنيده گرفته ، تكيه بر همانندى صورت و صفت يكديگر مىنمايند . در نتيجه منطق زندگى آنان به اين شكل درميآيد كه ما انسانهاى امروز شبيه به انسانهاى ديروزيم ، پس راهى كه آنان انتخاب كردند و پيش گرفتند ، پيش پاى ما هم گسترده است .\r\nحقيقت همانست كه گذشتگان كه شبيه ما هستند ، دريافتند و حيات خود را بر مبناى آن پىريزى كردند و رفتند .\r\n\r\nخلق را تقليدشان بر باد داد\r\nاى دو صد لعنت بر اين تقليد باد\r\n\r\n62 ، 71 - حتّى إذا تصرّمت الأمور و تقضّت الدّهور و أزف النّشور ، أخرجهم من ضرائح القبور و أوكار الطَّيور و أوجرة السّباع و مطارح المهالك ، سراعا إلى أمره ، مهطعين إلى معاده ، رعيلا صموتا ، قياما صفوفا ( تا آن گاه كه امور خلقت انسانى بپايان رسيد و روزگاران سپرى شد و ميعاد برانگيخته شدن و سر بر آوردن از زير خاكهاى تيره نزديك شد خداوند\r\n","description":"","footnote":"","page_name":" 40 ","page_number":40},
  {"content":"\r\nمردم را از نهانگاههاى قبرها و آشيانه‌هاى پرندگان و جايگاه‌هاى درندگان و پرتگاه‌هاى مهلك بيرون مىآورد و آنانرا شتابان براى اجراى امر خود و با سرعت براى تحقّق بخشيدن به وعدهء خويش روانه مىسازد ) .\r\n\r\nآيا اين انسان كه ديروز هيچ بوده و امروز نهادى بزرگتر از جهان بزرگ در درون خود دارد ، فردا نيست و نابود خواهد گشت\r\nاشخاصى در طول تاريخ پيدا شده و پاسخ سؤال فوق را بدون اين كه دليل قانعكننده اى داشته باشند ، با يك كلمهء « آرى » داده‌اند . اين كه مىگوئيم : « بدون اين كه دليل قانعكننده اى داشته باشند » مقصود دليل علمى صحيح است كه تا كنون هيچ فردى از انسان ارائه نكرده است و امّا ادّعاهائى مانند « نمىشود » « بعيد است » ، « امكانپذير نيست » « نمىبينيم پس نيست » خيلى فراوان گفته شده است ، مانند :\r\n\r\nيك چند به كودكى به استاد شديم\r\nيك چند به استادى خود شاد شديم\r\nپايان سخن شنو كه ما را چه رسيد\r\nاز خاك برآمديم و بر باد شديم\r\nزان پيش كه غمهات شبيخون آرند\r\nفرماى كه تا بادهء گلگون آرند\r\nتو زر نه اى اى غافل نادان كه ترا\r\nدر خاك نهند و باز بيرون آرند\r\nدورى كه در او آمدن و رفتن ماست\r\nآن را نه بدايت نه نهايت پيداست\r\n\r\nحقيقت اينست كه اين اشخاص معاد و ابديّت را منكر نشده‌اند ، مگر اين كه نه خود را شناخته‌اند و نه آن مبدئى را كه از آنجا شروع به حركت نموده‌اند و نه در بارهء خداوندى كه آنانرا از مبدئى به حركت در آورده است . همان گونه كه امير المؤمنين عليه السّلام فرموده است :\r\nإن لم تعلم من أين جئت لا تعلم إلى أين تذهب\r\n( اگر ندانسته اى كه از كجا آمده اى ، نخواهى دانست كه بكجا مىروى ) اينان با عدم توجّه به خدا هرگز نخواهند توانست بدانند كه مقصد نهائى\r\n","description":"","footnote":"","page_name":" 41 ","page_number":41},
  {"content":"\r\nآنان چيست . وقتى كه انسان نداند كه مقصد نهائى زندگيش چيست ، قطعا از تفسير و توجيه زندگى خود ناتوان خواهد بود . به همين دليل بوده است كه آنان كه در اين دنيا بدون اعتقاد به معاد و ابديّت زندگى ميكنند ، به هيچ وجهى اهمّيّتى به سؤال « از كجا آمده‌ام براى چه آمده‌ام بكجا مىروم » نمىدهند و از اين كه اهمّيّتى به سه سؤال مزبور نمىدهند ، نه تب مىكنند و نه سرما مىخورند ، چشم درد هم نمىگيرند و در خور و خواب و خشم و شهوتشان هم خللى بوجود نمىآيد . چنان كه اگر « من » خود را هم ناديده بگيرند خارى در پايشان نمىخلد و شيشه‌هاى سفيد عينكشان آبى نمىگردد . فقط تحوّلى شگفتانگيز كه در مغز و درون آنان ايجاد مىگردد ، اينست كه كارگاه مطلقسازى مغزشان شديدا به كار مىافتد و هر مفهومى را كه مورد درخواست خود قرار بدهند ، با فعّاليّتهاى ذهنى آن را مطلق نموده و از اين راه بجاى آن مطلق واحد كه مىتواند پاسخگوى سه سؤال فوق بوده باشد ، مطلقهاى بىشمار براى خود مىسازند بعنوان مثال : شخصيّتى آنانرا به خود جلب مىكند . با اين كه آن شخصيّت پيش از ساليان بلكه پيش از قرنها پوسيده و از بين رفته است ، چنان سطوح مختلف مغزى و روانى آنانرا اشغال مىكند كه يا خود يك حقيقت مطلق تلقّى مىشود و يا سدّ راه عبور بسوى مطلق حقيقى مىگردد . ممكن است مطلقى را كه ذهن بوجود مىآورد ، زيبائى بوده باشد و ممكن است مقام و قدرت ، و اگر مقدارى با انسانها سر و كار داشته باشد و يا بخواهد از تمجيد و تحسين انسانها خود را مطرح نمايد ، مطلقى بنام انسان مىسازد و اين موجود را كه اكثرا با بيمارى خودخواهى از اطلاق مىافتد و خود را بدست زوال و فنا مىسپارد و اغلب با دست خود ميدان تنازع در بقا را به چنگيزها و تيمور لنگها و سزار بورژياها و بناپارتها باز مىكند ، به درجه اى بالاتر از خدائى مىرسانند و حسّ مطلقجوئى خود را اشباع مىنمايند ولى همهء اين بازيگريهاى ذهنى و تسليتها و شكّ و انكارها\r\n","description":"","footnote":"","page_name":" 42 ","page_number":42},
  {"content":"\r\nهيچ خللى در واقعيّت بوجود نمىآورند . و نمىتوانند براى آن انسانها كه با عقل سليم و شعور ناب و فطرت پاك صداى ابديّت را در درونشان مىشنوند تعيين تكليف نمايند . اين انسانهاى حياتشناس ما بين انسان عادل و وارسته و فداكار در راه خدمت به انسانها را با اشقياء و جلَّادان و خودكامگانى كه مبناى حيات خود را بر دروغ و نيرنگ استوار ساخته‌اند فرق مىگذارند اين انسانهاى رشد يافته نمىتوانند حتّى لحظه اى بدون اعتقاد به حكمت و هدف زندگى اين دنيا را قابل اعتناء بدانند . اگر اين دنيا را گذرگاه و آزمايشگاهى بزرگ براى آمادگى به حيات والاترى كه همهء موجوديّت آنانرا به فعليّت برساند ، ندانند ، كمترين علاقه اى به تماشاى آفتاب و ماليدن خاك كرهء زمين و تنفّس و توليد مثلى كه در بارهء حيات چيزى نخواهد فهميد ، نشان نمىدادند و آرامگاه زير خاك تيره را بر اين زندگى بىتفسير ترجيح مىدادند ، زيرا يك مغز رشديافته اگر چه در اوّلين مراحل رشد هم بوده باشد مىداند كه -\r\n\r\nروزگار و چرخ و انجم سر بسر بازيستى\r\nگرنه اين روز دراز دهر را فرداستى\r\n\r\nيك مسئله با اهمّيّتى كه در جملات مورد تفسير ديده مىشود ، جسمانى بودن معاد است كه تصوّرش براى برخى از متفكَّران دشوار بوده است زيرا اگر معاد روحانى محض بود ، بيرون آمدن از گورها و آشيانه‌هاى پرندگان و جايگاههاى درندگان و غير ذلك مفهومى نداشت ، زيرا اين اجزاء بدن جسمانى است كه در آن جايگاه‌ها متلاشى ميشوند و به صورت ذرّات درميآيند ، نه ارواح انسانها كه از عالم مادّه و مادّيّات پرواز مىكنند . دلائلى را كه براى نفى معاد جسمانى آورده‌اند مانند « محال بودن برگرداندن معدوم » و « اين كه معاد جسمانى مستلزم برگرداندن زمان است كه خود مستلزم برگرداندن همهء كارگاه طبيعت است كه زمان از محصولات آنست » ضعيف و خالى از دقّت است . زيرا بايد توجّه داشت كه بر فرض محال اگر متفكَّران معتقد به امكانناپذير بودن معاد جسمانى ،\r\n","description":"","footnote":"","page_name":" 43 ","page_number":43},
  {"content":"\r\nپيش از انشاء جهان هستى بىسابقهء مادّى و صورى كه مورد پذيرش همهء اديان الهى و حكما و فلاسفهء بزرگ است ، وجود داشتند و در انشاء جهان مىانديشيدند ، حتما مىگفتند : بوجود آوردن جهان بىسابقهء مادّى و صورى امكانناپذير است و خداوند چنين كارى را نمىتواند انجام بدهد . ولى خداوند بر خلاف انديشه و گفتار اين بيخبران از قدرت الهى جهان را انشاء و ابداع فرموده است ، و به همين ترتيب خداوند متعال همين انسانها را كه در اين دنيا بوجود آمده و زندگى كرده و اجسامشان متلاشى گشته است ، بار ديگر بوجود خواهد آورد و آنانرا مورد بازخواست قرار خواهد داد . خداوند در قرآن مجيد در چند مورد در پاسخ كسانى كه مىگفتند : اين بدنهاى متلاشى شده و اين استخوانهاى پوسيده چگونه بار ديگر زنده ميشوند و به شكلى كه در اين دنيا زندگى مىكردند ، در مىآورد فرموده است : خداوندى كه جهان هستى و انسانها را بدون سابقهء وجود مادّى و صورى انشاء و ابداع نموده است ، بار ديگر مىتواند همين خلقت را تجديد كند از آن جمله : * ( وَضَرَبَ لَنا مَثَلًا وَنَسِيَ خَلْقَه قالَ مَنْ يُحْيِ الْعِظامَ وَهِيَ رَمِيمٌ . قُلْ يُحْيِيهَا الَّذِي أَنْشَأَها أَوَّلَ مَرَّةٍ وَهُوَ بِكُلِّ خَلْقٍ عَلِيمٌ . الَّذِي جَعَلَ لَكُمْ مِنَ الشَّجَرِ الأَخْضَرِ ناراً فَإِذا أَنْتُمْ مِنْه تُوقِدُونَ . أَ وَلَيْسَ الَّذِي خَلَقَ السَّماواتِ وَالأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَهُوَ الْخَلَّاقُ الْعَلِيمُ\r\n( 1 ) \r\n( اين انسان [ نادان 
  ] براى ما مثل زده و مىگويد : كيست كه استخوانها را پس از پوسيدن آنها زنده كند . [ اى پيامبر ما به او 
  ] بگو : آن خداوندى كه آنها را اوّلين بار آفريده است ، زنده مىكند و او بر همهء مخلوقات دانا است . آن خداوندى كه براى شما از درخت سبز آتش آفريد و شما از آن درخت آتش روشن مىنمائيد . آيا خداوندى كه آسمانها و زمين را آفريده توانائى آفريدن مثل آن انسانها [ كه استخوانهايشان پوسيده است 
  ] را ندارد ، آرى ، او است خلَّاق دانا ) .\r\n","description":"","footnote":" ( 1 ) . يس آيهء 78 تا 81 . ","page_name":" 44 ","page_number":44},
  {"content":"\r\nبا نظر به همين استدلال عقلانى روشن در قرآن مجيد است كه حكماى بزرگ مانند خواجه نصير الدّين طوسى مىگويند : و حكم المتماثلين واحد ( حكم دو مثل يكى است ) يعنى اگر دو حقيقت مثل همديگر تصوّر شوند ، در احكام و مختصّات يكى خواهند بود . اگر بوجود آمدن انسانها در اين دنيا با همين بدن و وضع معيّن ممكن نبود ، اصلا بوجود نمىآمدند ، حال كه مىبينيم انسانهائى با بدن و وضع معيّنى خلق شده‌اند ، بنا به قاعدهء « روشنترين دليل امكان يك شيئى وقوع آن است » ثابت مىشود كه بوجود آمدن چنين انسانهائى ممكن بوده است .\r\nبنا بر اين ، تجديد خلقت همين انسانها در روز قيامت كه مثل خلقت دنيوى آنان مىباشد ، حتما ممكن خواهد بود . بعضى از متفكَّران گفته‌اند : كه مثل يك شيء عين آن شيء نيست و آيهء فوق و استدلالى كه متذكَّر شديم ، خلقت مثل انسانهاى دنيوى را در روز قيامت اثبات مىكند نه عين آنها را . و همچنين در بعضى از روايات معتبر هم عنوان مثل آمده است .\r\nو در اين مسئله بايد در نظر گرفت كه فقط تفاوت زمان است كه ميان خلقت دنيوى و خلقت مجدّد روز قيامت آن دو را مثل هم مىنمايد و الَّا ماده و هويّت و مختصّات هر دو يكى است . براى بررسى مفصّل در بارهء جسمانى بودن معاد به كتاب « معاد در نگاه وحى و فلسفه » تأليف دانشمند محترم آقاى شريعتى سبزوارى مراجعه شود .\r\n72 ، 83 - ينفذهم البصر و يسمعهم الدّاعى ، عليهم لبوس الاستكانة و ضرع الاستسلام و الذّلَّة ، قد ضلَّت الحيل ، و انقطع الأمل و هوت الأفئدة كاظمة ، و خشعت الأصوات مهيمنة ، و ألجم العرق و عظم الشّفق ،\r\n","description":"","footnote":"","page_name":" 45 ","page_number":45},
  {"content":"\r\nو أرعدت الأسماع لزبرة الدّاعى إلى فصل الخطاب و مقايضة الجزاء و نكال العقاب ، و نوال الثّواب ( بينائى واقعبين بر آنان نفوذ مىنمايد و دعوتكننده گوش آنانرا شنوا مىسازد . لباس خضوع بر تن و فروتنى تسليم و حقارت به وجودشان مستولى .\r\nچاره جوئىها و حيله پردازيها تباه ، و آرزو بريده ، و دلها از سرور خالى و هيجانها فرو خورده ، صداها مخفى ، عرق تا دهان فرو ريخته و وحشت از گناهان بزرگ تندرى در گوشها از فرياد تند دعوتكننده مىكوبد [ براى بازخواست در بارهء عمرى كه سپرى كرده‌اند 
  ] و براى شنيدن حكم قاطع ميان حقّ و باطل و گرفتن نتيجهء اعمال - سقوط در كيفر و وصول به پاداش )\r\n\r\nچشمهاى بينائى آنانرا تحت نظاره قرار داده بينا و شنوا ، بينوا و ناتوان ، مكرپردازىها و آرزوها بريده ، دلها از سرور و وجد خالى ، اينست وضع انسانها در روز قيامت\r\nچند جمله از جملات مورد تفسير در قرآن مجيد چنين آمده است : * ( يَوْمَئِذٍ يَتَّبِعُونَ الدَّاعِيَ لا عِوَجَ لَه وَخَشَعَتِ الأَصْواتُ لِلرَّحْمنِ فَلا تَسْمَعُ إِلَّا هَمْساً ) * . . . . * ( وَعَنَتِ الْوُجُوه لِلْحَيِّ الْقَيُّومِ وَقَدْ خابَ مَنْ حَمَلَ ظُلْماً ) * ( 1 ) \r\n( در آن روز ( قيامت ) مخلوقات محشور شده نداى الهى را بدون انحراف در پذيرش و اجابت دعوت الهى پيروى مىكنند و همهء صداها در برابر خداوند رحمن ضعيف شده و جز صداهاى مخفى نخواهى شنيد . . . . و همهء صورتها در مقابل خداوند حىّ و قيّوم تسليم گشته و كسى كه بار ستمكارى بر دوش مىكشد مأيوس و خوار است ) امروز روز قيامت است ، آنچه كه آدمى در دنيا انجام داده است ، در برابر بينائى خداوند بينا مكشوف و بىپرده قرار گرفته است ، يعنى خود او در\r\n","description":"","footnote":" ( 1 ) . طه آيهء 108 و 111 . ","page_name":" 46 ","page_number":46},
  {"content":"\r\nآن روز مىفهمد كه همهء موجوديّت او با همهء اندوخته هايش مورد بينائى خداوندى است ، و الا خداوند متعال در زندگى دنيوى همهء موجوديّت و كردار و گفتار او را و حتّى ناچيزترين پديده اى كه در درونش بوجود مىآمد ، مىديد و مىدانست امروز آن روزگار دنيوى نيست كه هر كجا مىنگريست طبيعتى بود و همنوعان وى ، و از ناديدن خداوند متعال مانند ساير محسوسات ، گمان مىكرد كه كسى او را نمىبيند و او در ملكى زندگى مىكند كه مالك ناظر ندارد و در خانه اى زندگى مىكند كه صاحب خانهء بينا و آگاه ندارد . احساس و بينائى او بىپرده در مىيابد كه در برابر خداوندى ايستاده است كه همهء اجزاء موجوديّت و همهء اندوخته‌هاى او را مىبيند و مىداند . در آن روزگار گذشته مىتوانست خود را به ناشنوائى بزند و در برابر فرياد پيامبران و وجدان و آيات الهى در جهان هستى ، انگشتان به گوش نهاده و بگويد : صدائى نمىشنوم ولى امروز آن دوران سپرى گشته و احساس قدرت بر پوشيدن خود از واقعيّات ، محو گشته و نمىتواند فرياد عدل الهى را ناشنيده انگارد . از آن قدرت ناآگاهى كه در روزگار زندگى دنيوى همهء اصول و ارزشهاى انسانى و همهء دستورات خداوندى را زير پاى او مىانداخت و نابودش مىساخت ، امروز اثرى و خبرى نيست . بينوا و ناتوان و درمانده . شرنگ جانگزاى اين درماندگى موقعى تلختر و شكنجه زاتر مىگردد كه طغيانگرىهاى جبّارانهء خود را در زندگانى دنيوى به ياد بياورد . امروز همهء مكرپردازيها و نقشه كشىها و دو روئىها و دروغهائى كه زندگى دنيوى او را تشكيل مىداد ، از برابر چشمانش عبور مىكنند و عمر تباه شدهء او كه در تباه كردن خويشتن و بازىگرفتن زندگى ديگران بوسيلهء حيله گرىها سپرى شده است ، از برابر ديدگانش رژه مىروند ، او توانائى پوشانيدن حتّى يكى از آن تبهكاريها را ندارد ، زيرا روز قيامت است و جائى و وسيله اى براى حيله پردازى و مكَّارى نمانده ، واقعيّات روشن و حقايق آشكار و خود در برابر خدا .\r\n","description":"","footnote":"","page_name":" 47 ","page_number":47},
  {"content":"\r\n84 ، 91 - عباد مخلوقون اقتدارا ، و مربوبون اقتسارا ، و مقبوضون احتضارا ، مضمّنون أجداثا ، و كائنون رفاتا و مبعوثون أفرادا و مدينون جزاء و مميّزون حسابا ( انسانها بندگانى هستند كه با قدرت خداوندى پا به عرصهء هستى نهاده و تحت اشراف ربوبى قرار گرفته‌اند ، در حالى كه فرشتگان موكَّل بر عبور مردم از پل مرگ در بالين آنان حاضر خواهند گشت ، ارواحشان گرفته مىشود و در درون گورها قرار گرفته و مىپوسند و تنها سر از خاك بر مىآورند . سپس در برابر اعمالى كه انجام داده‌اند محاسبه مىشوند و وضع نهائى آنان با حساب مشخّص مىگردد ) .\r\n\r\nاينست سير حتمى تو اى انسان ، گر تو نمىپسندى تغيير ده قضا را\r\nبار ديگر در موجوديّت و آغاز و پايان و غايت زندگى بينديشم - قدرت مطلقهء خداوندى بدون كمترين احتياج و بدون نياز به مشورت و بدون انديشه و استدلال در بارهء خلقت ، ما انسانها را آفريده است . راه برگشت به عقب بسته و نشستن و سر به زانوى فكرت نهادن كه اگر غير از اين بود ، چه مىشد بيهوده . تفكَّر در اين كه اگر در امر خلقت خود اختيارى داشتم چنين و چنان مىكردم ، حماقت . همهء اين پندارهاى باطل و اوهام روحفرسا بيش از يك منشأ ندارند ، اين منشاء چيزى جز حركت و تفكَّر بر مبناى خودمحورى نيست كه نمىگذارد آن استعداد بندگى و عشق در انسان كه اگر به فعليّت برسد ، همهء هستى را چنان كه شايد خواهد ديد ، رشد و نمو پيدا كند و شايستگى وجود خود را براى آفرينش و خلقت بر حقّ هستى را دريابد . خداوندا تا كى ما انسانها با احساس ناتوانى و بينوائى ، مزاياى خلقت خود را زير پا خواهيم نهاد ما نمىخواهيم بپذيريم كه -\r\n","description":"","footnote":"","page_name":" 48 ","page_number":48},
  {"content":"\r\n\r\nچون ز خود رستى همه برهان شدى\r\nچون كه گفتى بنده‌ام سلطان شدى\r\n\r\nتصوّر محض اجراى قدرت مطلقه براى آفرينش و قرار دادن كائنات تحت اشراف ربوبى ، و عبور دادن آنها از پل مرگ و جاى دادن آنها در نهانگاه گور و برهم زدن شكل بدن و اجزاء آن ، بدون تأمّل در آنچه در امتداد اين جريان بر آدمى مىگذرد ، خود را به نابينائى زدن است كه در اشعار قهر كنندگان از هستى بنمايش در مىآيد .\r\n\r\nجامى است كه عقل آفرين مىزندش\r\nصد بوسه ز مهر بر جبين مىزندش\r\nاين كوزه گر دهر چنين جام لطيف\r\nمىسازد و باز بر زمين مىزندش\r\n\r\nشگفتا ، گويندهء اين رباعى در تصوّر سير خلقت ، عقل آفرين را دريافته و سير خلقت را به او نسبت مىدهد ولى گويا از يادش مىرود كه اين عقل - آفرين را كه بالضّروره بايد ما فوق عقل بوده باشد نبايد كوزه گرى تصوّر كرد كه جامى لطيف براى بازى بسازد و پس از پايان بازى بىهدف آن را بر زمين بزند اين قهركنندگان از عالم هستى عظمت درون خود و شكوه هستى را منكرند ، و مانند كودكانى هستند كه در حال قهر و داد و قال رگبار تضادّ و تناقضگوئىها را بر سر پدر و مادر خود فرو مىريزند . انسانى كه بهره اى از خرد دارد ، مى - تواند از آنچه كه در امتداد سير جبرى او از آغاز خلقتش تا پايان زندگيش مىگذرد ، حقيقت وجود خود را دريابد و حكمت آغاز و انجام كارش را بفهمد .\r\nآدمى در امتداد اين سير مىتواند از علم و معرفت و نورانيّت برخوردار گردد . آيا اين يك تصوّر صحيح است كه مشتى خاك تيره حركتى كند و در تحولاتى كه مىنمايد ، علم و معرفت و نورانيّت پيدا كند ، بار ديگر تنزّل كرده و به صورت همان مشتى خاك در آيد و در همان خاك تمام شود . آيا اين انسان نبايد اين سؤال را از خويشتن بكند كه خاك تيره كجا و فروغ علم و معرفت و نورانيّت كجا خاك تيره از كجا و اين همه آگاهىها و احساسات عالى و عواطف كجا خاك تيره كجا و آزادى و اختيار و احساس تكليف كجا خاك تيره كجا و تعديل\r\n","description":"","footnote":"","page_name":" 49 ","page_number":49},
  {"content":"\r\nو تنظيم « صيانت ذات » تا حدّ اشراف به جهان هستى و دريافت وحدت لذائذ و آلام همهء همنوعان خود كجا آيا اين مشتى خاك تيره سوگند خورده يا تعهّد كرده است كه با نظمى خاصّ به صورت ذرّات اسپرماتوزوئيد و اول در آيد و آن گاه شكل انسانى به خود بگيرد فقط چند صباحى از نظر عظمت استعدادها و نيروها و ارزشها چنان اوج بگيرد كه جهان هستى را به شگفتى در آورد و سپس راهى زير خاك تيره بگردد و بعد از آن هيچ آيا اين انسان نبايد در اين حقيقت بينديشد كه جريان كون و فساد و وجود و عدم در اين دنيا با يك حكمت متعالى صورت مىگيرد ، بطورى كه هيچ نقطه اى لغو و بيهوده نمىتوان در آن مشاهده كرد بنا بر اين ، چگونه مىتوان باور كرد كه اين جهان هستى بيش از گردبادى نيست كه تصادفا برميخزد و بدون حساب و نظم به خود مىپيچد و سپس فرو مىنشيند اين گونه تفكَّر تمامى اصول و قوانين حاكم بر جهان هستى را ناديده مىگيرد و در نهايت امر به انكار خويشتن منجرّ مىگردد .\r\n92 ، 97 - قد أمهلوا فى طلب المخرج ، و هدوا سبيل المنهج ، و عمّروا مهل المستعتب و كشفت عنهم سدف الرّيب و خلَّوا لمضمار الجياد ، و رويّة الارتياد ، و أناة المقتبس المرتاد فى مدّة الأجل و مضطرب المهل ( انسانها در اين دنيا براى پيدا كردن راه نجات مهلت داده شده و به راه روشن ارشاد شده‌اند . براى آنان در اين زندگانى مهلتى داده شده است كه مىتوانند رضاى خدا را جلب و از توبيخ او رها شوند . [ خداوند سبحان بوسيلهء حجّت و برهان به انسانها در اين دنيا لطف فرموده است 
  ] تا ظلمات شبهه و ترديد از آنان مرتفع گشته و ميدان سبقت در خيرات را براى آنان آماده و تفكَّر در رسيدن به بهترين مقاصد را براى آنان عنايت فرموده است .\r\n[ خداوند سبحان براى انسانها 
  ] قدرت تحمّل و شكيبائى جويندهء روشنائى براى\r\n","description":"","footnote":"","page_name":" 50 ","page_number":50},
  {"content":"\r\nتحصيل سعادت را در مدّت عمر و نوسانات آن مهلتها ، عطا كرده است ) .\r\n\r\nدر اين دنيا براى انسانها مهلت داده شده ، به راه روشن هدايت گشته و پرده از روى عوامل ترديد برداشته شده است\r\n\r\nبر لب بحر فنا منتظريم اى ساقى\r\nفرصتى دان كه ز لب تا به دهان اين همه نيست\r\n\r\nحافظ\r\nبراى انسان هشيار و متحرّك كه اين دنيا را با ديدهء خرد مىنگرد ، آگاهى يك لحظه براى بستن بار سفر در حركتى كه پيش گرفته است ، كافى است و براى انسان مست و ناهشيار كه بجاى حركت به پيش در اين دنيا دور خود مىپيچد ، طولانىترين عمر هم نمىتواند او را به خود آورده ، از مهلت عمر طولانى استفاده كرده و بداند كه بكجا مىرود و در اين مهلت چه ذخيره اى را مىتواند براى خود بيندوزد . براى رهائى از تنگناى بلا تكليفى در اين زندگى يك لحظه هم كار ساز است -\r\n\r\nهنگام تنگدستى در عيش كوش و مستى\r\nكاين كيمياى هستى قارون كند گدا را\r\n\r\nمگر نه اينست كه بزرگترين گامها در راه كشف مجهولات با جهشهاى فكرى لحظه اى برداشته شده است . مدّت زمانى را بارقه‌هاى فكرى آدميزاد اشغال مىنمايد ، ماه و روز و ساعتها و ساعت و بلكه دقايق هم نيست ، بلكه گاهى بارقه اى يك يا دو ثانيه بوده است كه سرنوشت يك انسان را تعيين مىنمايد . همين بارقه‌هاى چند ثانيه اى بوده است كه مقدّماتى را كه در ذهن يك متفكَّر در طول ساليان بوجود مىآيد به نتيجه مىرساند . همين تفكَّر در ساعت يا چند ساعت بسيار محدودى بود كه حرّ بن يزيد رياحى را از صف اشقياى تاريخ برميدارد و در رديف عاليترين شهداى راه انسانيّت وابسته به خدا قرار مىدهد . بنا بر اين ، آدمى نمىتواند اندك بودن زمان براى بيدارى و وصول به حقيقت را بهانه اى\r\n","description":"","footnote":"","page_name":" 51 ","page_number":51},
  {"content":"\r\nبراى سقوط در گمراهىها تلقّى نمايد . از طرف ديگر چنان كه شمارهء توفيق يافتگان به عبور از همهء حجابهاى ظلمانى و وصول به اشعّهء نور مطلق بسيار اندك است ، همچنان عدد گرفتار شدگان در آن ظلماتى كه هيچ روزنه اى براى ارتباط با نور نداشته باشند ، بقدرى كم است كه مىتوان گفت : اين گونه گرفتار شدگان استثناءهائى هستند كه توانسته‌اند همهء نيروها و استعدادها و امكانات خود را محو و نابود بسازند . تا آنجا كه كمترين قدرتى براى تعقّل مانده باشد و تا آنجا كه اندك فعّاليّتى براى وجدان امكانپذير بوده باشد ، چراغ هدايت الهى براى تشخيص راه فروزان است . آن خداوندى كه عواملى براى محدوديّت كاربرد حواسّ و فعّاليّتهاى مغزى بوجود آورده است ، همان خداوند عامل بر طرف ساختن غبار شكّ و ترديد از چهرهء حقائق را با نظر به موضعگيرىهاى خاصّ انسانها نيز عطا فرموده است . بيائيد اين حقيقت را اگر چه براى يك بار هم بوده باشد ، براى خويشتن مطرح كنيم كه اگر همه واقعيات و نمودها و روابط هستى براى ما مشكوك و مورد ترديد باشد ، اين واقعيّت كه « اين منم كه در همهء واقعيّات و نمودها و روابط هستى شكّ ميكنم و اين منم كه در ميان گردبادها و طوفانهاى شكّ و ترديد قرار گرفته‌ام » به هيچ وجه مشكوك نيست .\r\nآخر مگر مىتوان بدون تميز بين يقين و شكّ و بدون يقين به اين كه اين « من » است كه شكّ و ترديد مىكند ، مىتوان آگاهى به شكّ و ترديد پيدا كرد آيا كسى مىتواند بگويد : « وجود واقعى اين » من « كه شكّ مىكند ، حتما در مقابل » جز من « هويّت پيدا كرده و مشخّص شده است » من نه اين « من » را مىفهم و نه آن « جز من » را مىپذيرم نه هرگز . اگر هم كسى پيدا شود و اين گونه با خويشتن مبارزه كند ، ما چه سختى مىتوانيم با او داشته باشيم -\r\n\r\nبگذار تا بميرد در عين شكّ پرستى\r\n\r\nحال كه واقعيّت دو موضوع « من » و « جز من » ثابت شد ، فاصله اى با اثبات ارتباط اين دو واقعيّت با يكديگر وجود ندارد ، زيرا نه « من » در خلأ\r\n","description":"","footnote":"","page_name":" 52 ","page_number":52},
  {"content":"\r\nمحض مىتواند وجود داشته باشد ، زيرا سطوح ظاهرى آن كه مجاور طبيعت « جز من » است از عوامل خارج از خود متأثّر مىشود و دگرگون مىگردد . و نه واقعيّت « جز من » از من بريده و مرا به حال خود مىگذارد .\r\nاگر كسى اين اصول مزبوره را كه بديهىترين قضاياى مطروحه براى انسانها است بپذيرد [ و هيچ راهى براى عدم پذيرش ندارد 
  ] مؤثّرترين گام را براى رهائى از « شكّپرستى » كه مهلكترين بيماريهاى مغزى و روانى است برداشته است ، زيرا پس از جدّى تلقّىكردن اصول مزبوره مجبور است كه جدّى بودن نظم و قانون در هستى را بپذيرد . پس از پذيرش اين اصل هيچ عذر و بهانه اى وجود ندارد كه مجوّز بىاعتنائى به ثبات نظم و قانون در هستى با حاكميّت حركت و تحوّل بر همهء موجودات عالم هستى بوده باشد . اگر كسى نتواند ثبات نظم و قانون را خارج از جويبار متغيّرات درك كند ، مجبور است در هر نقطه اى از آن متغيّرات يك تناقض امكانناپذير را قبول كند زيرا چنين شخصى بايد ثبات را از ذات متغيّر در آورد ، يا ثبات را در ذات متغيّر بجويد زيرا -\r\n\r\nشد مبدّل آب اين جو چند بار\r\nعكس ماه و عكس اختر برقرار\r\n\r\nبراى حل اين مسئله نه خندهء دموكريت مورد نياز است و نه گريهء هراكليد و خيّام شاعر و ابو العلاء معرّى اديب ، بلكه با كمال صراحت و بدون احساس علمزدگى بيخبرانه از علم ، بايد بگوئيم : اين ثبات مربوط به فوق طبيعت است و بس . اينست بزرگترين و نيرومندترين عامل رفع ظلمات شكّ و ترديدى كه دامنهء آن تا انكار خويشتن كشيده مىشود . اين عامل رفع ظلمات شكّ موقعى به كار مىافتد كه جويندگى آدمى شروع شود و دست از طلب برندارد تا مطلوبش را بيابد . ما نبايد آن تيره روز خود فريب باشيم كه نخست براى پيدا كردن كمال مطلوب راه مىافتد و مىگويد : « من واقعيّت را مىجويم » ، « من به حقيقت عشق مىورزم » ، « من مشتاق دلباختهء كمالم » و فقط واقعيّت و حقيقت\r\n","description":"","footnote":"","page_name":" 53 ","page_number":53},
  {"content":"\r\nو كمال را مىجويم و تنها براى وصول به آنها راه مىپويم ، ناگهان از آن مطلوب روى مىگرداند و دور خويشتن طواف مىكند دروغ مىگويد كسى كه مىگويد : « من حقيقت را جستم پيدا نكردم » زيرا ورود به مسير جستجو همان ، و تابش نور هدايتكننده بر آن مسير همان . نابينا آن كسى است كه نور الهى را در خود جستجو و تكاپو نتواند ببيند -\r\n\r\nدوست دارد يار اين آشفتگى\r\nكوشش بيهوده به از خفتگى\r\nاندرين ره مىتراش و مىخراش\r\nتا دم آخر دمى فارغ مباش\r\nگر چه رخنه نيست در عالم پديد\r\nخيره يوسفوار مىبايد دويد\r\n\r\n* ( وَالَّذِينَ جاهَدُوا فِينا لَنَهْدِيَنَّهُمْ سُبُلَنا ) * ( 1 ) \r\n( كسانى كه در بارهء ما مجاهدت بورزند ، ما البتّه آنانرا به راه‌هاى خود هدايت خواهيم كرد ) .\r\nوعدهء مؤكَّد خداوندى است . بنا بر اين اگر جوينده اى را ديديم كه به مطلوب نرسيده است ، يقين بايد بدانيم كه او جوينده نبوده است . يا جويندگى وى با خودخواهىها و تعصّب و كجرويها مخلوط گشته است كه نتوانسته است به سر منزل مقصود برسد -\r\n\r\nسَعْيُكُمْ شَتَّى تناقض اندريد\r\nروز مىدوزيد و شب برميدريد\r\n\r\n98 ، 103 - فيا لها أمثالا صائبة و مواعظ شافية ، لو صادفت قلوبا زاكية ، و أسماعا واعية و آراء عازمة و ألبابا حازمة [ اين مطالب كه گفتم 
  ] ( چه مثلهائى است صحيح و مطابق واقع و چه پندهائى است شفادهندهء انحرافات و بيماريهاى درونى ، - اگر دلهاى پاك و گوشهاى شنوا و افكار جدّى و عقول حسابگر وارد شوند ) .\r\n","description":"","footnote":" ( 1 ) . العنكبوت آيهء 69 . ","page_name":" 54 ","page_number":54},
  {"content":"\r\n\r\nآن دل كه اين امثال و مواعظ را نپذيرد ، دل نيست ، بلكه زباله دانى است كه لحظه اى از كثافات و لجنها خالى نيست .\r\n\r\nتو همى گوئى مرا دل نيز هست\r\nدل فراز عرش باشد نى به پست\r\n\r\nآيا مىتوانيد احتمال بدهيد مواعظ و حكمى را كه امير المؤمنين عليه - السّلام براى انسانها بيان مىكند ، مطابق واقع نيستند آيا گمان مىبريد كه آن مواعظ و حكم از دل امير المؤمنين برنمىخيزد آيا خيال مىكنيد خود امير المؤمنين عليه السّلام به گفته‌هاى خود عمل نمىكرد هيچ يك از اين پندارها در بارهء آن انسان كامل صحيح نيست ، اين قضيّه ايست كه حتّى يك نفر هم با آن مخالفت ندارد ، زيرا همهء مطَّلعين از حيات آن حضرت مىدانند كه او هر چه گفته است ، واقعيّت بوده و هر چه را بعنوان صلاح بشر بيان كرده است ، خود اوّلين عملكننده به آن بوده و از اعماق دل بيان نموده است . پس اشكال در چيست درد بشر و دواى آن كدام است بدون ترديد درد بشر از خود او است و دواى دردش نيز در خود او است . ريشه‌هاى درد مهلك بشر از يك جهل غير قابل اغماض بوجود مىآيد كه قابل بر طرف شدن است . توجّه به اين جهل و وخامت آن بسيار آسان و قابل فهم همگان است . اين جهل چيست بسيار روشن است و به فرو رفتن در اصطلاحات پيچيده و مسائل غامض علمى و فلسفى نيازى ندارد . اين نادانى عبارتست از نادانى به اين كه او چه دارد و با آنچه كه دارد چه كار مىتواند انجام بدهد . او دل دارد ، دل چيست دل در بر دارندهء همهء سرمايه و ابزار كمالات انسانى . دل در بردارندهء همهء عظمتها .\r\nاو گوش دارد ، گوش چيست اين وسيله اى بسيار با ارزشى است كه مىتواند حقايق سازندهء انسان و جهان را به مغز او منتقل بسازد . او مىانديشد . انديشه چيست او با اين نيروى شگفتانگيز مىتواند حتّى آسمانها را زير پاى خود بگذارد . او با اين نيروى پر ارزش مىتواند رفاه مادّى و معنوى را براى خويشتن آماده كند . بالاتر از اينها او مىتواند با اين نيرو هستى خود را در اين دنيا\r\n","description":"","footnote":"","page_name":" 55 ","page_number":55},
  {"content":"\r\nدريابد و طعم استقلال و آزادى را در زندگى درك كند . او عقل دارد . عقل يعنى چه اين هم يك نيروئى است كه قوانين هر دو قلمرو انسان و جهان را بر آنچه كه مىگذرد تطبيق مىنمايد ، كلَّيّات را با تجريد براى خود مطرح مىكند . در تشخيص هدفها و انتخاب وسائل با بهره جوئى از اصول و قوانين عاليترين كارها را انجام مىدهد . با اين حال ، آدمى از اين سرمايه و ابزار چه سودى مىبرد تقريبا هيچ . براى اين كه ارزش و عظمتها و امتيازات آنها را نمىداند و به اصطلاح آن سرمايه و ابزار را مفت از دست مىدهد . اين سرمايه و ابزار شب و روز داد مىزنند -\r\n\r\nاى گرانجان خار ديدستى مرا\r\nز ان كه بس ارزان خريدستى مرا\r\nهر كه او ارزان خرد ارزان دهد\r\nگوهرى طفلى به قرص نان دهد\r\n\r\nاو اگر دل را مىشناخت و ارزش آن را مىفهميد ، آن را بزباله دان كثافات و لجنها تبديل نمىكرد و مىتوانست با يك موعظه و حكمتى كه از زبان انسان كامل امير المؤمنين عليه السّلام بر مىآيد ، جلوه گاه جمال و جلال الهى گردد . اگر گوش را مىشناخت و فقط اين سخن على ( ع ) را مىشنيد كه :\r\nيوم العدل على الظَّالم أشدّ من يوم الجور على المظلوم\r\n( روزى كه عدالت با تازيانهء كيفر بر سر ستمكار تاختن خواهد گرفت شديدتر از روزى است كه ستم بر مظلوم وارد شده است ) .\r\nآيا امكان داشت كه روزى دست به ظلم بيالايد ، يا حتّى ناچيزترين ظلم در ذهن خود خطور بدهد . به همين جهت است كه امير المؤمنين عليه السّلام در جملات مورد تفسير تأثير آن مثالها و مواعظ و حكم را مشروط به داشتن دل پاك و گوش شنوا و انديشه‌هاى جدّى و عقول حسابگر مىفرمايد .\r\n","description":"","footnote":"","page_name":" 56 ","page_number":56},
  {"content":"\r\n104 ، 122 - فاتّقوا الله تقيّة من سمع فخشع ، و اقترف فاعترف و وجل فعمل و حاذر فبادر ، و أيقن فأحسن و عبّر فاعتبر و حذّر فحذر ، و زجر فازدجر ، و أجاب فأناب ، و راجع فتاب ، و اقتدى فاحتذى ، و أرى فرأى ، فأسرع طالبا و نجا هاربا ، فأفاد ذخيرة ، و أطاب سريرة ، و عمّر معادا و استظهر زادا ليوم رحيله و وجه سبيله و حال حاجته و موطن فاقته ، و قدّم أمامه لدار مقامه ( براى خدا تقوى بورزيد ، تقواى كسى كه شنيد و خشوع كرد ، مرتكب گناه شد و بگناه خود اعتراف كرد ، ترسيد و عمل نمود ، حذر كرد و مبادرت به انجام اعمال نيكو ورزيد ، بمقام يقين رسيد و به نيكوكارى پرداخت ، وسيلهء عبرت بر او عرضه شد ، عبرت گرفت ، برحذر داشته شد ، حذر نمود ، از پليدىها ممنوع شد ، ممنوعيّت آنها را پذيرفت ، اجابت كرد دعوت حقّ را و بسوى آن بازگشت . و توجّه به گناهان خود نمود [ يا رجوع به عقل و فرمان حقّ نمود 
  ] و توبه كرد ، از رسولان الهى پيروى نمود و به رشديافتگان پيوست ، حقيقت به او نشان داده شد ، او حقّ را ديد ، در طلب كمال برشتافت و با گريز از پليديها نجات يافت ، پس ذخيره اى اندوخت و باطن خود را تزكيه كرد و معاد خود را آباد ساخت و تكيه بر زاد و توشه نمود . [ اين همه تكاپو و سعى صميمانه را 
  ] براى روز كوچ از اين دنيا و مقصد نهائى راه الهى كه در پيش داشت و آن حالت نيازى كه [ روزى قطعا به سراغش خواهد آمد 
  ] و موقعيّت احتياج شديدى [ كه در پيشرو دارد 
  ] انجام داد ، همهء اعمال صالحه را براى جايگاه ابدى خود به راه انداخت ) .\r\n","description":"","footnote":"","page_name":" 57 ","page_number":57},
  {"content":"\r\n\r\nآن تقواى الهى كه همهء نقصها و عيوب را منتفى مىسازد و راه كمال را پيش پاى آدمى هموار مىنمايد\r\nاگر كسى بتواند و بخواهد كه از اصل « صيانت ذات » كه اصل الاصول ناميده مىشود ، برخوردار گردد و آن ذات را كه از عالم بالا شروع شده است ، در عالم پست حيوانى محو و نابودش نسازد و پيمانهء بىنهايت جو و مشك آب انديش ذات را از آب حيات ابدى پر نمايد ، بايد تقوى بورزد . تقوى يعنى صيانت و حفظ ذات آن گوهر شريف كه قدرت پيشرفت تا منطقهء جاذبهء ربوبى دارد ، از دستبرد كثافتها و لجنها و عوامل سقوط . امير المؤمنين ( ع ) در اين جملات مختصّات تقوى را بيان فرموده است . اين مختصّات است كه مىتواند انسان متّقى را به هدف اعلاى حيات نايل بسازد : 1 - حقايق را بشنود و در مقابل آنها تسليم شود . عاشق زيبائى الفاظ و اصوات نباشد ، بدون اين كه بفهمد محتواى آنها چيست . گوش فرادادن به كلمات و جملات زيبا و خوشايند و عدم توجّه بمعانى آن كلمات و جملات چه تفاوتى دارد با تماشاى خطَّ زيبائى كه حقيقتى را در بر دارد و تماشاگر فقط مسحور زيبائى خطَّ شده است و هيچ توجّهى به آن حقيقت ندارد . رباعى زير را در موزهء دهلى نو پايتخت هندوستان با خطَّ بسيار زيبائى ديدم .\r\n\r\nآتش به دو دست خويش در خرمن خويش\r\nمن خود زده‌ام كه را كنم دشمن خويش\r\nروزى كه شود معركه‌ها نزد خداى\r\nاى واى من و دست من و دامن خويش\r\n\r\nاين خطَّ زيبا تماشاگران فراوانى داشت كه آن خطَّ را مىخواندند و عدّه اى كه با زبان فارسى آشنائى داشتند ، همهء احساسات و تفكَّراتشان در بارهء رنگ مركَّبى كه رباعى با آن نوشته شده بود و همچنين در بارهء مراعات قوانين خطَّ و زيباييهاى آن بجريان افتاده بود ، من نديدم يكى از آنها آهى بكشد\r\n","description":"","footnote":"","page_name":" 58 ","page_number":58},
  {"content":"\r\nو بگويد : آرى ، * ( كُلُّ نَفْسٍ بِما كَسَبَتْ رَهِينَةٌ ) * ( المدثر آيه 38 ) ( هر كسى در گرو اندوختهء خويش است ) .\r\nو -\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\nهمهء ما با امثال اين جملات سابقهء ذهنى فراوان داريم : « سخنرانى بسيار زيبائى بود » ، « جمله بندىها بينهايت جالب بود » « استاد بيان است » ، « طبع روان دارد » درست است كه سخن زيبا ، جمله بندى جالب ، تسلَّط بر بيان ، طبع روان از مزاياى با ارزش انسانى است ، امّا براى تفهيم معنى و مقصود ، نه ربودن عقل انسانها و خيره ساختن آنها به شكل و صورت مجرّد . بسيار خوب ، آيا فهميدن معنى از شنيدن سخنان دلنشين و زيبا كفايت مىكند نه هرگز ، بلكه بايد معناى مقصود را فهميد و حقيقتى را كه در آن معنى وجود دارد پذيرفت و براى نجات از كثافتهاى درونى و آراستن روح با حقايق به كار بست . لذا ما بايد اين قضيّه را مانند يك اصل مسلَّم بپذيريم كه گوش ما خيلى بيش از آنچه كه احتياج داريم ، مىشنود ، چنان كه چشمان ما خيلى بيش از آنچه كه بتوانيم از ديدنىها استفاده كنيم ، مىبيند . اين يك معناى خيالى نيست كه در زير مىخوانيم : -\r\n\r\nدل گفت مرا علم لدنّى هوس است\r\nتعليمم كن اگر ترا دسترس است\r\nگفتم كه الف ، گفت دگر هيچ مگوى\r\nدر خانه اگر كس است يك حرف بس است\r\nنيست در لوح دلم جز الف قامت يار\r\nچكنم حرف دگر ياد نداد استادم\r\n\r\n","description":"","footnote":"","page_name":" 59 ","page_number":59},
  {"content":"\r\nآيا اين حقايق و واقعيّاتى را كه از راه گوش مىشنويم ، روزى بر عليه ما قد علم نخواهند كرد آيا اين حقايق و واقعيّات كه از راه گوش به مغز ما رسيده است ، موجب افزايش مسئوليّت ما در برابر وجدان و در بارگاه خداوندى نيست . كسى كه با شنيدن اين حقيقت كه « دروغ آفت مهلك شخصيّت است » باز بدون ضرورت قاطع مانند ضرورت جرّاحى ، دروغ مىگويد ، باضافهء اين كه با حقيقت خصومت مىورزد و با اين كه رنگ قانون را مات مىكند ، گوش را كه وسيلهء انتقال حقيقت به درون و پذيرش آن است ، به شكل رود - خانه اى در مىآورد كه فقط آب از آن عبور مىكند ، بدون تأثير در سنگها و سنگريزه‌هاى آن .\r\n2 - اگر مرتكب گناهى شد ، اعتراف به آن نموده و نگذارد روح آن قدر پست و رذل باشد كه به گناه بىاعتنائى كند ، زيرا وقاحت بىاعتنائى به گناه از يك جهت از خود گناه بيشتر است ، زيرا بىاهميّت تلقّى كردن آن ، باضافهء اين كه موجب اهمّيّت ندادن به فساد و در نتيجه رشد و گسترش آن است ، متضمّن بىاعتنائى به آن خداوندى است كه آن را گناه معرّفى نموده و انسان را از ارتكاب آن برحذر داشته است .\r\n3 - احتياط و حذر در شئون زندگى يكى از اساسىترين عوامل تصفيهء روح است ، اين عمل دو كار بسيار مهمّ انجام مىدهد : يكى اين كه موجب آرامش دائمى درون مىگردد ، زيرا ميداند كه در هر رويدادى كه پيش مىآيد ، حسابگرى دقيق خود را انجام داده است و اگر واقعيّت مخالف محاسبات او در آيد ، دلهره و اضطرابى نخواهد داشت ، زيرا ميداند كه او از نظر آگاهى و معلومات و بكاربردن محصول تجارب و مراعات احتياط تقصيرى ننموده است .\r\nدوم اين كه حذر و احتياط آگاهى آدمى را به آينده و نتائج كارهايش بيشتر و عميقتر مىنمايد و در نتيجه از دستبرد فريبكارىها و دغلبازيها و نقشه كشى -\r\n","description":"","footnote":"","page_name":" 60 ","page_number":60},
  {"content":"\r\nهاى همنوعان تبهكار خود در امان مىباشد و رويدادهاى آينده ، به شكل تصادف - هاى كوبنده سدّ راه حركتش نمىشوند و او را در بهت و تحيّر كلافه نمىكنند .\r\nبه همين جهت است كه اين مضمون « هر كس كه جانب احتياط را گرفت راه نجات پيش پاى او باز مىشود » در روايات متعدّدى آمده است . بنا بر اين ، معناى اين كه « تقوى بورزيد » يعنى حقيقت را بشنويد و به آن عمل كنيد و گناه را گناه بدانيد و باجدّيّت هر چه تمامتر در پاك كردن آن از درون كوشا باشيد .\r\nاحتياط و حسابگرى را پيشه كنيد .\r\n4 - بيم و هراس از عواقب وخيم بىهدفى و بىاعتنائى به اصول و ارزشهاى انسانى از مؤثّرترين عوامل صيانت ذات از آلودگىها و بيهوده گرائىها است . اگر در اين مقام مقدارى توقّف كنيم و درست بينديشيم خواهيم ديد كه دشمنان تبهكار تقوى و فضيلت و رشد و كمال انسانى ، خطرناكترين كارى را كه براى بدست آوردن مقاصد خود در تاريخ انجام داده‌اند ، همانا منتفى ساختن پديدهء ترس از رفتار ضدّ اخلاق و معنويّات بوده است كه بوسيلهء مغالطه‌ها و سفسطه‌هاى ضدّ حقيقت ، فرياد برآورده‌اند كه « انسانها را نترسانيد » ، « انسانها را نگران نكنيد » ، « انسانها را ناتوان نسازيد » اين جملات حقيقتى را در بردارند و باطلى . حقيقتى را كه در بردارند ، تقويت و تشجيع مردم در زندگى است كه بدون ترديد از عاليترين عوامل زندگى شرافتمندانه است ، به همين جهت بوده است كه مىتوان گفت : همهء حكماء و انسانشناسان شجاعت را يكى از صفات انسانى معرّفى نموده‌اند . امّا باطلى كه در جملات فوق وجود دارد ، اينست كه شجاعت و قدرت را تا حدّ بىپروائى به تقوى و فضليت و رشد شخصيّت تعميم داده و بىباكى از سقوط در منجلاب هوى و هوسهاى حيوانى و خودخواهىهاى شيطانى را شجاعت ناميده‌اند و از اين تعميم و نامگذارى اين قضيّهء كلَّيّه را هم نتيجه گرفته‌اند كه : « هر كس جلَّادتر قهرمانتر » ضمنا تناقض آشكارى را هم از اين تعميم و نامگذارى هضم نمودند كه در دو\r\n","description":"","footnote":"","page_name":" 61 ","page_number":61},
  {"content":"\r\nبيت زير جبران خليل جيران مىبينيم\r\n\r\nفسارق الزّهر مذموم و محتقر\r\nو سارق الحقل يدعى الباسل الخطر\r\n\r\n[ عدالت اجتماعى و تكامل انسانى را بنگريد : 
  ] كه ( دزد يك شكوفه و يا يك گل ناچيز دزد و پست است و بايد به كارى كه انجام داده است ، توبيخ شود [ و در بارهء او كيفر اجراء گردد 
  ] ولى كسى كه خود مزرعه يا خود باغ را بدزدد ، شجاع و قهرمان ناميده مىشود )\r\n\r\nو قاتل الجسم مقتول بفعلته\r\nو قاتل الرّوح لا تدرى به البشر\r\n\r\n( و كسى كه قاتل جسمانى يك انسان است ، قطعا بايد بعنوان قصاص كشته شود ، ولى قاتل روح مورد توجّه بشر قرار نمىگيرد ) البتّه مسئلهء قصاص يا عفو اولياء مقتول و يا ديهء مالى از ديدگاه اسلام براى حفظ حيات انسانها كاملا صحيح است و منظور جبران خليل هم نفى وقاحت آدمكشى نيست ، بلكه مىگويد : حال كه قتل جسمانى موجب كيفر شديد است ، چرا اين بشر به قتل روحى اهمّيّت نمىدهد آيا اين خود يك تناقض نيست .\r\nخلاصه ، ترس و شجاعت هم از جملهء آن مفاهيمند كه در طوفان تمايلات حيوانى بشر حقيقت خود را از دست داده‌اند ، تا آنجا كه مىتوان گفت : به اين موجود كه انسان ناميده مىشود ، در موردى كه بايد بترسد تلقين مىكنند كه نترس و در جائى كه بايد نترسد مىگويند كه بترس نترس از ارتكاب هر پليدى كه نردبانى براى جاه و مقام تو باشد بترس از آن عدل و صدق و صفا و صميميّت كه ضرر به مال و منال و جاه و لذائذ حيوانى تو وارد بياورد به همين سادگى آرى ، به همين سادگى بسادگى نوشتن كتاب تاريخ بشرى با سطور خون و خونابه\r\n\r\nچشم باز و گوش باز و اين عما\r\nحيرتم از چشمبندى خدا\r\n\r\n5 - رسيدن به مقام يقين و پرداختن به اعمال صالحه . عمل مستند به يقين كار آزادانهء روح است ، در صورتى كه عمل بر مبناى گمان و در تاريكى\r\n","description":"","footnote":"","page_name":" 62 ","page_number":62},
  {"content":"\r\nشكّ همواره به انگيزگى عوامل بىپايه ايست ، به بىپايگى گرمى حاصل از يك دانه كشمش و سردى حاصل از يك دانه غوره . و چنان كه در تفسير خطبهء همام خواهيم ديد [ انشاء اللَّه 
  ] روح آدمى در هيچ حالتى مانند يقين نمىتواند واقعيّت را دريابد و ارزش حقيقى آن را بچشد . نورانيّت يقين است كه مىتواند همهء ظلمات اوهام و اباطيل متلاشى كنندهء مغز و واقعيّات را بزدايد . اعمال صالحه صورتى دارند و معنائى ، بدون يقين هيچ عمل صالحى داراى معنى و محتوى نخواهد بود .\r\n6 - عبرت نامهء تلقّى كردن دنيا و رويدادها و روابط ميان آنها با يكديگر و با انسانى كه در اين دنيا زندگى مىكند . جائى كه معلول با كمال صراحت بشما مىگويد : من ناگهان از آسمان نيفتاده‌ام و از زمين هم ناگهانى نروئيده‌ام ، بلكه من علَّتى دارم كه مرا بوجود آورده است ، شما نمىتوانيد بگوئيد : مردم فراوانى بدون اين كه علَّت اين معلول را درك كنند ، با اين معلول سر و كار داشته‌اند ، پس چه ضرورتى ايجاب مىكند كه من علَّت آن را بفهمم اگر شما فهميديد كه عمل ظلم عكس العمل خود را بدنبال خواهد آورد ، با بىاعتنائى افرادى ديگر از انسانها به اين عمل و عكس العمل ، نمىتوانيد خود را تسليت بدهيد ، زيرا بىاعتنائى مردم انساننما به كتاب عبرت نامهء دنيا نمىتواند دليلى بر چشم پوشى شما از اين كتاب خوانا بوده باشد . يك مثال بسيار ساده را كه در بعضى از درسها گفته‌ام ، دقّت فرمائيد . نخست اين بيت مولوى را با تأمّل دقّت فرمائيد :\r\n\r\nگر چه مقصود از كتاب آن فنّ بود\r\nگر تواش بالش كنى هم مىشود\r\n\r\nتصوّر كنيد كه يك مجلَّد كتابى داريد كه ضرورىترين و مفيدترين مطالب مربوط به دو قلمرو انسان و جهان در آن نوشته شده است . [ البتّه فرض غير ممكن در اين گونه مسائل براى توضيح ، شائع است 
  ] اين كتاب را با خودتان برميداريد و براى ديدار يك روستائى كه با آن آشنائى مقتضى ديدار داريد ، رهسپار\r\n","description":"","footnote":"","page_name":" 63 ","page_number":63},
  {"content":"\r\nروستا مىشويد . فرض كنيم كه اين روستائى بكلَّى از علم و كتاب بى خبر است و در صحنهء زندگى وى پديده هائى بنام كتابها و حقيقتى بنام علم اصلا مطرح نيست . شما راه روستا را پيش مىگيريد و به مقصد مىرسيد ، و در خانهء او را كه فرضا حسن نام دارد مىزنيد و مىپرسيد كه حسن كجا است ، مىخواستم به خدمتش برسم ، فرزند حسن مىگويد : در آن كوچه مشغول ساختن طويله براى الاغهاى خود مىباشد . شما به طرف آن كوچه حركت مىكنيد ، ناگهان به اين فكر مىافتيد كه : خوب ، من كه اين راه را بايد سپرى كنم و مسير حركتم هم ساكت و آرام است ، چه بهتر كه آن كتاب را با خود ببرم و در مسير خود چند مطلبى را در آن مطالعه كنم . راه را سپرى كرده و به جائى مىرسيد كه حسن مشغول چيدن خشتها يا آجرهاى طويلهء الاغهاى خود مىباشد . مطالعه تمام شده و سلام و احوالپرسى با حسن شروع مىشود . . . . در اين موقع چشم حسن به كتابى كه در بغل داريد ، مىافتد و از شما مىپرسد كه آنچه كه در بغل داريد چيست شما پاسخ مىدهيد : كتاب است . خوب ، كتاب ، بده به من ببينم كتاب يعنى چه حسن كتاب را براى ديدن از شما مىگيرد .\r\nو با انگشتانش نرمى و سختى جلد كتاب را بررسى مىكند و مىبيند : كتاب هر چه باشد ، يك چيز سختى است كه مىتواند به مقدار يك خشت يا يك آجر در ديوار طويلهء الاغ نازنينش مقاومت داشته باشد . فورا از شما تقاضا مىكند كه دوست عزيز ، من براى ديوار طويله آجر كمى دارم ، اين يك چيز هم مىتواند كار يك خشت يا يك آجر را انجام بدهد ، اجازه بده اين را هم روى همان آجرها بچينم سپس برويم منزل و اكنون موقع غذا خوردن است و با همديگر غذا بخوريم . ترديدى نيست در اين كه اگر بگوئيد : اين كتاب خيلى با ارزشتر از آن است كه بجاى آجرى در ديوار گذاشته شود ، آن روستائى از شما خواهد رنجيد و اگر به زبان هم نياورد ، شايد در دل خود بگويد : كه ما مىشنيديم كه شهرنشينها مردم بخيل و لئيم هستند باور نمىكرديم ، ولى امروز با چشم\r\n","description":"","footnote":"","page_name":" 64 ","page_number":64},
  {"content":"\r\nخود ديديم آرى ، « گر چه مقصود از كتاب آن فنّ بود » اگر آقاى روستائى بينوا و محروم از علم و كتاب ، همان با ارزشترين كتاب را بخواهد بجاى يك آجر در ديوار طويلهء الاغش بچيند ، امكانپذير است و كتاب نه آهى خواهد كشيد و نه ناله و اعتراضى به حسن خواهد داشت . چنين است وضع دنيائى كه در آن زندگى مىكنيم .\r\n7 - اگر دعوت حقّ به گوش انسان متّقى برسد ، به آن سرعت دعوت حقّ را اجابت مىكند كه يك تشنهء سوخته در يك بيابان شعله زا دعوت به آب زلال و خوشگوار را . او به خوبى ميداند كه وجودش از حقّ و مشيّت حقّ در بارهء وجود او جز خير و كمال چيز ديگرى نيست ، لذا اجابت و بازگشت به سوى حقّ را اجابت و پذيرش خير و كمال وجود خود ميداند .\r\n8 - توبه از گناهى كه مرتكب شده است . توبه از گناه يعنى بازسازى درون ويرانشده . بىاعتنائى به اين بازسازى معنائى جز تخريب كلَّى ساختمان شخصيّت ندارد . اغلب گناهانى كه بشر مرتكب مىشود ، آن قدرت را ندارند كه ساختمان را بطورى ويران و مصالح آن را چنان محو و نابود بسازند كه قابليّت بازسازى نداشته باشند . اين بىاعتنائى به توبه است كه مصالح تجديد كنندهء ساختمان را هم از استفاده ساقط مىنمايد . آيات و روايات فراوانى وجود دارند كه انسانها را به توبه و انابه تشويق و تحريك مىنمايند . اين آيات و روايات بهترين دليل براى اثبات ارزش شگفتانگيز روح انسانى است كه آفرينندهء آن حتّى ناچيزترين جزئى از روح را كه بوسيلهء گناهان تخريب شده است ، نمىخواهد از موجوديّت با ارزشى كه دارد ساقط شود ، چنان كه اگر از روح انسانى چيزى جز نقطه اى ناچيز نماند ، باز خداوند متعال نمىخواهد آن نقطهء ناچيز محو و نابود گردد .\r\n9 - پيروى از رسولان الهى و پيوستن به رشديافتگان - كاروان بشرى كه از ابو البشر آدم ( ع ) تاكنون به راه افتاده است ، بسيار بسيار انبوه و متنوّع\r\n","description":"","footnote":"","page_name":" 65 ","page_number":65},
  {"content":"\r\nاست . با آراء و اهواء گوناگون خواسته‌ها و عقائد و هدفگيرهاى بسيار مختلف . هيچ يك از اصناف و گروه‌هاى اين كاروان بسيار طولانى و انبوه مانند پيروان رسولان الهى قيافهء جدّى و صميمى ندارند و هيچ يك از آنها مانند پيروان رسولان به تفسير و توجيه عقلانى زندگى خود توفيق نيافته‌اند . فقط اينان بوده و هستند كه لحظات حيات خود را با حساب سپرى مىنمايند . تنفّر آنان از ظلم و جور از درون آنان برميخيزد . محبّت اصيل آنان بر انسانها از اعماق جانشان سر بر مىكشد ، جهان هستى را جدّى و هدفدار تلقّى نموده ، حيات خود را جدّى و با هدف دانسته‌اند .\r\n10 - حقيقت به او نشان داده شد و او حقيقت را ديد . آن خداوندى كه اين انسانها را بر حقّ و براى حقّ آفريده است ، شايستگى ديدن حقّ و حقيقت را هم به آنان عطا فرموده است . وصول به حقيقت آن قدرها كه سست عنصران خيال مىكنند ، دشوار نيست . همين قدر كه آدمى از صور و ظواهر فريبنده عبور كرد و توانست كه از سلطهء هواها و خودكامگىها و علاقه به خواسته‌هاى حيوانى نجات پيدا كند ، مشاهدهء حقيقت از درون او آغاز شده است . حقيقت يك موجود دور از دست و فوق طاقت بشرى نيست . از آن هنگام كه آگاهى و بيدارى به اين كه انسان يك موجود بيهوده نيست و او براى هدفى بسيار مهمّ آفريده شده است و براى وصول به آن هدف ، حركت را آغاز كرد ، وارد حقيقت شده است . پس از آن هر چه گام بردارد در حقيقت برميدارد ، اگر چه كرانه اى براى حقيقت وجود ندارد . بنا بر اين ديدن حقيقت در حقيقت از اوّلين لحظات آشنائى انسان با خويشتن ( خود حقيقى نه خود مجازى ) آغاز و تا مرحلهء والاى\r\nلَمْ أَعْبُدْ رَبّاً لَمْ أَرَه\r\n( نپرستيده‌ام پروردگارى را كه نديده‌ام ) پيش مىرود . آنچه كه پرده از روى حقيقت برميدارد و انسان را با آن در تماس قرار مىدهد ، دستى است كه از آستين درون پاك خود انسان برمىآيد . بحث مشروحى در بارهء حقيقت در تفسير خطبه‌هاى بعدى خواهيم داشت .\r\n","description":"","footnote":"","page_name":" 66 ","page_number":66},
  {"content":"\r\n11 - در طلب كمال برشتافت و با گريز از پليديها نجات پيدا كرد . همهء آگاهان و حكماى راستين برآنند كه هر موضوعى كه اشتياق به آن ، در همهء حالات و نوسانات درونى و در ميان هر گونه شرايط برونى ، جدّى بوده باشد ، قطعا آن موضوع قابل وصول است ، زيرا خيالات و آرزوهاى بىاساس نمىتوانند آن همه دوام بياورند و توجّه جدّى انسان را در همهء حالات و نوسانات درونى و برونى به خود جلب نمايند ، مولوى مشيّت خداوندى را در بارهء اشتياق به كمال و امكان وصول انسان را به آن چنين بيان مىكند -\r\n\r\nگر نخواهم داد خود ننمايمش\r\n\r\nاگر خداوند متعال نمىخواست انسان را موفّق به كمال فرمايد ، اين اشتياق و عشق سوزان را بر انسان عنايت نمىفرمود ، در حقيقت اشتياق و عشق آدمى به كمال ، نوعى وعدهء خداونديست كه صدايش در درون انسانهاى دور از پليديها طنينانداز مىگردد . اشتياق به كمال آن فرشتهء الهى است كه تا ديو حيوانيّت از درون نرود ، وارد عالم درونى نمىگردد . لذا امير المؤمنين عليه السّلام پس از جملهء فأسرع طالبا ( در طلب كمال برشتافت ) بدون فاصله مىفرمايد : و نجا هاربا ( و با گريز از پليديها نجات يافت ) . سپس مىفرمايد : 12 - ذخيره اى اندوخت و باطن خود را تزكيه كرد و معاد خود را آباد نمود و بر زاد و توشهء اعمال صالحه تكيه كرد . براى صيانت معقول ذات ، رساندن استعدادهاى مثبت آن به فعليّت ، همان ذخيره ايست كه براى ابديّت و بقاء به بقاء الله ضرورت دارد . بارور شدن و به فعليّت رسيدن آن استعدادها بدون تزكيهء باطن براى هيچ كس امكانپذير نيست . بنا بر اين ، آبادى معاد و تأمين ابديّت براى صيانت معقول ذات تزكيه درون است و به فعليّت رساندن استعدادهاى مؤكَّد كمال .\r\n","description":"","footnote":"","page_name":" 67 ","page_number":67},
  {"content":"\r\n123 ، 126 - فاتّقوا الله عباد الله ، جهة ما خلقكم له و احذروا كنه ما حذّركم من نفسه و استحقّوا منه ما أعدّلكم بالتّنجّز لصدق ميعاده و الحذر من هول معاده ( پس اى بندگان خدا ، براى خدا تقوى بورزيد در مسير آن هدفى كه شما را براى آن آفريده است و بر طبق همان تحذير در بارهء خود كه شما را به آن متوجّه ساخته است ، از او در حذر باشيد ، و براى ايفاى وعده اى كه خداوند سبحان بشما داده است . شايستگى كسب كنيد . و براى پيش آمدن رعب و هول روزى كه [ با مشاهدهء اعمال خود و نتائج آنها 
  ] در وعده گاه خداوندى قرار خواهيد گرفت ، برحذر باشيد ) .\r\n\r\nبراى وصول به آن هدفى كه غرض و غايت زندگى است ، تقوى ضرورت دارد\r\nخواه بدانى و خواه ندانى ، بخواهى يا نخواهى ، اهمّيّت بدهى يا بى اهمّيّت تلقّى كنى ، در هر حال كه مىخواهى باش ، ولى اين حقيقت را بدان كه -\r\n\r\nتا مايهء طبعها سرشتند\r\nما را ورقى دگر نوشتند\r\nكار من و تو بدين درازى\r\nكوتاه كنم كه نيست بازى\r\n\r\nيا قلمى بدست بگير و خطَّ بطلان بر هستى خود زن و بگو كه من نيستم و يا اين هستى را رهسپار هدفى بالاتر از خور و خواب و خشم و شهوت و طرب و عيش و عشرت بدان . اين گفتهء كسى جز ذات پاك تو نيست ، زيرا خودت اين غوغا و فغان درونى را مىبينى و مىشنوى اگر چه در مرگبارترين خموشى و سكوت بوده باشى :\r\n\r\nدر اندرون من خسته دل ندانم چيست\r\nكه من خموشم و او در فغان و در غوغا است\r\n\r\nحافظ\r\n","description":"","footnote":"","page_name":" 68 ","page_number":68},
  {"content":"\r\n\r\nاين صدا در كوه دلها بانگ كيست\r\nكه پر است زين بانگ اين كه گه تهيست\r\nهر كجا هست آن حكيم اوستاد\r\nبانگ او از كوه دل خالى مباد\r\n\r\nمولوى\r\nهيچ مىدانيد آن فغان و غوغا و اين بانگ دل چه مىگويد چيزى كه اينها مىگويند عبارتست از واقعيّت وجود شما . اينها مىگويند : شما نمىتوانيد هستى و نيستى خود را يكى بدانيد و شما هستيد و همين كه اين حقيقت واضح را پذيرفتيد كه هستيد ، نمىتوانيد بگوئيد : هستى من بيهوده و لغو و خطائى از طبيعت است . اگر چنين فكر كنيد بزرگترين خطا را مرتكب شده‌ايد ، خطائى كه به نابودى وجود شما تمام خواهد گشت . زيرا مرتكب چنين خطاى مهلك ، نخست واقعيّت جهانى را منكر مىشود كه با ميلياردها رويدادها و روابط منظَّم و دقيق وجود ترا تحقّق بخشيده است ، بنا بر اين اعتقاد به بىتفاوتى وجود و عدم يك انسان ، مساوى اعتقاد به بىتفاوتى هستى و نيستى جهان است . ممكن است بگوئيد : اين فغان و غوغا و بانگ درونى براى من معناى روشنى را ابراز نمىكنند ، شايد اين پديدهء درونى صداى سركشى غرائزى است كه در درون من سركوب شده‌اند . اين هم يك تأويل نابجاى ديگر براى پرده انداختن بر روى حقيقت ، زيرا -\r\n\r\nحافظان را گر نبينى اى عيار\r\nاختيار خود ببين بىاختيار\r\nروى در انكار حافظ برده اى\r\nنام تهديدات نفسش كرده اى\r\n\r\nروى در انكار وجدان و نداى اصيل و الهى بردن و آن را به تهديدات نفس تأويل كردن ، گريزى ديگر از حقيقت است كه فقط در عالم خيال امكان پذير است . بكدامين علَّت سركوبشدن غرائز فقط احساس هدفدار بودن زندگى را نتيجه داده و براى تحريك بسوى هدف داد و فرياد به راه انداخته\r\n","description":"","footnote":"","page_name":" 69 ","page_number":69},
  {"content":"\r\nاست آيا اين هم يك منطق جديد است كه خاموش كردن شعله‌هاى چند آتش لاله و شقايق مىروياند و از تعيين مكرّر مسير آب در باغ ، از خود همان آب ، باغبان و ميراب بوجود مىآيد ما هر چه قدرت داريم براى نفى هدف حيات به كار ببريم ، بالاخره عقل وجدان خود را نمىتوانيم از هجوم « سپس چه » كنار بزنيم .\r\nپاسخ صحيح به چارهء اين فغان و غوغا و بانگ درونى ، چنان كه با گذاشتن انگشتان به گوشها براى نشنيدن آنها نيست ، همچنين چارهء آنها تمسّك به اصول حيوانشناسى جديد نيست كه نغمه‌هاى والاى درون انسانهاى وارسته را به زوزه كشيدن سگ به جهت ضربهء سنگ تشبيه نمائيم . هيچ مسئله اى جز اين نداريم كه زندگى ما رو بيك هدف بسيار بزرگى در حركت است و هيچ عاملى براى بدست آوردن آن هدف و الا جز تقوى كه عبارتست از « صيانت معقول ذات در راه كمال » وجود ندارد . يك نوع ديگر مبارزه با خويشتن وجود دارد كه بىاعتنائى به ارتباط تمام لحظات حيات ما با خدا است كه ناشى از ضعف خداشناسى ما مىباشد . وجدان آدمى در نابترين فعّاليّتهايش و خداوند متعال بوسيلهء رسولان گرامىاش و عقل سليم با احكام قاطعانه اش ، خداوندى را براى ما قابل درك و دريافت ساخته‌اند كه فوق همهء عظمتها و قدرتها و ارزشها و قوانين و تصوّرات ما در بارهء بزرگىها است . مسلمين اين معنى را در هر شبانه روز پنج مرتبه با جملهء الله اكبر به ياد مىآورند و ده‌ها بار ديگر بعنوان مستحبّ نه واجب به زبان مىآورند ، در حقيقت اين ذكر بزرگ براى قابل فهم ساختن اين معنى است كه خداوند از همه چيز و از همهء توصيفات بالاتر است . او است كه بر همهء شئون وجودى ما دانا و توانا است . او است كه كمال و رشد ما را مىخواهد ، تقرّب به او و قرارگرفتن در جاذبهء كمال بالاترين موفّقيّت وجود آدمى است و دور شدن از او و بجا نياوردن نظاره و سلطه و عدالت مطلق او مهلكترين خسارت وجودى ما است . آيا با اين حال\r\n","description":"","footnote":"","page_name":" 70 ","page_number":70},
  {"content":"\r\nنبايد همواره به فكر و ذكر او باشيم آيا نبايد حيات خود را با محاسبهء او و نظاره و سلطه و عدالت مطلق او ادامه بدهيم * ( ما لَكُمْ لا تَرْجُونَ لِلَّه وَقاراً ) * ( 1 ) \r\n( چه شده بر شما كه عظمت و وقار خداوندى را در نمىيابيد ) .\r\nبراى به فعليّت رساندن وعده اى كه خداوند بشما داده است ، شايستگى كسب كنيد . -\r\n\r\nهر چه هست از قامت ناساز و بىاندام ما است\r\nورنه تشريف تو از بالاى كس كوتاه نيست\r\n\r\nخداوند متعال هم به حكم عقل سليم و وجدان براى كوششها در راه فضيلت و تقوى نتائجى را مقرّر فرموده است و هم در كتاب آسمانى خود براى آن كوششها وعده‌ها فرموده است . و چنان كه به حكم عقل سليم و وجدان خداوند سبحان نتائج مقرّرهء كوششهاى ما را ناديده نخواهد گرفت ، همچنان مطابق آيات صريحى كه در كتاب خود آورده است ، او از وعده هائى كه داده است ، هرگز تخلَّف نخواهد فرمود . و اين كه مىگوئيم : « خدا از وعده هائى كه داده است ، تخلَّف نخواهد فرمود » معنايش آن نيست كه ما يا عمل ما خداوند را مجبور به عمل به وعده هائى كه داده است ، مىنمايد ، بلكه حكمت متعاليه و وعده اى كه خود در بارهء عدم تخلَّف از وعده هايش فرموده است ، مقتضى وفاى او به وعده هائى است كه به بندگانش داده است :\r\n\r\nمن نيم حاكم حكايت مىكنم\r\n\r\nآيات قرآنى در بارهء عدم تخلَّف خداوندى از وعده هائى كه داده است فراوان است از آن جمله :\r\n","description":"","footnote":" ( 1 ) . نوح آيهء 13 . ","page_name":" 71 ","page_number":71},
  {"content":"\r\n* ( وَعْدَ الله لا يُخْلِفُ الله وَعْدَه وَلكِنَّ أَكْثَرَ النَّاسِ لا يَعْلَمُونَ ) * ( 1 ) \r\n( وعدهء خداونديست و خداوند از وعدهء خود تخلَّف نمىكند ، ولى اكثر مردم نمىدانند ) .\r\n* ( وَعْدَ الله لا يُخْلِفُ الله الْمِيعادَ ) * ( 2 ) \r\n( وعدهء خداونديست و خداوند از وعده اى كه داده است ، تخلَّف نمىكند ) * ( وَلَنْ يُخْلِفَ الله وَعْدَه ) * ( 3 ) \r\n( و خداوند از وعده اى كه داده است هرگز تخلَّف نمىكند ) .\r\nآيات ديگرى وجود دارد كه وعدهء خداوندى را حقّ و بر حقّ معرفى مىنمايند مانند : * ( أَلا إِنَّ لِلَّه ما فِي السَّماواتِ وَالأَرْضِ أَلا إِنَّ ) * ( 4 ) \r\n( آگاه باش كه وعدهء خداوندى حقّ است ) و ترديدى نيست در اين كه مقصود از حقّ بودن وعدهء خداوندى اين نيست كه خود وعدهء خداوندى حقّ است و تحقّق پيدا كرده است ، بلكه مقصود وفاء به وعده است ، زيرا وعده اى كه وفا نشود ، وعده حقّ نمىباشد مخصوصا اگر به خدا استناد داده شود ، زيرا علَّتى براى تخلَّف از وعده در بارهء خدا مانند جهل و ناتوانى قابل تصوّر نيست . و در آن صورت كه وعدهء خداوندى در واقع مشروط باشد ، انتفاء ايفاء وعده به جهت عدم حصول شرط ، تخلَّف نمىباشد .\r\nخداوند متعال وعدهء امتيازات بسيار عالى را در ابديّت براى بندگانش داده است و بنا بر مطالب فوق قطعا خداوند متعال تخلَّف از آن نخواهد فرمود ، بلكه بندگان خدا بايد اين شايستگى را در خود بوجود بياورند كه مشمول\r\n","description":"","footnote":" ( 1 ) . الرّوم آيهء 6 .  ( 2 ) . الزّمر آيهء 20 .  ( 3 ) . الحجّ آيهء 47 .  ( 4 ) . يونس آيهء 55 . ","page_name":" 72 ","page_number":72},
  {"content":"\r\nوعده‌هاى الهى قرار بگيرند . بعبارت مختصرتر وعده‌هاى خداوند متعال مشروط به موضوعاتى است كه مقرّر فرموده است و در صورت عدم حصول شرط كه شايستگى است ، خود بندگان هستند كه خود را از فيض عظيم وعده‌هاى خداوندى محروم ساخته‌اند . سپس امير المؤمنين ( ع ) مىفرمايد : « برحذر باشيد از آن روز هولناك كه در انتظار شما است » معلوم است كه هولناك بودن روز قيامت نه به آن معناست كه گاهى عاميان تصوّر مىكنند كه در آن روز خداوند متعال فقط با صفت غضب و طرد با بندگانش رفتار خواهد كرد بلكه علَّت هولناك بودن آن روز ، برداشته شدن پرده‌ها از روى واقعيّات و اعمال و نتائج آنها است كه اولاد آدم هرگز تصوّر آن را در ذهنش خطور نمىداد . علَّت ديگر بسته شدن راه برگشت به اين دنيا و جبران گناهان و خطاهائى است كه مرتكب شده‌اند .\r\nاز طرف ديگر شاهد و قاضى در اعمال مردم خدا است كه همهء واقعيّات و حقايق براى او معلوم است . و اگر علَّتى براى هولناك بودن روز قيامت نبود مگر مشاهدهء نتايج وخيم پليديها ، كافى است كه انسانها به فكر جدّى آن روز باشند و هيچ غفلتى را در اين موضوع روا ندارند . آيات قرآنى در هولناك و وحشتناك بودن روز قيامت مطالبى را بيان مىكنند كه حتّى لجوجترين فرد بشرى را بلرزه در مىآورند ، به شرط اين كه گوش شنوائى خود را از دست ندهد و بر قلب حساس او مهر زده نشود و عقل از استخدام خودخواهىها و خيال - پردازىها رها شده و در استخدام قلب و وجدان آگاه در آيد .\r\n127 ، 135 - جعل لكم أسماعا لتعى ما عناها و أبصارا لتجلو عن عشاها و أشلاء جامعة لأعضائها ، ملائمة لأحنائها في تركيب صورها و مدد عمرها ، بأبدان قائمة بأرفاقها و قلوب رائدة لأرزاقها في مجلَّلات نعمه و موجبات مننه و حواجز عافيته\r\n","description":"","footnote":"","page_name":" 73 ","page_number":73},
  {"content":"\r\n( براى شما اولاد آدم گوشهائى قرار داد ، تا آنچه را كه شنيدنش براى او اهمّيّت دارد بشنود و ديدگانى قرار داد تا نابينائىهايش را بر طرف بسازد ، صورت اعضاء را تنظيم فرمود تا اجزاى اعضايش را تأليف نمايد و تركيب اشكال و مدّتهاى عمر آن اعضاء با كيفيّتهاى مخصوص به حقّ ، ملايم و هماهنگ باشد . انسانها را با بدنهائى كه با وسائل سودمند براى حيات مجهّز و با دلهائى كه جويندهء ارزاق خود مىباشند ، [ در جريان زندگى قرار داد 
  ] فرزندان آدم در اين دنيا در نعمتهاى باعظمت و عوامل احسان او و موانع تندرستى غوطه ورند [ يا دلهائى كه ارزاق خود را در ميان نعمتهاى بزرگ و عوامل احسان خداوندى و عواملى كه مانع تندرستىها مىباشند ، جستجو مىكنند 
  ] .\r\n\r\nعلوم فراوان و انديشه‌هاى دقيق براى شناخت حكمت بزرگ خلقت انسان لازم است\r\nدرست است كه بنى نوع انسانى در گذرگاه قرون و اعصار در بارهء شناخت خويشتن از هر دو بعد مادّى و معنوى تلاشهاى زيادى كرده و از سنگلاخها و فراز و نشيبهاى بىشمارى عبور نموده است ، مخصوصا پس از روش تجزيه اى در علوم كه موجب گسترش شديد انواعى از علوم مربوط به انسان گشته است ، توجّهات و دقّت كاريهاى بسيار فراوان در اجزاء مادّى تشكيل دهندهء موجوديّت طبيعى انسان و استعدادها و فعّاليّتهاى مغزى و روانى و روحى او انجام گرفته است ، ولى آن طور كه ابعاد گوناگون بشر و پيچيدگىهاى آن ابعاد نشان مىدهد ، هيچيك از اين دانشها و انديشه‌ها و بينشها ، بدون « ولى » ، « شايد » ، « اين مسئله‌ها در آينده حلّ خواهد گشت » ، « تخصّصهاى ما در بارهء انسان هنوز دوران اوّليهء خود را طىّ مىكند » و از اين قبيل كلمات و جملات تمام نمىشود . بطور كلَّى مىتوان گفت : مشكلات ما در بارهء علوم\r\n","description":"","footnote":"","page_name":" 74 ","page_number":74},
  {"content":"\r\nمربوط به انسان بر چهار نوع عمده تقسيم مىگردد : نوع يكم - مشكلات مادّى و جسمانى كه كالبد و هر يك از اجزاء آن است كه مقدارى از علوم را به خود اختصاص داده است . مثلا هنوز در بارهء ساختمان چشم و پديدهء ديدن ، مسائل نظرى فراوانى وجود دارد . در بارهء تغيير و تحوّل سلَّولها و علل و شرايط و موانع آنها مطالب نظرى زيادى ديده مىشود .\r\nهمچنين در بارهء قلب و فعّاليّتهاى آن در ارتباط با اجزاء و شرائط موجوديّت قلب از وجود مشكلاتى خبر مىدهند . تشخيص دقيق بيماريها با قطع نظر از معلول و خاصّيّت بيمارى و همچنين طرق معالجهء بيمارىها و براى نيروى انطباق بدن با محيطهاى گوناگون تا حدّ بسيار زياد مسائلى است كه توضيح و تفسير كاملا همه جانبه و قانع كننده پيدا نكرده است مانند قضاياى مربوط به مراحل مختلف حاملگى زنان ، چه آن قضايا كه مربوط به زن حامله است و چه قضاياى مربوط به جنين كه در تحوّل متنوّع حركت مىكند .\r\nنوع دوم - مشكلات مربوط به مسائل روانى است كه نخستين مشكل در اين قلمرو ، ناتوانى دانشمندان از يك تعريف كاملا صحيح در بارهء خود روان است كه محور همهء مسائل روانى است . در اينجا جملهء يكى از متفكَّران مشهور را به ياد مىآوريم كه مىگويد : « در دوران ما روانشناسى با پرداختن به مسائل عمومى و فرعى به صورتى در آمده است كه مىتوان گفت : روانشناسى علمى است كه در همه چيز بحث و بررسى مىكند مگر در موضوع خود كه » روان « است . يكى ديگر از متخصّصان علوم روانى مىگويد : روانشناسى درگذشته سر بى تن بوده و در دوران ما تن بىسر است » .\r\nنوع سوم - مشكلات مربوط به تأثير و تأثّر بدن و روان با همديگر كه از مهمترين همهء آنها نبودن سنخيّت و طناب وصل كنندهء علَّت و معلول به يكديگر است كه در جهان فيزيكى حدّاقلّ در سطح نمودها قابل مشاهده مىباشند .\r\nنوع چهارم - مشكلات مربوط به روح است . البتّه ما نمىخواهيم در\r\n","description":"","footnote":"","page_name":" 75 ","page_number":75},
  {"content":"\r\nاين مبحث روان و روح را دو حقيقت متمايز معرّفى نمائيم ، بلكه مىخواهيم آن حقيقتى را در نظر بگيريم كه ابعاد و نيروهاى تصعيد و تعالى را دارا بوده و انسان را از حيوان جدا مىكند ، خواه اين حقيقت استعداد تعالى طلب و تصعيد جوّى روان بوده باشد ، يا حقيقتى ديگر . اوّلين مشكل بزرگ روح در اينست كه بعضى از متفكَّران از يك طرف نمىخواهند بوجود چنين حقيقت عظمائى در انسان اعتراف كنند و از طرف ديگر توانائى انكار تعالى جوئى و تصعيد طلبى درون آدمى را هم نمىتوانند انكار كنند و در نتيجه روح به حالت معمّائى خود در مغزهاى اين نوع دانشمندان ادامه مىدهد .\r\nيكى ديگر از مشكلات بسيار اساسى روح در اينست كه آيا ارزش طلبىها و گرايشهاى روح به اخلاق عالى انسانى و اشتياق شديد آن به قرار گرفتن در جاذبه‌هاى حقايق فوق طبيعى و حقيقت اعلى كه خدا است ، كسبى و تلقينى خالص است چنان كه بعضى از متفكَّران گمان مىكنند يا در طبيعت اصلى روح است ، چنان كه همهء مذاهب آسمانى و حكما و انسانشناسان بزرگ معتقدند با ملاحظات همه جانبه در انواع چهارگانهء فوق ، مشكلات و مسائل مبهم فراوانى را مىبينيم كه تاكنون به حلّ و فصل نهائى خود نرسيده‌اند . به نظر مىرسد اساسىترين مشكلى كه وجود دارد و قطعا با ناديده گرفتن آن به هيچ پيشرفتى در مشكلات فراوان انواع چهارگانه فوق نائل نخواهيم شد ، اينست كه در دو قرن نوزده و بيست اصرار فراوانى انجام مىگيرد كه مسائل انواع چهارگانه را از يكديگر مجزّا نمايند و هر يك از آنها را مستقلَّا مورد بحث قرار بدهند ، اين همان تجزيهء يك واحد حقيقى است كه قطعا به از بين بردن همان واحد مىانجامد و در نتيجه بررسىها و تحقيقات مربوط به جزء جدا شده و مرزبندى شده معلومات ناقص و ابهام انگيزى را بوجود مىآورد . اكنون با دقّت در اين مقدّمه روشن مىشود كه به چه علَّت امير المؤمنين عليه السّلام در توجيه مردم به انسانشناسى همهء جوانب و ابعاد انسان را مطرح مىكند . شما\r\n","description":"","footnote":"","page_name":" 76 ","page_number":76},
  {"content":"\r\nدر اين خطبه مىبينيد كه آن حضرت مردم را به ابعاد مادّى انسان متوجّه مىسازد ، بدين ترتيب : 1 - شما انسانها به جهت بعد مادّى كه داريد به تنظيم موادّ معيشت نيازمنديد . براى شما گوش و چشم و ديگر حواسّ داده شده است . اعضاى بدنى گوناگونى در كالبد شما تنظيم گشته است . جريان وجود شما از تاريكىهاى ارحام مادران به بعد چگونه بوده است . . . . 2 - روان شما به زيباييهاى دنيا جلب مىشود ، آروزها در سر مىپرورانيد ، تمايل به تقليد از گذشتگان و فرهنگ پوسيدهء آنان ، اميال و هواهائى داريد كه شما را منحرف مىنمايند . 3 - وصول به آرمانهاى معقول الهى در روزگارى ميسّر است كه از تندرستى و سلامت بدنها برخورداريد . 4 - و امّا مسائل مربوط به روح ، مىتوان گفت : هدف نهائى سخنان امير المؤمنين عليه السّلام چه در نهج البلاغه و چه آن سخنانى كه سيّد - رضى جمعآورى ننموده است ، روح انسانى است كه بايد تا مقام نفس مطمئنّه صعود نمايد .\r\n136 ، 143 - و قدّر لكم أعمارا سترها عنكم ، و خلَّف لكم عبرا من آثار الماضين قبلكم من مستمتع خلاقهم و مستفسح خناقهم ، أرهقتهم المنايا دون الآمال و شذّبهم عنها تخرّم الآجال ، لم يمهدوا في سلامة الأبدان و لم يعتبروا فى أنف الأوان ( خداوند سبحان مقدار عمرهاى شما را معيّن فرموده و آن را از شما مخفى داشته است و براى شما وسائل عبرت را از آثار گذشتگان در بهره بردارىها از امتيازاتى كه نصيبشان گشته بود و از باز بودن مهلت عمر تا مرگشان ، باقى گذاشته است . [ در هر حال كه بودند 
  ] پيش از آنكه آن گذشتگان به آرزوى خودشان برسند ، مرگ شتابان بر سرشان تاختن گرفت و داس اجل آنانرا از آرزوهائى كه در سر مىپروراندند ، قطع كرد . [ غفلت عيش و\r\n","description":"","footnote":"","page_name":" 77 ","page_number":77},
  {"content":"\r\nعشرت چنان آنانرا در خود فروبرده بود كه 
  ] در روزگار تندرستى براى آن سرنوشت نهائى آماده نگشته و از آغاز و بحبوحهء حيات خود عبرت نگرفته بودند ) .\r\n\r\nدر آرزوهاى بر باد فنا رفته و مهلتهاى ضايع گشته و تاختن مرگ ناخوانده بر سر گذشتگان درسهاى آموزنده اى است براى هشياران .\r\nدر آن هنگام كه شعله‌هاى تابناك حيات ، ديدگان آدمى را خيره مىكند و جوشش غريزه‌ها هوش از مغز انسان مىربايد و انواعى بىشمار از خواسته‌ها آدمى را در گردبادهاى خود مىپيچاند ، اوّلين حقيقتى را كه از ديدگاه او ناپديد مىسازد ، مرگ و فنا است و با ناپديد شدن پايان حيات از ديدگاه انسانى ، حقيقت خود حيات و حكمت آن نيز رنگ خود را باخته و انسان را به صورت مرده اى متحرّك در مىآورد . حتّى اگر از وى بپرسى كه آيا تو زنده اى پاسخ آن خودباخته در شعله‌هاى تابناك زندگى اگر بتواند از وحشتزدگى خود از سؤالى كه شنيده و فقط با عبور از تصوّر هولناك مرگ آن را در ذهن خود بوجود آورده است ، جلوگيرى كند ، چيز روشنى نخواهد بود ، زيرا گفتن اين كه آرى ، من زنده‌ام ، خود به آگاهى و اشراف بر مفهومى بسيار مهمّ و عميق بنام زندگى دارد . ماهى غوطه ور در نقطهء محدودى از درياى بيكران كجا و اشراف و احاطه بر دريا كه حتما بايد از آن دريا بالاتر رفته و آن را براى درك خود برنهد ، كجا مسئلهء ديگرى در بيهوده از دست دادن زندگى وجود دارد كه عامل فريب انسانها بوده و فقط هنگامى به خود مىآيند كه دروگر مرگ را داس بدست از نزديكى مشاهده كنند . اين مسئله تدريجى بودن سپرى گشتن حيات است ، مخصوصا با توجّه با اين كه آينده هر اندازه هم كه نزديك باشد ، براى انسان دور مىنمايد ، مگر آنكه شعله‌هاى حيات تدريجا شروع به خاموش شدن نمايد و اين خاموشى هم بطورى تكان دهنده باشد كه بتواند انسان خيره\r\n","description":"","footnote":"","page_name":" 78 ","page_number":78},
  {"content":"\r\nشده را به خود بياورد . اين زوال تدريجى و خاموشى حيرتانگيز مرگ را مولوى با بيان بسيار شيرين چنين مىگويد :\r\n\r\nاى خنك آن را كه او ايّام پيش\r\nمغتنم دارد گذارد وام خويش\r\nاندر آن ايّام كش قدرت بود\r\nصحّت و زور دل و قوّت بود\r\nو آن جوانى همچو باغ سبز و تر\r\nمىرساند بىدريغى باروبر\r\nچشمه‌هاى قوّت و شهوت روان\r\nسبز مىگردد زمين تن بدان\r\nخانهء معمور و سقفش بس بلند\r\nمعتدل اركان و بى تخليط و بند\r\nنور چشم و قوّت ابدان بجا\r\nقصر محكم خانه روشن پر صفا\r\nهين غنيمت دان جوانى اى پسر\r\nسر فرود آور بكن خشت و مدر\r\nپيش از آن كايّام پيرى در رسد\r\nگردنت بندد بحبل من مسد\r\nخاك شوره گردد و ريزان و سست\r\nهرگز از شوره نبات خوش نرست\r\nآب زور و آب شهوت منقطع\r\nاو ز خويش و ديگران نامنتفع\r\nابروان چون پار دم زير آمده\r\nچشم را نم آمده تارى شده\r\nاز تشنّج رو چو پشت سوسمار\r\nرفته نطق و طعم و دندانها ز كار\r\nپشت دو تا گشته دل سست و طپان\r\nتن ضعيف و دست و پا چون ريسمان\r\nبر سر ره زاد كم مركوب سست\r\nغم قوىّ و دل تنك تن نادرست\r\nخانه ويران كار بىسامان شده\r\nدل ز افغان همچو ناى انبان شده\r\nعمر ضايع سعى باطل راه دور\r\nنفس كاهل دل سيه جان ناصبور\r\nموى بر سر همچو برف از بيم مرگ\r\nجمله اعضا لرز لرزان همچو برگ\r\nروز بيگه لاشه لنگ و ره دراز\r\nكارگه ويران عمل رفته ز ساز\r\nاندر آن تقرير بوديم اى خسور\r\nكه خرت لنگ است و منزل دور دور\r\nبار تو باشد گران در راه چاه\r\nكج مرو رو راست اندر شاهراه\r\nسال شصت آمد كه در شستت كشد\r\nراه دريا گير تا يا بى رشد\r\nسال بيگه گشت وقت كشت نى\r\nجز سيه روئى و فعل زشت نى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nكرم در يخ درخت تن فتاد\r\nبايدش بركند و بر آتش نهاد\r\nهين و هين اى راهرو بيگاه شد\r\nآفتاب عمر سوى چاه شد\r\nاين دو روزت را كه روزت هست زود\r\nپرافشانى بكن از راه جود\r\nاين قدر تخمى كه ماندستت به كار\r\nتا در آخر بينى آن را برگ و بار\r\nاين قدر عمرى كه ماندستت بباز\r\nتا برويد زين دو دم عمر دراز\r\nتا نمردست اين چراغ با گهر\r\nهين فتيله اش ساز و روغن زودتر\r\nهين مگو فردا كه فرداها گذشت\r\nتا بكلَّى بگذرد ايّام كشت\r\n\r\nهمين توالى ناگواريها در دنبال خوشىها و افسردگىها بعد از طراوت و خميدگىها پس از سپرى شدن دوران جوانى و فروكش كردن نيروهاى حيات بدنبال يكديگر است كه امير المؤمنين عليه السّلام در جملات بعدى متذكَّر مىشود :\r\n144 ، 154 - فهل ينتظر أهل بضاضة الشّباب ألَّا حوانى الهرم و أهل غضارة الصّحّة إلَّا نوازل السّقم و أهل مدّة البقاء ألَّا آونة الفناء ، مع قرب الزّيال و أزوف الانتقال و علز القلق و ألم المضض و غصص الجرض و تلفّت الإستغاثة بنصرة الحفدة و الأقرباء و الأعزّة و القرناء فهل دفعت الأقارب أو نفعت النّواحب ( آيا كسانى كه در روزگار و طراوت جوانى بسر مىبرند ، انتظارى جز خميدگى قامت در دوران پيرى را مىكشند آيا آنان كه در خوشىهاى صحّت و عافيت غوطه ورند ، جز انتظار ورود بيمارىها را دارند آيا شناوران در امتداد بقاء ، انتظار ديگرى جز انتظار لحظات منتهى به فنا را مىكشند - با نزديك شدن زوال عمر و حركت به ديار ابديّت ، با اضطرابى دردناك و درد تلخ ناگواريها و فرو دادن آب دهان با غصّه و اندوه در گلو\r\n","description":"","footnote":"","page_name":" 80 ","page_number":80},
  {"content":"\r\nو نگريستن پناه جويانه به يارى اولاد و خويشان و آشنايان عزيز و نيكان همدم . آيا آن همه ياران و نزديكان توانستند مرگ را از آن مسافر زير خاك تيره دفع نمايند و آيا آن گريه كنندگان توانستند سودى به حال آن راهرو ديار خاموشان برسانند ) .\r\n\r\nجوانى رو به پيرى و طراوت و شادابى رو به پژمردگى و گويائى رو به خاموشى و انس جمعى رو به تنهائى\r\nاينست قانون طبيعتى كه جلوه گاه مشيّت خداوندى است و هيچ انسانى اگر چه در نهايت قدرت بوده باشد نمىتواند از اين مسير منحرف شود . اگر بر بال فرشته نشينى و از همهء فضاهاى بيكران بگذرى و براى خود منزلگهى پيدا كنى كه ديوارهايش از پولاد باشد ، و حواسّت از هر گونه حركت و استمرار قطع شود تا گذشت زمان را از درونت برانى و مرور لحظات را احساس نكنى ، باز مرگ سراغت را خواهد گرفت و تا به خود بيائى قدّ رعناى همچون سرو آزادت خميده و براى برخاستن بايد دستت را بگيرند يا دست به ديوار زده براى برخاستن و راه رفتن از ديوار يا عصا استمداد خواهى نمود .\r\nاگر روى از گذشت فصول برتافته و خود را در فضائى ببينى كه فوق توالى فصول بوده باشد ، باز چروكهاى يأسآور گذشت ساليان عمر و نزديكى به گور تيره و تار را در چهره ات نمايان خواهد ساخت . در آن هنگام كه از ميان زلف و گيسوى انبوه و مشكين تو ، تا رهائى از موهاى سفيد روئيدن گرفتند و رو به افزايش نهادند تدريجا پيغام طلوع بامداد ابديّت را براى تو خواهند آورد و ضمنا تبديل حرارت جوانى را بر سردى پيرى با شروع ريزش اوّلين دانه‌هاى برف خزانى اعلان خواهند كرد -\r\n\r\nچون كه هوا سرد شود يك دو ماه\r\nبرف سفيد آورد ابر سياه\r\n\r\nاگر همهء قوانين طبّ و همهء دواها و وسائل پيشگيرى امراض در اختيارت\r\n","description":"","footnote":"","page_name":" 81 ","page_number":81},
  {"content":"\r\nباشد ، بالأخره فعّاليّت مستمر كارگاه بدن تدريجا اجزاء آن را فرسوده ساخته از كار خواهد انداخت . حواسّ برونى طبيعى و نيروهاى مغزى يكى پس از ديگرى و گاهى بطور دسته جمعى سند بازنشست خود را از قوانين طبيعى جاريه بر آنها ، گرفته و به تو ارائه خواهند داد . با مرور لحظات و دقائق و ساعات و روزها ، انتظار فنا و زوال كه در دوران جوانى و روزگار طراوت و شادابى بسيار ضعيف و احيانا غير قابل وقوع جلوه ميكرد ، كم كم به فعليّت خود نزديكتر مىشود . اضطرابات دردناك افزايش مىگيرد و سپاهى انبوه از ناگواريها و ناخواسته‌ها درون آدمى را اشغال نموده ، هر تنفّسى به نهايت رسيدن قطع درخت حيات را نزديكتر مىنمايد :\r\n\r\nدر قطع نخل سركش باغ حيات ما\r\nچون ارّهء دو سر نفس اندر كشاكش است\r\n\r\nآرام آرام نگاه‌هاى گرم و مشتاقانهء ياران و خويشاوندان جاى خود را به نگاه‌هاى سرد و يأسآميز مىدهد و تدريجا طعم تلخ تنهائى ذائقهء جان آدمى را زجر مىدهد و بدين ترتيب نزديك شدن به ديار خاموشان را احساس مىكند .\r\nاين يك جريان بديهى در زندگى است كه حتّى يك فرد نمىتواند آن را انكار كند .\r\nاين يك جريان بديهى در زندگى است كه حتّى يك فرد نمىتواند آن را انكار كند .\r\nآنچه كه مهمّ است اينست كه آيا انسان بنشيند و فقط ناظر اين جريان باشد و موجوديّت خود را در اين جريان رها كند و آيا انسان مىتواند خود را در اين حركت صعودى و نزولى از روياروئى با سؤال « پس چه بايد كرد » كنار بكشد و زندگى را در گرفتن مزايا از طبيعت و همنوعان خود و پس دادن به آنها خلاصه نمايد و بقول كليم همدانى :\r\n\r\nبد نامى حيات دو روزى نبود بيش\r\nآن هم كليم با تو بگويم چسان گذشت\r\nيك روز صرف بستن دل شد به اين و آن\r\nروز دگر به كندن دل زين و آن گذشت\r\n\r\n","description":"","footnote":"","page_name":" 82 ","page_number":82},
  {"content":"\r\nپاسخ « پس چه بايد كرد » را در همين خطبه در مباحث بعدى از زبان امير المؤمنين عليه السّلام خواهيم شنيد . حال بقيّهء جريان زندگى را تعقيب كنيم تا ببينيم منزلگه نهائى چيست\r\n153 ، 162 - و قد غودر فى محلَّة الأموات رهينا و فى ضيق المضجع وحيدا ، قد هتكت الهوامّ جلدته و أبلت النّواهك جدّته و عفّت العواصف آثاره و محا الحدثان معالمه و صارت الأجساد شحبة بعد بضّتها و العظام نخرة بعد قوّتها ( آن مسافر غريب در محلّ مردگان در گرو اعمال خود رها شد و در تنگناى خوابگاه تيره و تار تنها سر به خاك نهاد . حشرات زيرزمينى غذاى لذيذى از پوست او دريافتند و پاره پاره اش كردند و طراوت بدن او را عوامل محو كننده پوساندند و بادهاى طوفانى آثار او را از بين بردند و تعاقب روز و شب نشانه‌ها و نمودهاى بارز او را محو و نابود ساخت و بدنها پس از آن همه شادابى و طراوتى كه داشتند متلاشى گشتند و استخوانها مقاومت خود را از دست دادند و پوسيدند . )\r\n\r\nحالا بكجا مىرود به ديار خاموشان ، آنجا كه يكتا پيراهنان خوابيده‌اند\r\n\r\nخوش هواى سالمى دارد ديار نيستى\r\nساكنانش جمله يكتا پيرهن خوابيده اند\r\n\r\nصائب تبريزى\r\nآرى ، مگر اين سوار بىاختيار بر شانه‌هاى مردم نمىدانست كه آنچه از خاك برآيد ، در پايان كار بر خاك بر مىگردد عجله كنيد ، كم كم هوا تاريك مىشود ، در گورستان را مىبندند . شگفتا ، اين نازنين انسان كه روزى جاى در چشمان ياران و خويشان داشت و اشتياق ديدارش در دلهايشان شعله ور بود\r\n","description":"","footnote":"","page_name":" 83 ","page_number":83},
  {"content":"\r\nو از شدّت علاقه و عشق به همنشينى با او نه ساعتها و روزها ، بلكه گذراندن ساليان عمر را در همدمى با او به حساب عمر نمىآوردند ، امروز سرگردان و بىاختيار روى شانه‌هاى آنان ، حتّى مهلت يك شب در روى زمين ماندن را به او نمىدهند . زود باشيد ، در گورستان را مىبندند و اين لاشهء وحشتانگيز روى دست ما خواهد ماند بالاخره -\r\n\r\nكم صائن عن قبلة خدّه\r\nسلَّطت الأرض على خدّه\r\nو حامل ثقل الثّرى جيده\r\nقد كان يشكوا الثّقل من عقده\r\n\r\nابو العلاء معرّى\r\nچه بسا نازنين بدن زيباروئى كه گونهء لطيف خود را از خشونت بوسه كنار مىنمود ، اكنون تسليم زمين گشته و انبوه خاكهاى تيره بر وى مسلَّط و چيره شده است . امروز سنگينى خاكهاى متلاشى كننده را بر خود حمل مىكند كسى كه ديروز از سنگينى گلوبند ظريف شكايتها داشت . ) روزگارى بس طولانى طبيعت را چه در صورت ميوه‌ها و حبوبات و چه در صورت گوشت جانداران در كاسه‌هاى زرّين با نخوت و منّتى كه براى خوردن آنها بر قوانين طبيعى داشت ، گذرانده اكنون نوبت حشرات زيرزمينى رسيده است كه يكديگر را مطَّلع بسازند كه بيائيد و عجله كنيد كه دوران گرسنگى و درماندگى ما هم بسر رسيده است و اينك غذاى لطيفى با پاى خود وارد دخمهء ما شده است . هجوم و تزاحم حشرات بر سوراخ بينى و گوش و دهان شروع مىشود . اين غذاى لطيف امروز حشرات ، چنان تسليمى در برابر آن گرسنگان مغز و دل پر از باد نخوت و كبر از خود نشان مىدهد كه گوئى حتّى يك لحظه در دنياى حركت و قدرت زندگى نكرده است . اگر اين نادان كوته بين فرا رسيدن چنين تسليم و ناتوانى نابودكننده را كه در انتظار او بود ، احتمال مىداد ، هرگز در زندگانى خود حركت و توان زندگان را كه در برابر او ناتوان و تسليم بودند ، بناحقّ به سكون و ناتوانى مبدّل نمىساخت . به هر حال\r\n","description":"","footnote":"","page_name":" 84 ","page_number":84},
  {"content":"\r\nپس از ورود به سفرهء مار و مور دخمهء زمين ، چه جاى « ولى » ، « اى كاش » ، « دريغا » « اسفا » ، « اگر » ، « مگر » است ، كار از كار گذشته و كشتى وجود به گل نشسته است . چند صباح ديگر نخواهد گذشت كه جمجمه پربادش بازيچه بيل روستا بچه اى خواهد گشت كه عرق ريزان زمين را براى كشت آماده خواهد كرد .\r\nجمجمه اى كه گاهى با يك موج محتوايش هزاران بيگناه در خاك و خون مىغلطيدند . جمجمه اى كه كارگاه بزرگى براى دروغسازى و مكرپردازى و خانمان براندازى بوده است ، امروز به راستى و با كمال قطعيّت قانونى و بدون كمترين نيرنگ و نقشه كشى در ساختمان مجراى مدفوعات آن روستا بچه انجام خدمت خواهد فرمود . آيا كار او در اين منزلگه تمام شده است نه هرگز ، زيرا :\r\n\r\nيا سبو يا خم مىيا قدح باده كنند\r\nيك كف خاك در اين ميكده ضايع نشود\r\n\r\nپس از اين ، كار جدّى آغاز مىشود :\r\n163 ، 166 - و الأرواح مرتهنة بثقل أعبائها ، موقنة بغيب أنبائها ، لا تستزاد من صالح عملها و لا تستعتب من سيّىء زللها . ( و ارواح در گرو بارهاى سنگين به بقاء خود ادامه مىدهند ، در حالى كه به اخبار غيبى خود يقين دارند ، ديگر از آن ارواح افزايش اعمال صالحه خواسته نمىشود و رضاى حقّ از زشتى لغزشهائى كه ارواح مرتكب شده‌اند ، التماس نمىگردد . )\r\n\r\nآيا قوانين هستى كار خود را پس از سپردن لاشهء انسان بدست حشرات زيرزمينى در بارهء انسان بپايان رسانيده است\r\nاينجا پايان موقّت كار كالبد جسمانى است و آغاز كار روح ، پس از آنكه روح از بدن مفارقت كرد و دوران اشتغال به مديريّت بدن در صحنهء طبيعت\r\n","description":"","footnote":"","page_name":" 85 ","page_number":85},
  {"content":"\r\nبسر آمد و مركب چند روزه را رها كرد ، زمان آگاهى به فعل و انفعالاتى كه در موقع زندگى داشته است فرا مىرسد . داد و فرياد اين كه : * ( حَتَّى إِذا ، جاءَ أَحَدَهُمُ الْمَوْتُ قالَ رَبِّ ) * ( 1 ) \r\n( آه ، پروردگار من ، مرا بار ديگر بزندگى سپرىشده برگردانيد ، تا در آنچه كه پشت سر گذاشته‌ام عمل صالح انجام بدهم ) به جائى نمىرسد ، پشيمانىها جز زجر و شكنجه پيش از فرا رسيدن روز بزرگ مسئوليّت نتيجهء ديگرى نمىدهد . پلها در پشت سر خراب ، راه برگشتن به عقب مسدود ، هيچ طريقى جز مسيرى كه در پيش رو تعيين شده است وجود ندارد .\r\nپرده‌ها برداشته شده ، آن اخبار غيبى كه در زندگى دنيوى به اين گوشش وارد و از آن ديگرى خارج شده بود ، آشكار گشته ، حقايقى كه شوخى تلقّى مىشد چهرهء جدّى خود را باز ، و واقعيّاتى كه بعنوان اساطير و افسانه‌ها هضم نگشته استفراغ شده بود ، واقعيّت جدّى خود را به نمايش درميآورند .\r\n167 ، 175 - أ و لستم أبناء القوم و الآباء و أخوانهم و الأقرباء تحتذون أمثلتهم ، و تركبون قدّتهم و تطئون جادّتهم فالقلوب قاسية عن حظَّها ، لاهية عن رشدها ، سالكة فى غير مضمارها كأنّ المعنىّ سواها ، و كأنّ الرّشد فى أحراز دنياها ( آيا شما زندگان فرزندان و پدران و برادران و خويشان آن خاك در رفتگان نيستيد كه از امثال رفتار آنان پيروى مىكنيد و بر مسير آنان سوار مىشويد و در جادّه اى كه آنها پيش گرفته بودند ، قدم بر مىداريد . آرى ، دلهاى شما را قساوت گرفته و از برخوردارى از حظَّ و نصيبى كه [ در اين\r\n","description":"","footnote":" ( 1 ) . المؤمنون آيهء 99 و 100 . ","page_name":" 86 ","page_number":86},
  {"content":"\r\nزندگانى بايد بدست بياورند 
  ] محروم گشته و از رشدى كه شايستهء آنند بىبهره مانده‌اند . دلها را به لهو و لعب مشغولشان نموده‌ايد . دلهاى شما راهى پيش گرفته‌اند كه ميدان اصلى حركت آنها نيست . گويى چيزى غير از آن دلها هدفگيرى شده است و گوئى رشد اين دلها در بدست آوردن خواسته‌هاى دنيوى آنها است ) .\r\n\r\nبجاى آنكه از گذشتگانتان عبرت بگيريد ، راه آنها را در مىنورديد ، پس عقول و دلهاى شما كجا است\r\nمولوى مثال بسيار زيبائى در لزوم عبرت گرفتن از گذشتگان و ترك كردن راهى كه گذشتگان آن را پيموده و در زباله دان تاريخ سقوط كردند مىآورد .\r\nداستان چنين است كه روزى شير گرگ و روباه را مىخواند و مىگويد برويم شكارى پيدا كنيم . آن سه حيوان رهسپار كوه مىشوند و يك گاو كوهى و يك بز كوهى و يك خرگوش شكار مىكنند و مىآورند به جنگل .\r\n\r\nگفت شير اى گرگ اين را بخش كن\r\nمعدلت را نو كن اى گرگ كهن\r\nنايب من باش در قسمتگرى\r\nتا پديد آيد كه تو چه گوهرى\r\nگفت اى شه گاو وحشى بخش تست\r\nآن بزرگ و تو بزرگ و زفت و چست\r\nبز مرا كه بز ميانه است و وسط\r\nروبها خرگوش بستان بىغلط\r\nشير گفت اى گرگ چون گفتى بگو\r\nچون كه من باشم تو گوئى ما و تو\r\nگرگ خود چه سك بود كاو خويش ديد\r\nپيش چون من شير بى مثل و نديد\r\nگفت پيش آ كس خرى چون تو نديد\r\nپيش آمد پنجه زد او را دريد\r\nچون نديدش مغز و تدبير رشيد\r\nدر سياست پوستش از سر كشيد\r\nگفت چون ديد منت از خود نبرد\r\nاين چنين جان را ببايد زار مرد\r\n\r\nگرگ در خاك و خون مىغلطيد كه شير روباه را صدا كرد :\r\n\r\nبعد از آن رو شير در روباه كرد\r\nگفت اين را بخش كن از بهر خورد\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nسجده كرد و گفت كاين گاو سمين\r\nچاشت خوردت باشد اى شاه مهين\r\nوين بز از بهر ميانه روز را\r\nيخنئى باشد شه پيروز را\r\nو ان دگر خرگوش بهر شام هم\r\nشبچره اى شاه با لطف و كرم\r\nگفت اى روبه تو عدل افروختى\r\nاين چنين قسمت ز كه آموختى\r\nاز كجا آموختى اين اى بزرگ\r\nگفت اى شاه جهان از حال گرگ\r\nگفت چون در عشق ما گشتى گرو\r\nهر سه را برگير و بستان و برو\r\nروبها چون جملگى ما را شدى\r\nچونت آزاريم چون تو ما شدى\r\nما ترا و جمله اشكاران ترا\r\nپاى بر گردون هفتم نه برآ\r\nچون گرفتى عبرت از گرگ دنى\r\nپس تو روبه نيستى شير منى\r\nعاقل آن باشد كه عبرت گيرد از\r\nمرگ ياران در بلاى محترز\r\nروبه آن دم بر زبان صد شكر راند\r\nكه مرا شير از پس آن گرگ خواند\r\nگر مرا اوّل بفرمودى كه تو\r\nبخش كن اين را كه بردى جان از او\r\nپس سپاس او را كه ما را در جهان\r\nكرد پيدا از پس پيشينيان\r\nتا شنيديم آن سياستهاى حقّ\r\nبر قرون ماضيه اندر سبق\r\nتا كه ما از حال آن گرگان پيش\r\nهمچو روبه پاس خود داريم بيش\r\nامّت مرحومه زين رو خواندمان\r\nآن رسول حقّ و صادق در بيان\r\nاستخوان و پشم آن گرگان عيان\r\nبنگريد و پند گيريد اى مهان\r\nعاقل از سر بنهد اين هستى و باد\r\nچون شنيد انجام فرعونان و عاد\r\nورنه بنهد ديگران از حال او\r\nعبرتى گيرند از اضلال او\r\n\r\nامير المؤمنين ( ع ) در جملات مورد تفسير مىفرمايد : « دلهاى شما از قساوت گرفته . دلهاى شما از حظَّ و نصيبى كه در اين زندگانى مىتوانند بدست بياورند محروم مانده است » خشونت و قساوت دلها معلول توجيه تبهكاريهائى است كه با تكيه بر كردار و انديشهء گذشتگان بوجود مىآيد . حقيقت همين است كه هيچ عامل فسادى براى بشر مضرّتر و مفسدتر از اين نيست كه تباهىها و پليديهاى خود\r\n","description":"","footnote":"","page_name":" 88 ","page_number":88},
  {"content":"\r\nرا با تكيه بر رفتار ديگران توجيه مىنمايد « چون ديگران كردند ، من كردم » « ديگران رفتند ، من رفتم » ، « ديگران پذيرفتند ، من پذيرفتم » . . . . و اين همان عامل اختلال رشد عقلانى و اخلاقى بشرى است - در اين شكل « بگذاريد بشر هر كارى را كه مىخواهد انجام بدهد و هر راهى را كه مىخواهد انتخاب نمايد » و بدانجهت كه در همهء دورانها و جوامع اكثريّت بسيار چشمگير مردم را سودجويان و لذّتپرستان تشكيل مىدهند و متأسّفانه اكثريّت با كسانى است كه زحمت تعقّل در زندگانى را به خود نمىدهند و يا مديريّتهاى حرفه اى كه از مديريّت چيزى جز ادامهء مقام و جاه براى خود آرمانى ندارند ، نمىگذارند مردم از به راه انداختن انديشه و تعلَّل و احساس وجود برخوردار شوند ، لذا مىروند ، ولى نمىدانند بكجا مىروند ، مىجنگند ولى نمىدانند براى چه مىجنگند ، همين مقدار كه صداى شيپور جنگ را مىشنوند و شعار « فرانسه فوق همه » از دهان مارشالهاى ناپلئونى فرانسه و « پروس نژاد برتر » از دهان مارشالهاى آلمان هيتلرى و « مغول ، آقا و خان همه » از دهان چنگيزيان . . . برمىآيد ، هر يك از امثال اين شعارهاى دروغين يك اكثريّت بىاساس را در جوامع خود بوجود آورده ، حجّت قاطعى براى مردم آن جوامع گشته است . اين اكثريّتها بوده است كه عقل و انديشه و وجدان آن مردم را از كار انداخته و براى هيچ كس حقّ سؤال باقى نمىگذاشته است . بدين ترتيب پشتيبان زندگى افراد و تأمين كنندهء پاسخهاى سئوالات و يا بعبارت صحيحتر منتفى كنندهء اصل سئوالات ، اين حجّت قاطع است كه « ديگران كردند ، من هم كردم » نتيجهء اين حجّت بىاساس و اين پشتيبان بىپايه دو پديدهء فوق العاده با اهمّيّتى است كه هر دو را امير المؤمنين عليه السّلام تذكَّر داده است : پديدهء يكم - از كار افتادن عقل و قلب و مشاعر و ركود آنها در دنيائى كه يك لحظه غفلت كافى است كه « كس » را به « چيز » تبديل نمايد : « دلهاى شما را قساوت گرفته و از حظَّ و نصيبى كه [ در اين زندگانى بايد بدست بياورند 
  ]\r\n","description":"","footnote":"","page_name":" 89 ","page_number":89},
  {"content":"\r\nمحروم گشته و از رشدى كه شايستهء آنند ، بىبهره مانده‌اند .\r\nپديدهء دوم - « دلها به لهو و لعب مشغول و راهى را پيش گرفته‌اند كه ميدان اصلى حركت آن دلها نمىباشد » شيوع انواع تخدير و ناهشيارىها كه عقل و انديشه و وجدان را از توجّه به آن چه كه از آنها برمىآيد باز داشته است .\r\nاسفبارتر از اين ركود بنيانكن تصديقى است كه بعضى از متفكَّران در فلسفه‌هاى علوم انسانى بر فرمول « چون اكثريّت مىروند بايد همان راه را رفت و چون اكثريّت كارى را انجام مىدهند ، پس بايد آن كار را انجام داد چنان تكيه مىكنند كه واقعا انديشه و تعقّل و وجدان انسانها را از كار مىاندازند و استعدادهاى نهادى آنانرا خنثى مىنمايند . در صورتى كه اگر خود همان متفكَّران در صدد تحليل رفتار ناآگاهانهء اكثريّت برآيند و ريشه‌هاى اصلى آن را جستجو كنند ، خواهند ديد اين ريشه‌ها عبارتند از 1 - هوى و هوسهاى مهار نشده .\r\n2 - بوجود آمدن وضع خاصّى از زندگى كه فرصتى براى انديشه و تعقّل و گوش فرا دادن به نداهاى وجدان نمىگذارد . 3 - جوّسازى قدرتمندان خودكامه براى ادامهء مقام و جاه چند روزهء دنيا . 4 - تعصّبهاى قومى و نژادى و ابتلاء به بيمارى خود بزرگبينى . 5 - سودجوئىهاى افراطى كه نهايتى را براى سود خود سراغ ندارند . 6 - تشكَّل براى دفع ضرر يا جلب نفع خالص و غير ذلك . آيا با نظر به اين امور كه معمولا اكثريّتهاى چشمگير جوامع بر مبناى آنها حركت مىكنند ، باز مىتوان گفت : « چون اكثريّت مىروند ، من هم مىروم » « چون اكثريّت آن كار را انجام مىدهند ، من هم انجام مىدهم » و با اين منطق بىاساس ، يا ضدّ منطق ، حيات را به تباه كشيدن . آيا ميدان كار دل احساس حقائق است يا هيجان در برابر هوى و هوسهاى شيطانى آيا ميدان كار دل درك زيبائى هستى و شكوه آرمانهاى معقول در « حيات معقول » است . يا جست و خيز در برابر عوامل لهو و لعب آيا ميدان كار دل احساس هستى و استقلال و آزادى در « حيات معقول » است يا كشيدن در زنجير اكثريّت ناآگاه\r\n","description":"","footnote":"","page_name":" 90 ","page_number":90},
  {"content":"\r\n176 ، 178 - و اعلموا أنّ مجازكم على الصّراط و مزالق دحضه و أهاويل زلله و تارات أهواله ( و بدانيد كه قطعا عبور شما از صراط و از جايگاه لغزشگاه‌هاى ساقط كنندهء آن است . شما از لغزشگاه پر خطر صراط و مخاطرات متعاقب آن عبور خواهيد كرد . )\r\n\r\nهر انسان آگاهى كه در اين دنيا از خود طبيعى عبور كرده است ، در آغاز ابديّت از صراط هم عبور خواهد كرد\r\nاعتقاد به اصل صراط در آخرت از ضروريّات دين است . صدوق رحمة الله عليه در اعتقادات مىگويد : « اعتقاد ما در بارهء صراط اينست كه صراط حقّ است و عبارتست از پل جهنّم و همهء مخلوقات از آن پل خواهند گذشت . خداوند فرموده است : * ( وَإِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ) * ( 1 ) \r\n( و كسى از شما نيست مگر اين كه وارد آن خواهد گشت و اين سرنوشتى است كه خدا آن را حتمى و قضاء قطعى فرموده است ) .\r\nاخبار فراوان در حقّ بودن پل صراط آمده است . از آن جمله :\r\n« قال رسول الله صلَّى الله عليه و آله و سلَّم لعلىّ عليه السلام : يا علىّ إذا كان يوم القيامة أقعد أنا و أنت و جبرئيل عليه السلام على الصّراط و لا يجوز أحد على الصّراط ألَّا من كان معه برائة بولايتك\r\n( 2 ) \r\n( رسول خدا فرموده است : يا على ، هنگامى كه روز قيامت فرا رسد ، من و تو و جبرئيل عليه السلام بر سر صراط مىنشينيم و هيچ كسى از صراط\r\n","description":"","footnote":" ( 1 ) . مريم آيهء 71  ( 2 ) . منهاج البراعة ج 6 - ص 14 . ","page_name":" 91 ","page_number":91},
  {"content":"\r\nنمىگذرد مگر اين كه برائت از آتش را به جهت داشتن ولايت تو با خود داشته باشد ) .\r\nو در دعاى عديله آمده است :\r\n« و أشهد أنّ الموت حق و القبر حقّ و مسئلة منكر و نكير حقّ و البعث حقّ و الصّراط حقّ . . . »\r\n( 1 ) \r\n( و شهادت مىدهم بر اين كه مرگ حقّ است و قبر حقّ است و سؤال منكر و نكير در قبر حقّ است و برانگيخته شدن و آماده شدن براى قيامت حقّ است و صراط حقّ است ) .\r\nالبتّه خصوصيّات صراط و ماهيّت آن كه از امور ماوراى طبيعت است ، و پيشوايان معصوم در بارهء آنها مطالبى را فرموده‌اند كه اجمالا اهمّيّت و هولناك بودن صراط را اثبات مىنمايند . مطابق آيهء شريفه اى كه در بالا متذكَّر شديم و همچنين بنا بر روايات وارده در بارهء صراط ، معلوم مىشود كه صراط از روى دوزخ كشيده و آخرين مراحل عبور بر صحنهء ابديّت است . خصوصيّات اين پل هولناك اگر چه براى ما همچون ويژگيهاى مسئوليت در روز قيامت ، روشن نيست ، ولى مىتوان بعضى از امور را بطور تقريب در نظر گرفت ، مانند ضرورت احساس آتش قهر الهى كه از نتائج اعمال تبهكاران شعله ور مىگردد ، براى دريافت عظمت بهشت و ورود به بارگاه قرب الهى .\r\n179 ، 189 - فاتّقوا الله عباد الله ، تقيّة ذى لبّ شغل التّفكَّر قلبه و أنصب الخوف بدنه و أسهر التّهجّد غرار نومه و أظمأ الرّجاء هوا جريومه و ظلف الزّهد شهواته و أوجف الذّكر بلسانه و قدّم الخوف لأمانه و تنكَّب المخالج عن وضح السّبيل و سلك أقصد المسالك إلى النّهج المطلوب ، و لم تفتله فاتلات الغرور و لم تعم عليه مشتبهات الأمور\r\n","description":"","footnote":" ( 1 ) . دعاى عديله ","page_name":" 92 ","page_number":92},
  {"content":"\r\n( اى بندگان خدا ، براى خدا تقوى بورزيد ، تقواى خردمندى كه تفكَّر قلبش را به خود مشغول داشته و ترس بدنش را به زحمت انداخته و شب بيدارىها خواب ناچيز را از چشمانش ربوده و با بيدارى به بامداد رسيده باشد . و اميد او به رحمت و عنايت خداوندى روزگار گرمش را تشنهء عنايات و رحمتهاى خداوندى نمايد . زهد و پارسائى از شهوات او جلوگيرى كرده و ذكر خداوندى بر زبانش جارى و سبقت نمايد . خوف و هراس از پايان كار [ و ظهور نتائج آن را 
  ] براى امن و آرامش آن موقع پيش بيندازد و از موانع راه روشن و هدايت ، اعراض و كناره گيرى كند و براى رسيدن به روش مطلوب بسوى حيات ابدى معتدلترين راه‌ها را برگزيند و عوامل كبر و غرور كه او را از حقّ و حقيقت دور مىسازد ، از راه راست منحرفش نكند . امور مشكوك و مشتبه نابينايش نسازد . )\r\n\r\nتفكَّر در درون ، تكاپو در اعضاء جسمانى و شببيدارى براى بيدارى عقل و وجدان\r\nلاجرم بايد انديشيد ، عقل و قلب براى انديشه و دريافت است و انديشه و دريافت باعظمتتر و با ارزشتر از آنند كه فقط مطلوبيّت ذاتى داشته باشند .\r\nشطرنجبازان فكرى و غوطه وران در احساسات قلبى فراوانند ، اينان از فعّاليّتهاى فكرى و احساسات قلبى بىاعتنائى به ضرورت تكاپو و عمل در اين دنيا را نتيجه مىگيرند و رضايتى هولناك در باره بازيهاى فكرى و احساسات قلبى از خود نشان مىدهند . انديشه و دريافت و احساسهاى اصيل قلبى نيروهائى بس با عظمت براى حركت در مسير شدنهاى انسانى مىباشند ، نه براى توقّف و ركود با خيال و پندار حركت . امّا شب بيدارى -\r\n\r\nتو گوئى اختران ايستاده اندى\r\nزبان با خاكيان بگشاده اندى\r\nكه هان اى خاكيان هشيار باشيد\r\nدر اين درگه شبى بيدار باشيد\r\n\r\n","description":"","footnote":"","page_name":" 93 ","page_number":93},
  {"content":"\r\nآن انسان كه حدّاقلّ زمانى از شب را با قلبى بيدار شركت در بيدارى جهان هستى ورزيد ، همهء بيداريهاى روزانهء او ، بيدارى واقعى خواهد بود ، و الَّا زندگى پرجوش و خروش او جز حركت در خواب چيزى نخواهد بود .\r\n\r\nالعيش نوم و المنيّة يقظة\r\nو المرء بينهما خيال سار\r\n\r\nابو الحسن تهامى\r\n( زندگانى دنيا خوابى است و مرگ بيدارى از اين خواب گران ، و انسان ميان اين خواب و بيدارى خيالى است متحرّك ) در روايتى معروف آمده است :\r\nالنّاس نيام و إذا ماتوا انتبهوا\r\n( مردم در اين دنيا بخواب رفتگانند و هنگامى كه مردند بيدار ميشوند ) لذا -\r\n\r\nبه غنيمت شمر اى دوست دم عيسى صبح\r\nتا دل مرده مگر زنده شود كاين دم از او است\r\n\r\nسعدى\r\n\r\nچنين شنيدم كه هر كه شبها نظر ز فيض سحر نبندد\r\nملك ز كارش گره گشايد فلك به كينش كمر نبندد\r\n\r\nحكيم صفا اصفهانى\r\nآرى ، آمادگى براى فيض لطف الهى لازم است ، تا شبانگاه كه تاريكى همه جا را فرا گرفته [ و بخار شكم شكمپرستان آنانرا چنان بخواب عميق فرو برده است كه گوئى آنان با همين وضع جامد آفريده شده‌اند 
  ] فيض قدسى سراغشان را بگيرد و براى برخوردارى از انوار سحرگاهى بيدارشان بسازد .\r\n\r\nسوز دل اشك روان نالهء شب آه سحر\r\nاين همه از نظر لطف شما مىبينم\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nروشنائى اميد چراغ راه او در زندگى است\r\nو اميد حيات بخش او به رحمت و عنايت خداوندى ، زندگى او را گرم و تشنگى او را بر الطاف الهى روزافزون نمايد . از اين جهت است كه يأس و نوميدى حتّى يك لحظه فضاى درونش را تاريك نمىسازد . روشنائى اميد چراغ راه او در زندگى است . نيّت پاك و صفاى دل و خلوص وجدان نيروئى زوالناپذير براى چراغ راه او است . اگر در اين دنيا سعادت براى كسى امكانپذير بوده باشد ، همانا اميد به فيض رحمت و لطف و عنايات الهى است كه اگر كفشى هم در پاى نداشته باشد و لباسى تن او را نپوشاند و غذائى شكمش را سير نكند ، به جهت حركت در روشنائى اميد ، از آرمانىترين سعادت برخوردار مىباشد . حال بايد ديد چرا اميد و رجاء به فيض رحمت و عنايت الهى ، روزگار زندگى انسان متّقى را گرم و تشنگى او را بر الطاف الهى روزافزون مىنمايد علَّت گرمى روزگار زندگى چنين انسانى ، آگاهى او به رحمت واسعهء خداوندى و لطف و كرم او بر مخلوقاتى است كه با كمال بىنيازى آنان را آفريده و در آفرينش هيچ اختيارى به آنان نداده است ( 1 )  .\r\n","description":"","footnote":" ( 1 ) . گل براى شكفتن و عطرافشانى هرگز از فضائى كه در آن سر بر مىآورد ، احتياج به مشورت ندارد ، چنان كه آفتاب در نورافشانى خود از ذرّه هائى كه به آنها مىتابد اتّخاذ نظر نمىكند و كوزه گر از گل استمداد رأى و انديشه براى ساختن آن نمىيايد و نقّاش چيره دست براى ايجاد يك نقشهء بسيار زيبا و پرمعنى از قلم و جوهر و لوحه نظرخواهى نمىكند ، زيرا امتياز و زيبائى فضاى پيرامون گل با شكوفائى و عطرافشانى آن ، حاصل مىگردد . ذرّهء بىمقدار به جهت تابش نور خورشيد است كه روشن مىشود و رقصكنان به حركت درمىآيد . گل ناچيز با فعّاليّت كوزه گر كه به شكل كوزه درمىآيد ، شايستگى بجريان افتادن در مسير حيات انسانها را بدست مىآورد و ظرفى براى آشاميدن مادّهء حياتى ( آب ) مىگردد . قلم و جوهر و لوحه هر يك موجودات ناچيز و بىارزشى هستند كه در دست نقّاش هنرمند در بوجود آوردن اثر هنرى عالى شركت نكنند ، بايد در زباله دان كثافتها بيارامند و بخواب عميق جمادى فرو روند . چه ساده لوح و سطحنگرند آن گروه از خيالپردازان بينوا كه به بهانهء شعر و شاعرى ، بدون مجوّز وارد قلمرو هستى شناسى گشته اسباب اختلال فكرى خويش و ديگران را فراهم مىآورند . ابن شبل بغدادى در اشعارى كه سروده است و ما آنها را در اينجا نقل مىكنيم از اين گروه شعراء است كه مىگويد :\r\n\r\nبربّك أيّها الفلك المدار\r\nأقصد ذا المسير أم اضطرار\r\nمدارك قل لنا في أىّ شيئى\r\nففى أفها منا منك انتهار\r\nأ عندك ترفع الأرواح أم هل\r\nمع الأجساد يدركها البوار\r\nتا اين كه مىگويد :\r\nلكان وجودنا خيرا لو أنّا\r\nنخيّر قبله أو نستشار\r\n( سوگند به پروردگارت اى فلك گردنده ، بگو ببينم آيا آن گردش تو از روى قصد و اختيار است يا از روى اضطرار و اجبار بما بگو : گردش تو بر مبناى چيست ، زيرا تفكَّرات ما در بارهء تو مقهور و درمانده است . ) بگو ببينيم آيا اين ارواحى كه از بدنها جدا مىشوند ، بسوى تو بالا مىروند ، يا اين كه همراه بدنها هلاكت آنها را مىگيرد و همه را محو و نابود مىسازد . . . . اگر پيش از خلقت وجود ما ، خود ما را براى ورود به صحنهء وجود مخيّر مىساختند و يا با ما مشورت مىشد ، و ما ورود به صحنهء وجود را انتخاب مىكرديم ، در اين صورت وجود ما خير و شايسته مىشد . ) يعنى اگر گل زيبا و عطرافشان با فضاى پيرامون خود براى شكوفائى و عطرافشانى مشورت مىكرد ، خير بود و چون چنين مشورتى انجام نگرفته است ، پس منظرهء زيبا و فضاى عطرآگينى را كه گل بوجود آورده است ، شرّ محض است يادت بخير مولوى\r\nچشم باز و گوش باز و اين عما\r\nحيرتم از چشمبندى خدا\r\n\r\n","page_name":" 95 ","page_number":95},
  {"content":"\r\nاز طرف ديگر مخلوقات بدون استثناء براى ادامهء وجود در شدّت احتياج به فيض و رحمت او مىباشند و اين احتياج شديد نيز ناشى از چگونگى خلقت آنان بوده است ، باضافهء اين كه اگر خداوند متعال در هر لحظه اى رحمت و عنايت و لطف بىنهايت براى هر مخلوقى افاضه نمايد ، كمترين اثرى در كمال فيض و درياهاى رحمت و عنايات و الطاف او نمىنمايد و بعبارت ساده تر يك قطره از آن درياها كم نخواهد گشت .\r\n","description":"","footnote":"","page_name":" 96 ","page_number":96},
  {"content":"\r\n\r\nشعله‌هاى غرائز حيوانى را مهار كنيد تا آبحيات روح را به صورت هوى و هوس بخار نكند\r\nتفاوتى كه بخار شدن آب درياها با بخار شدن آبحيات آدمى با شعله - هاى هوى و هوسها دارد ، اينست كه بخار آب دريا در فضا به شكل ابر درميآيد و بار ديگر يا به خود همان دريا به صورت قطرات باران فرو مىريزد و يا مىرود و مزارع و درختان و چمنزارها را سيراب مىكند يا منابع چشمه سارها را غنى مىسازد و به هر حال بخار در آن موقع كه در دريا به صورت آب بود ، كارى داشت و پس از بخار شدن به كارى ديگر مىپردازد و هنگامى كه به صورت قطره اى در آمد دنبال كارى ديگر را مىگيرد ، زيرا -\r\n\r\nقطره اى كز جويبارى مىرود\r\nاز پى انجام كارى مىرود\r\n\r\nو در آن هنگام كه به صورت سيلى خروشان از فراز كوه‌ها به دره‌ها سرازير مىشود مردم ساكنان مسير خود را هشدار مىدهد كه شما در مسير من مسكن گزيده‌ايد ، و اين قدر شعور داشته باشيد و بفهميد كه بايد براى من مسيرى را بسازيد كه از آن مسير بروم و جانداران و مواد نيازمند به آب را سيراب نمايم و همان حرفى را مىزند كه موادّ آتشفشانى و ديگر نيروهاى طبيعت به شنوندگان حرف حقّ مىزنند . امّا در آن هنگام كه شعله‌هاى غرائز حيوانى آبحيات روح به صورت هوى و هوس بخار مىنمايد ، اين بخار يا بكلَّى نابود مىگردد و آبحيات روح را تدريجا مستهلك مىسازد و يا اگر برگردد عامل اضرار بخويش و ديگران مىگردد .\r\n\r\nخدا را ذكر كنيد و به ياد خدا باشيد تا هستى خود را دريابيد\r\n\r\nاى خدا اى فضل تو حاجت روا\r\nبا تو ياد هيچكس نبود روا\r\n\r\nمولوى\r\n\r\nاى بلبل جان مست زياد تو مرا\r\nوى مايهء غم پست زياد تو مرا\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nلذّات جهان را همه يكسو فكند\r\nحالى كه دهد دست زياد تو مرا\r\n\r\nمنسوب به عبد الرّحمان جامى\r\nذكر خدا يعنى چه به ياد خدا باشيد چه معنى دارد هيچ كس پاسخ اين سؤال را مانند خود ذكر و به ياد بودن خدا بشما نخواهد داد چنان كه هيچكس توانائى پاسخ از اين سؤال را كه « عشق چيست » جز خود عشق ندارد -\r\n\r\nعشق را از كس مپرس از عشق پرس\r\nعشق خود خورشيد جان است اى پسر\r\nترجمانىّ منش محتاج نيست\r\nعشق خود را ترجمان است اى پسر\r\nهر چه گويم عشق را شرح و بيان\r\nچون به عشق آيم خجل گردم از آن\r\n\r\nمولوى\r\nبا اين حال با استمداد از خود ذكر ، كلماتى چند در خور دريافت مفهومى از ذكر و به ياد خدا بودن ، مىتواند به اشتياق درك آن كمك كند . ما انسانهاى محدود همواره از اين قاعدهء بسيار شريف كه هميشه اميدبخش تشنگان وادى معرفت بوده است ، الهام گرفته و به راه مىافتيم كه - ما لا يدرك كلَّه لا يترك كلَّه ( چيزى كه همهء آن را نتوان درك و دريافت نمود ، همهء آن را نتوان رها كرد ) .\r\nبه هر حال ذكر خداوندى ، يعنى به ياد آوردن چشمه سار منبع خود را ( 1 )  . اگر چشمه سار اين توانائى و درك را داشت كه بفهمد وجود و جريان آن از منبع است معناى ياد آوردن منبع خويش ، به ياد آوردن وجود و جريان خويشتن بود . اگر\r\n","description":"","footnote":" ( 1 ) . همهء مثالهائى را كه در بارهء توصيف ذكر خداوندى مىآوريم ، فقط براى تمثيل در راه تفهيم مقدارى از مقصود است و الَّا مقايسه و تمثيل و تشبيه ذكر خداوندى به مفاهيم مزبوره امكانناپذير است - « خاك بر فرق من و تمثيل من » ","page_name":" 98 ","page_number":98},
  {"content":"\r\nذرّات نور مىتوانست كانون خود را به ياد بياورد ، معنايش اين بود كه ذرّات نور وجود و باريدن خود را به ياد آورده است . اگر عدد 2 كه در مغز يك انسان بوجود مىآيد ، مىتوانست عامل تجريد و وجود خود را متذكَّر شود ، قطعا تجريد شدن و بروز خود را در مغز هم متذكَّر مىگشت . توضيح اين كه آدمى مىتواند هستى و جريان هستى خود را به دو نوع مورد توجّه و تذكَّر قرار بدهد : نوع يكم - يك هستى و جريان بريده از همهء حقايق پيش و پس و همزمان هستى و جريان وجود خويش . هيچ جاى ترديد نيست كه اين گونه توجّه و تذكَّر نه امكانپذير است و نه در صورت امكانپذير بودن ، توانائى بوجود آوردن معرفت به هستى و جريان وجود خويش را داشت . چنين ذكر و توجّهى شبيه به اين بود كه آدمى هر لحظه اى از هستى خود را از لحظه پيش و پس ببرد و آيينه اى در پيش روى خود بگذارد و با ديدن هر لحظهء بىسابقه و بىلاحقه از هستى خويش ، ادّعا كند كه من از هستى و جريان وجود خويش آگاهم و به آن توجّه دارم اين حقيقت جاى ترديد براى هيچ فرد آگاه نيست ، اين كه مىبينيم اشخاصى پيدا ميشوند و با بر نهادن سلسلهء پدران و مادران تا آغاز وجود اين نوع پيش مىروند و آن گاه زمين را هم به خورشيد متّصل كرده و تاريخ جدا شدن آن را از خورشيد به ياد مىآورند و مقدارى ديگر عصا زنان ظهور انفجار كهكشانها را به ياد مىآورند و از اين حلقه‌هاى زنجيرى چنين مىپندارند كه اطَّلاعى از هستى و جريان وجود خويش بدست آورده و مىتوانند با بيادآوردن آن حلقه‌هاى يكى پيش از ديگرى ، به ياد هستى و جريان وجود خويش بيفتند ، در برابر دريافت و ذكر مبدء اصلى وجود بيك شوخى انديشه سوز شبيه تر است از درك واقعيّت هستى خود ، زيرا اين برگشت به عقب و تماشاى ناقص به حلقه‌هاى زنجيرى گذشته [ اگر اين تئوريها واقعا صحيح بوده باشند 
  ] چه سودى به حال آن انسان دارد كه مىخواهد از همهء علل وجودى خود آگاه باشد . او خود را اثرى از آن علل مىبيند و شما نمىتوانيد با قرار دادن يك زنجير طولانى كه همهء آنها\r\n","description":"","footnote":"","page_name":" 99 ","page_number":99},
  {"content":"\r\nدر وابستگى و مستند به غير بودن شريكند بوده و تفاوتى نمىبيند ما بين حلقه اى بزرگ از آن زنجير مانند منظومهء شمسى و حلقه اى كوچك مانند پدر و مادرش كه چند سال پيش به رحمت ايزدى پيوسته‌اند . باضافهء اين كه هيچ انسانى آگاه نمىتواند پاسخ سؤال مثلَّث « از كجا آمده‌ام و براى چه آمده‌ام و بكجا خواهم رفت » را كه جدّىترين سؤالى است كه براى انسان آگاه مطرح مىشود ، از حلقه‌هاى زنجيرى ناآگاه كه با جبر قوانين طبيعى پشتسرهم كشيده ميشوند ، دريافت نمايد . چه ساده لوح است آن بشرى كه پاسخ سؤال فوق را از موجوداتى مىپرسد كه از ديدگاه علمى ، خود آنان از پاسخدادن به همان سؤال در بارهء هستى و جريان وجود خويش عاجزند .\r\nآيا متفكَّران هستىشناس اجازه خواهند داد كه بگوئيم آقاى حلقه اى از زنجير كه حلقهء بعدى را اجبارا و ناخودآگاه بدنبال خود مىكشى ، لطف فرموده بما بگو كه اين حلقهء بعدى از كجا آمده براى چه آمده و بكجا كشيده مىشود اگر آن حلقهء پيشين از دادن پاسخ به اين سؤال اظهار ناتوانى كرد [ چنان كه ناتوانى آن قطعى است 
  ] آيا حلقهء بعدى پاسخ سؤال فوق را خواهد گفت . بدين ترتيب آقايان متفكَّران ، انسان را رها كنيد و هيچ سؤالى در بارهء هستى و جريان وجودى او بميان نياوريد كه به شوخىهاى بى معنى منتهى خواهد گشت . اكنون برگرديم به توضيح ذكر خدا و به ياد بودن او . گفتيم ذكر خدا يعنى توجّه و گرايش به اصل هستى و جريان وجود خويشتن . اين يك معناى ذوقى محض نيست ، بلكه مفاد آن آيهء شريفه اى است كه مىگويد : * ( وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ أُولئِكَ هُمُ الْفاسِقُونَ ) * ( 1 ) \r\n( و مباشيد از آنان كه خدا را فراموش كردند و خداوند آنانرا به فراموش كردن خويشتن مبتلا ساخت ، آنان منحرفند ) .\r\n","description":"","footnote":" ( 1 ) . الحشر آيه 20 . ","page_name":" 100 ","page_number":100},
  {"content":"\r\n\r\nگر نخواهى خود فراموشت شود\r\nياد او كن ، ياد او كن ، ياد او\r\n\r\nآيات فراوانى در لزوم ذكر خدا و مختصّات سازندهء آن در قرآن وارد شده است كه در تكميل روح انسانى اثر قاطع دارند . اين آيات از نظر معنى به گروه هائى تقسيم مىگردند . از آن جمله : 1 - ذكر خداوندى موجب آن است كه خدا هم انسان را ذكر كند - * ( فَاذْكُرُونِي أَذْكُرْكُمْ ) * ( 1 ) \r\n( مرا به ياد بياوريد تا من شما را ذكر كنم ) .\r\nمقصود از اين كه خداوند انسان را ذكر مىكند ، يا انسان شايستگى مورد ذكر بودن خدا را بدست مىآورد ، نه ذكر لفظى است و نه به ياد آوردن معمولى كه فقط در ما انسانها قابل تصوّر است كه عبارت است از حاضر كردن مفهومى از ميان مفاهيم موجود در حافظه در خود آگاه ، بلكه مقصود تعلَّق مشيّت خداوندى بر تصفيه و منوّر ساختن درون آدمى براى حركت در مسير رشد روحى است . بنا بر اين ، ذكرى كه انسان در بارهء خدا مىنمايد ، عبارت است از توجّه و گرايش به اصل هستى و جريان وجود خويشتن كه نتيجه اش تعلَّق مشيّت الهى بر آماده ساختن شخص ذاكر براى به فعليّت رساندن استعدادهاى مثبتى است كه در نهادش بوديعت نهاده شده است .\r\n2 - آياتى است كه نتائج بسيار با اهمّيّت ذكر را بيان مىكنند از آن جمله خداوند در توصيف شعراء مىفرمايد : * ( وَالشُّعَراءُ يَتَّبِعُهُمُ الْغاوُونَ . أَ لَمْ تَرَ أَنَّهُمْ فِي كُلِّ وادٍ يَهِيمُونَ . وَأَنَّهُمْ يَقُولُونَ ما لا يَفْعَلُونَ . إِلَّا الَّذِينَ آمَنُوا وَعَمِلُوا الصَّالِحاتِ وَذَكَرُوا الله كَثِيراً وَانْتَصَرُوا مِنْ بَعْدِ ما ظُلِمُوا ) * ( 2 ) \r\n","description":"","footnote":" ( 1 ) . البقرة آيه 152 .  ( 2 ) . الشّعراء آيهء 224 تا 227 . ","page_name":" 101 ","page_number":101},
  {"content":"\r\n( شعراء كسانى هستند كه گمراهان از آنان پيروى مىكنند . مگر نمىبينى كه شعراء در هر وادى سرگردان ميشوند . و آنان چيزى را مىگويند كه به آن عمل نمىكنند . مگر كسانى كه ايمان آورده و اعمال صالحه انجام مىدهند و خدا را زياد به ياد مىآورند و پس از آنكه مظلوم واقع شدند [ به وسيلهء شعر 
  ] يارى مىجويند ) .\r\nنتيجهء ذكر خداوندى در اين آيات ، امتناع از خيالپردازى و كلافه شدن در بيابان بى سر و ته مفاهيم ساختگى و سخن گفتن در بارهء چيزهائى است كه عمل به آنها نمىشود . و بطور مختصر ذكر خداوندى آدمى را به واقعبينى و واقعگرائى و واقعگوئى وادار مىكند ، زيرا خداست كه ما انسانها را از واقعيّتهائى آفريده و مسير و سرنوشت ما را در واقعيّتها قرار داده است . شاعر اگر به ياد خدا باشد ، از تحريف حقائق عالم هستى و انسان بالخصوص كه ضررش مستقيم و مخرّب حيات او است ، در هر دو قلمرو « آن چنان كه هست » و « آن چنان كه بايد » اجتناب مىورزد .\r\n3 - ذكر خداوندى از اساسىترين عوامل راهيابى به حقايق و بهره بردارى از ذخائر درونى است .\r\n* ( وَلا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ الله وَاذْكُرْ رَبَّكَ إِذا نَسِيتَ وَقُلْ عَسى أَنْ يَهْدِيَنِ رَبِّي لأَقْرَبَ مِنْ هذا رَشَداً ) * ( 1 ) \r\n( و هرگز مگو : من فردا كارى را انجام خواهم داد ، مگر اين كه بگوئى : « ان شاء الله » ( اگر مشيّت خداوندى به كارى كه انجام خواهم داد ، تعلَّق بگيرد ) و يا اگر خدا غير آن را كه من مىخواهم انجام بدهم ، نخواهد . و اگر تعليق به مشيّت خداوندى را فراموش نمودى ، به ياد پروردگارت باش و بگو شايد خداى من مرا به حالتى هدايت كند كه از فراموشى نزديكتر به رشد بوده باشد . ) معناى آيهء شريفه توجّه دادن انسانها به قانون دوام فيض خداوند و نظاره\r\n","description":"","footnote":" ( 1 ) . الكهف آيه 23 و 24 . ","page_name":" 102 ","page_number":102},
  {"content":"\r\nو سلطهء او بر همهء اشياء و رويدادها است كه مفادش تصرّف دائمى خداوندى در عالم هستى است - * ( يَسْئَلُه مَنْ فِي السَّماواتِ وَ ) * ( 1 ) \r\n( هر موقعى خداوند در كاريست ) .\r\n* ( يَسْئَلُه مَنْ فِي السَّماواتِ وَالأَرْضِ ) * ( 2 ) \r\n( هر چه كه در آسمانها و زمين است ) .\r\n[ فيض وجود خود را 
  ] از خدا مىخواهد . و هيچ موجود و قانونى نمىتواند دست خداوندى را از فعّاليّت دائمى ببندد -\r\n\r\nتو روا دارى روا باشد كه حقّ\r\nخود شود معزول از حكم سبق\r\n\r\nمولوى\r\nاين مضمون همان بيت است كه مرحوم حاج ملَّا هادى سبزوارى گفته است :\r\n\r\nأزمّة الأمور طرّا بيده\r\nو الكلّ مستمدّة من مدده\r\n\r\n( 3 ) \r\n( عنان و اختيار همهء امور به دست خداوندى است و همهء امور از قدرت و اراده و مدد او استمداد مىنمايند ) .\r\nتصديق اين حقيقت كه سببيّت همهء اسباب از خدا است و موجوديّت سوزندهء آتش در برابر سببسازى او ، تفاوتى با موجوديّت * ( بَرْداً وَسَلاماً ) * براى آتش ندارد ، براى خداشناسان واقعى بديهىتر از آن است كه نيازى به فكر و اثبات داشته باشد . بنا بر اين ، مىتوان گفت : مطالبى را كه مولوى در بارهء خنثى شدن اثر دواهائى كه طبيبان در داستان « پادشاه و كنيزك » آورده بودند ، گفته است ، خنثى شدن واقعى دواها به جهت عدم تعليق تأثير دواها به مشيّت خداوندى بوده است -\r\n","description":"","footnote":" ( 1 ) . الرّحمن آيهء 29 .  ( 2 ) . الرّحمن آيهء 29 .  ( 3 ) . منظومهء حاج ملَّا هادى سبزوارى . ","page_name":" 103 ","page_number":103},
  {"content":"\r\n\r\nجمله گفتندش كه جان بازى كنيم\r\nفهم گرد آريم و انبازى كنيم\r\nهر يكى از ما مسيح عالمى است\r\nهر الم را در كف ما مرهمى است\r\nگر « خدا خواهد » نگفتند از بطر\r\nپس خدا بنمودشان عجز بشر\r\nترك استثنا مرادم قسوتيست\r\nنى همين گفتن كه عارض حالتيست\r\nاى بسا ناورده استثنا به گفت\r\nجان او با جان استنثا است جفت\r\nهر چه كردند از علاج و از دوا\r\nگشت رنج افزون و حاجت ناروا\r\nاز قضا سركنگبين صفرا فزود\r\nروغن بادام خشكى مىنمود\r\nاز هليله قبض شد ، اطلاق رفت\r\nآب آتش را مدد شد همچو نفت\r\nسستى دل شد فزون و خواب كم\r\nسوزش چشم و دل پر درد و غم\r\nشربت و ادويه و اسباب او\r\nاز طبيبان ريخت يكسر آبرو\r\n\r\nآن طبيب الهى پس از معاينهء كنيزك مىگويد :\r\n\r\nگفت هر دارو كه ايشان كرده اند\r\nآن عمارت نيست ويران كرده اند\r\n\r\nطبيبان با كبر و نخوتى كه داشتند ، مىخواستند خواصّ دواها را به ذات آنها نسبت بدهند ، نسبتى كه تغييرناپذير و مستقلّ و بىنياز از ارادهء خداوندى است لذا خداوند به آنان نشان داد كه تأثير همه چيز وابسته به مشيّت او است ، تا طعم سبب سوزى او را بچشند -\r\n\r\nاز سبب سازيش من سودائيم\r\nوز سبب سوزيش سوفسطائيم\r\n\r\n( 1 )  در تفسير آيهء دوم : * ( وَاذْكُرْ رَبَّكَ إِذا نَسِيتَ . . . ) * دو احتمال وجود دارد :\r\n","description":"","footnote":" ( 1 ) . منظور مولوى از سوفسطائى در بيت فوق معناى اصطلاحى آن كه هيچ واقعيّتى و قانونى را قبول ندارد ، نمىباشد ، بلكه مقصود اينست : مشروط بودن سببيّت سببها به مشيّت خداوند موجب مىشود كه به موجوديّت و قانون هيچ واقعيّتى در برابر مشيّت خداوندى تكيه نكنم و از اين جهت حالتى شبيه به سوفسطائيان پيدا كنم ، با اين تفاوت كه من استمرار موجوديّت و قانون همهء اشياء را به خدا مستند مىدارم ، ولى سوفسطائى خودفريب آن كمال و فيّاض مطلق را ناديده مىگيرد و همهء واقعيّات را منكر مىشود . ","page_name":" 104 ","page_number":104},
  {"content":"\r\nاحتمال يكم همان است كه بعضى از مفسّران داده‌اند كه مقصود از آنچه كه فراموش شده است ، تعليق كاريست كه انسان مىخواهد به آن اقدام نمايد ، به مشيّت خداوندى چنان كه در توضيح آيه متذكَّر شديم . احتمال دوم اينست كه جملهء : * ( وَاذْكُرْ رَبَّكَ إِذا نَسِيتَ ) * مستقلّ بوده باشد ، در اين صورت معناى آيه چنين است كه در هر موقعى كه عواملى باعث مىشود براى تو فراموشى عارض شود ، يا اختلال ديگرى در عوامل و نظم انديشه و تعقّل روى مىدهد ، به ياد خدا باش و خدا را ذكر كن و اگر مزيّت آن فراموش شده يا مختلّ شده بسبب اختلالات ديگر در عوامل و نظم و انديشه از دست تو خارج شد ، بگو : شايد خداى من براى جبران آنچه كه از دستم رفته است ، مزيّتى نزديكتر به رشد از آن فوت شده عنايت خواهد فرمود . اگر چه مرحوم علَّامهء طباطبائى در كتاب الميزان اين تفسير را نمىپسندد ، ولى با نظر به اين قاعدهء معمولى در قرآن و حديث كه « خصوصيّت مورد منافاتى با عموميّت قاعدهء عامّ كه در آن مورد گفته شده است ندارد » اين تفسير نيز صحيح است و همين تفسير شامل خود مورد كه عبارتست از « فراموش شدن تعليق كار به مشيّت خداوندى » نيز مىباشد . با نظر به اين تفسير است كه مولوى اين مضمون را در مثنوى آورده است :\r\n\r\nفكر كن گر فكر نايد ذكر كن\r\n\r\nبدانجهت كه مسير معمولى و قانونى روبنائى دريافت واقعيّات ، تفكَّر است و خداوند نيروى تفكَّر را براى بدست آوردن واقعيّات به انسانها عنايت فرموده است كه انسان متفكَّر با توجه به اين كه خود تفكَّر از بزرگترين نعمتهاى خداويست ، مىتواند عمل فكر را جنبهء عبادت بدهد و هر عبادتى ذكر خداوندى است و اگر راه واقعيّات از مسير انديشه بسته شد و فراموشى نگذاشت كه حافظه مورد بهره بردارى قرار بگيرد ، يا عوامل ديگرى كه در انديشه و نظم آن دخالت دارند ، خنثى گشتند ، بايد به ذكر خداوندى پرداخت . اين ذكر موجب آرامش خاطر و تنظيم كار نيروهاى مغزى مىگردد و در صورتى كه\r\n","description":"","footnote":"","page_name":" 105 ","page_number":105},
  {"content":"\r\nخود مطلوب حاصل نگشت ، خداوند متعال ببركت آن ذكر ، حقائقى را براى انسان روشن مىسازد كه فقدان مطلوب مفروض را جبران مىنمايد . اين پديده چيزيست كه بطور فراوان به تجربه رسيده است . و شايد فقدان مطلوب كه ناشى از فراموشى يا خنثى گشتن عوامل انديشه و نظم گشته است ، از الطاف خفيّهء الهى باشد كه انسان را وادار به ذكر و انقطاع الى الله مىنمايد كه به جهت تصفيهء درون ، امتيازى خيلى بالاتر از مطلوب گمشده را نصيب انسان خواهد كرد :\r\n\r\nگفت معشوقم تو بودستى نه آن\r\nليك كار از كار خيزد در جهان\r\n\r\nاگر پذيرش تأثير ذكر خداوندى در تنظيم انديشه براى كسى مشكل بود ، چنين كسى مناسب است كه برود مقدارى در تاريخ اكتشافات و اختراعات تحقيق كند تا بداند كه اگر چه انديشه و تجربه و تحقيق متداول تأثير مقدّماتى در بروز اكتشافات و اختراعات دارند ، ولى به اتّفاق همهء صاحبنظران آن مرحلهء نهائى كه به اكتشاف و اختراع منتهى مىگردد ما فوق انديشه و معلومات مربوطه مىباشد .\r\n4 - ذكر خداوندى و به ياد بودن خدا بايستى مانند به ياد بودن و ذكر پدران بلكه والاتر و شديدتر از آن باشد .\r\n* ( فَاذْكُرُوا الله كَذِكْرِكُمْ آباءَكُمْ أَوْ أَشَدَّ ذِكْراً ) * ( 1 ) \r\n( خدا را ذكر كنيد چنان كه پدرانتان را ذكر مىكنيد ، بلكه شديدتر ) اين كيفيّت براى ذكر ، در حقيقت توجيه انسانها است به اين كه چنان كه پدرانتان را با يقين به وجود واقعى آنان و ارتباط يقينى كه وجود شما با وجود آنها دارد و خود را مانند دامنهء شخصيّت پدران و وابسته به آنان مىدانيد ، ذكر مىكنيد ، خدا را هم با همين كيفيّت ذكر نمائيد . بلكه شديدتر و والاتر .\r\n","description":"","footnote":" ( 1 ) . البقرة آيهء 200 . ","page_name":" 106 ","page_number":106},
  {"content":"\r\nخداوند متعال با اين آيهء شريفه بندگان خود را متوجّه مىسازد به اين كه : شما كه مىتوانيد از خود بيرون آمده و در علل طبيعى وجود خود و ارتباط آنها را با خويشتن متذكَّر شويد ، چرا نمىتوانيد به ذكر خدا باشيد كه هستى بخش شما و علل وجودى طبيعى شما است : 5 - شناخت عظمت نعمتهاى خداوندى يكى از نتائج ذكر الله است ، يا دقّت و تفكَّر در نعمتهاى خداوندى شما را وادار به ذكر الله مىنمايد .\r\n* ( وَاذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَ ) * ( 1 ) \r\n( و نعمتهاى خداوندى را متذكَّر شويد و در روى زمين شتاب ( حركت ) براى افساد مكنيد ) .\r\nيعنى اگر آن موادّ و پديده‌ها و حقائقى را كه از جنبه مادّى و معنوى براى شما سودبخش مىباشند بشناسيد و بدانيد كه همهء آنها نعمتهاى خداوندى مىباشند همواره به ياد خدا خواهيد بود و اين ذكر و به ياد بودن خدا مانع از افساد در روى زمين و سوء استفاده از آن نعمتهاى خواهد گشت .\r\n* ( وَاذْكُرُوا نِعْمَتَ الله عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ ) * ( 2 ) \r\n( به ياد بياوريد نعمت خداوندى را كه بشما عنايت فرمود ، در آن هنگام كه شما دشمنان يكديگر بوديد ، ميان دلهاى شما الفت برقرار نمود ) .\r\nدرك اين حقيقت كه رابطهء انس و الفت و محبّت و و داد در ميان انسانها از خدا و كينه و خصومت و نفرت از هواهاى نفس حيوانى و اغواهاى شيطانى است ، از عاليترين نتائج ذكر الله است كه ارزش حيات انسانها را به خدا مستند مىدارد و همهء ما مىدانيم كه اگر بخواهيم انسانها با يكديگر از انس و الفت و محبّت اصيل برخوردار شوند ، حتما بايد جنبهء الهى اين پديده را در نظر بگيريم .\r\n","description":"","footnote":" ( 1 ) . الأعراف آيهء 74 .  ( 2 ) . آل عمران آيهء 103 . ","page_name":" 107 ","page_number":107},
  {"content":"\r\n6 - ذكر خداوندى در مرز زندگى و مرگ كه جنگ و كارزار ميان انسانها است - * ( يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَاذْكُرُوا الله كَثِيراً ) * ( 1 )  اى مردمى كه ايمان آورده‌ايد ، هنگامى كه با گروهى [ از دشمنانتان 
  ] روياروى شديد ، مقاومت نمائيد و فراوان به ذكر خدا باشيد هر دو طرف خصومت در ميدان كارزار در مرز زندگى و مرگ قدم برمىدارند ، آيا هيچ عاملى غير از ذكر الله مىتواند احساس ضعف و قدرت را تعديل نمايد اگر ما در تاريخ طولانى ، جنگ طرفداران حقّ و باطل را مطالعه كنيم به اين نتيجه خواهيم رسيد كه حاميان حقّ كه اغلب قدرت كمترى داشتند ، مخصوصا با نظر به تقيّد و پاىبندى آنان به اصول و ارزشهاى انسانى كه دستهاى آنان را از تعدّى و تجاوز مىبست ، همواره با ذكر خداوندى و به ياد او بودن در برابر حاميان باطل و دشمنان حقّ مقاومت نموده‌اند . اگر هم شكست جسمانى در كارزار نصيب آنان گشته است ، چنان كه خود نيز يقين و ايمان داشتند همواره پرچم پيروزى حقّ را در طول تاريخ در اهتزاز نگه داشته‌اند و امّا رفتار حاميان باطل و گلهاى سر سبد حيوانات درنده و عاشقان تنازع در راه بقاى خود و محو ديگران از صفحهء وجود ، در جنگ چه بوده است چون اين گروه هرگز به ياد خدا نبوده‌اند ، نه تنها در ميادين كارزار هيچ اصلى از اصول انسانيّت را مراعات نكرده‌اند و نخواهند كرد ، بلكه مىتوان گفت ميادين جنگ و كارزارها براى آنان بهترين و مناسبترين جايگاه براى رهائى از فشار اصول و ارزشهاى انسانيّت بوده است ، و باصطلاح معروف با برداشتن قيد و بند هرگونه اصل و قاعدهء انسانيّت از دوش ، و احساس آزادى در انجام هر گونه تعدّى و تجاوز ، نفس آسوده اى مىكشند آرى ، اينست\r\n","description":"","footnote":" ( 1 ) . الأنفال آيهء 45 . ","page_name":" 108 ","page_number":108},
  {"content":"\r\nداستان موجودى كه خود را سرفصل تكامل و اشرف مخلوقات ناميده است و هنوز هم به تكامل خود ادامه مىدهد امّا حاميان حقّ ، ميدان كارزار را حسّاسترين موقعيّت در آزمايشهاى الهى تلقّى نموده ، لحظه اى از ذكر خداوندى در آن مرزهاى زندگى و مرگ غفلت نورزيده‌اند . پيامبر اكرم و و علىّ بن ابي طالب عليهما السّلام از آغاز مقدّمات حركت بميدان جنگ مشغول ذكر خداوندى بوده و ميدان جنگ را مانند محراب عبادت تلقّى مىفرمودند و لذا ذكر و نيايش آن قهرمانان انسان و انسانيّت در روياروئى با دشمنان چنان عالى و متوالى بوده است كه گوئى : خود آنان حيات را آفريده‌اند .\r\n7 - آرامش دلها فقط با ذكر خداونديست - * ( الَّذِينَ آمَنُوا وَتَطْمَئِنُّ قُلُوبُهُمْ بِذِكْرِ الله أَلا بِذِكْرِ الله تَطْمَئِنُّ الْقُلُوبُ ) * ( 1 )  .\r\n( كسانى كه ايمان آورده‌اند و دلهاى آنان با ذكر خداوندى آرامش نهائى پيدا مىكند ، آگاه باشيد فقط با ذكر خداوندى دلها به آرامش نهائى مىرسد ) .\r\nاگر از آن انديشه و تعقّل برخوردار باشى كه با يك توجّه فكرى مجهولى را كه در حيطهء درك تو بروز كند كشف و روشن نمائى . اگر داراى آن اراده باشى كه هيچ كارى براى تو مشكل ننمايد و در اوّلين مراحل اراده بهر چه كه مورد خواست تست ، اقدام نمائى . اگر از قدرتى برخوردار شوى كه هر چه را در شعاع موجوديّت خود بخواهى بتوانى انجام بدهى . اگر صورتى چنان زيبا داشته باشى كه هر بيننده را مسحور كنى . اگر عمرى به طول عمر حضرت نوح ( ع ) نصيبت شود . اگر از شهرت اجتماعى بلكه از شهرت جهانى در حدّ اعلا برخوردار شوى . اگر هيبت شخصيتت بمرحله اى برسد كه همه انسانها در برابر تو بلرزند . اگر سفرهء تو همواره از لذيذترين غذاهاى دنيا پر باشد ،\r\n","description":"","footnote":" ( 1 ) . الرّعد آيهء 28 . ","page_name":" 109 ","page_number":109},
  {"content":"\r\nبا اين حال كه مبتنى بر فرض محالهاى فراوانى است ، هر روز كه آفتاب از افق سر برمىآورد ، نوعى دلهرگى و يا اضطراب و انتظار و شكست تصميم و اندوهى كه عامل آن نامعلوم است و حدّاقلّ از عدم امكان همهء آنچه را كه مىخواهى در درون تو سر مىكشد و يك سؤال « سپس چه » اگر پديده‌هاى فوق مست و ناهشيارت نكرده باشد ، سراغت را خواهد گرفت ، تا آن گاه كه خداوند هستى آفرين را به ياد بياورى كه همهء امور فوق در اختيار او است و هيچ برگ ناچيزى از درخت بر زمين نمىافتد مگر با علم و اذن و مشيّت او . از طرف ديگر هيچ ناگوارى و اضطرار و اضطرابى براى انسان روى نمىآورد ، مگر اين كه ذكر خداوندى آن را به آرامش و اطمينان مبدّل مىسازد . چهار مسئلهء مهم در ذكر اللَّه كه حَسَنٌ عَلى حالٍ ( ذكر خداوندى در همه حال نيكو است ) .\r\nوجود دارد كه ما بطور مختصر مطرح مىنمائيم :\r\n\r\nمسئلهء يكم - ذكر دائمى\r\nاشتغال دائمى به ذكر خداوندى با نظر به مضمون بعضى از آيات و روايات و با توجّه به حكم عقل سليم و دل آگاه ، مطلوب و مفيد است . مخصوصا با نظر به اين كه ديدگاه حواسّ بشرى و موادّ خام انديشه و تعقّل معمولى ، محسوسات طبيعى محض است كه سطوح روان آدمى را به خود مشغول مىدارند و مانند قشرهايى گوناگون لطافت و حسّاسيت روان را مىپوشانند ، باضافهء تخيّلات و انواعى از اشتغالات ذهنى كه فضاى درون را فرا مىگيرند . حتّى در آن موقع كه نمازگذار مشغول ذكر مستقيم خداوندى است ، همان محسوسات طبيعى محض از ديدگاه مغز و روان اكثريّت كنار نمىروند ، لذا انسان خواه آگاه باشد يا ناآگاه احساس روياروئى با خدا را در جملاتى مانند * ( إِيَّاكَ نَعْبُدُ وَإِيَّاكَ نَسْتَعِينُ ) * ( 1 )  .\r\n","description":"","footnote":" ( 1 ) . الفاتحه آيهء 4 . ","page_name":" 110 ","page_number":110},
  {"content":"\r\n( فقط ترا مىپرستيم و فقط از تو كمك مىجوئيم ) .\r\nدر درون خود نمىيابد . چارهء اين فراق و مهجورى و بر طرف كردن قشر محسوسات ، سه چيز است : يك - اهمّيّت دادن به لحظاتى كه موفّق شده است با خداوندى كه نزديكترين حقايق به او است به ذكر و مناجات و نيايش بپردازد .\r\nدو - خالى كردن ذهن از اين پندار خطا كه من كه يك انسان ناچيزم چگونه مىتوانم با خداوندى كه با عظمتترين موجودات و حقيقتى فوق همهء حقايق است ، ارتباط برقرار كنم تصفيهء ذهن از اين خطا مشكل نيست ، زيرا چنان كه انسان بدون احساس حقارت با من خويش ارتباط برقرار مىكند ، با اين كه عظمت هويّت و مختصّات و استعدادهائى كه در من يا روح وجود دارد ، خيلى بالاتر از آن است كه آدمى در هر لحظه و هر گونه شرائط بتواند آنها را دريابد و بر فرض دريافت كردن عظمت هويّت و مختصّات و استعدادهاى من ، وحشتى از من به خود راه بدهد ، زيرا دريافت امور مزبور در من خود يكى از آن عظمتهائى است كه كسى كه از دور آن را تصوّر كند ، آن دريافت را غير قابل وصول تلقّى مىكند ، ولى همين كه اقدام به آن دريافت نمايد و درونش آمادگى آن را داشته باشد ، از سهولت آن دريافت دچار شگفتى مىشود . اين ابيات را كه در زير مىخوانيم اشعار خيالى و ذوقى محض نيستند :\r\n\r\nسالها دل طلب جام جم از ما ميكرد\r\nآنچه خود داشت ز بيگانه تمنّا ميكرد\r\nگهرى كز صدف كون و مكان بيرون بود\r\nطلب از گمشدگان لب دريا ميكرد\r\nبيدلى در همه احوال خدا با او بود\r\nاو نمىديدش و از دور خدايا ميكرد\r\n\r\nحافظ\r\nسيد نعمة الله جزائرى در كتاب « زهر الرّبيع » روايتى را نقل مىكند كه « روزى حضرت موسى عليه السلام به خدا عرض كرد كه :\r\nرَبِّ كَيْفَ أَصِلُ أِلَيْكَ قالَ الله تَبارَكَ وَتَعالى : قَصْدُكَ لى وَصْلُكَ أِلَىَّ\r\n( اى پروردگار من ، چگونه به تو برسم خداوند تبارك و تعالى فرمود :\r\n","description":"","footnote":"","page_name":" 111 ","page_number":111},
  {"content":"\r\nهمين كه مرا قصد كردى به من رسيده اى ) .\r\nدر نيايشهاى ائمّهء اطهار عليهم السّلام اين مضمون فراوان آمده است كه « حركت كننده بسوى خدا مسافتى ندارد ، يا مسافتى نزديك دارد » براى تحقّق بخشيدن به اين حركت روحى بسيار و الا ، تكرار آيات شريفهء * ( وَلَقَدْ خَلَقْنَا الإِنْسانَ وَنَعْلَمُ ما ) * ( 1 )  .\r\n( و ما به آن انسان از رگ گردنش نزديكتريم ) .\r\n* ( وَهُوَ مَعَكُمْ أَيْنَ ما كُنْتُمْ ) * ( 2 )  .\r\n( و او با شما است هر كجا كه باشيد ) .\r\nضرورت دارد . سه - ادامهء ذكر و استمرار دادن به حالت ذكر كه موجب تحصيل توانائى براى برقرار ساختن ارتباط با خدا و يكى از بهترين مقدمات آنست .\r\nبه همين جهت است كه در آيات قرآن به تكثير ذكر دستور داده شده است . ادامهء ذكر خداوندى همان گونه ارتباط با خدا را نتيجه مىدهد كه ادامهء انديشه و تعقّل و فهم و شناخت قوانين هستى را در مغز انسانى . بقول بعضى از حكماء ما نبايد بطورى عمل كنيم كه خودمان را ببينيم كه مىانديشيم و يا تعقّل مىكنيم ، چنان كه در موقع عبور از خيابان خودمان را مىبينيم كه به درختان تماشا مىكنيم بدون آنكه تماشاى ما مستند به انگيزهء ريشه دار و هدفگيرى مستقلّ در بارهء درختان باشد ، نبايد انديشه و تعقّلمان در بارهء انسان و جهان و زندگى ، يك جريان رها شده اى در مغز باشد كه اگر عوامل جبرى پيدا شد كه آن جريان را بوجود بياورد ، ما فقط تماشاگر جريان باشيم . اين مطلب در ذكر خداوند هم صدق مىكند ، ما نبايد تماشاگر يك جريان جبرى در مغز كه مفهومى [ و اغلب ساختگى 
  ] از خدا را در خود دارد بوده باشيم ، ما بايد در جستجوى آن\r\n","description":"","footnote":" ( 1 ) . ق آيهء 16 .  ( 2 ) . الحديد آيهء 4 . ","page_name":" 112 ","page_number":112},
  {"content":"\r\nنزديكتر از من به ما باشيم . اگر اين جستجو جدّى باشد ، نخستين نتيجه اى كه براى ما خواهد داد اينست كه بدانيم اين جستجو خود ندائى از خدا است -\r\n\r\nدمدمهء اين ناى از دمهاى او است\r\nهايهوى روح از هيهاى اوست\r\n\r\n\r\nمسئلهء دوم - ذكر جلىّ و ذكر خفىّ\r\nحقيقت اينست كه -\r\n\r\nكى رفته اى ز دل كه تمنّا كنم ترا\r\n\r\nمَتى غِبْتَ حَتَّى تَحْتاجَ أِلى دَليلٍ\r\n( 1 )  . ( خداوندا ، كى از ديدگاه انسان عارف و آگاه غائب شده اى تا براى دريافت حضورت نيازى به دليل داشته باشى ) .\r\nاين يكى از جملات نيايش سرور شهيدان راه حقّ امام حسين بن علىّ عليهما السّلام است . با نظر به اين مطلب ، مىتوان گفت : انسان آگاه و عارف لحظه اى بىذكر خداوندى سپرى نمىكند - * ( الَّذِينَ يَذْكُرُونَ الله قِياماً وَقُعُوداً وَعَلى جُنُوبِهِمْ وَيَتَفَكَّرُونَ فِي خَلْقِ السَّماواتِ وَالأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ ) * ( 2 )  .\r\n( خردمندان كسانى هستند كه خدا را در حال ايستادن و نشستن و موقعى كه بر پهلو قرار گرفته‌اند ذكر مىكنند و در آفرينش آسمانها و زمين به تفكَّر مىپردازند ، اى پروردگار ما ، اين جهان هستى را بيهوده نيافريده اى ، تو پاكيزه اى [ از اين كه كارى بيهوده انجام بدهى 
  ] ما را از عذاب آتش محفوظ فرما ) .\r\nيك آگاهى مستمرّ در عمر آدمى به اين كه او در ديدگاه خداوندى زندگى\r\n","description":"","footnote":" ( 1 ) . دعاى عرفه - امام حسين ( ع ) .  ( 2 ) . آل عمران آيهء 191 . ","page_name":" 113 ","page_number":113},
  {"content":"\r\nمىكند و خدا او را در جاذبهء كمال قرار داده است و انگيزه و هدف او در هر كارى كه انجام مىدهد و هر نوع انديشه و گفتارى كه او مشغول به آن است ، و حركت در مسير قانونى وجود او است وى را ذاكر خدا مىنمايد ، خواه بيل بدست مشغول شخم زمين باشد و خواه مشغول به حركت آوردن چرخهاى ماشين براى توليد محصول بسود بندگان خدا باشد ، چه در دانشگاهها بر روى كتاب يا آزمايشگاهها خم شود و يا به دهان استاد خيره بنگرد كه حقائق مطلوب را از آن پديده‌ها بدست بياورد و خواه در تفريح و بهره بردارى از لذائذ مشروع باشد يا در ميدان كارزار براى مبارزه با حاميان باطل . و چه در خوشى - هاى تندرستى و چه در ناله‌هاى بيمارى . . . همه و همهء حالات و شئون چنين انسانى باردار ذكر خداوندى است . و مىتوان بيت زير مولوى را كه مىگويد :\r\n\r\nمن گروهى مىشناسم ز اوليا\r\nكه دهانشان بسته باشد از دعا\r\n\r\nبه نحوى با مطلبى كه گفتيم تفسير نمود . با اين حال بايد دقّت كرد كه مسئلهء ذكر خداوندى در آنچه كه گفتيم تمام نمىشود ، بلكه ذكر مستقيم چه بوسيلهء زبان و چه در درون از ديدگاه منابع اسلامى بطور جدّى مطلوب و مورد دستور قرار گرفته است . حكمت ذكر مستقيم خداوندى كه در دو شكل واجب و مستحب ( نماز واجب و اذكار و اوراد غير واجب ) مقرّر شده است ، بسيار متعالى و براى روح ضرورتى است كه مسامحه و بىاعتنائى در بارهء آن صحيح نيست ، زيرا بدست آوردن آگاهى مستمرّ كه در بالا متذكَّر شديم ، هر اندازه جدّى و مستمرّ فرض شود ، باز شخص آگاه و هدفگير انسانى است كه ارتباط شديدى با طبيعت دارد و چه در كالبد كوچكش كه بدن او است و چه در كالبد بزرگش كه عالم طبيعت است پستانهاى مادر طبيعت شيرينتر و جالبتر از آن است كه آدمى را به اين زوديها رها كند ، حقيقتا -\r\n\r\nخلق اطفالند جز مرد خدا\r\nنيست بالغ جز رهيده از هوا\r\nگفت دنيا لهو و لعب است و شما\r\nكودكيد و راست فرمايد خدا\r\n\r\n","description":"","footnote":"","page_name":" 114 ","page_number":114},
  {"content":"\r\nاين روايت معروف را با دقّت مطالعه كنيم كه از امير المؤمنين عليه السّلام نقل شده است :\r\nالنَّاس كلَّهم هالكون إلَّا العالمون ، و العالمون كلَّهم هالكون إلَّا العاملون ، و العاملون كلَّهم هالكون إلَّا المخلصون و المخلصون على خطر عظيم\r\n( همهء مردم در هلاكتند مگر علماء و علماء همه در هلاكتند مگر عمل كنندگان و عملكنندگان همه در هلاكتند مگر مخلصين و مخلصين در يك خطر بزرگ قرار گرفته‌اند يا داراى شأن و مقامى و الا مىباشند ) بنا بر اين ، ذكر خداوندى چه بطور آشكار و جلىّ با الفاظى كه قابل شنيدن است و چه با توجّهات و مراقبتهاى درونى مطلوب است - * ( ادْعُوا رَبَّكُمْ تَضَرُّعاً وَخُفْيَةً ) * ( 1 ) \r\n( پروردگار خود را بخوانيد در حال كرنش و مخفيانه ) البتّه اگر مقصود از « خفيه » فقط پوشيده از ديگران نباشد . زيرا ذكر مستقيم است كه موجب تمركز انديشه و احساس بر معناى ذكر مىگردد و از اختلاط خيالات و آرزوها و تداعى معانىها و تجسيمهاى بىاساس جلوگيرى مىنمايد . هنگامى كه ذكر الله اكبر را با توجّه و آگاهى به معناى آن و با احساس پذيرش و انجذاب به آن ، به زبان مىآوريم يا آن را در درون خود خطور مىدهيم ، تموّج و حركت روح را بسوى انس و ارتباط با مقام ربوبى به خوبى احساس مىكنيم . در صورتى كه در كوشش براى معاش حلال مثلا اگر چه با آگاهى فوق باردار ذكر خداوندى است ، با اين حال ، بطور مستقيم حالت ذكر مستقيم را كه تموّج و حركت روح براى انس و ارتباط با خدا است ، در درون خود احساس نمىكنيم . البتّه اگر انسان موفّق شود كه -\r\n","description":"","footnote":" ( 1 ) . الأعراف آيهء 55 . ","page_name":" 115 ","page_number":115},
  {"content":"\r\n\r\nرسد آدمى به جائى كه بجز خدا نبيند\r\nبنگر كه تا چه حدّ است مكان آدميّت\r\n\r\nدر اين حال مىتواند همهء شئون و پديده‌هاى زندگى خود را مانند ذكر مستقيم انجام بدهد ، ولى چند نفر مىتوان پيدا كرد كه مانند امير المؤمنين عليه السّلام بگويد :\r\nلم أعبد ربّا لم أره\r\n( خدائى را كه نديده باشم نپرستيده‌ام )\r\nما رأيت شيئا ألَّا و رأيت الله معه\r\n( من چيزى را نديدم مگر اين كه خدا را با آن ديدم ) با اين حال امير المؤمنين عليه السّلام با اين كه درون تزكيه شده و مباركش همواره به ياد خدا بوده است ، به ذكر لفظى و جلىّ نيز بطور فراوان اهمّيّت مىداده است ، مانند ساير انبياء و ائمّه عليهم السّلام و اولياء . پس كسانى كه ذكر را در خصوص ذكر در درون منحصر مىنمايند ، سند صحيحى از منابع اسلامى ندارند ، بلكه دستور به خواندن دعاها و اذكار ادعاى آنانرا باطل مىنمايد .\r\n\r\nمسئلهء سوم - آيا ذكر بايد مستند به اجازه باشد\r\nاگر مقصود از اين كه ذكر بايد به اجازه مستند بوده باشد ، اينست كه فهميدن عظمت معناى ذكر و ماهيّت و مختصّات روحى آن ، مانند ديگر حقائق عاليه احتياج به تعلَّم و تربيتشدن ، ضرورت آشنائى با مطالبى است كه در مباحث قبل در اين مورد متذكَّر شديم . و اگر منظور اينست كه ذكر خداوندى با داشتن شرائطى كه هر فردى مىتواند تحصيل كند ، باز احتياج به اجازه دارد ، به هيچ دليلى مستند نمىباشد ، چنان كه بوجود آمدن انسان در اين دنيا احتياجى به اجازهء هيچ كس حتّى پيامبران عظام و فرشتگان نداشته است و فقط مشيّت بالغهء خداوندى اجازهء اين خلقت را داده است ، همين طور براى\r\n","description":"","footnote":"","page_name":" 116 ","page_number":116},
  {"content":"\r\nبرقرار كردن ارتباط با خداوندى كه از رگ گردن به انسان نزديكتر است ، هيچ نيازى به وساطت و صلاحديد و اجازه ندارد ، چنان كه توبه و بازگشت بسوى خدا هم احتياجى به دخالت هيچ مخلوقى ديگر ندارد . البتّه توسّل به انبياء و ائمّه عليهم السّلام و موضوع شفاعت كه مورد قبول مذهب است ، ارتباطى به مسئلهء اجازه و وساطت ديگران ندارد ، زيرا توسّل به ائمّه و انبياء عليهم السّلام با نظر به بعد شخصى محض آنان نمىباشد ، بلكه به جهت تخلَّق به اخلاق الله و تأدّب به آداب الله است كه در حدّ اعلا در آنان تحقّق پيدا كرده و مانند چراغى فرا راه سالكان مسير كمالند كه هيچ انسانى را در برابر شخصيّت خود ميخكوب نمىكنند و طلب تسليم و اطاعت از آنان نمىنمايند . مسئلهء توسّل و شفاعت را در مباحث آينده مشروحا بررسى خواهيم كرد انشاء الله تعالى .\r\n\r\nمسئلهء چهارم - شرائط ذكر خداوندى\r\nاگر چه توجّه دقيق به معناى ذكر خود مىتواند شرائط و نتائج ذكر را براى ما بفهماند ، با اين حال براى توضيح بيشتر مناسب است كه مطالبى را در بارهء اين امور مطرح نمائيم : 1 - بيك معنى ذكر خداوندى بنا بمفاد اين جمله كه بعضى آن را روايت مىدانند .\r\nذِكْرُ الله حَسَنٌ عَلى كُلِّ حالٍ\r\n( ذكر خداوندى در هر حال نيكو است ) اختصاص به حال معيّنى ندارد ، بنا بر اين ، شرط مخصوصى براى ذكر الله مشخّص نشده است . ولى مسلَّم است كه منظور از ذكر لقلقهء محض زبان نيست [ اداى كلمات و اوراد بدون توجّه به معناى آن اگر چه اجمالا ثمرى دارد 
  ] . پس شرط اوّل ذكر توجّه به معناى آن است و چه بسا كه بدون توجّه به معناى ذكر ، طرز اداى كلمات و عشق به خود آنها و تقيّد حرفه اى به مخارج حروف و آهنگ\r\n","description":"","footnote":"","page_name":" 117 ","page_number":117},
  {"content":"\r\nصوت و غير ذلك خود موانعى از التفات روحى به حقيقت ذكرى باشد كه گفته مىشود . و در ذكر قلبى كه عوارض لفظ و صوت وجود ندارد ، روح بهتر مىتواند بطور مستقيم به معانى ذكر متوجّه باشد .\r\n3 - اداى ذكر بايد در حال اقبال و اشتياق روح باشد ، نه مستند به عادت شبه جبرى . روشن است كه هر كار و گفتارى كه مستند به عادت رسوخ يافته باشد ، وقوع آن كار و گفتار حالتى شبيه به جبر دارد كه آزادى و اختيار و حتّى گاهى آگاهى روح در آنها دخالتى ندارد . در اين صورت ذكر يك پديدهء بىاثر بوده ، بلكه ممكن است از آن جهت كه مانع انديشهء منتج در مصالح مادّى و معنوى مىباشد ، موجب دو خسران گردد : خسران محروميّت از حقيقت ذكر و نتيجهء آن ، و خسران از دست دادن انديشه منتج . البتّه اگر عادت ذكر بطورى رسوخ پيدا نكند كه آگاهى و اختيار روح را منتفى بسازد ، در اين صورت اقبال و اشتياق روح به مفاد ذكر ممكن است تحقّق داشته باشد .\r\n3 - تطبيق اعمال و عموم رفتار با معناى ذكرى كه مىگويد ، گويندهء ذكر شريف الله اكبر نبايد روح خود را در اختيار خودخواهى و مال و منال و مقام و شهرت و ديگر بتهاى طالب پرستش بگذارد ، زيرا ذاكر با ذكر مزبور خدا را از هر گونه توصيف و از هر چيز بزرگتر و بالاتر تلقّى مىكند ، با اين حال اگر چيزى از امور مزبوره را مورد عشق و پرستش قرار بدهد ، روح خود را با عمل تناقضانگيز خود زجر مىدهد ، تا آن گاه كه معنا و خاصّيّت ذكر الله اكبر در درونش محو و نابود گردد و چيزى جز لقلقه و تكان دادن زبان نباشد ، در چنين صورتى تناقضى در كار نيست . هيچ فراموش نميكنم در فرودگاه جدّه در گرماى سوزان تيرماه با عدّه اى از حجّاج از تشنگى سوزان رنج مىبرديم ، هر چه از مأموران فرودگاه خواهش مىكرديم كه بگذاريد مقدارى آب براى حجّاج [ كه در ميان آنان كهنسالان ناتوان زياد بود ، 
  ] از منبع آب كه در چند قدمى بود برداريم ، مأموران مانع مىشدند در صورتى كه هيچ مانع قانونى وجود\r\n","description":"","footnote":"","page_name":" 118 ","page_number":118},
  {"content":"\r\nنداشت ، مأموران با مشت بر سينهء ما مىزدند و ما را به عقب ميراندند و در همين حال چند نفر از آن مأموران آيات قرآن را زمزمه مىكردند و مشغول ذكر خدا بودند در آن هنگام هم كه اشقياى تاريخ سر بريدهء فرزند فاطمه و على عليهما السّلام يعنى سر امام حسين عليه السلام را وارد شهرى مىكردند ، تكبير مىفرمودند\r\n\r\nجاؤا برأسك يابن بنت محمّد\r\nمترمّلا بدمائه ترميلا\r\nو يكبّرون بأن قتلت و أنّما\r\nقتلوا بك التّكبير و التّهليلا\r\n\r\n[ آن اشقياى تاريخ 
  ] سر بريدهء ترا اى فرزند محمّد ( ص ) آوردند در حالى كه به خون خود آغشته بود . آنان به كشتن تو تكبير مىگفتند در صورتى كه با كشتن تو تكبير و تهليل [ الله اكبر و لا إله إلَّا الله 
  ] را كشته بودند ) آن ذكر كنندهء خداوندى كه مىگويد : يا عدل يا حكيم ( اى خداوندى كه محض عدلى ، اى خداوند حكيم على الاطلاق ) اگر اين ذكر با عظمت را با سه شرطى كه تاكنون براى ذكر گفتيم ، از دل به زبان بياورد يا در دل خود خطور بدهد ، آيا مىتواند دست به كمترين ظلم بيازد آيا گويندهء چنين ذكرى با غفلت از شناخت حكمت خداوندى و لو باندازهء مقدور مىتواند از زندگى خود رضايتى داشته باشد آيا مىتواند عمر خود را در جهل و غفلت سپرى و تباه نمايد اگر ذاكر با توجّه به اين حقيقت كه با اين ذكر ( يا عدل ) اعتراف صريح به عدالت خداوندى مىكند ، آيا با اين حال مىتواند با تباه كردن استعدادها و سرمايه‌هاى سازندهء خويش به خويشتن ظلم و تعدّى كند و با « هدف ديدن خود و وسيله ديدن ديگران » كوچكترين ستمى به ديگران روا بدارد آيا هيچ انسانى با علاقه به دريدن پردهء حرمت ديگران و عشق به كشف عيوب مردم و ريختن آبروى آنان و عفو نكردن خطاهاى قابل بخشش مردم حقّ دارد كه بگويد : يا ستّار العيوب ، يا غفّار الذّنوب . ( اى پوشانندهء عيبها و اى بخشايندهء گناهان ) .\r\n","description":"","footnote":"","page_name":" 119 ","page_number":119},
  {"content":"\r\nو با اين سخنان خود را اهل ذكر الله تلقّى نمايد آن كسى است كه مىگويد : يا صمد ( اى خداوند بىنياز مطلق و اى موجود مستقل در نهايت استقلال و كمال ) ولى آنچه كه در طول زندگى به ذهنش خطور نمىكند ، تحصيل بىنيازى و استقلال از وابستگىها است با نظر به شرائط سه گانه اى كه تاكنون براى ذكر گفتيم ، حال با صراحت قاطعانه مىتوانيم بگوئيم : ذكر خداوندى يعنى نيرومندترين عامل سازندهء شخصيت ، ذكر خداوندى يعنى يك كتاب جامع همهء فصول تعليم و تربيتهاى روحى ، ذكر خداوندى يعنى يك معلَّم و مربّى الهى كه شب و روز و در همهء لحظات عمر با انسان است . 4 - ذكر خداوندى بايد مانند عامل به فعليّت رسانندهء روح ملكوتى آدمى تلقّى شود ، نه عامل آرايش محض روان كه موجب تسليت در برابر جهالتها و نابكاريها بوده باشد . آرى ذكر حقيقى عامل به فعليّت رسانندهء روح ملكوتى است نه منتفى كنندهء ملالت يكنواختى زندگى و ناديده گرفتن اضطرابات و اضطرارهائى كه در هنگام تزلزل ديوار زندگى و محروميّت از خواسته‌ها پيش مىآيد - * ( فَإِذا رَكِبُوا فِي الْفُلْكِ دَعَوُا الله مُخْلِصِينَ لَه الدِّينَ فَلَمَّا نَجَّاهُمْ إِلَى الْبَرِّ إِذا هُمْ يُشْرِكُونَ ) * ( 1 ) \r\n( و هنگامى كه سوار كشتى شدند ، خدا را در حال اخلاص و اسناد دين به او مىخوانند و همين كه خداوند آنانرا از دريا نجات داد و به خشكى رساند ، ناگهان شرك مىورزند ) .\r\nاشخاصى فراوان ديده ميشوند كه براى منتفى ساختن ملالت يكنواختى زندگى متوسّل به ذكر ميشوند معناى واقعى اين ذكر مساوى با آب زدن به صورت است كه شخص خواب آلود براى بر طرف كردن كسالت خواب متوسّل مىشود . همچنين ذكر الله نبايد وسيله اى براى انجام اعمال شگفتانگيز بوده\r\n","description":"","footnote":" ( 1 ) . العنكبوت آيهء 65 . ","page_name":" 120 ","page_number":120},
  {"content":"\r\nباشد چنان كه مرتاضان و جوكىها انجام مىدهند . آيا اين يك كار شايسته اى است كه آدمى با ذكر خداوندى كه مىتواند مردهء خود را زنده كند و تخلَّق به اخلاق الله داشته و سعادت واقعى خود و جامعه اش را تأمين نمايد ، مثلا به حركت دادن آجر از جاى خود بسنده كند آيا دانستن منويّات ديگران ارزش آن را دارد كه از ذكر الله بجاى بهره بردارى در فعليّت رساندن روح ملكوتى ، مورد استفاده قرار بگيرد آرى ، ذكر الله اگر از روى ايمان و از اعماق قلب برآيد ، كارهاى فوق طبيعى فراوانى مىتواند انجام بدهد و حتّى گاهى نتيجهء قابل توجّهى را در بردارد كه عبارتست از باز كردن ديد سطحى نگرانى كه جز غوطه ور شدن در شناختهاى سطوح طبيعت با تعريفى كه براى آن دارند ، روابط و نيروهاى ديگرى را قبول ندارند . با اين حال بايد بدانيم كه ذكر الله براى سوداگرى نيست . مولوى در داستان ابلهى كه با حضرت عيسى ( ع ) همراه شده بود ، اين حقيقت را بسيار زيبا و آموزنده مطرح مىكند كه آن احمق از حضرت عيسى ( ع ) التماس مىكند كه اسم اعظم را به او تعليم كند :\r\n\r\nگشت با عيسى يكى ابله رفيق\r\nاستخوانها ديد در گور عميق\r\nگفت اى روح الله آن نام سنىّ\r\nكه بدان تو مرده زنده ميكنى\r\nمر مرا آموز تا احسان كنم\r\nاستخوانها را بدان با جان كنم\r\nگفت خامش كن كه اين كار تو نيست\r\nلايق انفاس و گفتار تو نيست\r\nكان نفس خواهد ز باران پاكتر\r\nو ز فرشته در روش چالاكتر\r\nعمرها بايست كادم پاك شد\r\nتا امين مخزن افلاك شد\r\nخود گرفتى اين عصا در دست راست\r\nدست را دستان موسى از كجاست\r\nگفت اگر من نيستم اسرار خوان\r\nهم تو بر خوان نام را بر استخوان\r\nگفت عيسى يا ربّ اين اسرار چيست\r\nميل اين ابله در اين گفتار چيست\r\nچون غم خود نيست اين بيمار را\r\nچون غم جان نيست اين مردار را\r\nمردهء خود را رها كرده است او\r\nمردهء بيگانه را جويد رفو\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nگفت حقّ ادبارگر ادبارجو است\r\nخار روئيده جزاى كشت او است\r\nچون كه عيسى ديد كان ابله رفيق\r\nجز كه استيزه نمىداند طريق\r\nمىنگيرد پند او از ابلهى\r\nبخل مىپندارد او از گمرهى\r\nخواند عيسى نام حقّ بر استخوان\r\nاز براى التماس آن جوان\r\nحكم يزدان از پى آن خام مرد\r\nصورت آن استخوان را زنده كرد\r\nاز ميان برجست يك شير سياه\r\nپنجه بر زد كرد نقشش را تباه\r\nكلَّه اش بركند و مغزش ريخت زود\r\nهمچو جوزى كاندر او مغزى نبود\r\n\r\n\r\nخوف و هراس از پايان كار\r\nآنان كه اين زندگى را يك پديدهء ساده اى مىپندارند كه قوانين ناآگاه طبيعت آن را بدون هدف بجريان انداخته است ، چنان كه آغاز حكمتآميزى براى آن سراغ ندارند ، پايان معقولى هم براى آن تصوّر نمىكنند و لذا نه محاسبه اى را براى آغاز زندگى ضرورى مىدانند و نه بيم و هراس و برحذر بودن در بارهء پايان آن را جائز مىشمارند . در نتيجه منطقى را كه از اين گريز از محاسبات بيرون مىآورند ، همانست كه هدونيستها ( سرخوشان ) ، ( خوشباشان ) ، ( لذتپرستان ) براى بشريّت تحفه آورده‌اند پس هيچ نترسيد ، حساب نكنيد ، بگذاريد طبيعت كار خود را با همهء جبر و ناآگاهى كه دارد ، به خوبى انجام بدهد به افسانه‌هاى افسانه سرايان و اساطير گذشتگان اعتنائى نكنيد كه چند روز ديگر آفتاب بهر جا كه بنگرد ، نشانى از تو نخواهد يافت ، نه در روى زمينت خواهد يافت و نه در ميان گورى كه لاشهء بيجانت را در برابر چشمان اشگآلود اقرباء و خويشاوندانت در آن نهادند و دنبال كار خود رفتند . اگر اين توصيه‌هاى دلسوزانه ( هيچ نترسيد و هيچ حساب نكنيد ، بگذاريد طبيعت كار خود را با همه جبر و ناآگاهى كه دارد ، انجام بدهد ) فقط موجب يك زندگى بىوسوسه و بىدغدغهء خاطر و با رفاه و آسايش و برخوردارى\r\n","description":"","footnote":"","page_name":" 122 ","page_number":122},
  {"content":"\r\nاز لذائذ در حدّ اكثر ممكن بود ، باز قابل توجّه بود ، به اين معنى كه افراد بشر در هر دوران و جامعه اى در خوشىها غوطه ور مىگشتند و پس از چند صباحى روانهء زير خاك گشته ، در آن بستر براى ابد خاموش مىشدند . ولى ولى و به عدد بينوايان و مظلومان و بال و پرسوختگان جوامع بشرى ، ولى . . . . بسيار خوب ، به من توصيه كردى كه نترسم و حسابى نكنم و بگذارم طبيعت كار خود را با همهء جبر و ناآگاهى كه دارد انجام بدهد ، فقط بكوشم كه رفاه و آسايش و لذّت طبيعى در حدّ اكثر را بدست بياورم ، امّا نگفتى :\r\n\r\nده تن از تو زرد روى و بينوا خسبد همى\r\nتا بگلگون مىتو روى خويش را گلگون كنى\r\n\r\nناصر خسرو قباديانى\r\nو به من نگفتى : اساسىترين مختصّ اصل لذّت و حاكميّت مطلق آن بر زندگى آن خودخواهى است كه جز خود براى او به هيچ وجه مطرح نيست و در نتيجه اصل لذّت به تزاحم و تضادّ با خودهاى انسانها منجرّ گشته و جنگ و كشتار را ميان انسانها اصيلترين قانون جلوه خواهد داد . و به من نگفتى : حاكميّت مطلق لذّت كه اساسىترين مختصّ خودخواهى است ، با كمال جبر و ضرورت به حاكميّت مطلق قدرتمندان بىترس و بىهراس منجرّ مىگردد .\r\nبه من گفتى نترس ، از چه نترسم از غوطه خوردن در نادانىهاى مهلك به حكمت وجودم از لرزندان اعضاء و ارواح بشرى در برابر قدرتم از دروغ و حقّه - بازى و مكرپردازى و خانمان براندازى همنوعانم ، فقط بدان جهت كه مىگويند : ما هم هستيم و ما هم لذّت مىخواهيم و ما نمىخواهيم آن درد و المها را متحمّل شويم كه لذائذ شما بر آنها استوار است . از هم اكنون برگرديم و اوراق تاريخ بشرى را ورق به ورق مطالعه كنيم ، خواهيم ديد بزرگترين عظماى سازندهء انسانها [ نه فراعنهء شكنندهء استعدادهاى آنها 
  ] همه و همه از مردانى بودند كه ترس و هراس از بازى با حيات انسانها داشته و بىمحاسبهء آغاز و پايان حيات\r\n","description":"","footnote":"","page_name":" 123 ","page_number":123},
  {"content":"\r\nبه هيچ كارى اقدام نكرده‌اند . ده‌ها هزار پيامبر و حكماء و انسانشناسان بىشمار ، بدون تهيّهء پاسخ به سؤال مثلَّث « اين انسان از كجا آمده و براى چه آمده و بكجا خواهد رفت » نتوانسته‌اند براى انسانها ادّعاى رهنمائى و رهبرى نمايند .\r\nو به هر حال ، در اين مبحث بعضى از لوازم بيم و هراس و نگرانى بسيار مقدّس را كه در پاسخ مطالب برتراندراسل در بارهء اين كه ترس عامل مذهب بوده است در ايّام حياتش داده بودم ، مىآورم : 1 - اگر ترس باعث شده است كه پيامبر اسلام بگويد :\r\nالخلق كلَّهم عيال الله و أحبّهم إليه أنفعهم للنّاس .\r\n( مردم همه مانند عيال خداوندى هستند و محبوبترين مردم نزد خداوند سودبخشترين آنها براى مردم است ) .\r\n2 - اگر ترس باعث شده است كه كتاب آسمانى مسلمين بگويد : * ( مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً ) * ( 1 )  .\r\n( قطعى است كه كسى كه نفسى را بدون عنوان قصاص يا افساد در روى زمين بكشد . مانند اينست كه همهء انسانها را كشته است و هر كسى كه نفسى را احياء كند ، مانند اينست كه همهء انسانها را احياء كرده است ) .\r\n3 - اگر ترس باعث شده است كه مسلمانان از اواخر قرن دوم هجرى كه همهء دنياى آن روز در ظلمات جهل غوطه ور بودند كاروان انبوهى از دانشمندان را به راه بيندازد و با نگرش علمى رهسپار شناخت طبيعت شوند و رياضيّات را تكامل بخشيده و در مقدار فراوانى از موارد دست بابتكار بزنند و خلاصه علم را در همهء ميادين بجريان بيندازند .\r\n4 - اگر ترس باعث شده است كه از قرون اوّليّهء ظهور اسلام مسلمانان عالى ترين بيمارستانها را در قلمرو وسيع اسلامى بنا كنند .\r\n","description":"","footnote":" ( 1 ) . المائدة آيهء 32 . ","page_name":" 124 ","page_number":124},
  {"content":"\r\n5 - اگر ترس باعث شده است كه اسلام در آن دورانها كه هنوز حقوق انسانها در ابهام و ضعف و نابسامانى گرفتار بود ، اسلام به اضافهء بيان حقوق انسانها [ تا جائى كه با تطبيق آن بر جديدترين حقوقها امتيازات خود را نشان داد 
  ] حقوق حيوانات را نه با تكيه بر احساسات و عواطف محض بلكه با تكيه به ارزش جانداران مقرّر و مورد عمل قرار داد .\r\n6 - اگر ترس باعث شده است كه فرهنگى بوجود بيايد كه كاروانى بىانتها از فارابىها ، ابن سيناها ، ابن رشدها ، كندىها ، ابن مسكويه‌ها ، ابو ريحان بيرونىها ، غزالىها ، جلال الدّين مولوىها ، سنائىها ، عطَّارها ، ابن خلدونها ، البتّانىها و حسن بن هيثمها ، شيخ موسى خوارزمىها ، صدر المتألَّهينها ، ميردامادها ، سهروردىها و خواجه نصيرها و علَّامه‌ها . . . . به راه بيفتند و آن همه واقعيّات را بوسيلهء علم و حكمت و هستىشناسى براى بشريّت عرضه كنند .\r\n7 - اگر ترس باعث شده است كه در زمان عمر بن عبد العزيز كه بودجهء بيت المال كشورهاى اسلامى زيادتر از مصارف لازم در اجتماع گردد و زمامداران بودجهء اضافى را براى آزاد كردن برده‌ها در آفريقا اعمّ از مسلمان و غير مسلمان بفرستند و اگر . . . كاش همهء انسانها از پايان كار زندگى بترسند و از مسئوليّت در روز قيامت بهراسند و امثال قدمهايى را كه براى بشريّت بوسيلهء حساب نهائى زندگى برداشته شده و ما فقط نمونهء اندكى از آنها را ذكر كرديم بردارند . بالاتر از همهء آنها را كه گفتيم ، آيا خودخواهىها و هوىپرستىها و پندارگرائىهاى ما اجازه خواهند داد كه روزى بنشينيم و با كمال صفا و صميميّت در اين باره فكر كنيم كه آن كدامين ترس و هراس بود كه علىّ بن ابي طالبى را ساخته است كه شبلى شميل مادّه گرا در باره اش مىگويد : الأمام علىّ بن أبي طالب عظيم العظماء نسخة مفّردة لم ير لها الشّرق و لا الغرب صورة طبق الأصل لا حديثا و لا قديما . ( 1 ) \r\n","description":"","footnote":" ( 1 ) . الامام على - صوت العدالة الأنسانيّة - جورج جرداق ص 17 . ","page_name":" 125 ","page_number":125},
  {"content":"\r\n( پيشوا علىّ بن ابي طالب بزرگ بزرگان يگانه نسخه ايست كه نه شرق و نه غرب ، نه ديروز و نه امروز صورتى مطابق اصل اين نسخه نديده است ) آن كدامين ترس و هراس بود كه سلمان فارسى و ابو ذر غفارى و اويس قرنى و عمّار بن ياسر و ذو الشّهادتين و حنظلهء غسيل ملائكه و امثال اين انسانهاى تكامل يافته را بر تاريخ بشريّت تقديم كرد كه هر گونه تمدّن واقعى انسانى را در هر دورانى كه تصوّر كنيم ، اين انسانها مىتوانند الگوهاى تمام عيار انسانيّت در آن تمدّن بوده باشند . همهء اين قدمهاى بزرگ و همهء اين شخصيّتهاى تكامل يافته ، ساخته شده پاسخ نهائى سؤال مثلَّث معروف است كه ، « از كجا آمده‌ام بكجا مىروم براى چه آمده‌ام » . اين پاسخ عبارتست از : * ( إِنَّا لِلَّه وَإِنَّا إِلَيْه راجِعُونَ ) * ( 1 )  .\r\n( ما از آن خدائيم و بسوى خدا برميگرديم ) -\r\n\r\nما ز بالائيم و بالا مىرويم\r\nما ز درياييم و دريا مىرويم\r\n\r\nو اين يك سير و حركت ملكوتى است كه از بيل زدن در مزرعهء محقّر گرفته تا مثمرترين انديشه و از برگشتن از اين پهلو به آن پهلو در رختخواب براى حلّ يك مسئلهء سازنده در خوابگاه شبانگاهى را شامل مىشود .\r\n\r\nموانع را از سر راه تكاپو براى كمال برداشتن\r\nعظمت حيات تكاملى در اين است كه همواره با موانعى از عوامل طبيعى و همنوعان مزاحم روياروى مىگردد و چنان كه تكاپوگر راه كمال براى ايجاد مقتضيات و شرائط بايستى تلاش جدّى كند ، و تنپرورى و لذّتجوئى و هواپرستى را به حساب عدم قدرت نياورد ، همچنين نبايد در برابر موانعى كه قدرت مقاومت خود را از سست عنصرى و ضعف ارادهء ما تأمين مىنمايند ،\r\n","description":"","footnote":" ( 1 ) . البقرة آيهء 156 . ","page_name":" 126 ","page_number":126},
  {"content":"\r\nبدون سنجش و ارزيابى قدرت به زانو در آيد . اين يك پديدهء اسفانگيز است كه در آن هنگام كه ارادهء آدمى بر يك موضوع بعنوان يك امر حياتى تعلَّق بگيرد موانع را مقتضيات و شرائطى تلقّى مىنمايد كه براى تحصيل آن امر حياتى تحقّق يافته‌اند . و اگر يك موضوع مورد كراهت آدمى واقع گردد ، مقتضيات شرايطى كه واقعا مىتوانند بوجود آمدن آن موضوع را تأمين نمايند ، موانعى تلقّى مىنمايد كه سدّ راه وصول به موضوع مورد كراهت مىباشند .\r\n\r\nدر حركت بسوى حيات ابدى معتدلترين راه‌ها را برگزيدن\r\nمنطق اساسى و پايدار هر حركت در اين دنيا اعتدال است - * ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ ) * ( 1 ) \r\n( و بدين ترتيب شما را امّت معتدل قرار داديم تا عقائد و احكام و رفتار شما الگو و معيار همهء انسانها در انسانيّت بوده باشد ) .\r\n* ( وَعَلَى الله قَصْدُ السَّبِيلِ ) * ( 2 ) \r\n( و اعتدال در راه مبناى مشيّت خداوندى است ) .\r\nيعنى خداوند متعال حركت در راه معتدل را از بندگانش مىخواهد البتّه اين خواستن تشريعى است ، زيرا بندگان بايد با فهم و اختيار و تلاش اين راه را پيدا كنند .\r\n* ( مِنْهُمْ أُمَّةٌ مُقْتَصِدَةٌ وَكَثِيرٌ مِنْهُمْ ساءَ ما يَعْمَلُونَ ) * ( 3 ) \r\n( و از آنان امتّى است ميانه رو و بسيارى از آنان مرتكب عمل بد مىشوند ) .\r\nپيش از تحقيق در معناى اعتدال يك آيهء ديگر را كه مربوط به موضوع\r\n","description":"","footnote":" ( 1 ) . البقرة آيهء 143 .  ( 2 ) . النّحل آيهء 9 .  ( 3 ) . مائده آيهء 66 . ","page_name":" 127 ","page_number":127},
  {"content":"\r\nبحث ما است ، مىآوريم . اين آيه چنين است : * ( ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِه وَمِنْهُمْ مُقْتَصِدٌ وَمِنْهُمْ سابِقٌ بِالْخَيْراتِ بِإِذْنِ الله ذلِكَ هُوَ الْفَضْلُ الْكَبِيرُ ) * ( 1 ) \r\n( سپس ما كتاب را به كسانى از بندگانمان كه آنان را برگزيديم ، واگذار نموديم ، از آن امّتى كه كتاب را بر پيشوايانشان فرستاده‌ايم ، گروهى از آنان بر خويشتن ظلم كردند و گروهى از آنان ميانه روى را پيش گرفتند و گروهى با اذن خداوندى براى وصول به خيرات سبقت نمودند و آن سبقت بر خيرات فضل بزرگى است [ كه خداوند براى آنان عنايت فرموده است . 
  ]\r\n\r\nاقتصاد و قسط و وسط و اعتدال و سبقت بر خيرات\r\nسه كلمهء يكم و دوم و سوم و پنجم در قرآن مجيد در موارد متعدّدى وارد شده و كلمهء چهارم ( اعتدال ) كه از مادّهء عدل است ، در قرآن نيامده است ولى خود مادّهء عدل با مشتقّاتش در آيات متعدّد ذكر شده است . در آن موارد كه مادّهء قصد [ كه در فارسى به ميانه روى ترجمه مىشود 
  ] و همچنين حدّ وسط كه تقريبا مرادف اقتصاد است ، ديده مىشوند اگر به رفتار انسان نسبت داده شوند تقريبا عمل به متن قانونى دين مىباشند و كسى كه از اين متن قانونى تعدّى نمايد ، مرتكب بدى شده است چه در بارهء خويشتن * ( فَمِنْهُمْ ظالِمٌ لِنَفْسِه ) * گروهى از آنان ستم بر خود روا مىدارند كه مقتصد در مقابل آن قرار گرفته است و چه در بارهء خويشتن و ديگران ، چنان كه از عموم آيهء : * ( وَكَثِيرٌ مِنْهُمْ ساءَ ما يَعْمَلُونَ ) * ( و عدّهء زيادى از آنان مرتكب عمل بد مىشوند ) .\r\nو مردم مقتصد در برابر اين عدّهء كثير * ( وَلَوْ أَنَّهُمْ ) * كسانى هستند كه\r\n","description":"","footnote":" ( 1 ) . الفاطر آيهء 32 . ","page_name":" 128 ","page_number":128},
  {"content":"\r\nمرتكب عمل بد نمىشوند . معناى ديگرى براى قصد و حدّ وسط در قرآن وجود دارد كه صفت خود دين الهى است كه به معناى عاليترين وسيلهء كمال و تقرّب به خداوند متعال مىباشد . چنان كه در آيهء 143 از سورهء البقرة آمده است : * ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ ) * ( و بدين ترتيب شما را امّت وسط قرار داديم تا عقائد و رفتار شما الگو و معيار همهء انسانها در انسانها بوده باشد ) .\r\nو در آيهء 19 سورهء النّحل : * ( وَعَلَى الله قَصْدُ السَّبِيلِ ) * ( و اعتدال در راه ، مبناى مشيّت خداوندى است ) .\r\nو در سورهء الحديد آيهء 25 : * ( لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ الْكِتابَ وَالْمِيزانَ لِيَقُومَ النَّاسُ بِالْقِسْطِ ) * ( ما رسولان خود را با دلائل روشن فرستاديم و كتاب و ميزان را با آنها نازل نموديم تا مردم به قسط قيام نمايند . ) لذا مىتوان گفت : با نظر به مجموع آيات قرآنى كلمات قصد و قسط و وسط و عدل هنگامى كه از خواصّ دين منظور شده باشند به معناى عاليترين وسيلهء كمال و تقرّب ببارگاه ربوبى مىباشند و اگر به رفتار انسانها نسبت داده شوند ، رفتار مطابق متن قانون دين مىباشد اعمّ از اين كه اين رفتار در حدّ اعلاى تقوى و عرفان الهى باشد كه « سبقت بر خيرات » ، « السّابقون » ناميده مىشود و يا فقط رفتار رسمى مطابق متن قانون دين خداوندى باشد بدون انحراف از آن . بنا بر اين ، مشكلى از اين جهت وجود ندارد كه اگر دين الهى عاليترين و منحصرترين وسيلهء كمال و تقرّب ببارگاه خداوندى است ، چرا سبقت بر خيرات فوق متن قانونى دين است كه قصد السّبيل و امّت وسط از آن\r\n","description":"","footnote":"","page_name":" 129 ","page_number":129},
  {"content":"\r\nتعبير شده است حال مىتوانيم در نوع اختلاف ضرورى در متن قانون دين را مورد بررسى قرار بدهيم : نوع يكم - اختلاف درجات مردم از نظر گرايش دينى و برخوردارى از آن است كه در همهء دورانها و جوامع بوضوح كامل ديده مىشود . بعنوان مثال از آن چوپانى كه حضرت موسى ( ع ) را مىبيند و خدا را در شكل يك انسان توصيف مىنمايد و عشق و اشتياق روحى خود را براى وصول بچنان خدائى ابراز مىدارد :\r\n\r\nتو كجائى تا شوم من چاكرت\r\nچارقت دوزم كنم شانه سرت\r\nدستكت بوسم بمالم پايكت\r\nوقت خواب آيد بروبم جايكت\r\nگر ترا بيمارئى آيد به پيش\r\nمن ترا غمخوار باشم همچو خويش\r\nگر بدانم خانه ات را من مدام\r\nشير و روغن آرمت هر صبح و شام\r\n\r\nگرفته تا خداشناسى ابراهيم خليل و موسى بن عمران و عيسى بن مريم و محمّد بن عبد الله و علىّ بن ابي طالب و ائمّهء اطهار صلوات الله عليهم أجمعين همه در مسير عشق ربوبى و كمال برين حركت مىكنند . و همچنين از يك مسلمان عادى كه در گفتارش وحشتى از ابراز خلاف واقع [ البتّه با اعتقاد به قبح و ممنوعيّت آن در دين 
  ] ندارد ، تا ابو ذر غفارى كه آسمان سايه نينداخته و زمين بر خود حمل نكرده است انسانى را راستگوتر از ابو ذر غفارى\r\nما أظلَّت الخضراء و لا أقلَّت الغبراء على ذى لهجة أصدق من أبى ذرّ\r\nموصوف به متديّناند ، ولى -\r\n\r\nميان ماه من تا ماه گردون\r\nتفاوت از زمين تا آسمان است\r\n\r\nنوع دوم - اختلاف ( تشكيكى ) در معناى حدّ وسط و اعتدال و قصد و قسط با نظر به مراحل معرفت الهى و عمل مطابق آن معرفت كه دين ناميده مىشود . ابيات زير را از مولوى مورد توجّه قرار بدهيم :\r\n\r\nگفت راه اوسط ار چه حكمت است\r\nليك اوسط نيز هم با نسبت است\r\nآب جو نسبت به اشتر هست كم\r\nليك باشد موش را آن همچو يم\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nهر كه را باشد وظيفه چهار نان\r\nدو خورد يا سه خورد هست اوسط آن\r\nور خورد هر چار دور از اوسط است\r\nاو اسير حرص مانند بط است\r\nهر كه او را اشتها ده نان بود\r\nشش خورد مىدان كه اوسط آن بود\r\nچون مرا پنجاه نان هست اشتهى\r\nمر ترا شش گرده ، همدستيم نى\r\nتو به ده ركعت نماز آئى ملول\r\nمن به پانصد در نيايم در نحول\r\nآن يكى تا كعبه حافى مىرود\r\nو ان يكى تا مسجد از خود مىشود\r\nآن يكى در پاكبازى جاى بداد\r\nو ان يكى جان كند تا يك نان بداد\r\nاين وسط در با نهايت مىرود\r\nكه مر آن را اوّل و آخر بود\r\nاوّل و آخر ببايد تا در آن\r\nدر تصوّر گنجد اوسط در ميان\r\nبىنهايت چون ندارد دو طرف\r\nكى بود او را ميانه منصرف\r\nاوّل و آخر نشانش كس نداد\r\nگفت لو كان له البحر مداد\r\n\r\nبدانجهت كه معرفت به خدا و استعدادهاى متنوّعى كه در اين پديده به كار مىافتند و مسيرى كه براى وصول به كمال و در خود كمال پيموده مىشود مانند خود كمال و معرفت خدا حدّ و مرز و پايانى ندارد و از جهت ديگر طرف سقوط در بارهء ارتباط انسان با دو موضوع مزبور نيز نهايتى ندارد ، لذا تعيين حدّ وسط و اعتدال و قصد و قسط به معناى متداولى كه دارند ، نمىتوانند در بارهء دو موضوع مزبور مطرح گردند . در ابيات فوق هر دو اختلاف ( اختلاف درجات اشخاص و اختلاف تشكيكى در مراحل معرفت الهى و كمال ) از بيت يكم تا بيت نهم اختلاف نوع اوّل را بيان مىكند و چهار بيت آخر نوع دوم را . ممكن است گفته شود كه : اختلاف نوع دوم فى نفسه وجود ندارد ، بلكه اين انسانها هستند كه به جهت موقعيّتهاى جبرى يا موضعگيرىهاى اختيارى موجب اختلاف در انطباق اعتدال و حدّ وسط و قصد و قسط بر وضعى كه دارند ، مىباشند . بايد گفت اين مسئله بايد به شكل زير مطرح شود :\r\n","description":"","footnote":"","page_name":" 131 ","page_number":131},
  {"content":"\r\n\r\nآيا كمال مطلق فى نفسه بىنهايت به معناى اصطلاحى آن است و آيا مسير و حركت انسان بسوى كمال بىنهايت است\r\nاگر چه مىتوان گفت : حكماى عاليقدر اين مسئلهء با اهمّيّت را از نظر دور نداشته‌اند و قاعدتا براى هر متفكَّر هستىشناس و حكيم چنين مسئلهء مهمّى مطرح بوده است ، ولى بحث و بررسى آن را بعنوان يك مسئلهء مستقلّ كه قطعا بايد در حكمت الهى مطرح شود ، مورد توجّه قرار نداده‌اند ، لذا براى شناخت نظريّات آنان در اين مسائل بايستى فصول و ابواب مختلفى از هستىشناسى و حكمت را پيگيرى نمود . و بهر حال ، اين مسئله بطور جدّى بايد مطرح گردد و در معرض افكار صاحبنظران قرار بگيرد . مىگوئيم : مفهوم بىنهايتى كه براى كمال مطلق ( خدا ) نسبت مىدهيم قطعا با آن مفهوم بىنهايتى كه ما از زمان و عدد و فضا و امور قابل شدّت و ديگر موضوعات داراى امتداد و كشش و بعد كه در ذهن خود مىآوريم متفاوت است .\r\nبراى تسهيل بحث و عدم تكرار كلمات ، بىنهايت منسوب به كمال مطلق را بىنهايت اوّل نامگذارى مىكنيم و بىنهايت منسوب به زمان و عدد و فضا و امور قابل شدّت و ديگر موضوعات داراى امتداد و كشش و بعد را ، بىنهايت دوم مىگوئيم . با نظر به ماهيّت و خواصّ بىنهايت دوم ، يقينى است كه قابل تطبيق يا قابل حمل به كمال مطلق نمىباشد ، زيرا همهء انواع و اصناف اين امور از مقولهء كمّى هستند كه قابل تجزيه و تركيب بوده و هر چه باشند ، بالاخره داراى نوعى بعد و مقدار مىباشند كه كم و زياد و تساوى در آنها راهيابى دارند و كمال مطلق فوق همهء ماهيّتهاى كمى و خواصّ آن مىباشد ، لذا بايد گفت : وقتى كه مىگوئيم : « كمال مطلق » حتما بايد هرگونه مفهوم كمّى و تجريد شده از امتدادها و كششها و بعدها و امور قابل تشديد را از ذهن خود دور كنيم . بنا بر اين بىنهايتى كه قابل تطبيق يا قابل حمل به كمال مطلق است ، بىنهايت اوّل مىباشد نه بىنهايت دوم . و به همين ترتيب مسير و حركت\r\n","description":"","footnote":"","page_name":" 132 ","page_number":132},
  {"content":"\r\nانسان به سوى كمال مطلق نمىتواند مانند بىنهايت دوم بوده باشد ، چنان كه در منابع اسلامى مطابق عقل سليم و دريافت اصيل وجدانى مىبينيم كه خداوند در پاسخ سؤال حضرت موسى ( ع ) كه گفت :\r\nكيف أصل إليك\r\n( خداوندا ، چگونه ببارگاه تو برسم )\r\nمىفرمايد :\r\nقَصْدُكَ لى وَصْلُكَ إلَىَّ\r\n( اى موسى ، همين كه مرا قصد كردى ، ببارگاه من رسيدى )\r\nو آنچه كه انسانهاى كمالجو در درون خود در مىيابند همين است كه خداوند به حضرت موسى ( ع ) فرموده است . اگر يك انسان واقعا خود را روياروى اين سؤال به بيند كه -\r\n\r\nگر ز حال دل خبر دارى بگو\r\nور حديث مختصر دارى بگو\r\nمرگ را دانم ، ولى تا كوى دوست\r\nراهى ار نزديكتر دارى بگو\r\n\r\nقطعا جواب خود را خواهد شنيد كه -\r\n\r\nدر صف معراجيان گر بيستى ( بايستى )\r\nچون براقت پرگشايد نيستى\r\n\r\n( 1 ) \r\n\r\nنى چو معراج زمينى تا قمر\r\nبلكه چون معراج كلكى تا شكر\r\nنى چو معراج بخارى تا سما\r\nبل چو معراج جنينى تا نها\r\nخوش براقى گشت خنگ نيستى\r\nسوى هستى آردت از نيستى\r\n\r\nچنان كه تبدّل موادّ اوليّهء نيشكر به شكر يك تبدّل درونى است و فاصلهء هندسى و ديگر امتدادها و كششها راهى در آن ندارد ، راه بسوى كمال مطلق هم به\r\n","description":"","footnote":" ( 1 ) . مقصود از نيستى ، عدم به معناى ماوراى طبيعت است :\r\n\r\nتا كه سازد جان پاك از سر قدم\r\nسوى عرصهء دور پهناى عدم\r\nعرصه اى بس با گشاد و با فضا\r\nكاين خيال و هست زو يابد نوا\r\n\r\n","page_name":" 133 ","page_number":133},
  {"content":"\r\nمعناى فاصلهء هندسى و زمانى نيست ، زيرا - * ( وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * ( 1 ) \r\n( و ما از رگ گردن به او نزديكتريم ) بلى ، هيچ امتداد و كششى چه متناهى و چه بينهايت در اين مسير وجود ندارد :\r\n\r\nاى بسا كس را كه صورت راه زد\r\nقصد صورت كرد و بر اللَّه زد\r\nهمچو اعرابى كه آب از چه كشيد\r\nآب حيوان از رخ يوسف چشيد\r\nبهر فرجه شد يكى تا گلستان\r\nفرجهء او شد جمال باغبان\r\nرفت موسى كاتشى آرد به دست\r\nآتشى ديد او كه از آتش برست\r\n\r\nاگر چه مثالهاى مزبور در ابيات فوق براى حركتهائى است كه وصول به كمال در آنها با هدفگيرى انجام نشده است ، ولى از آن جهت كه ما بين قصد صورت و آب چاه و گردش در گلستان و سراغ آتش رفتن حضرت موسى ( ع ) و وصول به حقايق والاتر فاصلهء زمانى و هندسى نبوده است ، لذا مىتوانند براى توضيح مقصود ما كمكى نمايند . آيا ما در معقولات و دريافتهاى خويشتن چنين پديده اى داريم كه ما بين متحرّك و مقصد هيچگونه فاصلهء زمانى و هندسى وجود نداشته باشد بلى ، خوشبختانه در علم حضورى و دريافت ذات كه نابترين علم و دريافت ما است ، هيچگونه فاصله و كشش و امتداد زمانى و هندسى وجود ندارد ، و اين حركت ( حركت ذات براى دريافت خويشتن ) نه تنها ما فوق فاصله‌ها است ، بلكه اصلا مسير و راهى جز موج خويشتن بر روى خويشتن چيز ديگرى مورد نياز نيست . يك سؤال ديگر در اينجا پيش مىآيد كه بسيار خوب ، اگر هيچگونه فاصله اى ما بين حركت واقعى به سوى كمال با وصول به كمال وجود ندارد ، پس دوام و استمرار جستجو و تأديب و تهذيب\r\n","description":"","footnote":" ( 1 ) . ق آيهء 16 . ","page_name":" 134 ","page_number":134},
  {"content":"\r\nنفس و تصفيهء درون تا آخرين لحظات عمر كه مورد اتّفاق نظر همهء پيشوايان الهى و حكماء و علماى اخلاق است ، چه معنى دارد آيا خود لزوم ادامهء جستجو و تأديب و تهذيب نفس و تصفيهء درون دليل آن نيست كه قصد و حركت حقيقى بسوى كمال بارقه ايست كه لحظاتى درون آدمى را از فروغ تابناك كمال روشن مىسازد و سپس راه خود را پيش مىگيرد و از آن پس ، انسان است و حواسّ و ذهنيّات و آرمانهايش پاسخ اين سؤال چنين است كه نوعى از قصد و حركت همانست كه در سؤال مطرح شده است و غروب فروغ حاصل در درون آن هم در مدّت اندك ، خود دليل آن است كه آن قصد و حركت ريشه دار نبوده و درون آمادهء تحوّل به كمال كه توانائى دريافت كمال مطلق را داشته باشد نبوده است .\r\nلذا اسلام در بزرگترين عبادت كه نمازهاى پنجگانه است ، دستور الزامى به خواندن سورهء فاتحه در هر دو ركعت اولى صادر نموده است كه آيهء * ( اهْدِنَا الصِّراطَ الْمُسْتَقِيمَ ) * ده بار تكرار مىشود . براى چه براى اين كه - « پاك شو اوّل و پس ديده بر آن پاك انداز » بنا بر اين ، هر انسانى به مقدار دورى موضعى كه با كمال گرفته است ، بايد بكوشد ، تا از خشكىها بگذرد و آمادهء قصد و حركتى باشد كه قدم را بردارد و پاى در درياى كمال بگذارد - و بعبارت ديگر كوششهاى مقدّماتى در حقيقت مانند لاروبى درون از لجنها است ، و منبع آبحيات دريافت كمال هيچ مانعى از جريان خود ندارد .\r\nسؤال سومى نيز در اين مورد مىتواند طرح شود و آن اينست كه بالاخره هر چه كه انسان كمالجو در مسير و حركت خود پيش مىرود ، بدون ترديد به معرفت و كماليابى او افزوده مىشود ، اگر اين تدريج در افزايش معرفت و كماليابى مستند به وسعت بىنهايت كمال بوده باشد ، پس خود واقعيّت كمال همان بينهايت را دارا است كه كم و زياد و تساوى در اجزاء يا درجات آن راهيابى دارد و اگر تدريج معرفت و كماليابى مستند به خود گيرندگى و تحوّل انسان است ، پس طىّ فاصلهء زمانى و ديگر واحدهائى كه بايد سپرى شوند\r\n","description":"","footnote":"","page_name":" 135 ","page_number":135},
  {"content":"\r\nمخالف اصل « قصد همان وصل همان » مىباشد . پاسخ اين سؤال بدين نحو است كه استعداد كماليابى آدمى است كه با هر لحظه شكوفائى و به فعليّت رسيدن قصدى دارد و و صلى . بعنوان مثال غنچهء گل از آن هنگام كه شروع به باز شدن مىنمايد ، به شكوفائى مىرسد و عطرافشانى را شروع مىكند . هر اندازه غنچه استعداد شكوفائى بيشتر داشته باشد ، گرديدن كمالى آن بيشتر خواهد بود ، ولى غنچه از همان آغاز باز شدن ، گل شده است . اگر چه گل شدن آن به جهت استعداد نامحدود ، نامحدود بوده باشد . آن شاعرى كه مىگويد :\r\n\r\nبيزارم از آن كهنه خدائى كه تو دارى\r\nهر لحظه مرا تازه خداى دگرستى\r\n\r\nنمىخواهد بگويد : واقعا خدا حقيقتى است در تحوّل و نو به نو شدن ، بلكه مىگويد : خود استعداد خدايابى كه من وجود دارم ، با فعليّتهاى مستمرّى كه دارد ، هر لحظه با پيشرفت در تهذّب و تصفيهء روحى سطوح جديدترى از استعداد خدايابى و كماليابى بروز مىكند و خدا و كمال را در مىيابد .\r\nبه همين معنى است بيتى كه از خواجوى كرمانى در زير نقل مىكنيم :\r\n\r\nاى مقيمان درت را عالمى در هر دمى\r\nرهروان راه عشقت هر دمى در عالمى\r\n\r\n\r\nعوامل كبر و غرور دمار از روزگار حياتش در نياورد\r\nبحث در تقوى است ، تقوى يعنى بهره بردارى معقول و تنظيم الهى « صيانت ذات » كه اصل الاصولش مىناميم . اصل الاصول يعنى اساسىترين پايهء همهء اصول معارف و سازندگى انسانى . عوامل مخرّب تقوى از هر قلمروى كه تصوّر شود ، بالاخره قدرت تأثير آنها مربوط به خود طبيعى است كه ذات قابل ترقّى و تعالى را از حركت و گرديدنهاى صعودى باز مىدارد و تا آخرين نفس زندگى جز اشتياق به تورّم خواسته اى ندارد . اين اشتياق موادّ اوّليّهء همان شعله‌هاى دوزخ است كه آدمى از همين دنيا براى خود مىاندوزد . اين بيمارى\r\n","description":"","footnote":"","page_name":" 136 ","page_number":136},
  {"content":"\r\nتورّم خود طبيعى است كه كبر و غرور به معناى فريفتن خويشتن ناميده مىشود .\r\nفرياد از اين خود طبيعى كه بتى در درون شود و همهء موجوديّت آدمى را مجبور به سجده و به زانو در افتادن در برابر خود نمايد -\r\n\r\nمادر بتها بت نفس شما است\r\nز ان كه آن بت مار و اين بت اژدها است\r\nآهن و سنگ است نفس و بت شرار\r\nآن شرار از آب مىگيرد قرار\r\nسنگ و آهن زاب كى ساكن شود\r\nآدمى با اين دو كى ايمن بود\r\n\r\nزيرا -\r\n\r\nسنگ و آهن در درون دارند نار\r\nآب را بر نارشان نبود گذار\r\nزاب چون نار برون كشته شود\r\nدر درون سنگ و آهن كى رود\r\nبت شكستن سهل باشد نيك سهل\r\nسهل ديدن نفس را جهل است جهل\r\nصورت نفس ار بجوئى اى پسر\r\nقصهء دوزخ بخوان با هفت در\r\n\r\nبرويد از آغاز تاريخ زندگى بشرى به راه بيفتيد و هر خون بنا حقّى را كه ديديد زمين را رنگين ساخته است ، براى تفسير و تحليل آن ، مغز خودتان را خسته نكنيد ، آن خون نا حق را كبر و غرور و خودخواهى بنى نوع صاحب همان خون ريخته است . در وسط راه به ميليونها خرابىها خواهيد رسيد . اگر براى شما ثابت شد كه آن خرابىها روزى آباديهاى عالى بودند و روز ديگرى تيشهء ستم آنها را ويران نموده است ، براى شناخت عامل آن ستم ، هيچ راه دورى نرويد ، بلكه دنبال عامل حقيقى آن برويد كه كبر و غرور و خودخواهى موجودى است كه انسان ناميده مىشد . از هر جا و هر مكان و زمان كه ناله و شيون سوزناكى شنيديد كه معلول فقدان عوامل زندگى مناسب ناله و شيون كنندگان نبوده است ، حتما بدانيد كه كبر و غرور و خودخواهى حيواناتى انساننما موجب آن ناگواريها بوده است . اگر در سر راهتان با شكمهاى گرسنه و بدنهاى برهنه و خرابه نشينان مواجه شديد ، براى تفسير اين پديده‌هاى جانكاه احتياجى به فلسفه بافىهاى بيهوده نداريد ، قطعا بدانيد كبر و غرور و\r\n","description":"","footnote":"","page_name":" 137 ","page_number":137},
  {"content":"\r\nخودخواهى موجوداتى از خود راضى بنام بشر روزگار آن مردم را سياه كرده است . هنگامى كه به اين نقطه از تاريخ رسيديد كه امروز ما است و علم و صنعت و باصطلاح برخى از ساده لوحان تمدّن ( مدينهء فاضله ) در اوج پيشرفت است و بنا به آمار بين المللي اخير شمارهء نفوس سر فصل تكامل و اشرف مخلوقات از چهار ميليارد و نيم مىگذرد ، اگر يك آدم آگاه و خردمند ديديد كه در كمال هشيارى و بدون كمترين تخدير شدگى بشما گفت : من امروز در نقطهء اعتلاى تاريخ زندگى مىكنم و هيچ نقص و نگرانى ندارم ، فورا از او بپرس كه از كجا آمده است و آدرس مسكنى كه در آنجا زندگى مىكند كجا است زيرا سخنى مىگويد كه شبيه به حرفهاى خردمندان هشيار كرهء زمين فعلى ما نيست .\r\nفقط براى اين كه واقعيّت را از فرد فرد چهار ميليارد و نيم بشنويد ، مقدارى آگاهى و هشيارى به آنان بدهيد و سپس بپرسيد : شما چيستيد يا كيستيد و چه فكر مىكنيد آيا مىتوانيد فردا را پيشبينى كنيد كه متكبّران و مغروران و خودخواهان قدرتپرست در بارهء فرداى بشرى چه ميكنند و از جان بشر چه مىخواهند قطعا پاسخ سؤال شما فقط اضطراب مخاطب است كه حتّى شايد نتواند از شدّت اضطراب ، كلماتى را كه پيرامون « فقط خدا است كه مىتواند فرداى بشر را نجات بدهد » خواهد گفت ، به خوبى ادا كند . در يك سخن كوتاه ، تا بيمارى خودخواهى و غرور و كبر از خاندان بشرى با دواى اصل الاصول معالجه نشود ، بهر كجا كه روى آسمان همان رنگ است ، و السّلام .\r\n\r\nامور ابهامانگيز و مشكوك نابينايتان نسازند\r\nمحدوديّت وسائل و ابزار معرفت و تدريجى بودن به فعليّت رسيدن استعدادها و اخلالگريهاى هوسها و هوىهاى نفسانى از يك طرف ، و طوفانهاى بسيار تند خودخواهىها و محدوديّتهاى متنوّع همنوعانى كه در زندگى با همديگر شركت داريم ، از طرف ديگر غالبا روى واقعيّتها و حقائق گرد و\r\n","description":"","footnote":"","page_name":" 138 ","page_number":138},
  {"content":"\r\nغبارهاى غليظ مىكشند و نابينايمان مىسازند . هر ابهام و شكَّى براى انسان آگاه و خردمند علامت سؤالى بوجود مىآورد . اين علامت سؤال خردمند آگاه را متوقّف مىسازد ، ولى نه براى ركود ، بلكه براى گرفتن نيرو از منابع تفكَّر و تعقّل و چه بسا كه ابهامها سؤالها برمىانگيزند و سؤالها راه‌ها باز ميكنند و راه‌ها مقاصد حياتى پيشبينى نشده اى را پيش مىآورند . در صورتى كه همان ابهامها و شكّها براى ناآگاهان و نابخردان يا خفقان مىآورند و بكلَّى آنان را در تاريكىها فرو مىبرند و نابيناترشان مىسازند و يا بر بىقيد و بنديهاى آنان به اين بهانه كه « من چيزى نمىفهمم و الزامى هم نيست كه بفهمم » مىافزايند .\r\n190 ، 205 - ظافرا بفرحة البشرى و راحة النّعمى فى أنعم نومه و آمن يومه ، و قد عبر معبر العاجلة حميدا و قدّم زاد الآجلة سعيدا و بادر من وجل و أكمش فى مهل و رغب فى طلب و ذهب عن هرب ، و راقب فى يومه غده و نظر قدما أمامه . فكفى بالجنّة ثوابا و نوالا ، و كفى بالنّار عقابا و و بالا ، و كفى باللَّه منتقما و نصيرا و كفى بالكتاب حجيجا و خصيما ( انسان با تقوى با اين حركت و تكاپو كه بدست آورده است 
  ] شادى بشارت سعادت ابدى و آسايش در نعمت الهى را در آسوده ترين و ملايمترين خوابها و رؤياها و امنترين روزى [ كه در انتظارش است 
  ] بدست آورده است .\r\n[ چنين انسانى است 
  ] كه گذرگاه موقّت دنيا را با وضعى پسنديده عبور نموده و توشه پايان سرنوشت را سعادتمندانه پيش انداخته و از ترس خداوندى به اعمال صالحه پيشدستى كرده است . [ اين انسان متّقى 
  ] در روزگار مهلتى كه در زندگى نصيبش گشته است ، بسوى سعادت شتافته و رغبت در طلب نجات نموده و از پليديها گريخته و در امروزش به فكر فردايش پرداخته و همواره به پيش نگريسته است . [ براى لزوم معرفت و\r\n","description":"","footnote":"","page_name":" 139 ","page_number":139},
  {"content":"\r\nعمل انسان با تقوى 
  ] عطا و پاداش بهشتى و هراس از عذاب و كيفر و و بال آتش كافى است . انتقام خداوندى يا يارى او و احتجاج و مخاصمهء كتاب آسمانى [ براى انسان با تقوى 
  ] كفايت مىنمايد ) .\r\n\r\nفرح و شادى در بشارت رهائى از زنجير گرانبار زندگى دنيوى است و همواره به پيش نگريستن و حركت به پيش نمودن .\r\n[ از مختصّات انسان با تقوى 
  ] : شادى و انبساط احساس رهائى از زنجير گرانبار زندگى و دريافت سعادت و امن و امان ابدى است كه ترس و غم و غصّه‌ها هرگز سراغش را نمىگيرند . و در آن حيات ابدى غوطه ور مىگردد كه زيباتر از خواب و رؤياهاى شيرين است . وى كسى بود كه با بينائى و روشنبينى و روشن فكرى سرعت گذشت و انقراض قطعى زندگى دنيوى را دريافت و بجاى آنكه بنشيند تا دنيا بر او بگذرد ، او از دنيا كه گذرگاه موقّتى بود ، با كمال آگاهى و هشيارى درگذشت . و بجاى آنكه بگذارد شب و روز بر او سوار شوند و هر يك بنوبت خود با حركت سريعى كه داشت مهميز به پهلوهايش بزند و روح و روان او را زخمى كند ، با چالاكى روح و روان بر آن دو اسب سياه و سفيد سوار شد و با زندگى پيروزمندانه و توشه اى كه ضامن سعادت ابدى او بود ، از اين دنيا عبور كرد . او با دريافت اين حقيقت كه\r\n\r\nنيك بنگر ما نشسته مىرويم\r\nمىنبينى قاصد جاى نويم\r\nپس مسافر آن بود اى ره پرست\r\nكه مسير و روش در مستقبل است\r\n\r\nحركت و گذشتن را شوخى تلقّى نكرد و نگذاشت كه جريان لا ينقطع جويبار زمان او را بخواب ببرد ، تا هنگامى كه چشم باز كند ، ببيند هشتاد بهار حياتبخش را در پشت سر گذاشته و بادهاى خزان ابدى وزيدن گرفته است .\r\nخزانى كه هيچ فصل بهارى در اين دنيا بدنبال خود نخواهد آورد . او نگذاشت كه شاهد عبور ساليان زندگى يكى پس از ديگرى بر روى حلقه‌هاى زنجيرى\r\n","description":"","footnote":"","page_name":" 140 ","page_number":140},
  {"content":"\r\nكه بىصدا و بىتكرار به گذشته خزيده‌اند بوده باشد . آرى ، تقوى ، آن اصل الاصول « صيانت ذات » از قناعت به نشستن در زير درخت خلقت و سياحت در شاخ و برگ زيباى آن ، ممنوعش ساخت ، زيرا اين معلَّم و مربّى الهى حقيقت بزرگى را به او فهمانده بود كه انسانى كه حيات و انديشه و عقل و وجدانش به پرده‌هاى نگارين و شفّاف زيباييها كه روى كمال كشيده شده است ، خيره گشت و كمال پشت آن پرده را نديد ، روزى را خواهد ديد كه همان پرده‌هاى نگارين و شفّاف نه تنها زيباييهاى خود را از او دريغ خواهند داشت ، بلكه براى پايان بخشيدن به خيرگىهاى وى بر روى آن پرده‌هاى نگارين ، بر چهرهء ناگوار فنا و زوال كه اين مسافر در حال وداع پيدا كرده است ، خيره خواهند گشت .\r\nحال كه مىرويم و در حال عبور هستيم و براى اين عبور بازگشتى نخواهيم داشت ، بياييد تا مىتوانيم سررشتهء حيات خود را از دست اميال و آرزوهاى نفسانى بگيريم و بدست عقل و وجدان بسپاريم ، تا با گرايش به خيرات و مسابقه در ميدان رشد و كمال « حيات معقول » ، اعمال صالحه بيندوزيم كه بقا و پايدارى از آن اعمال صالحهء ما است . اگر اين مهلتها و فرصتها را كه در اين زندگى بما داده شده است ، غنيمت نشماريم ، ديرى نخواهد گذشت كه موجوديّت ما در ميدان كار زار تنازع براى شهوت بيشتر و تورّم پر بادتر دستخوش عوامل نيرومندتر گشته و آن را به غنيمت خواهند برد . فقط حركت به پيش است كه مىتواند جريان زندگى و تكاپو در آن را تفسير و توجيه نمايد . اگر حركت به دور خويشتن و يا حركت به عقب براى عالم هستى امكان - پذير بود ، آيا امروز خبرى و اثرى از انسان بود تصوّر اين كه عالم هستى در حركت خود حتّى يك لحظه توقّف نمايد يا به عقب برگردد يا دور خود بچرخد ، چه تفاوتى با تصوّر نفى حركت دارد دقّت فرمائيد :\r\n\r\nتو از آن روزى كه در هست آمدى\r\nآتشى يا خاك يا بادى بدى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nگر بدان حالت ترا بودى بقا\r\nكى رسيدى مر ترا اين ارتقا\r\nاز مبدّل هستى اوّل نماند\r\nهستى ديگر بجاى او نشاند\r\nهمچنين تا صد هزاران هستها\r\nبعد يكديگر دوم به ز ابتدا\r\nآن مبدّل بين وسائط را بمان\r\nكز وسائط دور گردى ز اصل آن\r\nواسطه هر جا فزون شد اصل جست\r\nواسطه كم ، ذوق وصل افزونتر است\r\nاز سبب دانى شود كم حيرتت\r\nحيرتى كه ره دهد در حضرتت\r\nاين بقاها از فناها يافتى\r\nاز فنا پس رو چرا بر تافتى\r\nزان فناها چه زيان بودت كه تا\r\nبر بقا چفسيده اى اى بينوا\r\nچون دوم از اوّلينت بهتر است\r\nپس فنا جوى و مبدّل را پرست\r\nصد هزاران حشر ديدى اى عنود\r\nتاكنون هر لحظه از به دو وجود\r\nاز جمادى بى خبر سوى نما\r\nوز نما سوى حيات و ابتلا\r\nباز سوى عقل و تمييزات خوش\r\nباز سوى خارج اين پنج و شش\r\nتا لب بحر اين نشان پايها است\r\nپس نشان پا درون بحر لاست\r\nباز منزلهاى خشكى ز احتياط\r\nهست ده‌ها و وطنها و رباط\r\nهين بده اى زاغ اين جان باز باش\r\nپيش تبديل خدا جانباز باش\r\nتازه مىگير و كهن را مىسپار\r\nكه هر امسالت فزونست از سه پار\r\nور نباشى نخل وار ايثار كن\r\nكهنه بر كهنه نه و ايثار كن\r\nكهنه و گنديده و پوسيده را\r\nتحفه مىبر بهر هر ناديده را\r\n\r\nبا اين حال آيا روا بداريم كه هستى ما از حركت ذاتى خود كه رو به تجرّد و كمال است ، باز بماند و بقول مولوى بگندد و بپوسد و غذائى مطبوع بر مور و مار عوامل متلاشى كنندهء طبيعت و موادّى براى شعله‌هاى سوزان خود - خواهى خودخواهان و وسيله اى براى برافروختن آتش قهر الهى در ابديّت باشد\r\n","description":"","footnote":"","page_name":" 142 ","page_number":142},
  {"content":"\r\n* ( فَإِنْ لَمْ تَفْعَلُوا وَلَنْ تَفْعَلُوا فَاتَّقُوا ) * ( 1 )  .\r\n( بترسيد از آتش دوزخى كه موادّ سوخت آن انسانها [ خود طبيعىهاى گنديده 
  ] و سنگها است ) .\r\nپس پايان حركت به پيش ، بهشت است و حضور در بارگاه خداوندى و رسيدن به لقاء اللَّه ، و حركت به عقب يا به دور خود ، پايانى جز آتش كه نتائج مبارزه با طبيعت حركت و جايگاهش دوزخ است نداشته و همچنين پايانى جز فراق و دورى از خدا و كرامات او وجود نخواهد داشت .\r\n206 ، 217 - أوصيكم بتقوى اللَّه الَّذى أعذر بما أنذر و احتجّ بما نهج و حذّركم عدوّا نفذ فى الصّدور خفيّا و نفث فى الأذان نجيّا ، فأضلّ و أردى و وعد فمنّى ، و زيّن سيّئات الجرائم ، و هوّن موبقات العظائم ، حتّى إذا استدرج قرينته و استغلق رهينته ، أنكر ما زيّن ، و استعظم ما هوّن و حذّر ما أمّن ( من شما را به تقوا براى خداوندى توصيه مىكنم كه با ابلاغ نتائج ناگوار اعمال زشت [ به وسيلهء پيامبران و حكم عقل سليم و تحريك وجدان الهى 
  ] جاى عذرى نگذاشته است . و با طرقى روشن كه پيش پاى شما گسترده ، احتجاج نموده است . و شما را از دشمنى كه در سينه هايتان نفوذى مخفى داشته و آهسته در گوشهايتان مىدمد ، بر حذر داشته است . [ اين دشمن ديرينهء اولاد آدم ( ع ) 
  ] شيطان است كه گمراه مىكند و به هلاكت مىاندازد و وعده مىدهد و فرزند آدم ( ع ) را در خيال آرزوها غوطه ور مىسازد و زشتىهاى گناهان را براى آنان مىآرايد و معاصى بزرگ و نابود كننده\r\n","description":"","footnote":" ( 1 ) . البقرة آيهء 24 . ","page_name":" 143 ","page_number":143},
  {"content":"\r\nرا در نظر آنان ناچيز مىنمايد . تا آن گاه كه دمساز و همنشين خود را فريب داد گروگان خود را محكم با گره بست ، آراسته‌هاى خود را انكار و آنچه را كه ناچيز جلوه داده بود ، بزرگ و از آنچه كه براى انسان امان تلقين كرده بود ، بر حذر مىدارد ) .\r\n\r\nبراى تقوى كه عمل به اصل الاصول است اجتناب از آرايشها و اغواهاى شيطان مطرود ضرورت دارد\r\nاين بار سوم است كه امير المؤمنين پيشواى متّقيان در اين خطبهء مباركه مردم را به تقوى توصيه مىفرمايد . و در هر بار انواعى از لوازم و خواصّ و شرائط تقوى را بيان مىفرمايد . اين انسان كامل در سر تا سر سخنانى كه در جهت آماده ساختن جامعهء انسانى براى تربيت و تعليم انسان كامل فرموده است ، بيش از همهء مطالب به تقوى اهمّيّت داده است . اين اهمّيّت دادن ، متقنترين و روشنترين دليل براى اصل الاصول بودن تقوى مىباشد . در چند جملهء فوق « صيانت ذات » را در برابر شيطان مطرح و توصيه مىنمايد كه اگر بخواهيد به اصل الاصول « صيانت ذات » كه تقوى است ، نائل گرديد ، حتما بايد از وعده‌هاى فريباى شيطان و ظاهر آرائىهاى آن خبيث مطرود درگاه الهى بر حذر باشيد . اين دشمن برونى مكَّار و آرايشگر حيال و غدّار با برقرار ساختن ارتباط آشكار يا مخفى با خود طبيعى آدمىزاد كه مديريت درون را به عهده مىگيرد ، به آسانترين وجه و با نزديكترين راه‌ها و با كمترين وسيله مىتواند همهء درون و استعدادهاى فوق ارزش آن را چنان ويران كند كه حتّى يك لحظه براى نشستن فرشتهء روح در آن درون شايستگى نداشته باشد و با الفاظ زيبايش گوش آدميزاد را چنان بنوازد كه مجالى براى شنيدن سروش غيبى و زمزمه‌هاى درونى روح نگذارد .\r\nساده لوح انسان بيخيال انسان كه در برابر دو دشمن بىامان و\r\n","description":"","footnote":"","page_name":" 144 ","page_number":144},
  {"content":"\r\nمهلك كه يكى نفس امّاره و ديگرى شيطان مكَّار است ، با خاطرى آسوده نشسته و حقيقت را از ضدّ حقيقت ، واقعيّت را از دشمن واقعيّت مىجويد . پيالهء زرّين انديشه و تعقّل را دو دستى بر امواج خيالى سراب آبنما عرضه كرده و از آن امواج دروغين آبحيات معقول التماس مىنمايد سپس همان پيالهء خالى را بلبانش نزديك مىكند و تجسّم نيرومند آن امواج كه فقط در عالم خيال سر مىكشند ، تا مدّتى مست و ناهشيارش مىسازد ، تا آن گاه كه دست مرگ نقاب از جلو ديدگانش بردارد و در همان اوّلين لحظهء به خود آمدن بفهمد كه آن پياله از اوّل خالى بوده است . سرور متّقيان در جملات بالا به تلخترين لحظات قيامت كه روياروئى آدميزاد با شيطان است ، اشاره مىفرمايد كه پس از آنكه شيطان در امتداد عمر آدميزاد با اغوا و فريبكارىها و پاشيدن دانه براى انداختن وى در دام مهلك ، روزگارش را تباه ساخته است ، در موقع روياروئى با انسان ، سوزاننده ترين سخن را به او مىگويد كه : « مگر من ترا به سقوط و هلاكت مجبور ساخته بودم » .\r\n* ( وَقالَ الشَّيْطانُ لَمَّا قُضِيَ الأَمْرُ إِنَّ الله وَعَدَكُمْ وَعْدَ الْحَقِّ وَوَعَدْتُكُمْ فَأَخْلَفْتُكُمْ وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَلُومُوا أَنْفُسَكُمْ ، ما أَنَا بِمُصْرِخِكُمْ وَما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ ) * ( 1 )  .\r\n( و هنگامى كه امر زندگى دنيوى تمام شد ، شيطان به اولاد آدم مىگويد : خداوند بشما وعدهء حقّ داد و من بشما وعده كردم و تخلَّف نمودم و من بر شما سلطه اى نداشتم ، جز اين كه شما را دعوت [ به تباهىها 
  ] نمودم و شما پذيرفتيد ، پس مرا ملامت نكنيد و خودتان را ملامت كنيد ، من [ امروز 
  ] بفرياد شما نمىرسم و شما بفرياد من ، من به آن چه كه شما پيش از اين مرا در آن شركت و دخالت داده‌ايد ، منكرم . و قطعا براى ستمكاران عذاب دردناكى است ) .\r\n","description":"","footnote":" ( 1 ) . ابراهيم آيهء 22 . ","page_name":" 145 ","page_number":145},
  {"content":"\r\nمگر خداوند بوسيلهء پيامبرانش شما را از من بر حذر نداشته بود . شما مىدانستيد من كه خرمن وجودم را به آتش كبر و حسادت سوخته و تباه كرده بودم ، به روشنائى چراغ و شمع زندگى شما راضى نبودم -\r\n\r\nز ان كه هر بدبخت خرمن سوخته\r\nمىنخواهد شمع كس افروخته\r\n\r\n218 ، 239 - أم هذا الَّذى أنشأه فى ظلمات الأرحام و شغف الأستار ، نطفة دهاقا ، و علقة محاقا ، و جنينا و راضعا و وليدا و يافعا . ثمّ منحه قلبا حافظا ، و لسانا لافظا و بصرا لاحظا ، ليفهم معتبرا و يقصّر مزدجرا ، حتّى إذا اقام اعتداله ، و استوى مثاله ، نفر مستكبرا ، و خبط سادرا ، ما تحافى غرب هواه ، كادحا سعيا لدنياه ، فى لذّات طربه ، و بدوات أربه ، ثمّ لا يحتسب رزيّة ، و لا يخشع تقيّة ، فمات فى فتنته غريرا و عاش فى هفوته يسيرا ، لم يفد عوضا و لم يقض مفترضا ( يا اين انسانى كه خداوند او را در ظلمات ارحام مادران و غلافهاى پوشاننده بوجود آورد . [ آن گاه اين انسان مسير تكوّن خود را پيش گرفت 
  ] : نطفه اى در حال روئيدن و متراكم از ذرّات ، علقه اى پوشيده و مخفى در رحم مادر ، شيرخوار ، كودك ، جوان . سپس براى او قلبى حافظ و زبانى گويا و چشمى بيننده داد ، تا از روى تجربه و عبرت بفهمد و با جلوگيرى خويشتن از معصيت ، از ارتكاب به آن خوددارى نمايد . تا آن گاه كه بحدّ اعتدال خود رسيد و پيكر و قامتش راست شد ، استكبار وجودش را احاطه نمود و از مسير حقّ رميدن گرفت و بىپروا به خبط و خطا افتاد ، با دلو هوايش [ براى سيراب كردن درخت پرشاخ « خود طبيعىاش » 
  ] آب كشيد ، كوشش و حركات مشقّتبار براى دنيايش صرف كرد و براى تحصيل لذائذ\r\n","description":"","footnote":"","page_name":" 146 ","page_number":146},
  {"content":"\r\nعيش و طربش و با تفكَّرات خام در بارهء نيازهايش . [ اين غافل مست براى زندگى خود 
  ] هيچ مصيبتى را احتمال نمىدهد و به حساب نمىآورد و هيچ ترسى او را به خشوع وادار نمىسازد . [ با اين غفلت تباه كننده 
  ] در فتنه و لغزش فريبندهء خود ديده از اين جهان بر مىبندد در حالى كه زندگى او در زمانى محدود و ناچيز در لغزش سپرى گشته ، نه نتيجه اى از نعمتهاى خدادادى گرفت و نه فريضهء لازم را بجاى آورد . )\r\n\r\nمبدء و مسير و پايان حركت طبيعى انسان\r\nاين انسان همان مسافر اسرارآميزى است كه تفكَّر در مبدء و مسير و پايان و هدف سفر او ، شگفتى هر متفكَّرى را برانگيخته است . او از آغاز بىسابقهء عالم هستى در اشكال گوناگونى از وجود به راه افتاده ، بىتوقّف و بىامان به حركت خود ادامه مىدهد . خداوند بوجود آورنده و به راه اندازندهء اين مسافر نخست پيش از به راه انداختن وى مادّه را با حكمت بالغهء خود باز نموده و آن را در مجراى تحوّلات قرار مىدهد و در برهه اى از زمان كرهء زمين را در گوشه اى از فضاى بسيار پهناور به صورت نخستين جايگاه نشأت اين مسافر در مىآورد . اين مادر اوّليّه بدون اين كه بداند بعدها با دست فرزندانى كه در درون خود مىپروراند ، چه غوغا و حوادثى در دامان او بوجود خواهند آورد و چه آتشها كه در آغوش او شعله ور خواهند ساخت و چگونه مناظر طبيعى زيباى او را با دودها و شعله‌هاى خودخواهىها به خاكستر مبدّل خواهند كرد ، دوران آبستنى خود را مىگذراند . اين پايتخت بسيار با ارزش كيهان بزرگ از سرنوشت آيندهء معادن و سرمايه‌هاى عظيم نهفته در درونش كه مانند خون در مسير شير شدن براى تغذيهء فرزندانش مىپروراند ، اطَّلاعى ندارد كه چگونه آن موادّ حياتبخش فردا به صورت اسلحهء سوزان در دست فرزندانش در آمده با عربده‌هاى « ما تكامل يافته‌ايم » ، « ما سرفصل تكامليم » ، « ما اشرف\r\n","description":"","footnote":"","page_name":" 147 ","page_number":147},
  {"content":"\r\nموجوداتيم « كه با صداى شيپورهاى جنگ و كشتار درهم خواهند آميخت ، بر سر و پيكر همديگر فرود خواهند آورد بيائيد از اين داستان غمانگيز بگذريم\r\n\r\nشرح اين هجران و اين خون جگر\r\nاين زمان بگذار تا وقت دگر\r\n\r\nاين مادر بيگناه كه به امر حقّ جلّ و علا آبستن چنين فرزندان و حوادثى است ، آبستن انسانهاى ديگرى نيز هست كه چشم به اين دنيا باز خواهند كرد و از همين زمين خاكى رصدگاهها براى نظاره بر بىنهايت و انجذاب بسوى آن خواهند ساخت . اينان كاروان بسيار با اهمّيّت مسير حياتند كه در دامان اين مادر باشكوه به بلوغ و كمال مىرسند و به سفر خود ادامه مىدهند .\r\nپيشتازان اين كاروان جدّى كه پاسخ حقيقى « اين انسانها از كجا مىآيند براى چه مىآيند و بكجا مىروند » فقط در اختيار آنان است ، پيامبران و اولياء عظامند كه در رديف اوّل آنان ابراهيم و موسى و عيسى و محمّد بن عبد اللَّه و فرزند ابي طالب صلوات اللَّه عليهم أجمعين حركت مىكنند .\r\nدوران باردارى اين مادر با حشمت و وقار بسر مىآيد و سر سلسلهء كاروان بسيار انبوه و طولانى و پر معنى كه آدم ابو البشر ناميده شده است ، از مشتى خاك سر بر مىآورد و سفر خود را در اين مسير بزرگ آغاز مىكند .\r\nآن گاه بذرهاى اوّليّهء فرزندان اين سر سلسلهء مقدّس از موادّ زمينى ، به صورت ذرّاتى از يك مرد و زن در نهانخانه هائى تاريك بنام ارحام مادران براى آغاز حركت جديد قرار مىيابد و روئيدن مىگيرد . اين مسافر در آن نهانخانهء تاريك منازل متوالى را كه فواصل بسيار دور آنها را قدرت مطلقه و لايزالى خداوندى نزديك بهم ساخته است در مىنوردد و با نمايشى ناچيز از هستى ، به قلمزنى صورتگر بزرگ كه اسماء حسنى از آن او است ، آماده مىشود و شايستگى دميده شدن روحى كه بوسيلهء آن در آيندهء نزديك بار امانت بزرگى را خدا به او عرضه خواهد كرد ، پيدا مىكند .\r\nاين مهمان نه ماهه كه با نيروى لذّت شديد و چند لحظه اى وارد مهمانخانهء\r\n","description":"","footnote":"","page_name":" 148 ","page_number":148},
  {"content":"\r\nجنين شده بود با احساس درد و اضطراب بيرون مىآيد و چشم به اين دنيا باز مىكند و همه چيز را تازه مىبيند . كارگاه شگفتانگيز خلقت كه براى هر انسان بينائى هدف معقول عالم هستى را نشان مىدهد ، خون سرخ فام را به شير حيات بخش مبدّل ساخته ، پيش از آنكه كودك دهان باز كند ، غذاى او را آماده نموده است . اين كودك نوزاد كه حتّى ناتوانتر از كودكان خيلى از حيوانات است ، چند صباحى دوران كبوترى را مىگذراند و فقط خدا مىداند كه اين آرامتر از كبوتر ساليان بعد چه عقابى نيرومند خواهد گشت .\r\nاين مسافر تازه به راه افتاده كه مقدارى از حياتش در محيط كوچكى مىگذرد كه از چند قطعه چوب تشكيل شده و گهواره ناميده مىشود در توى جمجمهء خود حافظه اى آورده است كه مىگويند : توانائى ثبت يك ميليون ميليارد اطَّلاع را دارا مىباشد و در تركيبات مغزى خود از 12 تا 15 ميليارد رابطهء الكتريكى كه با پانصد ميليون شبكهء ارتباطاتى بهمديگر وصل شده ، را با خود آورده است .\r\nنيروى عشق حقيقى با خود دارد كه اگر روزى در مسير واقعى خود شكوفا شود ، كتاب هستى را در لحظه هائى مىتواند بخواند و او خود چنين اعتراف مىكند :\r\n\r\nعاشق شو ار نه روزى كار جهان سر آيد\r\nناخوانده درس مقصود از كارگاه هستى\r\n\r\nعشقى كه مىتواند مبناى عاليترين استدلالها را در بارهء ديدن فروغ واقعيّات هستى روشن بسازد -\r\n\r\nعشق امر كلّ ما رقعه اى او قلزم و ما قطره اى\r\nاو صد دليل آورده و ما كرده استدلالها\r\n\r\nدليل عظمت وجود و حركت اين مسافر را در يك جملهء كوتاه چنين مى - توان گفت : كه خواندن اوراق كتاب هستى بدون خواندن كتابى كه اوراقش وجود اين مسافر است ، امكانپذير نخواهد بود ، نيز ممكن است روزى فرا\r\n","description":"","footnote":"","page_name":" 149 ","page_number":149},
  {"content":"\r\nرسد كه صفحات كتاب هستى خوانده شود ، ولى در بارهء شناخت كتاب انسان از صفحهء اوّل تجاوز نشده باشد . زبان گويائى براى اين مسافر تعبيه شده است كه مقاصد خود را بهم نوعانش تفهيم نمايد و آن را وسيله اى براى تعليم و تربيت در مسير « حيات معقول » به كار بيندازد . چشم براى ديدن و گوش براى شنيدن كه واقعيّاتى را از راه چشم و واقعيّات ديگرى را از راه گوش به مغز و روان خود منتقل بسازد و آنها را در آن كارگاه با عظمت از پالايشگاه - هاى متنوّع براى بوجود آوردن محصولاتى گوناگون كه پاسخگوى همهء ابعاد زندگيش باشند ، بگذراند . تجربه‌ها بيندوزد و عبرتها بگيرد ، باشد كه قانون من و روح خود را دريابد و از آن قانون منحرف نگردد . مسافر اسرارآميز همچنان به حركت خود ادامه مىدهد و بحدّ اعتدال وجودى نائل گشته و پيكرش راست و به حدّ نصاب خود مىرسد . اكنون گام به منزل جديدى گذاشته است .\r\nاو داراى حقيقتى بنام « من » ، « روان » ، « شخصيّت » ، « روح » شده است و مىتواند از اين حقيقت يا حقائق واقعيّت هستى خود را دريابد و با آگاهى به هستى به راه جديد خود ادامه بدهد . اين يك منزلگه بسيار حسّاس و خطرناك است كه مىخواهد پشت سر خود بگذارد ، زيرا آن حقيقت عظمى را كه در خود در مىيابد ، ممكن است از همين منزلگه در خدمت خود طبيعى قرار بدهد و به عبارت صحيحتر ممكن است روح را در برابر خود طبيعى كه جز آخور و جايگاه تخليهء مدفوع هيچ چيزى را نمىشناسد و جز تورّم خود ، هيچ انگيزه و علَّت و هدفى براى هستى خويشتن نمىداند ، ناديده بگيرد و حيوانى بر كاروان انسانها بيفزايد . وجود اين حيوان انساننما را كبر و غرور احاطه نموده در عين حال كه جزئى از كاروان انسانها است ، از مسير حقّ رميدن مىگيرد و بىپروا به رسالت پيامبران و احكام عقل و فريادهاى وجدان از گناهى به خطائى و از وقاحتى به لغزشى مىافتد و انديشه و ديگر مشاعرش به صورت سطلى در مىآيد كه همواره آب هوى و هوس از چاه‌هاى غرائز حيوانيش پر مىكند و خود طبيعى\r\n","description":"","footnote":"","page_name":" 150 ","page_number":150},
  {"content":"\r\nرا با آن آب متورّم مىسازد . تلاش و تكاپوى حياتش را با تن دادن به هرگونه مشقّت و خستگىها در همين زندگى پست دنيوى صرف نموده نقدينهء سرمايهء هستىاش را سكَّه به سكَّه ببازار زندگى حيوانى آورده و در برابر شهوات و خودخواهىهايش از دست مىدهد . اين سست عنصر دون صفت با تفكَّرات خام در بارهء نيازهاى حياتش دلخوش است . اين مسافر سر به هوى و هوس در فكر منزلگه‌هاى بعدى نيست و به جهت حجابهاى ضخيمى كه از شهوات و خودكامگىها بر ديدگانش زده است ، حتّى دو قدم بعدى را هم نمىبيند . او ناله‌هاى سوزان منزلگه بعدى را كه بسيار نزديكند نمىشنود ، احتمال ناگواريها و مصيبتهائى كه سر راهش را گرفته و او را به زانو در خواهند آورد نمىدهد ، همهء فرداها را مانند ديروزها مىپندارند كه در آن روزها خنديده است و جست و خيزها نموده است . نه تنها خود ترس بلكه مفهومى از ترس هم به مغز مختلَّش راه نمىيابد كه اين ذوقها و خوشگذرانىها ، چه آتشها و دودهاى خفقانآورى را بدنبال خود خواهند آورد -\r\n\r\nآتشش پنهان و ذوقش آشكار\r\nدود او ظاهر شود پايان كار\r\n\r\nترس از چه ترس از عكس العملهاى ذخيره شده در پشت پرده و دور از ديد كوته بينش ، از عملهائى كه انجام داده و در خيال خود آنها را به ديار نيستى محض فرستاده است ترس از معلولهائى كه او چه بداند و چه نداند ، بخواهد يا نخواهد با شديدترين رابطه بدنبال علَّتهائى كه بوجود آورده است ، گريبانش را خواهند فشرد . بدينسان در دامان امواج فتنه‌ها و لغزشها به - حركت خود ادامه مىدهد ، بكجا روبگرداب بىامان مرگ . اگر اين مسافر معناى سفر و هدف آن را مىدانست ، هرگز در سر راه خود به منزلگهى به نام مرگ نمىرسيد ، بلكه آنچه مىديد ، پلى بود كه با كمال آرامش و سرور از آن عبور ميكرد -\r\n\r\nگر مرگ رسد چرا هراسم\r\nكان راه به تست مىشناسم\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nاز خورد گهى به خوابگاهى\r\nوز خوابگهى به بارگاهى\r\nگر شوق تو هست خانه خيزم\r\nخوش خسبم و شادمانه خيزم\r\n\r\nنظامى\r\nدريغا بر حال چنين انسانى كه زمانى محدود و ناچيز در اين دنيا زندگى كرد و بدون گرفتن نتائج سعادت زاى ابدى بوسيلهء شناخت نعمتهاى خداوندى و انجام تكاليف سازنده ديده از اين جهان بر بست و رفت ، رفتنى كه بازگشت ندارد .\r\n240 ، 252 - دهمته فجعات المنيّة فى غبّر جماحه ، و سنن مراحه ، فظلّ سادرا و بات ساهرا ، فى غمرات الآلام و طوارق الأوجاع و الأسقام ، بين أخ شقيق و والد شفيق ، و داعية بالويل جزعا و لادمة للصّدر قلقا ، و المرء فى سكرة ملهثة و غمرة كارثة ، و أنّه موجعة ، و جذبة مكربة و سوقة متعبة ( ناگهان انبوهى از اندوهها و ناگواريهاى مرگ در حالى كه هنوز بر - مركب سركش خودكامگىها سوار بود و بيخيال راه شادى و عيش و عشرت مىپيمود ، بر سرش تاختن گرفت . در اين هنگام در حيرتى كه هيچ سابقه اى نداشت فرو رفت و امواج متلاطم درد و زجرها آرامش خواب شبانگاهى را از سرش ربود و از اين پس انواع دردها و بيماريها او را احاطه كردند ، در حالى كه توانائى مقاومت در برابر آنها را از دست داده است . چشم باز مىكند خود را در ميان برادرى همتا و پدرى مهربان و مادر و خواهرى كه قيافهء مرگ وى آنانرا به شيون در آورده مىبيند كه آنان مضطربانه به سينه‌هاى خود مىكوبند . در اين حال [ كه لحظات نهائى زندگى را سپرى مىكند 
  ] فرو رفته در سكرات رنجآور مرگ كه موجب قطع همهء اميدهايش گشته است و نالهء ضعيف و دردناك و كشش سخت و\r\n","description":"","footnote":"","page_name":" 152 ","page_number":152},
  {"content":"\r\nرانده شدن مشقّتبار از اين دنيا ، [ يعنى در آستانهء مرگ 
  ] )\r\n\r\nمسافر در منزلگه مرگ\r\nاينك مسافر راه زندگى منزلها سپرى كرده ، راه‌ها پيموده و همهء شئون سفرى كه از آن او بود ، يكى پس از ديگرى پشت سر گذارده ، تدريجا افق ديدگاهش تاريكتر مىشود و چند قدمى خود را نمىبيند . به راه خود ادامه مىدهد ، هنوز هم باور نمىكند كه تاريكى افق كه كم كم ديدگانش را مىفرسايد هرگز به روشنائى مبدّل نخواهد گشت ، او حتّى به اميد يك دقيقه بعد نمىخواهد از مركب چموش و سركش خودكامگىها فرود آيد و عيش و عشرت را به پايان رسيده تلقّى كند ، ولى كدام دقيقه ، كدام ثانيه خود در چه حالست كه خودكامگى هم داشته باشد عيش و عشرت كدامين عيش و عشرت در آن هنگام كه در جستجوى وسائل تسليت بخويشتن است ، افق به تاريكىها و طوفانهاى خود مىافزايد .\r\nناگهان به ذهنش مىرسد كه زندگى از اين طوفانها و تاريكىها فراوان دارد كه مدتى فضاى درون را اشغال مىنمايند و سپس تدريجا مرتفع مىگردند و بار ديگر با باز شدن افق فضاى درون روشنائى خود را از سر مىگيرد .\r\nبدينسان در موقع بر هم زدن محتويات حافظه براى پيدا كردن سخنى يا رويدادى تسليت انگيز ، ناگهان چند بيت از حافظ بزرگ از لابلاى حافظه سركشيده براى تسليت بسراغش مىآيند ، آرى :\r\n\r\nيوسف گمگشته باز آيد به كنعان غم مخور\r\nكلبهء احزان شود روزى گلستان غم مخور\r\nاى دل غمديده حالت به شود دل بد مكن\r\nوى سر شوريده باز آئى به سامان غم مخور\r\nگر بهار عمر باشد باز بر طرف چمن\r\nچتر گل بر سركشى اى مرغ خوشخوان غم مخور\r\n\r\n","description":"","footnote":"","page_name":" 153 ","page_number":153},
  {"content":"\r\nكدامين يوسف اى بينوا يوسف دوران جوانى اگر بتوانى گام بر فوق هستى بگذارى و همهء جرياناتى كه در هستى رويداده است ، برگردانى كه بار ديگر كار خود را از آغاز شروع نمايد ، يوسف جوانى تو هم به كنعانى كه تو مىخواهى باز خواهد آمد اى مسافر مضطرب ، به اين چاه كه تو افتاده اى عميقتر از آن است كه طنابى به در ازاى هستى بتواند به قعر آن برسد و ترا در سطلى گذارد و از آن بيرون بياورد . كدامين گلستان اين كلبهء احزان كه تو در آن قرار گرفته اى اگر چه در ميان رختخواب پرنيانى غنوده باشى لب همان گور تاريك است كه براى بلعيدن بدن ناز پرورت دهان باز كرده است . آن كدامين دل غمديده است كه از اين گرداب نهائى نجات پيدا خواهد كرد او در حال شمردن آخرين حركات و اهتزازات خويش است كه در اندك زمانى بعد غذاى لذيذى براى ماران و موران گور تاريك تو خواهد بود . اين شورش سر از آن شورشها نيست كه سر را رها كند كه سر بتواند به سامان خود باز گردد .\r\nاين كاسه سر مىرود كه حساب مستىها و غرور و نخوتهاى خود را با حشرات زمينى تصفيه نمايد و خاك زمين را براى بيدار كردن مستان گيج و سر در گمى كه قدم بر آن مىگذارند و از آسمان باج مىخواهند ، آماده بسازد .\r\n\r\nمست است زمين زيراك خورده است بجاى مى\r\nدر كاس سر هرمز خون دل نوشروان\r\nبس پند كه بود آنگه بر تاج سرش پيدا\r\nصد پند نو است اكنون در مغز سرش پنهان\r\n\r\nخاقانى\r\nبهار عمر همهء بهاران با نسيمهاى بيدار كنندهء خود جسم ترا نواخته و عقل ترا به خزانى كه بىامان به دنبال مىآمد بيدار ساخته و رفته‌اند . اين خزان نهائى هيچ بهارى در پى نخواهد داشت تا چمنى بيارايد و مرغ خوشخوانى چتر گل بر سر كشد . تاريكىهاى افق بر تيرگىها و تراكم خود مىافزايند و\r\n","description":"","footnote":"","page_name":" 154 ","page_number":154},
  {"content":"\r\nناگهان مسافر مضطرب در درون آنها فرو رفته است . امواج درد و زجرها يكى پس از ديگرى و يكى همزمان با ديگرى با طوفانهاى ظلمانى دريغها و اسفها او را چنان در خود فرو برده‌اند كه گوئى در طول ساليان عمر حتّى يك آفتاب در بالاى سرش ندرخشيده و هيچ خنده و تبسّمى بر لبانش نقش نبسته است . منزلگهى است بس شگفتانگيز شدّت درد و اضطراب شب و روز را در هم آميخته و از روشنائى و تاريكى جز خيالى نامفهوم در ذهن چيزى نمانده است . كشش شديد روح به منزلگهى وراى منزلگاههائى كه تا آن ساعت در نور ديده است ، حتّى از شنيدن ناله‌هاى جانسوز و ضعيفش مانع است .\r\nاين كشش بىاختيار همچنان به نهيب خود ادامه مىدهد : توقّف مكن و راهت را ادامه بده اى مسافر حركت كن . كدامين حركت آن حركتهاى خرامان و آزادانه با قدمهايى كه براى نهاده شدن بر زمين ، از زمين باجها مىخواست نه هرگز ، آن حركت تمام شده و بپايان رسيده است . آن حركتى بود پيش از اين منزلگه كه خود حركت مىكردى و خود مىرفتى ، پس از اين ، ترا حركت خواهند داد و خواهند برد - بكجا\r\n253 ، 262 - ثمّ أدرج فى أكفانه مبلسا و جذب منقادا سلسا ، ثمّ ألقى على الأعواد رجيع وصب و نضوسقم ، تحمله حفدة الولدان و حشدة الإخوان إلى دار غربته و منقطع زورته و مفرد وحشته حتّى إذا انصراف المشيّع و رجع المتفجّع أقعد فى حفرته نجيّا لبهتة السّئوال و عثرة الامتحان ( سپس با كمال يأس و انقطاع از اين دنيا در كفنهايش پيچيدند ، و بىآنكه مقاومتى از خود نشان بدهد و با كمال تسليم و با آسانى به طرف مركبى چوبين كه تابوت نام دارد كشيده شد . خسته و كوفته [ چونان چارپائى كه خسته و درمانده از مسافرتى بر گردد و بدون مهلت 
  ] در حالى كه لاغر و بيمار\r\n","description":"","footnote":"","page_name":" 155 ","page_number":155},
  {"content":"\r\nاست ، به سفرى ديگر رهسپارش كنند ، در تابوت چوبين گذارده فرزندان و فرزند زادگان و انبوه برادران مركب چوبين را با آن محتوايش بر روى دوش بسوى ديار غربت جايگاهى كه همهء ديدارها در آنجا قطع شده ، و تنهائى وحشتزائى در آن حكمفرما است ، كشيدند و كالبدش را بر خاك و روحش را بر عملش سپردند و برگشتند . پس از انصراف تشييع كنندگان و ناله و شيون كنندگان براى گرفتن پاسخ به سئوالات بهت انگيز و فاش كنندهء لغزشهاى امتحان در گودال قبرش نشاندند . )\r\n\r\nمىپوشانند و بر مركب چوبين سوارش مىكنند و مىبرند\r\nچند قطعه پارچهء ناچيز لباس او مىشود كه براى پوشيدنش به اندازه گيرىها و صرف وقتهاى طولانى خيّاطان و ايستادن در برابر آئينه‌هاى نيم قدّ و تمام قدّ هيچ نيازى نيست ، ملاحظهء سرما و گرما و شب و روز و مقبوليّت در ميان مردم و آرايش براى اندام در اين لباس بسيار موقّت و بىدوام شرط نمىشود ، زيرا اين خود مسافر نيست كه آن را مىپوشد ، بلكه ديگران كه خود چند صباح ديگر از همين گذرگاه عبور خواهند كرد با ديدهء گريان براى او مىپوشانند . خيّاط زبردست اين لباس فرجامين خيّاط همان لباس نخستين است كه هنگام ورود از دروازهء زندگى ، قابله اى تبسّمكنان بر او پوشانده بود .\r\nپس از پوشاندن اين لباس فرجامين او را مىكشند . او را مىكشند ، يعنى چه چه كسى را مىكشند و بكجا مىكشند اين همان نيرومند پر تحرّك و پر جست و خيز بود كه با غرّش اراده اش كيهان بزرگ را زير پايش مىديد كه مىلرزد و از او تخفيف در تكليف التماس مىكند . اين همان سدّشكن نافرمان است كه همهء قوانين زندگى اجتماعى را تارهاى عنكبوتى مىديد و همهء اصول « حيات معقول » را پندارهائى بىاساس كه توانائى گستاخى بدامان كبر\r\n","description":"","footnote":"","page_name":" 156 ","page_number":156},
  {"content":"\r\nو نخوت او را نداشتند . همهء خواسته‌هاى بشرى را تابع و طفيلى خواسته‌هاى خود مىديد و همهء افراد بنى نوع انسانى را وسيله و خود را هدف از هستى تلقّى مىكرد . اين همان هدف اعلاى هستى است كه اكنون وسيله‌ها او را مىكشند و مىبرند . اين همان انتقام نقدى است كه وسيله‌هاى قربانى شده در راه هدفهاى حيوانى او ، در انتظارش بودند . او را مىبرند در حالى كه قدرت اين خواهش را ندارد كه بگويد : « كمى آهسته تر برويد » ، « يكى از دو دستم زير سرم مانده است ، آن را برداريد و بر پهلويم دراز كنيد » بكجا مىكشند و مىبرند به جائى كه هر وقت صحبتى از آن بميان مىآمد ، مىگفت كه -\r\n\r\nزان پيش كه غمهات شبيخون آرند\r\nفرماى كه تا باده گلگون آرند\r\nتو زر نه اى اى غافل نادان كه ترا\r\nدر خاك نهند و باز بيرون آرند\r\n\r\n( 1 )  هر موقعى كه به او مىگفتند : به هوش باش كه « چيزى كه از بالا شروع شده است در پائين ختم نخواهد گشت » سر بسوى خدمتكار بر مىگرداند كه پياله را بياور و -\r\n\r\nمىخور كه از اين فسانه‌ها كوته نيست\r\n\r\nمستى و ناهشيارىهاى روح افكن امان نمىداد كه حتّى با مشاهدهء بروز حيات از همين خاكدان ، احتمال ظهور دوم براى بقاء ابدى بدهد . آرى احتمال ، احتمالى كه به جهت اهمّيّت موضوع محتمل از همهء يقينها محرّكتر و نگران كننده تر است .\r\nمسافر خسته و كوفته را با دستهائى كه در زندگى بدامان كبر و خودخواهىهايش نزديك نمىشد ، به بستر خاك تيره نهادند و چند لحظه با چشمان خيره به آن تسليم بىاختيار به خاك و حشراتش نگريستند آيا واقعا اين\r\n","description":"","footnote":" ( 1 ) . رباعيّات منسوب به خيّام . ","page_name":" 157 ","page_number":157},
  {"content":"\r\nبه خاك افتاده همان است كه خاك مرگ بر سر زندگان مىريخت و ديدار خورشيد حيات را از آنان سلب مىكرد آيا واقعا اين بىحركت همان است كه حركات حياتى و حياتبخش انسانها را به سكون مبدّل مىساخت شگفتا ، اين يك مشت گوشت و استخوان و رگ و پوست كه اين طور حركت و جنبش خود را از دست داده است ، همان است كه هزاران ، بلكه ميليونها انسان را در برابر خود به لرزه در مىآورد و خود را مالك زندگى و مرگ آنان مىديد آرى ، اين همان است ، و شما اشتباه نمىبينيد . ديگر بس است ، اكنون برگرديد و او را به حال خود بگذاريد . آرى براى كسى كه بخواهد از كتاب زندگى درسى مفيد بخواند ، سطر آخر اين كتاب فهرست همهء فصول و ابواب زندگى است كه با كمال اجمالش همهء تفصيلات زندگى را مىتواند تعليم بدهد . و براى كسى كه نخواهد از كتاب زندگى درسى فرا بگيرد خواندن همهء فصول و ابواب آن كتاب هم اثرى نخواهد بخشيد -\r\n\r\nبر اهل معنى شد سخن اجمالها تفصيلها\r\nبر اهل صورت شد سخن تفصيلها اجمالها\r\n\r\n( 1 )  مولوى اوّلين شب خوابيدن در آرامگاه ابدى فرا رسيده است . مسافر اسرار - آميز با آفتاب فروزان و ماه تابان سپهر لاجوردين با ستاره‌هاى بىشمارش آخرين وداع را گفته و وارد گودال آرامگاهش شده است . در اين شب ، آن خداوندى كه اين مسافر را در درون رحم مادر نشانده بود ، در اين رحم سوم كه قبر ناميده مىشود ، بار ديگر مىنشاند . آن خداوندى كه انسان را با آن همه استعدادها و نيروهايش بوسيلهء چند قطره نطفهء ناچيز در تنگناى عناصر عالم طبيعت بلند مىكند و مىنشاند و سپس كيهان بزرگ را زير پاى او مىگذارد ،\r\n","description":"","footnote":" ( 1 ) . ديوان شمس تبريزى . ","page_name":" 158 ","page_number":158},
  {"content":"\r\nهمان قادر مطلق اين مسافر را كه هنوز حيات و روح بطور كلَّى از او مفارقت ننموده است ، در تنگناى قبر مىنشاند و مبانى اصلى عقائدش را كه تفسير كنندهء زندگيش بود بوسيلهء دو فرشته از او سؤال مىنمايد .\r\n263 ، 274 - و أعظم ما هنالك بليّة نزول الحميم و تصلية الجحيم و فورات السّعير و سورات الزّفير ، لا فترة مريحة و لا دعة مزيحة و لا قوّة حاجزة و لا موتة ناجزة و لا سنة مسلية بين أطوار الموتات و عذاب السّاعات إنّا باللَّه عائذون ( بالاتر از اينها ، بلاى ورود در مايع جوشان عذاب الهى و سرنگون شدن در دوزخ و غوطه ور شدن در امواج سوزان آتش است و سختىهاى نفسهاى آن . نه يك سكون استراحتى براى آن تبهكاران وجود دارد و نه آرامشى كه بتواند عذاب را بر طرف نمايد و نه نيروئى مانع از هجوم آن همه دردها و ناگواريها و نه مرگى حاضر و قطع كنندهء عذاب وجود دارد كه بساط هستىاش را از عذاب اعمالش رها كند . و نه حتّى خوابى سبك و موقّت كه [ حدّ اقل لحظاتى را 
  ] بيارامد . [ اينست داستان سرنوشت تبهكاران 
  ] ميان انواعى از مرگها و عذابهاى متوالى و كشنده . ما به خدا پناه مىبريم ) .\r\n\r\nدر پايان كار ، سرنوشت نهائى انسان تبهكار ، دوزخى است كه آتشش را از همين زندگى دنيوى به آن جايگاه عذاب دردناك فرستاده است\r\nحلقه‌هاى زنجير گرانبار عذاب الهى جز زائيده شده از آن زنجير و بندهائى كه آدمى در اين زندگى دنيوى به دست و پاى روح سبكبال و بلند پرواز خود زنده بود ، چيز ديگرى نخواهد بود . آن زنجيرها و قفسهاى آتشين كه\r\n","description":"","footnote":"","page_name":" 159 ","page_number":159},
  {"content":"\r\nدر دوزخ براى شكنجهء خودپرستان ضدّ انسان آماده شده است ، همانست كه در اين دنيا به ارواح و دست و پاى ناتوانان مىپيچيد و حيات آنانرا در زجر و شكنجهء جانكاه تباه ميكرد . شعله‌هاى سوزان دوزخ همانست كه در اين دنيا همهء سرمايه‌هاى فوق ارزش وجود خود و ديگران را با آن شعله‌ها سوخته و بباد فنا داده است . خداوند رحمان و رحيم كه مشيّت بالغه اش بر مبناى * ( وَتَمَّتْ كَلِمَةُ رَبِّكَ صِدْقاً وَعَدْلًا ) * ( 1 ) \r\n( مشيّت و فعل پروردگار تو بر صدق و عدل استوار شده است ) .\r\nاستوار شده است ، حتّى يك شرارهء ناچيز بر خرمن وجود مخلوقات خود كه براى لطف و عنايت خود آنانرا وارد صحنهء هستى كرده است ، نخواهد زد .\r\nاين يك مشت خاك چه توانائى وارد كردن نقص و آسيب به خداوند ذو الجلال دارند ، كه خداوند براى انتقام شخصى خود آنانرا در آتش قهر و غضب تشفّى و انتقام جويانه بسوزاند\r\n275 ، 284 - عباد اللَّه ، أين الَّذين عمّروا فنعموا ، و علَّموا ففهموا ، و أنظروا فلهوا و سلَّموا فنسوا أمهلوا طويلا ، و منحوا جميلا ، و حذّروا أليما ، و وعدوا جسيما احذروا الذّنوب المورّطة و العيوب المسخطة ( اى بندگان خدا كجا هستند كسانى كه براى آنان عمر داده شد ، از نعمتها برخوردار شدند ، به آنان تعليم داده شد و آنان فهميدند و كسانى كه مهلت داده شدند ، آن فرصت را در غفلت و لهو و لعب سپرى كردند . از نعمت تندرستى و سلامت برخوردار شدند ، وظيفهء خود را در برابر آن نعمتها بفراموشى سپردند . مهلت طولانى يافتند و زيبائى و نيكوئى به آنان عطا شد ، و در\r\n","description":"","footnote":" ( 1 ) . الأنعام آيه 115 . ","page_name":" 160 ","page_number":160},
  {"content":"\r\nبارهء عذاب نتائج اعمالشان تهديد شدند و وعدهء بزرگى به آنان داده شد .\r\nاى بندگان خدا ، از گناهان مهلك و عيوبى كه خدا را به سخط و غضب در مىآورد بپرهيزيد . )\r\n\r\nبار ديگر در حيات خود بينديشيد و با مشاهدهء سرنوشت ديگران ، بدانيد چه مىكنيد\r\nاين انسان يك پديدهء بسيار شگفت انگيز است ، اگر بخواهد جز خود كسى را نبيند ، چنان در خود فرو مىرود و چنان ديده از همه چيز جز خود مىبندد كه گويى كارگاه هستى جز خود او محصولى را بوجود نياورده است . اين خود محوران خودبين نمىدانند كه از بذر « من همه چيز » محصولى جز « من هيچ چيز » روئيده نشده و نخواهد شد . اينان كورك متورّمى در پشت گردن دارند كه نمىتوانند سر از خود بالا برده و چيزى ديگر يا كسى ديگر را ببينند . اين پندار بى اساس كه من زندگى مىكنم ، زمين هم وجود دارد ، من حركت و احساس دارم آسمان لاجوردين هم براى خود آفتابى دارد و ماهى و ستارگانى . و بطور كلَّى من هستم ، قوانينى هم وجود دارند كه براى خودشان مشغول فعّاليّتند . زمين و آسمان و آفتاب و ماه و همهء قوانين هستى چه ارتباطى با من دارند ، من كه هستم آغاز پاسخ اين نيست هستنما ، بجاى بسم اللَّه الرّحمن الرّحيم ، اين بيت است :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nساده لوح بينوا نمىداند كه همين تخيّلات و پندارهاى تباه كننده امواجى مفيد از درياى بيكران هستى بوده است كه با ورود به مغز مختلَّش به طوفانهاى مهلك مبدّل گشته و سند حماقت او را به دستش داده‌اند و اين امواج در مسير خود چه در دوران مثبت و مفيديّت و چه پس از ورود به كارگاه مختلّ مغز او كه بطوفانهاى مهلك مبدّل گشته است ، حتّى لحظه اى بدون ارتباط با قوانين\r\n","description":"","footnote":"","page_name":" 161 ","page_number":161},
  {"content":"\r\nهستى ، حركتى نداشته‌اند . او بدينسان انسانهائى را از همنوعان خود مىبيند كه ساليان طولانى زندگى مىكنند و از انواع نعمتها و وسائل حيات طبيعى محض و « حيات معقول » برخوردار مىگردند و آگاهى و فهم بدست مىآورند ، ولى نه اعتنائى به مسئوليّت در برابر آن نعمتها و وسائل مىكنند و نه در صدد افزودن به علم و فهم و عمل بر طبق آن دو برمىآيند . وى كه در نهانخانهء ظلمانى خود طبيعى با خاطرى آسوده نشسته و در به روى خود از اغيار بسته است ، نمىخواهد بداند كه خود او جزئى از همين كاروان گمشده در بيابانهاى بى سروته جهل و كامكارىها است كه سرگشته دور خود مىگردند . بيائيد بار ديگر در حيات خود بينديشيم و با مشاهدهء سرنوشت ديگران ، بدانيم كه چه مىكنيم .\r\nعمر براى بثمر رسانيدن شخصيّت بىنهايت طلب در مسير « حيات معقول » است . علم و فهم براى عمل ، مهلت براى كار و تلاش كه در آينده اى نزديك ولى دورنما در برابر چشمان ما تجسّم خواهد يافت . در تندرستى خود اين نعمت بزرگ كه فقط بيماران ارزش آن را مىدانند ، محدوديّت و موقّت بودن آن را فراموش نكنيم و نگذاريم اين سرمايهء جاودانگى ما بهدر برود . كه روزى با زمزمهء اندوهبار -\r\n\r\nافسوس كه ايّام جوانى بگذشت\r\nسرمايهء عمر جاودانى بگذشت\r\nتشنه بكنار جوى چندان خفتم\r\nكز جوى من آب زندگانى بگذشت\r\n\r\nهمهء سطوح روان خود را بشورانيم و جز لجن و كثافت در آنها مشاهده نكنيم .\r\nبراى يك انسان آگاه ، آن مدّت از عمر طبيعى كه خداوند به مخلوقاتش عنايت فرموده است ، براى انسان شدن كم نيست . انديشه‌ها و انقلابات ثمر - بخش روحى اگر چه گاهى بمقدّمات پيشين نيازمندند ، ولى خود آنها غالبا در لحظاتى محدود از عمر سر بر مىكشند و حيات و بلكه فروغ كلّ هستى را در مىيابند . در سرگذشت انديشه‌ها و انقلابات عظماى تاريخ بنگريد ، خواهيد\r\n","description":"","footnote":"","page_name":" 162 ","page_number":162},
  {"content":"\r\nديد عظمتهاى آنان غالبا محصول بارقه هائى بوده است كه يا از ضربه‌هاى شكنندهء خود طبيعى سركشيده‌اند و يا از تأثيرات عميق عشق به حقايق ، بوجود آمده‌اند و همهء ما مىدانيم كه بارقه‌هاى مغزى و روانى چنان كه از خود همين كلمه برمىآيد درخشش سريعى است كه حتّى انسان را از اندوخته‌ها و محتويات مغزى و روانى قبلى خود گسيخته و وارد وضع جديدى مىسازد . به همين دليل است كه امير المؤمنين عليه السّلام كه يقينا ارزش لحظات عمر انسانى را مىشناسد در سر تا سر سخنان مباركش به غنيمت شمردن عمر و لحظات گذران آن شديدا و مكرّرا توصيه مىفرمايد ، بيائيد گناهان را كوچك نشماريم ، زيرا آن انسان احمق و نادان اعتنائى به انحراف كوچك نمىكند كه بزرگى خداوند و حسّاسيّت شديد وجدان را در آلودگى نمىشناسد .\r\n285 ، 305 - أولى الأبصار و الأسماع ، و العافية و المتاع ، هل من مناص أو خلاص ، أو معاذ أو ملاذ ، أو فرار أو محار أم لا فأنّى تؤفكون أم أين تصرفون أم بماذا تغتروّن و إنّما حظَّ أحدكم من الأرض ذات الطَّول و العرض قيد قدّه ، متعفّرا على خدّه . الآن عباد اللَّه و الخناق مهمل و الرّوح مرسل فى فينة الإرشاد و راحة الأجساد و باحة الاحتشاد و مهل البقيّة و أنف المشيّة و إنظار التّوبة و انفساح الحوبة قبل الضّنك و المضيق و الرّوع و الزّهوق و قبل قدوم الغائب المنتظر و أخذة العزيز المقتدر ( اى دارندگان بينائىها و شنوائىها و عافيت و متاع دنيا ، آيا هيچ پناهگاهى و خلاصى و ملجأ و تكيه گاهى براى خود مىبينيد يا قدرتى براى فرار داريد يا به اميد مرجع و پشتيبانى نشسته‌ايد [ حال كه نه پناهگاه\r\n","description":"","footnote":"","page_name":" 163 ","page_number":163},
  {"content":"\r\nو خلاصى هست و نه ملجأ و تكيه گاهى ، و نه توانائى فرار 
  ] پس بكدامين مسير منحرف مىشويد و بكدامين سوى برميگرديد ، يا بكدامين پشتيبان مغرور شده‌ايد جز اين نيست كه نصيب هر يك از شما از زمين به طول و عرض قامت شما است خوابگاهى كه بالاخره گونه بر خاكش نهاده [ و در همان جا هر چه را كه از طبيعت گرفته و به شكل گوشت و پوست و خون و رگ و استخوان موجوديّت طبيعى خود را تشكيل داده بوديد ، به خود طبيعت برخواهيد گرداند . 
  ] هم اكنون به خود بيائيد اى بندگان خدا كه مهلت وسيعى بشما داده شده و روح شما در طول زمان براى ارشاد آزاد است و بدنها در حال راحت و ميدان تجمّع براى زندگى و فرصت باقيماندهء حيات و تجديد اراده‌ها و مهلت براى برآوردن نياز وسيع است . [ برخيزيد و حركت كنيد 
  ] ، پيش از آنكه زمان كوتاه شود و پيش از آنكه به تنگناى خوابگاه نهائى وارد شويد و پيش از ترس عقبات و بيم جدائى روح از بدن و پيش از رسيدن به غايتى كه مورد انتظار است و قبل از مؤاخذهء خداوند عزيز به فكر سرنوشت و مقصد نهائى خود باشيد ) .\r\n\r\nبكجا مىرويد علَّت غرور شما چيست رو بكدامين پناهگاه مىبريد\r\n* ( فَأَيْنَ تَذْهَبُونَ ) * ( 1 )  * ( إِنَّ الله ) * ( 2 ) \r\n( به كجا مىرويد ) و ( به كدامين سو برميگرديد ) امير المؤمنين مىفرمايد : روى سخن با بينايان و شنوندگان و تندرستان و داراى امكانات زندگى است . انسان بينا و شنوا بايد بداند كه اين حركت پر معنى و اين زندگى قانونى كه سر تا سر ماهيّت و مختصّات آن را قوانين دقيق احاطه كرده است ، حتما هدفى دارد و چنين پديدهء بزرگ ياوه و\r\n","description":"","footnote":" ( 1 ) . التّكوير آيهء 26 .  ( 2 ) - الأنعام 95 و فاطر 3 و غافر 62 . ","page_name":" 164 ","page_number":164},
  {"content":"\r\nبيهوده نيست . احساس مسئوليّت در بارهء انديشه‌ها و كردارها و گفتارهائى كه در طول اين زندگى بوجود مىآيند ، اساسىترين احساسى است كه ناديده گرفتن آن مساوى مبارزه با خويشتن است . پندار فرار از اين احساس هيچ تفاوتى با گريز از خويشتن ندارد . و بى علَّت نبوده است كه قرن ما را قرن « بيگانگى از خويشتن » ناميده‌اند ، زيرا شيوع اين بىپروائى كه « بخوريد و بياشاميد و از حدّاكثر لذّت برخوردار شويد و ديگر هيچ » چنان احساس مسئوليّت را كشته است كه گوئى در اين انسان احساسى بنام احساس مسئوليّت وجود نداشته است . وقتى كه اين احساس شريف و مقدّس كشته شد ، ديگر علَّتى نمىماند براى اين كه انسان در اصل و قانون و هدف و پشتيبان نهائى بينديشد .\r\nو هنگامى كه انديشه در حقايق مزبور منتفى گشت ، همهء سرمايه و استعدادهاى عالى انسانى در راه كامجوئىها و متورّم ساختن خود طبيعىاش مستهلك ميشوند .\r\nامّا در اينجا مقدارى بايد توقّف كنيم و ببينيم آيا واقعا انسان آن قدر سست عنصر و حيوان صفت است كه احساس مسئوليّت را با آن ريشه‌هاى اصيل و با عظمتش در برابر كامجوئىها و متورّم ساختن خود طبيعىاش به اين زودى و بيخيالى از دست مىدهد پاسخ اين سؤال شگفت انگيز را فقط وسائل و مواد تخدير و مستى مىتواند بدهد كه بر فضاى مغز و روان بشر امروزى حاكميّت دارد . و الَّا بقول داستايوسكى و ويكتور هوگو وجدان آدمى آن قدر سست و بىپايه نيست كه با هر عامل و علَّتى دست از كار خود بكشد ، براى سقوط كلَّى وجدان سقوطى باندازهء سقوط از آسمان به زمين احتياج دارد .\r\n","description":"","footnote":"","page_name":" 165 ","page_number":165},
  {"content":"\r\n\r\nمتن خطبهء هشتاد و چهارم\r\n\r\n84 - و من خطبة له عليه السلام في ذكر عمرو بن العاص\r\nعجبا لابن النّابغة يزعم لأهل الشّام أنّ فيّ دعابة ، و أنّي امرؤ تلعابة : أعافس و أمارس لقد قال باطلا - 6 ، و نطق آثما .\r\nأما - و شرّ القول الكذبإنّه ليقول فيكذب ، و يعد فيخلف ، و يسأل فيبخل ، و يسأل فيلحف ، و يخون العهد ، و يقطع الإلّ ، فإذا كان عند الحرب فأيّ زاجر و آمر هو ما لم تأخذ السّيوف مآخذها ، فإذا كان ذلك كان أكبر مكيدته أن يمنح القرم سبّته . أما و اللَّه إنّي ليمنعني من اللَّعب ذكر الموت ، و إنّه ليمنعه من قول الحقّ نسيان الآخرة ، إنّه لم يبايع معاوية حتّى شرط أن يؤتيه أتيّة ، و يرضخ له على ترك الدّين رضيخة .\r\n","description":"","footnote":"","page_name":" 166 ","page_number":166},
  {"content":"\r\n\r\nترجمهء خطبهء هشتاد و چهارم\r\nدر بارهء عمرو بن العاص در شگفتم از فرزند آن زن نابكاربر مردم شام تلقين باطل مىكند كه من داراى روحيّهء شوخو مردى لهو گرا و بازى دوستم كشتى گيرى هستم كوشا كه كار من بر زمين زدن مردان و تلاش بر آن است اين نابكار باطل گفته و سخن معصيت كارانه به زبان آورده استآگاه باشيد كه بدترين سخن دروغ است . آن نابخرد سخنى مىگويد ، و گفتارش دروغ استوعده مىنمايد و تخلَّف ميكندوقتى كه از چيزى سؤال شود ، از پاسخ آن بخل مىورزدو هنگامى كه خود سؤال مىكند ، اصرار و لجاجت مىنمايدخيانت به تعهّد نموده و پيمان روابط خويشاوندى را مىشكند . در آن هنگام كه وارد كارزار مىگردد ، دستور دهنده و مدّعى بزرگى است مادامى كه شمشيرها در مجراى خود به كار نيفتاده باشندوقتى كه كارزار شروع شد و شجاعان طرفين با شمشير بر سر يكديگر تاختن گرفتند ، بزرگترين حيله اى كه به كار مىبندد ، با باز كردن اسافل اعضايش در ديدگاه شجاع بزرگ و رادمرد [ خود را از مهلكه نجات مىدهد 
  ] آگاه باشيد ، سوگند به خدا ، كه ياد مرگ مرا از بازى باز مىداردو فراموشى آخرت آن نابكار را از گفتار حقّ جلو مىگيرد [ آن مكَّار مقام پرست 
  ] بيعت با معاويه نكرد مگر اين كه معاويه براى او عطائى كندو رشوت ناچيزى به او بدهد .\r\n","description":"","footnote":"","page_name":" 167 ","page_number":167},
  {"content":"\r\n\r\nتفسير عمومى خطبهء هشتاد و چهارم\r\n1 - . . .\r\n\r\nعمرو بن العاص كيست\r\nنسب وى را ابن ابى الحديد در شرح نهج البلاغه چنين ذكر كرده است : « عمرو بن العاص بن وائل بن هاشم بن سعيد بن سهم بن عمرو بن هبيص بن كعب بن لوى بن غالب بن فهر بن مالك بن النّضر » ( 1 )  . مادر عمرو بن العاص بنا بر آنچه كه زمخشرى نقل كرده است ، كنيز مردى از قبيلهء عنزه بوده است . اين زن اسير مىشود و عبد اللَّه بن جدعان تيمى در مكَّه او را مىخرد . او زنى زناكار بوده است ، عبد اللَّه بن جدعان وى را آزاد مىكند . ابو لهب بن عبد المطَّلب و اميّة بن خلف جمحى و هشام بن مغيره مخزومى و ابو سفيان بن حرب و عاص بن وائل سهمى در يك طهر با اين زن همخوابه ميشوند و او عمرو را مىزايد و همهء اين مردها عمرو را به خود نسبت مىدهند و مادر عمرو را در اين مسئله حاكم مىنمايند و او مىگويد : اين فرزند عاص بن وائل است و اين نسبت دادن براى آن بود كه عاص نفقه ( مخارج ) زيادى به آن زن مىداد ، ولى مىگفتند : عمرو به ابو سفيان بيش از همه شباهت داشت و ابو سفيان بن حارث بن عبد المطَّلب در بارهء عمرو بن العاص چنين مىگفت :\r\n","description":"","footnote":" ( 1 ) . شرح نهج البلاغهء ابن ابى الحديد ج 6 ص 281 . ","page_name":" 168 ","page_number":168},
  {"content":"\r\n\r\nأبوك أبو سفيان لا شكّ قد بدت\r\nلنا فيك منه بيّنات الشّمائل\r\n\r\n( بدون شكّ پدر تو ابو سفيان است و براى ما در قيافهء تو از ابو سفيان علائم روشن صورت آشكار شده است ) ( 1 )  .\r\nابن ابى الحديد از ابو عمرو بن عبد البرّ مؤلَّف كتاب « الاستيعاب » نقل مىكند كه « نام اين زن سلمى و ملقّب به نابغه بوده است . اين زن دختر حرمله از عشيرهء بنى جلان بن عنزة بن اسد بن ربيعة بن نزار بوده و اسير شده و پس از دست بدست گشتن جمعى از قريش به عاص بن وائل رسيده و عمرو را براى او زائيده است » ( 2 )  .\r\nبا نظر به اين كه نامشروع بودن تولَّد اين مرد اگر چه خواصّ وضعى خود را دارا مىباشد ، ولى بدانجهت كه امرى اختيارى نبوده است ، با وقاحت و تبهكارى اختيارى او قابل مقايسه نيست . اين مرد كه براى اهانت به شخصيّت امير المؤمنين ( ع ) كه از گذرگاه اصلاب شامخه و ارحام مطهّره عبور كرده و چشم به اين دنيا گشوده است ، حاضر بهر گونه دروغ و فريبكارى و شايعه سازى كاملا بىاساس مىگردد ، و براى ادامهء زندگانى چند روزهء ننگين همهء اصول و حقائق را زير پاى خود مىگذارد ، بايد مورد توجّه و توضيح قرار بگيرد .\r\n« دوران جوانى او كه مصادف با ظهور اسلام است ، از هيچ تحقير و توهين به اسلام و رسول اعظم آن ، هيچ فروگذارى نكرده است . امّا پدرش كه به حكم مادرش عاص بن وائل بوده است يكى از مسخره كنندگان پيامبر اكرم ( ص ) و از كسانى بود كه عداوت آشكار با آن حضرت داشت و در اذيّت و آزار آن بزرگوار فروگذارى نكرده است .\r\nهم اين تبهكار بود كه به قريش مىگفت : فردا اين ابتر ( مقطوع النّسل )\r\n","description":"","footnote":" ( 1 ) . مأخذ مزبور نقل از ربيع الابرابر - زمخشرى .  ( 2 ) - مأخذ مزبور نقل از الاستيعاب تأليف ابو عمرو بن عبد البرّ ص 434 . ","page_name":" 169 ","page_number":169},
  {"content":"\r\nمىميرد و نامش از زبانها قطع مىشود و خداوند براى سركوب كردن او اين آيه را فرستاد كه : * ( إِنَّ شانِئَكَ هُوَ الأَبْتَرُ ) * ( 1 ) \r\n( [ اى پيامبر عزيز ، 
  ] دشمن تست كه نسلش قطع مىشود و ادامه پيدا نخواهد كرد ) به همين جهت عاص بن وائل در اسلام با لقب ابتر معروف مىشود . امّا فرزند چنين مردى يعنى عمرو بن العاص پيامبر اسلام را در مكَّه اذيّت ميكرد و به او دشنام مىداد و سر راه پيامبر سنگ مىگذاشت كه پيامبر اكرم وقتى كه شبانگاه به طواف بيت خدا مىرفت ، پاى پيامبر به آن سنگ بخورد و بلغزد و بر زمين بيفتد . اين عمرو بن العاص يكى از كسانى بود كه سر راه زينب دختر پيامبر را كه از مكَّه به مدينه مهاجرت ميكرد گرفته و آن قدر به كجاوهء او زدند كه جنين خود را كه از شوهرش ابو العاص بن ربيع بود ، سقط كرد . وقتى كه اين خبر ناگوار به پيامبر رسيد ، سخت او را ناراحت نمود و همهء آنان را لعنت كرد . « [ شرح نهج البلاغه ج 6 ص 281 و 282 . 
  ] » عمرو بن العاص پيامبر عظيم الشّأن را بسيار هجو ميكرد و آن را به بچه - هاى مكَّه تعليم ميكرد و آنها هم در موقعى كه پيامبر از كوچه‌ها عبور ميكرد ، با صداى بلند همان هجوها را به پيامبر مىخواندند . روزى پيامبر اكرم در حجر اسماعيل ( ع ) نماز مىخواند ، عمرو بن العاص را چنين نفرين كرد : أللَّهمّ إنّ عمرو بن العاص هجانى و لست بشاعر فالعنه بعدد ما هجانى - 2 ( خداوندا ، عمرو بن العاص مرا هجو كرده است و من شاعر نيستم ، تو عمرو را به عدد هجوى كه كرده است لعنت كن ) ( 2 ) \r\n","description":"","footnote":" ( 1 ) . الكوثر آيهء 3 .  ( 2 ) . مأخذ مزبور ص 282 . ","page_name":" 170 ","page_number":170},
  {"content":"\r\nدر اينجا مناسب است كه توصيف امام حسن مجتبى عليه السّلام را در بارهء عمرو بن العاص از روايت زبير بن به كار بشنويم . زبير مىگويد : عمرو بن عاص و وليد بن عقبة بن ابى معيط و عتبة بن ابى سفيان بن حرب و مغيرة بن شعبه در نزد معاويه جمع شدند و به او گفتند : حسن بن على ( ع ) ياد پدرش را احياء مىكند ، هر چه مىگويد ، مورد تصديق مىشود ، امر مىكند اطاعت مىشود و مردم پيرامون او جمع و انبوه مىگردند و اين وضع او را بالاتر از اين كه هست خواهد برد و همواره چيزهائى از او بما مىرسد كه براى ما ناگوار است . معاويه به آنان مىگويد : چه مىخواهيد مىگويند : كسى را بفرست و او را احضار كن تا او و پدر او را ناسزا بگوئيم و به او خبر بدهيم كه پدر او بوده است كه عثمان را كشته است و از او براى اين قتل اقرار بگيريم ، يا قتل عثمان را به گردن پدر او اثبات كنيم و او نخواهد توانست چيزى را كه ما به او خواهيم گفت ، دگرگونش نمايد . معاويه نخست از احضار امام حسن ( ع ) به اين دليل كه هرگز با او ننشسته است مگر از مقام و عظمت آن حضرت بيمناك بوده است ابا مىكرده است ، با اصرار آن چند نفر وادار به احضار امام مىشود . پس از آمدن امام حسن ، نخست معاويه مىگويد : من نمىخواستم شما را بياورم ، اين چند نفر اصرار كردند و مرا وادار به احضار شما نمودند . سپس آن خود - فروختگان دنيا پرست ، هر اندازه كه مىتوانستند به آن حضرت و پدرش مولاى متّقيان عليهما السّلام اهانتها نمودند . امام حسن عليه السّلام بهر يك از آنها پاسخ داده و بجاى خود مىنشاند ، سپس نوبت عمرو بن العاص مىرسد . امام مىفرمايد : امّا تو اى پسر عاص فرزندى زائيده شده از اشتراك چند مرد هستى .\r\nمادر تو ترا از زنا و روسپىگرى مجهول زائيده است . در بارهء تو چهار مرد از قريش مرافعه كرده‌اند . از ميان آنها مردى كه از همهء آنها كشنده تر و از نظر شخصيّت لئيمتر و داراى منصبى خبيثتر بود بر همهء آنها غلبه كرد . سپس پدرت برخاست و گفت : منم دشمن محمّد ابتر و خدا در بارهء بيان خباثت او\r\n","description":"","footnote":"","page_name":" 171 ","page_number":171},
  {"content":"\r\nآيه اى فرستاد و تو همان مرد تبهكارى كه در همهء موارد ، روياروى پيامبر مقاومت و مبارزه نمودى و او را هجو و اذيّت كردى و در بارهء پيامبر حيله گرى به راه انداختى و تو از سختترين مردم در تكذيب و دشمنى با پيامبر بودى و رسوائى تو در داستان حركت به طرف نجاشى معلوم است ( 1 )  . توئى دشمن ديرينهء بنى هاشم در دوران جاهليّت و اسلام . سپس تو خود مىدانى و اين اشخاص مىدانند كه تو رسول خدا را با هفتاد بيت شعر هجو كردى و پيامبر ترا چنين نفرين كرد : « خداوندا ، من شعر نمىگويم و بر من سزاوار نيست كه شعر بگويم ، خداوندا ، بهر حرفى كه عمرو مرا هجو كرده هزار لعنت كن » پس از طرف خدا براى تو لعنت بىشمارى است . و امّا داستان عثمان را كه مطرح كردى ، تو خود آن آتش را در دنيا براى او شعله ور ساختى ، سپس به فلسطين رفتى .\r\nوقتى كه خبر كشته شدن عثمان را شنيدى ، گفتى كه من هنگامى كه پوست از روى جراحت بردارم خون آن را بيرون مىآورم . سپس خودت را براى معاويه ذخيره كردى و دينت را به دنياى او فروختى ، ما ترا نه براى عداوت سرزنش مىكنيم و نه براى طلب محبّت مورد عتاب و خطاب قرار مىدهيم . و سوگند به خدا ، تو نه در روزگار حيات عثمان او را يارى كردى و نه براى مرگش غضبناك شدى . . . « - ( 2 )  اعتراف عمرو بن العاص به اين كه دفاع و خدماتش براى معاويه فقط بطمع دنيا و مقام بوده است ، در تواريخ معتبر مورد ترديد نيست .\r\nبگذريم و به شرح سخنان امير المؤمنين عليه السّلام در توصيف اين نابخرد خود فروخته بپردازيم :\r\n","description":"","footnote":" ( 1 ) . داستان رسوائى عمرو بن العاص را در بارهء زنش در ارتباط با عمارة بن الوليد ، ابن ابى الحديد در ج 6 ص 304 تا ص 307 آورده است .  ( 2 ) . شرح نهج البلاغه - ابن ابى الحديد ج 6 ص 285 و 291 نقل از كتاب المفاخرات . ","page_name":" 172 ","page_number":172},
  {"content":"\r\n2 ، 5 - عجبا لابن النّابغة ، يزعم لأهل الشّام أنّ فىّ دعابة و أنّى امرء تلعابة أعافس و أمارس ( در شگفتم از فرزند آن زن نابكار كه بر مردم شام تلقين باطل مىكند كه من داراى روحيهء شوخ و مردى لهوگرا و بازى دوستم كشتىگيرى هستم كوشا كه كار من بر زمين زدن مردان و تلاش براى آن است )\r\n\r\nدروغ وقيح براى چند روز خوشگذرانى و حفظ جاه و مقام\r\nاز سخنان معروف اين عاشق مقام اين بود كه إنّما أخّرنا عليّا لأنّ فيه هزلا لا جدّ معه ( جز اين نيست كه ما علَّى بن ابي طالب را در زمامدارى به عقب انداختيم براى اين بود كه در او شوخ طبعى وجود داشت و جدّى نبود ) آيا امير المؤمنين شوخ طبع بود آيا او زندگى را ببازى گرفته بود پس بايد از پيامبر پرسيد كه چرا در حقّ اين روح بزرگ فرموده است :\r\nيا علىّ ، أنت منّى بمنزلة هارون من موسى إلَّا أنّه لا نبىّ بعدى\r\n( اى على نسبت تو به من نسبت هارون به موسى ( ع ) است الَّا اين كه پس از من پيغمبرى نيست ) .\r\nآيا اين نسبت دروغ به امير المؤمنين دامنهء شخصيّت جاهلى عمرو بن العاص نيست آيا على شوخ طبع و مردى مزاحگو بود كه عمرى در جدّىترين ارتباط با ذات خويش و جهان هستى و خدا سپرى كرده است . اگر امير المؤمنين عليه السّلام در همهء زندگانيش سخنى جز چند خطبه از همين نهج البلاغه نگفته بود ، براى اثبات جدّى بودن روح آن حضرت در زندگى اين دنيا كافى بود . اگر امير المؤمنين كارى جز ردّ زمامدارى چند كشور اسلامى\r\n","description":"","footnote":"","page_name":" 173 ","page_number":173},
  {"content":"\r\nكه عبد الرّحمن بن عوف در داستان شورى [ با شرطى كه وى قبول نداشت 
  ] به او عرضه كرد ، در اين دنيا انجام نداده بود ، كافى است كه او را جدّىترين مرد پس از پيامبر اسلام معرّفى نمايد ، در صورتى كه همهء دوران حيات آن حضرت و همهء گفتارها و كردارها و انديشه هايش ، در جاذبهء الهى و در ملكوت ربّانى صورت مىگرفت . در اين دنيا حيوانى وجود دارد كه خفّاش ناميده مىشود . اين حيوان مىگويد : همهء جانداران و انسانها و نباتات و كرات منظومهء شمسى كه مىگويند : آفتابى وجود دارد كه روشن است ، همهء آنها دروغ مىگويند و همهء آنها شوخى ميكنند حيوانات ديگرى هم در اين دنيا وجود دارند كه نه تنها با مدّعيان نور خورشيد بر سر جنگ و پيكارند و نه تنها وجود خورشيد را افسانه اى دروغين مىپندارند ، بلكه وجود خود را هم منكرند . كسى كه از پستى شخصيّت خود بيش از همه اطَّلاع دارد و با اين حال ادّعاى بزرگترين مقام صاحبنظرى در اجتماعى را مىنمايد كه سلمان فارسى و ابو ذر غفارى و عمّار بن ياسر و مالك اشتر دارد آيا منكر خويشتن نيست آرى ، سفره‌هاى رنگارنگ معاويه و شمشير برّانش نمىگذاشت كه كسى در آن موقع برخيزد و بگويد : اى پسر عاص ، تو كيستى كه بگوئى : « ما علىّ بن ابي طالب را در زمامدارى به اين دليل عقب انداختيم كه او شوخ طبع بود » تو در دوران پيامبر اسلام در برابر آن همه ياران بزرگوار و فداكار و پارساى پيامبر چكاره بودى و تو در داستان زمامدارى اسلام كه يك منصب الهى است ، چه حقّى براى اظهار نظر داشتى همه اين سئوالات يك پاسخ دارد كه خردمندان اقوام و ملل آن را مىدانند - « خودخواهى و مقام پرستى از اين بازيچه‌ها بسيار دارد » . خدايا ، چه تفاوت بىنهايتى است ما بين دو انسان كه يكى براى آلوده نشدن به دروغ مانند ابو ذر غفارى همهء خوشىها و آسايش زندگى را از خود سلب مىكند و ديگرى مانند عمرو بن العاص كه براى روپوش گذاشتن به وقاحتها و پليديهاى خود دروغهائى مىگويد كه همهء ارزشهاى انسانى و اصول انسانيّت را پايمال مىنمايد\r\n","description":"","footnote":"","page_name":" 174 ","page_number":174},
  {"content":"\r\n7 ، 14 - لقد قال باطلا و نطق آثما . أما و شرّ القول الكذب - إنّه ليقول فيكذب و يعد فيخلف و يسأل فيبخل و يسأل فيلحف ، و يخون العهد و يقطع الإلّ ( اين نابكار باطل گفته و سخن معصيت كارانه به زبان آورده است . آگاه باشيد ، بدترين سخن دروغ است . آن نابخرد سخن مىگويد و گفتارش دروغ است ، وعده مىنمايد و تخلَّف مىكند ، وقتى كه از چيزى سؤال شود ، از پاسخ به آن بخل مىورزد و هنگامى كه خود سؤال مىكند ، اصرار و لجاجت مىنمايد . خيانت به تعهّد نموده و پيمان روابط خويشاوندى را مىشكند ) .\r\n\r\nدروغ مىگويد ، يعنى چه\r\nباطل مىگويد ، با حركت دادن به زبانش كه معصيت خدا را مرتكب مىشود و دروغ مىگويد ، يعنى چه گمان نمىرود كسى كه از حدّ اقلّ شعور و عقل برخوردار باشد ، معانى اين سؤالها را نفهمد . همه مىدانند : معناى اين كه كسى باطل مىگويد ، چشم و گوش خود را منكر مىشود و با اين كه مىبيند مىگويد : نمىبينم و با اين كه مىشنود مىگويد : نمىشنوم ميداند و مىگويد : نمىدانم و نمىداند و مىگويد : مىدانم نشسته است و مىگويد : راه مىروم راه مىرود و مىگويد نشسته‌ام مىخواهد و مىگويد نمىخواهم و نمىخواهد و مىگويد مىخواهم روز روشن را مىگويد تاريك است شب تاريك را مىگويد روشن است اينها سخنان باطل و دروغ و معصيت كارانه است ، زيرا همهء آنها خلاف واقع است . اين زالوهاى اجتماع و خورهء خويشتن وعده مىكنند و تخلَّف مىنمايند .\r\nموقعى كه در باره موضوعى از آنان سؤال شود از ارائه واقع بخل مىورزند و اگر خود از كسى ديگر در بارهء امرى سؤال كنند ، براى دريافت پاسخ اصرار و لجاجت مىنمايند . پيمان شكنى خاصّيّت آنان است ، گسيختن و نقض\r\n","description":"","footnote":"","page_name":" 175 ","page_number":175},
  {"content":"\r\nپيمانهاى روابط خويشاوندى كارشان . اگر بخواهيد صفات رذل اين تبهكاران را بشماريد ، اعداد معمولى از عهدهء شمارش آنها بر نمىآيد . خواهيد گفت : اين همه انحراف و معصيت و خطا معلول چيست پاسخ اينست كه اينان يك بذر مهلك در درون خود كاشته‌اند كه تجويز دروغ ناميده مىشود ، دروغ يعنى ضدّ واقع و ضدّ حقيقت . اين بذر از سيلگاه خود طبيعى دائما سيراب مىشود و آن انسانى كه اين بذر در درون وى نخشكيده و يا نسوخته است ، اگر عمر بينهايت در اين دنيا داشته باشد ، مىتواند آن يك عمر بىنهايت را در ارتكاب ضدّ واقع و ضدّ حقيقت سپرى نمايد . به همين جهت است كه در روايات معتبر از خاندان عصمت و طهارت ، دروغ كليد همهء پليديها معرّفى شده است . از آن جمله :\r\nقال العسكرىّ عليه السّلام : جعلت الخبائث كلَّها فى بيت و جعل مفتاحها الكذب\r\n( 1 )  امام حسن عسكرى عليه السّلام فرموده است : همهء پليدىها و خباثتها در داخل خانه اى قرار داده شده و كليد آن خانه دروغ گفتن است .\r\nو عن أبي عبد اللَّه عليه السّلام قال : إنّ اللَّه عزّ و جلّ جعل للشّر أقفالا و جعل مفاتيح تلك الأقفال الشّراب و الشّر من الشّراب الكذب\r\n( 2 )  . امام صادق عليه السّلام فرموده است : خداوند عزّ و جلّ براى شرّ ، قفل هائى قرار داده و كليدهاى اين قفلها شراب است و بدتر از شراب دروغ است .\r\nو عن أبي جعفر عليه السّلام قال : الكذب هو خرّاب الإيمان\r\n( 3 )  حضرت امام محمّد باقر عليه السّلام فرموده است : دروغ تخريب كنندهء ايمان است .\r\n","description":"","footnote":" ( 1 ) . منهاج البراعة فى شرح نهج البلاغه هاشمى خوئى ج 6 ص 77  ( 2 ) . مأخذ مزبور نقل از كتاب عقاب الاعمال  ( 3 ) . مأخذ مزبور ","page_name":" 176 ","page_number":176},
  {"content":"\r\nهمچنين آيات قرآنى در ضرورت صدق و پليدى دروغ و تكذيب واقعيّات فراوان است . اين كه گفته مىشود : براى دروغگو هيچ اعتبارى قائل نشويد ، بازگو كنندهء يك حكمت عاليهء انسانى است كه عبارتست از منفى بودن همهء واقعيّات براى انسان دروغگو كه معلول نداشتن شخصيّت و من انسانى است كه بجاى آن از يك خود طبيعى بىخبر از واقعيّات پيروى مىكند . شگفت آورتر از همهء اين نكبتها ، گرفتارى بشر به اين بيمارى انسانسوز است كه آن همه گذشت قرون و اعصار بر تاريخ بشرى كه نتائج وخيم و وقيح دروغ و باطل - گوئىها را براى همگان نشان داده است ، بجاى وحشت و كناره گيرى از آن صفت رذل و خبيث ، آن را با كلمات زرين مصلحت و مهارت و انديشمندى و سياست آراسته و هر روز بر محروميّت انسانهاى ناتوان از حقايق و واقعيّات مىافزايند . تكنيك پيشرفته دوشادوش دروغ پيشرفته ، علوم تكامل يافته توأم با دروغ تكامل يافته ، گسترش نتائج دانشها و تكنيكها براى نتيجه گيرى در زمانهاى آيندهء بسيار دور همراه با دروغهائى عميقتر و گسترده تر براى آتش زدن به خرمنهاى هستى ناتوانان در آينده‌هاى بسيار دور اينست ترقّى و تكامل همه جانبهء انسانها آرى ، چون انسان در مسير ترقّى و اعتلاى رو به تكامل همه جانبه در خودخواهى و كامجوئى حركت كرده است ، لذا سزاوار نبود كه عنصر اساسى چنين تكاملى را كه دروغگوئى و باطل آرائى و پيمان شكنى است ناديده گرفته و از اين جهت نقصى در حركت تكاملى داشته باشد يكى از دوستان نقل ميكرد كه در زمان گذشته يكى از شخصيّتهاى چشمگيرى كه ساليان عمر خود را در خودخواهى گذرانده بود سكتهء ناقص كرده بود ، يكى از دوستانش او را مىبيند و پس از احوالپرسى آن شخصيّت به دوستش مىگويد : سكتهء ناقص كرده‌ام و حالم خوب نيست . آن دوست خوش ذوق مىگويد : اجتماع از شما كه انسان بزرگى هستيد ، هيچ توقّع نداشت كه سكتهء ناقص بفرمائيد ، شخصيّت بزرگ و كامل مىبايست سكتهء كامل بفرمايد\r\n","description":"","footnote":"","page_name":" 177 ","page_number":177},
  {"content":"\r\nفقط نقصى كه در پيشرفت تكاملى بشرى ديده مىشود ، اينست كه تاكنون ضرورت تأسيس دانشگاههائى بزرگ و رسمى براى تعليمات عاليه و تخصّصهاى دروغگوئى را احساس نكرده است و اين نوعى توقّف و ركود براى پيشرفت بشرى است كه قطعا آيندگان از اين خطاى بزرگ چشمپوشى نخواهند كرد و وقتى كه آنان در خصوص اين عقب ماندگى مذاكره خواهند كرد ، تحليلهاى تاريخى به راه انداخته و به اين نتيجه خواهند رسيد كه اگر گذشتگان دانشگاه‌هاى بزرگ و رسمى دروغگوئى را زودتر به جريان مىانداختند ، سير كمالى بشر امروزه مراحل نهائى خود را طىّ ميكرد * ( إِنَّ شَرَّ الدَّوَابِّ عِنْدَ الله الصُّمُّ الْبُكْمُ الَّذِينَ لا يَعْقِلُونَ ) * ( 1 ) \r\n( بدترين جانوران در نزد خدا آن كرها و لالهائى هستند كه تعقّل نمىكنند ) .\r\n\r\nشوخى و مزاحبازى ، دروغ و افترائى بود كه عمرو بن العاص در بارهء امير المؤمنين ( ع ) گفته بود\r\nعمرو بن العاص يكى از اساتيد مكتب ماكياولى پيش از آنكه ماكياولى متولَّد شود و كتاب « شهريار » ( انجيل كمال جويان بشرى ) را برشتهء تحرير در آورد با كمال مهارت و هشيارى تشخيص داده بود كه براى اهانت و شكستن شخصيّت الهى علىّ بن ابي طالب عليه السّلام هيچ راهى وجود ندارد . آيا بگويد : علىّ بن ابي طالب ترسو است او قهرمان قهرمانان سلحشور تاريخ بشرى است .\r\nآيا بگويد : منافق و چند رو است اخلاص و صميميّت آن نور چشم ابراهيم خليل و محمّد بن عبد اللَّه عليهما السّلام ابو ذرها و سلمانها تربيت كرده است كه به مقام والاى مخلصين رسيده بودند . آيا بگويد : عبادت نمىكند او\r\n","description":"","footnote":" ( 1 ) . الأنفال آيهء 22 . ","page_name":" 178 ","page_number":178},
  {"content":"\r\nعابدترين مردم و پارساترين و عارفترين انسانها بود . آيا بگويد : على ستمكار است چگونه اين حماقت را عمرو بن العاص مىتوانست مرتكب شود ، در صورتى كه عدالت على پيش از دوران حكومتش و چه در روزگار حكومت و زمامداريش محيّر العقول بوده است . اين نمونه عدل الهى در آن موقع براى مردم جوامع آن روز فرياد زده بود كه :\r\nو اللَّه لو أعطيت الأقاليم السّبعة بما تحت أفلاكها على أن أعصى اللَّه فى نملة أسلبها جلب شعيرة ما فعلت\r\n( سوگند به خدا اگر همهء اقاليم هفتگانه ( زمين ) با آنچه زير آسمانهاى آن زمين است ، به من داده شود كه خدا را با كشيدن پوست جوى از دهان مورچه اى معصيت كنم ، من نخواهم كرد ) .\r\nو چه معصيتى بزرگتر از ظلم به انسانها . اين عبارت را :\r\nقتل علىّ فى محراب عبادته لشدّة عدله\r\n( على ( ع ) در محراب عبادتش به علَّت شدّت عدالتش كشته شد ) .\r\nجبران خليل جبران كه يك متفكَّر مسيحى امروزى است گفته است ، ولى منشأ و معنا و دليل آن را عمرو بن العاص در آن روز با چشم خود مشاهده كرده بود ، چگونه مىتوانست بگويد : على ستمكار است آيا بگويد : علىّ بن ابي طالب عارى از علم و معرفت بود مگر او نشنيده بود كه پيامبر اسلام در حقّ وى فرموده است :\r\nأنا مدينة العلم و علىّ بابها ) *\r\n\r\nكه من شهر علمم علىام در است\r\nدرست اين سخن گفت پيغمبر است\r\n\r\nفردوسى\r\n\r\nچون تو بابى آن مدينهء علم را\r\nچون شعاعى آفتاب حلم را\r\nباز باش اى باب بر جوياى باب\r\nتا رسند از تو قشور اندر لباب\r\nباز باش اى باب رحمت تا ابد\r\nبارگاه ما له كفوا أحد\r\n\r\nمولوى\r\n","description":"","footnote":"","page_name":" 179 ","page_number":179},
  {"content":"\r\nخلاصهء كلام ، عمرو بن العاص و هيچ ضدّ انسان و بى خبر از خدائى نمىتوانست نقصى براى علىّ بن ابي طالب ( ع ) پيدا كند و ببهانهء آن براى خود - كامگىهاى خود دليلى بدست بياورد ، لذا اقدام بيك دروغ و افترائى مىكند كه ساده لوحان از همه چيز بىخبر را بفريبد و دلهاى مطَّلعين از علىّ بن ابي طالب و اصول و ارزشهاى انسانى را جريحه دار نمايد . مىگويد : « جز اين نيست كه ما علىّ را در زمامدارى به تأخير انداختيم ، براى شوخ طبعى و مزاح - بازى او بود » اوّلا - اين احمق متوجّه نبوده است كه آن انسانهاى خردمند و مطلع كه از صفات با عظمت امير المؤمنين كه نمونه اى از آنها را در بالا گفتيم ، اطلاع پيدا خواهند كرد ، از گويندهء چنان دروغ و افتراى بزرگ و آشكار متنفّر و منزجر خواهند گشت و خواهند فهميد كه آن دروغگو از انسانيّت جز اعضاى مادّى آن را نداشته است و حتّى از اندك فهمى نيز محروم بوده است ، زيرا اجتماع آن صفات عظيم در يك انسان بدون داشتن جدّىترين روح كه بتواند آنها را جمع و اداره كند ، امكانپذير نيست .\r\nثانيا - آن دروغگوى نابكار همهء مهاجرين و انصار و انسانهاى پاك آن دوران را كه پس از عثمان آن بزرگوار را با كمال خلوص و صميميّت به خلافت برگزيده بودند ، مورد اهانت و تقبيح و تكذيب قرار داده است ، زيرا على همان على بود و شخصيّتش مانند خود عمرو بن العاص بوقلمونى دگرگون نگشته بود ، مخصوصا با نظر به اين كه عمرو بن العاص از آن دروغ و افتراء در زمان معاويه استفاده ميكرد و مىخواست مردم را از آن حاكم بر حقّ الهى دور بسازد .\r\nثالثا - لطافت و گشاده روئى شخصيّتى كه همهء عناصر عظمت را دارا بوده است ، يكى از بارزترين فضائل و عظمتهاى او بوده است كه -\r\n","description":"","footnote":"","page_name":" 180 ","page_number":180},
  {"content":"\r\n\r\nعلى عالى اعلى كه ز بيم سخطش\r\nروح از كالبد عالم امكان خيزد\r\nگر به خارى نگرد يك نظر از رحمت خويش\r\nاز بن خار دو صد روضهء رضوان خيزد\r\n\r\nجدا قمى رابعا - اشتغال دائمى امير المؤمنين عليه السّلام به انديشه‌ها و كارهاى جدّى چگونه به او فرصت شوخى مىگذاشت ابن ابى الحديد مىگويد : « سوگند به خدا علىّ بن ابي طالب دورترين مردم از شوخى و مزاح بوده است ، زيرا چه فرصتى براى على بود كه به شوخى پردازد ، زيرا همهء اوقات او در عبادت و نماز و ذكر و فتوى و علم و مراجعهء مردم در بارهء احكام و تفسير قرآن مىگذشت . همهء روزها يا اكثر روزها با روزه و شبهايش يا اكثر شب - هايش با نماز سپرى مىگشت ، اين روش روزگار صلح بود و امّا در موقع جنگ كار او با شمشير كشيده شده و نيزه و سوار بر اسب و تنظيم قشون و لشكر - كشى و ارتباط مستقيم با جنگ بوده است و خود امير المؤمنين تحقيقا راست گفته است كه » به ياد مرگ بودن مرا از بازى مانع مىشود « ولى چون دشمنان اين مرد شريف و بزرگ نتوانستند براى او عيب و نقصى پيدا كنند ، لذا چاره اى جز اين نديدند كه حيله گرى راه بيندازند و براى منحرف ساختن مردم از آن مرد بهانه اى بدست بدهند . مشركين و منافقين هم در بارهء رسول خدا از همين شيوهء تبهكارانه استفاده نموده ، براى آن حضرت موضوعات بىاساسى را نسبت مىدادند كه خداوند او را از آن موضوعات و عيوب برى ساخته بود . . . اگر خود امير المؤمنين مىكوشيد كه دشمنان و عيب جويانش بطور ناآگاه او را تمجيد و تعظيم نمايند ، بهتر و لطيفتر از اين راه پيدا نمىكرد كه خدا آنها را وادار بانتخاب آن راه ساخته بود ( كه بگويند : على مردى شوخ طبع است ) و آنان با اين دروغ و افترا ، گمان مىكردند على را كوچك مىكنند\r\n","description":"","footnote":"","page_name":" 181 ","page_number":181},
  {"content":"\r\nو نمىدانستند كه با اين افتراى بى جا مقام جليل و والاى او را اثبات مىكنند » ( 1 )  زيرا ترديدى در اين نيست كه آن سيه روزان بىعقل اگر نقصى واقعى در بارهء على سراغ داشتند ، آن را به رخ مردم مىكشيدند و در ميان آنان شايع مىنمودند .\r\nخامسا - عمرو بن العاص آن قدر از اسلام اطَّلاع نداشته است كه بفهمد شاد كردن يك انسان و مرتفع ساختن غبار اندوه از دلهاى مردم در نزد خدا امرى است محبوب . يونس بن شيبانى مىگويد :\r\nقال أبو عبد اللَّه عليه السّلام : كيف مداعبة بعضكم بعضا قلت : قليل ، قال : فلا تفعلوا فإنّ المداعبة من حسن الخلق و إنّك لتدخل بها السّرور على أخيك و لقد كان رسول اللَّه صلَّى اللَّه عليه و آله و سلَّم يداعب الرّجل يريد أن يسرّه\r\n( 2 ) \r\n( امام صادق عليه السّلام فرمود : چگونه است گفتار و رفتار مسرور كننده و لطيف بعضى از شما با بعضى ديگر گفتم : اندك است . فرمود : چنين نكنيد ، زيرا چنان رفتار و گفتار از خواصّ اخلاق نيكو است .\r\nو تو بوسيلهء آن ، سرور در دل برادرت داخل ميكنى و پيامبر اكرم ( ص ) [ گاهى 
  ] براى مسرور ساختن مرد گفتار و رفتار لطيف داشت ) ابن ابى الحديد اين روايت را از سفيان ثورى از پيامبر اكرم نقل مىكند :\r\nإنّى أمزح و لا أقول إلَّا حقّا\r\n( 3 ) \r\n( من [ گاهى 
  ] مزاح ميكنم ، ولى جز حقّ چيزى نمىگويم ) منابع اسلامى در بارهء آن گونه مزاح و گفتار لطيف كه خلاف حقّ نباشد و آزار كسى را فراهم نياورد ، هم قولا و هم عملا از پيشوايان اسلام ، دلائل قابل توجّهى دارد . و آنگهى چرا انسان كامل و عارف ، گشاده رو و خوشحال\r\n","description":"","footnote":" ( 1 ) . شرح نهج البلاغه - ابن ابى الحديد ج 6 ، ص 329 و 330 .  ( 2 ) . منهاج البراعة - هاشمى خوئى ج 6 ، ص 93 .  ( 3 ) . شرح نهج البلاغه - ابن ابى الحديد ج 6 ، ص 330 . ","page_name":" 182 ","page_number":182},
  {"content":"\r\nنباشد ، در صورتى كه خوف و حزن را از خود دور كرده است . البتّه طرف گفتگو در اين سخنان كه مىخواهيم متذكَّر شويم ، عمرو بن العاصها و معاويه‌ها نيستند ، زيرا كمال و عرفان كجا و اين مقام پرستان كجا يعنى روح ملكوتى كجا و خود طبيعى فرو رفته در شهوت و تورّم خويش كجا ابن سينا مىگويد : العارف هشّ بشّ بسّام يبجّل الصّغير من تواضعه كما يبجّل الكبير و ينبسط من الخامل مثل ما ينبسط من النّبيه و كيف لا يهشّ و هو فرحان بالحقّ و بكلّ شيء فإنّه يرى فيه الحقّ . . . ( 1 ) \r\n( انسان عارف ، گشاده رو است و تبسّم بر لب دارد ، او با تواضعى كه دارد انسان كوچك و محقّر را همچنان تعظيم مىكند كه انسان بزرگ را و از مشاهدهء انسانى بىنام و نشان همان گونه انبساط روحى پيدا مىكند كه از انسان مشهور . چرا گشاده رو و خندان و منبسط نباشد ، زيرا او با ارتباط با حقّ و با هر چيزى [ چون حقّ را در آن مىبيند 
  ] غرق در فرح و سرور است . ) در تنبيه ديگر مىگويد : « و كذلك عند الانصراف فى لباس الكرامة فهو أهشّ خلق اللَّه ببهجته » ( 2 )  .\r\n( و همچنين مرد عارف در هنگام انصراف از بارگاه الهى كه به آن جذب شده بود ، وقتى كه با داشتن قدرت بر حفظ همان جاذبيّت الهى در موقع توجّه به اين دنيا ، بر مىگردد ، او شادمانترين مخلوق خدا است به سرور و ابتهاجى كه دارد ) .\r\nدر پايان اين مبحث نكته اى كه بايد تذكَّر داده شود اينست كه مزاح نامعقول غير از بيان لطيف غير متداول در بارهء واقعيّات است كه موجب انبساط خاطر مىگردد ، ولى در عين حال در واقعيّتى كه بيان مىشود ، هيچ - گونه اختلالى وارد نمىآورد . مزاح نامعقول مخصوصا با تكرار و ادامهء آن\r\n","description":"","footnote":" ( 1 ) . الاشارات و التّنبيهات نمط نهم ص 391 .  ( 2 ) . الاشارات و التّنبيهات نمط نهم ص 391 . ","page_name":" 183 ","page_number":183},
  {"content":"\r\nنيروى تعقّل و انديشه‌هاى واقع جويانه را مختلّ نموده و در نتيجه بىاعتنائى به حقائق و واقعيّات و قوانين جاريه در آنها را بوجود مىآورد و تدريجا وجود خود انسان شوخ به افسانه اى بىاساس تبديل مىگردد و بعبارت ديگر دندانه‌هاى قانونگير مغز آدمى سائيده مىشود و قلب در تيرگىها فرو مىرود و موجب كراهت و تنفّر آدمى از خويشتن مىگردد .\r\n15 ، 16 - فإذا كان عند الحرب فأىّ زاجر و آمر هو ما لم تأخذ السّيوف مأخذها ، فإذا كان ذلك كان أكبر مكيدته أن يمنح القرم سبّته ( در آن هنگام كه وارد كارزار شود دستور دهنده و مدّعى بزرگى است مادامى كه شمشيرها در مجراى خود به كار نيفتاده باشند ، وقتى كارزار شروع و شجاعان طرفين با شمشير بر سر يكديگر تاختن گرفتند ، بزرگترين حيله اى كه به كار مىبندد ، باز كردن اسافل اعضايش در ديدگاه شجاع بزرگ و رادمرد است [ و با اين حيلهء پست فطرتانه خود را از مهلكه نجات مىدهد 
  ] )\r\n\r\nقهرمان قهرمانان با اسافل اعضايش زندگى خود را تضمين مىكند\r\nحركت كنيد ، بتازيد ، حمله كنيد ، بزنيد ، نترسيد و شجاع باشيد ، اين منم كه غائلهء جنگ را با پيروزى مرتفع خواهم كرد . شمشيرها را كنار گذاشته تيراندازى شروع كنيد ، برو پيش ، برگرد به عقب ، از ميمنه دفاع كنيد ، ميسره بيايد جلو ، پرچمها را همواره در اهتزاز نگهداريد . . . و همهء اين تحريكات سلحشورانه و قهرمانانه در يك جمله مختصر مىشود كه سخن اين قهرمان قهرمانان را كه در كنار گودى ايستاده و فرمان لنگش كن را مىدهد بشنويد ناگهان به اين فكر مىافتد كه مبادا فردا بازماندگان كشته شدگان بر او حمله آورده و بگويند : سردار معظَّم اين چه جنگى بود كه حتّى يك جراحت ناچيز بر بدنت وارد نساخته است ، ولى هزاران انسان را با فرمان لنگش كن به خاك و خون انداختى\r\n","description":"","footnote":"","page_name":" 184 ","page_number":184},
  {"content":"\r\nوارد ميدان جنگ مىشود . امير المؤمنين به طرف او حركت مىكند و عمرو بن - العاص آن قهرمان قهرمانان همين كه خود را در برابر امير المؤمنين مىبيند ، فورا خود را از اسب بر روى زمين انداخته و پوشاكش را كنار مىزند و اسافل اعضايش را در ديدگاه امير المؤمنين قرار مىدهد و از حياى فرشته خوئى امير المؤمنين بهره بردارى مىكند . آرى حياتى كه عمرو بن العاص در اين دنيا براى خود انتخاب كرده بود ، وسيلهء شايستهء تضمين آن گونه حيات اسافل اعضاء مىباشد .\r\n\r\nحالا بايد ديد پايان آن زندگى كه با اشتراك چند مرد شروع مىشود و با دروغ و نيرنگ و پيمان شكنىها بجريان مىافتد و رسالت سيّد الانبياء را به استهزاء مىگيرد و با كمال صراحت به مقام پرستى اعتراف مىنمايد و با اسافل اعضاء به تضمين چنين زندگى مىپردازد ، بكجا منتهى مىگردد\r\nاكنون در پايان زندگى عمرو بن العاص بينديشيم و ببينيم زندگى اين خود فريب و نيرنگ باز چگونه پايان پيدا مىكند . ابن ابى الحديد در ج 6 ص 323 و 324 و 325 مطالبى را از خاتمهء حيات اين شخص نقل مىكند : « نقل شده است كه عبد اللَّه بن عباس مىگويد : وارد خانهء عمرو بن العاص شدم و او در حال جان كندن بود ، به او گفتم : تو هميشه مىگفتى : ميل دارم شخص عاقلى را در موقع مردن ببينم تا از او سؤال كنم مرگ را چگونه مىبينى [ اكنون تو خود كه در حال جان كندن هستى بگو ببينم مرگ را چگونه مىبينى 
  ] عمرو پاسخ داد : آسمان را مىبينم كه گوئى بر زمين آمده و من ميان آن دو گرفتارم و خودم را مىبينم گوئى از سوراخ سوزنى نفس مىكشم ، سپس گفت : خداوندا ، بگير از من تا راضى شوى [ احتمالا بقرينهء اعترافاتى كه مىكند ، انتقام است يعنى خداوندا ، از من انتقام بگير تا راضى شوى ، و منظور گرفتن جان نيست ،\r\n","description":"","footnote":"","page_name":" 185 ","page_number":185},
  {"content":"\r\nزيرا گرفتن جان فى نفسه كه مرگ است جنبهء انتقام ندارد ولى در روايتى كه پس از اين نقل مىكنيم احتمال التماس گرفتن روح قوىتر به نظر مىرسد ، زيرا در آن روايت ابن عبّاس پس از شنيدن جملهء وى از روى اعتراض به وى مىگويد : هيهات اى عمرو ، تو از خدا تازه را گرفتى و مىخواهى كهنهء آن را برگردانى و از تو راضى شود 
  ] سپس دست خود را بلند كرد و گفت : خداوندا دستور دادى و ما معصيت كرديم و نهى كردى ، مرتكب شديم ، نه از گناهان برى هستم كه عذرخواهى كنم و نه نيروئى دارم كه از آن يارى بجويم و گذشته را جبران نمايم و لكن لا إله إلَّا اللَّه . عمرو اين جمله را تكرار مىكرد تا مرد » . و « در روايت مزنى چنين آمده است كه شافعى گفت : ابن عبّاس به خانهء عمرو بن عاص در موقع بيماريش رفت و سلام كرد و گفت : چگونه صبح كردى عمرو پاسخ داد : من به اين حال رسيده‌ام در صورتى كه اندكى از دنياى خود را اصلاح و خيلى از دينم را افساد كرده‌ام ، اگر افساد مىكردم آنچه را اصلاح كرده‌ام و اصلاح مىكردم آنچه را كه افساد كرده‌ام ، نجات پيدا مىكردم . اگر اكنون طلب كردن سودى بحالم داشت طلب مىنمودم و اگر قدرت داشتم فرار كنم فرار مىكردم ، در اين موقع مانند كسى كه ميان آسمان و زمين خفه شده است قرار گرفته‌ام ، نه مىتوانم با دستانم بالا بروم و نه با پاىهايم به زمين فرود بيايم ، برادر زاده‌ام ، مرا موعظه كن تا نفعى ببرم . ابن عبّاس گفت : هيهات پسر برادرت ، برادرت شده است ، و تو نمىخواستى مبتلا به سرنوشتى شوى مگر اين كه مبتلا شدى و چگونه مىتواند كوچ كننده را كسى موعظه كند يا دستور بدهد كه هنوز اقامت در زندگى دارد . عمرو به ابن عبّاس مىگويد : در اين هنگام كه عمر من به هشتاد و اندى سال رسيده است ، مرا از رحمت پروردگارم نااميد مىكنى خداوندا ، ابن عبّاس مرا از رحمت تو مأيوس مىكند ، بگير از من تا از من راضى شوى . ابن عباس گفت : هيهات اى عمرو تازه را گرفتى و كهنه را برميگردانى » ظاهرا مقصود عمرو گرفتن جان است كه از خداوند\r\n","description":"","footnote":"","page_name":" 186 ","page_number":186},
  {"content":"\r\nتازه و سالم آن را گرفته بود و اكنون كه مىخواهد برگرداند كهنه ، و فاسد شده است .\r\nسپس ابن ابى الحديد در ص 325 مىگويد : « ممكن است تو بگويى : « آيا اين اخبار به توبهء عمرو بن العاص دلالت نمىكند ابن ابى الحديد پاسخ مىدهد كه اين مخالفت آيهء قرآنى است كه مىگويد : * ( وَلَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الآنَ ) * ( 1 ) \r\n( و توبه اى نيست براى كسانى كه گناهان را مرتكب مىشوند تا هنگامى كه مرگ بسراغ يكى از آنان مىآيد در آن حال مىگويد : من الآن توبه كردم ) « آرى اين يك پديدهء كلَّى است كه در آن هنگام كه گرداب مرگ براى بلعيدن كشتى نشينان تبهكار حيات دهان باز مىكند ، گرگها همه ميش مىشوند و خدا ستيزان خدا خدا مىگويند و دشمنان بشريّت دم از انسانيّت مىزنند و راهزنان راهنمايان مىگردند بلى ، در آن هنگام كه ديوار زندگى خراب شده و پشت خود را كه آغاز مشاهدهء اعمال و نتائج آنها است نشان مىدهد ، اين انقلابات حتمى است ، ولى مجالى براى به ثمر رسيدن آن انقلابات نمانده است . چاره اى جز عبور از پل مرگ و ديدن نتايج اعمال وجود ندارد .\r\nاز پليديهاى درون عمرو مطالبى در تاريخ بيادگار مانده است كه مىتواند او را بعنوان نخستين پايه گذاران نيرنگ بازىهاى ماكياولى معرّفى كند . اين بىخبر از دين و اخلاق جمله اى به عائشه گفته است كه مىتواند تفسير كنندهء همهء كارشكنىها و تبهكارىها و آدمكشىهاى معاويه و همدستانش بوده باشد كه با معاونت عمرو بن عاص انجام گرفته است . اين جمله اى كه ذيلا نقل مىكنيم\r\n","description":"","footnote":" ( 1 ) . النّساء ، آيهء 18 . ","page_name":" 187 ","page_number":187},
  {"content":"\r\nبا كمال وضوح اثبات مىكند كه معاويه و عمرو بن عاص و همهء درندگان كه سر سفره‌هاى رنگارنگ معاويه مىنشستند ، چه مقصودى داشتند كه موضوع خونخواهى عثمان را پيش كشيده بودند . جمله اى كه بنا به نقل ابن ابى الحديد عمرو عاص به عائشه مىگويد اينست كه :\r\nو قال لعائشة : لوددت أنّك قتلت يوم الجمل ، قالت : و لم لا أبا لك قال كنت تموتين بأجلك و تدخلين الجنّة و نجعلك أكبر التّشنيع على علىّ بن أبي طالب\r\n( 1 )  . ( عمرو عاص به عائشه گفت : دوست داشتم كه در جنگ جمل كشته مىشدى . عائشه گفت : چرا اى بىپدر عمرو گفت اگر در جنگ جمل كشته مىشدى ، با اجل خود از دنيا مىرفتى و داخل بهشت مىگشتى و ما كشته شدن ترا وسيلهء بزرگترين تقبيح و سرزنش براى على بن ابي طالب قرار مىداديم ) .\r\nاين كه عائشه در مقام اعتراض به عمرو عاص مىگويد : اى « بىپدر » اگر چه اين كلمه در محاورات عرب اغلب به معناى حقيقىاش به كار نمىرود ، ولى در بارهء عمرو عاص با نظر به اتّفاق مورّخين كه چهار يا پنج مرد او را به خود نسبت داده‌اند ، به معناى حقيقى آن به كار رفته است ، چنان كه امير المؤمنين عليه السّلام در خطبهء گذشته فرمود :\r\nعجبا لابن النّابغة\r\n( در تعجّبم از فرزند زن زناكار ) نكتهء ديگرى كه در كلمات فوق وجود دارد اينست كه عمرو عاص مىگويد : اگر در جنگ جمل كشته مىشدى ، با اجل خود مىمردى و داخل بهشت مىگشتى ، اين احمق كه عقل خود را به هواى رياست چند روزهء دنيا باخته بود ، فكر نمىكند كه اگر كشته شدن عائشه در جنگ جمل اجل حقيقى و طبيعى خود بود ،\r\n","description":"","footnote":" ( 1 ) . شرح نهج البلاغهء ابن ابى الحديد ج 6 ص 322 . ","page_name":" 188 ","page_number":188},
  {"content":"\r\nدر همان جنگ كشته مىشد و امروز مورد مسخره و اهانت عمرو عاص قرار نمىگرفت . چه اهانت و مسخره اى بالاتر از اين كه عمرو عاص مىگويد : اى كاش وجود تو و زندگى تو در راه تشديد بغض و عداوتى كه من و همراهانم به سركردگى معاويه به على بن ابي طالب داشتيم قربانى مىشد و ما مىتوانستيم از مرگ تو استفاده كنيم و ضمنا وعدهء بهشت هم به عائشه مىدهد كه يعنى من و همراهانم با تو عداوت نداشتيم ، زيرا مىدانستيم كه به بهشت خواهى رفت اگر عمرو عاص اعتقاد به بهشت و جهنّم داشت ، براى بدست آوردن مقام در اين دنياى چند روز ، حكومت بر حقّ امير المؤمنين ( ع ) را كه نسبتش با پيامبر اكرم ( ص ) نسبت هارون به موسى بود و به اضافهء نصوص صريح پيامبر در بارهء شايستگى قطعى امير المؤمنين به زمامدارى ، با اغتشاش و اخلالگرىهاى رنگارنگ دچار آن همه گرفتارىها نمىكرد و به بهانهء خونخواهى عثمان كه قطعا دست او و معاويه اش به آن آلوده بوده است جوامع اسلامى را به آن روز سياه نمىنشاند و ده‌ها هزار مسلمان را به خاك و خون نمىريخت . واقعا مقدارى در اين مسئله بينديشيم كه سياستبازان حرفه اى در موقع مقتضى قسمت كنندهء بهشت و جهنّم هم ميشوند مثل اين كه عمرو در تقسيم بهشت و جهنّم اشتباه هم كرده بود ، و همهء بهشت را به ديگران داده بود و بدانگونه كه داستان مردنش را از ابن عبّاس شنيديم براى خود حتّى به قدر نشستن يك بشر در زمين بهشت اختصاص نداده بود . البتّه چون اين سياست بازان حرفه اى خيلى ايثارگر تشريف دارند ، لذا بهشت و نجات ابدى را هم به مردم مىبخشند و خود را از رحمت الهى و بهشت دور ميكنند يادت به خير مولوى -\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nاز كلام فوق معلوم مىشود كه اين مقام پرست ضدّ انسان اگر مىتوانست جنگى بر پا كند كه همهء مهاجرين و انصار و صدها سلمان و ابو ذر و عمّار شهيد شوند ، تا عمرو عاص بتواند بهانه اى براى كوبيدن شخصيّت امير المؤمنين\r\n","description":"","footnote":"","page_name":" 189 ","page_number":189},
  {"content":"\r\nپيدا كند ، قطعا اقدام بچنين كارى ميكرد . همهء مورّخان نوشته‌اند كه در جنگ صفّين در آن روز كه عمّار بن ياسر آن انسان بزرگ بدست دار و دستهء معاويه و عمرو عاص شهيد شد ، آن بنيانگذاران مكتب ماكياولى دست به تبليغات گسترده اى در ميان سپاهيان و مردم ساده لوح زدند كه عمّار را علَّى بن ابي طالب كشته است ، زيرا علىّ بن ابي طالب است كه عمّار را به ميدان جنگ آورده است اين سخن احمقانه واضحتر از آن بود كه احتياجى به پاسخ داشته باشد ، با اين حال ، ساده لوحانى كه همواره بهترين وسيلهء تبليغ مقام پرستان بوده‌اند ، از دسيسهء معاويه و عمرو عاص در ابهام فرو رفته و چه بسا كه سخن نابكارانهء آن دو ضدّ انسان را باور مىكردند ، و لذا امير المؤمنين عليه السّلام پاسخ داد كه بنا بر گفتهء آنان قاتل حمزة بن عبد المطَّلب و ديگر شهداى اسلام پيامبر اكرم بوده است ، زيرا پيامبر بوده است كه آن شهدا را بميدان جهاد بسيج فرموده بود شايعهء وقيحى كه معاويه و عمرو عاص در بارهء عمّار بن ياسر به راه انداخته بودند ، براى پوشاندن حقيقت بسيار مهمّ و روشنى بود كه در دل همهء مسلمانان آن روز استوار بود كه پيامبر اكرم در بارهء عمّار بن ياسر فرموده بود : يا عمّار تقتلك الفئة الباغية ( اى عمّار ترا گروه ستمكار و طغيانگر بر حاكم بر حقّ مسلمين خواهد كشت ) .\r\n\r\nدر اين دنيا كه صحنهء بزرگى براى مسابقه است ، سه گروه از انسانها براى سبقت تلاش مىنمايند : اهل حقّ با همديگر ، اهل باطل با همديگر ، اهل حقّ با اهل باطل .\r\nقبلا مباحث مربوط به حقّ و باطل و روياروئى آن دو را با يكديگر و رابطهء قدرت را با آن دو در يكى از مجلَّدات اين تفسير بررسى نموده‌ايم . در اينجا جريان حقّ و باطل را در مجراى تكاپو و مسابقه يادآور مىشويم : نخست دو مقدّمه را بايد متذكَّر شويم :\r\n","description":"","footnote":"","page_name":" 190 ","page_number":190},
  {"content":"\r\nمقدّمه يكم - تقابلى كه خود دو مفهوم حقّ و باطل با يكديگر دارند ، غير از تقابلى است كه دو مفهوم مزبور در موقع گروه بندى انسانها و اتّصاف آنان با يكى از آن دو دارا مىباشند ، زيرا حقّ و باطل با نظر به ذات آن دو ، هر يك طرد كنندهء قطعى ديگرى است ، چنان كه هر حقيقتى طرد كنندهء نقيض خود مىباشد .\r\nاگر حقّ و باطل را از قبيل نقيضين در نظر نگيريم ، حدّاقلّ دو ضدّ همديگرند كه سوم ندارند ( ضدّين لا ثالث لهما مانند حركت و سكون از ديدگاه بعضى از حكما ) و به هر حال در هر موردى كه يك واقعيّت حقّ بوده باشد ، باطل خود به خود در آن مورد منتفى خواهد بود . و بالعكس ، هر واقعيّت و رويدادى كه باطل بوده باشد ، حقّ در آن موقعيّت منتفى خواهد گشت . بنا بر اين ، حقّ و باطل هرگز در يك موقعيّت مانند دو موجود روياروى هم قرار نمىگيرند كه با همديگر گلاويز شوند . اين دو انسان حقّ طلب و باطل جو است كه روياروى هم صف آرائى مىنمايند و قدرت مادّى سرنوشت مادّى زودگذر اين گلاويزى را تعيين مىنمايد و قدرت معنوى و ابدى حقّ ، سرنوشت جاودانى ارزشهاى اصيل انسانى را « كه چنين است و چنين بايد » با قلم الهى بر صفحهء هستى مىنگارد و دلها و وجدانهاى پاك نسلها را در گذرگاه قرون و اعصار توجيه و نگهبانى مىنمايد .\r\nمقدّمهء دوم - مسابقه و عشق به مسابقه اى كه سه گروه در اين دنيا انجام مىدهند ، با نظر به استعداد بىنهايت جوئى روح بشرى به هيچ حدّ و مرزى محدود نيست . اين پديدهء شگفت انگيز با نظر به سرگذشت عينى حيات بشرى در تكاپوهاى نامحدود براى وصول به مقاصد خويشتن ، روشنتر از آن است كه نيازى به تفصيل و استشهاد داشته باشد .\r\nاكنون مىپردازيم به انواع سه گانهء مسابقه : 1 - مسابقهء اهل حقّ با همديگر - احساس ارزش و عظمت حقّ و درك آرامش غير قابل توصيفى كه در هماهنگى با حقّ نصيب آدمى مىگردد و همچنين\r\n","description":"","footnote":"","page_name":" 191 ","page_number":191},
  {"content":"\r\nبا نظر به اين كه ارواح هماهنگ با حقّ ، لذّتى كه از هستى خود مىبرند ، ما فوق همهء لذائذ است ، موجب تكاپو و مسابقه در راه حقّ و وصول به ابعاد گوناگون مىگردد . مشاهدهء نتيجه تلاش يك انسان براى رسانيدن يك كوزه آب گوارا براى لب تشنگان جگر سوخته [ در يك بيابان سوزان ، كه بيش از آنكه حيات آن لب تشنگان را تأمين نمايد ، حيات را براى خود آن تلاشگر چنان لذيذ و با عظمت ساخته است كه فقط عاشقان راز هستى مىتوانند آن را درك كنند ، نه مغزهاى پيچيده به دور خود - 
  ]\r\n\r\n[ خرد مومين قدم وين راه تفته\r\nخدا ميداند و آن كس كه رفته 
  ]\r\n\r\nانسانهائى را به حفر چاه‌ها و استخراج چشمه سارها وادار نموده است .\r\nكشف رازى ناچيز از طبيعت و مشاهدهء نتيجهء سودمند آن ، كاروانهائى از عشّاق علم و معرفت را به حركت در آورده است . رفتار عادلانه و نيّت پاك و روحيهء اخلاص و صميمى انسانهاى رشد يافته انسانهائى را كاروان در كاروان حركت داده و آنانرا با جدّىترين قيافه و ملكوتىترين چهره براى تفسير حكمت هستى به راه انداخته‌اند . لطفا براى تكميل بررسى اين مسابقه به مباحث « حسد و غبطه و رقابت » در تفسير خطبهء هشتاد و ششم مراجعه فرمائيد . براى توضيح اين مسابقه مثالهاى زير را كه بطور كلَّى استفاده و بهره بردارى افراد و گروههاى حقّ طلب را با قرار گرفتن در منطقهء تأثير و تأثّر روشن مىسازد ، ملاحظه فرمائيد : در شب عاشوراى حسين بن علىّ ( ع ) كه براى دفاع از حقّ پس از طىّ مسافتهاى بسيار زياد ، كه خود را به بيابانى سوزان و بىآب و علف كشيده بود ، ياران از جان گذشته اش كه در برابر دشمن از نظر عدّه و نيرو ناچيزتر از آن بودند كه قابل مقايسه با همديگر باشند ، نشاط و شعف شگفتانگيزى از خود نشان مىدادند ، گوئى در آن جايگاه كه شب را به صبح مىرساندند ، مرز زندگى و مرگ نبود و گوئى ساعات و دقائق جدائى ارواحشان از بدنشان به آخرين شمارش نيفتاده بود . نمىدانيم ، شايد در آن شب تاريخ ساز و در آن تاريكى\r\n","description":"","footnote":"","page_name":" 192 ","page_number":192},
  {"content":"\r\nروشنائى آفرين ، آن انسانهاى حقّ بين با بروز حقّ در همهء هويّت قهرمانشان حسين بن علىّ ( ع ) چه انبساطهاى روانى و چه تبسّمهاى فنا ناپذير و چه شاديهاى ابدى در دل داشتند كه الفاظ و اصطلاحات از بازگو كردن آنها ناتوان است .\r\nبروز بعدى از حقّ در حسين بن علىّ عليه السّلام كه عبارت بود از عدم اقدام به شروع جنگ ، آن تيرانداز ماهر را كه پليدترين فرد داستان نينوا ( شمر بن ذى الجوشن ) كه در بامداد روز عاشورا در تيررس او قرار گرفته بود ، نكشد .\r\nو برادرش ابو الفضل عبّاس بن علىّ ( ع ) آن شجاع پارسا را بر آن وادار كند كه وارد نهر فرات شود ، ولى در كمال تشنگى سوزان ، آب را از آن نهر در كفش براى آشاميدن بردارد و به ياد حسين ( ع ) و لب تشنگان ياران و دودمان او بيفتد و همان آب كاملا مباح را كه در آن لحظه مايهء بقاء حيات او بود بهمانجا كه برداشته بود بريزد و با لب تشنه از نهر فرات برگردد .\r\n\r\nبه دريا پا نهاد و خشك لب بيرون شد از دريا\r\nمروّت بين جوانمردى نگر غيرت تماشا كن\r\n\r\nآرى ، اين قانون چنين اقتضاء مىكند كه هر چه حسين ( ع ) بودن حسين بيشتر بروز مىكند ، جلوهء حسينى او در عبّاس شجاع و پارسا آشكارتر مىگردد .\r\nاگر سلمان و ابو ذر و مقداد و عمّار و اويس قرنى و مالك اشتر در ارتباط با اشعهء حقّ علىّ بن ابي طالب ( ع ) قرار نگرفته بودند ، به آن همه مقامات عاليهء انسان الهى نائل نمىآمدند . و اگر علىّ بن ابي طالب عليه السّلام همانطور كه از سخنان آن بزرگوار برمىآيد با اشعّهء حقّ و حقيقت كه از پيامبر اكرم ( ص ) مىتابيد ، ارتباط برقرار نمىكرد ، آن شخصيّت بزرگ الهى ، آن همه فعليّت در كمال و خيرات را از خود نشان نمىداد . از اين پديدهء بسيار روشن اثبات مىشود كه آن همه دعوت مردم به تبعيّت از رشد يافتگان و همنشينى با علماى ربّانى [ نه حرفه اى 
  ] تأكيد شديد در بارهء لزوم اين ارتباط و تبعيّت ، چه حكمت و الا و سازنده اى را در بر دارد .\r\n","description":"","footnote":"","page_name":" 193 ","page_number":193},
  {"content":"\r\n2 - مسابقهء اهل باطل با همديگر - انحراف از جادّهء حقّ و حركت در مسير باطل و شيوع آن در بنى نوع انسانى ، بسيار چشمگيرتر از استقامت و حركت در مسير حقّ بوده است . متأسّفانه خود همين اكثريّت و چشمگيرتر بودن اهل باطل ، همواره عامل متراكم بودن صفوف آنان مىباشد ، به اين معنى كه خود اكثريّت ضامن كشش مردم رشد نيافته بسوى باطل بوده است . مخصوصا مشاهدهء اكثر مردم قدرتمند و مكَّار و حيله باز در كاروان اهل باطل كه خود را هشيار و زيرك و دانا نشان مىدهند و موجب اشتباه و فريب خوردگى مردم ساده لوح مىگردند . اين اصل را هم بخاطر بسپاريم كه :\r\n\r\nنقش اكثريّت در توجيه حيات مردم معمولى همانند نقش گذشت زمان و جمودى است كه يك مكتب را از اعتراض و انتقاد بر كنار مىكند .\r\nو بهر حال ، قانون كلَّى چنين است كه هنگامى كه حقّ چهرهء خود را بيك انسان نشان داد ، پس از آن ، انتخاب مسير باطل همواره با يك اضطراب و تشويش درون همراه خواهد بود و هر اندازه كه حقّ چهرهء خود را تابناكتر و آشكارتر و مستدلّتر بنماياند ، گزينش باطل و حركت در مسير آن ، به همان اندازه اضطراب آميزتر و مشوّش كننده تر خواهد بود . وقتى كه گزينش مسير باطل ترجيح داده شد ، استعدادهاى انسان باطلگرا در پيمودن اين مسير به فعليّت مىرسد و جوشش درونى براى مسابقه در حيات و كوشش در راه اشباع اراده‌هاى نامحدود ، در تحقّق بخشيدن به باطل با همهء انواع و اشكالى كه مىتواند داشته باشد ، به كار مىافتد . پرداختن به تكاپو و مسابقه در باطل ، اگر چه ممكن است با آگاهى و تعمّد مستقيم به باطلگرائى صورت نگيرد ، ولى شخص باطلگرا به جهت اعراض از هر گونه « بايستى » ما فوق نفع شخصى و خودكامگى و آرمانهاى ضدّ حقيقت ، بهر جا كه قدم بگذارد و هر هدفى را كه در نظر بگيرد و بهر وسيله اى كه مستمسك شود ، باطلهائى هستند كه مطلوبيّت آنها فقط مستند\r\n","description":"","footnote":"","page_name":" 194 ","page_number":194},
  {"content":"\r\nبه عامل اراده‌هاى كور مىباشد . او آنچه را كه مىخواهد به هيچ وجه متّكى به اصل و قانونى غير از آنكه « مىخواهد » نيست و اين « مىخواهد » چنان كه اشاره كرديم يك جريان كور و مستند به جوشش درونى كور براى مسابقهء كور در حيات است -\r\n\r\nگفت حقّ ادبارگر ادبارجو است\r\nخار روئيده جزاى كشت اوست\r\nآنكه تخم خار كارد در جهان\r\nهان و هان او را مجو در گلستان\r\nگر گلى گيرد به كف خارى شود\r\nور سوى يارى رود مارى شود\r\nكيمياى زهر مار است آن شقّى\r\nبر خلاف كيمياى متّقى\r\n\r\nاين تكاپو در مسير باطل ، عامل بدست آوردن پديده هائى فريبا ، مانند قدرتهاى مخرّب و اشباع شهوات زودگذر و لذائذى است كه بر آلام ديگران استوار شده‌اند و همچنين عامل بدست آوردن خواسته‌هاى بىاساس است - خواسته هائى كه كور و غير مستند به حقائق قابل تفسير مىباشند . پديده‌هاى مزبور بعنوان آرمانهاى اعلاى حيات با تحريكات جوششهاى درونى براى مسابقه افراد و گروه‌هاى باطلگرا را به دنبال خود مىكشانند ، و ملاك موفّقيّت در تكاپو و مسابقه مىگردند . جائزه اين مسابقه سلطه بر حيات انسانها و در اختيار گرفتن ارادهء آنان ، با آن ارادهء كور و جوشش درونى ناآگاه به حقائق است كه سرتاسر تاريخ را پر كرده است . آن گاه كتابها و مقالاتى را در تفسير و مقايسهء اين تكاپوگران ضدّ حيات ، مىبينيد كه مبناى موفّقيّت در تكاپوى مزبور را بر خاموش كردن هر چه بيشتر شعله‌هاى حيات انسانها قرار داده و ترجيح يكى از اين دوندگان را در مسير شرّ و باطل بر ديگرى با ملاك « هر چه بيشتر هدف ديدن خود و وسيله ديدن ديگران » انجام مىدهند . و بعبارت كاملا ساده : در آن كتابها و مقالات چنين مىخوانيد : تيمور لنگ قهرمانتر است از نادر شاه مثلا ، زيرا تيمور لنگ بيشتر از نادر شاه آدم كشته و بيش از وى ، جوامع اسلامى را دچار نكبتها و سيه روزىها نموده و مخصوصا بشريّت در برابر\r\n","description":"","footnote":"","page_name":" 195 ","page_number":195},
  {"content":"\r\nاو خيلى بيش از نادر شاه ترسيده و به لرزه در آمده و بيچاره شده است سزار بورژيا بيش از چمبرلن موفّق بوده و قهرمانتر مىباشد ، زيرا حيله گرىها و دروغها و جرئت بر پايمال كردن هر گونه اصول اخلاقى و ارزشى را كه بورژيا مرتكب شده است ، چمبرلن انجام نداده است ، پس وى ناتوان بوده و بورژيا توانا و قهرمانتر بوده است بدبختى بشرى فقط در مسابقهء اهل باطل با همديگر نيست ، بلكه بدبختى بشرى در اين فلسفه بافىها و توجيهات نابكارانه ايست كه مسابقات اهل باطل را ترويج و مورد تشويق قرار مىدهند 3 - مسابقهء اهل حقّ با اهل باطل - سه نوع عمده در اين مسابقه وجود دارد كه ما در اين مبحث هر يك از آنها را بطور مختصر بيان مىكنيم : نوع يكم - تكاپوئى است كه اهل باطل بدون توجّه به ناهماهنگى باطل با حقّ و قانون ، در برابر اهل حقّ انجام مىدهند ، آنان فقط همين مقدار مىدانند كه كارى انجام مىدهند و در زندگى خود تكاپو مىكنند و با ديگران به مسابقه مىپردازند و كارى با آن ندارند كه حقّ چيست و باطل كدام است و مختصّات هر يك با نظر به قوانين هستى و روحى چگونه مىباشند .\r\nاينان از نظر روحى به اضافهء اين كه استعدادها و سرمايه‌هاى درونى خود را بدون اخذ نتائج انسانى و الا مستهلك مىسازند ، ممكن است در توليد شرّ و نابكارىها مؤثّر بوده و با اين كه چهرهء ضدّ حقّ و حقيقت ندارند ، مورد بهره - بردارى مردم ضدّ حقّ و حقيقت بوده باشند ، مسابقهء اينان در مسيرى كه انتخاب كرده‌اند فقط با هدفگيرى اشباع اراده‌ها و جوشش درونى كورانه بر سبقت بوده باشد ، لذا مىتوان گفت : اين گونه مردم نظرى به گسترش ابعاد باطل فقط از آن جهت كه ابعاد باطل و ضد حق مىباشند ، ندارند . با اين حال بدان جهت كه حقّ قانون اساسى هستى و انسان است ، چهره‌ها و ابعاد خود را كه پاسخگوى گسترش ابعاد چنين مسابقه اى بوده باشد ، نشان خواهد داد . شايد بعضى چنين گمان كنند كه اين نوع اهل باطل بدانجهت كه قصد مبارزه و تضادّ با حقّ را\r\n","description":"","footnote":"","page_name":" 196 ","page_number":196},
  {"content":"\r\nندارند ، لذا نمىتوان آنها را به پليدى محكوم كرد ، لذا نمىتوان تكاپوى آنان را بعنوان مسابقه بر ضدّ حقّ قلمداد نمود . در اينجا بايد بيك مسئلهء مهمّى توجّه كرد و آن اينست كه غرائز حيوانى ما انسانها هرگز براى اشباع خود منطقهء ممنوع الورودى را نمىشناسند ، يعنى چنان نيست كه غرائز ما به احترام آرمانهاى روحى كه بر مبناى حقّ و قانون استوارند ، به اشباع سادهء خود قناعت ورزيده و به پاس آن آرمانهاى روحى ، داخل منطقهء ممنوع الورود آن آرمانها نگردند ، لذا دزديدن يك سبب در امروز با بىتوجّهى به تضادّ آن با حقّ ، ممكن است فردا به دزديدن باغ با شوخى تلقّى كردن بطلان دزديدن يك سيب بيانجامد و اين يك امكان محض نيست ، بلكه همهء نابكارىهاى بشرى و ضدّيّت صريح وى با حقّ ، ابتداء يك جهشهاى ناچيز از حقّ [ با ناچيز تلقّى كردن مورد حقّ 
  ] بوده است . آرى ، « اين كه چيزى نيست » ها بوده است كه به نابودى همهء چيزها انجاميده است .\r\nبه همين جهت است كه براى حقّ و حقّپرستان اين يك قضيّهء خطرناكى است كه « اين كه چيزى نيست » وقتى كه آگاهان بشرى مىگويند :\r\n\r\nدانه‌هاى در صيدگاه عشق بىرخصت مچين\r\nكز بهشت آدم بيك تقصير بيرون مىكنند\r\nهر قطره اى در اين ره صد بحر آتشين است\r\nدردا كه اين معمّا شرح و بيان ندارد\r\nاهل نظر ، دو عالم در يك نظر ببازند\r\nعشق است ودا و اوّل بر نقد جان توان زد\r\n\r\nحافظ\r\nبا من و شما شوخى نمىكنند ، زيرا همهء ما مىدانيم كه شعلهء يك چوب كبريت مىتواند درياهائى از موادّ قابل احتراق را بسوزاند . همهء ما مىدانيم كه يك جملهء كوتاه نابجا مىتواند اقوام و مللى را بجان هم بيندازد و جنازهء\r\n","description":"","footnote":"","page_name":" 197 ","page_number":197},
  {"content":"\r\nصدها هزار ، بلكه ميليونها انسان را طعمهء لاشخوران بيابانها نمايد :\r\n\r\nظالم آن قومى كه چشمان دوختند\r\nوز سخنها عالمى را سوختند\r\n\r\nلذا در آن هنگام كه باطلگرا با مغز پوچش اين قضيّه را به زبان مىآورد كه : « اين كه چيزى نيست » .\r\nانسان حقّگرا با مغزى با آن قضيه روبرو مىشود كه گوئى براى او اثبات شده است كه « اين ريشه و علَّت همه چيز است » .\r\nو اين است يكى از جلوه‌هاى بسيار با اهمّيّت مسابقهء حقّطلبان و باطلگرايان .\r\nنوع دوم - مسابقهء طرفداران حقّ با طرفداران باطل است كه هر يك از آن دو اعتقاد به انديشه و عمل خود دارد . آن كسى كه طرفدار حقّ است و به طرفدارى خود از حقّ معتقد است و عمل خود را هم مطابق اعتقادش انجام مىدهد ، در تكاپو و مسابقه اى كه پيش گرفته است ، انگيزه‌ها و نتائج اعتقاد و عمل او را جريان « حيات معقول » و مطلوبيّت عمومى آن بر همهء افراد آگاه بشرى آشكار خواهد ساخت و گذشت روزگاران و بروز ابعاد حقّ در اشكال اصيل حيات ، اصالت و شايستگى آن را نشان خواهد داد . و امّا طرفداران باطل كه به انديشه و عمل خود معتقد مىباشند ، بر دو گروه تقسيم مىگردند : گروه يكم - كسانى هستند كه مبانى عقيدتى آنان ، جز احساسات و خواسته‌هاى بىاساس ولى فريبنده چيز ديگرى نمىباشد ، بدانجهت كه استعدادهاى حيات آدمى مخصوصا بعد عقلانى آن در همهء شرايط و براى هميشه ساكت و خاموش نمىشود ، لذا اين اشخاص اگر آگاهى و اشراف به حيات را بكلَّى از دست ندهند چه بخواهند و چه نخواهند روزى بيدار ميشوند و به بىپايه بودن آن احساسات و خواسته‌هاى بىاساس خود توجّه پيدا مىكنند و اگر در صدد تأويل و توجيه گذشته برنيايند ، به طرف حقّ حركت مىكنند و افراد اين گروه اندك نيستند و اگر به وضع گذشتهء خود ادامه بدهند ،\r\n","description":"","footnote":"","page_name":" 198 ","page_number":198},
  {"content":"\r\nبه جهت توجّه به حقّ و اصالت آن ، همواره با نوعى تضادّ درونى زندگى خود را سپرى مىنمايند .\r\nگروه دوم - كسانى هستند كه عقيدهء خود را مستند به دليل مىدانند و دلائلى را كه قبول كرده‌اند در نظرشان كاملا محكم مىباشند . اينان در صدد قبولاندن معتقداتشان به ديگران نيز بر مىآيند ، و خود را بر مبناى دلائل مفروض طرفدار حقّ و واقعيّت مىدانند ، لذا در تكاپو و مسابقه جدّىتر از گروه يكم عمل مىنمايند .\r\nبراى اثبات بطلان معتقدات اين گروه ، فقط از آن اصول و قوانين مىتوان استفاده نمود كه اگر استعداد نوگرائى و واقع جوئى آنان بكلَّى نابود نشده باشد ، مىتوانند مفيد بوده باشند .\r\nنوع سوم - كه خطرناكترين و وقيحترين روياروئى با حقّ است ، اينست كه وضع روانى انسان حالت ضدّيّت با حقّ به خود بگيرد . اين نوع بر دو قسم عمده تقسيم مىگردد : قسم يكم - تضادّ با حقّ كه ناشى از تضادّ با شخص يا اشخاص حمايت كننده از حقّ مىباشد . اين گونه روياروئى با حقّ منشأ بزرگترين ستمى است كه انسان به خود روا مىدارد و نمىخواهد حساب حقّ را از اشخاص جدا كند . او با اين تفكَّر و رفتار نابكارانه از خصومت شخصى عداوت و كينه توزى با حقّ را نتيجه مىگيرد ، گوئى قوام و عنصر اساسى حقّ ، شخص مورد عداوت و كينه توزى او است . بنا بر اين ، هر كسى كه نتواند براى حقّ يا بى از اشخاص و چگونگى رابطه با آنان قطع نظر نمايد ، در حقيقت بايد گفت : چنين كسى حقّ را نشناخته است و ارزش و ضرورت حياتى آن را نمىداند . ما اين پديده را در دوران زندگى امير المؤمنين عليه السّلام بطور فراوان سراغ داريم . اغلب كسانى كه با آن ولىّ اللَّه اعظم و با آن انسان كامل مخالفت مىورزيدند ، نه تنها با كسانى ديگر كه مىگفتند اجراى اسلام و حقّ و عدالت را به عهده گرفته‌اند موافق بودند ، بلكه به زمامدارى كسانى تمايل داشتند كه يك هزارم آشنائى امير المؤمنين را با حقّ\r\n","description":"","footnote":"","page_name":" 199 ","page_number":199},
  {"content":"\r\nو حقيقت نداشتند . براى چه براى اين كه فقط علىّ بن ابي طالب ( ع ) را نمىخواستند البتّه عدّهء ديگرى هم بودند كه نخواستن شخص علىّ بن ابي طالب را پوششى براى نخواستن حقّ قرار داده بودند .\r\nقسم دوم - ضدّيّت با خود حقّ است ، كه منشأ همهء پليدىها مىباشد . در اين نوع سوم كه گفتيم خطرناكترين و وقيحترين انواع روياروئى با حقّ است ، هر اندازه كه حقّ با قدرت بيشتر بروز كند و با ابعادى متنوّع ظاهر شود ، بر بروز تند باطل و ظهور ابعاد متنوّع آن افزوده مىشود . حقّ موقعى كه عظمت صدق و ارزش آن را صريحتر و نيرومندتر نشان بدهد ، باطل براى شكستن آن عظمت بيشتر تلاش خواهد كرد ، و ارزش آن را بيشتر از بين خواهد برد . البتّه مقصود از اين كه باطل در برابر حقّ با ضدّيّتى بيشتر وارد صحنه خواهد شد ، نه به معناى آن است كه باطل با آن ضدّيّت و نيرويش حقّ را خدشه دار خواهد ساخت ، بلكه مقصود اينست كه باطل جولان بيشتر و چشمگيرتر و متنوّعترى را به راه خواهد انداخت ، باطل اگر چه همهء سنگرهاى حاميان حقّ را تسخير كند ، بالاخره به جهت حاكميّت مطلق حقّ در اصول و مبانى هستى و در حيات حقيقى انسانها ، به بنبست نهائى رسيده و با شكست قطعى مواجه خواهد گشت .\r\nبدين ترتيب هر اندازه كه حقّ عظمت كمالجوئى آدمى را روشنتر و نيرومندتر نشان بدهد ، باطل براى نشان دادن اين كه كمالجوئى اصالتى ندارد و خيالى بيش نيست ، شديدتر به تلاش خواهد افتاد . هر اندازه كه حقّ همدردى با انسانها را عالىتر و انسانىتر بروز بدهد ، باطل در اثبات اصالت منفعت براى خود فرد ، شديدتر دست و پا خواهد كرد . اين آب شيرين و شور همواره در تاريخ انسانها جريان داشته است -\r\n\r\nرگ رگ است اين آب شيرين و آب شور\r\nدر خلائق مىرود تا نفخ صور\r\n\r\nاين روياروئى خطرناك باطل با حقّ معنايش آن نيست كه دو موضوع\r\n","description":"","footnote":"","page_name":" 200 ","page_number":200},
  {"content":"\r\nعينى ، يكى بنام حقّ و يكى بنام باطل هر يكى با هويّتى معيّن وارد ميدان ميشوند و روياروى هم قرار مىگيرند ، بلكه آرمانها و عظمتها و ارزشهاى حقّ از مغزها و وجدانهاى انسانى عالى بروز مىكند و در طرف مقابل ، خدشه دار ساختن و ناچيز نشان دادن آن آرمانها و عظمتها و ارزش از مغزها و سينه‌هاى تيره و تار و كوته بين و سطح نگر ، باطل ابعاد خود را بروز مىدهد .\r\nبدين ترتيب دو طرز تفكَّر يا دو مكتب روياروى هم قرار مىگيرند كه در رأس يكى از آن دو ( حقّ ) انبياى الهى و حكماى راستين قرار مىگيرند و در رأس آن ديگرى يعنى باطل ، مدافعان لذّت پرستى و عشّاق قدرت و خودكامگىها و فردپرستها پرچم خود را به اهتزاز در مىآورند . در آن هنگام كه هر يك از حاميان حقّ و باطل كه تجسّمى از آن دو هستند روياروى يكديگر قرار گرفتند و آتش خصومت شعله ور گشت ، هر اندازه عظمت و ارزشها از حمايتگران حقّ بيشتر بروز كند ، باطل براى حفظ خود ، پستىها و پليدىهاى بيشترى را از خود بنمايش در خواهد آورد . مىدانيم كه نگهبان و حافظ باطل از سنخ همان انسان است كه تجسّمى از حقّ گشته و از آن حمايت مىكند . و هر دو انسان داراى استعدادها و نيروهائى بسيار پر بعد و نيرومند مىباشند ، بنا بر اين ، چنان كه حقّ بطور نامحدود جلوه هائى از عظمت و ارزش را بوسيلهء انسان با وصف مزبور بوجود مىآورد باطل نيز بوسيلهء انسان با داشتن همان سرمايه در صدد محو جلوه‌هاى عظمت و ارزش حقّ بر مىآيد ، يعنى از جادّه اى كه حقّ از آن عبور مىكند ، باطل هم جادّه اى بموازات آن ، براى روياروئى و تقابل با حقّ ، مىكشد . گاهى جلوه‌هاى حقّ و باطل به اوج خود مىرسد و با ابعاد بسيار متنوّع و فراوان در مقابل همديگر صفآرائى ميكنند . چنان كه در داستان امير المؤمنين عليه السّلام از يك طرف و معاويه و عمرو عاص از طرف ديگر مشاهده مىكنيم . امير المؤمنين عليه السّلام به شدّت از خونريزى بنا حقّ پرهيز مىكند ، طرف مقابل هيچ اصل و قاعده اى را در اين پديدهء خطرناك نمىشناسد\r\n","description":"","footnote":"","page_name":" 201 ","page_number":201},
  {"content":"\r\nامير المؤمنين براى پرهيز از خونريزى به اهمّيّت حيات و ارزش الهى آن استدلال مىكند ، معاويه و عمرو عاص كشتار ده‌ها هزار انسان را به بهانهء خواباندن فتنه به راه مىاندازند .\r\nامير المؤمنين ( ع ) در همهء لحظات جهاد مقدّسش در حال دعا و نيايش بسر مىبرد ، طرف مقابل با كمال وقاحت مشغول نقشه كشى و حيله پردازى مىباشند . و قرآن را بر سر نيزه‌ها بلند مىكنند كه ما بايد مطابق قرآن عمل كنيم ، در صورتى كه آنان بهتر از همه مىدانستند كه اگر آن روز مىخواستند يك انسان كاملى را پيدا كنند كه تجسّمى از قرآن باشد ، جز امير المؤمنين ( ع ) كسى ديگر وجود نداشت . امير المؤمنين ( ع ) عاليترين مسائل الهيّات و هستى شناسى را در ميدان كارزار به فرماندهان و سپاهيان خود تعليم مىدهد و ميدان كارزار را بيك دانشگاه انسان سازى مبدّل مىنمايد . طرف مقابل كسى است كه مىبيند قدرت پيروزى بر هوى و هوسهاى شيطانى خود ندارد ، و نمىتواند از عقل الهى استفاده كند و در جاذبهء الهيّات قرار بگيرد ، با نفى و انكار عقل و ارزش آن خود را تسليت داده مىگويد : « آسوده و راحت شد كسى كه عقل نداشت » .\r\n\r\nهر اندازه كه ابعاد باطل تنوّع و شدّت بيشترى از خود نشان بدهند ، حقّ نيز در برابر آن عظمت و كمال متنوّعتر و عاليترى را بروز مىدهد\r\nباطل بدانجهت كه در خلاف مسير قانون حركت مىكند ، قرار گرفتن آن در تنگناهاى گوناگون امرى است كاملا طبيعى و هر اندازه كه حاميان باطل بخواهند براى موفّقيّت خود از تنگنائى كه ايجاد كرده‌اند ، نجات پيدا كنند ، قطعا به تنگناى ديگرى پناهنده خواهند گشت ، ولى حقّ بر خلاف باطل به جهت حركت در مسير قانون كه طبيعت آن است هرگز در تنگناها قرار نمىگيرد و در برابر هر نقشه اى كه باطل پيش مىآورد ، با كمال آرامش مىتواند بطلان\r\n","description":"","footnote":"","page_name":" 202 ","page_number":202},
  {"content":"\r\nآن نقشه را اثبات نمايد . بعنوان مثال : باطل براى تحقّق بخشيدن به خود ، مىگويد : ما به خونخواهى عثمان اقدام به جنگ كرده‌ايم ، حقّ مىگويد : اگر اين ادّعاى شما از روى صدق و صميميّت بوده باشد [ در صورتى كه چنين نيست و دست همهء شما به خون عثمان آلوده است 
  ] اين يك دعواى حقوقى است [ اگر چنين دعوائى با وجود اولياى اقرب عثمان از شما مشروع باشد 
  ] . چه ارتباطى با سلطنت خواهى دارد اين از نظر منطق و امّا از جنبهء عمل ، معاويه فرات را بر روى لشكريان امير المؤمنين ( ع ) مىبندد كه نه تنها از ديدگاه اسلام فسق و ظلم نابخشودنى است ، بلكه از ديدگاه هيچ مكتبى قابل توجيه نيست .\r\nدر طرف مقابل وقتى كه امير المؤمنين سپاهيان معاويه را از فرات دور مىكند ، و بر فرات مسلَّط مىگردد ، دستور مىدهد فرات براى همهء سپاهيان معاويه باز و همگان از آب فرات استفاده كنند .\r\nبدين ترتيب باطل در تنگناى ضدّ منطق گرفتار مىشود و نمىتواند حركت پليد و آدمكشى خود را توجيه نمايد . در صورتى كه حقّ با استحكامى كه قانون دارد ، راه خود را پيش مىگيرد و باطل را در تنگناى خود محبوس مىنمايد .\r\nباطل براى پيشرفت خود در تنگناى بستن نهر فرات بر روى ده‌ها هزار انسان قرار مىگيرد و در مسير خود به بنبست آدمكشى و خونريزى مىرسد ، ولى حقّ در پهنهء عظيم واقعيّت در مجراى قانونى خود به احياى انسانها توفيق مىيابد .\r\nاينست معناى اين كه هر اندازه علىّ بودن علىّ ( ع ) بيشتر بروز مىكند ، بر عمرو عاص بودن عمرو عاص افزوده مىشود و بالعكس ، هر اندازه كه عمرو عاص بودن عمرو عاص بيشتر شدّت پيدا مىكند ، علىّ بودن علىّ ( ع ) شكوفائى عاليترى از خود نشان مىدهد . مبناى اين تشديد در روياروئى و تقابل بسيار روشن است . و آن اينست كه هر يك از دو روح ، يا دو من همهء استعدادها و ابعاد خود را براى « حيات مطلوبى » كه براى خود انتخاب كرده است ، به فعّاليّت و تلاش وامىدارد و هر رويداد و سخن و عملى را كه ضرورى يا مفيد\r\n","description":"","footnote":"","page_name":" 203 ","page_number":203},
  {"content":"\r\nبراى آن حيات مطلوب تشخيص مىدهد ، در مسير آن حيات مطلوب به كار مىبرد .\r\nبطورى كه اگر بر فرض محال بتواند همهء جهان هستى را مورد بهره بردارى قرار بدهد و ميليونها برابر استعدادها و ابعادى كه دارد به كار بيندازد ، همهء آنها را در راه وصول يا ادامهء حيات مطلوب خود استخدام خواهد كرد . بنا بر اين ، حقّ و باطل در يك نقطهء تلاقى ممكن است با صدها استعداد و ابعاد و انديشه و با استخدام هزاران وسيله و نيرو از جهان طبيعت روياروى يكديگر قرار بگيرند .\r\nولى چنان كه اشاره كرديم ، بالاخره حقّ پيروز بوده و هرگز در تنگنائى قرار نخواهد گرفت ، زيرا مبناى هستى و انسان حقّ است ، هر چند كه دائما در سنگلاخ و فراز و نشيب و دشواريها حركت كند . دوران زمامدارى امير المؤمنين عليه السّلام پر از دشواريها و سنگلاخ و نابسامانىهائى است كه گروه‌هاى باطل با انواعى از ابعاد براى او ايجاد كرده‌اند ، ولى هر اندازه كه ناگواريها و مشكلات بيشتر و شديدتر گشته است بر عظمت و نفوذ شعاع شخصيّت على ( ع ) افزوده است . داستان اصحاب جمل و جنگى كه آنان به راه انداختند ، حادثهء كوچكى نبود . اين حادثه در مسير خود انواعى از مشكلات و دشواريها را بوجود مىآورد و با اين حال علىّ ( ع ) بدون كمترين اضطراب و تشويش از همهء آن مشكلات و دشوارى مىگذرد و پس از پيروزى ، شبانگاه همان روز در ميدان جنگ به گردش مىپردازد و بر بالين جنازهء دشمنان خود كه قربانيان هوى و هوس مقام پرستانى كه از عنوان مقدّس صحابه بودن سوء استفاده كرده بودند ، مىايستد و با كمال اندوه و حسرت رو به آسمان مىكند و مىگويد : خداوندا ، من هرگز نمىخواستم اين بدنهاى بيجان زير ستاره‌هاى آسمان به خاك و خون بغلطند ، خدايا ، تو خود شاهدى كه خود اينان دست به اين تبهكارى زدند و به حيات خود پايان دادند .\r\nاز مجموع مباحث مربوط به حقّ جويان و باطل گرايان به اصل متعاكس زير مىرسيم :\r\n","description":"","footnote":"","page_name":" 204 ","page_number":204},
  {"content":"\r\nهر اندازه على بودن على ( ع ) آشكارتر و با ابعاد گسترده تر نمودار گردد ، بر عمرو عاص بودن عمرو عاصها در ابعاد حياتشان ميفزايد . و بالعكس - هر اندازه عمرو عاص بودن عمرو عاصها آشكارتر و با ابعاد گسترده تر نمودار گردد ، بر علىّ بودن علىّ و سالكان طريق او در ابعاد حياتشان ميفزايد .\r\n\r\nآيا عمرو بن عاص نمىداند حقيقت چيست\r\nابن ابى الحديد در ج 6 ص 322 مطالبى از عمرو عاص نقل مىكند و در ص 321 آنها را سخنان حكيمانه معرّفى مىنمايد :\r\nأمير عادل خير من مطر وابل و أسد حطوم خير من سلطان ظلوم ، و سلطان ظلوم خير من فتنة تدوم ، و زلَّة الرّجل عظم يجبر و زلَّة اللَّسان لا تبقى و لا تدر و استراح من لا عقل له .\r\n( امير عادل بهتر است از ابر پر باران و شير درنده بهتر است از سلطان ستمكار و سلطان ستمكار بهتر است از فتنه و آشوب دائمى ، و لغزش مردم مانند استخوان شكسته ايست كه قابل جبران است و لغزش زبان هيچ چيز را باقى نمىگذارد و هيچ چيز را رها نمىسازد و راحت و آسوده شد كسى كه عقل ندارد . ) اوّلا بايد گفت : اى عمرو عاص ، تو كه مىدانستى شير درنده بهتر است از سلطان ستمكار ، چرا پيرامون معاويه را گرفته و او را در برابر عادلترين زمامدار بشرى پس از پيامبر اكرم ( ص ) علم كردى و در زير پرچم او دست به خون ده‌ها هزار مسلمان بىگناه آلوده نمودى تو چطور قاتل حجر بن عدى و رشيد هجرى و امثال آن پارسايان متّقى و قاتل صدها بلكه هزاران فرد پاك را حمايت كردى و براى او نقشه‌هاى نابود كردن هر كسى كه اظهار ارادت به امير المؤمنين مىنمود ارائه دادى آيا خود تو صريحا در بارهء دفاع از معاويه نمىگفتى كه من براى دنياى معاويه او را اختيار كردم و تو خود شاهد اعمال ننگين آن دنياپرست بودى كه بر امّت اسلامى چه كرد . آيا بسر بن ارطاة و\r\n","description":"","footnote":"","page_name":" 205 ","page_number":205},
  {"content":"\r\nسفيان بن عوف غامدى را نمىشناختى كه باطاعت از معاويه چه خونهاى پاكى از مسلمانان ريختند و چه غارت و يغمائى كه بر اموال و اعراض مسلمانان وارد آوردند كه مىتوانست رفتار چنگيزها را توجيه نمايد كه بلى ، خود امير مسلمانان بنام معاويه هم از اين كارها كرده بود . ممكن است عمرو عاص يا تأويل كنندگان شخصيّت وى بگويند : عمرو عاص عذر اين مطالب را كه شما گفتيد ، آورده است ، او در جملهء بعدى مىگويد :\r\nو سلطان ظلوم خير من فتنة تدوم\r\n( و سلطان ستمكار بهتر است از فتنه و آشوبى كه دوام پيدا كند . ) اگر اين مطلب را كه عمرو عاص بعنوان يك اصل اجتماعى و سياسى فرمايش مىكند ، صحيح بوده باشد ، گمان نمىرود در تاريخ بشرى يك ستمكارى مورد ملامت و تقبيح قرار بگيرد . زيرا از هر يك از طواغيت و سلاطين جور بپرسيد كه چرا آن همه جانهاى آدميان را زير لگد خود پايمال مىكنند ، در پاسخ شما خواهد گفت : من براى خواباندن فتنه اقدام به خونريزى و قتل و غارت مىكنم ، نظير پاسخى كه تيمور لنگ براى توجيه جلَّادىهاى خود در بارهء مسلمانان نموده كه مىگفت : چون من براى اسلام و وحدت آن كار ميكنم هر كس كه در برابر من مقاومت بورزد مرتدّ است و هر مرتدّى واجب القتل است اين هم فقه شيطانى ستمكاران تاريخ كه عمرو عاص هم مانند يك صاحبنظر اين فقه را تأييد مىنمايد و آنگهى آن قدرتمندى كه توانائى خواباندن فتنه‌ها را و فقط با نيّت خواباندن فتنه و از راه دلسوزى به حيات انسانها وارد ميدان شود و بدون طغيانگرى فتنه‌ها را بخواباند ، اين يك قدرتمند عادل است ، نه اين كه مقتدرى ستمكار است كه وجودش براى خاموش كردن فتنه‌ها مطلوب و محبوب است . و بعبارت روشنتر عمرو عاص حكيم نفهميده است كه ستم بهر شكلى و بهر عنوانى محكوم است و ستمكار در هر\r\n","description":"","footnote":"","page_name":" 206 ","page_number":206},
  {"content":"\r\nحالى پليد و مستوجب طرد است . به اضافهء اين كه آيا آن ستمكارى كه خود براى بدست آوردن مقام و خودكامگىها ايجاد فتنه و آشوب نمايد و آن گاه وارد ميدان شود كه من آمده‌ام فتنه را خاموش بسازم ، باز مىتواند قابل توجيه بوده باشد مگر عمرو عاص نمىدانست كه فتنه‌هاى آن دوران را معاويه براى ماهى گرفتن از آب گل آلود بوجود آورده بود مگر امير المؤمنين عليه السّلام بارها در برابر ادّعاى فتنه جويانهء معاويه نمىگفت : كه شما دست از آشوبگرىها برداريد و بگذاريد اجتماع آرامش خود را دريابد ، تحقيقات در بارهء قتل عثمان را شروع كنيم مگر بارها نفرمود كه دست من پاكترين دستها از خون عثمان است ، با اين حال ، چرا معاويه نمىگذاشت اجتماع حالت طبيعى خود را پيدا كند . مگر خود عمرو عاص به عائشه نگفت : « دوست داشتم تو در جنگ جمل كشته مىشدى و به بهشت مىرفتى و ما مىتوانستيم علىّ بن - ابي طالب عليه السّلام را بيشتر مورد تهمت قرار بدهيم » يعنى او را فلج كنيم . آرى ، حقيقت دانى عمرو عاص چنين بوده است در اينجا مجبوريم شگفتى خود را در بارهء ابن ابى الحديد ابراز كنيم كه اين كلمات را از عمرو عاص بعنوان كلمات حكيمانه نقل مىكند ، سپس توضيحاتى را كه ما در بارهء فقه و حكمت عمرو عاص و صاحبنظرى او داديم ، متذكَّر نمىشود از جملهء آخرى عمرو عاص كه مىگويد :\r\n« و استراح من لا عقل له »\r\n( آسوده شد كسى كه عقل نداشت ) هم مىتوان به وضع روحى اين عاقل و صاحبنظر پى برد كه عقل براى او چه معنائى داشت كه مانند آن عقل نشناس ديگر مىگويد :\r\n\r\nبيچاره آن كسى كه گرفتار عقل شد\r\nخرّم كسى كه كرّه خر آمد الاغ رفت\r\n\r\nقطعا اين همان عقل نظرى سودجو است كه در استخدام نفس امّاره\r\n","description":"","footnote":"","page_name":" 207 ","page_number":207},
  {"content":"\r\n( خود طبيعى ) قرار گرفته ، دائما در زد و خورد و كشاكش با انسانها و رويدادها حيات صاحبش را مستهلك مىسازد و از بين مىبرد . اين مكَّار غدر پيشه اگر از عقل سليم هماهنگ با فطرت و وجدان پاك اطَّلاع و بهره اى داشت ، مىگفت : « بدبخت و تيره روز كسى است كه عقل ندارد » ، « كسى كه عقل ندارد خوشىها و ناخوشىهايش مانند خوشىها و ناخوشىهاى حيوانات مىباشد » اين معاون زمامدار مسلمين كمترين بهره اى از قرآن نداشت كه بداند كه قرآن كسانى را كه تعقّل ندارند مانند حيوانات ، بلكه پستتر از آنها معرّفى مىنمايد .\r\n17 ، 20 - أما و اللَّه ليمنعنى من اللَّعب ذكر الموت و إنّه ليمنعه من قول الحقّ نسيان الآخرة . إنّه لم يبايع معاوية حتّى شرط أن يؤتيه أتيّة و يرضخ له على ترك الدّين رضيخة ( آگاه باشيد ، سوگند به خدا ، كه ياد مرگ مرا از بازى باز مىدارد و فراموشى آخرت آن نابكار را از گفتار حقّ جلو مىگيرد . [ آن مكَّار مقام پرست 
  ] بيعت با معاوية نكرد مگر اين كه معاويه براى او عطائى كند و رشوت ناچيزى به او بدهد . )\r\n\r\nانديشهء صحيح در بارهء مرگ مانع از شوخى و بازيگرى در اين دنيا است\r\nالبتّه مقصود از شوخى كه با انديشهء صحيح در بارهء مرگ ناسازگار است ، با نظر به تفسيرى كه در مباحث گذشته گفتيم ، بازى با واقعيّات است كه موجب مسخ آنها مىگردد ، نه تعبير لطيف و مزاح در بارهء بيان واقعيّات كه بطور اندك در محاورات پيشوايان دين نيز ديده شده است . امّا اين كه چرا شوخى و بازيگرى در اين دنيا با انديشهء صحيح در بارهء مرگ ناسازگار است اوّلا بايد بدانيم كه شوخى و بازيگرى با خود مرگ كه پايان زندگى است ،\r\n","description":"","footnote":"","page_name":" 208 ","page_number":208},
  {"content":"\r\nناسازگار نيست ، بلكه اگر ما مرگ را پايان همه چيز بدانيم نه تنها شوخى و بازى در هر جا كه ممكن باشد امرى است مطلوب ، بلكه آن زندگى كه در مرگ تمام مىشود ، خود چيزى جز شوخى و مزاح و بازى نمىباشد :\r\n\r\nروزگار و چرخ و انجم سر بسر بازيستى\r\nگر نه اين روز دراز دهر را فرداستى\r\n\r\nپس اين كه امير المؤمنين عليه السّلام مىفرمايد : به ياد آوردن مرگ مرا از بازى باز مىدارد ، قطعا با نظر به عالم پس از مرگ است كه صحنهء محاسبهء جدّى همهء اعمال و گفتارها و انديشه‌ها را بدنبال خود خواهد آورد و اين صحنه ايست كه در پيشگاه خداوند حكيم و شاهد و قاضى عادل بوجود خواهد آمد . و نتيجهء اين گونه تفكَّر در بارهء مرگ است كه آدمى به اهمّيّت و جدّى بودن همهء شئون حيات [ از يك رويداد كوچك گرفته تا بزرگترين انديشه‌ها و با عظمتترين و بزرگترين اعمال 
  ] متوجّه مىگردد و نمىتواند اين زندگى را به شوخى بگيرد و آن را بازى تلقّى نمايد :\r\n\r\nمرگ هر يك اى پسر همرنگ اوست\r\nپيش دشمن ، دشمن و بر دوست ، دوست\r\nآنچه مىترسى ز مرگ اندر فرار\r\nتو ز خود مىترس اى جان هوشدار\r\nروى زشت تو است بى رخسار مرگ\r\nجان تو همچون درخت و مرگ برگ\r\nگر بخارى خسته اى خود كشته اى\r\nور حرير و قزدرى خود رشته اى\r\n\r\nمولوى\r\nلذا بايد گفت : كسى كه بخواهد مرگش را خوب بشناسد ، لازم است كه زندگيش را خوب بشناسد . به اضافهء اين كه شوخى و مزاح معمولا بدون\r\n","description":"","footnote":"","page_name":" 209 ","page_number":209},
  {"content":"\r\nتصرّف و تجسيم غير واقعى در واقعيّات نمىتواند خنده دار و موجب تأثّر خوشايند صورى بوده باشد . بدينجهت است كه گفته مىشود : هر خنده اى مخصوصا خنده‌هاى عميق آن مستى و ناهشيارى است كه مانند كفّاره اى براى جرم مسخ واقعيّات بروز مىكند . آيا امير المؤمنين از اين گونه شوخىها و بازى با واقعيّات داشت كه ضدّ فعّاليّتهاى عقلانى و ارتباط صحيح با واقعيّات است ، در صورتى كه عظمت فوق العادهء عقل امير المؤمنين عليه السّلام و ارتباط جدّى آن بزرگوار با واقعيّات بر احدى از آگاهان و مطَّلعين از زندگى آن حضرت پوشيده نيست شايد اين كلمهء تنمّره فى ذات اللَّه را در بارهء علىّ بن ابي طالب شنيده‌ايد . معناى تنمّره فى ذات اللَّه [ نمر يعنى پلنگ 
  ] كنايه از نهايت جدّى بودن و دور از هر گونه مسامحه و انعطاف است يا تشبيه امير المؤمنين به نمر در خوى جدّيّت و دور از مسامحه بودن است ، چنان كه آن حضرت به شير هم تشبيه شده است كه وجه شبه عبارتست از شجاعت در حدّ اعلى . اين كه آن حضرت از عقل نيرومند فوق العاده برخوردار بوده است ، هر دو گروه فلاسفه و عرفاء پذيرفته و آن را در مواردى فراوان متذكَّر شده‌اند . از آن جمله مولوى مىگويد :\r\n\r\nراز بگشا اى علىّ مرتضى\r\nاى پس از سوء القضا حسن القضا\r\nاى علىّ كه جمله عقل و ديده اى\r\nشمّه اى واگو از آنچه ديده اى\r\n\r\nو ابن سينا در كتاب « معراج نامه » ( 1 )  در بحث ترجيح معقول بر محسوس مىگويد : « و براى اين بود كه شريفترين انسان و عزيزترين انبياء و خاتم رسولان صلَّى اللَّه عليه و آله و سلَّم چنين گفت با مركز حكمت و فلك حقيقت و خزانهء عقل امير المؤمنين كه :\r\nيا علىّ إذا رأيت النّاس يتقرّبون إلى خالقهم بأنواع البرّ تقرّب أنت إليه بأنواع العقل تسبقهم .\r\n","description":"","footnote":" ( 1 ) . و نيز مراجعه شود به توفيق التّطبيق - علىّ بن فضل اللَّه جيلانى - ص 56 . ","page_name":" 210 ","page_number":210},
  {"content":"\r\nگفت اى على ، چون مردمان در تكثّر عبادت رنج برند تو در ادراك معقول رنج بر تا بر همه سبقت گيرى و اين چنين خطاب را جز چنو بزرگى راست نيامدى كه او در ميان خلق چنان بود كه معقول در ميان محسوس » .\r\nآيا چنين عاقلى و بقول مولوى چنين شخصيّتى كه عقل محض است ، مىتواند در اين دنيا به شوخى و مزاح و بازى بپردازد كه قطعا از آثار ناتوانى از ارتباط با حقايق و واقعيّات بوده يا از علاقه به مسخ واقعيّات كشف مىكند\r\n\r\nعمرو بن العاص شعله ور كنندهء آتش خودكامگىهاى معاويه نيازى به حقّگوئى ندارد ، زيرا آخرت براى او مطرح نيست\r\nهر قدرتمندى كه در اين دنيا به جهت احساس قدرت مادّى از درك حقايق و واقعيّات مربوطه به انسان و جهانى كه در آن زندگى مىكند و همچنين از تقيّد به اصول و ارزشهاى انسانى ناتوان گشت ، خود را بىنياز از حقّ و حقّگوئى مىبيند و بر همهء آن حقايق و واقعيّات و اصول و ارزشها طغيان مىكند و اين قانون ثابت و پايدار خود طبيعى است كه - * ( إِنَّ الإِنْسانَ لَيَطْغى أَنْ رَآه اسْتَغْنى ) * ( 1 ) \r\n( انسان وقتى كه خود را بىنياز ديد ، بناى طغيانگرى مىگذارد ) .\r\nو اگر اين نفوس خبيثه طغيان نكنند و ستمكار ننمايند ، حتما بدانيد كه علَّتى در كارش بوده است : -\r\n\r\nالظَّلم من شيم النّفوس فإن تجد\r\nذاعفّة فلعلَّة لا يظلم\r\n\r\nمنسوب به متنبىّ\r\n( ستمكارى از اخلاق و خصلتهاى نفوس بشرى است ، اگر كسى را\r\n","description":"","footnote":" ( 1 ) . سورهء علق ، آيهء 6 و 7 . ","page_name":" 211 ","page_number":211},
  {"content":"\r\nديدى كه داراى عفّت است و دست بظلم نميآلايد ، حتما علَّتى وجود دارد كه ظلم نمىكند ) يعنى اين طبيعت حيوانى بشرى است و يا قانون پايدار اين طبيعت است كه اگر براى او قدرتى مادّى دست بدهد و خود طبيعى او منقلب به من انسانى و الا نگردد ظلم و طغيانگرى وى حتمى است . و گمان نمىرود كسى در بارهء تلازم احساس بىنيازى و ظلم و طغيانگرى ترديدى داشته باشد . بالاتر از اين كه ما در تاريخ بشرى با اين مسئله بطور فراوان روبرو هستيم كه انسانهاى رشد يافته اى كه كم و بيش قدرت مادّى و با عباراتى كلَّىتر قدرت دنيوى پيدا كرده و بناى زورگوئى و طغيانگرى نگذاشته‌اند ، موجب تحيّر و گاهى موجب دلسوزى مردم كوته فكر در باره آنان گشته است كه چطور مىشد كه آدمى قدرتى بدست بياورد و با اين حال از حق و حقيقت تجاوز نكند بدتر از تحير و دلسوزى ، اين كه اين رشد يافتگان قافلهء انسانيّت متّهم به عدم سياست نيز شده‌اند و با اين قضاوت نابخردانه سياست را كه عاليترين پديدهء اداره كنندهء جامعهء انسانى در مسير بهترين هدفهاى مادّى و معنوى است ، باردار حقّكشى و جنايت و دروغ و نيرنگ و حقّه بازى و سوزانندهء همهء اصول و ارزشهاى بشرى نموده‌اند تفصيل اين مبحث مقدارى در تفسير خطبه 41 بيان شده و در خطبه‌هاى آينده نيز انشاء اللَّه توضيح داده خواهد شد . امّا اين كه دخول عمرو بن العاص به دار و دستهء معاويه و خصومت او با امير المؤمنين عليه السّلام فقط و فقط براى رسيدن به مقام و ثروت دنيا بوده است ، مورد قبول همهء مؤرّخين است .\r\n","description":"","footnote":"","page_name":" 212 ","page_number":212},
  {"content":"\r\n\r\nمتن خطبهء هشتاد و پنجم\r\n\r\n85 - و من خطبة له عليه السلام و فيها صفات ثمان من صفات الجلال\r\nو أشهد أن لا إله إلَّا اللَّه وحده لا شريك له : الأوّل لا شيء قبله ، و الآخر لا غاية له ، لا تقع الأوهام له على صفة ، و لا تعقد القلوب منه على كيفيّة ، و لا تناله التّجزئة و التّبعيض ، و لا تحيط به الأبصار و القلوب .\r\nو منها : فاتّعظوا عباد اللَّه بالعبر النّوافع ، و اعتبروا بالآي السّواطع ، و ازدجروا بالنّذر البوالغ ، و انتفعوا بالذّكر و المواعظفكأن قد علقتكم مخالب المنيّة ، و انقطعت منكم علائق الأمنيّة ، و دهمتكم مفظعات الأمور ، و السّياقة إلى الورد المورد ، ف « كلّ نفس معها سائق و شهيد » : سائق يسوقها إلى محشرها ، و شاهد يشهد عليها بعملها .\r\nو منها في صفة الجنة درجات متفاضلات ، و منازل متفاوتات ، لا ينقطع نعيمها ، و لا يظعن مقيمها ، و لا يهرم خالدها ، و لا يبأس ساكنها .\r\n","description":"","footnote":"","page_name":" 213 ","page_number":213},
  {"content":"\r\n\r\nترجمهء خطبهء هشتاد و پنجم\r\nدر اين خطبه از صفات جلال خداوندى هشت صفت ذكر شده است و شهادت مىدهم به اين كه جز خداوند يكتا خدائى نيست ، او يگانه و بى شريك است او است آن موجود اوّل كه چيزى پيش از او نيست و او است موجود آخرى كه نهايت و غايتى ندارد اوهام بشرى بوسيلهء توصيف از درك او ناتوانو دلهاى آدميان از تمركز ذهنى براى تثبيت كيفيّتى در بارهء آن ذات پاك عاجز استبراى تجزيه و تبعيض در ذات اقدس و صفات جلال او راهى نيستو چشمان و دلهاى بشرى احاطه بر او ندارند [ و از جملهء اين خطبه : 
  ] [ اى بندگان خداوندى ، از عبرتهاى نافع پند بگيريدو از آيات روشن الهى عبرت بيندوزيدو از تهديدهاى رسا و بالغ ممنوعيّت [ از پليديها 
  ] را بپذيريدو از ذكر و به ياد خدا بودن و مواعظ بهره مند شويد - 12 نزديك است [ گوئى 
  ] [ يا چنان زندگى نمائيد كه احساس كنيد 
  ] چنگالهاى مرگ در زندگى شما فرو رفته و علائق اميدها و آرزوها از شما بريده استو ناراحت - كننده ترين و شديدترين حوادث پايان حيات بر سر شما تاختن گرفته و به عرصهء محشر [ كه پيشگاه خداوندى است 
  ] وارد شده ايدروزى كه براى هر انسانى فرشته اى موكَّل است كه راننده ايست و شهادت دهنده اىراننده ايست كه او را به پيشگاه خداوندى مىكشاندو شاهدى است بر همهء شئون حيات دنيوى وى شهادت خواهد داد [ در توصيف بهشت 
  ] : بهشت داراى درجاتى است يكى برتر از ديگرىو داراى منازلى است متفاوتنعمتهايش قطع نشدنى استو كسى كه در آن اقامت دارد هرگز از آن كوچ نخواهد كرد انسانهائى كه حيات ابدى در آن خواهند داشت ، پير نخواهند گشتو ساكنش هرگز مبتلاى ناگواريها نخواهد بود .\r\n","description":"","footnote":"","page_name":" 214 ","page_number":214},
  {"content":"\r\n\r\nتفسير عمومى خطبهء هشتاد و پنجم\r\n1 ، 4 - و أشهد أن لا إله إلَّا اللَّه وحده لا شريك له الأوّل لا شيئى قبله و الآخر لا غاية له ( شهادت مىدهم به اين كه جز خداوند يكتا خدائى نيست ، او يگانه و بى - شريك است . او است آن موجود اوّل كه چيزى پيش از او نيست و او است موجود آخرى كه نهايت و غايتى ندارد ) .\r\n\r\nبه آن خداوند يگانه شهادت مىدهم كه وجود او اوّل مطلق و آخر مطلق است\r\n( 1 )  خداوند يكتا و بيچون يك موجود متناهى و داراى امتداد كمى نيست كه براى او اوّلى و آخرى و وسطى تصوّر شود ، همچنان كه او بىشريك است ، زيرا نامتناهى است . اگر ذهن آدمى همين مقدار رشد پيدا كند كه بتواند حقيقت فوق امتداد كمّى را درك كند و بتواند از سلطهء كشش و پيش و پس كه مانند\r\n","description":"","footnote":" ( 1 ) . منظور از اوّل و آخر در همهء آيات قرآنى و احاديث ، دو نقطهء آغاز و پايان زمانى و مكانى نيست و بطور كلَّى بدان جهت كه ذات اقدس ربوبى ما فوق هر گونه بعد و كمّ متّصل و منفصل و ثابت و غير ثابت است ، لذا مقصود از دو كلمهء اوّل و آخر با نظر به قرائن همان جملاتى كه دو كلمهء مزبور در آنها آمده است ، احاطهء مطلق خداوندى بر هستى و عدم سبقت و لحوق چيزى بر او است . ","page_name":" 215 ","page_number":215},
  {"content":"\r\nقالبهاى ثابت و عمومى در ذهن وجود دارند ، رها شود ، دريافت آن وجود اقدس و شهادت حقيقى به وحدانيّت و فوق اوّل و آخر بودن او را آسانتر از آن خواهد ديد كه گمان مىكرد ، اشكال كار در اينست كه ذهنهاى معمولى و قالبهاى زمان و مكان و ديگر ابعادى را كه از محسوسات ساخته مىشوند مانند اجزائى غير قابل تفكيك و غير قابل بر كنار شدن از ذهن تلقّى مىكنند ، و راه را براى شناخت حقيقتى كه از رگ گردن به انسانها نزديكتر است به روى خود مىبندند يك توجّه مختصر ولى ناب لازم است كه انسان بداند كه تعدّد با بينهايت واقعى [ نه بىنهايت تجريدى ذهنى مانند اعداد و كمّيّتهاى ديگر 
  ] منجرّ به تناقض صريح مىگردد ، زيرا فرض اين كه خداوند بينهايت واقعى است ، مستلزم اينست كه از طرف هيچ موجودى محدود و مرزبندى نمىگردد ، در صورتى كه فرض شريك كه مستلزم وجود و واقعيّت خواهد بود بدون ترديد بىنهايت بودن را از خدا سلب خواهد كرد ، زيرا وجود خداوندى بر فرض وجود شريك و همتا موجوديّت او را در هويّتى محدود خواهد كرد كه غير آن شريك و همتا است و اين محدوديّت با فرض نامتناهى بودن خدا تناقض دارد .\r\nاين موجود ذو الجلال چون بىنهايت است ، قطعا بالاتر از مقوله‌هاى اوّل و آخر و پيش و پس مىباشد ، زيرا اول و آخر فقط در واقعيّات ممتدّى كه داراى آغاز و انجام هستند ، قابل تصوّر است و آغاز و انجام از صفات اجسام و جسمانيّات ( عوارض و مختصّات اجسام ) مىباشند كه محدوديّت از مختصّات ذاتى آنها است . دريافت چنين حقيقتى كه ازلى و ابدى يعنى بىاوّل و بىآخر است ، براى كسانى كه بخواهند از معلومات منعكس شده از قلمرو جهان عينى فيزيكى براى اين دريافت استفاده كنند ، جز وصول به بنبست ذهنى هيچ راهى نخواهند داشت . خداوند متعال بهانهء كسانى را كه مىگويند : ما معرفتى جز از راه حواسّ و آزمايشگاهها و نيروها و فعّاليّتهاى ذهنى [ كه بر موادّ خام توزين پذير و داراى ابتداء و انتهاء و محدود به هويّت مشخّص در جهان عينى فيزيكى\r\n","description":"","footnote":"","page_name":" 216 ","page_number":216},
  {"content":"\r\nمستندند 
  ] سراغ نداريم ، با عنايت كردن نيروى دريافت حقيقت عدل و زيبائى به انسانها كه مفاهيم فوق توزين و امتداد و اوّل و آخر و پيش و پس مىباشند ، منتفى مىسازد ( 1 )  . آيا كسانى كه قدرت تجريد يك واقعيّت بينهايت و بىاوّل و آخر را از همين جهان عينى طبيعى دارند ، نمىتوانند هويّتى ديگر با صفات مزبور را دريافت نمايند قطعا اين مردم هم در حقيقت عدل و زيبائى و امثال آن واقعيّات ، مفاهيمى فوق محدوديّت و اوّل و آخر و پيش و پس و توزين را با نوعى علم حضورى اجمالى درك مىكنند بدون اين كه توانائى دريافت ذات عدل و زيبائى را داشته باشند . هم اينان مىتوانند هويّت و موجودى با صفات مزبور را با نوعى علم حضورى اجمالى عالىتر دريافت نمايند - 1 . نهايت امر اينست كه چون براى دريافت اين هويّت عالى و اين موجود اقدس ، به صفا و تهذيب روحى و نورانيّت وجدانى احتياج دارند و اين امور هنوز ضرورت خود را براى آنان اثبات نكرده‌اند لذا عدم امكان دريافت حقيقتى يگانه و بىاوّل و آخر و فوق هر گونه امتداد و پيش و پس و قابليّت توزين را به اين ادّعا مستند مىدارند كه ما چنين حقيقتى را درك نمىكنيم و از اين « درك نمىكنيم » « بىاعتنائى به دلائل مثبت و اصول و ارزشهاى غير قابل انكار » را نتيجه مىگيرند\r\n3 ، 8 - لا تقع الأوهام له على صفة ، و لا تعقد القلوب منه على كيفيّة و لا تناله التّجزئة و التّبعيض و لا تحيط به الأبصار و القلوب ( اوهام بشرى بوسيلهء توصيف از درك او ناتوان ، و دلهاى آدميان با تمركز\r\n","description":"","footnote":" ( 1 ) . البتّه واضح است كه به جهت محدوديّت درك و شعور و ديگر استعدادهاى مغزى و روانى كه دامنگير انسانها است ، مانع از درك ذات اقدس ربوبى است ، چنان كه در منابع اسلام بطور فراوان گوشزد شده است . ","page_name":" 217 ","page_number":217},
  {"content":"\r\nذهنى براى تثبيت كيفيّتى در بارهء آن ذات پاك عاجز است . براى تجزيه و تبعيض در ذات اقدس و صفات جلال او راهى نيست و چشمان و دلهاى بشرى احاطه بر او ندارند . )\r\n\r\nحقيقت صفات خداوندى فوق تصوّرات ما و وراى كيفيّتها است\r\nدر تفسير خطبهء يكم اين مبحث از صفحه 58 تا صفحه 60 بطور مختصر آمده است . در اين خطبه مسائلى را كه مربوط به همين مبحث است ، تا حدودى يادآور مىشويم : شايد يكى از علل اين كه امير المؤمنين عليه السّلام در عدم امكان توصيف خداوندى با صفتى ، ناتوانى اوهام را به كار برده است ، اين مطلب باشد كه عقل و انديشهء حقيقتجو كه در استخدام يك روح رشد يافته است ، هرگز در صدد آن بر نمىآيد كه خداوند را توصيف نمايد ، زيرا عقل رشد يافته دلائل قانع كننده اى دارد كه امكانناپذير بودن توصيف خداوندى را اثبات كرده است ، لذا اگر در مغز اين گونه انسانها چنين فعّاليّتى بوجود بيايد ، حتما توهّم و تخيّل خواهد بود كه مىتوانند توهمّ بودن آن فعّاليّت را درك كنند و اگر فعّاليّت مزبور در مغز مردمى كه عقل و انديشهء آنان در استخدام ارواح رشد نيافتهء آنان قرار گرفته ، بوجود بيايد ، بدانجهت كه نيروها و فعّاليّتهاى متنوّع مغزى اين گونه مردم مانند تعقّل و انديشه و تخيّل و تجسيم و تداعى معانى با يكديگر مخلوط بوده و داراى هويّت معيّن نمىباشند ، لذا به جهت غلبهء اوهام و تخيّلات در اين گونه مغزها نيز ، توصيف بوسيلهء توهّمات خواهد بود . و ممكن است مقصود امير المؤمنين از اوهام هرگونه فعّاليّتهاى مغزى اعمّ از تعقّل و انديشه و اوهام بوده باشد ، در اين فرض توصيف خداوندى با همان وسائل نيز امكان - ناپذير است ، زيرا چنان كه توضيح خواهيم داد تعقّل و انديشه هم از چنين فعّاليّتى ناتوان است . حال مىپردازيم به اين كه به چه دليل توصيف خداوندى غير معقول است . دليلى كه امير المؤمنين عليه السّلام در خطبهء اوّل براى اثبات\r\n","description":"","footnote":"","page_name":" 218 ","page_number":218},
  {"content":"\r\nاين قضيه آورده است ، لزوم تركَّب ذات بارى تعالى از ذات و صفت مىباشد :\r\nلشهادة كلّ صفة أنّها غير موصوف و شهادة كلّ موصوف أنّه غير صفة\r\n( زيرا هر صفتى به مغايرت با موصوف خود و هر موصوفى به مغايرت با صفت خود شهادت مىدهد ) .\r\nاين مغايرت با نظر به اين كه هر صفتى خارج از ذات موصوف خود مىباشد ، كاملا روشن است و آنچه از مفهوم ذات درك مىشود ، از مفهوم صفت درك نمىشود ، و از طرف ديگر ذات تقدّم بر صفت دارد ، يا تقدّم ذاتى و يا زمانى و يا هر دو ، در نتيجه ذات مجرّد از صفت و صفت مفهوم مغاير با ذات مىباشد ، و اجتماع آن دو موجب تركَّب مىگردد . و از آن جهت كه صفات خداوند جلّ و علا بر دو قسم ( ذاتى و فعلى ) تقسيم مىگردد ، اشكالى وجود ندارد ، زيرا همهء آن صفات كمال و جلال كه دخالت در واجب الوجود بودن خدا دارند ، يعنى بدون آنها وجوب قابل تصوّر نيست ، صفات ذاتى ناميده ميشوند و اسناد آن صفات به ذات خداوندى مستلزم تركب نمىباشد ، بلكه خداوند آن حقيقت احدى است كه هر يك از صفات ذاتى بيان كنندهء بعدى از كمال و جلال و وجوب وجود او است . اين بحث در تفسير خطبهء يكم چنان كه اشاره كرديم طرح شده است ، مراجعه شود . و امّا صفات فعليّه خداوندى مانند اراده و خالقيّت و رازقيّت و غير ذلك ، صفاتى هستند انتزاعى كه از فعل خداوندى انتزاع ميشوند و عين ذات اقدس ربوبى نيستند ، اگر چه قدرت بر ايجاد منشأ انتزاع آن صفات عين ذات خداوندى است مانند ساير صفات ذاتى او . يعنى قدرت بر خلقت كه منشأ اتّصاف خداوندى با صفت خالقيّت مىباشد ، از صفات ذاتى خدا است .\r\nدليل ديگرى كه امكان ناپذير بودن توصيف خداوندى را اثبات مىكند ، ناتوانى بشر از درك حقيقت صفات خداونديست نه به اين معنى كه ما از كلماتى كه بعنوان صفات خداوندى به كار مىبريم ، هيچ چيزى را نمىفهميم ، يا هر\r\n","description":"","footnote":"","page_name":" 219 ","page_number":219},
  {"content":"\r\nكلمه اى را كه بعنوان صفت الهى استعمال مينائيم مقصود سلب ضدّ يا نقيض مفهوم آن كلمه از خداوند است ، چنان كه بعضى گفته‌اند : معناى اين كه « خداوند عالم است » يعنى « خداوند جاهل نيست » و اين كه خداوند قادر است يعنى « خداوند ناتوان نيست » و چنان كه مرحوم حاج ملَّا هادى سبزوارى مىگويد : « اين گونه تفسيرات در بارهء صفات خداوند موجب تعطيل عقول از معرفت الهيّات مىباشد » . ما مىتوانيم هويّت علم و قدرت را در خود درك كنيم و آن را نمونهء ناچيزى از علم و قدرت خداوندى تلقّى نمائيم . و اين كه خداوند خود را با صفاتى توصيف فرموده است كه اين صفات داراى معانى روشنى است و در عين حال به جهت علوّ ذات و صفات خداوند ذو الجلال از مفاهيم ذهنى ما در باره آنها ، بايد بدانيم كه مفاهيم آن كلمات در برابر واقعيت ذات و صفات خداوندى درست مانند نورى ضعيف در برابر نور خورشيد است و اين كه خداوند مىفرمايد : * ( سُبْحانَ رَبِّكَ رَبِّ الْعِزَّةِ عَمَّا يَصِفُونَ ) * ( 1 )  .\r\n( پاكيزه است پروردگار تو - خداى عزّت از آنچه كه توصيف مىنمايند ) مقصود همان توصيفات ناشايست مانند قرار دادن فرزند براى او و غير ذلك است و همچنين با اين كه خداوند در بارهء خود فرموده است : * ( فاطِرُ السَّماواتِ وَ ) * ( 2 ) \r\n( هيچ چيزى مثل و مانند او نيست ) با اين حال از دو راه بندگان خدا را بفهميدن صفات خويش وادار مىنمايد : راه يكم - چنان كه گفتيم بيان صفات خويشتن كه مسلَّما خداوند نمىخواهد ما فقط با الفاظ آن صفات آشنا شويم و مثلا وقتى كه خداوند مىفرمايد :\r\n","description":"","footnote":" ( 1 ) . الصّافات آيهء 180 .  ( 2 ) . الشّورى آيهء 11 . ","page_name":" 220 ","page_number":220},
  {"content":"\r\n* ( إِنَّه هُوَ التَّوَّابُ الرَّحِيمُ ) * ( 1 ) \r\n( قطعا خدا است پذيراى توبه و مهربان است ) .\r\nمقصود خداوندى آن نيست كه ما فقط خود اين گونه كلمات را به زبان بياوريم ، يا اين كه بدانيم كه خداوند چنان نيست كه توبه را قبول نكند و مهربان نباشد . اين گونه علم نمىتواند بشر را به برخوردارى از صفات خداوندى تحريك نمايد ، در صورتى كه ما با درك مفاهيمى از صفات خداوندى اگر چه بطور اجمال و نمونه براى انس و تقرّب بوسيلهء درك آن صفات تحريك مىشويم و از زشتىها دورى مىگزينيم ، همچنين وقتى كه صفات مربوط به غضب و قهر خداوندى را متذكَّر مىشويم ، رعب و هراس و بيم سرتاسر وجود ما را مىگيرد ، اگر چه درك ما در بارهء اين گونه صفات جز درك اجمالى و نمونه اى چيز ديگرى نيست .\r\nراه دوم - بيان اثر صفات خداونديست كه قابل مشاهده است ، مانند * ( هُوَ الله الْخالِقُ الْبارِئُ الْمُصَوِّرُ ) * ( 2 )  .\r\n( اوست خداوند آفريننده و ابداع كننده و صورتگر ) .\r\nما معانى اين صفات را مشاهده مىكنيم ، اگر چه حقيقت اين صفات با نظر به ارتباط آنها با ذات ، براى ما قابل درك نيست .\r\n« و دلهاى آدميان با تمركز ذهنى براى تثبيت كيفيّتى در بارهء آن ذات پاك عاجز است » . در اين جمله مقصود از دل معناى اصطلاحى خاصّ آن نيست بلكه مقصود همهء مشاعر و ادراكات و انديشه و تعقّل و تجسيم و غير ذلك است كه توانائى تثبيت كيفيّتى را براى خدا ندارند .\r\nمعناى كيفيّت عبارتست از نمودى كه بتواند حدّاقل بعدى از ذات متكيّف\r\n","description":"","footnote":" ( 1 ) . البقرة آيهء 54 .  ( 2 ) . الحشر آيهء 24 . ","page_name":" 221 ","page_number":221},
  {"content":"\r\nرا توضيح دهد از چند جهت اسناد كيفيّت به خداوند متعال امكانپذير نيست : جهت يكم - هر چند كه ماهيّت كيفيّت معقولتر و فوق محسوسات باشد ، باز هويّت خاصىّ را كه محدود به خويشتن است ، دارا مىباشد . وقتى كه عدالت را با كيفيّتى از « زيبائى » مثلا در نظر مىگيريم ، بدون ترديد ، معنائى كه از زيبائى مفهوم مىشود ، يك معناى محدود به خويشتن است و لازمهء آن عبارتست از انقسام عدالت به : عدالت زيبا و عدالت نازيبا [ بهر معنى كه باشد اعمّ از زشت و بيطرف 
  ] و چنين انقسامى در ذات اقدس ربوبى كه معروض كيفيّتى خاصّ فرض شده است ، امكان ناپذير است . توضيح اين كه مثلا عدالت را كيفيّتى از ذات خداوندى فرض كنيم ، چون تمام ذات خداوندى كيفيّت عدالت نيست ، بالضّروره ذات بارى به دو هويّت يا دو بعد و جهت تقسيم مىگردد : عادل و غير عادل : جهت دوم - همان استدلال كه در بارهء محال بودن توصيف خداوندى آورديم كه موجب مغايرت و تركبّ ذات و صفت مىباشد ، در بحث اسناد كيفيّت بر خداوند نيز جريان دارد .\r\nجهت سوم - كيفيّت عبارت از هيئت يا نمود به معناى عمومى آن است كه يكى از اعراض محسوب مىگردد . اين عرض يا بايد از ذات معروض ناشى شود و يا از خارج از ذات معروض و هيچ يك از اين دو نوع عرض در بارهء خدا صحيح نيست ، زيرا ذات خداوند سبحان به هيچ وجه قابل تحليل به دو شيئى بعنوان جوهر و عرض يا معروض و عرض نمىباشد ، زيرا در معناى عرض همواره وابستگى به معروض وجود دارد ، و چون ذات اقدس ربوبى قائم به ذات و به اصطلاح « وجود بنفسه » مىباشد و وجود بنفسه اكمل از « وجود فى نفسه » است كه عرض ناميده مىشود ، لذا تصور حقيقتى وابسته در وجود خدا با تصوّر حقيقتى ناقص در آن موجود اعلا و اكمل مساوى خواهد بود .\r\nو امّا اين كه عرض از يك عامل يا حقيقتى خارج از ذات ربوبى بر آن ذات اقدس\r\n","description":"","footnote":"","page_name":" 222 ","page_number":222},
  {"content":"\r\nعارض بوده باشد ، سخيفتر و نامعقولتر از احتمال اوّل است ، زيرا پذيرش عرض از خارج از ذات اگر براى تحصيل كمال و يا رفع نقص فرض شود ، با فرض اكمل بودن ذات پاك ربوبى به تناقض مىانجامد و اگر عروض عرض از خارج موجب نقص ذات باشد ، محال بودن اين عروض روشنتر از آن است كه نيازى به توضيح و اثبات داشته باشد .\r\n9 ، 12 - و منها : فاتّعظوا عباد اللَّه بالعبر النّوافع و اعتبروا بالآى السّواطع ، و ازدجروا بالنّذر البوالغ ، و انتفعوا بالذّكر و المواعظ [ و از جملهء اين خطبه 
  ] : ( اى بندگان خداوندى از عبرتهاى نافع پند بگيريد و از آيات روشن الهى عبرت بيندوزيد ، و بتهديدهاى رسا و بالغ ، ممنوعيّت از پليديها را بپذيريد ، و از ذكر خداوندى و به ياد او بودن و مواعظ بهره مند شويد ) .\r\n\r\nعوامل عبرت و آيات و علائم روشن در اين دنيا بحدّى وفور دارد كه جاى عذر براى كسى نمىماند\r\nآيا تحوّل و دگرگونى حالات جسمانى و روانى آدمى كه از چه مراحلى مىگذرد و چه نتائجى را در بر دارد ، داراى عوامل عبرت نيست ، آيا پشيمانى از دست دادن فرصتهاى سازنده عامل عبرت نيست آيا شكستن تصميمها و بر باد رفتن اميدها و آرزوها موجب عبرت نيستند آيا تأسّفهاى دردناك ناشى از فريب خوردن از ظواهر آراستهء عارى از حقيقت نمىتوانند وسيلهء عبرت باشند آيا تلخى مصائب و ناگواريهاى جهل و غفلت نبايد حسّ عبرتگيرى انسانها را بيدار كند آيا در بروز رويدادهاى محاسبه نشده كه پستها را بالا و بالاها را به پستىها مىكشانند ، عبرت بيدار كننده وجود ندارد بنا بر اين ، چه شگفت انگيز است خشونت و قساوت دلهاى ما كه از اين همه عوامل عبرت\r\n","description":"","footnote":"","page_name":" 223 ","page_number":223},
  {"content":"\r\nو بيدارى پندى نمىگيريم و حال خود را اصلاح نمىنمائيم . آيا سرتاسر جهان هستى آيات روشن الهى نيست آيا قانون و حركت و انواع دگرگونىها نمىتوانند وجود يك مشيّت بالغه و حكمت عاليه را در هستى اثبات نمايند آيا براى بيدار شدن از خوابگران غفلت و توجّه به قانون عمل و عكس العمل ، وجدان و عقل و پيامبران الهى كافى نيست همهء ما مىدانيم كه پاسخ همهء اين سئوالات مثبت است و هيچ كس توانائى دادن پاسخ منفى به اين سئوالات را ندارد . سرپوش گذاشتن بر همهء اين آيات و علائم روشن و ناديده گرفتن آن همه عوامل عبرت سودمند ، هيچ علَّتى جز اين نمىتواند داشته باشد كه آدمى خود حقيقىاش را گم كرده و با خود مجازى زندگى مىكند . اينست علَّت اساسى اين همه مستىها و ناهشياريها و پوشاندن حقايق .\r\n14 ، 19 - فكأن قد علقتكم مخالب المنيّة ، و انقطعت منكم علائق الأمنيّة ، و دهمتكم مفظعات الأمور ، و السّياقة إلى الورد المورود ، لكلّ نفس معها سائق و شهيد ، سائق يسوقها إلى محشرها و شاهد يشهد عليها بعملها ( نزديك است [ گويى 
  ] : كه چنگالهاى مرگ در زندگى شما فرو رفته و علائق و آرزوها و اميدها از شما بريده است ، و ناگوارترين و شديدترين حوادث پايان حيات بر سر شما تاختن گرفته ، و به عرصهء محشر [ پيشگاه خداوندى 
  ] وارد شده‌ايد ، جايگاه و روزى كه براى هر انسانى فرشته اى موكَّل است كه راننده و كشنده ايست و شهادت دهنده ، راننده ايست كه او را به پيشگاه خداوندى مىكشاند و شاهدى است كه بر همهء شئون حيات دنيوى وى شهادت خواهد داد ) .\r\n","description":"","footnote":"","page_name":" 224 ","page_number":224},
  {"content":"\r\n\r\nبار ديگر به چنگالهاى مرگ و بريده شدن تدريجى علائق و شروع رگبار حوادث ناگوار و سرنوشت نهائى خود بنگريد\r\nهر اندازه هم كه گفتهء اپيكور و ديگر پيروان كيش لذّت و سرخوشى را بعنوان تسليت در برابر قيافهء اسرار آميز و پر معناى مرگ تكرار كنيم و هر قدر با اصطلاحات خوشايند غرور آميز كه به خيرگى ما بر درخشش حيات بيفزايد تا چهره مرگ را بپوشانيم و بىاعتنائى و ناديده گرفتن پايان حياتى را كه به اندازهء آغازش بايد در بارهء آن فكر شود ، از آن حاصل بداريم ، و بعبارت كلَّىتر هرگونه بينديشيم و هر نحوى كه عمل كنيم ، طعمهء ناچيزى در چنگال مرگ خواهيم بود ، و از علائق و ارتباطات خود هر چند كه در شديدترين درجه بوده باشند ، خواهيم بريد . اگر سند مالكيّت همهء ثروت و امكانات دنيا را باضافهء سند بردگى همهء انسانها را در اختيار ما بگذارند و سندهاى مزبور اين مالكيّتها را بنام ما ابدى ثبت نمايند ، باز روزى فرا خواهد رسيد كه سندهاى مزبور براى ما كم ارزشتر از آن كاغذ سفيدى خواهد بود كه سطور سندها بر صفحات آنها نوشته شده است ، چرا كم ارزشتر براى آنكه اگر در نزديكى مرگ بجاى آن سندها ( كاغذهاى باطل شده ) چند صفحهء سفيد براى ما تهيّه مىكردند ، مىتوانستيم در آن چند صفحه وصيّتنامه خود را بنويسيم و اقلَّا حماقتها و پندارگرائىهاى خود را در آن چند صفحه براى آيندگان اطَّلاع بدهيم . با يك توجّه عالى مىتوان فهميد كه مرگ حقيقى يك انسان موقعى شروع مىشود كه محاسبهء مرگ را در روزگار زندگيش فراموش مىكند و خود را مانند يك جاندار رها شده در بيابان بىسر و ته طبيعت مىبيند ، نه از عوامل بوجود آورنده و جايگاه آغاز حياتش اطَّلاعى دارد و نه از سرنوشتى كه در آن بيابان در انتظارش مىباشد و نه از كارى كه در آن بيابان بايد انجام بدهد .\r\nبر اين مبنا بايد گفت : حقيقت همانست كه منكران اهمّيّت مرگ به جهت انكار عالم پس از آن ، و همچنين سرخوشان لذّت پرست مىگويند كه « مرگ چيزى نيست ، زيرا\r\n","description":"","footnote":"","page_name":" 225 ","page_number":225},
  {"content":"\r\nموجودى بنام انسان از مقدارى سلَّولها و اعصاب و رگ و خون و گوشت و استخوان تركَّب و تشكَّل پيدا مىكند و پس از چند صباحى ادامهء اين تركَّب و تشكل كه حيات ناميده مىشود ، قطع مىگردد ، توقّف و انحلال و متلاشى شدن تركَّب و تشكَّل مزبور ناميده مىشود » . چرا اين گفتار و اين عقيده صحيح است براى اين كه آن معنى كه اينان براى حيات در نظر گرفته‌اند ، چنان بىسر و ته و بريده از هستى و آهنگ آن است كه مرگى هم در پى آن حيات خواهد آمد ، به هيچ وجه قابل توجّه نيست . ولى آدمى اين قدر انعطاف در برابر واقعيّات از خود مىتواند نشان بدهد كه روز را شب و شب را روز تلقّى كند و شگفت - آورتر از اين ، همان تلقّى و تلقين را هم باور كند ممكن است بگوئيد : اين يك بدبينى افراطى در بارهء شدّت انعطاف انسانى است كه موجب چنان انحراف نامعقول مىگردد . مىگوئيم : بلى ، چنين انعطافهاى نامعقول در بارهء انسانهائى كه اعتنائى به اصل الاصول ( ضرورت تعديل منطقى خويشتن ) ندارند ، بقدرى آسان و متداول است كه احتياجى به استدلال و توضيح ندارد . حتما شما مىدانيد كه آدمى قطعا مىداند كه يك انسان ضعيف فردى از نوع او است و داراى همان غرائز و خواسته‌ها و لذايذ و آلامى مىباشد كه خود او دارا است ، اين درك و احساس بطور طبيعى و منطقى ايجاب مىكند كه دست آن ضعيف را بگيرد و از سقوط در ميدان حيات نجاتش بدهد .\r\nآيا انسان از مقتضاى اين درك و احساس طبيعى و منطقى منحرف نمىشود و نه فقط او به ناتوانان بىاعتنائى مىكند ، بلكه براى باز كردن ميدان براى تورّم خود طبيعىاش ، تا نابود ساختن آنان پيش مىرود . آيا چنين انعطاف خطرناك در برابر واقعيّات ، وجود ندارد بالاتر از اين ، آيا ضعف ناتوانان ، براى اقوياى خود پرست وسوسه انگيز نيست اين يك حقيقت است كه خود همين انسان به آن اعتراف نموده است ، و با كمال صراحت گفته است كه ناتوانى ضعفا ، براى اقويا وسوسه انگيز مىباشد . شما از همين حالا برگرديد و به تاريخى كه بشر پشت سر\r\n","description":"","footnote":"","page_name":" 226 ","page_number":226},
  {"content":"\r\nخود گذاشته است ، مقدارى دقيق بنگريد ، با يك پديدهء شرمآورى روبرو خواهيد گشت كه چاره اى جز اين نخواهيد يافت كه [ اگر اطَّلاعى از انسان و ارزشهاى آن داشته باشيد 
  ] بگوئيد : نه هرگز ، تاريخ قطعا دروغ مىگويد و چنين پديده اى در قلمرو انسانها امكانپذير نيست . آن پديده چيست آن پديده عبارت است از حملهء اقوياء بر ضعفاء با اندك احساس قدرت در خويشتن و ناتوانى در ضعيفهائى كه به آنان حمله كرده‌اند . دليل اين حمله چه بوده است دقّت كنيد ببينيد اين سؤال را از چه كسى مىكنيد ، اگر از كسى سؤال مىكنيد كه منطقى بيرون از خودخواهى و قدرت پرستى دارد ، خواهد گفت : كه احساس قدرت در خويشتن و ضعف در طرف مقابل است كه نشان دهندهء وقيح - ترين چهره ايست كه يك بشر مىتواند بوسيلهء انعطاف از واقعيّات از خود نشان بدهد . و اگر اين سؤال را براى كسى مطرح كرده‌ايد كه زندگى براى او جز قدرت و غلطيدن در خودكامگىها معناى ديگرى ندارد ، بمجرّد اين كه اين سؤال را از او نموديد ، يك نگاه شگفت انگيز به سر و صورت و اندام و حركات چشم و ديگر اعضاى شما خواهد انداخت ، همان نگاهى كه شما در يك جنگل به قيافه و اعضاء و حركات و نگاه‌هاى حيوانى مىاندازيد كه بسيار ناهنجار بوده و با هيچ يك از اصول علمى حيوان شناسى تطبيق نمىشود ، يعنى ديدار چنان حيوانى اسباب زحمت هر حيوان شناسى مىباشد . سپس از شما مىپرسد : چه گفتى چرا من قدرتمند به آن فرد يا جامعهء ضعيف حمله كردم و او را تار و مار نمودم من قدرت فرد يا جامعه انسان ضعيف حمله تار و مار من هيچ يك از اين كلمات را نمىفهمم ، امّا شنيده‌ام در اطاقهاى مخصوصى چيزهائى را روى هم جمع مىكنند و نام آنها را هم كتاب مىگذارند ، برو بسراغ آن اطاقها ، شايد آن چيزها كه كتاب ناميده مىشوند سؤال ترا بفهمند و پاسخ بگويند اين جملات را شوخى و طنزگوئى تلقّى نكنيد ، اين جملات بازگو كنندهء حقيقت محض است ، و آن حقيقت عبارتست\r\n","description":"","footnote":"","page_name":" 227 ","page_number":227},
  {"content":"\r\nاز انعطاف بشر در برابر واقعيّات و انحراف وقيحانهء او از آنها . با اين حال ، نبايد با مشاهدهء اين انحرافات بيكباره دست از انسان شسته و به غارها و جنگلها پناه برد ، زيرا هر چه باشد ، انسانها ، انسان به دنيا مىآيند و مدّتى از زندگانى را هم انسان هستند ، با اين تولَّد و فرصت كه وجود دارد ، بايد حدّاكثر كوشش و تلاش را در راه تربيت اين انسانها مبذول نمود و از وقاحتى كه بوسيلهء انعطاف در برابر همهء واقعيّات از خود نشان مىدهد منزّه و مبرّايش ساخت . برگرديم آن جمله اى را كه در تفسير عبارات امير المؤمنين عليه السّلام در بارهء مرگ گفتيم ، بار ديگر مورد دقّت قرار بدهيم : « آن مفهوم بىاساس را كه منكران عالم پس از مرگ و سرخوشان لذّت پرست براى زندگى در نظر گرفته‌اند ، مرگى هم كه در پى آن زندگى خواهد آمد ، قابل هيچ گونه توجّه نيست . » دقّت فرمائيد كه گفتيم : « قابل توجّه نيست » يعنى مرگى كه پايان دهندهء زندگى بىتفسير و بىمبنى است ، براى خود آن شخص قابل توجّه نمىباشد .\r\nامّا با نظر به واقعيّت حياتى كه از مشيّت عاليه و حكمت بالغهء خداوندى بوجود آمده است ، بدون ترديد در زنجير هستى مورد محاسبه و داخل در آهنگ هستى مىباشد و لذا نتائج چگونگى تلقّى زندگى و مرگ را چه بداند يا نداند ، بخواهد يا نخواهد ، مشاهده خواهد كرد . جملهء بعدى امير المؤمنين عليه السّلام را كه در بارهء بريدن انسان از علائق و شروع رگبار حوادث ناگوار است ، در تفسير خطبه‌هاى بعدى توضيح خواهيم داد انشاء اللَّه .\r\n\r\nدر روز قيامت مأمورى است موكَّل به كشاندن انسانها براى حساب و شاهدى است براى شهادت بهر چه كه در زندگى دنيوى انجام داده‌اند .\r\nدر آيه اى از قرآن صريحا مىفرمايد : * ( وَنُفِخَ فِي الصُّورِ ذلِكَ يَوْمُ الْوَعِيدِ وَجاءَتْ كُلُّ نَفْسٍ مَعَها سائِقٌ وَشَهِيدٌ ) * ( 1 ) \r\n","description":"","footnote":" ( 1 ) . ق آيه 21 . ","page_name":" 228 ","page_number":228},
  {"content":"\r\n( در صور دميده شده و آن روز است روزى كه مردم [ در اين دنيا در بارهء عظمت و هيبت آن 
  ] وعده [ تهديد 
  ] شده بودند ، و هر انسانى [ در اين روز 
  ] مىآيد و همراه او مأموريست كه او را براى حساب ميراند و مىكشاند و شاهديست كه براى او شهادت خواهد داد . ) ممكن است گفته شود : خود انسانها در آن روز آمادهء حساب و رسيدگى به سرگذشت آنان در اين دنيا خواهند بود و همچنين نامهء اعمال و اعضاى آنان به آن چه كه عمل كرده‌اند ، شهادت خواهند داد ، لذا چه احتياجى به مأمور و شاهد خواهند داشت مفسّرين پاسخهاى گوناگونى به اين سؤال داده‌اند .\r\nاوّلا بايد توجّه داشته باشيم به اين كه هويّت مأمور كشاننده و راننده در آيهء شريفه مشخّص نشده است ، لذا ممكن است گفته شود : مأمورى كه انسان را مىراند و مىبرد ، خود درون انسان است و آنكه شهادت مىدهد ، اعضاء وى يا ملك موكَّل به شهادت و يا نامهء عمل او مىباشد . ولى از بعضى روايات مانند جملهء مورد تفسير در نهج البلاغه چنين برمىآيد كه دو ملك مأمور دو كار فوق مىباشند . و بنا بر مطلب دوم ، سؤال فوق چنين ممكن است پاسخ داده شود كه با اين كه براى هر دو عمل مزبور ( رانده شدن براى حساب و شهادت ) عامل وجود دارد ، با اين حال ، به جهت اهمّيّت فوق العادهء موقعيّت ، خداوند متعال دو عامل مزبور را براى دو عمل مأمور مىنمايد كه دلالت بر تأكيد شديد در بارهء آن موقعيّت مىنمايد ، زيرا اگر چه خود انسان با عامل جبرى درونى به طرف حساب حركت خواهد كرد ، با اين حال حكمت وجود مأمور خداوندى در بردن او براى حساب ، احتمالا شبيه همان حكمت است كه در اين دنيا در وجود مأمور براى بردن متّهم به دادگاه مراعات مىشود ، اگر چه متّهم چاره اى جز رفتن با پاى خود به دادگاه ندارد ، ولى به نظر مىرسد مأموريّت يك فرشته در بردن انسان در روز قيامت براى حساب ، از همان قانون الهى سرچشمه مىگيرد كه در اين دنيا براى همهء حركات و اعمال بشرى با اين كه خود او بوسيلهء اعضاء و نيروهاى خود مىتواند آنها را انجام بدهد نگهبانى وجود داشت -\r\n","description":"","footnote":"","page_name":" 229 ","page_number":229},
  {"content":"\r\n* ( إِنْ كُلُّ نَفْسٍ لَمَّا عَلَيْها حافِظٌ ) * ( 1 ) \r\n( هيچ نفسى نيست مگر اين كه براى او فرشته ايست حافظ ) و اين كه شاهدى با انسان براى شهادت خواهد بود ، چنان كه اشاره كرديم ، باضافهء تأكيد به اثبات سرگذشت بشرى براى خود او است ، كه خود انسان با نامهء اعمال و شهادت اعضايش به آنچه كه انجام داده است شهادت خواهد داد .\r\nو آن شاهد ، انعكاس همهء سرگذشت را در زنجير رويدادهاى هستى هم شهادت مىدهد .\r\n21 ، 26 - درجات متفاضلات ، و منازل متفاوتات ، لا ينقطع نعيمها ، و لا يظعن مقيمها ، و لا يهرم خالدها ، و لا يبأس ساكنها ( بهشت داراى درجاتى است يكى برتر از ديگرى ، و داراى منازلى است متفاوت ، نعمتهايش قطع نشدنى است . و كسى كه در آن اقامت دارد هرگز از آن كوچ نخواهد كرد و براى ساكن ابديش پيرى راه ندارد و اندوه و ناگوارى هرگز بسراغش نخواهد آمد . ) مباحث مربوط به بهشت در تفسير خطبهء 87 خواهد آمد انشاء اللَّه .\r\n","description":"","footnote":" ( 1 ) . الطَّارق آيهء 4 . ","page_name":" 230 ","page_number":230},
  {"content":"\r\n\r\nمتن خطبهء هشتاد و ششم\r\n\r\n86 - و من خطبة له عليه السلام و فيها بيان صفات الحق جل جلاله ، ثم عظة الناس بالتقوى و المشورة\r\nقد علم السّرائر ، و خبر الضّمائر ، له الإحاطة بكلّ شيء ، و الغلبة لكلّ شيء ، و القوّة على كلّ شيء .\r\nعظة الناس فليعمل العامل منكم في أيّام مهله ، قبل إرهاق أجله ، و في فراغه قبل أوان شغله ، و في متنفّسه قبل أن يؤخذ بكظمه ، ليمهّد لنفسه و قدمه ، و ليتزوّد من دار ظعنه لدار إقامته . فاللَّه اللَّه أيّها النّاس ، فيما استحفظكم من كتابه ، و استودعكم من حقوقه ، فإنّ اللَّه سبحانه لم يخلقكم عبثا ، و لم يترككم سدى ، و لم يدعكم في جهالة و لا عمى ، قد سمّى آثاركم ، و علم أعمالكم ، و كتب آجالكم ، و أنزل عليكم « الكتاب تبيانا لكلّ شيء » ، و عمّر فيكم نبيّه أزمانا ، حتّى أكمل له و لكم - فيما أنزل من كتابه - دينه الَّذي رضي لنفسه ، و أنهى إليكم - على لسانه - محابّه من الأعمال و مكارهه ، و نواهيه و أوامره ، و ألقى إليكم المعذرة ، و اتّخذ\r\n","description":"","footnote":"","page_name":" 231 ","page_number":231},
  {"content":"\r\nعليكم الحجّة ، و قدّم إليكم بالوعيد ، و أنذركم بين يدي عذاب شديد . فاستدركوا بقيّة أيّامكم ، و اصبروا لها أنفسكم ، فإنّها قليل في كثير الأيّامالَّتي تكون منكم فيها الغفلة ، و التّشاغل عن الموعظة ، و لا ترخّصوا لأنفسكم ، فتذهب بكم الرّخص مذاهب الظَّلمة ، و لا تداهنوا فيهجم بكم الإدهان على المعصية . عباد اللَّه ، إنّ أنصح النّاس لنفسه أطوعهم لربّه ، و إنّ أغشّهم لنفسه أعصاهم لربّه ، و المغبون من غبن نفسه ، و المغبوط من سلم له دينه ، « و السّعيد من وعظ بغيره » ، و الشّقيّ من انخدع لهواه و غروره .\r\nو اعلموا أنّ « يسير الرّياء شرك » ، و مجالسة أهل الهوى منساة للإيمان ، و محضرة للشّيطان . جانبوا الكذب فإنّه مجانب للإيمان . الصّادق على شفا منجاة و كرامة ، و الكاذب على شرف مهواة و مهانة و لا تحاسدوا ، فإنّ الحسد يأكل الإيمان « كما تأكل النّار الحطب » ، « و لا تباغضوا فإنّها الحالقة » ، و اعلموا أنّ الأمل يسهي العقل ، و ينسي الذّكر . فأكذبوا الأمل فإنّه غرور ، و صاحبه مغرور .\r\n","description":"","footnote":"","page_name":" 232 ","page_number":232},
  {"content":"\r\n\r\nترجمهء خطبهء هشتاد و ششم\r\nو در اين خطبه بيانى است پيرامون صفات حقّ جلّ جلاله سپس موعظهء مردم در بارهء تقوى و مشورت ( خداوند سبحان به پنهانىهاى درون مردم داناو بر آنچه كه در باطن - هاى مردم مىگذرد ، آگاه استاحاطهء [ مطلق 
  ] بهر چيزىو غلبهء [ مطلق 
  ] بر هر موجودو قوّت و سلطه [ مطلقه 
  ] بر همهء اشياء از آن او است پندى براى مردم : هر كس از شما كه مىخواهد عمل كند ، بايد در روزگار مهلتى كه به او داده شده است ، عمل نمايد ، پيش از آنكه اجل او با سرعت بسراغش آيد و عمل كند در دوران فراغت خاطر پيش از فرا رسيدن زمان اشتغالش عمل كند در زمانى كه نفس براحتى مىكشد پيش از آنكه مجراى تنفّسش گرفته شود و براى سرنوشت نهائى و قدمى كه بايد در آغاز ابديّت بر دارد آماده شود و از خانه اى كه بايد از آن كوچ كند به جايگاه اقامت [ ابدى 
  ] خود توشه بردارد اى مردم ، خدا را خدا را در نظر بگيريد [ بترسيد از خدا 
  ] در بارهء آنچه كه از شما در حفظ و عمل به قرآن خواسته استو در مراعات عمل به حقوقى كه نزد شما به وديعت نهاده استزيرا خداوند سبحان شما را بيهوده نيافريده و به حال خودتان وانگذاشته و شما را در جهل و كورى رها ننموده استخداوند عزيز همهء آثار اعمال شما را از [ خير و شرّ 
  ] معيّن فرموده و همهء اعمال شما را دانسته و اجلهاى شما را ثبت نموده است خداوند متعال قرآن را كه [ بيان كنندهء همهء چيز است 
  ] براى شما فرستاده و پيامبر خود را در ميان شما زمانهائى عمر دادتا اين كه خداوند عزّ و جلّ - در آنچه كه از كتابش فرستاد ، دينى را كه براى خود پسنديده بود براى پيامبر و شما تكميل فرمودو با زبان رسولش آن اعمالى را كه دوست داشتو آن اعمالى را كه از آنها كراهت داشت براى شما اعلام فرمودنواهى و اوامر\r\n","description":"","footnote":"","page_name":" 233 ","page_number":233},
  {"content":"\r\nخود را [ به وسيلهء پيامبرش 
  ] ابلاغ فرمود و معذرت خود را [ كه پس از آن نمىتوانيد عذر بياوريد 
  ] براى شما القاء نموده و حجّت را بر شما اتّخاذ كرد اخطار از [ پليديها 
  ] را پيش انداختو در بارهء عذاب سختى كه پيش روى شما است تهديد فرمودپس بقيّهء روزگار عمرتان را دريابيدو نفس خود را به تحمّل [ تهذيب نفس و تقوى 
  ] در اين روزگار وادار نمائيداين روزهاى تحمّل در برابر آن روزهاى فراوان كه در غفلت فرو رفته و از پند و اندرز اعراض نموده‌ايد ، اندك است نفس خود را [ به آنچه كه مىخواهد 
  ] رها نكنيد زيرا رهاييها نفس [ به آنچه كه مىخواهد 
  ] شما را به راههاى ستمكاران رهنمون مىگردد تملَّق و چرب زبانى نكنيد كه شما را به ارتكاب معصيت مىكشاند اى بندگان خداخيرخواه ترين مردم در بارهء خويشتن مطيعترين مردم بر پروردگارش و خائنترين مردم در بارهء خويشتن معصيت كارترين آنان به خدايش مىباشد زيانكار كسى است كه زيان بر خود وارد آوردشايستهء غبطه و سود برنده كسى است كه دين او براى او سالم بوده باشد سعادت از آن كسى است كه از ديگران براى خود وعظ و عبرت بگيرد و شقّى آن كسى است كه از هوى و غرور خود فريب خورد و بدانيد كه اندك رياء شرك است و همنشينى با هوى پرستان جايگاه فراموشى ايمان و حضور شيطان است از دروغ اجتناب كنيد ، زيرا دروغ بيگانه و دور از ايمان است انسان راستگو بر كنارهء نجات و كرامت و دروغگو در پرتگاهى از سقوط و پستى است هرگز حسادت نورزيد زيرا حسد ايمان را مىخورد چنان كه آتش هيزم را با يكديگر عداوت نورزيد ، زيرا عداوت تراشنده [ و محو كنندهء 
  ] ايمان است و بدانيد آرزو عقل را پوشانده و ذكر خداوندى را به فراموشى مىسپارد آرزو را تكذيب كنيد زيرا آرزو فريبنده و صاحبش فريب خورده است .\r\n","description":"","footnote":"","page_name":" 234 ","page_number":234},
  {"content":"\r\n\r\nتفسير عمومى خطبهء هشتاد و ششم\r\n3 ، 7 - قد علم السّرائر و خبر الضّمائر ، له الإحاطة بكلّ شيء ، و الغلبة لكلّ شيء ، و القوّة على كلّ شيء ( خداوند سبحان به پنهانىهاى درون مردم دانا و بر آنچه كه در باطنهاى مردم مىگذرد آگاه است . احاطهء [ مطلق 
  ] بر هر چيزى و غلبهء [ مطلق 
  ] بر هر موجود و قوّت و سلطهء [ مطلقه 
  ] بر همهء اشياء از آن او است ) .\r\n\r\nهمهء پنهانىهاى درونى براى آن ذات اقدس آشكار و محيط بر همه چيز است\r\n\r\nاى خدا اى خالق بىچند و چون\r\nآگهى از حال بيرون و درون\r\n\r\nمفاهيم ظاهر و باطن ، و پرده و روى پرده و پشت پرده ، بالا و زير ، داخل و خارج ، پس و پيش و ديروز و امروز و فردا ، همهء اين گونه مفاهيم بازگو كنندهء موضع گيرىهاى انسان در برابر انواعى از سطوح هستى بوده ، بعضى از آنها مانند ظاهر و روى پرده و بالا و خارج و امروز قابل مشاهده و ارتباط مستقيم و يا غير مستقيم مىباشند و بعضى ديگر قابل مشاهده نيستند ، اين امور براى ذات اقدس به هيچ وجه مطرح نيستند ، چنان كه علم حضورى آدمى بر من خويشتن بالاتر از مفاهيم فوق مىباشد . ممكن است گفته شود : بنا بمفاد آيهء :\r\n","description":"","footnote":"","page_name":" 235 ","page_number":235},
  {"content":"\r\n* ( وَيَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَما أُوتِيتُمْ مِنَ الْعِلْمِ إِلَّا قَلِيلًا ) * ( 1 )  .\r\n( از تو در بادهء روح مىپرسند ، بگو : روح از امر پروردگار من است و از علم جز اندكى براى شما داده نشده است ) .\r\n\r\nتن ز جان و جان ز تن مستور نيست\r\nليك كس را ديد جان دستور نيست\r\n\r\nپس آنچه كه از من در موقع علم حضورى دريافت مىشود ، سطحى معيّن از آن است نه حقيقت و كنه آن . اين اعتراض با نظر به اين كه مقصود از امر در آيهء فوق ، عالم امر است و عالم امر مانند عالم ملكوت با تهذيب و تزكيهء باطن قابل درك است ، منتفى مىگردد . به اضافهء اين كه انسانها مأمور به دريافت و ارتباط با خدا شده‌اند ، و خدا آفرينندهء دو عالم خلق و امر است ، وقتى كه بپذيريم خداوند متعال [ نه ذات اقدس او 
  ] قابل دريافت است ، پذيرش امكان دريافت روح نيز امرى معقول خواهد بود . البتّه آنچه كه از خدا براى انسان قابل دريافت است ، فروغ نور آن وجود اقدس است كه نه ظاهر دارد و نه باطن ، نه روى پرده و پشت پرده و نه داخل و خارج و نه بالا و زير و نه ديروز و امروز و فردا . . . حال كه انسان داراى چنين استعداد درك عالى را دارد ، چرا براى خداوند متعال كه خالق هستى و بخشنده چنان ادراك و الا به انسان است ، ظاهر و باطن و بيرون و درون تفاوتى داشته باشد و آنگهى آگاهى روح آدمى مخصوصا اگر بدرجاتى از رشد نائل گردد ، از فعّاليّتها و پديده‌هاى خويش و همهء اجزاء و روابط بدن يك آگاهى همه جانبه است كه اختصاصى به ظاهر و روى پرده و بيرون و بالا و حاضر آن امور ندارد ، بلكه فعّاليّت و پديده هائى كه از روح آدمى بوجود مىآيند ، و همچنين همهء اجزاء و روابط بدن در برابر خود روح داراى آن امور متقابل ( ظاهر و باطن . . . ) نيستند ، زيرا روح از يك موضعگيرى معيّن و محدود در آنها نمىنگرد .\r\n","description":"","footnote":" ( 1 ) . الإسراء آيهء 85 . ","page_name":" 236 ","page_number":236},
  {"content":"\r\nبنا بر اين ، براى خداوند متعالى صورت و معنى و ظاهر و باطن و روى پرده و و پشت پرده و درون و بيرون مطرح نيست ، يعنى اصلا مرز مشخّص كننده اى كه آن امور را از يكديگر جدا كند براى خدا وجود ندارد ، زيرا خداوند بر همهء سطوح اشياء احاطه و غلبه داشته و از يك موضع معيّن در آنها نمىنگرد . آيات شريفهء قرآنى در موضوع مورد بحث فراوان است . از آن جمله : * ( وَإِنْ تَجْهَرْ بِالْقَوْلِ فَإِنَّه يَعْلَمُ السِّرَّ وَأَخْفى ) * ( 1 ) \r\n( و اگر سخن را آشكار بگوئى ، خداوند متعال پنهانى و مخفىتر را [ هم 
  ] ميداند ) .\r\n* ( أَ لَمْ يَعْلَمُوا أَنَّ الله يَعْلَمُ سِرَّهُمْ وَنَجْواهُمْ وَأَنَّ الله عَلَّامُ الْغُيُوبِ ) * ( 2 ) \r\n( آيا آنان ندانسته‌اند كه خداوند صحبتهاى پنهان و نجوائى ( آهستهء ) آنانرا ميداند و خداوند داناى مطلق همهء غيوب است ) .\r\nهمچنين آيات فراوانى در بادهء احاطهء خداوندى بر همهء اشياء با بيانات گوناگون در قرآن وجود دارد ، مانند : * ( أَلا إِنَّهُمْ فِي مِرْيَةٍ مِنْ ) * ( 3 ) \r\n( آگاه باشيد ، خداوند بر همه چيز محيط است ) .\r\nبراى توجّه بيشتر به معناى احاطه به اضافهء مباحثى كه در بالا متذكَّر شديم ، رجوع شود به تفسير خطبهء اوّل - مباحث مربوط به رابطهء خدا با موجودات .\r\n\r\nغلبهء خداوندى بر همهء اشياء\r\nبراى درك غلبهء خداوندى بر همهء اشياء توجّه بر دو حقيقت لازم است كه\r\n","description":"","footnote":" ( 1 ) . طه آيهء 7 .  ( 2 ) . التّوبه آيهء 78 .  ( 3 ) . فصّلت آيهء 54 . ","page_name":" 237 ","page_number":237},
  {"content":"\r\nموجب روشن شدن معناى غلبهء مطلق خداوندى بر همهء اشياء مىباشد .\r\nحقيقت يكم - دريافت عظمت خداوندى و كمال مطلق و وجوب وجود آن ذات اقدس است .\r\nحقيقت دوم - تسليم محض موجودات عالم هستى از هر مقوله اى كه بوده باشند در برابر آن ذات اقدس است . اين نكته را بايد مورد دقّت قرار بدهيم كه دريافت و تصديق حقيقت يكم اگر در حدّ كامل بوده باشد ، ضرورت تسليم همهء موجودات عالم هستى نيز ثابت مىشود . براى توضيح معناى غلبهء خداوندى روايتى از علىّ بن موسى الرّضا عليه السّلام وارد شده است كه آن را مطرح مىكنيم :\r\nو أمّا القاهر فليس على معنى نصب و علاج و احتيال و مداراة و مكر كما يقهر العباد بعضهم بعضا و المقهور منهم يعود قاهرا و القاهر يعود مقهورا و لكن ذلك من اللَّه تعالى على أنّ جميع ما خلق ملبّس بالذّل لفاعله و قلَّة الامتناع لما أراد به لم يخرج منه طرفة عين أن يقول له كن فيكون و القاهر منّا على ما ذكرت و وصفت\r\n( 1 ) \r\n( و امّا اين كه خداوند پيروز مطلق است ، به آن معنى نيست كه بوسيلهء تلاش و علاج و چاره جوئى [ يا حيله گرى 
  ] و مدارا و مكرپردازى بر موجودات غلبه كند ، چنان كه مردم در غلبه و پيروزى بر يكديگر به آن امور تمسّك مىنمايند . و كسى از آنان كه روزى مغلوب بود ، غالب مىگردد و كسى كه غالب بود مغلوب مىشود . ولى معناى قهر و غلبهء خداوندى اينست كه همهء آنچه كه مخلوق او هستند ، لباس ذلَّت و تسليم بر آفرينندهء خود پوشيده‌اند و با امتناعى اندك از آنچه خدا اراده كرده است ، موجودات عالم هستى هرگز از فرمان كُنْ فَيَكُونُ يك چشم بهم زدن نمىتوانند سرپيچى كنند . ولى كسى از ما انسانها كه به ديگرى غالب مىشود بر آن مبنا كه گفتم و توصيف نمودم ، مىباشد ) .\r\nاحتياج در غلبه بر ديگران به تلاش و علاج و چاره جوئى و مدارا و مكر پردازى ، بدان علت است كه غالب و مغلوب هر دو موجودى هستند داراى\r\n","description":"","footnote":" ( 1 ) . منهاج البراعه ج 6 ص 128 نقل از كافى . ","page_name":" 238 ","page_number":238},
  {"content":"\r\nهويّت و نيرو و مختصّات وجودى كه آن دو را روياروى يكديگر قرار مىدهند و هنگامى كه حسّ سودجوئى و خودخواهى در يكى از آن دو طرف كه نيرومند است بيدار گشت ، اقدام به گلاويزى مىكند و در اين اقدام همانطور كه امام فرموده است ، به همه گونه تلاش و مكر و حيله و مدارا دست مىبرد ، تا طرف را از پاى در آورد . و در وقتى ديگر كه اين نيرومند قدرت خود را از دست داد ، يا شخصى نيرومندتر از وى پيدا شد ، دو موجود روياروى هم قرار مىگيرند ، باز با همان طرق كه متذكَّر شديم با يكديگر به جنگ و پيكار بر مىخيزند و شخص نيرومندتر طرف خود را از بين مىبرد . در صورتى كه سلطهء قدرت و احاطه و بىنيازى مطلق خداوند و نفوذ ارادهء او در همهء كائنات چنانست كه سلطهء روح بر كالبد جسمانى . چگونه امكان دارد كالبد جسمانى توانائى عرض اندام در برابر روحى داشته باشد كه بهمهء ذرّات كالبد احاطه و سلطه دارد .\r\nهر موجودى كه در روياروئى با موجود ديگر غالب مىشود ، احتياج شديد به وسائلى دارد كه آن وسائل را بايد بدست بياورد و در هنگام جنگ و ستيز با يكديگر ، آن وسائل مستهلك ميشوند ، و يا كاربرد آنها موقّت و مشروط به شرائطى مىباشد كه بود و نبود آن شرايط در جريان قدرت شخص غالب تأثير مىگذارد ، در صورتى كه همانطور كه امام فرمودند خداوند از هر گونه وسيله بطور مطلق بىنياز است .\r\nيك جمله در روايت مورد بحث وجود دارد كه بايد تفسير شود . جمله اينست « با امتناعى اندك از آنچه خدا اراده كرده است » مطابق تفسيرى كه در مفهوم غلبهء خداوندى بيان كرديم ، هر گونه امتناع و مقاومت و سرپيچى از تسليم در برابر قدرت و ارادهء خداوندى امكان ناپذير است ، بنا بر اين ، اين سؤال پيش مىآيد كه معناى جملهء فوق در عبارت امام چيست يعنى با فرض قدرت مطلقه و عدم امكان مقاومت هيچ موجودى در برابر خداوندى ، « امتناع اندك » يعنى چه پاسخ اين سؤال با نظر به اختيارى كه خداوند متعال براى انسانها در\r\n","description":"","footnote":"","page_name":" 239 ","page_number":239},
  {"content":"\r\nانتخاب هدفها و وسيله‌ها داده است ، روشن مىگردد . و هنگامى كه بشر با استفاده از نيروى اختيار در مسيرى مخالف خواستهء خداوندى قدم برميدارد ، شبيه به اين است كه در برابر ارادهء خداوندى مقاومت نموده است . و با توجّه به اين كه تخلَّف از ارادهء تكوينى خداوندى امكان ناپذير است ، قطعا مقصود امام عليه السّلام ارادهء تشريعى است كه به معناى خواستن و بيان صلاح و فساد انسان است كه خود بايد با كمال علم و اختيار براى توجيه « حيات معقول » خود ، آن دو را در نظر بگيرد . وقتى كه بشر با علم به خواستهء تشريعى خداوندى كه همواره متعلَّق به رشد و صلاح انسانى است ، با اختيارى كه دارد ، راه فساد و ركود را پيش مىگيرد ، در برابر آن خواستهء تشريعى امتناع مىورزد . و خلاصه فرمودهء امام با نظر به دلائل عقلانى و ديگر منابع اسلامى ، رهائى و آزادى انسان در ساختن « حيات معقول » خويشتن است ، نه اين كه خداوند در كارهاى اختيارى انسانها قدرت و سلطه اى ندارد . البتّه اين تفسير مبنى بر اينست كه مقصود از ما خلق انسان باشد و الَّا بايد گفت در نقل كلمات روايت اشتباهى صورت گرفته است . مولوى در ديوان شمس اين معنى را بسيار زيبا مطرح نموده است .\r\n\r\nكجا خواهى ز چنگ ما بريدن\r\nكه داند دام قدرت را دريدن\r\nچو پايت نيست تا از ما گريزى\r\nبنه گردن رها كن سر كشيدن\r\nدوان شو سوى شيرينى ز غوره\r\nبه باطن گر همى دانى دويدن\r\nرسن را مىگزى اى صيد بسته\r\nنبرّد اين رسن هيچ از گزيدن\r\nنمىبينى سرت اندر زه ما است\r\nكمانى بايدت از زه خميدن\r\nچه جفته مىزنى كز بار رستم\r\nيكى دم هشتمت بهر چريدن\r\nدل دريا ز بيم و هيبت ما\r\nهمى جوشد ز موج و از طپيدن\r\nكه سنگين اگر آن زخم يابد\r\nز بند ما نيارد بر جهيدن\r\nفلك را تا نگويد امر ما بس\r\nبگرد خاك ما بايد تنيدن\r\n\r\nدر يكى از آيات قرآن مجيد مىفرمايد :\r\n","description":"","footnote":"","page_name":" 240 ","page_number":240},
  {"content":"\r\n* ( وَالله غالِبٌ عَلى أَمْرِه وَلكِنَّ أَكْثَرَ النَّاسِ لا يَعْلَمُونَ ) * ( 1 )  .\r\n( خداوند بر امر خود پيروز است ، ولى اكثر مردم نمىدانند ) .\r\n\r\nاكثر مردم پيروزى و سلطهء مطلقهء خداوندى را نمىدانند\r\nچند مورچه اى را تصوّر كنيد كه روى صفحهء كاغذى حركت ميكنند كه شما روى آن كاغذ مشغول نوشتن هستيد . اين مورچه‌ها با نظر به موقعيّتى كه در روى آن صفحهء كاغذ دارند و با ديدگاه‌هاى مختلفى كه براى هر يك از آنها وجود دارند ، نوشتن شما را روى كاغذ تفسير خواهند كرد . آن مورچه كه فقط حركت قلم را روى كاغذ مىبيند ، نوشتن را به قلم نسبت داده خواهد گفت كه قلم اين نوشته‌ها را مىنويسد . مورچهء دومى كه فقط حركت انگشتان شما را مىبيند ، مىگويد : كار نوشتن را اين انگشتان انجام مىدهند . مورچهء سوم كه هم قلم و هم انگشتان را مىبيند ، مىگويد : مجموع قلم و انگشتان هستند كه روى صفحهء كاغذ مىنويسند . مورچهء چهارم مچ بازو را هم مىبيند و نوشتن را به مجموع آنها نسبت مىدهد . مورچه پنجم ممكن است تا شانهء نويسنده بالا برود و ارتباط نوشته را با شانه نيز در نظر بگيرد و بدينسان ممكن است مورچه هائى پيدا شوند و هر يك باندازهء وسعت ديدگاهى كه دارند در اسناد نوشتهء شما عواملى را به حساب بياورند . امّا كجا است آن مورچه اى كه بفهمد كه نسبت همهء آن اعضاء با نوشتن نسبت وسائل ناآگاه و بىاختيارند كه با فعّاليّت مغزى نويسنده به كار افتاده‌اند كه آن فعّاليّت مغزى هم بنوبت خود به پيروى از « من » يا روح بوجود آمده است . اين تمثيل كه در مثنوى مولوى آمده است ، براى توضيح مسئلهء مورد بحث ما بسيار مفيد است .\r\nمخصوصا با در نظر گرفتن اين جهت كه اين مورچه‌هاى تك بعدى كه فقط پديده‌هاى محسوس را مىبينند و نوشتن را به آنها نسبت مىدهند ، از آن\r\n","description":"","footnote":" ( 1 ) . يوسف آيهء 21 . ","page_name":" 241 ","page_number":241},
  {"content":"\r\nجهت كه نمىتوانند ماوراى محسوس خود را بفهمند ، اگر همهء بدن انسان نويسنده را بگردند ، دخالت همهء اجزاء بدن را در پديدهء نوشتن دخالت خواهند داد . چنان كه در روش فكرى منكرين عالم ماوراى طبيعت ديده مىشود كه حركت و بروز واقعيّات عالم طبيعت را به مجموع آنها نسبت مىدهند به همين جهت است كه نه تنها منكرين ماوراى طبيعت از سلطهء مطلقهء الهى در عالم طبيعت بىاطَّلاعند ، بلكه اكثر كسانى هم كه معتقد به ماوراى طبيعت هستند از اين سلطه غفلت مىورزند ، مگر در موقع مشاهدهء رويدادها و پديده‌هاى بسيار بزرگ و يا غير عادى كه با ديدن آنها فورا به ياد غلبه و قدرت خداوندى مىافتند . آدمى بايد از يك توحيد و خداشناسى عالى و هستى شناسى جهان وابسته برخوردار شود كه بتواند سلطهء الهى را بر هستى بفهمد و معتقد شود .\r\nو مسلَّم است كه اين گونه انسانهاى رشد يافته همواره در اقليّت مىباشند ، زيرا نفوذ دقيق بر پهنهء مادّه و حركت و روابط كه مىتواند جريان وابستهء آنها را به خداوند غالب مطلق نشان بدهد ، به معرفت ناب و تهذيب نفس نيازمند است كه متأسّفانه اكثر مردم خود را از اين دو عامل رشد و كمال محروم مىسازند .\r\n9 ، 14 - فليعمل العامل منكم فى أيّام مهله قبل إرهاق أجله ، و فى فراغه قبل أوان شغله ، و فى متنفّسه قبل أن يؤخذ بكظمه و ليمهّد لنفسه و قدمه و ليتزوّد من دار ظعنه لدار إقامته ( هر كسى از شما كه مىخواهد عمل كند بايد در روزگار مهلتى كه به او داده شده است پيش از آنكه اجل شتابان بسراغش آيد ، عمل كند - عمل در دوران فراغت پيش از اشتغال ، و در روزگار آسودگى پيش از آنكه مجراى تنفّس آزادش گرفته شود . و براى سرنوشت نهائى و قدمى كه بايد در آغاز ابديّت [ يا براى ابديّت 
  ] بردارد آماده شود . و از خانه اى كه بايد از آن\r\n","description":"","footnote":"","page_name":" 242 ","page_number":242},
  {"content":"\r\nكوچ كند بجايگاه اقامت [ ابدى 
  ] خود توشه بردارد ) .\r\n\r\nزمان محدود ، قدرت رو به زوال ، و حركت رو به هدف نهائى قطعى است\r\nهيچ عاقلى در محدوديّت زمان عمر و زوال قدرت نمىتواند ترديد كند ، زيرا ترديد در امرى محسوس كه دائما در برابر ديدگان انسان قابل مشاهده و لمس است ، امكان پذير نيست . همانطور كه خاتم الانبياء و امير المؤمنين عليهما السّلام و اوصياء و اولياء مىدانند كه زمان عمر انسان كوتاه و هر نوعى از قدرت بهر اندازه اى كه بوده باشد ، رو به زوال و فنا است ، طواغيت تاريخ و اشقياء و پليدان و ابلهان و پيروان « بارى بهر جهت » هم دو موضوع مزبور را مىفهمند ، آنچه كه اين دو گروه را شديدا از يكديگر جدا مىكند موضوع سوم است كه عبارت است از اين كه : « زندگى حركتى است رو به هدف بزرگ » اين موضوع تفاوتى را كه ميان انسانها و انسان نماها بوجود مىآورد ، شديدتر از تفاوت ميان سنگ و حيوان و انسانها مىباشد . آرى ، تفاوت هولناكى است ما بين دو انسان كه يكى از آن دو چنين فكر كند كه اگر همهء انسانهاى دنيا زندگى خود را در راه زنده ماندن آن شخص ، با اختيار از دست بدهند ، قطعا وظيفهء حتمى همهء انسانها همين بوده است كه در راه برآوردن شهوات و اشباع حسّ خودخواهى او براى زندگى بىهدفى كه دارد جانهاى خود را قربانى او نمايند و اگر خود او قدرت از بين بردن همهء انسانها را در راه حيات بىهدفش كه در چند روز خور و خواب و خشم و شهوت خلاصه مىشود داشته باشد و آنان را محو و نابود بسازد و چنين پندارد كه او بمقتضاى ضرورت « صيانت ذات » چنين كارى را كرده است .\r\nو دومى چنين فكر كند كه اگر يك لحظه از ادامهء زندگى يا يكى از شئون زندگى من موجب اختلال يا ضايع شدن حقّ انسان ديگرى بوده باشد ، من آن زندگى را به مقدار همان خلاف حقّ ، پوچ ، بلكه مضرّ مىدانم و چنين زندگى ضدّ تباه كنندهء خود را در خود مىپروراند .\r\n","description":"","footnote":"","page_name":" 243 ","page_number":243},
  {"content":"\r\nبيائيد يك داستان كوچكى كه در آموزندگى ارزش حيات از عاليترين داستانهائى است كه بشر شنيده است ، بخوانيم : ابو ذر غفارى كه در راه شناساندن ارزش حيات انسانها به ربذه تبعيد شده بود ، آخرين روز زندگيش فرا مىرسد و آفتاب آن روز هم مانند ساير روزها مانند عمر وى به غروب نزديك مىشود ، همسر [ يا دخترش 
  ] كه يگانه مونس او در آن بيابان بوده است ، با ديدن شكوه و حشمت و جلال آخرين لحظات زندگى آن انسان كامل ، ناله و شيون آغاز مىكند ، ابو ذر علَّت ناله و شيون او را مىپرسد ، او پاسخ مىدهد : تاريكى شب فرا مىرسد و تو در حال چشم بر بستن از اين جهان و نفسهايت به شماره افتاده است ، من به تنهائى در اين بيابان چه خواهم كرد ابو ذر مىگويد : ناراحت مباش ، به آن طرف نگاه كن كه كاروانى در حركت است و آن كاروان پس از زمانى اندك از اينجا به سوى مدينه عبور خواهند كرد . تو برو كنار جادّه و همين كه آنان از راه رسيدند ، بگو كه مردى [ يا مسلمانى 
  ] در اينجا از دنيا رفته است ، بيائيد او را دفن كنيد و آنان ترا خواهند شناخت و ترا با خود مىبرند و به دودمانت مىرسانند . عزيز من ، وقتى كه آنان به بالين من نزديك شدند به آنان بگو : اين مرد وصيّت كرده است كه پيش از آنكه به كفن و دفن من اقدام كنند ، آن گوسفند را كه آخرين قسمت من از دنيا است ، ذبح كنند و بخورند و براى من مجّانى كار نكنند .\r\nاين انسان كامل پروردهء مكتب انسان كامل علىّ بن ابي طالب ، نمىخواهد ديگران انرژىها و زمان زندگى خود را براى ابو ذر بدون عوض مستهلك نمايند ، اگر چه تكفين و تدفين اموات واجب كفائى است و براى اعضاى آن كاروان واجب عينى شده بود ، با اين حال ابو ذر فكر مىكند كه ممكن است آنان هنگامى كه جنازهء ابو ذر را ديدند و او را شناختند ، به اضافهء تكاليف واجب غسل و كفن و دفن او ، خدمات ديگرى را به جهت شخصيّت ابو ذر انجام بدهند ، لذا ابو ذر مانع آن مىشود كه يك عدّه انسانها مقدارى از نيروى حيات خود\r\n","description":"","footnote":"","page_name":" 244 ","page_number":244},
  {"content":"\r\nرا در بجا آوردن امور غير واجب جنازهء او بدون دريافت ارزش ، مصرف نمايند . اگر رهبر و پيشواى او علىّ بن ابي طالب اجازه مىداد كه مردم با كمال رضايت خاطر وسائل عيش و لذّت او را فراهم بياورند ، همهء مردم خواستهء او را مانند يك آرمان بسيار مطلوب بجا مىآوردند . اگر او مىگفت : مردم جنازهء مرا با كفنى كه مىخواهند بپوشانند ، قطعا مردم با كمال رضايت گرانبهاترين پارچه را انتخاب مىكردند [ البتّه آنان كه بعد ملكوتى على عليه السّلام را درست نمىشناختند 
  ] ولى كفنى كه خود او انتخاب كرده بود مانند پيراهن بدنش در ايّام زندگىاش بود - كفن و پيراهن او چگونه بود\r\n\r\nكفن از گريهء غسّال خجل\r\nپيرهن از رخ وصّال خجل\r\n\r\nشهريار\r\nبه نظر مىرسد براى شناخت سطوح و آرمانها و انگيزه‌ها و كيفيّتهاى زندگى مردم در هر دو قلمرو فرد و اجتماع فقط بايد اين موضوع « حركت زندگى رو به كدام مقصد است » را شناخت . اگر كسى زندگى را حركتى رو بيك هدف بزرگى تلقّى كند ، با نظر به عظمت آن هدف حتّى يك لحظه از زمان و يك پديدهء ناچيز از قدرت را هم بيهوده تلف نمىكند در صورتى كه اشقياء و پليدان بدانجهت كه مست شراب قدرت و هوا و هوس خويشند ، توجّه و كارى با حكمت آغاز و پايان زندگى ندارند .\r\nتابوتى كه مرده اى را در آن نهاده و در پيش چشمان يك بشر بىهدف مىبرند كه در زير خاك تيره دفنش نمايند ، يا مانند حركت يك درشكه و ماشين و گوسفند براى او جلوه مىكند كه هيچ ارتباط با او ندارند و يا مانند يك پديدهء اتّفاقى مىباشد كه گريبان يك نفر را گرفته است و او را مىبرد و بهر حال آنچه كه در ذهن چنين شخصى خطور نمىكند اينست كه اين مرده يك انسان زنده اى بوده و همان قوانينى كه بر سرش تاختن گرفته و از قصرى با شكوه و مجلَّل پائين آورده و مانند يك مشت گوشت و استخوان او را در تابوت جاى داده است\r\n","description":"","footnote":"","page_name":" 245 ","page_number":245},
  {"content":"\r\nهمان قوانين بدون ترديد بسراغ او نيز خواهند آمد . در صورتى كه براى آن انسانها كه زندگى حركتى است بسوى هدفى بزرگ ، از ناچيزترين پديدهء حيات گرفته تا بزرگترين و چشمگيرترين واقعيّات حيات و تا مردن ، همه و همه در محاسبهء دقيقى انجام مىگيرد كه حتما و بالضّروره نتائج خود را نشان خواهند داد .\r\nدر آن هنگام كه عقل و مشاعر آدمى حركت منطقى خود را از دست مىدهد ، حيات آدمى صفاى خود را از دست مىدهد و ماهيّت اصلى آن كه جستجوى هدف اعلا و حركت بسوى آن است ، دگرگون مىگردد ، در نتيجه همان گونه كه نيك و بد و زشت و زيبا و وجود و عدم معناى خود را براى اين حيات تيره و تار از دست مىدهند ، همچنان زمان عمر و اهمّيّت بهره بردارى از آن نيز اهمّيّت و ارزش خود را از دست مىدهند . براى چنين كسى چه زمان محدود باشد و چه نامحدود ، قدرتى كه به دستش آمده است ، چه ناچيز باشد و چه مطلق ، هيچ تفاوتى در حيات و جريان آن بوجود نمىآورد .\r\n\r\nعشق به كار پيش از آن كه نيروى كار از او گرفته شود و داستان شيخ حكيم و عارف بزرگ مرحوم آقا شيخ مرتضى طالقانى رحمة اللَّه عليه\r\nامير المؤمنين در جملهء بعدى مىفرمايد : پيش از آنكه اشتغال به كشيدن بار سنگين حيات در پايان ساليان زندگى و ورود به مشاهدهء نتائج عمر و پيش از آنكه همهء مشاعر و نيروهاى خود را از دست بدهيد ، كار كنيد و تكاپو بورزيد -\r\n\r\nاى كه دستت مىرسد كارى بكن\r\nپيش از آن كز تو نيايد هيچ كار\r\nسال ديگر را چه ميداند حيات\r\nيا كجا رفت آن كه با ما بود پار\r\n\r\nمعطَّل نشويد كه\r\n\r\nدير و زود اين شكل و شخص نازنين\r\nخاك خواهد گشتن و خاكش غبار\r\n\r\nسعدى\r\n","description":"","footnote":"","page_name":" 246 ","page_number":246},
  {"content":"\r\nداستانى بسيار آموزنده اى در نظرم آمد كه براى مطالعه كنندگان محترم عرض ميكنم : استاد بسيار وارسته از علائق مادّه و مادّيّات و حكيم و عارف بزرگ مرحوم آقا شيخ مرتضى طالقانى قدّس اللَّه سرّه كه در حوزهء علميّهء نجف اشرف در حدود يك سال و نيم خداوند متعال توفيق حضور در افاضاتش را به من عنايت فرموده بود ، دو روز به مسافرت ابديش مانده بود كه مانند هر روز بحضورش رسيدم ، وقتى كه سلام عرض كردم و نشستم ، فرمودند : براى چه آمدى آقا عرض كردم : آمده‌ام كه درس را بفرمائيد . شيخ فرمود : برخيز و برو ، آقا جان برو درس تمام شد . چون آن روز كه دو روز مانده به ايّام محرّم بود ، خيال كردم كه ايشان گمان كرده است كه محرّم وارد شده است و درسهاى حوزهء نجف براى چهارده روز باحترام سرور شهيدان امام حسين عليه السّلام تعطيل است ، لذا درسها هم تعطيل شده است ، عرض كردم : دو روز به محرّم مانده است و درسها دائر است . شيخ در حالى كه كمترين كسالت و بيمارى نداشت و همهء طلبه‌هاى مدرسهء مرحوم آية اللَّه العظمى آقا سيّد محمّد كاظم يزدى كه شيخ تا آخر عمر در آنجا تدريس ميكرد ، از سلامت كامل شيخ مطَّلع بودند . فرمودند : آقا جان بشما مىگويم : درس تمام شد ، من مسافرم ، « خر طالقان رفته پالانش مانده ، روح رفته جسدش مانده » اين جمله را فرمود و بلافاصله گفت : لا إله إلَّا اللَّه - در اين حال اشك از چشمانش سرازير شد و من در اين موقع متوجّه شدم كه شيخ از آغاز مسافرت ابديش خبر مىدهد با اين كه هيچ گونه علامت بيمارى در وى وجود نداشت و طرز صحبت و حركات جسمانى و نگاه هايش كمترين اختلال مزاجى را نشان نمىداد . عرض كردم : حالا يك چيزى بفرمائيد تا بروم . فرمود : آقا جان فهميدى متوجّه شدى بشنو -\r\n\r\nتا رسد دستت به خود شو كارگر\r\nچون فتى از كار خواهى زد به سر\r\n\r\nبار ديگر كلمهء لا إله إلَّا اللَّه را گفتند و دوباره اشك از چشمان وى به\r\n","description":"","footnote":"","page_name":" 247 ","page_number":247},
  {"content":"\r\nصورت و محاسن مباركش سرازير شد . من برخاستم كه بروم ، دست شيخ را براى بوسيدن گرفتم ، شيخ با قدرت زيادى دستش را از دست من كشيد و نگذاشت آن را ببوسم [ شيخ در ايّام زندگيش مانع از دستبوسى مىشد 
  ] من خم شدم و پيشانى و صورت و محاسنش را بوسيدم ، قطرات اشك چشمان شيخ را با لبان و صورتم احساس كردم كه هنوز فراموش نمىكنم . پس فرداى آن روز ما در مدرسهء مرحوم صدر اصفهانى در حدود يازده سال اين جانب در آنجا اشتغال داشتم ، اوّلين جلسهء روضهء سرور شهيدان امام حسين عليه السّلام را برگذار كرده بوديم . مرحوم آقا شيخ محمّد على خراسانى كه از پارساترين وعّاظ نجف بودند ، آمدند و روى صندلى نشستند و پس از حمد و ثناى خداوند و درود بر محمّد و آل محمّد صلَّى اللَّه عليه و آله ، گفتند : * ( إِنَّا لِلَّه وَإِنَّا إِلَيْه راجِعُونَ ) * شيخ مرتضى طالقانى از دنيا رفت و طلبه‌ها بروند براى تشييع جنازهء او . همهء ما برخاستيم و طرف مدرسهء مرحوم آقا سيّد كاظم يزدى رفتيم و ديديم مراجع و اساتيد و طلبه‌ها آمده‌اند كه جنازهء شيخ را بردارند . از طلَّاب مدرسهء مرحوم سيّد داستان فوت شيخ را پرسيديم . همهء آنها گفتند : شيخ ديشب مانند همهء شبهاى گذشته از پلَّه‌هاى پشت بام بالا رفت و در حدود نيم ساعت بمناجات سحرگاهى با صداى آهسته مانند هميشه پرداخت و سپس از پلَّه‌ها پائين آمد و نماز صبح را خواند پس از دقائقى چند چراغ را خاموش كرد . تا اينجا حالت هميشگى شيخ بود ، ولى شيخ هميشه نزديكى طلوع آفتاب از حجره بيرون مىآمد و در حيات مدرسه قدم مىزد و بعضى از طلبه‌ها و اغلب جناب حجّة الاسلام و المسلمين آقا سيّد هادى تبريزى معروف به خداداد مىرفتند ( 1 )  و صبحانهء شيخ را آماده مىكردند و شيخ مىرفت به حجره و تدريس را شروع مىفرمود . امروز صبح متوجّه شديم كه با اين كه مقدارى از طلوع آفتاب مىگذرد ،\r\n","description":"","footnote":" ( 1 ) . جناب حجّة الاسلام و المسلمين آقاى آقا سيّد هادى تبريزى بيش از همهء شاگردان شيخ ، با وى معاشرت داشته و از فيوضات روحانى آن عالم ربّانى برخوردار مىشدند . ","page_name":" 248 ","page_number":248},
  {"content":"\r\nشيخ براى قدم زدن در حيات مدرسه نيامد ، لذا نگران شديم و از پشت شيشهء پنجرهء حجرهء شيخ نگاه كرديم ، ديديم شيخ در حال عبادت\r\n\r\nجانى كه به دو سپرده بد حق\r\nمرجوع نمود و مستردّش\r\n\r\nمرحوم آقا ميرزا هادى حائرى\r\nشيخ به من فرموده بود كه « من تا چهل سالگى در دهات طالقان چوپانى مىكردم ، روزى در حال چراندن گوسفندها تلاوت قرآن با صدائى بسيار زيبا بگوشم رسيد ، حالم دگرگون شد و گفتم : خدايا ، آيا عمر من به آخر خواهد رسيد و اين نامهء ترا نخوانده چشم از دنيا خواهم بست از بيابان برگشتم و گوسفندان مردم را بخودشان برگرداندم و از اشخاص مطَّلع پرسيدم كه من براى درس خواندن بكجا بايد بروم گفتند : برو به اصفهان و من رفتم اصفهان - در آن زمان دو حكيم متأله در قيد حيات بودند : مرحوم ميرزا جهانگير قشقائى و مرحوم آخوند كاشى رحمة اللَّه عليهما . من مقدّمات را با سرعت غير عادى فرا گرفتم و موفّق به حضور در دروس دو حكيم مزبور گشتم و سپس به نجف اشرف مهاجرت كردم و در دروس مرحوم آخوند ملا محمّد كاظم خراسانى حاضر شدم ، احساس كردم : مطلب تازه اى را از ايشان نمىشنوم .\r\nاين داستان را كه تا حدودى با تفصيل در اين مبحث عرض كردم ، براى تذكر به اهمّيّت محتواى شعرى بود كه مرحوم شيخ مرتضى طالقانى آن سالك وارسته راه عبوديّت در آخرين ساعات عمر مباركش به اين جانب بعنوان اساسىترين حقيقتى كه روى پل ميان زندگى و مرگ ايستاده و عالم ماوراى مرگ را مىديد ، به اين جانب فرموده است .\r\nآرى :\r\n\r\nتا رسد دستت به خود شو كارگر\r\nچون فتى از كار خواهى زد به سر\r\n\r\nامّا اين كه در اين دنيا چه كارى است كه جوهر حيات آدمى است ، انشاء اللَّه در تفسير خطبه‌هاى آينده مطرح خواهيم كرد .\r\n","description":"","footnote":"","page_name":" 249 ","page_number":249},
  {"content":"\r\n15 ، 23 - فاللَّه اللَّه ، أيّها النّاس ، فيما استحفظكم من كتابه و استودعكم من حقوقه فإنّ اللَّه سبحانه لم يخلقكم عبثا و لم يترككم سدى ، و لم يدعكم في جهالة و لا عمى ، قد سمّى آثاركم و علم أعمالكم و كتب آجالكم و أنزل عليكم الكتاب تبيانا لكلّ شيء ( اى مردم ، خدا را ، در نظر بگيريد [ بترسيد از خدا 
  ] در بارهء آنچه كه از شما در حفظ و عمل به قرآن خواسته و در مراعات عمل به حقوقى كه در نزد شما بوديعت نهاده است ، زيرا خداوند سبحان شما را بيهوده نيافريده و به حال خودتان وانگذاشته است ، و شما را در جهل و كورى رها ننموده است . خداوند عزيز همهء آثار اعمال شما را [ از خير و شرّ 
  ] معيّن فرموده و همهء اعمال شما را دانسته و اجلهايتان را ثبت نموده است . ) و كتاب را بر شما فرستاد كه بيان كنندهء هر چيز است .\r\n\r\nكتابهاى ششگانه\r\nعالم هستى شش كتاب دارد كه جز يكى از آنها كه عبارت است از امّ الكتاب همگى قابل خواندن و فرا گرفتن و تنظيم و توجيه عمل و انديشه بر طبق آنها است . اين كتابها در برابر ديدگان انسانها گشوده است كه آنها را بخوانند - انسانهائى كه خود را نيازمند فرا گرفتن و شدن مىدانند و امّا مردمى كه از هستى و حيات جز غلطيدن در چراگاه محدود و موقّت و خيره كنندهء دنيا چيز ديگرى را نمىشناسند ، همهء كتابهائى كه قابل خواندن هستند ، بالشهائى براى خواب است كه بدون اعتراض و سر و صدا زير سر آن مردم بخواب رفته مىافتند .\r\nهيچكس پيدا نمىشود كه منكر اين سخن باشد كه :\r\n\r\nگر چه مقصود از كتاب آن فنّ بود\r\nگر تواش بالش كنى هم مىشود\r\n\r\nمولوى\r\n","description":"","footnote":"","page_name":" 250 ","page_number":250},
  {"content":"\r\n\r\nكتاب يكم - جهان هستى\r\nاين كتاب كه « كتاب آفاقى » نيز ناميده مىشود جهان برون ذاتى است كه صفحاتش با سطور و كلمات پر معنا در ديدگاه بشر قرار گرفته است و خوانندگانى در هر دوران و هر جامعه اى در حدود احتياجات و توانائى كه داشته‌اند ، از اين كتاب بهره مند شده‌اند . خوانندگان اين كتاب بسيار مختلف و متنوّع مىباشند . از آن جمله : گروه اوّل - كسانى هستند كه فقط شيفتهء زيبائى خطَّ اين كتاب شده ، هيچ بيانى براى توضيح محتويات آن ، جز ذوق و شعر پيدا نكرده‌اند .\r\nگروه دوم - شتابزدگانى هستند كه فقط به خواندن سر فصلها و خطوط بزرگ [ البتّه بنا بر تشخيص خود آنان 
  ] اين كتاب قناعت كرده ، مىگويند : ما اين كتاب را خوانديم و محتويات آن را دانستيم . اينان نيز به اصناف مختلفى تقسيم شده‌اند كه بعضى از آنها به اين نتيجه رسيده‌اند كه اين كتاب خواندنى است و حكمت بسيار متعالى از اين كتاب را مىتوان بهره بردارى نمود . برخى ديگر از سرفصلها و خطوط بزرگ اين كتاب به نتيجه اى كه در نظر داشته‌اند ، نرسيده و آن را كنار مىگذارند . البتّه آنان چنين مىپندارند كه كتاب جهان هستى را از خود جدا كرده و كنار گذاشته‌اند و نمىدانند كه اين كتابى است كه چه آن را بخوانند و چه آن را نخوانند ، خود كتاب بىامان مشغول خواندن آنان مىباشد و تمام موجوديّت آن را در كلمات خود براى خوانندگان حقيقى اين كتاب و براى نويسندهء اصليش كه خدا است نشان خواهد داد .\r\nگروه سوم - براى توجيه عقب ماندگى خود از كاروانيان خوانندهء كتاب هستى ، وجود تاريكىها و مجهولات را بهانه تراشيده و اگر شمعى هم براى روشن كردن راهى پيدا كنند ، به جهت احساس خيرگى بيمار گونه فورا آن را خاموش مىنمايند و با قيافهء ساختگى متفكَّرانه ، جلو عشّاق كتاب هستى را گرفته دستور مىفرمايند كه اين كتاب سحر و جادو است و قابل فهم نيست ،\r\n","description":"","footnote":"","page_name":" 251 ","page_number":251},
  {"content":"\r\nبگذاريد كنار و به راه خود برويد - اين گروه بى خبر از حقيقت است و حتّى اگر به افراد اين گروه بگويند :\r\n\r\nتو بيخبرى ، بيخبرى كار تو نيست\r\nهر بيخبرى را نرسد بيخبرى\r\n\r\nفورا انگشتان به دو گوش خود فرو ميكنند كه لطفا براى ما شعر مخوانيد .\r\nاينان كدامين بيخبرانند بىخبرانى كه اصلا به سراغ گرفتن خبر نرفته‌اند ، نه آن بىخبرانى كه پس از شنيدن همهء خبرها به مقام والاى حيرت عظمى گام گذاشته‌اند كه مقام ربّ زدنى تحيّرا است گروه چهارم - از خواندن اين كتاب بزرگ هدفى جز بدست آوردن موادّ معيشت حيات طبيعى محض و عوامل لذّت و وسائل پيروزى بر ديگران نداشته و اين كتاب بزرگ را بمنزلهء فهرست برنامه‌هاى دكَّان بقّالى و آجيل - فروشى و آهنگرى و اسلحه سازى تلقّى نموده سپس با كمال رضايت و احساس غرور از اين گونه خواندن كتاب سر ببالش خواب مىنهند و به حيات خود ادامه مىدهند گروه پنجم - با خواندن كلمات و سطرهائى معدود از اين كتاب ، چنان احساس بىنيازى از علم و معرفت مىنمايند كه حتّى خود كتاب جهان هستى را كه در نظام باز [ نه در سيستم بسته 
  ] در جريانست به حيرت مىاندازند كه خدايا من كه جهان هستىام ، و اجزاء و پديده‌ها و روابطم در يك سيستم باز نو به نو مىرسد ، از سطوح عميق و جريان آيندهء خودم اطَّلاعى ندارم ، چگونه مىتوانم اطَّلاع و علم مطلق بدست اين كودك نو پاى بدهم گروه ششم - كسانى هستند كه آغاز ارتباط با اين كتاب بزرگ را تصوير و انعكاسى ناقص و محدود از پديده‌ها و روابط نوشته شده در كتاب تلقّى نموده ، نخست مانند كسى كه فقط حروف الفباى موجود در كتاب را در حالى كه به جهت موضعگيرى ابتدائى خود آنها را پراكنده مىبينند ، آن حروف را در ذهن خود منعكس مىنمايند . اينان مىدانند كه با اين ارتباط بسيار ناچيز نمى -\r\n","description":"","footnote":"","page_name":" 252 ","page_number":252},
  {"content":"\r\nتوانند سطور و كلمات كتاب را بخوانند و از محتويات آن اطَّلاعى به دست بياورند ، در مرحلهء بعدى نوعى آگاهى و اشراف به آن چه كه در ذهن خود منعكس ساخته‌اند ، بدست مىآورند . آن گاه با مشاهدهء ارتباط شديدى كه بين حروف و كلمات مىبينند ، بحدّيكه احساس ميكنند : كه -\r\n\r\nجهان چون خطَّ و خال و چشم و ابرو است\r\nكه هر چيزى بجاى خويش نيكو است\r\n\r\nبطورى كه -\r\n\r\nاگر يك ذرّه را برگيرى از جاى\r\nخلل يابد همه عالم سراپاى\r\n\r\nمىفهمند كه شناخت يك برگ بريده از شكوفهء كوچك درخت ، غير از شناخت برگ متّصل به شكوفهء متّصل به شاخهء متّصل به ساقهء متّصل به تنهء اصلى درخت متّصل به ريشهء درخت ، وابسته به زمين و موادّ زمينى ، متّصل به منظومهء شمسى متّصل به كيهان بزرگ مىباشد . در مرحلهء سوم مىبينند كه شناخت واقعى كيهان بزرگ كه خود جزئى از آن هستند ، همان مقدار شوخ چشمى مىخواهد كه شناخت دم ماهى ، همهء ماهى را . يا شناخت ماهى همهء اقيانوس را در زمينى متّصل به منظومهء شمسى ، متّصل به كيهان مولوى در ابراز اين حقيقت شوخى نكرده است كه :\r\n\r\nكاشكى هستى زبانى داشتى\r\nتا ز هستان پرده‌ها برداشتى\r\nهر چه گوئى اى دم هستى از آن\r\nپردهء ديگر بر او بستى بدان\r\nآفت ادراك آن قال است و حال\r\nخون به خون شستن محال است و محال\r\n\r\nاين مرحلهء ما قبل آخر خواندن واقعى كتاب جهان هستى است . مرحلهء\r\n","description":"","footnote":"","page_name":" 253 ","page_number":253},
  {"content":"\r\nنهائى عبارت است از - بروز بعد شفّاف موجودات كه هم در آن مىنگرند و هم با آن به پشت كلمات و سطور اين كتاب نظاره مىكنند . اين گروه ششم است كه مىتواند بگويد : ما در اين مدرسهء بزرگ كتاب هستى را مىخوانيم و نمى - گويند : « ما كتاب را خوانديم » اگر كتاب اوّل به اين ترتيب خوانده شود ، قطعا كتاب دوم نيز قابل خواندن خواهد بود .\r\n\r\nكتاب دوم - جهان درون ذاتى\r\nاين كتاب « كتاب أنفسى » نيز ناميده شده است ، مانند « كتاب آفاقى » داراى سطوح ظاهرى و سطوح عميق است و همچنين اين كتاب فصول و ابعاد بسيار متنوّعى دارد . روانشناسان حرفه اى فقط سطوح ظاهرى بعضى از فصول و ابواب اين كتاب را آن هم بطور گسيخته و بدون توجّه به وحدت مبناى اصلى آنها كه روح يا حدّاقل روان و من مىباشد مىخوانند و تعليم مىدهند .\r\nتفاوت اين كتاب با كتاب آفاقى ( جهان هستى ) بسيار زياد است . و ما به چند نمونه از آنها اشاره مىكنيم و مطالعه كنندهء محترم براى اطَّلاع از مختصّات انسانى كه در سطور و كلمات كتاب نفسى خوانده مىشود به مجلَّد اوّل همين تفسير مراجعه فرمايد .\r\nيكم - آنكه آن صحنه و امتداد هندسى و زمانى كه در وجود و جريان كلمات و حروف كتاب آفاقى ضرورت دارد ، در « كتاب نفسى » لزوم ندارد .\r\nدوم - مغز يك انسان با داشتن ميدان كار بسيار بسيار كوچك داراى حافظه ايست كه بقول زيستشناسان يك ميليون ميليارد اطَّلاع مىتواند ثبت كند [ هولگرهيدن ، زيستشناس سوئدى 
  ] براى جوشش ارادهء اين مغز يا روان هيچ حدّ و مرزى نيست .\r\nسوم - واقعيّتهائى در مغز آدمى ( اين كتاب نفسى ) بدون صورت و كيفيّت مشخّص كه قابل مشاهده حتّى با دقيقترين وسائل عكسبردارى بوده\r\n","description":"","footnote":"","page_name":" 254 ","page_number":254},
  {"content":"\r\nباشد بوجود مىآيند مانند عدد و كلَّيّات و روابط ميان اجزاء قضايا و اصل امتناع اجتماع ضدّين و اجتماع نقيضين و درك مفهوم عدم و بىنهايت و دريافت طعمها و گرما و سرما و غير ذلك و از يك جهت هيچ يك از آنچه كه از جهان هستى ( كتاب آفاقى ) در ذهن منعكس مىشود و يا در سطوح مختلف درون ذات كه « كتاب نفسى » است در ذهن خودآگاه متصوّر مىشود و يا به جريان مىافتد ، قابل مشاهده و عكسبردارى نيست .\r\nچهارم - در كتاب نفسى با پديده اى بنام تجسيم روبرو مىشويم . در درون آدمى در حال تجسيم شگفتانگيزترين رويداد به وقوع مىپيوندد كه عبارتست از دگرگون نمودن موجود واقعى عينى در جهان برونى به معدوم محض در درون ذات و بالعكس ، بوجود آوردن يك واقعيّت در درون بدون اين كه در جهان خارجى عينى وجود داشته باشد .\r\nپنجم - در كتاب آفاقى هيچ يك از كلمات و حروف يا فصول و ابواب با يكديگر رقابت و مسابقه در تحصيل قدرت يا در پيشرفت تكاملى ندارند ، در صورتى كه در كتاب نفسى اين استعداد و تمايل ميان افراد آن ديده مىشود .\r\nششم - تفاوت بسيار با اهمّيّت ميان اين دو نوع كتاب اينست كه مجموع اجزاء جهان هستى ، يعنى همهء فصول و ابواب و سطور و كلمات و حروف كتاب آفاقى يك كتاب غير قابل تجزيه و تحليل به افرادى از كتابها است كه هر يك از آن افراد به تنهائى يك كتاب آفاقى مستقلّ بوده باشد ، در صورتى كه كتاب نفسى با اين كه از يك جهت يك كتاب است كه اجزاء آن مجموعا يك واحدى را تشكيل مىدهند ، هر يك از اجزاء اين كتاب خود كتاب مستقلَّى است كه داراى فصول و ابواب و سطور و كلمات و حروف است -\r\n\r\nأ تزعم أنّك جرم صغير\r\nو فيك انطوى العالم الأكبر\r\n\r\n( آيا گمان ميكنى تو همين جرم كوچكى ، در صورتى كه جهان بزرگترى در تو پيچيده است ) .\r\n","description":"","footnote":"","page_name":" 255 ","page_number":255},
  {"content":"\r\nپس به معنى عالم اكبر توئى اگر كسى بخواهد دليل اين مطلب را جستجو كند بايد به امكان احاطهء علمى و گسترش خواست انسان بر قرائت همهء كتاب آفاقى توجّه نمايد كه چگونه براى او مانند يك واحد براى درك و دريافت بر نهاده مىشود - آرى ، اين همان نسخهء اصلى نامهء الهى است كه كتاب نفسى ناميده شده است - اى نسخهء نامهء الهى كه توئى هفتم - كتاب نفسى مىتواند واسطهء اتّصال دو رويهء طبيعت و ماوراى طبيعت كتاب آفاقى به يكديگر بوده باشد -\r\n\r\nدو سر هر دو حلقهء هستى\r\nبحقيقت بهم تو پيوستى\r\n\r\nولى كتاب آفاقى مىتواند با شفّافيّت صيقلى كه براى نفوس زكيّه پيدا مىكند ، فقط دالانى براى عبور روح به آن سوى طبيعت بوده باشد .\r\n\r\nكتاب سوم - كتب آسمانى\r\nكتب آسمانى كه خداوند بوسيلهء پيامبران عظام براى بشر فرستاده است .\r\nاساس شناخت معناى دو كتاب آفاقى و انفسى اين كتاب است .\r\nهر كسى ادّعا كند كه من بدون خواندن اين كتاب سوم دو كتاب آفاقى و انفسى را مىتوانم بخوانم ، حتما معناى خواندن كتاب را با چند ورق زدن پراكنده از كتاب [ با صفحات بىشمارش 
  ] و جلب شدن به بعضى از كلمات و حروف آن كه همراه با ليسيدن آنها باشد ، اشتباه كرده است .\r\nكتاب آسمانى بيان خالق دو كتاب آفاقى و انفسى است كه اشتباه و خطا راهى به آن ندارند . اين كتاب انسان و جهان را « آن چنان كه هستند » و انسان را « آن چنان كه بايد » و « جهان آن چنان كه مىتوان از آن برخوردار شد » براى خاك نشينانى كه مهمانان چند روزهء دو قلمرو انسان و جهانند تعليم مىدهد . اگر ما بيك حقيقت بسيار مهمّ كه ذيلا متذكَّر مىشويم دقيقا توجّه نمائيم ، عظمت كتاب آسمانى و ضرورت خواندن و عمل به آن را مىفهميم . آن حقيقت\r\n","description":"","footnote":"","page_name":" 256 ","page_number":256},
  {"content":"\r\nاينست كه كتاب آسمانى مخصوصا قرآن كه قرون و اعصار متمادى بدون تحريف در ديدگاه بشر قرار گرفته و جامع همهء كتب آسمانى گذشته مانند صحف ابراهيم و تورات موسى و انجيل عيسى عليهم السّلام مىباشد ، همهء صلاح و فساد بشر و استعدادهاى او را و اين كه اين موجود چه بايد انجام بدهد ، و از چه چيزى بايد اجتناب نمايد ، بيان نموده است . از طرف ديگر مىبينيم كه فردى مانند امير المؤمنين عليه السّلام كه قرآن را خوانده و به تمام جزئيّات و كليات آن عمل نموده به كمال و رشد نهائى انسانيت رسيده است و همچنين در رديف بعدى سلمان و ابو ذرها و عمّار و اويس قرنىها و مالك اشترها و ديگر سالكان راه حقّ و حقيقت كه امير المؤمنين عليه السّلام در اين نهج البلاغه آنان را برادران خود معرّفى فرموده است ، همان انسانها هستند كه اگر در هر دوره و در هر جامعه اى متشكَّل از انسانها ، زندگى كنند ، با عظمتترين و كمال يافته ترين انسانهاى آن دوره و آن جامعه خواهند بود . اين پديدهء قطعى با كمال وضوح اثبات مىكند كه آن حقائق را كه قرآن بعنوان « انسان آن چنان كه بايد » گفته است ، عاليترين حقائق است كه نتيجهء فوق را در بر داشته است . نتيجهء قطعى بعدى اين است كه قرآن واقعيّت اصيل « انسان آن چنان كه هست » و « جهان آن چنان كه هست » را بدون كمترين افراط و تفريط و اشتباه و خطا مطرح كرده است كه « آن چنان كه بايدها » از آن دو « هست » و دو « بايد » نتيجهء فوق را بوجود آورده است .\r\nدر صورتى كه كتابهائى كه با مغز و دست بشرى نوشته شده است ، نه تنها خود بشر [ البتّه آگاهان اين نوع 
  ] اعتراف به نقص معلومات خود در بارهء « آن چنان كه هست » و « آن چنان كه بايد » مىنمايند ، بلكه بقول مولوى : زانوهاى آن شتر خود به نظافتش شهادت كاملا واضح مىدهد .\r\n\r\nآن يكى اشتر بديد و گفت هى\r\nاز كجا مىآئى اى فرخنده پى\r\nگفت از حمّام گرم كوى تو\r\nگفت اين پيداست از زانوى تو\r\n\r\n","description":"","footnote":"","page_name":" 257 ","page_number":257},
  {"content":"\r\nمستىها و ناهشيارىهائى كه با انواعى فراوان در جوامع بشرى رواج داشته ، خودخواهىهاى ويرانگر و بنيان كن هر چه كه جز خود است . نگرانى مطلق از فرداها ، بىهدفى در زندگى ، سودجوئى در حدّ شرمآور ، جنگ و خونريزىهاى بناحقّ ، ادامهء پديدهء دروغ مانند يك ضرورت براى ادامهء اجتماعات . . . و امثال اين نابسامانىها كه تاريخ بشر را از قابليّت ارزش ساقط نموده است ، همه و همه دلائل قطعى اين مسئله است كه بشر با مغز خود نتوانسته است « انسان آن چنان كه هست » را بشناسد و « بايد » هاى لازم و « شايد » هاى مطلوب را براى او مطرح نمايد و انسان كامل را تحويل جوامع بدهد .\r\n\r\nكتاب چهارم - كتاب محو و اثبات\r\nآيه اى در قرآن مجيد مىفرمايد : * ( يَمْحُوا الله ما يَشاءُ وَيُثْبِتُ وَعِنْدَه أُمُّ الْكِتابِ ) * ( 1 ) \r\n( خداوند آنچه را كه بخواهد محو مىكند و آنچه را كه بخواهد اثبات مىنمايد و در نزد او است امّ الكتاب ) در آيه اى قبل از اين آيه خداوند مىفرمايد : * ( لِكُلِّ أَجَلٍ كِتابٌ ) * ( 2 ) \r\n( براى هر انقراض و پايانى كتابى است ) .\r\nاز اين آيه چنين استفاده مىشود كه براى هر محو و اثباتى كتابى است ، زيرا اگر چه در اين آيه فقط براى هر محوى كتابى را مقرّر فرموده است ، ولى مىدانيم كه چنان كه هر محوى پس از اثبات قبلى چيزى است ، هر اثباتى هم ممكن است ابداعى باشد كه مستلزم محو نباشد و ممكن است ، مسبوق به محو چيزى سابق بوده باشد و احتمال مىرود كه آيه فقط اثبات شيئى بجاى\r\n","description":"","footnote":" ( 1 ) . الرّعد آيهء 38 .  ( 2 ) . الرّعد آيهء 39 . ","page_name":" 258 ","page_number":258},
  {"content":"\r\nهمان محو شده را بيان مىنمايد نه اثبات به معناى عموم ايجاد ، مانند آيه اى كه مىفرمايد : * ( ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها ) * ( 1 ) \r\n( هيچ آيه اى را نسخ نمىكنيم يا از يادها نمىبريم مگر اين كه بهتر از آن يا مثل آن را مىآوريم ) .\r\nو در آيه اى ديگر مىفرمايد : * ( وَما كانَ لِنَفْسٍ أَنْ تَمُوتَ إِلَّا بِإِذْنِ الله كِتاباً مُؤَجَّلًا ) * ( 2 ) \r\n( و براى هيچ نفسى مرگ فرا نمىرسد مگر با اذن خداوندى كه در كتاب مؤجّل ثابت شده است ) .\r\nاز مجموع اين آيات اثبات مىشود كه خود حركت و تحوّل و كون و فساد و دگرگونىهائى كه در جهان هستى صورت مىگيرند ، مستند به يك قرار و اصل الهى است كه كتاب و لوح محو و اثبات ناميده مىشوند ، زيرا مسلَّم است كه منظور از كتاب چه در موضوع محو و اثبات و چه در موضوع امّ الكتاب و چه كتاب ماوراى طبيعى تشريع - * ( كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ ) * ( 3 ) \r\n( براى شما روزه نوشته شده ، چنان كه براى كسانى كه پيش از شما بوده‌اند ، نوشته شده است ) .\r\nو همچنين كتابى كه نامهء اعمال ناميده مىشود ، از جنس كاغذ و مركَّب معمولى نيست و مسلَّما حقيقتى است ماوراى طبيعى كه ماهيّت آن براى ما توضيح داده نشده است . و نظير اين معنى « كلمه » و « كلمات » است كه در بعضى\r\n","description":"","footnote":" ( 1 ) . البقرة آيهء 106 .  ( 2 ) . آل عمران آيهء 145 .  ( 3 ) . البقرة آيهء 183 . ","page_name":" 259 ","page_number":259},
  {"content":"\r\nاز آيات كه به خدا نسبت داده شده است ، مانند : * ( إِلَّا تَنْصُرُوه فَقَدْ نَصَرَه الله ) * ( 1 ) \r\n( و كلمهء خداوندى است كه بالاتر از هر كلمه ايست ) .\r\n* ( وَتَمَّتْ كَلِمَةُ رَبِّكَ صِدْقاً وَعَدْلًا ) * ( 2 ) \r\n( و كلمهء پروردگار تو بر مبناى صدق و عدل تمام شده است ) .\r\n* ( إِنَّ الله يُبَشِّرُكِ بِكَلِمَةٍ مِنْه اسْمُه الْمَسِيحُ عِيسَى ابْنُ مَرْيَمَ ) * ( 3 ) \r\n( خداوند ترا به كلمه اى از خود كه نامش مسيح عيسى بن مريم است بشارت مىدهد ) .\r\n* ( وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ ) * ( 4 ) \r\n( و هنگامى كه ابراهيم را پروردگار ابراهيم با كلماتى امتحان فرمود و ابراهيم از عهدهء آن امتحانات برآمد ) .\r\nممكن است مقصود از « كلمه » مشيّت خداوندى باشد كه قابل تطبيق به بعضى از آيات است و ممكن است به معناى فعل باشد كه قابل تطبيق به آيهء شماره دوم است و در بعضى ديگر از آيات به معناى محصول فعل خداوندى باشد مانند آيهء شماره سوم . با نظر به آزمايشهائى كه از ابراهيم خليل ( عليه السّلام ) شده است ، جز يكى كه عبارت است از امر خداوندى به ذبح فرزندش اسماعيل ( عليه السّلام ) بقيّهء آزمايشها يا اصلا بوسيلهء كلمات معمولى نبوده است و يا بوسيلهء وحى و الهام صورت گرفته است كه باز معلوم نيست بوسيلهء الفاظ متداول بوده باشد . بهر حال چنان كه « كلمه » در اين آيات معنائى ماوراى طبيعى دارد ، همچنين كتاب در آيات مورد بحث . البتّه ممكن است بيك اعتبار كلمه را با\r\n","description":"","footnote":" ( 1 ) . التّوبه آيهء 40 .  ( 2 ) . الأنعام آيهء 115 .  ( 3 ) . آل عمران آيهء 45 .  ( 4 ) . البقرة آيهء 124 . ","page_name":" 260 ","page_number":260},
  {"content":"\r\nمفهوم عمومى آن در لغت كه به معناى فعل است در نظر گرفت ، ولى اين معنى به همهء آياتى كه كلمه در آنها به خدا نسبت داده شده است ، قابل تطبيق نمىباشد .\r\nبرگرديم به اصل مطلب كه يكى از كتابها كتاب محو و اثبات است و موضوع بدا مربوط به همين كتاب است . آن گروه از مسلمين كه بدا را منكرند ، بايد در آيهء محو و اثبات دقّت كنند - زيرا اين آيه صراحتا مىگويد : كه خداوند در حال محو و اثبات اشياء است ، يعنى هيچ قاعده و جريانى نمىتواند دست خداوندى را از اشراف و احاطه و تصرّف دائمى در اشياء ببندد . و روايتى كه از پيامبر اكرم نقل مىشود كه :\r\nجفّ القلم بما هو كائن\r\n( قلم آنچه را كه خواهد بود ، نوشته و تمام شده و خشكيده است ) .\r\nمعنائى دارد كه هيچ منافاتى با محو و اثبات و بدا ندارد :\r\n\r\nهكذا تأويل قد جفّ القلم\r\nبهر تحريض است بر فعل اهمّ\r\nچون قلم بنوشت كه هر كار را\r\nلايق آن هست تأثير و جزا\r\nكژ روى جفّ القلم كژ آيدت\r\nراست رو جفّ القلم بفزايدت\r\nكرد دزدى دست شد جفّ القلم\r\nخورد باده مست شد جفّ القلم\r\nعدل آرى مقبلى جفّ القلم\r\nظلم آرى مدبرى جفّ القلم\r\nتو روا دارى روا باشد كه حقّ\r\nخود كند معزول از حكم سبق\r\n\r\nمگر توبه كه مىتواند گناهان را محو كند ، با جفّ القلم ناسازگار است يقينا نه ، زيرا خود اين كه توبه عامل محو گناهان است ، داخل در ما هو كائن است ، پس چنان كه عمل و نتيجهء عمل در عالم ثبت قوانين با توبهء انسانى دگرگون مىشود ، همچنين همهء جريانات هستى با اين كه در عالم ثبت قوانين ، مجرا و حركت معيّنى دارند ، با اين حال ، آن قوانين كه ساختهء خود مشيّت الهى هستند ، نمىتوانند دست خدا را ببندند و بقول مولوى : او را از فعّاليّت دائمى معزول نمايند . بنا بر اين ، يا مقصود از جفّ القلم ثبات قانونى اشياء و رويدادها\r\n","description":"","footnote":"","page_name":" 261 ","page_number":261},
  {"content":"\r\nاست كه قوام و ثبات آن قانون خود تابع مشيّت و افاضهء الهى است و يا منظور از كتابى كه نوشته‌هاى آن قابل تغيير نيست و قلم نمىتواند آنها را دگرگون كند ، امّ الكتاب است .\r\nاين كتاب چهارم نيز ( كتاب محو و اثبات ) پس از بروز دگرگونيها كه كشف از محو و اثبات در كتاب مربوط مىنمايد ، با درجات مختلف براى انسانهاى قابل مطالعه مىباشد .\r\n\r\nكتاب پنجم - امّ الكتاب\r\nاين كتاب الهى اصل و منبع ، براى بشر گشوده نشده است ، لذا هر بيانى و جمله و لفظى در توضيح آن آورده شود ، از قبيل تشبيه و تمثيل ما فوق معقول بمفاهيم محسوس و معقول معمولى است . ما در توضيح امّ الكتاب فقط بيك تشبيه نارسا كفايت مىكنيم كه تنها مىتواند درجهء آن را در برابر كتاب محو و اثبات و كتاب آفاقى و كتاب انفسى و كتاب آسمانى بيان نمايد . امّ الكتاب شبيه به قانون ثابتى است كه كتاب محو و اثبات و آفاقى و انفسى ، واقعيّات و پديده‌هاى آن قانون مىباشند . و نسبت كتاب آسمانى الهى با امّ الكتاب ، نسبت بيان كنندهء آن قسمت از حقايق است كه با داشتن سطوح گوناگون براى بشر مىتواند مطرح بوده باشد و بيان مشيّت الهى در طرق شدنهاى تكاملى انسان است كه در امّ الكتاب وجود دارد .\r\n\r\nكتاب ششم - كتابهائى است كه بشر مىنويسد و مىخواند\r\nباستثناى نوعى از كتابها كه فقط براى سرگرم كردن بعضى از مردم نوشته مىشود و بر مبانى واقعى و حقيقى استوار نمىباشند ، مىتوان گفت : اكثريّت قريب به اتّفاق كتابهائى كه از مغز بشر تراوش كرده و با دست او روى كاغذ آمده است ، به منظور ارائهء واقعيّات بوده است ، اعمّ از واقعيّات آن چنان كه هستند چه در قلمرو انسان و چه در قلمرو جهان و آن واقعيّاتى كه انسان بايد\r\n","description":"","footnote":"","page_name":" 262 ","page_number":262},
  {"content":"\r\nآنها را بدست بياورد تا به « انسان آن چنان كه بايد » توفيق يابد و همچنين شمارهء بسيار زيادى از اين كتابها براى ارائهء طرق تصرّف در اجزاء جهانى است كه در آن زندگى مىكند - براى برآوردن ضرورتها و پديده‌هاى مفيد براى زندگى خود .\r\nطبق آمار تقريبى كه در دوران ما يعنى اوائل قرن پانزدهم هجرى 1403 مطابق اواخر قرن بيستم - 1983 ميلادى مىگويند ، در حدود پنج ميليارد مجلَّد كتاب كوچك و بزرگ در كتابخانه‌هاى خصوصى و عمومى جوامع امروزى سراغ مىدهند كه از بشر براى بشر نوشته شده است مسلَّما ميليونها مجلَّد كتاب ديگر چه در شرق و چه در غرب دستخوش عوامل نابود كنندهء طبيعى ، و بدتر از آن عوامل بىشرمانهء انسانى در جنگها و ديگر تاخت و تازها از بين رفته است . و بهر حال بشر در اين باره كار بسيار بزرگى را انجام داده است و هنوز هم با كمال جدّيّت مشغول همين كار مىباشد . در بارهء اين كتاب ششم مسائل قابل طرح بسيار زياد است : ولى آنچه كه به مباحث ما مربوط مىشود ، چند مسئله است كه ما آنها را بطور مختصر بيان مىنمائيم : مسئلهء يكم - كه شايد مهمترين همهء مسائل بوده باشد ، اينست كه كتاب و خطَّ بعنوان بر طرف كنندهء يكى از اساسىترين نيازهاى بشرى بوجود آمده است و شايد عاقلى را نتوان پيدا كرد كه در اين مسئله كوچكترين ترديدى داشته باشد .\r\nو بدانجهت كه انسان آن قدرت را ندارد كه همهء مطالب كتاب آفاقى و انفسى و آسمانى و محو و اثبات را ، يا حدّاقلّ آن قسمت از مطالبى را كه نياز بفهميدن آنها دارد ، و مىتواند در حدود امكانات خود آنها را بفهمد ، در هر لحظه در ذهن داشته و بدون وسيله آن را قابل انتقال بسازد ، لذا مىتوان گفت : خطَّ و كتاب بعنوان علامات نشان دهندهء محتويات آن كتابها بوجود آمده است .\r\nو در برآوردن اين نياز توفيق چشمگيرى هم بدست آورده است .\r\nمسئلهء دوم - تفاوت ارزشهاى اين كتابها فوق العاده زياد است . با در نظر گرفتن اين كه ملاك ارزش يك كتاب عبارتست از ارائه ضرورىترين\r\n","description":"","footnote":"","page_name":" 263 ","page_number":263},
  {"content":"\r\nو مفيدترين مطلب براى انسانها بالنّسبه به مراتب مختلف ضرورتها و فائده‌ها و تنوّع محيطها و شرائط ، ممكن است تفاوت ارزش يك كتاب با كتاب ديگر بقدرى زياد باشد كه اصلا قابل مقايسه با يكديگر نباشند .\r\nمسئلهء سوم - آيا اين وسيلهء حياتى همواره و بطور عموم براى بشر مفيد بوده است پاسخ اين سؤال ، از يك جهت مانند پاسخ از اين سؤال است كه آيا همهء انسانها موجوداتى مفيد بوده‌اند نه هرگز ، مىتوان گفت : مطالبى در كتابها وجود دارد كه در متوقّف ساختن پيشرفت بشرى اساسىترين نقشها را بازى كرده‌اند ، مانند انسانهائى كه خصومت آشتى ناپذير با حركت رو به رشد داشته‌اند . به همين جهت است كه در فقه اسلامى حفظ كتب ضلال و معامله و هرگونه نقل و انتقال آنها تحريم شده است ، مگر براى تحقيق و ردّ مطالب گمراه كنندهء آنها . تحقيق فقاهى اين مسئله را مرحوم شيخ مرتضى انصارى قدّس سرّه در كتاب مكاسب محرّمه بيان نموده است و مهمترين استدلال فقهاء بر حكم مزبور به اضافهء اتّفاق نظر فقهاء كه با جملهء « بلا خلاف » نقل شده است .\r\nمبتنى بر حكم عقل است كه قطع مادّهء فساد را بالبداهه اثبات مىكند و اين حكم بديهى را در مسائل بعدى متذكَّر خواهيم گشت . و همچنين مبتنى بر دو آيهء شريفه است : آيهء يكم - * ( وَمِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ الله بِغَيْرِ عِلْمٍ ) * ( 1 )  .\r\n( و بعضى از مردم حديث [ و گفتار 
  ] بىاساس را مىخرد تا مردم را از روى جهل از راه خداوندى گمراه كند ) .\r\nآيهء دوم - * ( وَاجْتَنِبُوا قَوْلَ الزُّورِ ) * ( 2 )  .\r\n( و از گفتار بىاساس اجتناب كنيد ) .\r\n","description":"","footnote":" ( 1 ) . لقمان آيهء 6 .  ( 2 ) . الحجّ آيهء 30 . ","page_name":" 264 ","page_number":264},
  {"content":"\r\nو بر جملاتى از احاديث مانند حديث تحف العقول - حسن بن علىّ بن شعبه است كه هر گونه مادّهء فساد را ممنوع المعامله معرّفى مىكند .\r\nمسئله چهارم - چنان كه در آغاز مبحث اشاره نموديم ، طبق آمار تقريبى كه در دوران ما گرفته شده است در حدود پنج ميليارد مجلَّد كتاب كوچك و بزرگ در كتابخانه‌هاى خصوصى و عمومى جوامع امروزى سراغ مىدهند . اگر فرض كنيم [ البتّه اين يك فرضى است مبتنى بر حدس به ملاك اهمّيّت موضوع 
  ] يك دهم اين كتابها در بارهء انسان با نظر به ابعاد بسيار زيادى كه دارد نوشته شده باشد ، تعداد مجلَّدات مربوط به انسانها بالغ بر پانصد ميليون مجلَّد مىباشد .\r\nباز اگر فرض كنيم يك صدم مجلَّدات فوق در بارهء اخلاق و حقوق و سياست و ادبيّات و ديگر موادّى كه بيان كنندهء « انسان آن چنان كه بايد » بوده باشد ، تعداد مجلَّدات مربوط به اين موضوع پنج ميليون خواهد بود .\r\nبار ديگر فرض كنيم كه يك پنجم اين مجلَّدات مربوط به دين و اخلاق و سازندگى انسان از نظر عقل و وجدان و اخلاق و گرايشهاى معقول ماوراى طبيعى بوده باشد ، تعداد مجلَّدات مربوط به اين موضوع يك ميليون مجلَّد خواهد بود . آيا اين يك ميليون نسخه براى نشان دادن دواى دردهاى بشرى كافى نيست آيا يك ميليون مجلَّد كتاب نمىتواند از عهدهء بيان طرق رشد و تكامل بشر برآيد تاكنون كه نتيجه همين بوده است كه مىبينيم ، يعنى نتوانسته است دواى دردهاى بشرى را ارائه بدهد و طرق رشد و تكامل وى را ارائه بدهد .\r\nاين مطلبى است كه مشاهدات اوّليّهء ما آن را اثبات مىكند . و امّا حقيقت امر اينست كه تقصير در كتابها نيست . تقصير در آن نويسندگان است كه براى مشهور شدن در تفكَّر مىنويسند كه بگذاريد بشر راه خود را با مغز خود پيدا كند . دستور براى بشر لازم نيست . اين نويسندگان كه يك نام آنان هم كمك دنده‌هاى ماشين خود طبيعى انسانها است [ كه جز متورّم ساختن خود هيچ اصل و قانونى را نمىشناسد 
  ] با آن قلم خطَّ بطلان را نخست به مغز و روان خود مىكشند ،\r\n","description":"","footnote":"","page_name":" 265 ","page_number":265},
  {"content":"\r\nسپس آن يك ميليون نسخهء دواى دردهاى بشرى را به آتش مىكشند و حتّى طلبكار هم ميشوند كه مغز و روان مباركشان را در راه خدمت به مردم مصرف فرموده‌اند . در اين مورد يك مسئلهء بسيار مهم وجود دارد كه مىتوان گفت از آن هنگام كه بشر توانسته است عقائد و آراء خود را بوسيلهء كتاب عرضه كند و در معرض دريافت ديگران قرار بدهد ، اين مسئلهء مهم و حساس وجود داشته است . و آن اينست كه همهء ما مىدانيم كه در كتابهائى كه با فكر بشرى و قلم وى نوشته شده است مطالب فاسد و مفسد خيلى فراوان است . چنان كه مطالب ضرورى و مفيد هم بسيار فراوان در كتابها آمده است ، بطورى كه اگر چنين كتابهائى نوشته نشده بود ، مسلَّما حيات بشرى در جهل و ظلمت مختّل مىگشت . بنا بر اين ، چه بايد كرد آيا مىتوان گفت : همهء كتابهائى كه بيان كنندهء آراء و عقائد بشرى است بايد نخست تحت بررسى دقيق قرار بگيرد و روى آن مطالب كه فاسد و مفسد است ، قلم بطلان كشيده شود براى بررسى اين نظريّه چند مسئله بايد مورد توجّه جدّى قرار بگيرد : مسئلهء يكم - ملاك اين كه يك نظريّه يا يك مطلب فاسد است چيست مسئلهء دوم آيا بررسى و تفتيش محتويات كتب ، خلاف آزادى عقيده و بيان نيست مسئلهء سوم - آيا عموم كتابها بايد مورد بررسى قرار بگيرند ، يا بعضى از آنها و در صورت دوم كدامين كتابها هستند كه بايد بررسى شوند\r\n\r\nمسئلهء يكم - ملاك اين كه يك نظريّه يا يك مطلب فاسد است چيست\r\nاوّلا جاى ترديد نيست اين كه مطالب فاسد و مضرّ در كتابهائى بسيار فراوان وجود دارد ، كه اگر بپذيريم كه در هر دو قلمرو جهان و انسان واقعيّاتى وجود دارد و انحراف از آنها صحيح نيست ، حتما آن مطالب را بايد باطل تلقّى كرده و از معرض افكار انسانها دور نمائيم . اين مطلب در مسئله دوم مشروحا بررسى خواهد گشت . در اين مسئلهء يكم مىخواهيم بدانيم ملاك فساد يك مطلب چيست كه اگر در معرض افكار مردم گذاشته شود ، موجب انحراف مىگردد . معناى\r\n","description":"","footnote":"","page_name":" 266 ","page_number":266},
  {"content":"\r\nفاسد در اينجا و در هر جاى ديگر عبارت است از خلاف حقّ و خلاف واقع ، و مسلَّم است كه حقّ و واقع از يك جهت مطلق بوده اختلاف شرايط زمانى و مكانى و موضعگيرىها و موقعيّتهاى خاصّ انسانى نمىتواند آنها را دگرگون بسازد . مانند مبادى عمومى جهان هستى و قانونى بودن آن و مانند اين كه حيات انسانى قوانينى براى خود دارد و اين قوانين را نمىتوان با خيالات و پندارها ناديده گرفت . بنا بر اين ، اظهار نظريّات مخالف حقّ و واقع بمعنائى كه گفتيم قرار دادن افكار در معرض انحراف و پوچى است . حال اگر براى ترويج اين انحراف و پوچى از جالبترين اصطلاحات و از زيباترين جمله بندىها و از خوشايندترين شعر و نثر بهره بردارى شود ، جز اشاعهء فساد و عامل پوچگرائى نتيجه اى نخواهد داشت . حقّ و واقع از جهت ديگر نسبى بوده و مراعات طرف نسبت يعنى مراعات آن اصل يا موضوعى است كه حقّ بودن حقّ و واقعيّت يك شيء با نظر به آن اصل يا موضوع تحقّق پيدا مىكند . مسلَّم است كه وقتى كه يك حقيقتى براى فردى از انسان يا جامعه اى از انسانها صحيح و ثابت فرض شد ، حقّ و واقع بودن همهء اعمال و انديشه‌ها و هدفگيرىهاى آن انسان يا جامعه با همان حقيقت سنجيده مىشود ، ولى ملاك صحّت آن دو نيز بايستى با واقعيّت و قوانين دو قلمرو جهان و انسان تطبيق شوند . بر فرض ثابت شدن حقّ و واقع در دو جهت فوق ، مطلبى كه بر خلاف آن گفته شود يا از قلم روى كاغذ سرازير شود قطعا باطل و فاسد و مفسد خواهد بود . شايد نتوان يك انسان خردمندى را سراغ گرفت كه بيان مطالبى بر خلاف حقّ و واقع را در دو جهت فوق كه مبناى حيات انسانها است ، مبارزه با حيات انسانها تلقّى نكند .\r\n\r\nمسئلهء دوم - آيا بررسى محتويات كتب براى حفظ قانون فعّاليّت مغز و روان انسانى خلاف آزادى عقيده و بيان است\r\nاين همان مسئله است كه اشتباه و خطاء در بارهء آن ، جرمى است نابخشودنى و خطائى است غير قابل جبران . در گذشته اى\r\n","description":"","footnote":"","page_name":" 267 ","page_number":267},
  {"content":"\r\nنه چندان دور متفكَّرانى مانند استوارت ميل و اشخاصى پيش از آنها و پس از آنها ، سخن را در بارهء آزادى عقيده و قلم بحدّ نصاب رسانده‌اند و اگر واقعيّت چنين بود كه آزادى در عقيده و بيان هدف زندگى انسانها بود ، سخن و استدلالى بهتر و رساتر از آنچه كه متفكَّران مزبور انجام داده‌اند ، قابل تصوّر نبود . يا به عبارت ديگر متفكَّران مزبور در بارهء توضيح و اثبات ضرورت آزادى عقيده و قلم چنان داد سخن داده‌اند كه گوئى آزادى مزبور هدف اعلا يا يكى از هدفهاى عالى زندگى است آيا واقعا آزادى عقيده و بيان چنين است بلى ، چنين است و حتّى با ارزشتر از آن است كه متفكَّران مزبور گفته‌اند ، امّا ، اين « امّا » را كه مطرح مىكنيم ، اميدواريم بطور دقيق مورد توجّه مطالعه كنندهء محترم قرار بگيرد . اين كه همهء مردم در انتخاب عقيده و بيان آن آزادند ، چه كسانى هستند و آنان كه از بيان و قلم آزاد انديشان استفاده خواهند كرد ، چه كسانى هستند اين دو سؤال است كه « امّا » را بوجود آورده‌اند . توضيح سؤال اوّل اينست كه آيا شما بشر را در درجه اى از تكامل مىبينيد كه هرگز معتقد به عقيدهء ضدّ واقعيّت نشود آيا اعتقاد به اين كه « مردم همگى حيواناتى هستند كه هر كس زر و زورش بيشتر بوده باشد ، شايستهء زندگى است و بقيّه بايد از بين بروند » يك اعتقاد معقول است كسى كه چنين عقيده اى را مىپذيرد با كمال آزادى بهمهء انسانها خيانت نمىكند شما چه جنايتى بالاتر از اين سراغ داريد كه همهء انسانها را بجز صاحبان زر و زور محكوم به فناء مىنمايد كسى كه معتقد به پوچى حيات است ، آيا اين شخص با قطع نظر از ديگران با حيات خويشتن مبارزه نمىكند آيا مربيان و مديران جوامع دست رويهم بگذارند ، و به تماشاى انسانهائى بپردازند كه عقائدشان معلول مشتى عقده‌هاى ويرانگر درونى است هيچ يك از اين مسائل كه مطرح نموديم ، قابل پاسخ دادن به اين كه « بگذاريد بشر با روح خود و با حيات خويشتن هرگونه كه بخواهد بازى كند » نيست .\r\nخود همين جمله يكى از آثار\r\n","description":"","footnote":"","page_name":" 268 ","page_number":268},
  {"content":"\r\nبهره بردارى ناشايست از آزادى عقيده بطور مطلق است كه ويرانگرى آن در بارهء مغزها و ارواح انسانها بيش از ديگر عقائد نامعقول است . اين همان فرمول منحوس است كه بشريّت را به « تن بىسر » [ بقول انسانشناسان آگاه 
  ] مبدّل ساخته است . اين چه منطقى است كه براى برپاداشتن تنهاى بى سر همه گونه تلاش و تحقيق ضرورت دارد ، فقط به اين شرط كه مربوط به مغز و روان نباشد آرى ، وقتى كه سرى مطرح نيست ، محتوائى هم براى سر مطرح نخواهد بود .\r\nاين كه بطور فراوان مىشنويم : فلسفه يعنى چه حكمت كدام است علوم مربوط به روح و روان و جان آدمى چه مسائلى را مىتوانند براى ما عرضه كنند يك پديدهء ناگهانى و بىعلَّت نيست ، علَّتش همان سر نداشتن اين تن است كه فقط به درد آزمايش اسلحه و غوطه ور شدن در تمايلات بىاساس مىخورد . خلاصه ، اگر براى بشر مغزى و انديشه اى و تعقّلى مطرح است و اگر بشر داراى روان است ، گريز از تعيين قانون مغز و روان كه خود قانون هستى را براى ما مىآموزد ، خيانتى است كه قابل ترميم و جبران نمىباشد . همچنين گريز از تنظيم اعتقاداتى كه پاسخگوى سئوالات جدّى بشر در اين حيات با عظمت و پر معنى بوده باشد ، يك ناتوانى مصنوعى است كه بالاخره بشر را از ادامهء حيات بيمناك مىسازد . امّا اين كه چه كسانى هستند كه از عقائد اظهار شده به بركت آزادى عقيده و بيان استفاده خواهند كرد ، داستانى است بس شنيدنى .\r\nاگر تكامل بشرى بحدّى بوده كه مىتوانست قانون مغز و روان را بشناسد و خود قدرت توجيه معقول مغز و روان را در دست داشت ، هيچ اشكالى در آزادى مطلق عقيده و بيان وجود نداشت ، بلكه در چنين فرضى كمترين محدوديّت در عقيده و بيان آن ، ظلم فاحش براى بشريّت بود و يا حدّاقلّ اگر مديريّتهاى فكرى و روانى جوامع آن اهمّيّت را به انسانها مىدادند كه هرگونه عقيده و نظريّه اى كه در جامعه عرضه مىشود ، با منطقىترين راه‌ها به تحليل و تنظيم معقول آن مىپرداختند كه مغز و روانهاى مردم جامعه در طوفان تضادّها و\r\n","description":"","footnote":"","page_name":" 269 ","page_number":269},
  {"content":"\r\nتناقضها قانون اصلى خود را از دست نمىدادند ، دفاع از آزادى مطلق عقيده و بيان ، دفاع منطقى بود . حال مىپرسيم آيا چنين است يعنى آيا هر يك از افراد جوامع بشرى در شرق ابن سينا و كندى و ابن مسكويه و ابن رشد و جلال الدّين مولوى و صدر المتألَّهين هستند كه اگر ميليونها عقائد پوچ و متضادّ و متناقض براى آنان عرضه شوند ، كمترين تأثيرى در مغز و روان آنان نداشته باشند آيا افراد همهء جوامع مغرب زمين دكارت و كانت و هگل هستند كه اگر بجاى باران ، رگبار عقائد و نظريّات پوچ و ضدّ و نقيض بر سرهايشان ببارد ، با اقتدار مغزى و روانى خود ، صحيحها را از باطل تشخيص داده و به احساس پوچى زندگى نرسند بيائيد ، خيالات و شوخىهاى بىاساس را كنار بگذاريم و با عشق به قلمداد كردن خويشتن بعنوان مدافع آزادى ، مغزها و ارواح بشرى را به بازى نگيريم . آيا منطق حقيقى بشريّت اينست كه هر انديشه و عقيده و تخيل و پندار هر چه باشد ، بايد بجامعه عرضه شود اگر چه مواد مهلك كوه‌هاى آتشفشانى باشد ، يا اين كه منطق حقيقى انسانى عبارت است از تلاش جدّى براى كشف واقعيّات و بيان طرق معقول بهره بردارى از آنها درست توجّه فرمائيد : ما در دو قرن اخير قربانيان فراوانى از انسانها در ترويج سخن جالب داده‌ايم ، يعنى سائيدگى حيات را با پرتاب كردن يك حادثه يا يك سخن جالب رواج داده‌ايم نه واقعيّات صحيح را و هنوز هم به شكست خود در تهيّهء موادّ سالم براى مغز و روان اعتراف نكرده‌ايم چارهء معقول اين مشكلات آسانتر از آن است كه اين موجود هشيار و انديشمند كه نامش انسان است ، آن را درك نكند . اين چاره جوئى را در مسئلهء زير مطرح مىنمائيم :\r\n\r\nمسئلهء سوم - آيا عموم كتابها براى حفظ قانون فعّاليّت مغز و روان بايد مورد بررسى قرار بگيرند\r\nمطالبى را كه تاكنون در اين موضوع گفتيم ، مربوط به مسائل انسانى است نه علوم و تحقيقات غير انسانى مربوط\r\n","description":"","footnote":"","page_name":" 270 ","page_number":270},
  {"content":"\r\nبه جهان عينى و صنعت و رياضى و غير ذلك ، زيرا درستى و نادرستى استنتاجهاى مربوط به اين موضوعات غير انسانى بدانجهت كه داراى نتائج و نمودهاى قابل مشاهدهء عينى مىباشند ، اشكال و ابهامى در ماهيّت خود آنها در عرضه كردن به افكار جوامع وجود ندارد . آنچه كه موجب بدبختى و نكبت و گمراهى مغزهاى بشرى است ، علوم مربوط به انسان است كه حسّاسترين موضوعات و مسائل آنها ناپديدترين آنها در نمودهاى عينى است . آرى ، اهمّيّت علوم مربوط به انسان در اينست كه حسّاسترين موضوعات و مسائل آنها ، ناپديدترين آنها در نمودهاى عينى است . اهمّيّت علوم مربوط به انسان امور متعدّدى است كه ما به بعضى از آنها اشاره مىكنيم : امر يكم - اينست كه وقتى كه يك متفّكر در شناساندن و توصيف « انسان آن چنان كه هست » اظهار نظر مىكند ، در حقيقت مردم و افكار معمولى از آن توصيف ، « انسان آن چنان كه بايد » را بهره بردارى مىنمايند . بعنوان مثال وقتى كه داروين پديدهء انتخاب طبيعى را در توصيف جانداران بميدان مىآورد ، اين قضيّه كه « انسان چنين بايد باشد » را از آن نتيجه مىگيرند امر دوم - موضوعات و مسائل علوم مربوط به طبيعت و صنعت و رياضى امورى خارج از ذات انسانها هستند ، و انسان با برقرار كردن رابطهء علمى با آنها ، موفّق به درك و فهم آنها مىگردد و در زندگانى خود از معلوماتى كه در بارهء آنها بدست آورده است ، استفاده مىنمايد ، در صورتى كه علوم انسانى مخصوصا روانشناسى با انواع گوناگونش و روانكاوى دو ديدگاه دارد : ديدگاه يكم - رفتار و هر گونه نمودهاى عينى است كه مىتوانند در معرض شناختهاى حسّى و آزمايشگاهى قرار بگيرند .\r\nديدگاه دوم - پديده‌ها و فعّاليّتهاى مغزى و روانى هستند كه براى شناخت آنها درك و دريافت شخصى خود انسان محقّق ضرورت دارد ، زيرا بديهى است كه اگر كسى معناى لذّت و الم و انديشه و عاطفه و تجسيم و تعقّل و اراده\r\n","description":"","footnote":"","page_name":" 271 ","page_number":271},
  {"content":"\r\nو زيبايابى و احساس كبر و خود بزرگ بينى و احساس حقارت و خود كوچك بينى و غير ذلك را از درون خود دريافت ننمايد ، هيچ راهى براى درك آنها وجود ندارد . حقيقت عاطفهء مادرى به كودكان خود ، براى مردان به هيچ وجه قابل دريافت نيست و اگر مردى چنين ادّعا كند ، يا مرد نيست و يا دروغ مىگويد . حتّى شناخت انسان از ديدگاه يكم نيز مادامى كه از ديدگاه دوم شناخته نشود ، يك شناخت ناقصى است كه هيچ نتيجهء علمى نمىتواند داشته باشد ، زيرا رفتار و نمودهاى عينى كه انسان از خود نشان مىدهد ، معلولهائى هستند كه علل آنها درونى نامحسوس بوده و فقط با دريافت شخصى انسان از درون خويشتن قابل درك مىباشند . در نتيجه مىتوان گفت : هيچ اظهار نظرى در بارهء انسان از طرف محقّقين انجام نمىگيرد ، مگر اين كه درك و دريافت شخصى او از درونش ، در آن اظهار نظر دخالت مىورزد . از همين جا است كه گفته مىشود : هر مورّخى در هر جامعه و دورانى كه در بارهء سرگذشت تاريخى انسانهاى جامعهء خويش و يا ديگر جوامع تحليل و تفسير مىنمايد ، عينكى از جامعه و دوران خويش بر چشمان خود زده است . و همهء ما مىدانيم كه انسان شناسان داراى ايده‌ها و فرهنگهاى گوناگون بوده و همهء اين حقائق در توجيه تفكَّرات انسان شناسان مؤثّر مىباشند .\r\nديدار ماكياولى با سزار بورژيا در درون ماكياولى ايده اى بوجود آورد كه همهء زندگى او را تفسير كرده و آثار قلمى او را چنان كه مىبينيم ، توجيه نموده است . جلال الدّين مولوى انسانى را كه پس از ديدار با شمس تبريزى و تأثّر شديد از ديدگاه‌هاى او مطرح مىكند ، مسلَّما با انسانى كه بدون ديدار با شمس در نظر داشت متفاوت بوده است . مولوى پس از آن ديدار ، در بارهء انسانى سخن مىگويد كه در درون خود آن را دريافته است . و اين مطلب كه ما در بارهء انسان حقائق و واقعيّات مشترك داريم كه بوسيلهء تلاش دانشمندان و محقّقان براى ما اثبات گشته‌اند ، هيچ درد ناشى از فعّاليّت كارگاه مغزى و روانى انسانسازى انسان شناسان را دوا نمىكند ، زيرا حقائق\r\n","description":"","footnote":"","page_name":" 272 ","page_number":272},
  {"content":"\r\nو واقعيّات مشترك در بارهء انسانها شبيه بيك عدّه اصول و قوانين كلَّى و مشترك در طبيعت مانند « علَّيّت » است كه دانستن اجمالى و كلَّى آنها ، هيچ كمكى براى علوم طبيعى نمىنمايد و الَّا مىبايست انسانهاى بسيار قديمى مثلا انسانهائى كه هزاران سال پيش زندگى مىكردند و مىدانستند كه در جهان طبيعت ، قانون علَّيّت حكمفرما است ، علوم امروزى را هم مىدانستند .\r\nخلاصه بايد گفت : هر انسان محقّقى در بارهء انسان ، داراى يك كارگاه درونى براى انسان سازى است كه مقدارى موادّ خام آن را از جهان عينى جمعآورى مىنمايد .\r\nامر سوم - تلقينپذيرى شديد انسان است كه در طول تاريخ به طرز اسف - انگيزى در توجيه حيات انسانها مؤثّر بوده است . اين تلقين بوسيلهء انواعى از سخنان و بيانات كتابى از مردم با مهارت چنان سخت تأثير مىكند كه گاهى از عوامل جبرى طبيعى شديدتر مىگردد . اين امور سه گانه كه نمونهء بسيار ناچيزى از عوامل حسّاسيّت علوم انسانى است مىتوانند ضرورىترين انگيزه براى حسابگرى معقول در كتابهاى مربوط به علوم انسانى بوده باشند . پيش از آنكه طريق معقول حسابگرى در بارهء كتابها و آثار مربوط به انسان را متذكَّر شويم ، به اين نكتهء مهمّ اشاره مىكنيم كه مقصود ما از ضرورت حسابگرى و بررسى كتابها چيزى جز ضرورت همان حسابگرى و بررسى نيست كه شرط تجويز عرضهء قرص سردرد به بازار براى نسخه نويسى پزشكان است . واقعا جاى شگفتى و حيرت است كه هيچ فردى در هيچ جامعه اى بر كنترل و تفتيش و انواع حسابگرىها و بررسىها در بارهء دواهائى كه براى بيماران جسمى تهيّه مىشود ، فرياد نمىزند كه اى مردم ، آزادى برباد رفت ، سانسور و تفتيش عقائد امرى است ضدّ انسانى و امّا اگر كسى بگويد : در بارهء جانها و ارواح و مغزهاى انسانى هم به قدر اهمّيّت قرص سر درد اهمّيّت بدهيد و نگذاريد هر مغزى هر گونه آتش - فشانى را كه بخواهد راه بيندازد ، فرياد وا انسانا ، وا آزاديا ، وا استوارت\r\n","description":"","footnote":"","page_name":" 273 ","page_number":273},
  {"content":"\r\nميلا ، در همهء فضاهاى جوامع طنين مىاندازد .\r\nامّا طريق معقول حسابگرى در بارهء كتابها و هر گونه آثار مربوط به مسائل انسانى چه در قلمرو « انسان آن چنان كه هست » و چه در قلمرو « انسان آن چنان كه بايد » اينست كه :\r\n\r\nهر گونه تحقيق و تفكَّر در بارهء انسان بدون كوچكترين قيد و شرط آزاد است ، ولى براى عرضه به افكار بشرى بايد از همهء جوانب مورد تحقيق و آزمايش قرار بگيرد و سپس در صورت صحّت نتائج به فضاى جامعه عرضه شود\r\nبه نظر مىرسد با كمال تعظيم بمقام والاى دانشمندان علوم انسانى ، طريق معقول حسابگرى را بدين نحو بتوان چنين پيشنهاد كرد و اين نكته را هم قبلا متذكَّر مىشويم كه اين پيشنهاد به كسانى عرضه مىشود كه موجودى بنام انسان را كه داراى استعدادهاى عالى و ارزشهاى انسانى است . پذيرفته باشد و اين پيشنهاد به توماس هابس و بورژيا تقديم نمىشود ، چنان كه بوسيلهء پست به خدمت چنگيز و تيمور لنگ هم ارسال نخواهد گشت . امّا طريق اين حسابگرى بدين ترتيب است كه ميدان هر گونه تفكَّر و تحقيق براى متفكَّران و محقّقان كاملا باز و هيچ شرطى جز اطَّلاعات و معلومات لازم و صميميّت در كار منظور نشود و پس از آنكه يك متفكَّر موفّق به دريافت نظريّه اى گشت ، آن نظريّه را با ديگر متفّكرانى كه داراى اطَّلاعات و معلومات لازم و خلوص و صميميّت مىباشند ، در ميان بگذارند .\r\nدر اين مرحلهء عالى هر اندازه كه شركت كنندگان در تحقيق از كمّيّت بيشتر و كيفيّت عالىتر برخوردار باشند ، احتمال نزديك شدن به حقيقت افزايش پيدا خواهد كرد . البتّه اين يك آرمان بسيار والاى انسانى است به شرط اين كه دو نكتهء مهمّ در اين جريان انقلاب فرهنگ انسانى مراعات شود : نكتهء يكم - اين كه تحقيق و پژوهش در اين قلمرو را از جريان سوداگرى و معامله بازى بر كنار نمايند و معاش و زندگى اين متفكَّران را بيت المال\r\n","description":"","footnote":"","page_name":" 274 ","page_number":274},
  {"content":"\r\nمردمى كه اين متفكَّران در بارهء آنان مىكوشند به عهده بگيرد و بدين ترتيب اين امر مقدّس و سازنده از مجراى پول و شهرت اجتماعى و مقام ، پاك و منزّه گردد .\r\nنكتهء دوم - از سرعت در اين كار حسّاس پرهيز شود و مقصد اصلى كشف حقيقت باشد اگر چه سالها به طول بيانجامد . پس از اجتماع اين شرايط ، مىتوان نظريات حاصله را با توضيحات لازم در باره اين كه چه كسانى مىتوانند از آن نظريّات استفاده كنند ، در معرض افكار قرار داد . اين همان انقلاب فرهنگى جهانى است كه بشر پس از خسته شدن از تلاشهاى بيهوده و مجروح شدن در سنگلاخهاى خيالات و تضادّ و تناقض گوئىها و پس از چشيدن طعم تلخ بيمارى « از خود بيگانگى » و « بارى بهر جهت » به آن گردن خواهد نهاد .\r\nامّا امروزه ، اين پيشنهاد همان مقدار نامأنوس و تنفّرآور است كه پيشنهاد آزادى در دورانهاى بردگى و غير ذلك .\r\nدو جملهء بعدى در جملات مورد تفسير مربوط به هدفدار بودن حيات آدميان است كه در يكى از مجلَّدات گذشته مشروحا بحث شده است . و جملهء بعدى هدايت و ابلاغ حقائق بوسيلهء پيامبران و عقول و وجدانهاى انسانها را تذكَّر مىدهد كه در تفسير بعضى از خطبه‌هاى گذشته مطرح شده است . همچنين علم خداوندى و تعيين اجلها نيز در گذشته بررسى شده است .\r\n24 ، 32 - و عمّر فيكم نبيّه أزمانا ، حتّى أكمل له و لكم فيما أنزل من كتابه دينه الَّذى رضى لنفسه و أنهى إليكم على لسانه محابّة من الأعمال و مكارهه ، و نواهيه و أوامره ، و ألقى إليكم المعذرة ، و اتّخذ عليكم الحجّة و قدّم إليكم بالوعيد و أنذركم بين يدي عذاب شديد ( خداوند سبحان پيامبر خود را در ميان شما زمانهائى عمر داد تا اين كه خداوند عزّ و جلّ در آنچه كه از كتابش فرستاد دينى را كه براى خود\r\n","description":"","footnote":"","page_name":" 275 ","page_number":275},
  {"content":"\r\nپسنديده بود ، براى پيامبر و شما تكميل فرمود و با زبان رسولش آن اعمالى را كه دوست داشت و اعمالى را كه از آنها كراهت داشت ، براى شما اعلان و نواهى و اوامر خود را بوسيلهء پيامبرش ابلاغ فرمود . و معذرت خود را [ كه پس از آن نمىتوانيد عذر بياوريد 
  ] براى شما القاء نمود و حجّت را بر شما اتّخاذ نمود ، اخطار [ از پليديها 
  ] را براى شما پيش انداخت و شما را در بارهء عذاب سختى كه پيش روى شما است ، تهديد فرمود . )\r\n\r\nخداوند سبحان پيامبرش را بقدرى عمر عطا فرمود كه دين را براى او و شما تكميل فرمايد\r\n* ( حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَما أُهِلَّ لِغَيْرِ الله ) * ( 1 ) \r\n( امروز براى شما دينتان را تكميل و نعمتم را براى شما تتميم نموده و اسلام را براى شما دين قرار داده و به آن رضايت دادم ) زمانى را كه پيامبر اكرم در ميان مسلمين گذراند ، كم نبود و براى ابلاغ كامل دين الهى كه نجات بخش انسانها در همهء ابعادشان مىباشد ، كافى بود و اين زمان با اين كه در حدود بيست و سه سال بود ، اگر لطف و مشيّت خداوندى شامل حال پيامبر نمىگشت ، ابلاغ همهء عقائد و احكام و تكاليف اسلامى در همهء ابعادش با آن همه حوادث و رويدادهاى بزرگ و موانع شديد كه كفّار و منافقان سر راه پيامبر ايجاد كرده بودند و با وجود جنگ و دفاع فراوان كه بعضى از مورّخين آنها را تا حدود هشتاد واقعهء جنگى شمرده‌اند ، امكان ناپذير بود و اين يك كار فوق العاده و فوق طبيعى بوده است كه هنوز تحليلگران ظهور اسلام و گسترش آن ، نتوانسته‌اند از عهدهء تحليل و تفسير آن برآيند . اگر وقايع جنگى را حساب كنيم ، پيامبر اكرم ( ص ) در هر سال در حدود سه جنگ\r\n","description":"","footnote":" ( 1 ) . المائده آيهء 3 . ","page_name":" 276 ","page_number":276},
  {"content":"\r\nيا دفاع را رهبرى فرموده است . با اين حال پيامبر اكرم فراگيرترين قوانين حقوقى و اخلاقى و طرق هستىشناسى و احكام و تكاليف فقهى در همهء ابعاد زندگى را در حدّ اعلا تبليغ فرموده است . مجموعهء اين دستورات شامل همهء آنچه كه محبوب و يا مورد كراهت ، مأمور به يا منهىّ عنه خداوند متعال مىباشد در طول زمان عمر پيامبر اكرم با زبان آن حضرت بيان شده و حجّت را براى شما تمام كرده است . وعيد و تهديد در بارهء عذاب شديدى كه در انتظار تخلَّف كنندگان و منحرفين از دستورات الهى نموده است .\r\n* ( قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّه مَثْنى وَفُرادى ثُمَّ تَتَفَكَّرُوا ما بِصاحِبِكُمْ مِنْ جِنَّةٍ إِنْ هُوَ إِلَّا نَذِيرٌ لَكُمْ بَيْنَ يَدَيْ عَذابٍ شَدِيدٍ ) * ( 1 ) \r\n( به آنان بگو : جز اين نيست كه من شما را به يك موعظه وعظ مىكنم : براى خدا برخيزيد - دو تا دو تا و يك بيك ، سپس بينديشيد صاحب شما جنون ندارد ، او جز تهديد كنندهء شما در بارهء عذاب سختى كه در پيش است ، نيست ) .\r\n\r\nمن بيش از يك وعظ براى شما ندارم و آن اينست كه براى خدا قيام كنيد\r\nآن صحنه‌هاى بزرگ كه عالم وجود در پيش دارد و آن امواج حوادث بزرگ كه كارگاه خلقت در پشت سر گذاشته است و بطور كلَّى آن آهنگ بزرگى كه در جهان هستى نواخته مىشود ، يقين بدانيد كه از آيندهء بسيار بسيار با اهمّيّت و با عظمتى خبر مىدهند .\r\nاولاد آدم هر اندازه هم گوشهايش را محكم بگيرد ، باز اين صدا را خواهد شنيد :\r\n\r\nكار من و تو بدين درازى\r\nكوتاه كنم كه نيست بازى\r\n\r\nنظامى\r\n","description":"","footnote":" ( 1 ) . سبا آيهء 46 . ","page_name":" 277 ","page_number":277},
  {"content":"\r\nاولاد آدم هر اندازه هم چشمهايش را محكم ببندند ، باز منظرهء داراى آهنگ بزرگ هستى را خواهد ديد -\r\n\r\nخراميدن لاجوردى سپهر\r\nهمان گرد گرديدن ماه و مهر\r\nمپندار كز بهر بازيگرى است\r\nسرا پرده اى اين چنين سر سريست\r\nدرين پرده يك رشته بيكار نيست\r\nسر رشته بر ما پديدار نيست\r\nلا تطلع الشّمس و لا تغيب\r\nإلَّا لأمر شأنه عجيب\r\n\r\nابو العتاهيه\r\n( آفتاب طلوع و غروب نمىكند مگر براى يك امر بسيار شگفتانگيز ) داستان مردم و كوچك ديدن جهان هستى و آنچه در آن مىگذرد و گستاخىهاى جاهلانهء نادانان با بىاعتنائى به اين كار شگفتانگيز و محيّر - العقولى كه در جهان هستى انجام مىگيرد ، همان داستان روستائى است كه شيرى آمد و گاو او را در طويله خورد و بر جاى گاو نشست .\r\n\r\nروستائى گاو در آخور ببست\r\nشير گاوش خورد و بر جايش نشست\r\nروستائى شد در آخور سوى گاو\r\nگاو را مىجست شب آن كنجكاو\r\nدست مىماليد بر اعضاى شير\r\nپشت و پهلوگاه بالا گاه زير\r\nگفت شير ار روشنى افزون بدى\r\nزهره اش بدريدى و دل خون شدى\r\nاين چنين گستاخ زان مىخاردم\r\nكاو در اين شب گاو مىپنداردم\r\n\r\nانسان ساده لوح مىبيند كه وقتى كه مىخواهد اشياء را ببيند ، چشمانش را باز مىكند ، آنها را مىبيند و اگر آن اشياء در فاصلهء دور باشند ، حركت مىكند و مىرود آنها را از نزديك مىبيند يا با وسيله اى آنها را نزديك خود مىآورد و با خويشتن چنين مىگويد : كه اينها چيزى نيستند ، زيرا تسليم بينائى من مىباشند . باز مىبيند روى اجسام زمينى قدم مىگذارد و راه مىرود و آنها از زير پاى او فرار نمىكنند و هيچ سر و صدائى هم راه نمىاندازند ، بدين جهت به خود تلقين مىكند كه اينها چيزى نيستند و تسليم پاهاى من مىباشند .\r\n","description":"","footnote":"","page_name":" 278 ","page_number":278},
  {"content":"\r\nو بطور كلَّى اين انسان بينوا مىبيند كه تا حدود زيادى اجزاء عالم طبيعت را مىشناسد و با ارادهء خود در آنها تصرّف مىكند و دگرگونشان مىسازد .\r\nخوب ، اينها هم كه چيزى نيستند زيرا من همهء آنها را شناخته و با ميل و ارادهء خود در آنها تصرّف مىنمايم . حال تو بيا به اين ساده لوح و بينوا اثبات كن كه :\r\n\r\nهر قطره اى در اين ره صد بحر آتشين است\r\nدردا كه اين معمّا شرح و بيان ندارد\r\n\r\nحافظ\r\nو اثبات كن كه -\r\n\r\nبهر جزئى ز كلّ كان نيست گردد\r\nكل اندر دم ز امكان نيست گردد\r\nجهان كلّ است و در هر طرفة العين\r\nعدم گردد و لا يبقى زمانين\r\nدگر باره شود پيدا جهانى\r\nبهر لحظه زمين و آسمانى\r\n\r\nشيخ محمود شبسترى\r\nو اثبات كن كه هر كوچكترين ذرّه اى در عالم اجسام همانند يك منظومهء شمسى است ،\r\n\r\nآفتابى در يكى ذرّه نهان\r\nناگهان آن ذرّه بگشايد دهان\r\nذرّه ذرّه گردد افلاك و زمين\r\nپيش از آن خورشيد چونجست از كمين\r\n\r\nو اثبات كن كه -\r\n\r\nاز تو اى جزئى ز كلّها مختلط\r\nفهم ميكن حالت هر منبسط\r\n\r\nاصرار كن بلكه بفهمد كه چه استعدادى لازم است كه اين غارنشين [ باصطلاح دوران اخير 
  ] از غار در آيد و از كرات دور دست فضائى اطَّلاع بدست بياورد و گام روى آن كرات بگذارد . و چه استعدادى لازم است كه به آن همه اكتشافات و اختراعات دست بزند و چه استعدادى دارد و چرا بايد كه چنين حركت بهتآور را پيش بگيرد و بگويد :\r\n\r\nاز جمادى مردم و نامى شدم\r\nوز نما مردم ز حيوان سر زدم\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمردم از حيوانى و آدم شدم\r\nپس چه ترسم كى ز مردم كم شدم\r\nحملهء ديگر بميرم از بشر\r\nتا برآرم از ملائك بال و پر\r\nاز ملك هم بايدم جستن ز جو\r\nكلّ شيئى هالك إلَّا وجهه\r\nبار ديگر از ملك پرّان شوم\r\nآنچه آن در و هم نايد آن شوم\r\nپس عدم گردم عدم چون ارغنون\r\nگويدم إنّا إليه راجعون\r\n\r\nپاسخ همهء اين مسائل كه شما مطرح كرده‌ايد ، براى آن ساده لوح زيركنما و جاهل عالم صورت آماده است . او با كمال اطمينان خاطر خواهد گفت : من آن قطره را كه مىگوئيد : صد بحر آتشين است ، آن را و هزاران برابر آن را هر روز توى طشت مىريزم و مىدهم به گاوم و گاوم آنها را مىآشامد و سپس به صورت بول آنها را بيرون مىريزد جزء و كلّ كه ميگوئى ، من اين قدر احمق نيستم كه ندانم آستين لباس من جزئى از لباس من است و دست من جزئى از بدنم . مقصود چيست من نمىفهمم\r\n\r\n« دگر باره شود پيدا جهانى\r\nبهر لحظه زمين و آسمانى »\r\n\r\nقطعا دروغ ميگوئى ، زيرا خانه اى را كه ساخته‌ام و در آن سكونت دارم ، بيش از پنجاه سال است كه به همين حال فعلى است و هيچ تغييرى هم پيدا نكرده است اين سخن را كه ميگوئى : « هر كوچكترين ذرّه اى در عالم اجسام همانند يك منظومهء شمسى است » و سپس براى من شعر هم ميخوانى كه -\r\n\r\nآفتابى در يكى ذرّه نهان\r\nناگهان آن ذرّه بگشايد دهان\r\nذرّه ذرّه گردد افلاك و زمين\r\nپيش از آن خورشيد چون جست از كمين\r\n\r\nمن از آن ذرّه‌ها نه صدها نه هزاران نه ميليونها نه ميلياردها بلكه ذرّه هائى بينهايت با آن منظومه‌هاى شمسى كه دارند ، مىخورم و از آنها مصالح ساختمانى مىسازم ، كاسه و كوزه درست ميكنم و حتّى يكى از آنها هم تاكنون فرياد نزده است كه به من توهين مكن\r\n","description":"","footnote":"","page_name":" 280 ","page_number":280},
  {"content":"\r\nدر بارهء اين انسان كه ميگوئى :\r\n\r\nاز تو اى جزئى ز كلّها مختلط\r\nفهم ميكن حالت هر منبسط\r\n\r\nو صدها مطلب ديگر . اوّلا صراحتا به تو بگويم : هزاران فرد از اين مختلط از كلّها را خودم در ميدان جنگ كشته و لاشهء آنها را طعمهء لاشخوران نموده‌ام و با اين حال نه زمين به آسمان رفته و نه آسمان به زمين آمده است .\r\nو اين كه ميگوئى انسان داراى آن استعدادها و آن حركت تكاملى است ، همين ديروز بود كه با يك سيلى آتشين كه به صورت يكى از آن انسانها نواختم ، نقش زمينش كردم و مانند يك كلوخ پاره زير پايم متلاشىاش نمودم اين جملات را كه مانند سؤال و جواب عرض كرديم ، چنين نبوده است كه تاكنون با كمال صراحت ميان دو انسان مطرح شده است ، ولى در طرز تفكَّرات بعضى مردم دقّت كنيد ، خواهيد ديد : كه واقعا در اين دنيا چشمان آنان جز سايه‌ها و اشباح درهم و برهمى كه آنان زندگى خود را بايد در ميان آنها ادامه بدهند ، بس ميكنند چيز ديگرى نيست . بگذاريد از اينان كه اگر اينان نخواهند بفهمند كه در كجا زندگى ميكنند و معناى زندگى چيست شما نه مسئول و وكيل و قيّم آنان هستيد و نه طرز تفكَّرات آنان موجب دگرگونى واقعيّتها خواهد بود . و بهر حال هر چه بيشتر و دقيقتر در بارهء جهان و انسانى كه در آن زندگى مىكند فكر مىكنيم ، عظمت و اهمّيّت آهنگى را كه در جهان هستى نواخته مىشود بهتر و روشنتر مىفهميم و درك مىكنيم كه كار بسيار بزرگى در اين جهان صورت مىگيرد كه همه چيز در خود آن نيست ، بلكه وضع بسيار با اهمّيّتى را نشان مىدهد كه در پشت سر آن است ، لذا هم نيل به سعادت و فوز و فلاحى كه از اين كار بزرگ نصيب انسان خواهد شد ، خيلى با عظمت است و هم شكست و سقوط وى . شكست و سقوطى كه انسان داراى استعدادها و امكانات و حجّتهائى كه براى او عرضه شده است . همان « عذاب شديد » و « عذاب اليم » است كه در قرآن آمده و در جملهء امير المؤمنين ( ع )\r\n","description":"","footnote":"","page_name":" 281 ","page_number":281},
  {"content":"\r\nكه مورد تفسير ما است اقتباس شده است .\r\n33 ، 39 - فاستدركوا بقيّة أيّامكم ، و اصبروا لها أنفسكم فإنّها قليل فى كثير الأيّام الَّتى تكون منكم فيها الغفلة و التّشاغل عن الموعظة و لا ترخّصوا لأنفسكم فتذهب بكم الرّخص مذاهب الظَّلمة ( بقيّهء روزگار عمرتان را دريابيد ، و نفس خود را به تحمّل [ تهذيب نفس و تقوى 
  ] در اين روزگار باقيمانده وادار نمائيد ، اين روزهاى تحمّل در برابر آن روزهاى فراوان كه در غفلت فرو رفته و از پند و اندرز اعراض نموده‌ايد ، اندك است و نفس خود را [ به آنچه كه مىخواهد 
  ] رها نكنيد ، زيرا رهائى نفس ، شما را به راههاى ستمكاران رهنمون مىگردد )\r\n\r\nنفس خود را در اين چند روزگذران رها نكنيد و وادار به تحمّل و شكيبائى نمائيد\r\nاگر نفس يا خود طبيعى را كه جز غلطيدن در شهوات و متورّم ساختن خود با خيالات كار ديگرى ندارد ، رها كنيم ، نه تنها خود از دست ما مىرود و ديگر تسلَّطى بر او نخواهيم داشت ، بلكه خود ما را هم با زنجير بسيار محكمى كه دارد ، بدنبال خود مىكشد و « مىبرد آنجا كه خاطر خواه او است » و آنچه را كه خود طبيعى يا نفس امّاره مىخواهد ، همانست كه نخست همهء سرمايهء وجود آدمى را مىسوزاند سپس موجوديّت خود را هم مانند يك قطعه هيزم در آن آتش مىاندازد و تا انسان به خود بيايد خاكستر سرمايه و خرمن هستىاش بباد فنا رفته است . اگر انسان محاسبهء درست و دقيقى در بارهء اوقات گرانبهاى عمرش به عمل بياورد ، خواهد ديد كه زمان اندكى بفكر « سپس چه » ، « پس چه بايد كرد » « بس است ، پس از اين بايد بفكر سرمايهء زندگىام باشم » مشغول مىشود كه اگر مستى و ناهشيارى وى تا آخرين نفس ادامه پيدا نكند ،\r\n","description":"","footnote":"","page_name":" 282 ","page_number":282},
  {"content":"\r\nاين زمان اندك همان ساليان آخر عمر است كه علائق و ارتباطات نفسانى وى با لذائذ و خوشىهاى دنيا بطور اجبارى منتفى گشته است ، يعنى چنگالها و دندانهايش را گذشت ساليان عمر كند نموده و از كار انداخته است . با اين حال امير المؤمنين توصيه مىفرمايد : همان چند روز باقيمانده هم غنيمت و فرصتى است كه نبايد از دست داد و نبايد گذاشت بكلَّى آب از سر بگذارد و پاى به لب گور برسد كه همه چيز تمام شود و از بين برود -\r\n\r\nچند عمر اندر پى آب سكندر بگذرد\r\nبگذر از ظلمات تن تا آبت از سر بگذرد\r\nبرد نقد عمر نراد سپهرت پاك تو\r\nهى بگردان طاس تا دادت ز ششدر بگذرد\r\n\r\nحجّت الاسلام نيّر\r\nامير المؤمنين ( ع ) مىفرمايد : « نفس را رها نكنيد ، زيرا شما را به راه - هاى ستمكاران رهنمون مىشود . » خواه كلمه اى كه در جملهء آن حضرت آمده است ، ظلمت به معناى تاريكى باشد ، يا ظلمه به معناى ظالمان ، تفاوتى چندان نمىكند ، زيرا تا درون يك انسان را ظلمت فرا نگيرد ، هرگز دست بر ظلم نمىآلايد . بهر حال معناى جمله بسيار روشن و در عاليترين حدّ آموزنده مىباشد .\r\nدليل اين مسئله كه اگر نفس رها شود راه ستمكاران را پيش مىگيرد ، اينست كه نفس كه عبارتست از خود طبيعى كارى جز به فعليّت رساندن غرائز و كوشش براى اشباع آنها ندارد ، هيچ اصل و قيد و بندى در كار خود نمىشناسد ، بلكه دائما يك مبارزهء آشتىناپذير با هر گونه اصل و قيد و بندى دارد كه مىخواهد آن را مهار نمايد . از طرف ديگر سرمايهء درونى انسان مانند عقل و انديشه و حقّگرائى و واقع جوئى وى نظم و قانون محكمى دارد كه نمىتواند متحمّل امواج بى سر و ته و ضربه‌هاى شديد خود طبيعى بوده باشد ، چنان كه حقوق و مقرّرات زندگى ديگر انسانها نمىتواند متحمّل امواج طوفانى و ضربه‌هاى شديد يك يا چند فرد از انسان بوده باشد كه اميال و هواهاى نفسانى وى مانند كوه آتشفشان بوجود مىآورد و هيچ اصل و قانونى را نمىشناسد . بنا بر اين ،\r\n","description":"","footnote":"","page_name":" 283 ","page_number":283},
  {"content":"\r\nرها شدن نفس ( خود طبيعى ) همان و قانون شكنى همان ، چه قانون مربوط به همهء ابعاد موجوديّت انسان و چه حقوق ديگران . در نتيجه رهائى نفس علَّتى است كه ظلم در بارهء خويشتن و ديگران را مانند معلول قطعى بدنبال خود خواهد آورد . اين نكته را هم متذكَّر شويم كه وقيحترين و زشتترين ظلمى كه يك نفس مرتكب مىشود ، اينست كه كار خود را توجيه نمايد و ظلم را به گردن طبيعت انسانى و عوامل ديگر بيندازد و به خود چنين تلقين كند كه فعّاليّت غرايز حيوانى از مختصّات آن غرائز است و جلوگيرى از مختصّات در حقيقت قيچى كردن خود غرائز است كه مبارزه با طبيعت است اين توجيه كنندهء وقاحتها نمىداند كه اوّلا رها كردن نفس تا هر مختصّى را كه بخواهد بروز بدهد ، يك مبارزه بى امان [ كه وقيحتر از نادانى به حقيقت 
  ] با طبيعت با اهمّيّت خود را كه همان عقل و انديشه و حقّگرائى و واقعجوئى است ، در بر دارد كه موجب نابودى همهء موجوديّت او خواهد گشت . ثانيا - اگر اين فعّاليّتهاى بىمهار غرائز كه همهء اصول و قوانين را مىسوزاند و انسان نفس پرست مانند كودك از شعله‌هاى آن لذّت مىبرد ، مختصّات قانونى نفس بودند ، پس آن اضطراب و دلهره و پشيمانى كه پس از اشباع آن فعّاليّتها درون آدمى را فرا مىگيرد ، چيست و آن صداى بسيار ضعيف در درون كه در جهان برون ذات صدائى قوىتر و مؤثّرتر از آن پيدا نمىشود ، چه مىگويد -\r\n\r\nاى هميشه حاجت ما را پناه\r\nبار ديگر ما غلط كرديم راه\r\nدمبدم وابستهء دام نويم\r\nهر يكى گر باز و سيمرغى شويم\r\nصد هزاران دام و دانه است اى خدا\r\nما چو مرغان حريص و بينوا\r\n\r\nمگر نفس و نفس پرست در برابر اين هشدار شما ساكت مىنشيند و يا مىگويد : شما راست مىگوئيد ، من اشتباه مىكنم نه هرگز ، اين دفعه با يك چماق بسيار نيرومندتر و برّانتر از چماق تكفير قرون وسطائىها كه [ چماق علم ناميده مىشود 
  ] بر سر شما كوبيده خواهد گفت : اين اضطراب و سر و صداى\r\n","description":"","footnote":"","page_name":" 284 ","page_number":284},
  {"content":"\r\nدرونى كه دم از آن مىزنيد ، چيزى جز اضطراب و سر و صداى سركوبى غرائز چيز ديگرى نيست برو علم ياد بگير ، امروزه اين مسائل بوسيلهء علم حلّ شده است بايد به اين نفسهاى مجسّم و نفسپرستان گفت : اى حامى علم بيگانه از علم ، چه ضررى داشت كه مقدارى تحمّل مطالعه به خود مىدادى و از سرگذشت بسيار باشكوه علم اطَّلاع پيدا مىكردى كه در حدود هفتصد سال پيش در تفكَّرات اسلامى امثال اين مسائل طرح شده و در بارهء آنها انديشه‌هاى مثمر انجام گرفته است : -\r\n\r\nحافظان را گر نبينى اى عيار\r\nاختيار خود ببين بىاختيار\r\nروى در انكار حافظ برده اى\r\nنام تهديدات نفسش كرده اى\r\n\r\nتو كه ادّعاى عشق به علم سر داده اى حدّاقلّ چند دقيقه اى هم بمطالعهء درون خود بپرداز . خواهى ديد تو « من » دارى ، تو « شخصيّت » دارى و مقدارى از كارهاى تو با نظاره و سلطهء آن من يا شخصّيت كه كار اختيارى ناميده مىشود انجام مىگيرد و در انجام دادن اين گونه كارها ، بهتر از همه مىفهمى كه كار صادر شده واقعا كار تست نه معلول يك مشت عوامل جبرى . آيا در اين موقع احساس نمىكنى كه كار مستند به شخصيّت تست قطعا چنين است . تو با كمال وضوح مىفهمى كه كار مستند به شخصيّت تست . حال اين سؤال پيش مىآيد كه آيا شخصيّت تو آن اضطراب و سر و صداى درونى را درك مىكند يا درك نمىكند ، اگر درك نمىكند ، بحثى با تو وجود ندارد ، زيرا ما شخصيّتى در درون آدميان سراغ نداريم كه از چنان پديده‌هاى با اهمّيّت ( اضطراب و سر و صداى درونى ) اطَّلاعى نداشته باشد ، چگونه مىتوان شخصيّت را از آن پديده‌ها بىاطَّلاع و غافل دانست ، با اين كه آن پديده‌ها آرامش شخصيّت را بر هم مىزند و حتّى گاهى كه آن پديده‌ها شدّت دارند ، شخصيّت تا سر حدّ بيمارى و اختلال پيش مىرود . بنا بر اين ، يا خود شخصيّت است كه حافظ درون آدمى از تاخت و تاز بىحساب « خود طبيعى » است و يا نيروئى دارد كه حفظ\r\n","description":"","footnote":"","page_name":" 285 ","page_number":285},
  {"content":"\r\nدرون را از آن تاخت و تاز به عهده مىگيرد و در موقعى كه خود طبيعى مىخواهد درون را اشغال كند با اضطراب و سر و صدا به شخصيّت هشدار مىدهد .\r\nحال تو كه از علم دفاع ميكنى ، در صدد پوشانيدن اضطرابات و ندامتها و صداهاى درونى برآمده و به خويشتن و ديگران تحليل علمى به راه انداخته و ميگوئى : آن پديده‌ها جز تهديدات غرائز چيز ديگرى نيستند براى اثبات چنين مدّعاى بىاساس مجبور مىگردى كه اقدام به انكار شخصيّت از درون آدميان نمائى و با تبديل انسانها به حيوانها و « كس » ها به « چيز » ها علم را بحدّ نصاب برسانى\r\n40 ، 41 - و لا تداهنوا فيهجم بكم الإدهان على المعصية ( مداهنه و تملَّق و چاپلوسى نكنيد ، كه شما را به ارتكاب معصيت مىكشاند ) .\r\n\r\nمداهنه و تملَّق يكى از عوامل انحراف و افتادن در معصيت است\r\nاحتمال مىرود كه جملهء مورد تفسير مربوط به جملات سابق باشد كه مربوط به مهار كردن نفس است ، بنا بر اين ، معناى جمله چنين مىشود كه با نفس خويشتن مداهنه و تملَّق نكنيد ، كه شما را به معصيت مىكشاند و احتمال دوم اينست كه جملهء مستقلَّى در نهى از مداهنه بطور عموم بوده باشد كه شامل تملَّقگوئى به نفس خويشتن و به ديگران مىباشد . اصل مداهنه از دهن به معناى روغن و چربى مىباشد و اين كلمه در تملَّق و سازش بىاساس و چاپلوسى به كار مىرود و هدف از آن تطبيق وضع و خواسته‌هاى خويش با طرف مقابل است كه در فارسى چرب زبانى و چاپلوسى نيز گفته مىشود و اين پديدهء زشت ناشى از بىشخصيّتى و ناتوانى از ارزيابى اصول و ارزشها است . اگر مداهنه با نفس خويشتن بوده باشد ، به معناى ناديده گرفتن قبح تمايلات و شهوات نفس\r\n","description":"","footnote":"","page_name":" 286 ","page_number":286},
  {"content":"\r\nو سازش بىاساس با آن مىباشد كه خود فريبى نيز ناميده مىشود . آدمى با مداهنه و چاپلوسى با نفس خويشتن با كمال صراحت بىشخصيّتى خود را اعلان مىكند و با به زانو در آمدن خود در برابر نفس اعتراف مىنمايد . وى در اين موقع عظمت و ارزشهاى اخلاقى و مذهبى را بكلَّى زير پا مىگذارد و نفس را مسلَّط بر خويشتن مىسازد . و اگر مداهنه با ديگران بوده باشد . باضافهء همهء آن زشتىها و نابكارىها كه در تملَّق بنفس مرتكب شده است ، نظم زندگى اجتماعى انسانها را هم مختلّ مىسازد ، مخصوصا اگر طرف مقابل به جهت ضعف شخصيّت آن تملَّقها و چاپلوسىها را باور كند و متورّم شود و دروغها را صحيح و خلاف واقعها را واقع و فريبكاريها را حقيقت تلقّى نمايد . اين پديدهء زشت و باور كردن آن ، يكى از شايعترين ضعفهاى بشرى است كه منتفى ساختن و مقاومت در برابر آن ، كار هر كسى نيست . توجّه به اين كه -\r\n\r\nهر كه را مردم سجودى ميكنند\r\nزهرها در جان او مىآكنند\r\n\r\nتوجّهى است كه بمقدّمات زيادى احتياج دارد . تحت تأثير قرار نگرفتن در برابر خم و راست شدنها و تصديق نكردن زشتىها و ناروائىها و نابخردىها بدون آگاهى به عظمت شخصيّت و بدون توجّه به ضررهاى جبران ناپذيرى كه در پى دارند . امكان ناپذير مىباشد . اگر مردم همهء دورانها دست از تملَّق و چرب زبانى و چاپلوسى در برابر قدرتمندان و صاحبان امتياز برميداشتند و با ملاك حقايق و واقعيّات بىپرده با آنان روياروى مىشدند ، با دست خود چنگيزها و سزار بورژيا و تيمور لنگها و نرونها بوجود نمىآوردند .\r\nچنين احساس مىشود كه تا انسانهائى خود را بوسيلهء تملَّق ميش نسازند ، انسانهائى ديگر پلنگ و گرگ نمىشوند .\r\nاكنون به خود بيائيم و شرائط زيستن با « حيات معقول » را از امير - المؤمنين ( ع ) بشنويم :\r\n","description":"","footnote":"","page_name":" 287 ","page_number":287},
  {"content":"\r\n42 ، 43 - عباد اللَّه ، إنّ أنصح النّاس لنفسه أطوعهم لربّه ، و إنّ أغشّهم لنفسه أعصاهم لربّه اى بندگان خدا ، خيرخواه ترين مردم در بارهء خويشتن ، مطيعترين مردم بر خدايش و خائنترين مردم بر خويشتن ، معصيتكارترين آنان بر پروردگارش مىباشد . )\r\n\r\nمقدارى از شرايط زيستن با « حيات معقول »\r\n\r\n1 - خيرخواه ترين مردم در بارهء خويشتن ، مطيعترين مردم بر خدايش است\r\nاطاعت خداوندى حقيقتى است كه اغلب مردم حتّى گاهى بعضى از آنان كه تكاپوها كرده و در مسير رشد قرار گرفته‌اند ، گمان مىبرند : اطاعت خداوندى عبارت است از برقرار ساختن رابطه ميان خود و خداوندى كه نتيجهء آن عائد خدا مىگردد ، مثلا شكر او را مىگذارد و اين شكر گذارى مانند نفعى است كه نصيب خدا مىشود حمد او را مىگويد ، و اين حمد نفعى است كه عائد او مىگردد خدا را تعظيم مىنمايد و خداوند متعال از اين تعظيم خوشحال مىشود از خدا استمداد مىكند ، يعنى اعتراف مىكند كه قدرت و قوّت از او است و اين اعتراف خدا را خشنود مىسازد گاهى اطاعت كننده چنين مىپندارد كه خداوند اگر هم احتياجى به شكرگذارى و حمد و تعظيم و استمداد نداشته باشد ، از اين كه اطاعت كننده فهميده است كه بايد خدا را اطاعت كند تا او خشنود شود ، رضايت و خشنودى پيدا مىكند ولى اين كه همهء اطاعتها بدون استثناء مربوط به خود اطاعت كننده مىباشد همواره مورد غفلت قرار مىگيرد . در صورتى كه حقيقت همين است كه اطاعت خداوندى در هر شكل و با هر مقدار و هر زمان چيزى جز شكوفائى و فعليّت روح خود آدمى چيز ديگرى نيست .\r\n","description":"","footnote":"","page_name":" 288 ","page_number":288},
  {"content":"\r\nشايد ناشايستترين نتيجه اى كه اعتقاد به ارتباط اطاعت به خدا ( امتياز بخشيدن به خدا ) بوجود مىآورد ، كوچك كردن خدا و اهانت بمقام شامخ ربوبى باشد كه همواره مستلزم تنزّل روح و پوچى اطاعت مىباشد . توضيح اين كه شخص مطيع با اعتقاد مزبور بطور ناآگاه خود را با خدائى روياروى مىبيند كه از امتيازاتى كه شخص مطيع به او مىبخشد خوشحال و خرسند مىگردد . اين گونه تلقّى از اطاعت باضافهء اين كه موجب كبر و نخوت براى مطيع مىباشد ، قدر خداوندى را پائين مىآورد .\r\n* ( وَما قَدَرُوا الله حَقَّ قَدْرِه ) * ( 1 ) \r\n( و آنان قدر خداوندى را آن چنان كه شايستهء او است ، بجاى نياورده‌اند ) از طرف ديگر معناى اين كه اطاعت و نتائج آن به خود اطاعت كننده مربوط است ، اغلب موجب خود بزرگ بينى و تحسين و تمجيد خويشتن مىگردد . و بدين ترتيب اطاعت كنندهء خام و ساده لوح اگر بخواهد از خود در آيد و راهى كوى حقّ و حقيقت شود ، بر مىگردد در خود سقوط مىكند .\r\nچارهء اين گرفتارى شديد روحى اينست كه آدمى در حال اطاعت و انجام هر گونه تكليف بداند كه در ارتباط با خداوند ، او است كه هستى خود را به آن مقام شامخ عرضه مىكند . او با علم به اين حقيقت و انگيزه قرار دادن آن در هنگام ارتباط با خدا ، هستى خود را شكوفا مىسازد و بايستى و شايستى آن را به فعليّت مىرساند . از طرف ديگر هر اندازه كه بآگاهى او به عظمت و بىنيازى خداوند افزوده شود ، جوشش اشتياق او به عرضه كردن همهء ابعاد و سطوح موجوديّت خويشتن و تسليم آنها به آن ذات اقدس زيادتر مىگردد . با اين بيان به خوبى اثبات مىشود كه « خيرخواه ترين مردم در بارهء خويشتن مطيعترين مردم به خدايش مىباشد » .\r\n","description":"","footnote":" ( 1 ) . الأنعام آيهء 90 . ","page_name":" 289 ","page_number":289},
  {"content":"\r\n44 ، 45 - و إنّ أغشّهم لنفسه أعصاهم لربّه ( و خائنترين مردم در بارهء خويشتن معصيتكارترين آنان به خدايش مىباشد ) .\r\n\r\n2 - معصيت به خدا يعنى خيانت به خويشتن .\r\nاين مطلب از مسئلهء اوّل ( شرط يكم زيستن در « حيات معقول » روشن مىشود . براى توضيح بيشتر مىگوئيم : با ملاحظهء همه جانبه در بارهء مصالح و خيرات و فضائل روح ، قطعى است كه همهء آنها از خداوند متعال كه فيّاض مطلق است به انسان عطا مىشود ، اگر چه خود انسان در آماده كردن روح با تهذيب و تصفيهء آن دخالت كامل دارد . يعنى نخست بايد انسان با تلاش و گذشت از هواهاى نفسانى و زير پا گذاشتن تحريكات خودخواهى آمادهء گرفتن فيوضات ربّانى بوده باشد و خداوند طبق وعده اى كه داده است : * ( وَالَّذِينَ جاهَدُوا فِينا لَنَهْدِيَنَّهُمْ سُبُلَنا ) * ( 1 ) \r\n( و كسانى كه در مسير مشيّت ما مجاهدت مىكنند ، ما آنان را به راههاى خود هدايت مىكنيم ) .\r\nآن خيرات و فضائل را به انسان عنايت مىفرمايد . و هيچ ترديدى در اين نيست كه -\r\n\r\nنابرده رنج گنج ميسّر نمىشود\r\nمزد آن گرفت جان برادر كه كار كرد\r\n\r\nآيات و رواياتى كه به اين مقدّمه و نتيجه تأكيد مىكنند ، خيلى فراوان مىباشند و اين منابع با كمال صراحت مىگويند : براى اخذ نتيجهء كار و مجاهدت با اخلاص مقدّمات ضرورى مىباشند . بنا بر اين ، هر اندازه كه آدمى با دستورات خداوندى مخالفت نمايد ، در حقيقت خود را از فيوضات الهى محروم ساخته است و درهاى بركات و رحمت خداوندى را بر روى خود\r\n","description":"","footnote":" ( 1 ) . العنكبوت آيهء 69 . ","page_name":" 290 ","page_number":290},
  {"content":"\r\nبسته است . اسف بارترين حالات يك انسان ، خصومت و عداوت وى با خويشتن است . و چه خصومت و عداوتى بالاتر از دشمنى انسان با خويشتن بدين ترتيب مىتوان گفت : چه اندك است شمارهء اشخاصى كه در روز معاد كه آغاز ابديّت است ، خطاب جنايتكار به آنان متوجّه نشود ، زيرا هر خيانتى كه در بارهء روح انجام مىگيرد جنايتى است كه به روح وارد شده است . آيا خاموش كردن شعله‌هاى اشتياق روح به ارتباط با حقيقت [ كه معصيت به خدا است 
  ] جنايت به روح نيست آيا قطع ارتباط روح با خدا كه اگر آن ارتباط صحيح برقرار شود ، بمنزلهء شعاعى از انوار عظمت خداوندى مىباشد ، جنايت به روح نيست آيا ظلم و تعدّى بر حقوق ديگران كه از بزرگترين گناهان است ، جنايت به روح نيست خصومت با علم و معرفت و غوطه ور شدن در لجن نادانىها جنايت به روح نيست آرى ، همهء اينها جناياتى است كه انسان غافل به روح خود وارد مىآورد . در آن هنگام كه آدمى خدا را فراموش مىكند و خود را از مجراى فيض او دور مىسازد ، در حقيقت خود را فراموش مىكند .\r\n* ( وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ ) * ( 1 ) \r\n( و نباشد از آنان كه خدا را فراموش كردند و خدا هم آنان را به - فراموش كردن خويشتن وادار كرد )\r\n\r\nگر نخواهى خود فراموشت شود\r\nياد او كن ياد او كن ياد او\r\n\r\nفراموشى خداوندى ، يعنى بريدن چشمه سار از منبع خود ، و بريدن چشمه سار از منبع خود ، يعنى خشكيدن آن چشمه سار . در حقيقت با معصيت و فراموش كردن خدا ، خود طبيعى فرمانده مطلق العنان درون مىگردد و روح به جهت عدم تحمّل جنايات وارده خود را از ميدان حيات بر كنار مىنمايد و از ديدگان درون ناپديد مىگردد .\r\n","description":"","footnote":" ( 1 ) . الحشر آيهء 19 . ","page_name":" 291 ","page_number":291},
  {"content":"\r\n45 - و المغبون من غبن نفسه ( زيانكار كسى است كه زيان بر خود بياورد ) هر زيانى كه داراى اهمّيّتى است و بايد آن را جبران نمود ، مادامى كه روح متضّرر نشده باشد و زيان وارد شده روح را مختلّ نساخته باشد ، قابل جبران خواهد بود و از اين جهت جاى نگرانى نيست ، امّا اگر خسارت و زيان بر روح وارد شود ، هيچ زيانى اگر چه ناچيز هم بوده باشد ، قابل جبران و ترميم نخواهد بود ، مگر اين كه نخست خود روح از آن خسارت و مغبونيّت نجات پيدا كند در يك شعر ساده ، تشبيه اين مسئله چنين آمده است :\r\n\r\nهر چه بگندد نمكش مىزنند\r\nواى به روزى كه بگندد نمك\r\n\r\n46 - و المغبوط من سلم له دينه ( شايستهء غبطه كسى است كه دين او براى او سالم باشد ) .\r\n\r\n3 - آرزوى وصول بمقام آن كسى شايسته است كه دين او براى او سالم بوده باشد .\r\nدر اين دنيا به جهت اختلافى كه مردم در داشتن و فقدان امتيازات مادّى و معنوى دارند ، گروهى مورد غبطه و گروهى ديگر غبطه مىخورند . معناى غبطه خوردن آرزوى شديد به داشتن امتيازيست كه نصيب ديگرى گشته است . و اين معنى غير از حسد و رشك است كه آرزوى سلب شدن امتياز از ديگران مىباشد . مباحث مربوط به حسد در تفسير خطبه‌هاى آينده طرح خواهد شد انشاء اللَّه . تفاوت مهمّى ميان غبطه و حسد وجود دارد و غبطه بيك معنى يك فعّاليّت درونى سازنده اى است كه بدون تزاحم و يا نيّت تزاحم و اخلال بر موجوديّت ممتاز ديگران ، مىتواند مورد بهره بردارى قرار بگيرد .\r\nامير المؤمنين ( ع ) مىفرمايد : هيچ يك از امتيازات دنيوى كه در همين دنيا سر بر مىكشند و در همين دنيا از بين مىروند ، قابل غبطه خوردن نمىباشند ، زيرا -\r\n","description":"","footnote":"","page_name":" 292 ","page_number":292},
  {"content":"\r\n\r\nهر صورت دلكش كه ترا روى نمود\r\nخواهد فلكش ز دور چشم تور بود\r\nرو دل به كسى نه كه در اطوار وجود\r\nبوده است هميشه با تو و خواهد بود\r\n\r\nآرزوى وصول بكدامين امتياز امتيازهائى كه به ويران كردن خانمان ديگران تمام مىشود ، امتياز نيستند ، بلكه پديده هائى فريبنده مىباشند كه -\r\n\r\nآتشش پنهان و ذوقش آشكار\r\nدود او ظاهر شود پايان كار\r\n\r\nو اگر منظور از امتياز وسائل خودكامگى و اشباع شهوات مىباشد ، اگر چه بر پايمال كردن حقوق ديگران هم تمام نشود ، تباهى روح را نتيجه مىدهد كه براى هيچ عاقل آگاهى قابل آرزو و غبطه خوردن نمىباشد . و اگر منظور از امتياز عامل مطلق لذّت بوده باشد ، تلذّذ چه هدف ناچيز تلذّذ كار جانوران است . آنچه كه قابل غبطه خوردن مىباشد عبارتست از حركت در مسير « حيات معقول » است كه فقط دين الهى مىتواند آن را تعيين نمايد . آن كس كه به تفسير و توجيه هدف عالى حيات خود موفّق شده است و از عهدهء پاسخ سؤال بزرگ و فراگير « از كجا آمده‌ام براى چه آمده‌ام به كجا مىروم » بر آمده است ، حقّا مورد غبطه است ، مگر براى كسى كه عظمت اين سؤال بزرگ اثبات نشده باشد . چنين شخصى چرا مورد غبطه نباشد در صورتى كه با كمال آگاهى در اين جهان بسيار پر معنى زندگى مىكند و حتّى يك لحظه هم مبتلا به ابهام و تاريكى در مبدء و مسير و هدف حيات خود نيست ، اگر چه با كفشهاى پاره پاره برود كه در راه رفتن خاك و گل توى آن مىرود ، ولى فروغ عشق همهء سطوح جانش را روشن ساخته است .\r\n47 ، 48 - و السّعيد من وعظ بغيره و الشّقىّ من انخدع لهواه و غروره ( سعادت از آن كسى است كه از ديگران براى خود وعظ و عبرت بگيرد و شقىّ آن كسى است كه از هوى و غرور خود فريب به خورد ) .\r\n\r\n4 - زندگى ديگران مىتواند پند و اندرز مؤثّر بما بدهد و ما را سعادتمند بسازد .\r\n","description":"","footnote":"","page_name":" 293 ","page_number":293},
  {"content":"\r\nتجسّم عينى حقايق و بايستگىها در جريان زندگى مردم قابل مشاهده مىشود نه در عالم خيال و نه در هوا ، لذا مطالعهء زندگى ديگران چه در گذشته كه صفحات تاريخ براى ما حفظ كرده است و چه در زندگى مردم معاصر ، مىتواند درسهاى آموزنده اى براى تنظيم و توجيه زندگى ما بوده باشد . معناى اين قضيّه اينست كه همهء انسانها در برابر همديگر مانند كتابها و آزمايشگاه هائى هستند كه مىتوانند بهترين وسيله در پيش برد فهم و تعقّل و تجارب مفيد براى همديگر باشند .\r\nبعنوان مثال وقتى كه فردى از اين انسانها مىبيند كه فرد يا افرادى از همنوعان خود ، فقط بوسيلهء كار و تلاش و به كار انداختن همّت به نتيجه رسيده‌اند ، اين درس بزرگ و احياء كننده مىتواند يكى از اساسىترين قوانين « حيات معقول » را براى آنان بياموزد . وقتى كه عكس اين جريان را يعنى سقوط و نابودى را بوسيلهء رفاه طلبى و تن پرورى و بار سنگين شدن بر دوش اجتماع در فرد يا افرادى مىبيند ، بايد اين درس آموزنده و احياء كننده را فرا بگيرد كه ساختمان انسان و جهان بطورى بنا شده است كه هيچ راهى براى زندگى صحيح جز حركت مستند به كار و كوشش وجود ندارند . وقتى كه مىبيند كبر و غرور آتش بر خرمن انسانها زده است ، بايد بفهمد كه كبر و غرور يك بيمارى است و در نابود كردن خرمن وجود آدميان هيچ تفاوتى در ميان آنان نمىگذارد .\r\n\r\n5 - انسان شقىّ كسى است كه فريب هوى و غرور و عوامل فريبندهء خود را بخورد .\r\nسختىها و ناگواريهاى دنيا و محروميّت از عوامل لذّت بار و محبوبيّت و شهرت اجتماعى و حتّى قرار گرفتن در نهانخانهء تاريك گمنامى ، هيچ يك از اين امور را نمىتوان شقاوت ناميد و با اين نامگذارى دروغين و تلقين نابخردانه روح علوى طلب را زير فشار شكنجه قرار داد . شقىّ كسى نيست كه در اين دنيا مالك چيزى نيست ، شقىّ كسى است كه مالك خويشتن نباشد و در عين برخوردارى از خوشايندترين لذائذ بردهء حلقه به گوش عوامل لذّت بوده باشد .\r\nشقىّ كسى است كه در عين برخوردارى از قدرت ، بردهء بىاختيار قدرت\r\n","description":"","footnote":"","page_name":" 294 ","page_number":294},
  {"content":"\r\nخويشتن است . شقىّ آن نيست كه از نعمت علم و معرفت به جهت علل جبرى بهره ور نيست ، شقىّ كسى است كه علم و معرفت را وسيله اى براى تورّم خود طبيعىاش نموده است و در لجن غرور و خودخواهى فرو رفته است . شقىّ كسى نيست كه پائى براى رفتن ندارد ، شقىّ كسى است كه راه مىرود و ارزشها و ناتوانان را زير پاى خود محو و متلاشى مىسازد . شقىّ آن نيست كه براى ديدن اشكال و رنگهاى عالم طبيعت ، چشم بيننده ندارد ، شقىّ كسى است كه با ديدن همهء اشكال و رنگها و حقائق و روابط موجوده در جهان هستى ، هيچ معناى معقولى را در آن نمىبيند و همهء هستى و وجود خويش را با چشمانش لمس مىكند -\r\n\r\nندهى اگر به او دل به چه آرميده باشى\r\nنگزينى ار غم او چه غمى گزيده باشى\r\nنظرى نهان بيفكن مگرش عيان ببينى\r\nگرش از جهان نبينى بجهان چه ديده باشى\r\n\r\nملَّا محسن فيض كاشانى\r\nساده لوح آن كسى است كه مىگويد : من مىتوانم كتاب هستى را « آن چنان كه هست » بخوانم و آن چنان كه بايد در آن تصرّف كنم و با آن ارتباط برقرار كنم ، بدون اين كه بدانم مؤلَّف اين كتاب كيست و براى چه هدفى آن را نوشته است ممكن است يك ساده لوحى بگويد : كتاب را بدون اين كه مؤلَّفش شناخته شده باشد ، مىتوان خواند و از مطالبش استفاده كرد و احتياجى به شناختن مؤلَّفش نيست . اين اعتراض كننده بايد بداند كه تشبيه عالم هستى و وجود انسان به كتاب نبايد ما را به اين خطا دچار بسازد كه واقعا عالم هستى و وجود انسان دو كتابند كه مطالب آنها با الفاظ معمولى كه دلالت آنها بر معانى خود قرار دادى مىباشد تأليف شده است ، زيرا كتاب هستى و وجود انسان جلوه هائى واقعى از مشيّت خداوندى هستند كه هر لحظه وجود خود را از فيض او سيراب نموده\r\n","description":"","footnote":"","page_name":" 295 ","page_number":295},
  {"content":"\r\nو ادامه مىدهند ، زيرا هر مطلقى را كه براى ادامهء وجود كائنات در نظر بگيريم ، ساختهء ذهن ما است و واقعيّتى ندارد .\r\n49 ، 51 - و اعلموا أنّ يسير الرّياء شرك ، و مجالسة أهل الهوى منساة للإيمان و محضرة للشّيطان ( و بدانيد كه اندك رياء شرك است و همنشينى با هوىپرستان جايگاه [ علَّت 
  ] فراموشى ايمان و حضور شيطان است )\r\n\r\n6 - ريا كارى شرك است .\r\nمقدارى از مباحث مربوط به رياء در تفسير خطبه - هاى گذشته بررسى شده است . در اين مورد به بعضى از آسيبهاى روحى و زيانهاى اجتماعى كه از رياكاريها بوجود مىآيند ، اشاره مىكنيم : 1 - هيچ ضررى براى يك روح بالاتر از آن نيست كه عملى را كه بجا مىآورد ، بجاى آنكه موجب اعتلاى روح او بوده باشد ، موجب سقوط آن در شرك شود و وسيلهء اهانت به مقام ربوبى گردد .\r\n2 - نتيجهء شركى كه از رياكارى بوجود مىآيد ، سقوط همهء ارزشها و اصول است ، زيرا رياكار با ريائى كه انجام مىدهد با عظمتترين و با ارزشترين حقيقت را كه عبارتست از شكوفا ساختن روح با قرار گرفتن در جاذبهء كمال الهى مورد اهانت قرار مىدهد و آن را با يك انسان كه چه بسا كه از شقىّترين اشقياء باشد معاوضه مىكند براى چنين كسى هيچ ارزشى مفهوم نخواهد داشت .\r\n3 - نوعى اضطراب و تشويش درونى كه در نتيجهء رياكارى درون آدمى را فرا مىگيرد كه با هيچ گونه تلقين و تسليت منتفى نمىگردد ، مگر اين كه قبح رياء را درك كند و توبه و بازگشت نمايد .\r\n4 - ضررهاى اجتماعى كه از رياكارى عائد انسانها مىگردد ، بسيار است\r\n","description":"","footnote":"","page_name":" 296 ","page_number":296},
  {"content":"\r\nاز آن جمله : رواج آرايش ظاهر و صورت سازى و مقدّم داشتن آن بر حقيقت كه تدريجا شكل اصل و قانونى به خود مىگيرد و مردم را در بارهء حقائق ، بىخيال و بىاعتنا مىسازد و چه بسا حقيقت را منفور جلوه مىدهد ريا كارى و قيحترين صفت را كه عبارت است از دروغگوئى ، پسنديده جلوه مىدهد ، زيرا ريا كارى يكى از مهمترين موارد تخلَّف واقعيّت از نمود و علامت است كه نيرومندترين عامل سقوط فرد و اجتماع است . اين صفت رذل و وقيح بقدرى داراى اشكال متنوّع و ناملموس باريك و خفىّ است كه تشخيص آن حتّى گاهى براى خود رياكار هم دشوار است ، ولى خوشبختانه استحكام مقدارى از اصول و قوانينى كه واقعيّات را از ظاهر سازيها تفكيك مىكند ، مىتواند پشت اين پيراهن شفّاف را به خوبى نشان بدهد -\r\n\r\nثوب الرّياء يشفّ عمّا تحته\r\nو إذا التبست به فإنّك عار\r\n\r\nابو الحسن تهامى\r\n( لباس رياء با شفّافيتى كه دارد ، زيرا خود را نشان مىدهد و هنگامى كه با اين لباس خود را پوشانيدى ، قطعا تو برهنه و عريانى ) بنا بر اين يكى از مهمّترين شرائط حركت در مسير « حيات معقول » دورى از رياكارى است كه بدون اخلاص امكانپذير نيست .\r\n\r\n7 - همنشينى با هوى پرستان بايد ترك شود\r\nهوى پرستان كه عقل و انديشه و احساسات برين را فداى اميال و هواهاى نفسانى خود نموده‌اند ، اصرار شديد بر آن دارند كه براى توجيه نابود كردن سرمايه‌هاى الهى تا بتوانند از ارزش و عظمت آنها بكاهند و در اين راه بهر گونه ياوه گوئى و خرافات دست بازند و مطلوبيّت اشباع اميال و هواهاى نفسانى را با بيانات جالب بعقيدهء خودشان اثبات كنند . مانند\r\n\r\nبيچاره آن كسى كه گرفتار عقل شد\r\nخرّم دلى كه كرّه خر آمد الاغ رفت\r\n\r\nاگر مقدارى هم سواد داشته باشند ، در صدد استدلال و استشهاد به گفتار\r\n","description":"","footnote":"","page_name":" 297 ","page_number":297},
  {"content":"\r\nيا عمل كسانى مىنمايند كه از يك بعد شهرت چشمگيرى داشته باشند ، مانند خيّام و امثال او كه اصلا معلوم نيست سرايندهء آن رباعيّات متناقض كدامين خيّام است آيا اين همان عمر بن ابراهيم خيّامى است كه در فلسفهء الهيّات با اصول و روش قاطعانه از مبانى ماوراى طبيعت و الهيّات مانند ديگر فلاسفه بحث مىنمايد . از طرف ديگر موقعى كه در تذكره‌ها و تواريخ نام او را مىبرند با كلمات و اصطلاحاتى نام مىبرند كه فقط در بارهء پيشوايان درجهء اوّل دينى استعمال مىكنند مانند « الامام » حجّة الحقّ على الخلق « و محال است كه اين گونه كلمات را در بارهء يك شاعر نيهيليست ( پوچگرا ) به كار ببرند . و بهر حال ، هوى پرستان براى توجيه روشى كه در زندگى پيش گرفته‌اند ، به همه گونه توجيهات نامعقول تن مىدهند ، همنشينى با اين بازيگران عقل و انديشه و احساسات عالى را مىفرسايد و فضاى درون را تيره و تاريك مىسازد و همهء نظم و قوانين عالم هستى و سرمايه‌هاى انسانى را در برابر هوى و هوس بازىهاى خود ، رنگ پريده مىسازد و در خواب ناهشيارى فرو مىبرد . كسانى كه با اهل هوى و هوس مجالست نمايند و نتوانند آنها را از لجن كثيفى كه در آن فرو رفته‌اند نجات بدهند ، اگر داراى شخصيّت ناتوانى باشند ، بدون ترديد تدريجا خود را در برابر آنان خواهند باخت و روزى فرا خواهد رسيد كه آنچه را كه امروز قبيحترين معصيت تلقّى ميكنند ، در آن روز آن را بعنوان يك امر طبيعى و شايسته انجام خواهند داد . و اگر داراى شخصيّت نيرومند بوده باشند ، درست است كه نيروى شخصيّت نخواهد گذاشت كه خود را در برابر هوى پرستان ببازند ، ولى قطعا از مشاهدهء انحرافات و معصيتهائى كه مرتكب ميشوند ، زجر و شكنجه خواهند ديد . و اگر فرض كنيم قدرت شخصيّت آنان بقدرى زياد باشد كه از مشاهدهء نابخردى و نابكارى اهل هوى و هوس احساس زجر و شكنجه نخواهند كرد ، جاى شكّ نيست كه همنشينى آنان با هوىپرستان ، خود نوعى توجيه روش آنان تلقّى خواهد گشت ، يعنى هم خود هوىپرستان به روش\r\n","description":"","footnote":"","page_name":" 298 ","page_number":298},
  {"content":"\r\nخود جرئت بيشترى خواهند داشت و هم عدم اهمّيّت هوىپرستى و طبيعى بودن آن در جامعه انعكاس خواهد يافت .\r\n52 ، 54 - جانبوا الكذب فإنّه مجانب للإيمان . الصّادق على شفا منجاة و كرامة ، و الكاذب على شرف مهواة و مهانة ( از دروغ اجتناب كنيد ، زيرا دروغ بيگانه و دور از ايمان است . انسان راستگو بر كنارهء نجات و كرامت و دروغگو در پرتگاهى از سقوط و پستى است ) .\r\n\r\n8 - دروغ مگوئيد و راست بگوئيد .\r\nدر همهء اجزاء جهان هستى فقط انسان است كه مىتواند دروغ بگويد هيچ تاكنون اتّفاق افتاده است كه خيار خود را طلا نمايد آيا شنيده‌ايد كه مورچه اى بگويد من فيل ام آيا تاكنون در جائى ديده‌ايد كه كبوتر ادّعا كند كه من عقابم آيا احتمال مىدهيد كه در ميلياردها سال عمر كهكشان يك قطعه كلوخ بگويد : آفتاب را من زاييده‌ام آيا فكر مىكنيد كه در پهنهء هستى يك شتر ادّعا كند كه من آن مدير حكيم هستم كه مىتوانم جوامع بشرى را بسوى بهترين هدفهاى مادّى و معنوى توجيه نمايم نه خير ، اين دروغها تاكنون در هيچ جا ديده نشده و شنيده نشده و احتمال آنها هم مساوى احتمال نيستى هست مطلق است . امّا اين انسان « اشرف موجودات » و « سر فصل تكامل » و « گل سر سبد عالم وجود » و « رهرو منزل رشد و اعتلا » مىتواند دروغ گفتن بگويد . بيك معنى اختيار دروغ مىتواند زمينهء عظمت او بوده باشد ، به شرط اين كه از اين زمينه در راستگوئى و تدبير امور استفاده كند ، يعنى اين يك امتياز است كه انسان با توانائى به دروغگوئى دروغ نگويد و براى اجتناب از اين صفت و قيح ، عقل و انديشه و قدرت اراده و نيروى شخصيّت را به كار بيندازد و با واقعيّات روياروى\r\n","description":"","footnote":"","page_name":" 299 ","page_number":299},
  {"content":"\r\nشود ، واقعيّت را بگويد و تحمّل شنيدن واقعيّات را داشته باشد . اصلاح طلبان و مكتب سازان و پيشتازان قلمرو انسانيت اگر بجاى تحمّل مشقّتها و زحمات فراوان براى بيان و توضيح طرق اصلاح انسانها و دور كردن آنان از حقّ كشىها و خونريزىها كه به نظر مىرسد اغلب آنها معلولهائى هستند كه زائيدهء عللى مىباشند ، به علل اصلى بپردازند ، قطعا يكى از علل آن بدبختىها و نكبتها را در دروغگوئى خواهند يافت . تفاوتى كه اين علَّت با ديگر علل دارد ، اينست كه قبح و زشتى علل ديگر معمولا مورد تصديق و زودتر از دروغ فاش مىشود ، مانند سود پرستى و خودخواهى و بىپروائى و شهرت طلبى و امثال اينها ، در صورتى كه دروغ پديده اى است كه هم ممكن است زير چندين حجاب ضخيم پوشيده و تحويل طرف داده شود و هم ممكن است در صورت آشكار شدن با تأويلات و تفسيرات گوناگون نه تنها قبح و وقاحت آن را از بين برد ، بلكه مىتوان براى آن دروغ چنان ضرورتى ساخت كه بالاتر از ضرورت ابراز واقعيّات جلوه كند سر فصل تكامل ( انسان ) انواعى از دروغ و مبارزه با واقعيّات دارد كه هنوز از به كار بردن كلمهء دروغ در بارهء آنها وحشت دارد و براى هر يك از آن دروغ اصطلاح مناسبى تهيّه مىنمايد . مىتوان گفت كه اگر ما بر مبناى بعضى از محاسبات ، ترقّى و تكامل بشرى را در تاريخ انكار كنيم نمىتوانيم اين تكامل و رشد را منكر شويم كه انسان در امتداد قرون و اعصار به درجه اى از عظمت و كمال رسيده است كه مىتواند بدون اين كه كلمهء دروغ را به كار ببرد ، انواعى فراوان از دروغها را مرتكب شود و بلكه مبناى زندگى خود را بر دروغ استوار بسازد ، همهء آنها را با اصطلاحاتى بيارايد و تنظيم كند كه فوق فرشته بودن وى را در راستگوئى اثبات نمايد دروغى داريم كه سيب را مىگويد : انار است اين دروغ با آشكار شدن شكل و طعم و ديگر مختصّات سيب در دهان خلاف واقع بودن خود را اثبات مىكند .\r\nدروغى ديگر داريم كه روز را مىگويد : شب است و در عين حال مخاطب را\r\n","description":"","footnote":"","page_name":" 300 ","page_number":300},
  {"content":"\r\nبدون شمع و چراغ و لامپ برق مىبيند و با اين كه او را با تمام شكل و رنگ لباسهايش مىبيند مىگويد : اكنون شب است اين دروغ بىپايه و ساده لوحانه با سرعت همان نور كه در فضا پراكنده مىشود ، فاش خواهد گشت . دروغى وجود دارد كه مىگويد : بهترين اطَّلاع را در بارهء خورشيد فقط خفّاشان مىتوانند بدهند و ادّعاى ميلياردها انسان و ميليارد ميلياردها جانوران و گياهان و معادن در بارهء خورشيد دروغ است پوچى اين دروغ هم با آوردن يك خفّاش بينوا و بىادّعا و نهادن آن در زير نور خورشيد است . امّا يك دروغ زيبا و تكامل يافته در گفتار سر فصل تكامل يعنى انسان بطور فراوان مشاهده مىشود كه مىگويد : بشر را بدون دروغ كه [ با كلمه ورشكست شده سياست آراسته است 
  ] نمىتوان اداره كرد اين دروغ شايد وقيحتر از آن سخن دروغين باشد كه مىگويد : « كهكشانها در جيب لباس من است » يا « خورشيد عبارتست از يك سينى طلائى كه آقاى زيد زرگر محلّ ما آن را ساخته و توى آن مقدارى آتش زغال ريخته و با دست خود بلند كرده و آن را در فضا با ميخ نصب نموده است زيرا دروغ اوّل [ كه مىگويد : بشر را بدون دروغ نمىتوان اداره كرد 
  ] ماهيّت انسان يا طبيعت جاريهء او را تعريف مىكند و دروغ را بعنوان يك قانون ضرورى معرّفى مىكند و براى خلاف واقعگوئى منبع ابدى مىسازد و ضمنا با اسناد دروغ به طبيعت آدمى ، آن را مساوى حقّ قلمداد مىكند ، زيرا قانون بيان كنندهء حقّ است ، در نتيجه مردم راستگو و صميمى و واقعگرا و حقّجو و حقيقتخواه در اين دنيا مخالف حقّ و قانون عمل مىكنند و باعث ركود بشر از پيشرفت و ترقّى مىباشند آيات قرآنى با بيانات مختلف ، به اجتناب از دروغ و اتّصاف به صدق دستور مىدهد و مىفرمايد : * ( يا أَيُّهَا الَّذِينَ آمَنُوا اتَّقُوا الله وَكُونُوا مَعَ الصَّادِقِينَ ) * ( 1 ) \r\n","description":"","footnote":" ( 1 ) . التّوبه آيهء 119 . ","page_name":" 301 ","page_number":301},
  {"content":"\r\n( اى كسانى كه ايمان آورده‌ايد ، براى خدا تقوى بورزيد و با راستگويان باشيد ) * ( قالَ الله هذا يَوْمُ يَنْفَعُ الصَّادِقِينَ صِدْقُهُمْ ) * ( 1 ) \r\n( خداوند فرمود : اين روز ( قيامت ) روزيست كه صدق راستگويان به آنان نفع خواهد داد ) و آيات مربوط به دروغ در تفسير خطبه‌هاى گذشته طرح شده است ، مراجعه شود .\r\n55 ، 57 - و لا تحاسدوا فإنّ الحسد يأكل الإيمان كما تأكل النّار الحطب ( و هرگز حسادت نورزيد ، زيرا حسد ايمان را مىخورد ، چنان كه آتش هيزم را )\r\n\r\n9 - از حسد اجتناب كنيد -\r\nداستان حسودان غمانگيزترين داستانى است كه در صفحات زندگى بشر خوانده مىشود . چشمان حسود بر زيباييها و عظمتها و امتيازات است ، درونش در آتش سوزان شعله ور -\r\n\r\nإنّى لأرحم حاسدىّ لحرّما\r\nضمنت صدورهم من الأوغار\r\nنظروا صنيع اللَّه بى فعيونهم\r\nفى جنّة و قلوبهم فى نار\r\n\r\nابو الحسن تهامى\r\n( دلم به آن كسانى كه بر من حسادت مىورزند مىسوزد ، و براى آنان احساس ترحّم ميكنم ، زيرا سينه‌هاى آنان از آتش كينه و حسد شعله ور شده است . آن حسودان به من كه تماشا ميكنند و لطف خدا را در من مىبينند ، چشمان آنان در بهشت سير مىكند و دلهايشان در آتش دوزخ شعله ور است ) در آيهء قرآنى دستور داده شده است كه از شرّ حاسدان به خدا پناه برده شود :\r\n","description":"","footnote":" ( 1 ) . المائده آيهء 119 . ","page_name":" 302 ","page_number":302},
  {"content":"\r\n* ( قُلْ أَعُوذُ بِرَبِّ الْفَلَقِ ) * . . . * ( وَمِنْ شَرِّ حاسِدٍ إِذا حَسَدَ ) * ( 1 ) \r\n( بگو به آنان : به خداوند شكافندهء دانه‌ها [ يا مطلق عالم طبيعت كه بسته بود 
  ] پناه مىبرم از . . . و از شرّ حسود هنگامى كه حسادت بورزد . ) در توبيخ حسودان مىفرمايد : * ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه ) * ( 2 ) \r\n( يا آنان به مردم بدانجهت كه خداوند از فضل خود به آنان عنايت فرموده است ، حسادت مىورزند ) روايات وارده در توبيخ حسد از زبان پيامبر اكرم و ائمّهء معصومين عليهم السّلام در حدّ تواتر است كه جاى ترديد در قبح اين حالت روانى نمىگذارد .\r\nاز آن جمله : معاوية بن وهب مىگويد :\r\nقال أبو عبد اللَّه عليه السّلام : آفة الدّين الحسد و العجب و الفخر\r\n( 3 ) \r\n( امام صادق ( ع ) فرمود : آفت دين حسد و از خود راضى بودن و فخر نمودن است .\r\nو عن داود الرّقّىّ عن أبي عبد اللَّه عليه السّلام . قال : قال رسول اللَّه صلَّى اللَّه عليه و آله و سلَّم : قال اللَّه تعالى لموسى بن عمران عليه السّلام : لا تحسدنّ النّاس على ما آتيتهم من فضلى و لا تمدّنّ عينيك إلى ذلك و لا تتّبعه نفسك ، فإنّ الحاسد ساخط لنعمى ، صادّ لقسمى الَّذى قسمت بين عبادى و من كان كذلك فلست منه و ليس منّى\r\n( 4 ) \r\n( داود رقّىّ از امام صادق عليه السّلام نقل مىكند كه رسول خدا فرمود : خداوند به موسى بن عمران فرموده است : « به مردم بدانجهت كه از فضل و احسان خود داده‌ام حسادت مكن و چشمانت را بسوى فضلى\r\n","description":"","footnote":" ( 1 ) . الفلق آيه 5 .  ( 2 ) . النّساء آيهء 54 .  ( 3 ) . الكافى - محمّد بن يعقوب كلينى ، باب حسد .  ( 4 ) . منهاج البراعة فى شرح نهج البلاغه ج 6 ص 152 . ","page_name":" 303 ","page_number":303},
  {"content":"\r\nكه به آنان داده شده است ، دراز مكن و نفس خود را بدنبال آن مينداز ، زيرا حسود بر نعمتهاى من غضبناك است و از قسمتى كه ميان بندگانم تقسيم نموده‌ام ، جلوگيرى مىنمايد . و كسى كه اين [ صفت خبيث 
  ] را داشته باشد ، من از او نيستم و از من نيست ) .\r\nمحمّد بن مسلم مىگويد :\r\nقال أبو جعفر عليه السّلام إنّ الرّجل ليأتي بأدنى بادرة فيكفر و إنّ الحسد ليأكل الإيمان كما يأكل النّار الحطب\r\n( 1 ) \r\n( امام محمّد باقر عليه السّلام فرمود : يك انسانى كمترين جرمى را مرتكب مىشود و كفارهء آن را مىپردازد و حسد ايمان را مىخورد چنان كه آتش هيزم را ) .\r\nابو بصير مىگويد :\r\nقال أبو عبد اللَّه الصّادق عليه السّلام : أصول الكفر ثلاثة : الحرص و الاستكبار و الحسد\r\n( 2 ) \r\n( امام صادق عليه السّلام فرموده است : اصول كفر سه چيز است : حرص و استكبار و حسد ) .\r\nفضيل بن عياض مىگويد :\r\nقال أبو عبد اللَّه عليه السّلام : إنّ المؤمن يغبط و لا يحسد و المنافق يحسد و لا يغبط\r\n( 3 ) \r\n( امام صادق عليه السّلام فرمود : مؤمن غبطه مىخورد و حسادت نمىورزد منافق حسادت مىورزد و غبطه نمىخورد ) .\r\nروايات در بارهء پليدى حسد و لزوم معالجهء اين بيمارى مهلك كه مقدّمات آن از خودخواهى سوزانندهء « جز خود » شروع مىشود ، بسيار است . مباحثى\r\n","description":"","footnote":" ( 1 ) . منهاج البراعة ج 6 - ص 152 .  ( 2 ) . منهاج البراعة ج 6 - ص 152 .  ( 3 ) . منهاج البراعة ج 6 - ص 152 . ","page_name":" 304 ","page_number":304},
  {"content":"\r\nمتعدّد در بارهء رواياتى كه آورديم مىتوان مطرح نمود كه ما مقدارى از آنها را متذكَّر مىشويم : 1 - در روايت معاوية بن وهب صريحا آمده است كه حسادت آفت دين است . يعنى حسادت نه تنها با دين سازگار نيست ، بلكه مختلّ كنندهء دين نيز مىباشد ، زيرا اوّلا چنان كه در روايت داود رقّىّ آمده است ، حسادت اعتراض به قسمت خداوندى است كه براى مردم بطور مختلف داده است . [ البته بحث ما در باره يغماگران حقوق و اموال مردم نيست ، يعنى لازمهء مبارزه با حسد تصديق تاراجگرىهاى از خدا بىخبران ضدّ انسان نيست 
  ] .\r\n2 - در روايت داود رقّىّ پس از آنكه خداوند حضرت موسى بن عمران ( عليه السّلام ) را دستور اكيد مىدهد كه به كسانى كه فضل و احسان نموده‌ام ، حسادت مكن و چشم بسوى آنان از روى خودخورى دراز مكن و نفس خود را به دنبال آن فضل و احسانى كه به آنان نموده‌ام مينداز ، مىفرمايد : « انسان حسود از من نيست و من هم از حسود نيستم » اين جمله از طرف خداوندى در حقيقت اعلان قطع رابطه ما بين حسود و خدا است كه خود حسود علَّت اين قطع رابطه بوده است .\r\n3 - در روايت محمّد بن مسلم از امام محمّد باقر عليه السّلام چنين است كه حسد از اصول كفر است ، زيرا حسود چه بداند و چه نداند ، با مشيّت بالغهء خداوندى مبارزه مىكند .\r\n\r\nنتائج تباه كنندهء حسد كه دامنگير فرد و اجتماع مىگردد\r\nنخست بايد ريشهء اين بيمارى مستند به اختيار را در نظر بگيريم و ببينيم اين بيمارى قبيح از كجا ناشى مىشود . به نظر مىرسد اين صفت كثيف از دو ريشهء مهمّ سر مىكشد : ريشهء يكم - شكست و انحراف در موضوع « صيانت ذات و ارزيابى آن » وقتى كه آدمى در موضوع مزبور كه تنظيم و تعديلش اصل الاصول\r\n","description":"","footnote":"","page_name":" 305 ","page_number":305},
  {"content":"\r\nاست شكست بخورد و دچار انحراف گردد ، در ميان تباهىها و بيماريهاى متنوّع و فراوانى غوطه ور خواهد گشت كه يكى از خطرناكترين آنها حسد است . بنا بر اين ، اگر كسى را ديديم كه حسادت مىورزد ، بجاى آنكه به معلولها و نمودهاى فرعى پديدهء مزبور در آن بيمار بپردازيم ، بايد ريشهء درون ذاتى آن را كه علَّت اصلى بروز اين پديده است ، پىگيرى كنيم . در اينجا بيت معروف مولوى را در نظر بگيريم كه مىگويد :\r\n\r\nز ان كه هر بدبخت خرمن سوخته\r\nمىنخواهد شمع كس افروخته\r\n\r\nسوختن خرمن درونى كه همهء سرمايهء آدمى است گاهى ناشى از خود بزرگبينى افراطى است كه ايجاب مىكند ، كه حسود چنين احساس كند كه همهء امتيازات زندگى حقّ مسلَّم او است و ديگران با زور و اجبار از او گرفته‌اند ، در صورتى كه ديگران كه آن امتيازات را بدست آورده‌اند ، كوچكتر از او بوده و لياقت آن امتيازات را ندارند اين يك حالت روانى واقعا مهلك و تباه كننده است كه حماقت و جهالت آدمى به درجه اى مىرسد كه نتواند بديهىترين قضيّه را كه عبارت است از وجود استعدادها و نيروها ، در ديگر انسانها ، بفهمد و آن را بپذيرد و اين خود يك جنگ آشتىناپذير با خويشتن است كه تا نابودى خويشتن از پاى نخواهد نشست . اين يك نكته را كه متذكَّر مىشويم ، همواره به ياد داشته باشيم كه اصطلاح « خودخواهى » به دو جهت قابل هضمتر از « حسادت » است : جهت يكم - ابهامى كه در معناى عمومى آن است ، زيرا خودخواهى هم در موارد خود بزرگ بينى و عشق به خويشتن كه كينه توزى در بارهء ديگران را در بردارد ، به كار مىرود و هم در موارد « داشتن و صيانت خود » كه از اصل صحيح « حبّ ذات » ناشى مىشود ، به كار مىرود ، لذا بمجرّد گفتن اين كه « فلان كس خودخواه است » بيمارى خاصّى در بارهء آن شخص به ذهن نمىآيد . در صورتى كه به كار بردن صفت حسود در بارهء يك شخص فورا بيمارى خودخورى\r\n","description":"","footnote":"","page_name":" 306 ","page_number":306},
  {"content":"\r\nبراى متورّم ساختن خود و نابودى ديگران به نظر مىرسد . به همين جهت است كه خطاب حسود در بارهء كسى قابل هضم نبوده و اين را دشنام و اهانت تلقّى خواهد كرد .\r\nجهت دوم - اصطلاح خودخواهى به جهت عموميّت مبتلايان به آن تا حدود زيادى اهمّيّت خود را از دست داده و تقريبا همهء گوشها با به كار بردن آنها در بارهء اغلب مردم آشنا مىباشند ، در صورتى كه اصطلاح حسد كه يكى از خواصّ و معلولهاى خودخواهى است ، چون همهء مردم بيمارى بودن آن را بطور مستقيم مىپذيرند ، لذا هيچ كس حاضر نيست حسادت به او نسبت داده شود .\r\nبرگرديم به توضيح ريشهء يكم حسادت ، گفتيم : اين يك صفت خبيثه ايست كه معلول شكست و انحراف در شناخت اصل الاصول و عمل به آن است . اين معلول تا نابودى خود علَّتش كه « خويشتن » است ، پيش مىرود و آن زجر و شكنجهء دائمى كه درون حسود را تا محو ساختن خويشتن اشغال مىكند ، بسيار تلخ و ناگوار است تا جائى كه بعضى از ادباء مردن حسود را رهائى و بهتر از بيمارى علاجناپذير حسد مىدانند -\r\n\r\nتوانم آنكه نياز ارم اندرون كسى\r\nحسود را چكنم كاو ز خود برنج دراست\r\nبمير تا برهى اى حسود كاين رنجيست\r\nكه از مشقّت آن تا بحشر نتوان رست\r\n\r\nسعدى\r\nريشهء دوم - يك ريشهء ديگر كه موجب بروز و گسترش اين صفت خبيثه مىگردد ، برون ذاتى است ، يعنى حسود در شناخت اصول و قوانين بيرون از ذات خود و ارزيابى آنها شكست مىخورد و منحرف مىگردد و گمان مىكند كه آن اصول و قوانينى كه مثلا موجب بروز نبوغ و ديگر امتيازات در اشخاص ديگر گشته‌اند ، همه و همهء آنها خطا كارند و اين كه امتيازات را در اختيار او\r\n","description":"","footnote":"","page_name":" 307 ","page_number":307},
  {"content":"\r\nنگذاشته‌اند ، حتما به جهت خصومت و كينه اى بوده است كه آن اصول و قوانين در بارهء حسود در دل مىپرورانند البتّه مىتوان گفت : اين ريشهء دوم هم از ريشهء اوّل سرچشمه مىگيرد ، ممكن است براى بعضى از مطالعه كنندگان محترم اين قضيّه باور كردنى نباشد كه آدمى به آن مرحله از حماقت برسد كه گمان كند كه اصول و قوانين هستى با او خصومت و عداوت دارند ولى مشاهدات تاريخ ادبى مردم اين قضيّهء باور نكردنى را به خوبى اثبات مىكند . اوّلا دقّت بفرمائيد در اين مسئله كه اظهار بدبينى به كارگاه هستى و دستگاه خلقت كه از زبان مقدارى از غوطه وران در مفاهيم توصيفى محدود كه خود را دانشمند و فلسفه - دان و شاعر نيز ناميده‌اند ، مشاهده مىشود ، ممكن است از يكى از دو عامل يا هر دوى آنها ناشى شود : 1 - ممكن است ناشى از جهل به هستى و مبانى و قوانين آن باشد كه در اين صورت بدبينى و دشنام اين بينوايان در حقيقت متوجّه جهل خويشتن است ، نه بر هستى و مبانى و قوانين آن . 2 - و ممكن است ناشى از حسادت به امتيازاتى باشد كه ديگر دانشمندان و فلاسفه و حكماء و شعراى عاليقدر در شناخت جهان و ابراز احساسات برين بدست آورده‌اند و همچنين اين روحيّهء بيمار در افراد زيادى از مردم عادى نيز ديده مىشود كه از هيچ يك از زيباييهاى هستى لذّت نمىبرند و از هيچ شكوه و جلال هستى احساس عظمتى نمىكنند بطورى كه گوئى با عالم هستى و انسانها جنگ و خصومت ذاتى دارند اين تيرگى و بيچارگى چنان كه ممكن است ناشى از جهل به دستگاه بزرگ هستى باشد و يا ناشى از شكست در انتظارات و توقّعات و هدفگيريهايش در زندگى در ميان همنوعان خود و جهانى كه با آن در ارتباط است ، بوده باشد ، همچنين ممكن است ناشى از حسادت به اشخاصى باشد كه يا به جهت عوامل صحيح و اختيارى به امتيازاتى نائل شده‌اند و يا بسبب عوامل غير اختيارى و رويدادهاى محاسبه نشده و يا به جهت زورگوئىها و خودكامگىها به آنها دست يافته‌اند . و مسلَّم است كه نبايستى هيچ يك از امتيازات بدست آمده بوسيلهء امور\r\n","description":"","footnote":"","page_name":" 308 ","page_number":308},
  {"content":"\r\nسه گانهء فوق موجب خودخورى و نابود ساختن سرمايهء وجودى خود بوده باشد . براى توضيح اين مسئله بحث زيرا را مورد دقّت قرار بدهيم :\r\n\r\nعوامل سه گانه اى كه موجب بدست آوردن امتيازات مىگردد\r\nچنان كه در بالا اشاره كرديم ، امتيازاتى كه بدست انسانها مىرسد و انسانها بدان وسيله داراى تشخّص قابل توجّه براى خود يا در نظر ديگران مىگردند ، بر سه قسم عمده تقسيم مىگردند :\r\n\r\nقسم يكم -\r\nعوامل بوجود آورندهء امتياز كه مستند به كوشش و تلاش و اختيار مىباشند ، اگر مشاعر و عقل و انديشهء كسى مختلّ نباشد و اندك اطَّلاعى از قانون كار و نتيجه داشته باشد ، نبايد كمترين احساس حسادت در درون خود داشته باشد ، زيرا صاحب امتياز مفروض خود را در مجراى قانونى كار و نتيجه قرار داده و به كسب امتياز نائل شده است . اگر حسود درست متوجّه شود ، خواهد ديد كه حسادت او در بارهء يك شخص معيّن نيست ، بلكه او با قانونى كينه و خصومت مىورزد كه اگر مراعات نشود ، حيات اجتماعى انسانها مختلّ گشته و همهء ارزشهاى مبتنى بر كار و اختيار از بين خواهند رفت . حسادت در بارهء اين قسم از امتيازات كه با شايستگى و بر مبناى حقّ نصيب انسانها مىگردد ، در حقيقت به حسادت بر حيات اجتماعى و ارزشها منجرّ مىشود . براى ريشه كن كردن اين بيمارى در اين قسم از امتيازات ، هيچ دوائى جز توجيه مغز و روان حسود به معناى اصل و قانون و علل و نتائج آنها وجود ندارد . و اگر اين توجيه مؤثّر واقع نگردد ، مراجعه به روانپزشك براى چنين شخصى ضرورت حياتى دارد و اگر آن هم مؤثّر نشد ، بداند كه قطعا دچار نوعى اختلال روانى ناشى از معصيّت و انحراف از صراط مستقيم حقّ مىباشد كه حسادت به اصول و قوانين و ارزشها يكى از ميوه‌هاى آن است .\r\n\r\nقسم دوم -\r\nامتيازات مستند به عوامل غير اختيارى و رويدادهاى محاسبه\r\n","description":"","footnote":"","page_name":" 309 ","page_number":309},
  {"content":"\r\nنشده اين قسم را نمىتوان بعنوان يك نوع عوامل امتياز به حساب آورد ، زيرا درست است كه عوامل محاسبه نشده نيز از گروه عوامل غير اختيارى مىباشند ، ولى با نظر به اختلاف ريشه‌هاى آن عوامل و رويدادها مىتوان آنها را با دو نوع جداگانه در نظر گرفت : نوع يكم - عوامل غير اختيارى كه ناشى از استعدادهاى ذاتى مانند نبوغ با اقسامى كه دارد و همچنين عوامل جبرى محيط طبيعى و غير ذلك مىباشند .\r\nنوع دوم - عوامل و رويدادهاى مربوط به سوء مديريّت جامعه است كه موجب امتياز بخشىهاى نابجا و ظالمانه براى بعضى از افراد مىگردد . در بارهء امتيازات نوع يكم ، توجّه به مطلبى كه در گذشته گفتيم ، بسيار اهمّيّت دارد و آن اين كه قسمت مردم در عوامل غير اختيارى امتيازات نبايد موجب حسادت بوده باشد ، زيرا آن عوامل مستند به مشيّت خداوندى است كه بر مبناى مصالح واقعى فعّاليّت مىكند و عدم رضاى به اين نوع از امتيازات در حقيقت گله و شكايت و عدم رضايت از مشيّت پروردگار است . و آنگهى حتّى خود عوامل اين امتيازات غير اختيارى ذاتا داراى هيچ ارزشى نمىباشند ، مثلا اگر كسى داراى همهء انواع نبوغ بوده باشد ، ولى در به كار بردن آنها نيّت خير و هدفگيرى انسانى نداشته باشد ، به هيچ وجه حتّى از كمترين ارزش برخوردار نمىباشد ، بنا بر اين ، چنين اشخاصى امتياز با ارزشى ندارند ، تا مورد حسادت قرار بگيرند . آيا منطقى است كسى به درخت سيب كه بار آورده است ، حسادت بورزد و در اين حسادت بجاى اين كه سيب آن درخت را بخورد ، به بيمارى خودخورى دچار گردد و همچنين امتيازات مربوط به عوامل جبرى محيط طبيعى نيز كه بدون دخالت اختيار نصيب يك انسان مىگردند ، در حقيقت ارتباطى با شخص او ندارند تا موجب برترى آن شخص بوده و موجب حسادت بوده باشد . و بطور كلَّى در هر موردى از امتيازات كه پاى جبر در كار باشد ، ارزشى وجود ندارد كه حسود بيچاره در راه خواستن نابودى آن شخص ، به بيمارى خودخورى دچار شود يا\r\n","description":"","footnote":"","page_name":" 310 ","page_number":310},
  {"content":"\r\nآن را ادامه بدهد . نوع دوم - آن عوامل و رويدادهائى كه ناشى است از سوء مديريّت و فرهنگ ناشايست متداول در آن جامعه . در اين موارد شخص مبتلا به حسادت بايد اين مقدار عقل و انديشه داشته باشد كه انرژىها و استعدادهاى خود را در ريشه كن كردن آن عوامل و رويدادهاى ناشايست به كار بيندازد ، نه در بارهء شخص و اشخاصى كه آگاهانه يا ناآگاه از امتيازات آن عوامل و رويدادها برخوردار ميشوند .\r\n\r\nقسم سوم -\r\nامتيازاتى كه از راه زورگوئى و قدرت پرستى و خودكامگى بدست مىآيد . آيا مردمى كه حسادت مىورزند بايد در راه ريشه كن كردن عوامل فوق بكوشند يا اين كه بنشينند و با تقويت بيمارى حسادت ، خود را تضعيف نموده و آن نابكاران را تقويّت نمايند از مجموع اين مبحث اثبات مىشود كه حسادت نوعى بيمارى است كه نه تنها هيچ كار مثبتى را انجام نمىدهد و نه تنها هيچ دردى را درمان نمىكند ، بلكه آن اصل و منبعى را هم كه عبارتست از « صيانت ذات » نابود مىسازد و همهء طول عمر را با يك شخصيّت و من مختلّ شده در زجر و شكنجه بسر مىبرد .\r\n\r\nحقّ كشىها و جنگ و خونريزىهائى بنا حقّ كه در نتيجهء حسادت ، بوجود مىآيند\r\nآيا اين همه خودكشىها و جنگ و خونريزىها و ويرانگرىهاى بنا حقّ كه از اين بشر [ رو به تكامل 
  ] در صفحات بسيار متراكم تاريخ سر مىزند ، واقعا براى احقاق حقّ و ابطال باطل مىباشد آيا واقعا اين پديده‌هاى شرمآور به علل و عوامل منطق حيات مستندند آيا انسان ذاتا جنگ طلب و خونخوار است هيچ عاقلى نمىتواند پاسخ اين سؤالها را مثبت بدهد . اگر ما حسادت را كه خودخواهى شدّت يافته و بيمارى ناشى از اين خودخواهى است ، در تفسير حقّ كشىها و جنگ و خونريزىها به حساب نياوريم ، خودمان\r\n","description":"","footnote":"","page_name":" 311 ","page_number":311},
  {"content":"\r\nرا فريب داده‌ايم و بدينوسيله حجابى ما بين خود و واقعيّتها بوجود آورده‌ايم .\r\nشايد در تفسير اين امور شرمآور كلمات حسد و حسادت و حسود به كار ببريم ، بعضى از اشخاص بگويند : « ما در تفسير و تحليل نابسامانىهاى تاريخ بشرى درس اخلاق نمىخوانيم و بايد در اين تفسير و تحليل از روش علمى استفاده كرد . بنا بر اين ، ما هم براى رضايت خاطر اين اعتراض كنندگان از كلمات حسد و مشتقّات آن ، استفاده نمىكنيم و اصطلاحى را به كار مىبريم كه از ديدگاه علمى مورد اعتراض قرار نگيرد . و مىگوئيم : آن همه حقّ كشىها و جنگ و خونريزيهاى بنا حقّ ، از يك ريشهء بسيار زهرآگين سرچشمه مىگيرد كه خودخواهى ناميده مىشود . اين خودخواهى ناشى از انحراف در شناخت و ارزيابى اساسىترين اصل حيات كه » صيانت ذات « ناميده مىشود سرچشمه مىگيرد . آيا مىتوانيد كسى را پيدا كنيد كه از شئون و مختصّات و رفتار انسانى تا حدودى اطَّلاع داشته باشد و به انكار اين حقيقت كه گفتيم برخيزد زيرا حسادت همان خود - خواهى پليد است كه با خوردن و تباه كردن خويشتن ، در صدد خوردن و تباه كردن ديگران برمىآيد . البتّه خودخواهى در اشكال مختلفى بروز مىكند ، مانند سودجوئى مادّى ، انحصار طلبى ، شهرت پرستى ، محبوبيّت پرستى ، هوى پرستى و غير ذلك و يكى از اشكال اين خودخواهى حسادت است كه ضدّيّت با كسانى را كه داراى امتيازى هستند بازگو مىكند\r\n\r\nحسد و غبطه و مسابقه\r\n\r\nحسد\r\nچنان كه از تعريفات علماى اخلاق برمىآيد ، عبارتست از خواستن آرزوى شديد زوال امتياز و نعمتى كه نصيب محسود شده است فقط از آن جهت كه امتيازى است براى شخص محسود . اين تعريف اعمّ از آن است كه باضافهء خواستن و آرزوى شديد زوال امتياز و نعمت از محسود همراه با اين باشد كه همان امتياز را شخص حسود دارا شود و اين كه فقط امتياز از آن\r\n","description":"","footnote":"","page_name":" 312 ","page_number":312},
  {"content":"\r\nمحسود زائل شود و نظرى به آن نداشته باشد كه امتياز مورد حسادت به حسود داده شود يا نه . و همچنين اعمّ است از اين كه دارندهء امتياز ، آن را بر مبناى حقّ بدست آورده باشد يا نه و بر هر يك از دو شقّ امتياز را در مجراى حقّ به كار ببرد يا مجراى باطل . اگر چه شخص حسود ممكن است براى توجيه حالت روانى و رفتار حسودانهء خود بهانه هائى را بتراشد كه مثلا امتياز مفروض بنا حق نصيب شخص محسود گشته است و يا اين كه مسحود آن امتياز را در مجراى حقّ به كار نمىبرد . نكته اى كه در تعريف فوق بايد مورد تذكَّر قرار داده شود ، اينست كه خواستن و آرزوى شديد زوال امتياز از يك شخص ، مجرّد خواستن و آرزو به معناى معمولى آن نيست ، بلكه تأثّر بسيار عميق از آنست كه محسود صاحب آن امتياز شده است ، و آن تأثّر تدريجا به شكل عنصر فعّال روانى در مىآيد كه فقط براى زوال آن امتياز از محسود فعّاليّت مىكند . اثر عينى پديدهء حسد بستگى به شدّت و ضعف حسادت و مقدار توانائى و طرز تفكَّر حسود دارد ، هر اندازه كه حسد شديدتر و مقدار توانائى حسود بر اقدامات خارجى عينى بيشتر و طرز تفكَّر او قوىتر بوده باشد ، بدون ترديد اقدامات عملى و عمل خارجى عينى او شديدتر و بنيانكنتر خواهد بود . در عين حال اگر حسود با آن وصفى كه گفتيم : با يك ضربهء روحى بيدار كننده يا مربّى سازنده بيدار شود و به بيمارى خود آگاه گردد ، مىتواند نيروهاى مزبور را كه در آتش حسادت مىسوزند و تباه مىشوند ، در بدست آوردن امتيازاتى چه بسا بهتر و عالىتر از آن كه خود را براى سلب و زوال آن از ديگران مىسوزاند ، مصرف نموده و نتائج بسيار عالى بدست بياورد .\r\n\r\nغبطه -\r\nبنا بر تعريفى كه در بارهء غبطه گفته شده است ، عبارتست از خواستن و آرزوى شديد مثل امتيازى كه در ديگران مىبيند ، بدون اين كه زوال و نابودى آن را از ديگران آرزو كند و بخواهد . او زوال علم و معرفت از ديگران را نمىخواهد بلكه مىخواهد مثل همان علم و معرفت نصيب او هم بشود و\r\n","description":"","footnote":"","page_name":" 313 ","page_number":313},
  {"content":"\r\nچنان كه در روايت فضيل بن عياض از امام صادق عليه السّلام آمده است ، غبطه خوردن براى شخص مؤمن مانعى ندارد ، بلكه از آن جهت كه غبطه آرزوى وصول به خير و كمال امتيازى است كه ديگران نيز از آن برخوردارند بدون اين كه سلب و زوال آن را از ديگران آرزو كند ، محبوبيّت هم دارد ، زيرا غبطه مىتواند عامل حركت در مسير پيشرفت بسوى خير و كمال و امتيازات صحيح بوده باشد . گاهى ممكن است حسادت و غبطه با همديگر مخلوط شوند ، يعنى حسادت غبطه تلقّى شود و يا بالعكس : غبطه حسادت تلقّى گردد . به همين جهت است كه كسى كه در مسير « حيات معقول » گام بر مىدارد ، حتما بايستى از اين اختلاط و اشتباه جلوگيرى نمايد .\r\n\r\nمسابقه -\r\nمقصود از مسابقه در اين مبحث مسابقه در راه كسب خيرات و كمالات و امتيازات صحيح و معقول است . در آيات و روايات فراوانى دستور به اين مسابقه داده شده است كه مضمون بعضى از آنها اينست كه اصلا اين دنيا جايگاه مسابقه در خيرات است . براى شناخت و تمييز اين پديدهء مقدّس و تكاپو در راه آن ، حتما بايستى از دو پديدهء ديگر كه رقابت بيحساب و تنازع در ميدان امتيازات براى بدست آوردن امتيازات اگر چه به پايان دادن حيات ديگران تمام شود ، تفكيك شود . رقابت بيحساب عبارتست از بدست آوردن امتياز و پيشى گرفتن بر ديگران نه با هدفگيرى تحصيل امتياز مثبت فقط ، بلكه اگر چه به عقب مانده و بيچارگى رقيب تمام شود ، ولى نه مستقيما تا سر حدّ مرگ و سقوط كلَّى او . اين پديده كه مستند به خودخواهى و سودجوئى است ، اگر چه امروزه رواج بين المللي دارد و متأسّفانه با اشكال گوناگون سرتاسر تاريخ را فرا گرفته است ، اگر چه به وقاحت و پليدى تنازع در بقاء نمىرسد ، ولى قطعا موجب پايمال كردن حقوق انسانها و منحرف ساختن مسير زندگى قانونى آنان مىباشد . متأسّفانه براى تحقّق بخشيدن به اين رقابت چه تفكَّرات دقيق و كوششهاى مغزى انجام مىگيرد ، نهايت امر : منهاى خود انسان . براستى اسفناك\r\n","description":"","footnote":"","page_name":" 314 ","page_number":314},
  {"content":"\r\nاست حال ما انسانها كه با داشتن يك حيات و يك من و يا يك روح چند موجود متضادّ شده‌ايم كه هر يك بدست گروهى سپرده شده است كه تا آن را تشريح نمايد و بايستگىهايش را تعيين نمايد . موجوديّت اقتصادى انسان در دست گروه اقتصاد دانان همان موجوديّت جنگلى و غار نشينى [ به اصطلاح 
  ] انسان است كه از فرديّت به تجمّع گروهى ، كشورى ، بلوكى ترقّى يافته است ، انسان و انسانيّت و ارزشهاى آن عبارتست از موجوديّت اخلاقى ما كه تضادّ كامل با يغماگرى و تاراج اقتصادى دارد و بهر حال تاكنون كه رقابت بيحساب با اشكال و اصطلاحات خوشايند حاكميّت خود را حفظ كرده است ، تا فردا چه پيش بيايد .\r\nامّا تنازع در بقاء : و ما أدراك ما التّنازع فى سبيل البقاء در اين باره نبايد صحبتى كرد كه خدا نخواسته اهانت بمقام شامخ انسان رو به تكامل نشود . انتخاب اصلح به معناى انتخاب نيرومند فيزيكى براى حيات كه هدف از تنازع در بقاء است ، مربوط به اين انسانها نيست هواداران اين نظريّة حيوانشناسى جديد كه و ايتهد در بارهء نظريّه هيوم به كار برده است ، از يكى از كرات فضائى كه شكلشان هم شكل آدمى نبود ، پائين آمده و بذر اين نظريّه را در كويرهاى كرهء زمين كاشته و رفته‌اند و تدريجا آن بذرها در كويرها روئيده و هزاران جنگ و خونريزى و حقّكشى و مبارزه با حيات انسانها را به راه انداخته است و ابدا مربوط به اين انسانها نيست زيرا اين انسانها كه در مسير تكامل قدم برميدارند ، هرگز احترام و ارزش حيات و جان را فراموش نمىكنند آنچه كه مىتواند حيات حيوانى يك فرد را به حيات انسانى تبديل نمايد و تاريخ طبيعى محض انسان را به تاريخ انسانى مبدّل بسازد ، مسابقه در خيرات و كمالات و امتيازات معقول است ، براى توضيح معناى اين گونه مسابقه اگر چه\r\n","description":"","footnote":"","page_name":" 315 ","page_number":315},
  {"content":"\r\nدر مباحث گذشته مطالبى مطرح شده است ، با اين حال مسائل مختصرى را بيان مىكنيم : 1 - معناى مسابقه عبارتست از دو يا چند حركت براى پيشى گرفتن يكى بر ديگرى در راه وصول به هدفى كه تعيين شده است . ممكن است مبدء حركت مسابقه اى نسبى باشد ، ولى هدف تعيين شده غالبا مشخّص است و خود حركتها با اين كه ممكن است در مقاديرى از زمان موازى هم بوده باشند ، ولى شرط لازم و فراگير همهء لحظات مسابقه نمىباشد . آنچه كه در مسابقه‌هاى معمولى با قطع نظر از ارزشها ، معمول است ، همان رقابت در وصول به هدف پيشى گرفتن يكى بر ديگرى است بدون در نظر گرفتن حقيقت و ارزش هدف و چگونگى نتائج مترتّبه بر پيش افتادن يكى و عقب ماندن ديگرى .\r\n2 - مسابقه اى كه در اديان الهى مطرح است و مخصوصا دين اسلام كه متن حقيقى همهء آن اديان از ابراهيم تا محمّد ( ص ) است آن را توصيه مىكند و بلكه مورد دستور قرار مىدهد ، موضوعات آن حتما بايستى خير و كمال و امتياز معقول بوده باشد . به همين جهت است كه سبقت در نيرنگ بازىها و مكر پردازىها و به راه انداختن شرّ و پليدىها و شعله ور كردن آتش خصومت و كينه توزىها و جنگ و خونريزىها و چپاول و غارتگرىها و توليد و توزيع مواد مضرّ بر ابدان و ارواح مردم در مشيّت خداوندى كه در وجدان پاك انسانها و قرآن بيان شده است ، مسابقه در خيرات نيست ، بلكه گلاويزى در تشديد افزايش شرور و پليديها است .\r\n3 - مسابقه در اديان الهى و مخصوصا در دين اسلام حتما بايد با نيّت و هدفگيرى براى بوجود آوردن امكانات براى زيستن در « حيات معقول » بوده باشد . بدينجهت است كه مسابقه در امور مفيد اگر چه در قلمرو حيات طبيعى محض ضرورت داشته باشد ، اگر مقرون به نيّت خير و تحقّق بخشيدن به « حيات معقول » انسانها نباشد ، بر دو قسم عمده تقسيم مىگردد :\r\n","description":"","footnote":"","page_name":" 316 ","page_number":316},
  {"content":"\r\nقسم يكم - نيّت و هدفگيرى مسابقه كننده وصول به خواسته‌ها و آرمانهاى مادّى خالص خود بوده باشد ، اين مسابقه اگر چه تكاپو به قصد پيشىگرفتن در شرّ و پليدىها نيست ، ولى مسابقه در خيراتى نيست كه داخل منطقهء ارزشها بوده باشد . آنچه كه در اين قسم نصيب برندهء مسابقه خواهد بود ، همان منافع مادّى است كه نمىتوان آن را قدمى با ارزش در « حيات معقول » جامعه تلقّى نمود .\r\nقسم دوم - مسابقه فقط براى پيشى گرفتن است كه حيات و انرژىهاى آن فداى اين عنوان خيالى كه « من در مسابقه پيشى گرفتم » مىگردد :\r\n\r\nبر خيالى صلحشان و جنگشان\r\nبر خيالى نامشان و ننگشان\r\n\r\nتحصيل قدرت اراده بدون اهمّيّت دادن به اين كه اين ارادهء قوى در كجا صرف خواهد گشت شاخه اى از تورّم خود طبيعى است كه به لرزه افتادن مردم در برابرش [ چون قهرمان 
  ] يا احترام و تمجيد از او [ بدانجهت كه خود طبيعىاش را متورّم ساخته است 
  ] از مختصّات لا ينفكّ آن است .\r\n4 - مسابقه در خيرات بر دو نوع عمده تقسيم مىگردد :\r\n\r\nنوع يكم -\r\nمسابقه در ميان جمعى كه تكاپوى آنان فقط براى وصول به امتيازات مادّى در زندگى طبيعى محض است . اگر چه حقيقت اين تكاپو مسابقه در خيرات نيست ، زيرا حركت عينى تكاپو كنندگان با نيّت خير و هدفگيرى ارزشدار نمىباشد ، با اين حال بدانجهت كه موضوع عينى هدفها ( مادّيّات ) و همچنين صورت حركت و تكاپوها نيز مىتوانند با نيّت پاك انجام بگيرند ، لذا مىتوان آن را براى شخص يا گروه و يا جامعه اى كه با نيّت خير و هدفگيرى داراى ارزش انجام مىدهند ، مسابقه در خيرات ناميد . تفاوت حركت كنندگان در اين تكاپوى دسته جمعى با آنان كه حركتشان مسابقه در خيرات است ، بسيار است ، از آن جمله تكاپوگران براى وصول به امتيازات مادّى ، عظمت و ارزش مردان مسابقه در خيرات را نمىدانند و گاهى متأسّفانه به عدم شناخت\r\n","description":"","footnote":"","page_name":" 317 ","page_number":317},
  {"content":"\r\nكيفيّت « حيات معقول » آنان قناعت ننموده در صدد عقب زدن بلكه نابود كردن آنان نيز بر مىآيند در صورتى كه مردان مسابقه در خيرات كاملا آنانرا مىشناسند و ارزش عمومى حيات آنانرا بجاى مىآورند و مادامى كه سنگر ضدّ انسانى به خود نگرفته باشند از كمك كردن به آنان دريغ نمىكنند . و اگر تزاحمى ميان دو گروه مزبور پيش بيايد مردان مسابقه در خيرات آن تزاحم را به سود طرفين حلّ ميكنند به شرط اين كه موجب سوء استفاده نشود ، در صورتى كه تكاپوگران در راه امتيازات مادّى محض در هنگام تزاحم ممكن است تا سر حدّ محو وجود مردان مسابقه در خيرات پيش بروند . داستان اينان با آن انسانهاى خير و كمالجو در اين موارد شبيه به داستان جغدهاى محقّر و پست با باز بلند پرواز است كه در مثنوى آمده است :\r\n\r\nباز در ويرانه بر جغدان فتاد\r\nراه را گم كرد و در ويران فتاد\r\nاو همه نور است از نور رضا\r\nليك كورش كرد سرهنگ قضا\r\nخاك در چشمش زد و از راه برد\r\nدر ميان جغد و ويرانش سپرد\r\nبر سرى جغدانش بر سر مىزنند\r\nپر و بال نازنينش مىكنند\r\nولوله افتاد در جغدان كه ها\r\nباز آمد تا بگيرد جاى ما\r\nچون سگان كوى پر خشم و مهيب\r\nاندر افتادند در دلق غريب\r\nباز گويد من چه مىخوردم به جغد\r\nصد چنين ويران رها كردم به جغد\r\nمن نخواهم بود اينجا مىروم\r\nسوى شاهنشاه راجع ميشوم\r\nخويشتن مكشيد اى جغدان كه من\r\nنى مقيمم مىروم سوى وطن\r\nاين خراب آباد در چشم شما است\r\nور نه ما را ساعد شه باز جا است\r\nجغد گفتا باز حيلت مىكند\r\nتا ز خان و مان شما را بركند\r\nخانه‌هاى ما بگيرد او به مكر\r\nبركند ما را به سالوسى زوكر\r\nمىنمايد سيرى اين حيلت پرست\r\nو اللَّه از جمله حريصان بدتر است\r\nاو خورد از حرص طين را همچو دبس\r\nدنبه مسپاريد اى ياران به خرس\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nلاف از شه مىزند وز دست شاه\r\nتا برد او ما سليمان را ز راه\r\nخود چه جنس شاه باشد مرغكى\r\nمشنوش گر عقل دارى اندكى\r\nجنس شاهست او و يا جنس وزير\r\nهيچ باشد لايق بوزينه شير\r\nآنچه مىگويد ز مكر و فعل و فن\r\nهست سلطان با حشم جوياى من\r\nاينت ماليخولياى ناپذير\r\nاينت لاف و خام و دام گول گير\r\nهر كه اين باور كند از ابلهيست\r\nمرغك لاغر چه در خورد شهيست\r\nكمترين جغد ارزند بر مغز او\r\nمر ورا يارى گرى از شاه كو\r\nگفت باز ار يك پر من بشكند\r\nبيخ جغدستان شهنشه بركند\r\nجغد چبود خود اگر بازى مرا\r\nدل برنجاند كند با من جفا\r\nشه كند توده بهر شيب و فراز\r\nصد هزاران خرمن از سرهاى باز\r\nپاسبان من عنايات وى است\r\nهر كجا كه من روم شه در پى است\r\n\r\n\r\nبازم و در من شود حيران هما\r\nجغد كه بود تا بداند سرّ ما\r\nشه براى من ز زندان ياد كرد\r\nصد هزاران بسته را آزاد كرد\r\nيكدمم با جغدها دمساز كرد\r\nاز دم من جغدها را باز كرد\r\nاى خنك جغدى كه در پرواز من\r\nفهم كرد از نيكبختى راز من\r\nدر من آويزيد تا بازان شويد\r\nگر چه جغدانيد شهبازان شويد\r\n\r\n\r\nنوع دوم -\r\nمسابقه در ميان جمعى كه همگى در مسير « حيات معقول » به تكاپو پرداخته‌اند و همهء آنان با نيّت خير و كمالجوئى در جوش و خروشند .\r\nاگر چه تاكنون چنين مسابقه اى مخصوصا در جوامع بزرگ مشاهده نشده است ، ولى هيچ ترديدى نيست كه تا جوامع بشرى به اين آرمان بزرگ توفيق پيدا نكنند ، نه تنها علوم انسانشناسى ما ناقص خواهد ماند ، و نه تنها محروميّت از مزايا و ارزشهاى انسانى ادامه خواهد يافت ، بلكه اگر دردها و ناگواريها و مصائب بشرى رو به افزايش نروند ، تقليل پيدا نخواهند كرد . بگذاريد وعده\r\n","description":"","footnote":"","page_name":" 319 ","page_number":319},
  {"content":"\r\nكننده‌ها وعده بدهند كه : « بزك نميز بهار مىآيد ، كنبزه با خيار مياد » و نويسندگان هم در هنر نويسندگى به عاليترين اوج هنر خود برسند و از حيات انسانها صورتها و يا كاريكاتورهائى تأويل آدميان بدهند و سياستمداران حرفه اى و زمامداران قدرتپرست هم براى راكد ساختن چرخ اعتلاى روحى انسانها قدم بردارند و بهر حال ، به نظر مىرسد تا بروز يك دولت جهانى ما فوق طبيعى توقّع شركت همهء جوامع در مسابقهء دسته جمعى در خيرات در مسير « حيات معقول » توقّع بيجائى است كه هرگز به مرحلهء عمل نخواهد رسيد . با اين حال جاى ترديد براى هيچ كس نيست كه رواج مسابقهء مزبور در جوامع عاليترين آرمان هر متفكَّر و مكتبى است كه « انسان » واقعا براى او مطرح است و همين آرمان ناملموس است كه در مفهوم « حيات معقول » ، [ اگر چه در جهان ذهنى فقط 
  ] از خالى شدن روى زمين از جاندارانى بنام انسان كه اشتياقش به تنازع در بقاء و انتخاب « اصلح » ( من ) هيچ ورقى از تاريخش را خالى از جنگ و حقّكشى نگذاشته است 
  ] جلوگيرى مىكند .\r\nدر پايان اين مبحث ، نكته اى را متذكَّر مىشويم كه شايستهء توجّه كامل است . و آن اينست كه مسابقه گران در مسير « حيات معقول » به جهت احساس ارزش و عظمت حيات نمىتوانند ناتوانان در مسابقه را عقب ماندگان واقعى تلقّى نموده آنانرا از حيات و مزاياى آن محروم نمايند ، زيرا آنان به خوبى مىدانند كه همهء انسانهائى كه حالت ضدّ انسانى به خود نگرفته‌اند ، در جائزه اى كه نصيب سبقت گيرندگان مىگردد ، سهمى دارند كه آنان نيز به جهت حركت و تلاش در ميدان مسابقه از برندگان جائزه محسوب ميشوند .\r\n58 - و لا تباغضوا فإنّها الحالقة ( و با يكديگر عداوت نورزيد ، زيرا عداوت تراشنده [ و محو كنندهء 
  ] ايمان است . )\r\n","description":"","footnote":"","page_name":" 320 ","page_number":320},
  {"content":"\r\n\r\n10 - از عداوت و كينه توزى بپرهيزيد .\r\nدورى و مخالفت انسان با يك انسان ديگر مانند محبّت و عشق داراى درجات بسيار متفاوت است . مخالفت انسان با يك انسان ديگر گاهى بسيار سطحى و ناچيز است كه ناشى از عوامل بسيار ناچيز مىباشد ، گاهى مخالفت بحدّ بغض و كينه توزى بسيار شديد مىرسد كه اگر امكان داشت كه دو انسان كينه توز داراى جانهاى بىنهايت بودند ، همهء جانهاى هر يك از دو طرف در برابر همه جانهاى طرف ديگر حالت تضادّ بر خود گرفته و با تلخترين و با پر شكنجه ترين وجه براى نابودى طرف خصومت مىپرداخت . اين پديده در انسان وجود دارد ، چنان كه پديدهء مقابل آن كه عبارت است از محبّت و عشق ميان انسانها نيز هيچ حدّ و مرزى نمىشناسد .\r\nمحبّت از ضعيفترين و ناچيزترين ميل و رغبت شروع مىشود و ممكن است مبدّل به عشق گردد كه بوسيلهء آن اگر عاشق داراى جانهاى بىنهايت بوده باشد ، حاضر است همهء جانهاى خود را فداى معشوق نمايد و اگر همين حالت در معشوق هم وجود داشته باشد ، او هم بچنين فداكارى آماده خواهد گشت .\r\nبدين ترتيب انسان چنان كه از نظر پستى به بىنهايت درجهء سقوط تنزّل مىكند و از نظر عظمت و كمال به بينهايت درجهء رشد صعود مىنمايد ، همچنين انسان در دو پديدهء متضادّ عشق و كينه هم همين سقوط و صعود را دارد . شايد در طول تاريخ بشر مخصوصا در همهء جوامعى كه ضرورت همزيستى و زندگى دسته جمعى بر مبناى اصول و قوانين ثابت شده است ، بيشترين توصيه‌ها و دستورات براى دورى از بغض و عداوت و كينه توزى و چشيدن طعم محبّت انسانها بر يكديگر بروز نموده است و هر چه كه در يك جامعه سطح معرفت و ارتباطات معقول و عالى بالاتر رفته است ، توصيه‌ها و دستورات هم پر معنىتر شده و هم افزايش يافته است . ادبيّات دنيا مخصوصا آن آثار ادبى كه بوجود آورندگان آنها انسانهاى رشد يافته و حسّاس و ظريف و انسانشناس بوده‌اند ، در تحريك انسانها به محبّت و عشق و علاقه به يكديگر و دورى از بغض و عداوت\r\n","description":"","footnote":"","page_name":" 321 ","page_number":321},
  {"content":"\r\nبا همديگر داد سخن داده و آن قدر مطالب ملكوتى در اين باره بيان نموده‌اند كه محيّر العقول است . بالاتر از همهء اينها كتب آسمانى و پيامبران عظام اساسىترين هدفهاى رسالت الهى خود را ايجاد صلح و صفا و سلم و محبّت در ميان انسانها معرّفى نموده‌اند :\r\nهل الدّين إلَّا الحبّ\r\n( آيا دين جز محبّت چيز ديگرى است )\r\n\r\nاين همه عربده و مستى و ناسازى چيست\r\nنه همه همره و هم قافله و همزادند\r\n\r\nاگر ما در كتب و مباحث علم اخلاق كه تاكنون با دست بشر نوشته شده است ، چه آن كتب و مباحثى كه پشتيبان اخلاق را خدا معرّفى كرده‌اند و چه آنهائى كه اخلاق را از استعدادهاى ذاتى بشر و يا محبوبيّت ذاتى خود اخلاق استنباط نموده‌اند ، همه و همه محبّت را ضرورى حيات انسانها و خصومت و عداوت را تباه كنندهء آن معرّفى نموده‌اند . در ميان آن همه تقبيح پديدهء عداوت و بغض ، مىتوان با قاطعيّت گفت : هيچ جمله اى به عظمت جملهء امير المؤمنين ( ع ) كه مورد تفسير ما است ، ديده نمىشود ، زيرا مىفرمايد : بغض و عداوت تراشندهء موجوديّت با ارزش انسانها است . معناى اين جمله موقعى روشن مىشود كه آثار و نتائج قطعى اين صفت خبيثه را در نظر بگيريم .\r\nاين صفت خبيثه در يك جملهء كوتاه مىگويد : هستى طرف ، مزاحم هستى من است وقتى كه هستى يك انسان مزاحم هستى ديگرى بود ، كوشش براى تراشيدن و محو نمودن آن ، يك امر بديهى و ضرورى تلقّى خواهد گشت . گفتيم كه : هيچ يك از صفات متقابل بشرى مانند بغض و محبّت مورد توجّه و حسّاسيّت مردم مخصوصا رشد يافتگان نبوده است . با اين حال ، رواج كينه توزيها و بغض و عداوت نه تنها تقليل نيافته ، بلكه به تبع\r\n","description":"","footnote":"","page_name":" 322 ","page_number":322},
  {"content":"\r\nباز شدن استعدادهاى انسانى و گسترش نهادهاى وجودى او در دو قلمرو انسان و جهان ، ابعاد و اشكال بسيار دقيق و متنوّعى پيدا كرده است . بعنوان مثال امروزه قدرتمندانى كه مىخواهند خود يا جامعهء خود را بر ديگران مسلَّط بسازند ، آن قدر حيله گرىها در صورت مصلحت و شكل منطق اجتماعى و حتّى بعنوان دلسوزى و نجات دادن جامعهء ديگران و بهانهء پيشرفت به راه مىاندازند كه واقعا قابل توصيف نيستند . دانشهائى كه بوسيلهء دانشمندان در اين مسائل به كار گرفته مىشود اگر نيروى آن كار را در ايجاد محبّت و علاقه ميان انسانها به كار مىبردند ، مىتوانستند بشريّت را از تاريخ طبيعى خارج ساخته وارد تاريخ انسانى نمايند . ولى هيهات چه خوشبينى و چه خيال خامى و چه پندار بىاساسى تعبير حالقه ( تراشنده ) كه در جملهء مورد تفسير آمده است ، معناى بسيار مهمّى را در بردارد كه با نظر سطحى نمىتوان اهمّيّت آن را درك كرد . براى روشن شدن اين معنى ، بايد در نظر گرفت كه عداوت مانند تيغ تيز يا ديگر وسيلهء تراشى است كه پديده‌هاى با ارزش متنوّع روان و مغز طرفين را مىتراشد .\r\nاين پديده‌هاى با ارزش عبارتند از عواطف و احساسات و زيبا يابىهائى كه عناصر اساسى حيات انسانى مىباشند . هر نگاه كينه توزانه اگر چه همراه با عمل مخرّب نباشد ، تير مهلكى است كه هر يك از آن پديده‌ها را كه در آن ديدگاه قرار گرفته است مىشكافد و متلاشى مىنمايد . گاهى نگاه‌هاى كينه توزانه بقدرى بر اعماق مغز و روان طرف نفوذ مىكند كه گوئى شعاع آن نگاه‌ها مستقيما روح انسانى را نشانه گرفته و هيچ واسطه اى در ميان نبوده است . اين نگاه‌ها حتّى امان نمىدهند كه انديشه و تعقّل طرف خصومت به كار افتاده و از حدّت و شدّت آنها بكاهند . براى روح آدمى عذابى تلختر و جانكاه تر از آن نگاههاى كينه توزانه تصوّر نمىشود كه گوئى همهء عوامل زجر و شكنجهء دنيا در آن نگاه‌ها خلاصه شده است . آيا چشم انسانى مىتواند لحظه اى پليدتر و وقيحتر از آن را داشته باشد كه در يك نگاه واسطهء بروز همهء پليدىها و كثافتهاى درون\r\n","description":"","footnote":"","page_name":" 323 ","page_number":323},
  {"content":"\r\nصاحبش بوده باشد آيا انسان در دشمنى و خصومت مىتواند به جائى برسد كه مستحقّ چنان نگاه‌ها بوده باشد قطعى است كه اين گونه كمالات در درنده ترين حيوانات ديده نمىشود كه مغز و روان آنها بيش از عامل طبيعى خصومت براى كينه توزى فعّاليّت نمايد . در صورتى كه اين انسان تكامل يافته مىتواند براى تراشيدن همهء سطوح موجوديّت طرف خصومت خود ، كينه توزى را تا بينهايت تشديد نموده و آن را از روزنهء كوچك چشمانش به نمايش در آورد .\r\nاين مطلب از يك اصل مهمّ سرچشمه مىگيرد كه عبارت است از اين كه آدمى چنان كه مفهوم تجريدى بىنهايت را مىتواند در ذهن خود درك نمايد ، همچنين مىتواند تأثّرات درونى خود را مانند احساسات و عواطف ، تا بينهايت تشديد نمايد .\r\nبعنوان مثال ميل بيك چيزى كه كمترين خواستهء انسانى است مبدّل به محبّت مىگردد و آن محبّت بوسيلهء تشديد به عشق منجرّ مىشود ، در اين حالت ميل به درجهء بينهايت رسيده است . و بنا بر اين ، ما در نهاد انسانها با يك پديدهء فوق العاده با اهمّيّت روبرو هستيم كه مىتوانيم آن را بينهايت سازى بناميم . در آن هنگام كه اين پديده به كار مىافتد ، از حدّ و مرز واقعيّات عينى تجاوز مىكند ، [ چون واقعيّات عينى هر چه باشند محدودند 
  ] ، لذا بايد بپذيريم كه منبع جوشش اين پديده ، مغز يا روان آدمى است ، نه واقعيّت عينى . وقتى كه مىگوئيم : « سلسلهء اعداد بينهايت است » قطعى است كه اين حكم نه مستند بواقعيّات معدودهاى عينى است و نه بر خود اعداد تحقّق يافته در ذهن متّكى مىباشد . همچنين عواطف و احساسات و ديگر تأثّرات كه در درون آدمى از حدود انگيزه‌هاى واقعى تجاوز مىكند و داراى شدّت بينهايت مىگردد ، مربوط به مغز يا روان انسانى است ، نه انگيزه‌هاى واقعى آن عواطف و احساسات و تأثّرات . در نتيجه مىتوان گفت : شدّت بغض و عداوت هم كه از تأثّرات منفى منقلب شده به فعّاليّت مغزى يا روانى پليد است ، مىتواند تا بينهايت بيفزايد . پس در حقيقت دو طرف خصومت و كينه توزى در صدد تراشيدن پديده‌ها و سطوح مغزى و روانى\r\n","description":"","footnote":"","page_name":" 324 ","page_number":324},
  {"content":"\r\nيكديگر تا بينهايت برآمده‌اند . اين حالت پليد روانى در آن هنگام كه شكل دسته جمعى به خود بگيرد ، يعنى جمعى از انسانها با جمعى ديگر به كينه توزى و بغض بپردازند ، موجب بروز وقيحترين چهره در انسانها مىگردند كه هيچ كلمه و كلامى توانائى بازگوئى آن را ندارد . بگذاريد روانشناسان و روانپزشكان حرفه اى به اين گونه مسائل توجّه نكنند و از كنار آنها با كمال بىاعتنائى بگذرند و به توزين و فرمولگيرى عينيّات بپردازند نبايد نشاط علمى آنان را با اين گونه جملات كه « بيائيد در بارهء خاصّيّت بينهايتسازى انسانها درست بينديشيد و راه بهره بردارى صحيح از آن را براى مردم توضيح بدهيد » از بين برد اين يك فضولى قبيح است كه به روانشناسان و روانپزشكان بگوئيد : اگر از مطالعهء عينى آزمايشگاهى فراغت پيدا كرديد ، چند ورق هم از كتاب سرگذشت بشرى را مطالعه و مورد دقّت قرار بدهيد تا با ريشه‌هاى اغلب حقكشىها و جنايات و خونريزىها كه كينه توزيها و خصومتهاى وقيح بوده است ، آشنا شويد و در فكر چاره سازى بيفتيد آخر مگر تاريخ و سرگذشت زندگى انسانى كه از ده‌ها هزار سال تاكنون در مقابل ديدگان ما گسترده شده است ، آزمايشگاه بزرگ و دقيق نيست\r\n\r\nعوامل بغض و عداوت ميان انسانها\r\nپيش از بيان عوامل بغض و عداوت نابكارانه و نابخردانه ميان انسانها ، نخست يك عامل دورى دو انسان از يكديگر را متذكَّر مىشويم : اين عامل عبارتست از هدفهاى والاى انسانى ، مسلَّم است كه تقيّد به اين هدفها و بىاعتنائى يا ضدّيّت با آنها ميان انسانها تزاحم و تضادّى ايجاد مىكند كه بالاخره منجرّ به خصومت و عداوت مىگردد . در اين مورد با كمال صراحت و قاطعانه بايد گفت : همان علَّت كه باعث مىشود آدمى به هواداران هدفهاى والاى انسانى عشق و علاقه بورزد ، همان علَّت ايجاب مىكند كه از بىاعتنايان به آن\r\n","description":"","footnote":"","page_name":" 325 ","page_number":325},
  {"content":"\r\nهدف و از مبارزه كنندگان با آنها دورى گزيند و متنفّر باشد ، زيرا محبّت به دو ضدّ آشتى ناپذير در توجيه حيات امكان ناپذير است . يعنى امكان ندارد منطق انسانى اجازه بدهد كه انسان همان گونه كه به رشد يافتگان و زحمتكشان در راه احياى انسانها محبّت مىورزد ، به آن مردم ضدّ حيات كه در زندگى آرمانى جز حقّكشى و تبهكارى ندارند ، محبّت بورزد يا حتّى بىتفاوت باشد ، زيرا بىتفاوتى در برابر اشقياء يعنى بىتفاوتى در برابر حيات خود و ديگران .\r\nآن بىتفاوتها كه در خيال خودشان در بارهء وحدت ارزشى انسانها به اوج درك و فهم رسيده‌اند ، و به اصطلاح به مقام « صلح كلّ » نائل گشته‌اند ، نمىدانند كه -\r\n\r\nترحّم بر پلنگ تيز دندان\r\nستمكارى بود بر گوسفندان\r\n\r\nانسان واقعا متحيّر مىماند در اين كه چطور بعضى از مغزها حاضر ميشوند كه چنين بينديشند كه چنگيز و شيخ عطَّار ، معاويه و اويس قرنى ، سقراط و قضات نابكار آتن ، حسين بن على ( ع ) و يزيد بن معاويه ، بارتلمى سانتهيلر و سزار بورژيا مربّى ماكياولى ، اين اضداد كه تباين و خصومتشان با همديگر حتّى در اضداد جهان جمادات پيدا نمىشوند در يك وحدت ارزشى انسان مشترك مىباشند .\r\nاگر از چنگيز بپرسيد كه شيخ عطَّار كيست اوّلا خودتان از نظر چنگيز در اين سؤال بيك خطاى نابخشودنى مرتكب شده‌ايد كه شكل سؤال را اين طور مطرح كرده‌ايد : « شيخ عطَّار كيست » سؤال شما براى چنگيز موقعى منطقى بود كه شكل سؤال شما اين طور باشد كه : « شيخ عطَّار چيست » تا او پاسخ شما را بدهد كه شيخ عطَّار چند لقمه گوشت لذيذ است كه فرماندهان من آن را در ديگ پخته بخورند و قدرت پيدا كنند و دنبال كشتن شيخ عطَّارهاى ديگر راه بيفتند . اگر به معاويه مىگفتى : اويس قرنى چيست پاسخ آن انسان وارونه [ بقول على ( ع ) 
  ] براى شما اين بود كه يكى از موجوداتى است كه ما مىتوانيم با خون او بيابانهاى صفّين را رنگين كنيم . سقراط براى قضات نابكار آتن ، حيوانى مزاحم يا خرمگس معركهء هواهاى نفسانى آنان بود ، نه\r\n","description":"","footnote":"","page_name":" 326 ","page_number":326},
  {"content":"\r\nيك انسان حكيم . يزيد بن معاويه در راه اشباع شهوات حيوانى و مقام پرستى - هاى رذل و وقيحانهء خود ، حسين بن على ( ع ) را كه گويندهء اين جمله در نيايش است .\r\nأَ لِغَيْرِكَ مِنَ الظُّهُورِ ما لَيْسَ لَكَ حَتَّى يَكُونَ هُوَ الْمُظْهِرُ لَكَ ( 1 )  .\r\n( پروردگار من ، آيا براى غير از تو از كائنات آن ظهور و وضوح وجود دارد كه ترا ظاهر و آشكار بسازد ) .\r\nچه موجودى تلقّى مىنمايد آن پليد شقىّ چگونه مىتواند با حسين بن على ( ع ) در طرح « صلح كلّ » خيال پردازان جاهل به نيك و بد و ارزش و ضدّ ارزش ، وحدت پيدا كند اكنون مىپردازيم به عوامل بغض و عداوت ميان انسانها .\r\n\r\nعامل يكم - شيطان\r\nفعّاليّت اين موجود پليد در ايجاد بغض و عداوت ميان انسانها بطور ناملموس و نامحسوس انجام مىگيرد . و بدينجهت است كه مورد توجّه قرار نمىگيرد . فعّاليّت شيطان براى اغواى فرزندان آدم ابو البشر ( ع ) به جهت حسادتى است كه در بارهء ابو البشر ابراز نمود و با تكيه به يك خيال واهى ناشى از خود بزرگبينى و تحقير آدم ( ع ) كه موجب شد از سجده به او امتناع بورزد ، مطرود درگاه خداوندى گشته و بر پليدى خود اصرار ورزيد ولى لجاجت نموده و به شقاوت ابدى دچار گشت . بدتر از آن حسادت ، ادامهء پليدى و شقاوتى است كه با اغواى فرزندان آدم ( ع ) و ايجاد بغض و عداوت ميان آنان انجام مىدهد . دو گروه از مردم به شيطان و اغواها و ايجاد بغض و كينهء آن در ميان اولاد آدم اعتنائى ندارند : گروه يكم - كسانى هستند كه ايمان به واقعيّات ماوراى طبيعت ندارند و بر مبناى يك زمينهء مخالف علم ( نمىبينم پس نيست ) هر چه را كه در ديدگاه\r\n","description":"","footnote":" ( 1 ) . البقرة آيهء 208 . ","page_name":" 327 ","page_number":327},
  {"content":"\r\nحسّى خود نمىبينند ، منكر ميشوند و چون براى اين گروه اطاعت و معصيتى مطرح نيست ، لذا چنان كه عقل و وجدان الهى براى اينان مفهومى ندارد ، لذا خود طبيعى و شيطان هم نمىتواند براى اينان بعنوان واقعيّت ، قابل قبول بوده باشد و هنگامى كه اطاعت و معصيتى مطرح نباشد ، التزام به اطاعت و امتناع از معصيت وجود نخواهد داشت ، تا شيطان موضوع كارى براى خود پيدا كند .\r\nگروه دوم - با همان ملاك فوق كه گفتيم آن تبهكاران و معصيت - كارانى هستند كه با اعتقاد به ماوراى طبيعت و شيطان ، هيچ پروائى از ارتكاب معصيت و ترك اطاعت ندارند ، يعنى در حقيقت خود طبيعى آنان كار شيطان را هم به عهده گرفته است و نيازى به اغواهاى شيطانى ندارند . بغض و عداوت و كينه توزى براى هر دو گروه كه دائما شخصيّتهاى آنان در عرصهء امتيازات مادّى به تزاحم و تصادم مىرسند ، يك قاعدهء بنيادين است و منتفى شدن آن پديده‌هاى ضدّ حيات از ميان آنان يا بوسيلهء كيفرها و جلب منافع است و يا ضعف و ناتوانى كه موجب كنار رفتن از ميدان تزاحم مىباشد . بنا بر اين ، اغواهاى شيطان و فعّاليّتهاى اين موجود پليد متوجّه كسانى است كه اطاعت و معصيت براى آنان مطرح و داراى اهمّيّت مىباشند . و چون محبّت بر انسانهاى غير مزاحم زندگى مادّى و معنوى اطاعت ، و بغض و عداوت با انسانها ، معصيت است ، و بطور طبيعى مىخواهند اين اطاعت بزرگ را بجاى آورند و از معصيت بغض و عداوت اجتناب نمايند ، لذا شيطان سراغ اين گروه را مىگيرد و در صدد اغواى آنان برمىآيد . خداوند متعال تأكيد شديدى در بارهء مخالفت با شيطان فرموده و با صراحت كامل از فريبكارى شيطان كه دائما مىخواهد صلح و صفا و سلم را از ميان مردم بردارد و آنان را به بيمارى بغض و عداوت مبتلا كند ، بر حذر مىدارد . از آن جمله آياتى است كه دستور مزبور را صادر مىكند : * ( 1 - يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَلا تَتَّبِعُوا خُطُواتِ ) *\r\n","description":"","footnote":"","page_name":" 328 ","page_number":328},
  {"content":"\r\n* ( الشَّيْطانِ إِنَّه لَكُمْ عَدُوٌّ مُبِينٌ ) * ( 1 )  .\r\n( اى مردمى كه ايمان آورده‌ايد ، همگى در [ صلح و صفا 
  ] و سلم داخل شويد و از گامهاى شيطان تبعيّت مكنيد ، زيرا شيطان براى شما دشمن آشكارى است ) .\r\nاين آيهء شريفه بيان مىكند كه زندگى در صلح و صفا دستور و خواستهء خداوندى است و زندگى در ضدّ صلح و صفا خواستهء شيطان است .\r\n2 - * ( إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَالْبَغْضاءَ . . . ) * ( 2 ) \r\n( جز اين نيست كه شيطان مىخواهد ميان شما عداوت و دشمنى ايجاد كند ) .\r\nكلمهء « إنَّما » كه مفيد حصر است ، اهمّيّت دخالت شيطان را در بروز عداوتها ميان مردم به خوبى نشان مىدهد . اگر اولاد آدم دخالت ناملموس شيطان را در ايجاد عداوتها و يا تشديد خصومتها مورد اهمّيّت قرار مىدادند ، قطعا اين همه حقّكشىها و خونريزىها سرتاسر تاريخ را فرا نمىگرفت . متأسّفانه اكثر مردم از شيطان اسمى شنيده‌اند و گاهى هم در مورد مناسب يا نامناسب به او لعنت مىفرستند . اين كه گفتيم : « نا مناسب » براى آن است كه گاهگاهى خود انسان شيطان را بر خود مسلَّط مىكند و يا اين كه پليدى خود را به گردن شيطان مىاندازد . داستان لطيف زير كه از مولوى است ، جالب توجّه است :\r\n\r\nبود كمپيرى نود ساله كلان\r\nپر تشنّج روى و رنگش زعفران\r\nچون سر سفره رخ او تو به تو\r\nليك در وى بود مانده عشق شو\r\nريخت دندانها و مو چون شير شد\r\nقد كمان و هر حسش تغيير شد\r\nعشق شوى و شهوت و حرصش تمام\r\nصيد خواه و پاره پاره گشته دام\r\nمرغ بىهنگام و راه بيرهى\r\nآتشى پر در بن ديگ تهى\r\nعاشق ميدان و اسب و پاى نه\r\nعاشق زمر و لب و سر ناى نه\r\n\r\n","description":"","footnote":" ( 1 ) . البقرة آيهء 208 .  ( 2 ) . المائده آيهء 91 . ","page_name":" 329 ","page_number":329},
  {"content":"\r\n\r\nبود در همسايه اش سورى عجب\r\nكرده بودند از قضا او را طلب\r\nچون عروسى خواست رفت آن مستخيف\r\nپيش رو آيينه بگرفت آن خريف\r\nموى ابرو پاك ميكرد آن عجوز\r\nتا بيارايد رخ و رخسار و پوز\r\nآن عجوز آيينه بنهاده به پيش\r\nتا بيارايد رخ و رخسار خويش\r\nچند گلگونه بماليد از بطر\r\nسفرهء رويش نشد پوشيده تر\r\nعشرهاى مصحف از جا مىبريد\r\nمىبچسبانيد بر رو آن پليد\r\nتا كه سفرهء روى او پنهان شود\r\nتا نگين حلقهء خوبان شود\r\nعشرها بر روى هر جا مىنهاد\r\nچون كه بر مىبست چادر مىفتاد\r\nباز او آن عشرها را با خدو\r\nمىبچسبانيد بر اطراف رو\r\nباز چادر راست كردى از كمين\r\nعشرها افتادى از رو بر زمين\r\nچون بسى ميكرد فنّ و آن مىفتاد\r\nگفت صد لعنت بر آن ابليس باد\r\nشد مصوّر در زمان ابليس زود\r\nگفت اى كمپير زشت بى ورود\r\nمن همه عمر اين نينديشيده ام\r\nنى ز جز تو . . . اى اين ديده ام\r\nتخم نادر در فضيحت كاشتى\r\nدر جهان تو مصحفى نگذاشتى\r\nصد بليسى تو خميس اندر خميس\r\nترك من گو اى عجوز در دبيس\r\nچند دزدى عشر از امّ الكتيب\r\nتا شود رويت ملوّن همچو سيب\r\n\r\n\r\nعامل دوم -\r\nجهالتها ، اين درد بنيان كن نيز يكى از عوامل بغض و عداوت ميان انسانها است . نادانىهائى را كه موجب بغض و عداوت ميان انسانها مىباشند ، مىتوان به دو قسمت عمده تقسيم نمود : 1 - نادانى مطلق - كه اصلا نمىداند زندگى يعنى چه ، انسان چه معنائى دارد ، لذت و درد و الم و محروميّت و شكست چيست . بعض و عداوتهائى كه از اين گونه نادانىها بوجود مىآيند ، اگر چه از نظر كمّيّت بسيار زيادند ، ولى از نظر كيفيّت غالبا همه جانبه و عميق نيستند ، اگر چه گاهى خود اجراى بغض و عداوت ناشيانه صورت مىگيرد و نتائج مرگبارش با كمال سادگى هم\r\n","description":"","footnote":"","page_name":" 330 ","page_number":330},
  {"content":"\r\nطرف خصومت و گاهى هم دامن خود تشديد كنندهء خصومت را مىگيرد ، مثلا دست به سلاحى مىبرد و بسرعت جنايتى را مرتكب مىگردد كه بسرعت خود را به دام كيفر مىاندازد .\r\n2 - دانائىهاى ناقص - بغض و عداوتهاى ناشى از دانائىهاى ناقص به اضافهء اين كه عامل بغض و عداوت را مىتواند تشديد و تضعيف نمايد ، زيرا فرض اينست كه صاحب بغض و عداوت تا حدودى از ضررهاى اين صفت پليد آگاه است ، و با اين آگاهى مىتواند جوانب گوناگون بغض و شخص مبغوض را دريابد ، اين خصوصيّت را هم دارد كه ممكن است عواقب وخيم بغض را بداند و احساسات عميق درونىاش بجريان بيفتد و او را ناگهان يا تدريجا از اين صفت خبيثه دور نمايد . و ممكن است يك يا چند بار آگاهىهاى خود را در مسير منحرف به كار ببرد و از اجراى كينه سودى بدست بياورد ، و به مقاومت بر اين پديدهء كثيف بيفزايد . خلاصه تفاوت ميان بغضهاى ناشى از نادانىهاى مطلق و دانائىهاى ناقص عمده در تغييراتى است كه در صورت دانائىهاى ناقص امكان پذير است .\r\n3 - دانائىهاى مخلوط با اغراض پليد . شديدترين و وحشتناكترين عداوتها و كينه‌ها در اين قسمت سوم است . زيرا فرض اينست كه كينه توز شخصى است دانا و توانا بر ارزيابى قدرت خود و نكات ضعف طرف كه مبغض او است .\r\nالبتّه مقصود ما از دانائى در اين مبحث آشنائى با علل و معلولات و موضعگيرىها و به بازى گرفتن رويدادها است نه دانائى بمفهوم علم با ارزش كه خود موجب اجتناب از عداوت و كينه توزىها است . خطر و پليدى دانائىهاى شرورانه و نتائج وخيمى كه همواره به انسانها وارد كرده است ، از تعريف و توصيف بالاتر است . از مدّتها پيش مغزها و انرژىهاى بسيار متنوّع براى تعليم اين گونه دانائىها كه طرف را چگونه مىتوان تسليم ارادهء خويش كرد و طرف را چگونه مىتوان به صورت يك آلت بىاختيار محض در آورد و چگونه مىتوان به سلطه هاى\r\n","description":"","footnote":"","page_name":" 331 ","page_number":331},
  {"content":"\r\nجابرانه ادامه داد و چگونه مىتوان مايه‌هاى مادّى و معنوى طرف را مكيد و او را به صورت لاشه اى بيحسّ در آورد ، به كار افتاده است . اين درندگان آگاه پس از اجراى بغض و خصومتهاى خود در بارهء انسانها بطمع مال و منال و مقام دنيا ، خنده‌ها سر مىدهند و شادمانىها مىنمايند ، كه انسانهائى را از پاى در آورده‌اند و به هدفهاى جاه طلبانهء خود نائل گشته‌اند غافل از آنكه تاكنون سنّت خداوندى در تاريخ بشرى اين بوده است كه آنان كه مردمى را بىدليل و يا براى هموار كردن ميدان براى خودكامگىهاى خود ، گريانده‌اند خود نيز گريسته‌اند - گريستنى كه تلخى يك لحظه از آن ، ناگوارتر از شيرينى ساليان بلكه قرنهاى طولانى خنده بوده است . بهر حال بغض و عداوتى كه با آگاهى و اطَّلاع از علل و معلولات و موضعگيرىها و ببازى گرفتن رويدادها و حتّى تغيير وضع روانى انسانها صورت مىگيرند ، عميقتر و دامنه دارتر از دو قسم اوّل و دوم است .\r\n4 - حرص و طمع در موادّ مفيد دنيا و باصطلاح عداوتها و خصومتهاى اقتصادى كه بخش مهمّى از حقّكشىها و خونريزىهاى سرگذشت بشرى را تشكيل مىدهد . مباحث مربوط به اين نوع از بغض و عداوتها بسيار روشن است و احتياجى به تفصيل بيشتر نداريم . و مبناى آن مباحث همگى مربوط به اين است كه موادّ اقتصادى بوسيلهء كار و كوشش آمادهء بهره بردارى مىگردند و همواره بطور محدود در دسترس مردم قرار مىگيرند ، زيرا اگر نامحدود بودند ، مانند هوا و نور خورشيد و آب در جوامع دنيا [ كه هم محدوديّت ندارند و هم براى بهره بردارى نيازى به كار و تلاش ندارند 
  ] ارزش معامله اى پيدا نمىكردند . از طرف ديگر موادّ اقتصادى پايهء معيشت انسانها و قوام حيات طبيعى آنان مىباشند ، روى اين مبنى تزاحم و تصادم و بغض و عداوت در بدست آوردن موادّ اقتصادى و بهره بردارى از آنها يك امر طبيعى خواهد بود .\r\nچاره جوئى و گشودن مشكلات و معمّاهاى ارتباط مردم با موادّ اقتصادى ،\r\n","description":"","footnote":"","page_name":" 332 ","page_number":332},
  {"content":"\r\nعقائد و آراء و مكتبهاى متنوّع و متعدّد بوجود آمده است كه هر يك از آنها نكات مفيدى را طرح نموده و در برابر مشكلات ديگر نكات ضعفى را هم بدون حلّ و فصل گذاشته و آن را به آينده موكول كرده‌اند . به نظر مىرسد اگر بخواهيم مشكلات و معمّاهاى مسائل اقتصادى را به سود انسانها حلّ كنيم ، هيچ راه معقولى در چشمانداز علوم بشرى جز اين ديده نمىشود كه بايد خود انسان را با ابعاد اساسىاش موضوع بحث قرار بدهيم . پاره پاره كردن انسان به بعد اقتصادى جداگانه و بعد مذهبى و بعد معرفتى و بعد هنرى و بعد خانوادگى و بعد حقوقى و بعد اخلاقى و بعد سياسى و غير ذلك چنان كه تاكنون صورت گرفته است ، هيچ دردى را چاره نخواهد كرد و روز بروز به بغض و كينه‌هاى دسته جمعى و جوامع با يكديگر خواهد افزود . ما در دين اسلام يك اصل انسانى فراگير داريم كه با كمال صراحت مىگويد : همگان داراى حقّ عمومى حيات مىباشند ، مادامى كه سدّ راه حيات كسى نشوند و حقّ حيات كسى را پايمال نسازند .\r\n* ( لا يَنْهاكُمُ الله عَنِ الَّذِينَ لَمْ يُقاتِلُوكُمْ فِي الدِّينِ وَلَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَتُقْسِطُوا إِلَيْهِمْ إِنَّ الله يُحِبُّ الْمُقْسِطِينَ . إِنَّما يَنْهاكُمُ الله عَنِ الَّذِينَ قاتَلُوكُمْ فِي الدِّينِ وَأَخْرَجُوكُمْ مِنْ دِيارِكُمْ وَظاهَرُوا عَلى إِخْراجِكُمْ أَنْ تَوَلَّوْهُمْ وَمَنْ يَتَوَلَّهُمْ فَأُولئِكَ هُمُ الظَّالِمُونَ ) * ( 1 ) \r\n( خداوند شما را از نيكوكارى و عدالت در بارهء كسانى كه با شما جنگى نداشته و شما را از وطنهاى خود بيرون نكرده‌اند نهى نكرده است ، خداوند عدالت كنندگان را دوست مىدارد . جز اين نيست كه خداوند شما را از محبّت ورزيدن به كسانى كه در دين با شما جنگيده و از وطنهايتان بيرون نموده و در بيرون راندن شما كمك كرده‌اند نهى مىنمايد و كسانى كه به آنان محبّت بورزند ستمكارانند )\r\n","description":"","footnote":" ( 1 ) . الممتحنة آيهء 8 و 9 . ","page_name":" 333 ","page_number":333},
  {"content":"\r\nملاحظه مىشود كه اسلام مىگويد : اصل بر محبّت و عدالت و نيكوكارى با همهء انسانها است ، مگر اين كه مزاحم زندگى مردم باشند . بنا بر اين ، موادّ اقتصادى كه مورد نياز حياتى انسانها است ، نمىتواند در اسلام عامل بغض و عداوت بوده باشد . در مجلَّد چهارم از اين تفسير از ص 13 تا ص 142 بعد اقتصادى انسانها تا حدودى بررسى شده است . مطالعه كنندگان محترم مىتوانند به آن مجلَّد مراجعه فرمايند و بدانند كه اگر در مسائل اقتصادى خود انسان با همهء ابعاد اساسىاش مطرح شود ، قطعا يغماگرىها و استثمارها و حقّ كشيها منتفى مىگردد ، و مادامى كه انسان با همهء ابعادش مطرح نگردد ، حتّى توقّع بر طرف گشتن مشكلات اقتصادى يك جامعهء كوچك هم توقّعى نابجا خواهد بود و در نتيجه بغض و عداوت ناشى از « تو خوردى من نخوردم » چنان كه تاريخ گذشتهء ما را اشغال كرده است ، آينده ما را هم اشغال خواهد كرد .\r\n5 - عشق به قدرت اگر يك هزارم عشقى كه نوع انسانى به تحصيل قدرت صرف كرده است ، به شناخت هم نوع خود و احياى يكديگر صرف مىكرد ، نه تنها براى بدست آوردن پيشرفتها و ترقّيات و سلطه بر عالم طبيعت براى يك زندگانى معقول به آن همه قدرت و صرف انرژيهاى حيات نيازمند نبود ، بلكه نتائج قدرتهاى صرف شده [ كه غالبا در تهيّهء حيات پر از بغض و عداوت ميان انسانها مستهلك شده است 
  ] در بوجود آوردن يك زندگى گوارا در مسير « حيات معقول » و بالا بردن سطح روحى انسانها كارهائى را انجام مىداد كه تصوّر عظمت آنها براى معتادان بغض و عداوت قابل تصوّر نيست . بيائيد يك حقيقت بىپرده را در ميان بگذاريم [ اگر چه براى يك انسان واقعا دردناك است 
  ] و حدّاقلّ در بارهء اين حقيقت خود را فريب ندهيم : آيا بغض و عداوت با اشكال گوناگون و با درجات ضعيف و شديد از ميان دو فرد گرفته تا ميان دو جامعه و تا ميان همهء جوامع با همديگر جزئى ناملموس از همه فرهنگهاى دنيا نيست براى پاسخ به اين سؤال شگفتانگيز و جنگلى [ كه اميدواريم\r\n","description":"","footnote":"","page_name":" 334 ","page_number":334},
  {"content":"\r\nما در طرح آن اشتباه كرده باشيم 
  ] چند چيز را كنار بگذاريد : يكم - شوخى .\r\nدوم - احساسات سطحى و خام .\r\nسوم - پرده پوشى و تسليت بخويشتن .\r\nچهارم - چماق « بشر حيوانى است تكامل يافته » .\r\nپنجم - سرگرمىهاى آكادميك .\r\nششم - شعر گوئىهاى خيالپردازانه . . . البتّه بديهى است كه منظور ما از اين كه بغض و عداوت انسانها با يكديگر جزئى ناملموس از فرهنگهاى همهء دنيا است ، اين نيست كه هر يك از انسانها در دوران غارنشينى [ باصطلاح 
  ] با يك سنگ و در دوران ما با يك سلاح اتمى سر راه همديگر را گرفته و آمادهء نابود كردن يكديگر مىباشند . بلكه مىگوئيم : با نظر به اين اصل بنيانكن كه « نخست حيات مطلوب من ، سپس حيات ديگران به شرط اين كه مزاحم حيات مطلوب من نباشند » مادّهء بسيار ريشه دار بغض و عداوت را در دلهاى ما انسانها نسبت بهمديگر بوجود آورده و خود نيز در مولَّد بودن آن مادّهء ريشه دار ، با عشق و علاقه تلاش مىكنيم .\r\nپيشتازان جوامع بجاى خشكاندن اين ريشهء جدا كنندهء انسان از برادرش انسان ، براى بدست آوردن قدرت با اصطلاحات « نژاد من » ، « قوم من » ، « جامعهء من » « تاريخ من » ، « فرهنگ من » « شكم من » آن ريشهء مهلك را آبيارى نموده‌اند .\r\nاين من ، منها يك عامل بازدارندهء بسيار نيرومندى است كه از نزديك شدن انسان به انسان ديگر جلوگيرى مىنمايد و شگفتآورتر از همه اينست كه پس از آنكه اين من ، منها انسانها را بميدان كارزار كشيد و در مرزهاى زندگى و مرگ آنان را بجان هم انداخت و هزاران ، بلكه ميليونها بدنها بجاى گردش و برخوردارى از زيباييهاى طبيعت و انس و الفت سازنده با همديگر در خاك\r\n","description":"","footnote":"","page_name":" 335 ","page_number":335},
  {"content":"\r\nو خون در غلطيدند بقول ويكتور هوگو : هنوز لاشه‌هاى انسانها كاملا طعمهء لاشخوران بيابانها نشده ، آن من ، منها جامهاى مىرا بسلامتى همديگر بهم مىزنند و چنان كه در بعضى از سخنان سرور شهيدان حسين بن على ( ع ) آمده است :\r\nو يجلسون فى الأسواق كأنّهم لم يصنعوا شيئا\r\n( بنى اسرائيل پيامبرانى را مىكشتند و سپس در بازارها [ با كمال بىاعتنائى و بىخيالى 
  ] مىنشستند ، گوئى آنان كارى نكرده‌اند ) حقيقت اينست كه قدرت پرستى را مىتوان اساسىترين يا يكى از اساسىترين عوامل بغض و عداوت در ميان انسانها به حساب آورد . خدايا روزى فرا خواهد رسيد كه بشر معناى قدرت را بفهمد و با به كار انداختن معقول آن در بوجود آوردن « حيات معقول » انسانها ، قدرت انسانى خود را اثبات نمايد 6 - حسادتها ، مباحث مربوط به حسادت در تفسير جملات گذشته تا حدودى مطرح گشته است ، مطالعه كنندگان ارجمند مىتوانند به آن مباحث مراجعه فرمايند . تأثير قطعى اين صفت خبيثه در ايجاد كردن بغض و عداوت ميان انسانها بطور مستقيم ، روشنتر از آن است كه نيازى به تفصيل داشته باشد .\r\nما در آن مباحث در بارهء حسد و رقابت و غبطه و مسابقه در خيرات مسائلى را متذكَّر شده‌ايم . در اينجا فقط بذكر يك نكته اصرار مىكنيم و آن نكته اينست كه : خود حسد اغلب يا از جهل به هويّت شخصى انسان و اصول ارزش - هاى انسانى ناشى مىشود و يا مستند به خودخواهى است كه در مباحث گذشته يادآور شديم و تذكَّر دوبارهء در اين مورد چنان كه گفتيم براى اصرار و تأكيد بر آن است .\r\n7 - خودخواهىها ، براى توضيح لازم در بارهء چگونگى ارتباط خودخواهى با بغض و عداوت ، مجبوريم دو نوع خودخواهى را بطور اجمال بيان كنيم :\r\n","description":"","footnote":"","page_name":" 336 ","page_number":336},
  {"content":"\r\nنوع يكم - صيانت ذات يا كوشش ذات براى حفظ و ادامهء خويشتن ، اين درجه از خودخواهى ، محكمترين قانون حيات است كه بدون آن ، دوام زندگى نه تنها در قلمرو انسانها بلكه حتّى در عالم جانداران بطور عامّ امكان ناپذير است . لذا هر گونه تفكَّر و مكتبى كه اين پديدهء اساسى را ناديده بگيرد و يا آن را منكر شود ، قطعا اطَّلاعى از حيات و اساسىترين عنصر آن ندارد .\r\nنوع دوم - بروز علاقه و رغبت به ذات با هويّت طبيعى كه دارد ، و معلوم است كه هويّت طبيعى ذات همان خود طبيعى است كه از مورچهء ضعيف گرفته تا قوىترين جاندار از مديريّت آن برخوردار مىباشند . علاقه و رغبت به اين خود طبيعى ، نتيجه اى جز تشديد تورّم آن در بر ندارد . زيرا محبّت و علاقه به خود طبيعى [ كه حتّى ممكن است در مالكيّت بهمهء قدرتها و با بدست آوردن همهء امتيازات و با قرار دادن همه واقعيّات هستى بعنوان وسائل وصول به خواستهء اين خود ، محدود نگردد 
  ] آغاز خصومت و بغض با هر موجودى است كه در نظر خدمتگذار خود طبيعى مانع و مزاحم آن است . البتّه ترديدى نيست در اين كه بغض و خصومت « خود طبيعى » با « جز خود » جزئى از ذات و ماهيّت آن نيست ، بلكه چنان كه اشاره كرديم معلول علاقه و محبّت به خود طبيعى است .\r\nلذا هر اندازه اين علاقه و محبّت شدّت پيدا كند ، بغض و عداوت در بارهء ديگران تشديد خواهد گشت ، تا آنجا كه به حدّ عشق و پرستش برسد كه در اين صورت بغض و عداوت سطحى مبدّل به كينه توزى و مغايرت به تضادّ آشتى ناپذير مبدّل مىگردد .\r\nممكن است گفته شود : علاقه و محبّت به « خود طبيعى » جزئى از ذات يا يكى از مختصّات غير قابل تفكيك آن است . اين مطلب صحيح نيست ، زيرا آنچه جزئى از ذات « خود طبيعى » يا مختصّ غير قابل تفكيك آن است ، صيانت ذات و تلاش براى بقاى آن است نه محبّت و علاقه به آن كه يك پديدهء ثانوى است و مهمترين و روشنترين دليل اين مسئله كه محبّت و علاقه بر « خود طبيعى » يك پديدهء ثانوى است ، بىاعتنائى رشد يافتگان بلكه تحت فشار قرار دادن آن است كه از\r\n","description":"","footnote":"","page_name":" 337 ","page_number":337},
  {"content":"\r\nبركت تقويت « خود اعلاى انسانى » ناشى مىگردد .\r\n\r\nيك خطاى بزرگ در ذهن بشرى كه از محبّت و علاقه بر خويشتن ، بغض و عداوت بر ديگران را نتيجه مىگيرد\r\nاين قضيّهء بسيار با اهمّيّت را بار ديگر مورد دقّت قرار بدهيم كه « خود طبيعى » كه عبارتست از حقيقتى خود گردان ، هيچ اصل و قانونى جز ادارهء خويشتن را نمىشناسد و نمىپذيرد ، لذا نمىتواند مورد محبّت و علاقهء مطلق انسانى بوده باشد ، آنچه كه « خود طبيعى » بعنوان مختصّ غير قابل تفكيك از خود نشان مىدهد ، خواستن ادامهء موجوديّت خويشتن است بى قيد و شرط و بدون هيچ ضابطه اى كه بتواند آن را محدود بسازد و يا سدّ راهش باشد . اين خواستن كه عبارتست از حركت ضرورى فدائى « خود طبيعى » از مقولهء محبّت آگاهانه به شايستگى يك حقيقت براى محبّت نمىباشد ، بلكه جوشش و حركتى است در محور گرداندن و ادامهء موجوديّت خويشتن بدون دخالت خوبى يا زيبائى در آن ، در صورتى كه اساسىترين عامل محبّت وجود خوبى و زيبائى در موضوع محبوب است . اگر بخواهيم از مفهوم محبّت در بارهء « خود طبيعى » بهره بردارى نمائيم ، درست شبيه باينست كه به موتور ناآگاه يك ماشين عشق بورزيم ، در صورتى كه موتور ماشين همان كار را كه در هنگام حركت ماشين بسوى يك هدف مطلوب انجام مىدهد ، همان كار را در موقع حركت به طرف سقوط نيز انجام مىدهد . بنا بر اين كسى كه مىگويد : من علاقه و محبّت به خويشتن ( خود طبيعى ) دارم و مطابق همين علاقه و محبّت در مسير « حيات معقول » حركت مىكنم يا معانى اين كلمات را نمىفهمد و يا دروغ مىگويد و يا باشتباه در تطبيق دچار شده است ، محبّت با آن معناى والائى كه در قاموس بشرى دارد ، بدون شناخت واقعى محبوب امكانپذير نيست زيرا -\r\n\r\nاين محبّت هم نتيجهء دانش است\r\nكى گزافه بر چنين تختى نشست\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nدانش ناقص كجا اين عشق زاد\r\nعشق زايد ناقص امّا بر جماد\r\n\r\nو جاى ترديد نيست كه ماهيّت خود طبيعى اگر كاملا شناخته شود ، قابل محبّت و عشق نيست ، بلكه ضرورتى را در موجوديّت بشرى دارد كه در ديگر حيوانات نيز وجود دارد . هرگز از يك انسان عاقل شنيده نشده است كه « من به نفس كشيدن خود محبّت و عشق مىورزم » ، « من عاشق مكان گرفتن خود مىباشم » البتّه اين كه مىگوئيم : « خود طبيعى قابل محبّت و عشق ورزيدن نيست ، بلكه وجود آن از ضرورتى مانند ضرورت موتور براى ماشين برخوردار است » مشروط باينست كه « خود طبيعى » كار طبيعى خود را انجام بدهد و امّا در صورتى كه حماقتهاى آدمى و بىاعتنائى او به وصول و ارزشها موجب حاكمّيت مطلق « خود طبيعى » در درون بوده و همهء استعدادها و قواى مغزى و روانى آدمى را در استخدام خود در آورد ، پليدترين دشمنى است كه انسان را به سقوط و نابودى مىكشاند .\r\nبا ملاحظهء مطالب فوق روشن مىشود كه مقصود از خويشتن كه مورد محبّت و علاقه معقول انسان مىتواند بوده باشد ، خويشتن حقيقى او است كه خود را جزئى از هستى هدفدار تلقّى نموده و هدف اعلاى هستى را كه عبارتست از قرار گرفتن در جاذبهء خداوندى از حركت در مسير « حيات معقول » تعقيب مىنمايد . اين كه گفتيم : « خويشتن حقيقى » براى اينست كه « زيستن با » خود طبيعى « براى آن موجودى كه انسان ناميده مىشود و داراى استعداد وصول به كمال و قرار گرفتن در جاذبهء كمال اعلا را دارد زيستن با خود مجازى است . وقتى كه حكما به پيروى از افلاطون مىگويند : مت بالإرادة تحيى بالطَّبيعة ( با اراده بمير تا با طبيعت روح زندگى كنى ) شوخى نمىكنند ، زيرا مقصود اصلى گويندهء عبارت فوق اينست كه\r\n","description":"","footnote":"","page_name":" 339 ","page_number":339},
  {"content":"\r\nهواهاى نفسانى و ساير فعّاليّتهاى غرائز حيوانى را با اراده محدود كن و به تبعيّت عقل و وجدان در آور [ كه احساس زندگى خود سرانه نكنند 
  ] تا بتوانى از حيات طبيعى روح برخوردار شوى . پس زندگى با حيات طبيعى رو به كمال و ابديّت زندگى با خود حقيقى است و بس . اين خود حقيقى است كه قابل محبّت و عشق ورزيدن است و از اين محبّت و عشق نه تنها بغض و عداوت بر ديگران بوجود نمىآيد ، بلكه موجب درك محبوبيّت ارواح ديگران نيز مىگردد ، زيرا خود حقيقى كه بذر وجود خود را از خالق مهربان هستى دريافته است ، تنها با تأدّب به آداب اللَّه و تخلَّق به اخلاق اللَّه در اين دنيا كه براى آن خود ، ايّام اللَّه است به فعليّت مىرسد و اين تأدّب و تخلَّق بدون درك ارزش و محبوبيّت فوق طبيعى ارواح ديگر انسانها امكان ناپذير است .\r\nاين جانب با نظر به دلائل عقلى و لوازم منابع نقلى چه در همين كتاب ( ترجمه و تفسير نهج البلاغه ) و چه در تفسير و نقد و تحليل مثنوى و چه در ساير كتابهاى مربوط به علوم انسانى و معارف اسلامى ، بارها اين نكته را يادآور شده‌ام كه محبّت و علاقهء معقول و و الا بر ديگران بدون محبّت و علاقهء و الا بر خويشتن يكى از محالات است كه بشر براى خود خيال يا آرزو مىنمايد و اين شعار عمومى كه همهء مسير تاريخ بشرى را فرا گرفته است « به انسانها محبّت بورزيد » هرگز از خيال و آرزو بمقام عمل نخواهد رسيد ، مخصوصا با نظر به اين كه شعار هم مانند ديگر شعارهاى زيبا كه بازگو كنندهء آرمانهاى انسانى مىباشند ، اغلب وسيله اى براى وصول به مقاصد شخصى قدرتمندان قدرت پرست قرار گرفته است . اين مطلب كه طرح كرديم در اين جمله خلاصه مىشود كه « انسانى كه نتواند حقيقتى را كه خود پايدار او است و از همه كس به وى نزديكتر است ، دوست بدارد و به آن محبّت بورزد ، چگونه مىتواند به ديگران كه غير از خود او است و زمانى محدود با وى در ارتباط خواهد بود و در موقع مقتضى چهرهء تضادّ هم به او نشان خواهد داد ، عشق و محبّت\r\n","description":"","footnote":"","page_name":" 340 ","page_number":340},
  {"content":"\r\nراستين داشته باشد » .\r\n59 ، 62 - و اعلموا أنّ الأمل يسهى العقل و ينسى الذّكر ، فأكذبوا الأمل فإنّه غرور و صاحبه مغرور ( و بدانيد آرزو باعث فراموشكارى و غفلت عقل مىگردد و ذكر خداوندى را بفراموشى مىاندازد . پس آرزو را تكذيب كنيد كه موجب فريب است و صاحب آروز فريب خورده مىباشد ) .\r\n\r\nآرزوها\r\nآرزوئى كه در اين جملات آمده است عبارت است از نوعى خواستن كه خواسته شده موضوعات غير ضرورى بوده و دور از توانائى فعلى است و ممكن است همين ناتوانى براى آينده هم ادامه پيدا كند . به همين جهت است كه بايد گفت انسان آرزوگرا همواره در فرداهاى موهوم زندگى مىكند و واقعيّت زنجيرى ديروز و امروز در زندگى او نقش طبيعى خود را از دست داده‌اند . و تفاوت ميان آرزو و اميد در اينست كه اميد به آن خواسته متعلَّق مىشود كه بدست آوردن آن معقول بوده و توانائى براى وصول به آن ، دور از امكان نيست . به همين جهت است كه اميدوارى يكى از پديده‌هاى مطلوب روانى است به شرط اين كه عامل كوشش براى تأمين ضرورتهاى ابعاد طبيعى و روحى انسانى بوده باشد .\r\nبا اين تفسير معلوم مىشود كه هر آرزوئى داراى آن خاصّيّتها كه در جملات مورد تفسير آمده است نمىباشد . همچنين تفاوت ميان آرزو و ميل به موفّقيّت در زندگى در اينست كه ميل به چيز معقول در زندگى و احساس نشاط بوسيلهء آن ميل ، پديده ايست سازنده و مفيد كه باضافهء شادابى و طراوت روح كه اثر مستقيم آن است ، مناسبترين عامل منتفى شدن ملالت و يأس و بدبينىهاى مخرّب نيز مىباشد . در بارهء آرزو از نظر ماهيّت و مختصّات آن و همچنين\r\n","description":"","footnote":"","page_name":" 341 ","page_number":341},
  {"content":"\r\nبا نظر به عوامل و انگيزه هائى كه در كمّيّت و كيفيّت پديدهء مزبور مؤثّرند ، مطالب متعدّدى را مىتوان مطرح نمود . ما در اين مبحث سه خاصّيّت اساسى آرزو را كه در جملات مورد تفسير آمده است مورد بررسى قرار مىدهيم و سپس جملات ديگرى را كه در بارهء آرزو در نهج البلاغه آمده است مورد توضيح قرار مىدهيم :\r\n\r\nخاصّيّت يكم - فراموشكارى و غفلت عقل در كارهاى خود\r\nخاصّيّت اوّل آرزوهاى دور و دراز است . اين قضيّه با نظر به اين كه تعقّل ناب آدمى بر مبناى مقدورات و امكانات و ضرورتهاى زندگى فعّاليّت مىنمايد و با نظر به اين كه تمايل و خواستن در آرزوها مبانى مزبور را مراعات و محاسبه نمىكند ، لذا آرزو به معناى مزبور يكى از عوامل اختلال عقل محسوب مىشود . از طرف ديگر پديدهء آرزو باضافهء اين كه مغز انسان را با خيالات واهى و بازى با مفاهيم غير مقدور مشغول مىسازد ، داراى نوعى عامل تأثّر روانى است كه ناشى از رها كردن حقائق و واقعيّات معقول فعلى و دل بستن به حقيقت نماهائى در آينده است كه مانند سراب آبنما مىدرخشند ، و باضافهء اين كه از آن سراب بهره اى نصيب انسان نخواهد گشت ، حتّى در راه وصول به همان سراب نيز انواعى رويدادهاى محاسبه نشده بوجود مىآيند كه از رسيدن به همان سراب جلوگيرى مىنمايند . اين تأثير كه معلول ترتيب اثر دادن به بازيگرىهاى مغزى در بارهء خواسته‌هاى بىاساس است ، يك پديدهء بىطرف و بىكار در درون آدمى نيست ، بلكه حتّى يك لحظه از آن پديده بدون مستهلك ساختن انرژى و توان مغزى بوجود نمىآيد و ادامه پيدا نمىكند . زيرا -\r\n\r\nپس بهر ميلى كه دل خواهى سپرد\r\nاز تو چيزى در نهان خواهند برد\r\n\r\nپس مىتوان گفت آرزوهاى بىاساس بعلاوهء مختلّ ساختن فعّاليّت عقل انرژى و توان با ارزش مغزى را مىخورد بدون اين كه نتيجه اى معقول داشته باشد . آيا اين همه ناله‌ها و گله‌ها از قصور تعقّل در فعّاليّتهاى خود و از سستى\r\n","description":"","footnote":"","page_name":" 342 ","page_number":342},
  {"content":"\r\nو بىنشاطى در حيات ، معلول اين گونه آرزوهاى بىپايه و غير متّكى بر واقعيّات نيست زيرا بديهى است كه شكستن هر آرزو و عملى نشدن آن ضربه اى به روان آدمى وارد مىسازد و موجب افسردگى مىگردد .\r\n\r\nخاصّيّت دوم - آرزوهاى بىپايه انسان را از ذكر خداوندى غافل مىسازد\r\nو موجب آن مىشود كه انسان خدا را فراموش نمايد . در نتيجهء اين غفلت و فراموشى است كه انسان به غفلت در بارهء خويشتن و خود فراموشى دچار مىگردد - * ( وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ أُولئِكَ هُمُ الْفاسِقُونَ ) * ( 1 )  .\r\n( و نباشيد از آنان كه خدا را فراموش كردند و خدا هم آنانرا وادار به خود فراموشى نمود . آنان فاسقند ) .\r\nبديهى است كه انسان آرزوگرا كه دل به خيالات خوشايند بسته است ، و همواره در فرداهائى موهوم كه ساختهء مغز بازيگر خويش است ، زندگى مىكند ، چگونه مىتواند طعم واقعيّتها و قوانين جاريه در آنها را بچشد و چگونه مىتواند دوام فيض خداوندى را بر آن واقعيّات و قوانين درك نمايد بعضى از مردم عامى اگر چه در موضوعات فراوانى هم از انديشه و دانش برخوردار هستند ، گمان مىبرند كه مقصود از ذكر خداوندى كه مخالف آرزوگرائى است ، فقط به ياد آوردن مفهومى مبهم از خدا كه با مغز خودشان ساخته‌اند ، مىباشد و يا منظور از ذكر خداوندى عبارت است از به زبان آوردن الفاظى زيبا كه داراى مفاهيمى ماوراى طبيعى است ، و نمىفهمند كه اين گونه مفهومگرائى و اين گونه عشق به الفاظ خود حجاب ضخيمى است كه از تابش فروغ الهى بر دلها جلوگيرى مىكند . ما بايد بدانيم كه منظور از ذكر خداوندى چه بوسيلهء الفاظ باشد و چه با يادآورى قلبى ، قرار گرفتن در جاذبهء كمال مطلق\r\n","description":"","footnote":" ( 1 ) . الحشر آيهء 19 . ","page_name":" 343 ","page_number":343},
  {"content":"\r\nاست كه اساسىترين عنصر آن ، عبارتست از حركت در واقعيّات هستى بزرگ كه جلوه گاه فروغ ربّانى است . به همين جهت است كه اشتغال درونى به فرداهاى موهوم و خواسته‌هاى بىاساس ، در حقيقت اعراض از هستى و قانون آن و غفلت و ناديده گرفتن آن فروغ ربّانى است كه فقط ديدگان بينايان آن را مىبيند . آرزو گرائى مانند زيستن در آن گونه شعر و شاعرى است كه حيات را با خيال و تجسّمهاى پا در هوا مستهلك مىسازد و حقائق حيات را مسخ و آنها را به شكل كاريكاتور در مىآورد و اين هم يكى از عوامل غفلت و فراموش كردن ذكر خداوندى است . به همين جهت است كه خداوند خالق حيات و مغز و روان براى بيدار كردن شاعران مىفرمايد : * ( وَالشُّعَراءُ يَتَّبِعُهُمُ الْغاوُونَ . أَ لَمْ تَرَ أَنَّهُمْ فِي كُلِّ وادٍ يَهِيمُونَ . وَأَنَّهُمْ يَقُولُونَ ما لا يَفْعَلُونَ . إِلَّا الَّذِينَ آمَنُوا وَعَمِلُوا الصَّالِحاتِ وَذَكَرُوا الله كَثِيراً . . . ) * ( 1 ) \r\n( و شعراء كسانى هستند كه گمراهان از آنان پيروى مىكنند . مگر نمىبينى آنان در هر وادى گمراه مىگردند . و آنان چيزى مىگويند كه به آن عمل نمىكنند . مگر كسانى كه ايمان آورده و اعمال صالحه بجا مىآورند و خدا را فراوان ذكر مىكنند ) .\r\nذكر خداوندى و ايمان و عمل صالح است كه شاعر را از غوطه ور گشتن در خيالات بىاساس و مسخ واقعيّات جلوگيرى مىنمايند .\r\n\r\nخاصّيّت سوم - خود فريبى است ، كسانى كه عمر خود را در آرزوها سپرى مىنمايند ،\r\nچنان نيست كه مشاعر و انديشه و هشيارىهاى خود را بكلَّى از دست بدهند ، اگر چه از امتيازات طبيعى آنها خود را محروم مىسازند ، اين اشخاص با آن عوامل درك واقعيّات اگر چه بطور ناقص مىفهمند كه آرزوهاى آنان بر پايهء منطقى واقعيّات استوار نيست ، مخصوصا آن اشخاص كه بارها با\r\n","description":"","footnote":" ( 1 ) . الشّعراء آيهء 224 تا 227 . ","page_name":" 344 ","page_number":344},
  {"content":"\r\nشكست آرزوها و پوچى آنها روياروى شده‌اند ، باز خود را مىفريبند بنا بر اين ، تكيه بر آرزوها با فرض توجّه به بىپايگى آنها و به مواجه شدن آنها با شكست ، از آشكارترين موارد خود فريبىها است كه موجب محروميّت از زندگى با خود حقيقى مىباشد . امير المؤمنين عليه السّلام در مواردى از سخنانش پديدهء آرزوگرائى را مطرح و با بيانات گوناگون مردم را از اين پديده بر حذر داشته است . ما اين موارد را متذكَّر مىشويم :\r\n1 - من أطال الأمل أساء العمل\r\n( 1 )  . ( كسى كه آرزوى دراز در سر بپروراند ، عمل او بد خواهد گشت ) .\r\n2 - عباد اللَّه ، إنّكم و ما تأملون من هذه الدّنيا أثوياء مؤجّلون\r\n( 2 )  . ( اى بندگان خدا ، شما و آنچه را كه از اين دنيا آرزو مىكنيد مهمانان موقّت هستيد ) .\r\n3 - فلا يغرّنّك سواد النّاس من نفسك ، و قد رأيت من كان قبلك ممّن جمع المال و حذر الإقلال و أمن العواقب طول أمل و استبعاد أجل\r\n( 3 ) \r\n( فريب سياهى انبوه مردم در پيرامونت را مخور در صورتى كه كسانى را پيش از خود ديدى كه مال جمع كردند و از قناعت به اندك اجتناب نمودند و به جهت آرزوى دراز و دور شمردن پايان زندگى از عواقب ناشايست و ناگوار آنها خود را در امن ديدند ) .\r\n4 - أما رأيتم الَّذين يأملون بعيدا و يبنون مشيدا و يجمعون كثيرا ، كيف أصبحت بيوتهم قبورا و ما جمعوا بورا\r\n( 4 )  . ( آيا نديديد كسانى را كه آرزوهاى دور و دراز در سر پروراندند و بناهاى عالى و محكم ساختند و اندوخته‌هاى زياد جمع كردند ، چگونه خانه‌هاى آنان مبدّل به گورها شد و اندوخته هايشان عامل هلاكتشان گشت ) .\r\n","description":"","footnote":" ( 1 ) . نهج البلاغه - كلمات قصار شمارهء 36 .  ( 2 ) . خطبهء 129 ص 187 .  ( 3 ) . خطبهء 132 ص 190 .  ( 4 ) . خطبهء 132 ص 190 . ","page_name":" 345 ","page_number":345},
  {"content":"\r\n5 - ألا و إنّكم فى أيّام أمل من ورائه أجل\r\n( 1 )  . ( آگاه باشيد ، شما در اين دنيا روزهاى آرزو را سپرى مىكنيد كه به دنبال آنها پايان زندگى فرا مىرسد ) .\r\n6 - فبادروا العمل و كذّبوا الأمل فلاحظوا الأجل\r\n( 2 )  . ( پس به عمل پيشدستى كردند و آرزو را تكذيب نمودند و پايان زندگى را در نظر گرفتند ) .\r\n7 - و من عبرها أنّ المرء يشرف على أمله فيقتطعه حضور أجله ، فلا أمل يدرك و لا مؤمّل يترك\r\n( 3 )  . ( از عوامل عبرتگيرى از اين دنيا است كه مرد بر آرزوى خود ميل و اشراف پيدا مىكند و حضور پايان زندگيش آرزو را از وى قطع مىكند ، و با حضور مرگ نه آرزوئى دريافت شده است و نه از آنچه كه از او خواسته شده است ، رها گشته است ) .\r\n8 - إنّ أخوف ما أخاف عليكم اثنان : اتّباع الهوى و طول الأمل .\r\nفأمّا اتّباع الهوى فيصدّ عن الحقّ و أمّا طول الأمل فينسى الأخرة\r\n( 4 )  . ( شديدترين ترسى كه در بارهء شما دارم ، دو چيز است : پيروى از هوى و درازى آرزو . امّا پيروى از هوى مانع از زندگى بر مبناى حقّ است .\r\nو امّا درازى آرزو ، آخرت را به فراموشى مىسپارد ) .\r\n9 - و لا يغلبنّكم فيها الأمل\r\n( 5 )  . ( در اين دنيا آرزو بر شما غلبه نكند ) .\r\n10 - أيّها النّاس ، الزّهادة قصر الأمل و الشّكر عند النّعم و التّورّع عند المحارم\r\n( 6 )  .\r\n","description":"","footnote":" ( 1 ) . خطبهء 28 ص 71 .  ( 2 ) . خطبهء 114 28 ص 170 .  ( 3 ) . خطبهء 114 ص 170 .  ( 4 ) . خطبهء 42 ص 83 .  ( 5 ) . خطبهء 52 ص 89 .  ( 6 ) . خطبهء 81 ص 106 . ","page_name":" 346 ","page_number":346},
  {"content":"\r\n( اى مردم ، زهد همان كوتاه كردن آرزو و شكر در موقع متنعّم شدن به نعمتها و پرهيز شديد از محرّمات است ) .\r\n11 - و اعلم يقينا أنّك لن تبلغ أملك\r\n( 1 )  . ( فرزندم ، يقينا بدان كه تو به آرزويت نخواهى رسيد ) .\r\n12 - لا تكن ممّن يرجو الأخرة به غير العمل و يرجّى التّوبة به طول الأمل\r\n( 2 )  . ( مباش از آن كسانى كه آخرت را بدون عمل آرزو مىكند و به آن اميد مىدارد و به جهت طول آرزو توبه را بتأخير مىاندازد . )\r\n13 - لو رأى العبد الأجل و مصيره لأبغض الأمل و غروره\r\n( 3 )  . ( اگر بنده پايان زندگى و سرنوشت نهائى خود را مىديد ، آرزو را دشمن مىداشت ) .\r\n14 - فعيشك قصير ، و خطرك يسير و أملك حقير\r\n( 4 )  . ( اى دنيا عيش تو كوتاه و خطر تو ناچيز و آرزو در بارهء تو محقّر است ) .\r\n15 - فاتّقى عبد ربّه ، نصح نفسه ، و قدّم توبته و غلب شهوته ، فإنّ أجله مستور عنه و أمله خادع له\r\n( 5 )  . ( آن بنده براى خدايش تقوى ورزيد كه خيرخواه خويشتن شد و توبه اش را پيش انداخت و به شهوتش غلبه كرد ، زيرا پايان زندگى او پوشيده و آرزويش فريبندهء او است ) .\r\n16 - من جرى فى عنان أمله عثر بأجله\r\n( 6 ) \r\n( هر كس كه خود را به اختيار آرزويش سپرد ، با پايان زندگيش بلغزش مىافتد [ يا نتيجهء لغزشش را با پايان رسيدن اجلش خواهد ديد 
  ]\r\n","description":"","footnote":" ( 1 ) . نامه‌ها و وصايا ص 401 شماره 29 .  ( 2 ) . كلمات قصار ص 497 شمارهء 15 .  ( 3 ) . در ص 534 شمارهء 334 .  ( 4 ) . در ص 481 شماره 77 .  ( 5 ) . خطبهء 64 ص 95 .  ( 6 ) . كلمات قصار ص 471 شماره 19 . ","page_name":" 347 ","page_number":347},
  {"content":"\r\n17 - تراه قريبا أمله ، قليلا زلله\r\n( 1 ) \r\n( انسان متّقى را خواهى ديد كه آرزويش نزديك و لغزشش اندك است )\r\n18 - الدّهر يخلق الأبدان و يجدّد الآمال\r\n( 2 ) \r\n( گذشت روزگار بدنها را كهنه و آرزوها را تجديد مىنمايد )\r\n19 - و تصافيتم على حبّ الآمال\r\n( 3 )  . ( اجتماع بر محبّت آرزوها نموديد )\r\n20 - أرهقتهم المنايا دون الآمال\r\n( 4 ) \r\n( مرگهاى آنان ( گذشتگان ) پيش از آنكه به آرزوهاى خود برسند شتابان بر سرشان تاختن گرفتند )\r\n21 - و تحلَّت بالأمال و تزيّنت بالغرور\r\n( 5 ) \r\n( و دنيا خود را [ براى مردم ساده انديش و هوى پرست 
  ] بياراست و براى فريفتن آنان خود را مزيّن نمود )\r\n22 - قد غاب عن قلوبكم ذكر الآجال ، و حضرتكم كواذب الآمال\r\n( 6 ) \r\n( ناپديد شده است از دلهايتان ذكر اجلها و حاضر شده است در دلهايتان آرزوهاى دروغين . )\r\n23 - و إنّما هلك من كان قبلكم به طول آمالهم و تغيّب آجالهم\r\n( 7 ) \r\n( و جز اين نيست كه آنان كه پيش از شما در اين دنيا زندگى كرده‌اند ، به جهت آرزوهاى دور و دراز و ناپديد كردن پايان زندگى براى خويشتن هلاك گشتند )\r\n","description":"","footnote":" ( 1 ) . خطبهء 193 ص 305 .  ( 2 ) . كلمات قصار ص 480 شماره 72 .  ( 3 ) . خطبهء 133 ص 192 .  ( 4 ) . خطبهء 83 ص 110 .  ( 5 ) . خطبهء 111 ص 164 .  ( 6 ) . خطبهء 113 ص 168 .  ( 7 ) . خطبهء 147 ص 205 . ","page_name":" 348 ","page_number":348},
  {"content":"\r\n\r\nمقدّمه اى بر توضيح مختصّات آرزوهاى دور از موقعيّت منطقى در جملات امير المؤمنين عليه السّلام\r\nدر جملاتى كه در بالا از امير المؤمنين عليه السّلام آورديم ، مختصّات گوناگون آرزوهاى دور و دراز و خلاف موقعيّت منطقى آدمى گوشزد شده است . نخست اين تقسيم را در بارهء مفهوم آرزو و متعلَّق آن متذكَّر مىشويم كه براى فهم جملات امير المؤمنين عليه السّلام ضرورت دارد . در مقدّمهء اين مبحث گفتيم : آرزوئى كه در جملات مورد تفسير آمده است ، عبارتست از نوعى خواستن كه خواسته شده امرى غير ضرورى بوده و دور از توانائى فعلى باشد و احتمال همين ناتوانى براى آينده هم ادامه پيدا كند . از اين توصيف روشن مىشود كه هر آرزوئى باطل نيست . بلكه با نظر به مفهوم خود آرزو و متعلَّقات آن ، انواعى از آرزوها وجود دارد .\r\n1 - در آن صورت كه آرزو به معناى خواستن امرى معقول بوده و موجب اختلال در جريان منطق « حيات معقول » نباشد ، مسلَّما اين خواستن باطل نبوده و درجهء مطلوبيّت آن ، مربوط به درجهء اهمّيّت آن امر معقول است كه مورد آرزو قرار گرفته است ، زيرا مطلق پديدهء خواستن اگر چه موضوع خواسته شده در آينده بوده باشد ، امرى قبيح و باطل نيست مگر چنان كه در نوع چهارم خواهيم گفت : خواستن امرى در آينده موجب گسيختن خويشتن از واقعيّات و منطق صحيح جريان حيات بوده باشد .\r\n2 - خواستن امرى ضرورى در آينده اى مناسب با موقعيّت انسان و امكانات مربوط به آن امر ضرورى ، نه تنها قبيح و باطل نيست ، بلكه با نظر به ضرورت آن امر ، مطلوب و شايسته هم مىباشد ، مانند كشاورزى كه سعى و كوشش خود را در بوجود آوردن مقدّمات محصول مانند آماده كردن زمين و پاشيدن بذر و آبيارى كشتگاه و دفع آفات كشت و غير ذلك ، انجام داده و رسيدن محصول و بهره بردارى از آن را در « حيات معقول » خود مىخواهد .\r\n","description":"","footnote":"","page_name":" 349 ","page_number":349},
  {"content":"\r\nاين خواستن كاملا امرى است طبيعى كه از مطلوبيّت خواستن يك جريان طبيعى قانونى نيز برخوردار مىباشد .\r\n3 - خواستن امرى زشت و ناشايست ، اين گونه آرزو چه متعلَّق به آيندهء نزديك يا دور باشد و چه در حال حاضر قبيح و باطل است و قطعا موجب اختلال در قوانين مغزى و روانى بوده و آرزوگرا را در معرض ابتلاء به نابكارىها و زشتىها قرار مىدهد .\r\n4 - گسيختن خويشتن از واقعيّات فعلى و منطق صحيح جريان حيات ، اگر چه موضوع خواسته شده فى نفسه امرى شايسته بلكه ضرورى بوده باشد ، زيرا گسيختن خويشتن از واقعيّات فعلى و منطق صحيح حيات ، قطعا موجب اختلال حلقه‌هاى زنجيرى واقعيّات براى او در آينده بوده و موجب سقوط موضوع خواسته شده از شايستگى و ضرورت مربوط به حلقه‌هاى زنجيرى خواهد بود . با نظر به انواع چهارگانه آرزو ، اين مسئله پيش مىآيد كه بنا بر اختلاف انواع آرزوها ، چه بايد كرد كه آدمى منطق « حيات معقول » خود را در اين زندگانى از دست ندهد كه موجب از دست دادن « خويشتن » گردد شايد مطالعه كنندهء محترم پاسخ اين مسئله را در ضمن توصيف انواع چهارگانهء آرزو دريافته باشد . با اين حال براى تذكَّر مىتوان پاسخ مسئله را چنين بيان كرد : اگر انسانى كه خواستار « حيات معقول » است به دو موضوع بسيار با اهمّيّت توجّه كند ، بطور طبيعى همهء خواستنها و خواسته شده‌هاى او چه در صورت آرزو و چه در صورت اميد و رجاء با منطق واقعى خود به جريان مىافتند و نه تنها موجبات عقب ماندگى او را در مسير رشد فراهم نمىآورند ، بلكه عاليترين و نيرومندترين عامل حركت در مسير رشد هم مىباشند . اين دو موضوع عبارتند از : يك - شناخت و ارزيابى واقعيّات حيات باندازهء توانائى در شناخت و برقرار كردن ارتباط با آنها .\r\n","description":"","footnote":"","page_name":" 350 ","page_number":350},
  {"content":"\r\nبعنوان مثال : كسى كه ميداند در هيچ نقطه اى از صحنهء گستردهء جهان و موجوديّت آدمى ، معلولى بدون علَّت بوجود نمىآيد ، قطعى است كه چنين شخصى به هيچ وجه با يقين به عدم امكان بروز علَّت براى بوجود آمدن معلولى كه خواستهء او است معلول مزبور را نخواهد خواست و آن را مورد آرزو قرار نخواهد داد .\r\nدو - پذيرش و ايمان به اين اصل اساسى كه فيض مستمرّ هستى چه در پهنهء وجود عينى و چه در حيات آدمى در هر لحظه اى از خداوند متعال سرازير مىگردد و هيچ رويدادى اگر چه ناچيزتر از همهء وقايع و حوادث دنيا باشد ، بدون اراده و مشيّت خداوندى بجريان نمىافتد . اين موضوع دوم همان است كه خداوند متعال به بندگانش در قرآن مجيد اعلام فرموده است : * ( وَلا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ الله ) * ( 1 ) \r\n( و حتما مگو در بارهء چيزى كه من فردا آن را انجام خواهم داد ، مگر اين كه [ بگويى 
  ] اگر خدا بخواهد ) علَّت اين شرط همان استناد دوام و استمرار هستى با تمام جزئيّات و كلَّيّاتش به فيض و مشيّت خداوند سبحان است كه با دلائل محكم اثبات شده است . اگر كسى بخواهد يك روشنائى مختصر و ابتدائى در بارهء اين موضوع داشته باشد ، كافى است به وضع مغز و روانى خود بنگرد كه هيچ كس توانائى شناخت همه جانبهء لحظهء بعدى خود را نمىداند و اين حقيقتى است كه دوام حركات و دگرگونىهاى درونى متجدّد و مختلف مستند به عوامل گوناگون آن را اثبات نموده است - عواملى كه هرگز پيشبينى آنها به صد در صد نمىرسد .\r\nو امّا جهان برونى چه در روابط انسانها با يكديگر و چه در روابط انسانها با طبيعت و پديده هائى كه با دست خود مىسازد ، ناتوانى از فهم قطعى حتّى\r\n","description":"","footnote":" ( 1 ) . الكهف آيهء 23 . ","page_name":" 351 ","page_number":351},
  {"content":"\r\nناتوانى از حدس كامل كه لحظات بعدى دقيقا چه خواهد شد ، روشنتر از آن است كه احتياجى به بحث و گفتگو داشته باشد .\r\n\r\nاگر محوّل جان جهانيان نه قضا است\r\nچرا مجارى احوال بر خلاف رضا است\r\nبلى قضا است بهر نيك و بد عنان كش خلق\r\nبدان دليل كه تدبيرهاى جمله خطا است\r\nهزار نقش بر آرد زمانه و نبود\r\nيكى چنان كه در آئينه تصوّر ما است\r\n\r\nانورى البتّه مقصود از قضا در ابيات فوق ، نظاره و سلطه و تصرّف دائمى خداوندى در هستى است ، نه معناى عاميانه آن مساوى جبر مطلق است .\r\nدر پايان اين مقدّمه ، نكته اى را كه بايد متذكَّر شويم ، اينست كه با نظر بمطالب فوق هر چه زمان آرزو ، يعنى زمان حصول « خواسته شده » طولانىتر بوده باشد ، يا هر چه موضوع « خواسته شده » از حيطهء امكانات آدمى دور تر بوده باشد ، آرزوئى بىاساستر و باطل و مهلكتر خواهد بود . اكنون مىپردازيم به تفسير جملات امير المؤمنين ( ع ) در بارهء آرزو و آرزوگرائى كه مختصّات آن را بيان مىنمايند : 1 - آرزوهاى دور و دراز موجب بد عملى است . اين مختصّ از جملهء شمارهء 1 و 4 و 6 بر مىآيد . دليل اين مختصّ كاملا روشن است ، زيرا مغز و روان آدمى تا حدودى همان اشتياق و نيرو و ديگر سرمايه‌هاى حياتى را در موقع آرزوها مصرف مىنمايد كه در هنگام عمل يعنى آرزو با اين كه يك پديدهء ذهنى و تمايل روانى است بدون اين كه به شكل اراده در هنگام عمل بوده باشد ، با اين حال اقناع و تسلَّى كه انسان آرزوگرا براى خود تلقّى مىنمايد ، مانند اقناع و تسلَّى خاطر در ارادهء مقرون به عمل مىباشد ، به همين جهت است\r\n","description":"","footnote":"","page_name":" 352 ","page_number":352},
  {"content":"\r\nكه اعمال انسان آرزوگرا به همان اقناع و تسلَّى خيالى مستند مىگردد و جوهر و ارزش خود را از دست مىدهد . بعنوان مثال : كسى كه علم را نه براى وصول به واقعيّات و گريز از ظلمت جهل ، بلكه مستند به آرزوى ثروت و مقامى كه در آينده بدست خواهد آورد ، فرا مىگيرد ، بدون ترديد طعم جوهر و ارزش ارتباط صحيح با واقعيّات را نخواهد چشيد ، از اين جهت علمى كه بدست خواهد آورد ، داراى آن حقيقت و ارزش نخواهد بود و اين همان درد ناگوارى است كه تمدّن اخير باصطلاح براى بشريّت به ارمغان آورده است . از طرف ديگر آرزوى وصول به مقاصد دور و دراز و خارج از حيطهء امكانات ، عملى را كه صادر مىشود در جاذبهء آن مقاصد قرار مىدهد و چون مقاصد دور از حيطهء امكانات و به گذشتن برهه هائى از زمان نيازمند است ، نمىتواند اثر منطقى در عمل عينى داشته باشد ، لذا عمل صادر شده يا مستند به عوامل محاسبه نشده انجام مىگيرد و يا مستند به سايه‌هاى خيالى آن مقاصد ، و در نتيجه عمل مردم آرزوگرا بىپايه و بىارزش مىگردد . لذا اگر آگاهى و هشيارى شخص آرزوگرا به اصالت عمل و ارزش آن ، بكلَّى از بين نرفته باشد ، با كشف شدن اصالت و ارزش آن دير يا زود غم و اندوهى خاصّ سراغ درونش را خواهد گرفت : -\r\n\r\nآن غم آمد ز آرزوهاى فضول\r\nكه بدان خو كرده است آن صيد غول\r\n\r\n2 - آرزوهاى دور و دراز موجب غفلت از آينده اى كه دير يا زود سراغ آرزوگرايان را مانند ديگر انسانها خواهد گرفت ، مىباشد ، زيرا آدمى با آرزوئى كه در سر مىپروراند ، هم بطور ناآگاه زمان را تا بينهايت مىكشاند ، و از موقعيّت حياتى محدود خود بيشتر كشش مىدهد و نمىگذارد عواقب حقيقى حيات در ديدگاه او قرار بگيرد و هم در مقاصد و عواقبى كه در مغز و روان خود ساخته است ، زندگى مىنمايد و لذا همواره از انديشهء صحيح در عواقب حقيقى زندگى و رويدادهاى آن ، خود را محروم مىسازد . همچنين آرزوگرائى آدمى را از هدف اعلاى زندگى و عاقبت حتمى آن كه بدون آن حيات جز يك\r\n","description":"","footnote":"","page_name":" 353 ","page_number":353},
  {"content":"\r\nخيال « از هيچ بسوى هيچ » نمىباشد ، غافل و منصرف مىنمايد . اين بدترين و مهلكترين مختصّ آرزوگرائى است كه زندگى آدمى را به افسانه اى بى معنى مبدّل مىسازد . اين مختصّ را امير المؤمنين ( ع ) در جملات شمارهء 3 و 13 و 15 و 22 و 23 بيان فرموده است .\r\n3 - بدانجهت كه تحقيق آرزوها مانند خود انسان است كه داراى عمرى محدود و امكانات معيّن است ، لذا نمىتواند نامحدود و بىحساب بوده باشد .\r\nدر هر شبانه روزى در اين دنيا صدها هزار انسانهائى كه آرزوهاى دور و دراز در سر مىپرورانند ، پيش از آنكه حتّى بمقدّمات وجودى آن آرزوها برسند ، اجل آنان فرا مىرسد و سر ببالش مرگى كه پايان دهندهء همهء خيالات و پندارها و آرزوها است مىگذارند . يكى از دلائل محكم براى اثبات اين حقيقت كه اكثريّت مردم به جهت محروميّت از مديريّت زندگى اجتماعى و تعليم و تربيت صحيح ، نابالغ از اين دنيا مىروند ، همين عدم تطابق ميان آرزوها و محدوديّت زندگى است كه مغز و روان آدمى را مشغول مىنمايد و در عين حال نمىفهمد كه خود مغز و روان در يك رشته حوادث جهان هستى حلقه هائى بسيار محدود از آنها را اشغال نموده و مهمان چند روزه اى است كه تا بخواهد به آن آرزوها برسد ، طومار زندگيش در هم پيچيده شده است . اين مختصّ آرزو در جملات شمارهء 2 و 5 و 6 و 7 و 16 و 20 آمده است . لذا اين قضيّه را مىتوان بعنوان قانون آرزو در نظر گرفت كه -\r\n\r\nآرزو مىخواه ليك اندازه خواه\r\nبر نتابد كوه را يك برگ كاه\r\n\r\n4 - متعلَّق آرزو هر چه باشد ، حقير و ناچيز است . معناى اين مختصّ آن نيست كه آنچه كه مقصود انسان آرزوگر است ، حتما به نظر او محقّر است ، زيرا هيچ انسان معمولى از نظر درك و شعور آنچه را كه براى او محقّر و ناچيز است آرزو نمىكند ، بلكه معناى اين كه آرزو هر چه باشد محقّر است ، اينست كه ارزش حيات و اراده و عقل و وجدان آدمى با عظمتتر و با ارزشتر از آن\r\n","description":"","footnote":"","page_name":" 354 ","page_number":354},
  {"content":"\r\nاست كه در بوجود آوردن آرزو و تقويت و ادامهء آن كه از خيال محض سيراب مىشود و جز استهلاك حيات و اراده و عقل ميوه اى نمىدهد صرف شود . البتّه تاكنون در ضمن اين مباحث روشن شده است كه مقصود از آرزوئى كه ارزش صرف كردن انديشه و تعقّل و خواستن ندارد ، آن آرزو است كه امور غير ضرورى زندگى را مورد طمع و خواست قرار مىدهد و آدمى را از واقعيّات و از نظاره و سلطهء مطلقه و دائمى خداوندى غافل مىسازد . اين مختصّ در جملات 5 و 6 و 7 و 14 و 16 و 20 آمده است .\r\n5 - آرزوهاى دور و دراز از رفتار و گفتار بر مبناى حقّ جلوگيرى مىكند . در مباحث گذشته به اين مطلب اشاره كرديم كه دارندهء آرزوهاى نامعقول واقعيّات فعلى را زير پا مىگذارد و به واقعيّت نماهاى دور از موقعيّت حقيقى آدمى دل مىبندد و بدانجهت كه هر انسانى بايد حسّ واقعجوئى و ارتباط خود را با واقعيّات اشباع و تنظيم نمايد ، لذا انسان آرزوگرا با بهره بردارى از نيروى تجسيم و تلقين ، واقعيّت نماهاى خارج از حيطهء موقعيّت منطقى خود را عين واقعيّت حقيقى تلقّى مىكند و بدين ترتيب خود را از حركت بر مبناى حقّ محروم مىسازد . اين مختصّ در جملهء 8 و 22 و 23 آمده است و در جملهء 23 تعبيرى وجود دارد كه بسيار با اهمّيّت است ، در اين جمله امير المؤمنين ( ع ) مىفرمايد : « جز اين نيست كه آنان كه پيش از شما در اين دنيا زندگى كرده‌اند ، به جهت آرزوهاى دور و دراز و ناپديد كردن پايان زندگى براى خويشتن هلاك گشتند » چنان كه ملاحظه مىشود ، فريب آرزوهاى دور و دراز خوردن عامل هلاكت معرّفى شده است ، نه فقط عامل از دست رفتن سود و لذّت « حيات معقول » اين همان نتيجهء قطعى است كه ما از آن بعنوان معلول كاملا طبيعى گسيختن از حقائق و واقعيّات تعبير مىنمائيم .\r\n\r\nآرزو جستن بود بگريختن\r\nپيش عدلش خون تقوى ريختن\r\nاين جهان دام است و دانه اش آرزو\r\nدر گريز از دامها روى آرزو\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nچون چنين رفتى بديدى صد گشاد\r\nچون شدى در ضدّ آن ديدى فساد\r\n\r\n6 - آرزوهاى دور و دراز بر نفوس ضعيف پيروز ميشوند و شخصيّت انسانى را در سايه هائى از واقعيّت نماهاى گسترده در زمانهاى دور سرگردان مى - نمايند . اين عشق و علاقه بر واقعيّتها جوشش استعدادهاى ذاتى شخصيّت را خاموش مىسازد و شخصيّت انسانى مانند درختى مىشود كه شاخه‌ها و شكوفه - هاى آن را قطع كنند و بجاى آنها چوبهاى خشك را به همان درخت بچسبانند ، اگر چه شكل و رنگ آن چوبهاى خشك خيلى زيباتر از شاخه‌ها و شكوفه - هاى اصلى خود درخت بوده باشد . و اين زيبائى و جاذبه موجب ناپديد شدن شخصيّت از انسان و بايستىهاى آن مىگردد . اين مطلب در جملهء شمارهء 10 آمده است . در اين صورت آدمى خود را مىفريبد و ديگران نيز كه از وضع شخصيّت او اطَّلاعى ندارند گول آن چوبهاى خشك را مىخورند .\r\n7 - كوتاه بودن آرزوها يكى از سه عنصر زهد در اين دنيا است و عنصر دوم آن ، سپاس و شكر در موقع برخوردارى از نعمتها است و عنصر سوم آن ، خوددارى و پرهيز شديد از محرّمات مىباشد . مسلَّم است كه مقصود از كوتاهى آرزوها فقط كوتاهى زمانى نيست ، زيرا اگر موضوع آرزو امرى نامعقول بوده باشد ، هيچ تفاوتى ما بين يك دقيقه و يك قرن براى تباهى « خواستن » وجود ندارد و اگر آرزو به معناى اشتياق و خواستن امرى معقول بوده باشد ، چه دقيقه و چه يك قرن ، اثرى در مطلوبيّت چنين آرزوئى ندارد . مبناى قضيّه اينست كه اگر آرزو و خواستن بطورى باشد كه بتواند روح آدمى را با كمالجوئى و حقيقتطلبى شاداب و با طراوت بسازد ، قطعا اين آرزو مطلوب و دليل صفا و كمال طلبى روح است ، اين مطلب در پاسخ امير المؤمنين عليه السّلام از سخن مردى كه در يكى از جهادها در خدمت امير المؤمنين ( ع ) گفت كه « اى كاش فلان دوست ما امروز با ما بود » آن حضرت فرمودند : آيا ميل و خواست آن دوست با ما است ، آن مرد پاسخ داد : آرى ، يا امير المؤمنين . آن حضرت\r\n","description":"","footnote":"","page_name":" 356 ","page_number":356},
  {"content":"\r\nفرمودند : چون ميل و خواست او با ما بود ، در حقيقت در اين مورد شريك ما بوده است . اين جمله چنين تعبير شده است :\r\nمن رضى بفعل قوم فهو منهم .\r\n( كسى كه رضايت به عمل قومى دارد ، از همان قوم محسوب مىشود ) .\r\nمىتوانيم اين پديدهء والاى روحى را چنين بيان كنيم كه اگر اشتياق و خواستن آرمانهاى معقول و عوامل رشد به صورت يك عنصر فعّال در شخصيّت آدمى در آيد ، در اين صورت زمان و كوتاهى و درازى آن ، اهمّيّت خود را از دست مىدهد ، زيرا در اين فرض موضوع اين نيست كه آدمى يك مطلوب تجمّلى يا پديده‌هاى ضدّ حيات را در امتداد طولانى زمان مىخواهد و آن را مورد آرزو قرار مىدهد ، بلكه موضوع اينست كه روح يا شخصيّت آدمى با خواستن و آرزو آرمانهاى معقول و عوامل رشد ، طبيعت الهى خود را شكوفا مىسازد و چنان كه در بارهء انديشه مىگوئيم :\r\n\r\nاى برادر تو همان انديشه اى\r\nما بقى خود استخوان و ريشه اى\r\nگر بود انديشه ات گل گلشنى\r\nور بود خارى تو هيمهء گلخنى\r\n\r\nهمچنان در بارهء آرزو نيز مىگوئيم آرزوى آرمانهاى معقول و عوامل رشد ، شخصيّت را از ذات خود شكوفا مىسازد و مورد آرزو را در حدّ اعلاى معقول ، در خود در مىيابد . اين معنى مربوط به قانون سنخيّت ميان خواهنده و خواسته شده مىباشد -\r\n\r\nآرزوى گل بود گلخواره را\r\nگلشكر نگوارد آن بيچاره را\r\n\r\n8 - گذشت روزگاران و ساليان عمر موجب كاهش نيروهاى جسمانى مىگردد ، ولى آرزوها تازه تر و تجديد مستمرّ پيدا مىكند . اين مختصّ در جملهء 18 تصريح شده است . براى تجدّد آرزوها با گذشت ساليان عمر دو علَّت مىتوان در نظر گرفت :\r\n","description":"","footnote":"","page_name":" 357 ","page_number":357},
  {"content":"\r\nعلَّت يكم - گسيخته شدن دست انسان از واقعيّاتى كه در دوران جوانى و ميانسالى ، طعم آنها را چشيده بود و انسان خام و ساده انديش با پندار و آرزوى تجدّد آن واقعيّات پايان يافته خود را دل خوش مىدارد و بخويشتن تسلَّى مىدهد علَّت دوم - بر هم زدن يكنواختى زندگى كه از تكرار رويدادها ناشى مىگردد . اين يك قاعدهء كلَّى است كه در همهء روانهاى مردم قابل مشاهده است كه در آن هنگام كه آسياب مغز كه تا آخرين نفس از حركت باز نمىايستد ، دانه‌هاى معقول و مفيد براى آرد كردن پيدا نكند ، اگر در انبار حافظه يا ضمير ناآگاه واحد و قضايايى داشته باشد كه براى آسياب شدن دوباره و سه باره قابل بهره بردارى بوده باشد ، آنها را با مناسبتهائى بجاى دانه‌هاى معقول و مفيد به آسياب مغز مىريزد و خود را با آنها مشغول مىدارد و در آن صورت كه انبار حافظه و ناخودآگاه موادّى براى بهره بردارى نداشته باشد ، آسياب مغز خود را مىسايد كه آن هم نوعى بيمارى روانى بوجود مىآورد . چارهء اين اختلالات مغزى و روانى ، توليد دانه‌هاى معقول و مفيد از دو جهان برون ذاتى و درون ذاتى است .\r\n9 - بازگشت بسوى خدا با اشتغال به آرزوهاى دور و دراز قابل جمع نمىباشد ، اين جمله در شمارهء 12 آمده است . بدان جهت كه توبه ناشى از احساس دورى از خدا بوسيلهء انحراف و گناه و لزوم بازگشت بسوى او است ، لذا اوّلا آرزوى دراز مستلزم احساس طول عمر است كه بطور طبيعى فرداهاى بسيار طولانى را براى شخص آرزوگرا وعده مىدهد و كشش خيالى زمان از احساس ضرورت چاره جوئى براى انحرافات و گناهان جلوگيرى مىنمايد .\r\nو ثانيا - اشتغال مغز به آرزوهاى دراز خود از اين امر كشف مىكند كه موضوع بازگشت بسوى خدا و بازسازى روح با حقائق ضرورى تلقّى نشده است و الَّا انسان خردمندى كه حقيقتى بعنوان قانون روح براى او مطرح است نمىتواند\r\n","description":"","footnote":"","page_name":" 358 ","page_number":358},
  {"content":"\r\nحتّى يك لحظه از معالجه و چاره جوئىهاى اختلالاتى كه وارد شخصيّت شده است ، غفلت نمايد .\r\n\r\nآرزو بگذار تا رحم آيدش\r\nآزمودى كاين چنين مىبايدش\r\nدر عدم بودى نرستى از كفش\r\nاز كف او چون رهى اى دست خوش\r\n\r\nدر پايان اين مبحث بيك نكتهء مهمّ اشاره مىكنيم و آن عبارت است از اين كه كلمهء أمل يعنى آرزو در بعضى از جملات امير المؤمنين عليه السّلام مطلق و بدون قيد « طولانى » مورد توبيخ قرار گرفته است ، در صورتى كه آرزو به معناى خواستن خيرات و آرمانهاى معقول اگر چه در زمانهاى بسيار طولانى هم بوده باشد ، مطلوب و كشف از رشد روحى مىنمايد ، چنان كه آن آرزوگرايانى كه مورد آرزوى آنان شرور و پليدىها و جنايات است اگر چه جامهء عمل به آنها نپوشانند ، داراى منهاى منحرفى هستند كه با قانون اصلى روح ناسازگار مىباشد . لذا مقصود از آرزوهائى كه مذموم و نوعى انحراف مغزى يا روانى محسوب ميشوند همان خواستنهاى نامعقول است كه نامعقول بودن آنها يا ناشى از خواستن موضوعاتى در زمانى دور از مدت زندگى آدمى با كميّت و كيفيّت معقول است و يا به جهت ناشايست بودن خود آن موضوعات است كه بوسيلهء آرزو خواسته ميشوند . اين تفسير با نظر به دليل عقل و ديگر دلائل معتبر اسلامى است .\r\nو الحمد للَّه ربّ العالمين و صلَّى اللَّه على محمّد و آله الطَّيّبين الطَّاهرين 4 - شهريور - 1362\r\n","description":"","footnote":"","page_name":" 359 ","page_number":359},
  {"content":"\r\n\r\nفهرست مطالب\r\nبقيه تفسير عمومى خطبه هشتاد و سوم 3\r\nالحمد للَّه الذى علا بحوله و دنا بطوله 3\r\nبا قدرتى فوق هستى ، و با احسانى ربوبىاش نزديك همه اشياء است 3\r\nمانع كل غنيمة و فضل و كاشف كل عظيمة و ازل 4\r\nخداست بخشنده هر سود و امتياز و نفى كننده هر حادثه بزرگ و تنگناى حيات 5\r\nاحمده على عواطف كرمه و سوابغ نعمه و اومن به اولا باديا و استهديه قريبا هاديا و استعينه قاهرا قادرا و اتوكل عليه كافيا ناصرا 6\r\nستايش مطلق شايسته خداونديست كه در عواطف كرمش غوطه وريم 6\r\nو اشهد ان محمدا صلى اللَّه عليه و آله عبده و رسوله ارسله لانفاذ امره و انهاء عذره و تقديم نذره 10\r\nنخست بندگى خداوند و سپس تحمل بار سنگين رسالت 10\r\nآياتى خطاب به پيامبر اكرم 11\r\nاوصيكم عباد اللَّه بتقوى اللَّه الذى ضرب الامثال 13\r\nحكمت عاليهء مثلهائى كه خداوند در قرآن براى انسانها آورده است 13\r\nبحثى در تشبيه و تمثيل آيات قرآنى 14\r\nو وقت لكم الاجال 18\r\nاجل مطلق ، اجل مسمى ، اجل مشروط يا اخترامى 18\r\nتوضيح و تفسير سه نوع اجل 19\r\nو البسكم الرياش ، و ارفغ لكم المعاش ، و احاط بكم الاحصاء و ارصد لكم الجزاء و اثركم بالنعم السوابغ و الرفد الروافع 23\r\nبه الطاف خداوندى كه در باره شما فرموده است توجه نمائيد 23\r\nو انذركم بالحجج البوالغ 26\r\nبراى هر قومى هدايت كننده اى هست 26\r\nفاحصاكم عددا ، و وظف لكم مددا ، فى قرار خبرة و دار عبرة ، أنتم مختبرون فيها و محاسبون عليها 28\r\nبار ديگر در باره موجوديت خويشتن بينديشيد 29\r\nفان الدنيا رنق مشربها ، ردغ حشرعها ، يونق منظرها ، و يوبق مخبرها ،\r\n","description":"","footnote":"","page_name":" 360 ","page_number":360},
  {"content":"\r\nغرور حائل ، وضوء آفل ، و ظل ذائل و سناد مائل 30\r\nدنيائى كه على بن ابي طالب ( ع ) آن را مىشناسد 30\r\nزيباييهاى دنيا 31\r\nو فيك انطوى العالم الاكبر 33\r\nحتى اذا انس نافرها ، و اطمان ناكرها ، قمصت بارجلها ، و قنصت باحبلها ، و اقصدت باسهمها ، و اعلقت المرء اوهاق المنية ، قائدة الى ضنك المضجع ، و وحشة المرجع و معاينة المحل و ثواب العمل 36\r\nآدمى همين كه بر پشت مركب پر زر و زيور دنيا قرار گرفت كه در ميدان خور و خواب و خشم و شهوت تاختن بگيرد ، اين مركب چموش چنان او را بر زمين مىزند كه گوئى براى سوار شدنش هرگز رام نشده بود 36\r\nو كذلك الخلف يعقب السلف ، لا تقلع المنية اختراما و لا يرعوى الباقون احتراما يحتذون مثلا و يمضون ارسالا الى غاية الانتهاء و صيور الفناء 39\r\nافراد و صفوف اين كاروان كه از آغاز زندگى آدم در اين دنيا به راه افتاده‌اند بدون استثناء بدنبال هم راه زوال و فنا را پيش گرفته‌اند 39\r\nحتى اذا تصرمت الامور و تقضت الدهور و ازف النشور اخرجهم من ضرائح القبور و اوكار الصيور و اوجرة السباع و مطارح المهالك سراعا الى امره مهطعين الى معاده ، رعيلا صموتا ، قياما صفوفا 40\r\nآيا اين انسان كه ديروز هيچ بوده و امروز نهادى بزرگتر از جهان بزرگ در درون خود دارد فردا نيست و نابود خواهد گشت 41\r\nبحثى در معاد 42\r\nينفذهم البصر و يسمعهم الداعى ، عليهم لبوس الاستكانة ، و ضرع الاستسلام و الذلة قد ضلت الحيل ، و انقطع العمل و هوت الافئدة كاظمة و خشعت - الاصوات مهيمنة ، و الجم العرق و عظم الشفق ، و ارعدت الاسماع لزبرة - الداعى الى فصل الخطاب و مقايضة الجزاء و نكال العقاب و نوال الثواب 46\r\nچشمهاى بينائى آنانرا تحت نظاره قرار داده بينا و شنوا ، بينوا و ناتوان ، مكر پردازىها و آرزوها بريده ، دلها از سرور و وجد خالى ، اينست وضع انسانها در روز قيامت 46\r\nعباد مخلوقون اقتدرا ، و مريوبون اقتسارا و مقبوضون احتضارا ، مضمنون اجداثا و كائنون رفاتا و مبعوثون افرادا و مدينون جزاء و مميزون حسابا 48\r\nاين است سير حتمى تو اى انسان ، 48\r\nقد امهلوا فى طلب المخرج و هدوا سبيل المنهج و عمروا مهل المستعتب و كشفت عنهم سدف الريب و خلو المضمار الجياد و روية الارتياد و اناة المقتبس المرتاد فى مدة الاجل و مضطرب المهل 50\r\n","description":"","footnote":"","page_name":" 361 ","page_number":361},
  {"content":"\r\nدر اين دنيا براى انسانها مهلت داده شده و به راه روشن هدايت گشته و پرده از روى عوامل ترديد برداشته شده است . 51\r\nفيا لها امثالا صائبة و مواعظ شافية لو صادفت قلوبا زاكية و اسماعا واعية و آراء عازمة و البابا حازمة 54\r\nآن دل كه اين امثال و مواعظ را نپذيرد دل نيست بلكه زباله دانى است كه لحظه اى از كثافات و لجنها خالى نيست . 55\r\nفاتقوا اللَّه تقية من سمع فخشع ، و اقترف فاعترف و وجل فعمل و حاذر فبادر ، و ايقن فاحسن و عبر فاعتبر و حذر فخدر و زجر فازدجر و اجاب فاناب و راجع فتاب و اقتدى فاحتذى وارى فرأى فاسرع طالبا و نجا هاربا فافاد ذخيرة و اطاب سريرة و عمر معادا و استظهر زادا ليوم رحيله و وجه سبيله و حال حاجته و موطن فاقته و قدم امامه لدار مقامه 57\r\nآن تقواى الهى كه همهء نقصها و عيوب را منتفى مىسازد و راه كمال را پيش پاى آدمى هموار مىنمايد 58\r\nفاتقوا اللَّه عباد اللَّه ، جهة ما خلقكم له و احذروا كنه ما حذركم من نفسه و استحقوا منه ما اعدلكم بالتنجر لصدق ميعاده و الحذر من هول معاده 68\r\nبراى وصول به آن هدفى كه غرض و غايت زندگى است تقوى ضرورت دارد 68\r\nآياتى در مبحث وعده خداوندى 72\r\nجعل لكم اسماعا لتعى ما عناها و ابصارا لتجلو عن عشاها و اسلاء جامعة لاعضائها ملائمة لا حنائها فى تركيب صورها و مدد عمرها ، بابدان قائمة بارفاقها و قلوب رائدة لارزاقها في مجللات نعمة و موجبات مننه و حواجز عافيته 73\r\nعلوم قرآن و انديشه‌هاى دقيق براى شناخت حكمت بزرگ خلقت انسان لازم است 74\r\nمسائل مربوط به علوم انسان 75\r\nو قدر لكم اعمارا سترها عنكم ، و خلف لكم عبرا من آثار الماضين قبلكم من مستمتع خلاقهم و مستفسح خناقهم ، ارهقتهم المنايا دون الامال و شذبهم عنها تخرم الاجال لم يمهدوا فى سلامة الابدان و لم يعتبروا فى انف الاوان 77\r\nدر آرزوهاى بر باد فنا رفته و مهلتهاى ضايع گشته و تاختن مرگ ناخوانده بر سر گذشتگان درسهاى آموزنده اى براى هشياران 78\r\nبيان مولوى در توالى و تدريجى بودن حيات 79\r\nفهل ينتظر اهل يضاضة الشباب الاحوانى الهرم و اهل غضارة الصحة الا نوازل السقم و اهل مدة البقا . الا آونة الفناء مع قرب الزيال و ازوف الانتقال و علز الفلق و الم المضض و غصص الجرض و تلفت الاستغاثة بنصرة الحفدة و الاقرباء و الاعزة و القرناء فهل دفعت الاقارب او نفعت النواحب 80\r\n","description":"","footnote":"","page_name":" 362 ","page_number":362},
  {"content":"\r\nجوانى رو به پيرى و طراوت و شادابى رو به پژمردگى و گويائى رو به خاموشى و انس جمعى رو به تنهائى 81\r\nقد غودر فى محلة الاموات رهينا و فى ضيق المضجع وحيدا . قد هتكت الهوام جلدته و ابلت النواهك جدته و عفت العواصف آثاره و محا الحدثان معالمه و صارت الاجساد شحبة بعد بضتها و العظام نخرة بعد قوتها 83\r\nحالا بكجا مىرود به ديار خاموشان آنجا كه يكتا پيراهنان خوابيده‌اند 83\r\nو الارواح مرتهنة بثقل اعبائها ، موقنة بغيب انبائها لا تستزاد من صالح عملها و لا تستعتب من سيئ زللها 85\r\nآيا قوانين هستى كار خود را پس از سپردن لاشه انسان بدست حشرات زير زمينى در باره انسان بپايان رسانيده است 85\r\nاولستم أبناء القوم و الآباء و اخوانهم و الاقرباء تحتذون امثلتهم و تركبون قدتهم و تطئون جادتهم فالقلوب فاسية عن حظها لاهية عن رشدها سالكة فى غير مضمارها كان المعنى سواها و كان الرشد فى احراز دنياها 86\r\nبجاى آنكه از گذشتگانتان عبرت بگيريد راه آنها را در مىنورديد پس عقول و دلهاى شما كجاست 87\r\nنقل داستان مولوى در عبرت از گذشتگان 87\r\nو اعلموا ان مجازكم على الصراط و مزالق دحضه و اهاويل زلله و تارات اهواله 91\r\nهر انسان آگاهى كه در اين دنيا از خود طبيعى عبور كرده است در آغاز ابديت از صراط هم عبور خواهد كرد 91\r\nآيات و روايات صراط 91\r\nفاتقو اللَّه عباد اللَّه تقية ذى لب شغل التفكر قلبه و انصب الخوف بدنه و اسهر التهجد غرار نومه و اظمأ الرجاء هوا جريومه و ظلف الزهد شهواته و اوجف الذكر بلسانه و قدم الخوف لامانه و تنكب المخالج عن وضح السبيل و سلك اقصد المسالك الى النهج المطلوب و لم تفتله فاتلات الغرور و لم تعم عليه مشتبهات الامور 92\r\nتفكر در درون ، تكاپو در اعضاء جسمانى و شب بيدارى براى بيدارى عقل و وجدان 93\r\nروشنائى اميد چراغ راه او در زندگى است 95\r\nشعله‌هاى غرائز حيوانى را مهار كنيد تا آب حيات روح را به صورت هوى و هوس بخار نكند 97\r\nخدا را ذكر كنيد و به ياد خدا باشيد تا هستى خود را دريابيد 97\r\nتوضيح ذكر و ياد خدا 101\r\nبيان انشاء اللَّه از زبان مولوى 104\r\nچهار مسأله مهم در ذكر خداوند - يكم - ذكر دائمى 110\r\n","description":"","footnote":"","page_name":" 363 ","page_number":363},
  {"content":"\r\nدوم - ذكر جلى و ذكر خفى 113\r\nسوم - آيا ذكر بايد مستند به اجازه باشد 116\r\nچهارم - شرايط ذكر خداوندى 117\r\nنقل داستان حضرت عيسى ( ع ) و احمق از مولوى 121\r\nخوف و هراس از پايان كار 122\r\nپاسخ به ترس و هراس مطلوب در حيات انسانها 123\r\nموانع را از سر راه تكاپو براى كمال برداشتن 126\r\nدر حركت بسوى حيات ابدى معتدلترين راه‌ها را برگزيدن 127\r\nاقتصاد و قسط و وسط و اعتدال و سبقت بر خيرات 128\r\nاختلاف ضرورى بحسب استعدادها 130\r\nآيا كمال مطلق فى نفسه بىنهايت به معناى اصطلاحى آن است و آيا مسير و حركت انسان بسوى كمال بىنهايت است 132\r\nعوامل كبر و غرور دمار از روزگار حياتش در نياورد 136\r\nامور ابهام انگيز و مشكوك نابينايتان نسازند 138\r\nظافرا بفرحة البشرى و راحة النعمى فى انعم نومه و آمن يومه و قد عبر معبر العاجلة حميدا و قدم زاد الاجلة سعيدا و بادر من وجل و اكمش فى مهل و رغب فى طلب و ذهب عن هرب و راغب فى يومه و نظر قدما امامه ، فكفى بالجنة ثوابا و نوالا ، و كفى بالنار عقابا و و بالا و كفى باللَّه منتقما و نصيرا و كفى بالكتاب حجيجا و خصيما 139\r\nفرح و شادى در بشارت رهائى از زنجير گرانبار زندگى دنيوى است و همواره به پيش نگريستن و حركت به پيش نمودن 140\r\nبيان مولوى در حركت بسوى كمال 141\r\nاوصيكم بتقوى اللَّه الذى اعذر بما انذر و احتج بما نهج و حذركم عدوا نفذ فى الصدور خفيا و نفث فى الاذان نجيا ، فاضل واردى و وعد فمنى ، و زين سيئات الجرائم و هون موبقات العظائم حتى اذا استدرج قرينته و استغلق رهينة ، انكر ما زين ، و استعظم ما هون و حذر ما امن 143\r\nبراى تقوى كه عمل به اصل الاصول است اجتناب از آرايش و اغواهاى شيطان مطرود ضرورت دارد 144\r\nام هذا الذى انشاه فى ظلمات الارحام و شغف الاستار ، نطفة دهاقا و علقة محاقا ، و جنينا و راضعا و وليدا و يافعا ثم منحه قلبا حافظا ، و لسانا لافظا و بصرا لاحظا ، ليفهم معتبرا و يقصر مزدجرا ، حتى اذا قام اعتداله و استوى مثاله ، نفرا مستكبرا ، و خبط سادرا ، ما تحافى غرب هواه ، كادحا سعيا لدنياه ، فى لذات طربه و بدوات اربه ، ثم لا يحتسب رزية ، و لا يخشع تقية فمات فى فتنته غرير او عاش فى هفوته يسيرا ، لم يفد\r\n","description":"","footnote":"","page_name":" 364 ","page_number":364},
  {"content":"\r\nعوضا و لم يقض مفترضا 146\r\nمبدء و مسير و پايان حركت طبيعى انسان 147\r\nدهمته فجعات المنية فى غبر جماحه ، و سنن مراحه ، فظل سادرا و بات ساهرا ، فى غمرات الآلام و طوارق الاوجاع و الاسقام ، بين اخ شقيق و والد شفيق و داعية بالويل جزعا و لا دمة للصدر قلقا ، و المرء فى سكرة ملهثة و غمرة كارثة ، و انه موجعة ، و جذبة مكربة و سوقة متعبة 152\r\nمسافر در مزلگه مرگ 153\r\nثم ادرج فى اكفانه مبلسا و جذب منقادا سلسا ، ثم القى على الاعواد رجيع و صب و نضو سقم ، تحمله حفدة الولدان و حشدة الاخوان الى دار غربته و منقطع زورته و مفرد وحشته حتى اذا انصرف المشيع و رجع المتفجع 155\r\nاقعد فى حفرته نجيا لبهتة السئوال و عثرة الامتحان 156\r\nمىپوشانند و بر مركب چوبين سوارش مىكنند و مىبرند\r\nو اعظم ما هنا لك بلية نزول الحميم و تصلية الحجيم و فورات السعير و سورات الزفير ، لا فترة مريحة و لا دعة مزيحة و لا قوة حاجزة و لا موتة ناجزة و لا سنة مسلية بين اطوار الموتات و عذاب الساعات انا باللَّه عائذون 159\r\nدر پايان كار ، سرنوشت نهائى انسان تبهكار ، دوزخى است كه آتشش را از همين زندگى دنيوى به آن جايگاه عذاب دردناك فرستاده است 159\r\nعباد اللَّه ، اين الذين عمروا فنعموا ، و علموا ففهموا ، و انظروا فلهوا و سلموا فنسوا ، امهلوا طويلا ، و منحوا جميلا ، و حذروا اليما ، و وعدوا جسيما ، احذروا الذنوب المورطة و العيوب المسخطة 160\r\nبار ديگر در حيات خود بينديشيد و با مشاهده سرنوشت ديگران بدانيد چه مىكنيد 161\r\nاولى الابصار و الاسماع ، و العافية و المتاع ، هل من مناص او خلاص ، او معاذ او ملاذ ، او فرار او محار ، ام لا ، فانى تؤفكون ، ام اين تصرفون ، بماذا تغترون و انما حظ احدكم من الارض ذات الطول و العرض قيد قده ، متعفرا على خده ، الآن عباد اللَّه و الخناق مهمل و الروح مرسل فى فينة الارشاد و راحة الاجساد و باحة الاحتشاد و مهل البقية و انف المشية و انظار التوبة و انفساح الحوبة قبل الضنك و المضيق و الروع و الزهوق و قبل قدوم الغائب المنتظروا خذة العزيز المقتدر 163\r\nبكجا مىرويد علت غرور شما چيست رو بكدامين پناهگاه مىرويد 164\r\nمتن خطبهء هشتاد و چهارم 166\r\nترجمهء خطبهء هشتاد و چهارم در بارهء عمرو بن العاص 167\r\nتفسير عمومى خطبه هشتاد و چهارم 168\r\nعمرو بن العاص كيست 168\r\n","description":"","footnote":"","page_name":" 365 ","page_number":365},
  {"content":"\r\nتوصيف حسن بن على ( ع ) از عمرو بن العاص 171\r\nعجبا لابن النابغة ، يزعم لاهل الشام ان فى دعابة و انى امرء تلعابة اعافس و امارس 173\r\nدروغ وقيح براى چند روز خوشگذرانى و حفظ جاه و مقام 173\r\nلقد قال باطلا و نطق آثما ، اما و شر القول الكذب - انه ليقول فيكذب و يعد فيخلف و يسأل فيبخل و يسأل فيلحف و يخون العهد و يقطع الال 175\r\nدروغ مىگويد ، يعنى چه 175\r\nنقل رواياتى در پليدى دروغ 176\r\nشوخى و مزاح بازى ، دروغ و افترائى بود كه عمرو بن العاص در باره امير المؤمنين ( ع ) گفته بود 178\r\nفاذا كان عند الحرب فاى زاجر و آمر هو ، ما لم تأخذ السيوف مأخذها فاذا كان ذلك كان اكبر مكيدته ان يمنح القرم سبته 184\r\nقهرمان قهرمانان با اسافل اعضايش زندگى خود را تضمين مىكند 184\r\nپايان زندگى عمرو بن العاص 185\r\nدر اين دنيا كه صحنه بزرگى براى مسابقه است ، سه گروه از انسانها براى سبقت تلاش مىنمايند ، اهل حق با همديگر ، اهل باطل با همديگر ، اهل حق با اهل باطل 190\r\nيكم - مسابقه اهل حق با همديگر 191\r\nدوم - مسابقه اهل باطل با همديگر 194\r\nنقش اكثريت در توجيه حيات مردم معمولى همانند نقش گذشت زمان و جمودى است كه يك مكتب را از اعتراض و انتقاد بر كنار مىكند 194\r\nسوم - مسابقه اهل حق با اهل باطل 196\r\nهر اندازه كه ابعاد باطل تنوع و شدت بيشترى از خود نشان بدهند ، حق نيز در برابر آن ، عظمت و كمال متنوعتر و عاليترى را بروز مىدهد 202\r\nآيا عمرو بن العاص نمىداند حقيقت چيست 205\r\nاما و اللَّه ليمنعنى من اللعب ذكر الموت و انه ليمنعه من قول الحق نسيان الاخرة انه لم يبايع معاويه حتى شرط ان يؤتيه اتية و يرضخ له على ترك الدين رضيخة 208\r\nانديشه صحيح در باره مرگ مانع از شوخى و بازيگرى در اين دنيا است 208\r\nعمرو بن العاص شعله ور كننده آتش خودكامگىهاى معاويه نيازى به حقگوئى ندارد ، آخرت براى او مطرح نيست 211\r\nمتن خطبه هشتاد و پنجم 213\r\nترجمهء خطبهء هشتاد و پنجم در بارهء هشت صفت از صفات جلال خداوندى\r\nتفسير عمومى خطبهء هشتاد و پنجم 215\r\n","description":"","footnote":"","page_name":" 366 ","page_number":366},
  {"content":"\r\nو اشهد ان لا إله الا اللَّه وحده لا شريك له الاول لا شيئى قبله و الاخر لا غاية له 215\r\nبه آن خداوند يگانه شهادت مىدهم كه وجود او اول مطلق و آخر مطلق است 215\r\nلا تقع الاوهام له على صفة ، و لا تعقد القلوب منه على كيفية و لا تناله التجزئة و التبعيض و لا تحيط به الابصار و القلوب 217\r\nحقيقت صفات خداوندى فوق تصورات ما و وراى كيفيتها است 218\r\nو منهما ، فاتعظوا عباد اللَّه بالعبر النوافع و اعتبروا بالاى السواطع و ازدجروا بالنذر البوالغ ، و انتفعوا بالذكر و المواعظ 223\r\nعوامل عبرت و آيات و علائم روشن در اين دنيا به حدى وفور دارد كه جاى عذر براى كسى نمىماند 223\r\nفكان قد علقتكم مخالب المنية ، و انقطعت منكم علائق الامنية ، و دهمتكم مفظعات الامور ، و السياقة الى الورد المورد ، لكل نفس معها سائق و شهيد : سائق يسوقها الى محشرها و شاهد يشهد عليها بعملها 224\r\nبار ديگر به چنگالهاى مرگ و بريده شدن تدريجى علائق و شروع رگبار حوادث و سرنوشت نهائى خود بنگريد 225\r\nدر روز قيامت مأمورى است موكل به كشاندن انسانها براى حساب و شاهدى براى شهادت بهر چه انجام داده‌اند 228\r\nدرجات متفاضلات ، و منازل متفاوتات ، لا ينقطع نعيمها ، و لا يظعن مقيمها ، و لا يهرم خالدها ، و لا يبأس ساكنها 230\r\nمتن خطبهء هشتاد و ششم 2 - 231\r\nترجمهء خطبهء هشتاد و ششم 233\r\nتفسير عمومى خطبهء هشتاد و ششم 235\r\nقد علم السرائر و خبر الضمائر ، له الاحاطة بكلّ شيئى ، و الغلبة لكل شيئى ، و القوة على كل شيئى 235\r\nهمهء پنهانىهاى درونى براى آن ذات اقدس آشكار و او محيط بر همه چيز است 235\r\nغلبهء خداوندى بر همهء اشياء 237\r\nروايتى از حضرت رضا ( ع ) در معناى غلبهء خداوندى 238\r\nتفسير آيه اى در معناى غلبه خداوندى - اكثر مردم پيروزى و سلطه خداوندى را نمىدانند 241\r\nفليعمل العامل منكم فى أيام مهلة قبل ارهاق اجله ، و فى فراغه قبل أوان شغله و فى متنفسه قبل أن يؤخذ بكظمه ، ليمهد لنفسه و قدمه و ليتزود من دار ظعنه لدار اقامته 242\r\nزمان محدود ، قدرت رو به زوال و حركت رو به هدف نهائى قطعى است 443\r\nعشق به كار پيش از آنكه نيروى كار از او گرفته شود و داستان حكيم عارف شيخ مرتضى طالقانى 246\r\n","description":"","footnote":"","page_name":" 367 ","page_number":367},
  {"content":"\r\nفاللَّه ، اللَّه ، أيها الناس ، فيما استحفظكم من كتابه و استودعكم من حقوقه فان اللَّه سبحانه لم يخلقكم عبثا و لم يترككم سدى ، و لم يدعكم فى جهالة و لا عمى ، قد سمى آثاركم و علم اعمالكم و كتب آجالكم و انزل عليكم - الكتاب تبيانا لكل شيئى 250\r\nكتابهاى ششگانه 250\r\nكتاب يكم - جهان هستى 251\r\nكتاب دوم - جهان درون ذاتى 254\r\nكتاب سوم - كتب آسمانى 256\r\nكتاب چهارم - كتاب محو و اثبات 258\r\nكتاب پنجم - ام الكتاب 262\r\nكتاب ششم - كتابهائى است كه بشر مىنويسد و مىخواند 262\r\nملاك فساد يك مطلب يا يك نظريه 266\r\nآيا بررسى كتب خلاف آزادى عقيده است 267\r\nآيا عموم كتابها بايد مورد بررسى قرار گيرد 270\r\nهر گونه تحقيق و تفكر در بارهء انسان بدون كوچكترين قيد و شرط آزاد است ، ولى براى عرضه به افكار بشرى بايد از همهء جوانب مورد تحقيق قرار گرفته و در صورت صحت نتايج بجامعه عرضه شود 274\r\nو عمر فيكه نبيه ازمانا ، حتى اكمل له و لكم فيما انزل من كتابه دينه الذى رضى لنفسه و انهى اليكم على لسانه محابه من الاعمال و مكارهه ، و نواهيه و أوامره ، و القى اليكم المعذرة و اتخذ عليكم الحجة و قدم اليكم بالوعيد و انذركم بين يدي عذاب شديد 275\r\nخداوند سبحان پيامبرش را بقدرى عمر عطا فرمود كه دين را براى او و شما تكميل فرمايد 276\r\nمن بيش از يك وعظ براى شما ندارم و آن اين است كه براى خدا قيام كنيد 277\r\nفاستدركوا بقية ايامكم ، و اصبروا لها انفسكم فانها قليل فى كثير الايام التي تكون منكم فيها الغفلة و التشاغل عن الموعظة و لا ترخضوا انفسكم فتذهب بكم الرخص مذاهب الظلمة 382\r\nنفس خود را در اين چند روز گذران رها نكنيد و وادار به تحمل و شكيبائى نمائيد 282\r\nو لا تداهنوا فيهجم بكم الادهان على المعصية 286\r\nمداهنه و تملق يكى از عوامل انحراف و افتادن در معصيت است 286\r\nعباد اللَّه ، ان انصح الناس لنفسه اطوعهم لربه ، و ان اغشهم لنفسه اعصاهم لربه 288\r\nمقدارى از شرايط زيستن ، حيات معقول 288\r\nيكم - خيرخواه ترين مردم در بارهء خويشتن مطيعترين مردم بر خدايش است 288\r\n","description":"","footnote":"","page_name":" 368 ","page_number":368},
  {"content":"\r\nدوم - معصيت به خدا يعنى خيانت بخويشتن 290\r\nو المغبون من غبن نفسه و المغبوط من سلم له دينه 292\r\nسوم - آرزوى وصول بمقام آن كسى شايسته است كه دين او براى او سالم بوده باشد\r\nو السعيد من وعظ بغيره و الشقى من انخدع لهواه و غروره 293\r\nچهارم - زندگى ديگران مىتواند پند و اندرز بما بدهد و ما را سعادتمند بسازد 293\r\nپنجم - انسان شقى كسى است كه فريب هوى و غرور و عوامل فريبنده خود را بخورد 294\r\nو اعلموا ان يسير الرياء ، شرك و مجالسة اهل الهوى منساة الايمان و محضرة للشيطان 296\r\nششم - ريا كارى شرك است 296\r\nهفتم - همنشينى با هوىپرستان بايد ترك شود 297\r\nجانبوا الكذب فانه مجانب للايمان ، الصادق على شفا منجاة و كرامة و الكاذب على شرف مهواة و مهانة 299\r\nهشتم - دروغ نگوئيد و راست بگوئيد 299\r\nدر همه اجزاء جهان هستى فقط انسان است كه مىتواند دروغ بگويد 299\r\nو لا تحاسد و افان الحسد يأكل الايمان كما تأكل النار الحطب 302\r\nنهم - از حسد اجتناب كنيد 302\r\nآيات و روايات در پليدى و مذمت حسد 303\r\nنتايج تباه كننده حسد دامنگير فرد و اجتماع مىگردد 305\r\nعوامل سه گانه اى كه موجب بدست آوردن امتيازات مىگردد 309\r\nحقكشىها و جنگ و خونريزىهائى بناحق كه در نتيجه حسادت بوجود مىآيند 311\r\nحسد و غبطه و مسابقه - يكم حسد 312\r\nدوم - غبطه 313\r\nسوم - مسابقه 314\r\nو ما ادراك ما التنازع فى سبيل البقاء 315\r\nنقل داستانى از مولوى در بارهء مسابقه 318\r\nو لا تباغضوا فانها الحالقة 320\r\nاز عداوت و كينه توزى بپرهيزيد 321\r\nعوامل بغض و عداوت ميان انسانها 325\r\nعامل يكم - شيطان 327\r\nعامل دوم - جهالتها 330\r\nعامل سوم - دانائىهاى مخلوط با اغراض پليد 331\r\nعامل چهارم - حرص و طمع در مواد مفيد دنيا 332\r\n","description":"","footnote":"","page_name":" 369 ","page_number":369},
  {"content":"\r\nعامل پنجم - عشق به قدرت 334\r\nعامل ششم - حسادتها 336\r\nعامل هفتم - خودخواهىها 336\r\nيك خطاى بزرگ در ذهن بشرى كه از محبت و علاقه بر خويشتن ، بغض و عداوت بر ديگران را نتيجه مىگيرد 338\r\nو اعلموا ان الامل يسهى العقل و ينسى الذكر ، فاكذبوا الامل فانه غرور و صاحبه مغرور 341\r\nآرزوها 341\r\nخواص آرزوها 342 تا 344\r\nجملات امير المؤمنين ( ع ) در نهج البلاغه در بارهء آرزوها 345 تا 348\r\nمقدمه اى بر توضيح مختصات آرزوهاى دور از موقعيت منطقى در جملات امير المؤمنين ( ع ) 349\r\nمختصات آرزوها 352 تا 359\r\n\r\nفهرست آيات\r\n10 اللَّه اعلم حيث يجعل رسالته الانعام 124\r\n11 و الرجز فاهجر و لا تمنن تستكثر . و لربك فاصبر . المدثر 6 تا 8\r\n11 يا ايها المزمل . قم الليل الا قليلا . نصفه او انقض منه قليلا . او زد عليه و رتل القرآن ترتيلا . انا سنلقى عليك قولا ثقيلا . ان ناشئة الليل هى اشد وطأ و اقوم قيلا . ان لك فى النهار سبحا طويلا . و اذكر اسم ربك و تبتل اليه تبتيلا . المزمل 2 تا 9\r\n12 فاستقم كما امرت هود 114\r\n13 طه . ما انزلنا عليك القرآن لتشقى . طه 2 و 3\r\n16 يوم يكون الناس كالفراش المبثوث و تكون الجبال كالعهن المنفوش . القارعة 5 و 6\r\n16 مثلهم كمثل الذى استوقد نارا فلما اضاءت ما حوله ذهب اللَّه بنورهم و تركهم فى ظلمات لا يبصرون . البقرة 7\r\n17 اذلك خير نزلا ام شجرة الزقوم . انا جعلناها فتنة للظالمين .\r\nانها شجرة فى اصل الجحيم . طلعها كانه رؤس الشياطين . الصافات 62 تا 65\r\n","description":"","footnote":"","page_name":" 370 ","page_number":370},
  {"content":"\r\n17 اللَّه ولى الذين آمنوا يخرجهم من الظلمات الى النور و الذين كفروا اوليائهم الطاغوت يخرجهم من النور الى الظلمات . البقرة 257\r\n18 و من آياته ترى الارض خاشعة . فصلت 39\r\n19 هو الذى خلقكم من طين ثم قضى اجلا و اجل مسمى عنده ثم أنتم تمترون . الانعام 2\r\n19 و جعل لهم اجلا لا ريب فيه . الاسراء 99\r\n19 كل من عليها فان . الرحمن 27\r\n25 انا للَّه و انا اليه راجعون البقرة 156\r\n26 و لكل قوم هاد . الرعد 7\r\n26 أ يحسب الانسان ان يترك سدى . القيامة 36\r\n28 و للَّه الحجة البالغة . الانعام 149\r\n35 و لا تمدن عينيك الى ما متعنا به ازواجا منهم زهرة الحياة الدنيا لنفتنهم فيه و رزق ربك خير و ابقى . طه 131\r\n39 كل نفس ذائقة الموت . آل عمران 185\r\n44 و ضرب لنا مثلا و نسى خلقه قال من يحيى العظام و هى رميم .\r\nقل يحييها الذى انشأها اول مرة و هو بكل خلق عليم .\r\nالذى جعل لكم من الشجر الاخضر نارا فاذا أنتم منه توقدون . او ليس الذى خلق السماوات و الارض بقادر على ان يخلق مثلهم بلى و هو الخلاق العليم . يس 78 تا 81\r\n46 يومئذ يتبعون الداعى لا عوج و خشعت الاصوات للرحمن فلا تسمع الا همسا . . . و عنت الوجوه للحى القيوم و قد خاب من حمل ظلما . طه 108 تا 111\r\n54 و الذين جاهدوا فينا لنهدينهم سبلنا . العنكبوت 69\r\n59 كل نفس بما كسبت رهينة . المدثر 38\r\n71 ما لكم لا ترجون للَّه وقارا . نوح 13\r\n72 وعد اللَّه لا يخلف و اللَّه عده و لكن اكثر الناس لا يعلمون . الروم 6\r\n72 وعد اللَّه لا يخلف اللَّه الميعاد . الزمر 20\r\n72 ان وعد اللَّه حق و لكن اكثرهم لا يعلمون . يونس 55\r\n72 و لن يخلف اللَّه وعده . الحج 47\r\n86 رب ارجعونى لعلى اعمل صالحا فيما تركت . المؤمنون 99 و 100\r\n91 و ان منكم الا واردها كان على ربك حتما مقضيا . مريم 17\r\n100 و 343 و لا تكونوا كالذين نسوا اللَّه فانساهم انفسهم اولئك هم الفاسقون . الحشر 20 و 291\r\n","description":"","footnote":"","page_name":" 371 ","page_number":371},
  {"content":"\r\n101 و 354 و الشعراء يتبعهم الغاون . الم تر انهم فى كل واد يهيمون .\r\nو انهم يقولون ما لا يفعلون . الا الذين آمنوا و عملوا الصالحات و ذكروا اللَّه كثيرا و انتصروا من بعد ما ظلموا . الشعراء 224 تا 227\r\n101 فاذكرونى اذكركم البقرة 125\r\n102 و 351 و لا تقولن لشاى انى فاعل ذلك غدا الا ان يشاء اللَّه و اذكر ربك اذا نسيت و قل عسى ربى ان يهدين ربى لا قرب من هذا رشدا . الكهف 23 و 24\r\n103 كل يوم هو فى شان . الرحمن 29\r\n103 يسئله من فى السماوات و الارض . الرحمن 29\r\n106 فاذكروا اللَّه كذكركم آبائكم او اشد . البقرة 200\r\n107 و اذكروا آلاء اللَّه و لا تعثوا فى الارض مفسدين . الاعراف 74\r\n107 و اذكروا نعمة اللَّه عليكم اذ كنتم اعداء فالف بين قلوبكم . آل عمران 103\r\n108 يا ايها الذين آمنوا اذا لقيتم فاثبتوا و اذكروا اللَّه كثيرا . الانفال 45\r\n109 الذين آمنوا و تطمئن قلوبهم بذكر اللَّه الا بذكر اللَّه تطمئن القلوب . الرعد 28\r\n110 اياك نعبد و اياك نستعين . الفاتحه 4\r\n112 و 134 و نحن اقرب اليه من حبل الوريد . ق 16\r\n112 و هو معكم اينما كنتم . الحديد 4\r\n113 و 191 الذين يذكرون اللَّه قياما و قعودا و على جنوبهم و يتفكرون فى خلق السماوات و الارض ربنا ما خلقت هذا باطلا سبحانك فقنا عذاب النار . آل عمران 191\r\n115 ادعوا ربكم تضرعا و خفية . الاعراف 55\r\n120 فاذا ركبوا فى الفلك دعوا اللَّه مخلصين له الدين فلما نجاهم الى البر اذا هم يشركون . العنكبوت 65\r\n124 انه من قتل نفسا به غير نفس او فساد فى الارض فكانما قتل الناس جميعا و من احياها فكانما احيا الناس جميعا . المائدة 32\r\n126 و 248 انا للَّه و انا اليه راجعون . البقرة 156\r\n127 و 139 و كذلك جعلناكم امة وسطا لتكونوا شهداء على الناس . البقرة 143\r\n127 و 139 و على اللَّه قصد السبيل . النحل 9\r\n127 منهم امة مقتصدة و كثير منهم ساء ما يعملون . المائدة 66\r\n128 ثم اورثنا الكتاب الذين اصطفينا من عبادنا فمنهم ظالم لنفسه و منهم مقتصد و منهم سابق بالخيرات باذن اللَّه ذلك هو الفضل الكبير . الفاطر 32\r\n","description":"","footnote":"","page_name":" 372 ","page_number":372},
  {"content":"\r\n129 لقد ارسلنا رسلنا بالبينات و انزلنا معهم الكتاب و الميزان ليقوم الناس بالقسط . الحديد 25\r\n143 اتقوا النار التي وقودها الناس و الحجارة . البقرة 24\r\n145 و قال الشيطان لما قضى الامر ان اللَّه وعدكم وعد الحق و وعدتكم فاخلفتكم و ما كان لى عليكم من سلطان الا ان دعوتكم فاستجبتم لى فلا تلومونى و لوموا انفسكم ، ما انا بمصرخكم و ما أنتم بمصرخى انى كفرت بما اشركتمون من قبل ان الظالمين لهم عذاب اليم . ابراهيم 22\r\n160 و 260 و تمت كلمة ربك صدقا و عدلا . الانعام 115\r\n164 فاين تذهبون التكوير 26\r\n164 فانى تؤفكون الانعام 95 و الفاطر 3 و الغافر 64\r\n170 ان شانئك هو الابتر . الكوثر 3\r\n178 ان شر الدواب عند اللَّه الصم البكم الذين لا يعقلون . الانفال 22\r\n259 كتب عليكم الصيام كما كتب على الذين من قبلكم . البقرة 183\r\n260 و كلمة اللَّه هى العليا . التوبة 40\r\n260 ان اللَّه يبشرك بكلمة منه اسمه المسيح بن مريم . آل عمران 45\r\n260 و اذ ابتلى ابراهيم ربه بكلمات فاتمهن . البقرة 124\r\n264 و من الناس من يشترى لهو الحديث ليضل عن سبيل اللَّه به غير علم . لقمان 6\r\n264 و اجتنبوا قول الزور الحج 30\r\n276 اليوم اكملت لكم دينكم و اتممت عليكم نعمتى و رضيت لكم الاسلام دينا . المائده 3\r\n277 قل انما اعظكم بواحدة ان تقوموا للَّه مثنى و فرادى ثم تتفكروا ما بصاحبكم من جنة ان انا الا نذير لكم بين يدي عذاب شديد . سبا 46\r\n289 و ما قدروا اللَّه حق قدره . الانعام 90\r\n290 و الذين جاهدوا فينا لنهدينهم سبلنا . العنكبوت 69\r\n302 يا ايها الذين آمنوا اتقوا اللَّه و كونوا مع الصادقين . التوبه 119\r\n303 قل اعوذ برب الفلق . . . و من شر حاسد اذا حسد . الفلق 5\r\n303 ام يحسدون الناس بما آتاهم اللَّه من فضله . النساء 54\r\n329 يا ايها الذين آمنوا ادخلوا فى السلم كافة و لا تتبعوا خطوات الشيطان انه لكم عدو مبين . المائده 91\r\n329 انما يريد الشيطان ان يوقع بينكم العداوة و البغضاء . البقرة 208\r\n333 لا ينهاكم اللَّه عن الذين لم يقاتلوكم فى الدين و لم يخرجوكم من دياركم ان تبروهم و تقسطوا اليهم ان اللَّه يحب المقسطين .\r\nانما ينهاكم اللَّه عن الذين قاتلوكم فى الدين و اخرجوكم من\r\n","description":"","footnote":"","page_name":" 373 ","page_number":373},
  {"content":"\r\nدياركم و ظاهروا على اخراجكم ان تولوهم و من يتولهم فأولئك هم الظالمون الممتحنة 8 و 9\r\n\r\nفهرست روايات\r\nعن محمد بن على الباقر عليه السلام : هما اجلان : اجل محتوم و اجل موقوف . 20\r\nحمران : سالت ابا عبد اللَّه عليه السلام عن قول اللَّه : قضى اجلا و اجل مسمى قال : فقال : هما اجلان : اجل موقوف يصنع اللَّه ما يشاء و اجل محتوم . 21\r\nحمران : سالته ( ابا عبد اللَّه عليه السلام ) عن قول اللَّه : اجلا و اجل مسمى عنده قال المسمى ما سمى لملك الموت فى تلك الليله ، و هو الذى قال اللَّه : فاذا جاء اجلهم لا يستأخرون ساعة و لا يستقدمون . و هو الذى سمى لملك الموت فى ليلة القدر و الاخر له فيه المشية ان شاء قدمه و ان شاء أخره . 21\r\nعن امير المؤمنين عليه السلام : ان لم تعلم من اين جئت لا تعلم الى اين تذهب . 41\r\nعن امير المؤمنين عليه السلام : يوم العدل على الظالم اشد من يوم الجور على المظلوم 56\r\nقال رسول اللَّه صلى اللَّه عليه و آله و سلم لعلى عليه السلام : يا على اذا كان يوم القيامه اقعد انا و انت و جبرئيل عليه السلام على الصراط و لا يجوز احد على الصراط الا من كان معه برائة بولايتك . 91\r\nو اشهد ان الموت حق و القبر حق و مسئلة منكر و نكير فى القبر حق و البعث حق و النشور حق و الصراط حق 92\r\nالناس نيام و اذا ماتوا انتبهوا . 94\r\nما لا يدرك كله لا يترك كله . 98\r\nقال موسى ( ع ) رب كيف اصل اليك قال : قصدك لى وصلك الى . 111 و 133\r\nمتى غبت حتى تحتاج الى دليل . 113 و 191\r\nالناس كلهم هالكون الا العالمون . و العالمون كلهم هالكون الا العالمون و العالمون كلم هالكون الا المخلصون . و المخلصون على خطر عظيم . 115\r\nعن على ( ع ) لم اعبد ربا لم اره 116\r\nعن على عليه السلام : ما رايت شيئا الا و رأيت اللَّه معه . 116\r\nذكر اللَّه حسن كل حال . 117\r\nالخلق كلهم عيال اللَّه و اجهم اليه انفعهم للناس . 124\r\n","description":"","footnote":"","page_name":" 374 ","page_number":374},
  {"content":"\r\nبما اظللت الخضراء و لا اقلت الغبراء على ذى لهجة اصدق من ابى ذر . 130\r\nعن رسول اللَّه ( ص ) اللهم ان عمرو بن العاص هجانى و لست بشاعر فالعنه بعدد ما هجانى . 170\r\nعن رسول اللَّه ( ص ) : يا على ، انت منى بمنزلة هارون من موسى الا انه لا نبى بعدى . 173\r\nعن العسكرى ( ع ) : جعلت الخبائث كلها فى بيت و جعل مفتاحها الكذب . 176\r\nعن أبي عبد اللَّه ( ع ) : ان اللَّه عز و جل جعل للشر اقفالا و جعل مفاتيح تلك الاقفال الشراب و الشر من الشراب الكذب . 176\r\nعن ابي جعفر ( ع ) الكذب هو خراب الايمان . 176\r\nعن رسول اللَّه ( ص ) انا مدينة العلم و على بابها . 179\r\nيونس بن شيبانى : قال ابو عبد اللَّه عليه السلام : كيف مداعبة بعضكم بعضا قلت : قليل . قال : فلا تفعلوا ، فان المداعبة من حسن الخلق ، و انك لتدخل به السرور على اخيك و لقد كان رسول اللَّه صلى اللَّه عليه و آله و سلم يداعب الرجل يريد ان يسره . 182\r\nسفيان الثورى : عن رسول اللَّه صلى اللَّه عليه و آله و سلم : انى امزح و لا اقول الا حقا . 182\r\nقال رسول اللَّه صلى اللَّه عليه و آله : يا عمار تقتلك الفئة الباغية . 190\r\nقال رسول اللَّه صلى اللَّه عليه و آله : يا على اذا رايت الناس يتقربون الى خالقهم بانواع البر تقرب انت اليه بانواع العقل تسبقهم . 210\r\nو اما القاهر فليس على معنى نصب و علاج و احتيال مداراة و مكر كما يقهر العباد بعضهم بعضا و المقهور منهم يعود قاهر او القاهر يعود مقهورا و لكن ذلك من اللَّه تعالى على ان جميع ما خلق ملبس بالذل لفاعله و قلة الامتناع لما اراد به لم يخرج منه طرفة عين ان يقول له كن فيكون و القاهر منا على ما ذكرت و وصفت . 238\r\nأ تزعم انك جرم صغير و فيك انطوى العالم الاكبر 255\r\nجف القلم بما هو كائن . 261\r\nو لا تحاسدوا فان الحسد يأكل الايمان كما تأكل النار الحطب . 302\r\nقال ابو عبد اللَّه عليه السلام : آفة الدين الحسد و العجب و الفخر . 303\r\nعن أبي عبد اللَّه عليه السلام ، قال : قال رسول اللَّه صلى اللَّه عليه و آله و سلم : قال اللَّه تعالى لموسى بن عمران عليه السلام : لا تحسدن الناس على ما اتيتهم من فضلى و لا تمدن عينيك الى ذلك و لا تتبعه نفسك ، فان الحاسد ساخط لنعمى صاد لقسمى الذى قسمت بين عبادى و من كان كذلك فلست منه و ليس منى . 303\r\nقال ابو جعفر عليه السلام : ان الرجل ليأتى بادنى بادرة فيكفر و ان الحسد ليأكل الايمان كما يأكل النار الحطب 304\r\n","description":"","footnote":"","page_name":" 375 ","page_number":375},
  {"content":"\r\nقال ابو عبد اللَّه الصادق عليه السلام : اصول الكفر ثلثة : الحرص و الاستكبار و الحسد . 304\r\nقال ابو عبد اللَّه عليه السلام : ان المؤمن يغبط و لا يحسد و المنافق يحسد و لا يغبط . 304\r\nأ لغيرك من الظهور ما ليس لك حتى يكون هو المظهر لك . 327\r\nو يجلسون فى الاسواق كانهم لم يصنعوا شيئا 336\r\nمن رضى بفعل قوم فهو منهم . 357\r\n","description":"","footnote":"","page_name":" 376 ","page_number":376},
  {"content":"\r\n\r\nفهرست اشخاص\r\nالف\r\nآدم ( ع ) 11 - 65 - 327\r\nاويس قرنى 28 - 126 - 193 - 257 - 326\r\nابو جهل 28\r\nابو العلاء معرى 84\r\nابو الحسن تهامى 94 - 297\r\nابن شبل بغدادى 96\r\nابن سينا 125 - 183 - 210 - 270\r\nابن رشد 125 - 270\r\nابن مسكويه 125 - 270\r\nابن خلدون 125\r\nابو ريحان بيرونى 125\r\nابو ذر غفارى 126 - 130 - 174 - 178 - 189 193 - 244 - 257\r\nابراهيم خليل ( ع ) 130 - 148 - 178\r\nابو لهب 168\r\nامية بن خلف 168\r\nابو سفيان بن حرب 168\r\nابن ابى الحديد 168 - 172 - 182 - 185 - 187 - 188 - 205\r\nابو عمرو بن عبد البر 169\r\nابو العاص بن ربيع 170\r\nاسماعيل ( ع ) 170 - 260\r\nابو الفضل بن عباس على ( ع ) 193\r\nابو العتاهيه 278\r\nابو بصير 304\r\nب\r\nالبتانى محمد بن جابر 125\r\nبورژيا ( سزار ) 196 - 272 - 287 - 326\r\nبارتلمى سانتهيلر 326\r\nت\r\nتيمور لنگ 28 - 206 - 287\r\nج\r\nجبران خليل جبران 62 - 179\r\nجرج جرداق 125\r\nجدا قمى 181\r\nميرزا جهانگير قشقائى 249\r\nچ\r\nچمبرلن 196\r\nچنگيز 287 - 326\r\nح\r\nحمران 21\r\nحافظ 24 - 36 - 51 - 68 - 111 - 197 - 279\r\nامام حسن مجتبى ( ع ) 30 - 171\r\nامام حسين ( ع ) 113 - 192 - 193 - 326\r\nحسن بن هيثم 125\r\nحسن بن يوسف ( علامه ) 125\r\nحنظله 126\r\n","description":"","footnote":"","page_name":" 377 ","page_number":377},
  {"content":"\r\nحمزة بن عبد المطلب 190\r\nحجر بن عدى 205\r\nخ\r\nخواجوى كرمانى 136\r\nخاقانى 154\r\nخيام 157\r\nد\r\nديموكريت 53\r\nداستايوسكى 165\r\nدكارت 270\r\nداود رقى 303 - 305\r\nذ\r\nذو الشهادتين 126\r\nر\r\nرشيد هجرى 205\r\nز\r\nزمخشرى 168\r\nزينب دختر پيامبر اكرم 170\r\nزبير بن به كار 171\r\nس\r\nسقراط 28 - 326\r\nسعدى 94 - 246 - 307\r\nحكيم سنائى 125\r\nسهروردى 125\r\nسلمان فارسى 126 - 174 - 189 - 193\r\nسعيد بن سهم 168 - 178\r\nسلمى 169\r\nسفيان ثورى 182\r\nش\r\nشافعى 186\r\nشبلى شميل 125\r\nشمس تبريزى 158 - 272\r\nشهريار 245\r\nص\r\nامام صادق ( ع ) ابو عبد اللَّه 21 - 176 - 182 303 - 304 - 314\r\nصائب تبريزى 83\r\nصدوق 91\r\nحكيم صفا اصفهانى 94\r\nصدر المتألهين 125 - 270\r\nط\r\nطباطبائى محمد حسين ( علامه ) 20\r\nع\r\nعيسى ( ع ) 20 - 121 - 130 - 148\r\nعياشى ( صاحب تفسير ) 21\r\nعبد الرحمن جامى 98\r\nشيخ عطار 125 - 326\r\nعمر بن عبد العزيز 125\r\nعمار بن ياسر 126 - 174 - 189 - 190 - 193 257\r\nعمرو بن العاص 168 - 170 - 171 - 172 - 174 - 178 - 179 - 180 - 182 - 185 187 - 188 - 189 - 190 - 203 - 205 - 211\r\nعبد اللَّه بن جدعان 168\r\nعاص بن وائل 168\r\nعمرو بن هبيص 168\r\nعتبة بن ابى سفيان 171\r\nعثمان 171 - 172 - 188\r\n","description":"","footnote":"","page_name":" 378 ","page_number":378},
  {"content":"\r\nعمارة بن الوليد 172\r\nالعسكرى ( امام حسن بن على النقى ) 176\r\nعبد اللَّه بن عباس 185\r\nعائشه 187 - 188\r\nعلى بن فضل اللَّه جيلانى 210\r\nغ\r\nغزالى 125\r\nغالب بن فهر 168\r\nف\r\nفرعون 28\r\nفارابى 125\r\nفردوسى 179\r\nفضيل بن عياض 304 - 314\r\nك\r\nكانت 270\r\nكاووس 35\r\nكيخسرو 35\r\nكليم همدانى 82\r\nكعب بن لوى 168\r\nسيد محمد كاظم يزدى 247\r\nآخوند كاشى 249\r\nمحمد كاظم خراسانى 249\r\nكندى فيلسوف 270\r\nم\r\nامام محمد باقر ( ابو جعفر ) ( ع ) 20 - 176 - 304\r\nمحمد بن يعقوب كلينى 20\r\nموسى بن عمران ( ع ) 28 - 130 - 133 - 134 148 - 173 - 189 - 303 - 305\r\nمحمد بن عبد اللَّه ( ص ) 28 - 130 - 148 - 178\r\nمالك اشتر 174 - 193 - 257\r\nماكياولى 27 - 178 - 272 - 326\r\nمالك بن النضر 168\r\nمغيرة بن شعبه 171\r\nمولوى 69 - 79 - 97 - 98 - 125 - 158 - 179 209 - 240 - 250 - 253 - 270 - 272\r\nمعاوية بن وهب 305\r\nشيخ موسى خوارزمى 125\r\nميرداماد 125\r\nمعاويه 172 - 188 - 190 - 326\r\nمقداد 193\r\nمتنبى 21\r\nشيخ مرتضى طالقانى 246 - 247 - 248 249\r\nشيخ محمود شبسترى 279\r\nملا محسن فيض كاشانى 295\r\nمحمد بن مسلم 304 - 305\r\nن\r\nنظامى گنجوى 277\r\nنير حجة الاسلام 283\r\nنرون 287\r\nو\r\nو ايتهد ( الفرد نورث ) 315\r\nه\r\nميرزا هادى حائرى 249\r\nهگل 270\r\nهيوم 315\r\n","description":"","footnote":"","page_name":" 379 ","page_number":379},
  {"content":"\r\n\r\nفهرست قبايل\r\nاصحاب جمل 204\r\nقبيلهء بنى جلان 169\r\nقبيلهء بنى هاشم 171\r\nقبيلهء عنزه 168\r\nقبيلهء قريش 171 - 169\r\n\r\nفهرست مكانها\r\nفلسطين 172\r\nمكه 170 - 168\r\n","description":"","footnote":"","page_name":" 380 ","page_number":380},
  {"content":"\r\n\r\nفهرست مآخذ و منابع\r\nديوان حافظ\r\nمثنوى جلال الدين محمد مولوى\r\nديوان صائب تبريزى\r\nكافى محمد يعقوب كلينى\r\nالميزان علامهء طباطبائى\r\nتفسير عياشى\r\nكليات سعدى\r\nكليات نظامى گنجوى\r\nديوان شمس جلال الدين محمد مولوى\r\nديوان ناصر خسرو\r\nتجريد اعتقاد خواجه نصير طوسى\r\nديوان منسوب به خيام\r\nمجموعه مقالات جبران خليل جبران\r\nديوان كليم همدانى\r\nديوان ابو العلاء معرى\r\nمنهاج البراعه حاج مير حبيب هاشمى خويى\r\nدعاى عديله\r\nديوان حكيم صفا اصفهانى\r\nديوان ابو الحسن تهامى\r\nديوان ابن شبل بغدادى\r\nلوايح عبد الرحمن جامى\r\nمنظومه حاج ملا هادى سبزوارى\r\nزهر الربيع سيد نعمة اللَّه جزائرى\r\nدعاى عرفه امام حسين ( ع )\r\nالامام على ( ع ) صوت العدالة الانسانية جرج جرداق\r\nديوان خواجوى كرمانى\r\nديوان خاقانى\r\n","description":"","footnote":"","page_name":" 381 ","page_number":381},
  {"content":"\r\nشرح نهج البلاغه ابن ابى الحديد\r\nربيع الابرار زمخشرى\r\nالاستيعاب ابو عمرو بن عبد البر\r\nعقاب الاعمال\r\nالاشارات و التنبيهات ابن سينا\r\nمعراج نامه ابن سينا\r\nتوفيق التطبيق على بن فضل اللَّه جيلانى\r\n\r\n","description":"","footnote":"","page_name":" 382 ","page_number":382}
  ]