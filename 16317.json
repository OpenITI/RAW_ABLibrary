[
  {"content":"\r\n\r\nبسم الله الرحمن الرحيم\r\nسازمان چاپ و انتشارات\r\nوزارت فرهنگ و ارشاد اسلامى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفلسفه\r\nسجادى ، سيدجعفر ، 1303 -\r\nفرهنگ اصطلاحات فلسفى ملاصدرا / سيد جعفر سجادى - تهران : وزارت فرهنگ و ارشاد اسلامى ؛ سازمان چاپ و انتشارات 1379 .\r\n535 ص .\r\nفهرست نويسى براساس اطلاعات فيپا .\r\nپشت جلد به انگليسى : isbn 964 - 422 - - 096 - x\r\nphilosophical glossary of molla sadra\r\n1 صدرالدين شيرازى ، محمدبن ابراهيم ، 979 - 1050 ق . واژگان . 2 . فلسفه اسلامى - واژگان . 3 . فلسفه اسلامى - متون قديمى تا قرن 14 . الف . ايران وزارت فرهنگ و ارشاد اسلامى ؛ سازمان چاپ وانتشارات . ب . عنوان .\r\nb\r\n1 / 189\r\n1379\r\n482 ص\r\nكتابخانه ملى ايران\r\n9620 - 79 م\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nفرهنگ اصطلاحات فلسفى ملاصدرا\r\nدكتر سيدجعفر سجادى\r\nتهران 1379\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسازمان چاپ و انتشارات\r\nوزارت فرهنگ و ارشاد اسلامى\r\nفرهنگ اصطلاحات فلسفى ملاصدرا\r\nدكتر سيدجعفر سجادى\r\nچاپ اول : پاييز 1379\r\nليتوگرافى ، چاپ و صحافى :\r\nسازمان چاپ وانتشارات وزارت فرهنگ و ارشاد اسلامى\r\nطراح جلد : پارسوا باشى\r\nشمارگان : 3000 نسخه\r\nc تمام حقوق محفوظ است\r\nچاپخانه : كيلومتر 4 جاده مخصوص كرج * تهران 13978\r\nتلفن : 5 - 4513002 * نمابر : 4514425 * انتشارات : 3525495\r\nتوزيع : خيابان فردوسى - خيابان كوشك - شماره 91 * تلفن : 6713261\r\nفروشگاه شماره يك : خيابان امام خمينى - نبش خيابان شهيد ميردامادى ( استخر ) * تلفن : 6701459\r\nفروشگاه شماره دو : نشر زلال - خيابان انقلاب - خيابان 16 آذر * تلفن : 6419778\r\nفروشگاه شماره سه : خيابان فردوسى - خيابان كوشك - شماره 91 * تلفن : 6713261\r\nشابك 964 - 422 - 096 - x\r\nisbn 964 - 422 - 096 - x\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمه\r\nمعمولا عادت بنده بر اين نيست كه در مقدمهء كتاب‌هايى كه تهيه كرده‌ام شرح حال و زندگى علما و دانشمندان را بنويسم ، چه آن كه در مورد دانشمندان نامى و جهانى زندگىنامه‌هاى مفصل نوشته شده است . دربارهء مولد و مدفن و استادان و شاگردان آن‌ها در تذكره‌ها ، مآخذ رجال نامى و شرح حال‌ها زياد نوشته‌اند . از جمله دربارهء ملاصدرا و بنابر اين از اين بخش از مقدمه صرف‌نظر مىكنم و به نكات خاصى كه مناسب با فرهنگ اصطلاحات فلسفى و كلامى فيلسوف بزرگ ملا صدرا است و بيانگر نكات تاريك تاريخ فلسفه و نه فلاسفهء اسلام است بسنده مىكنم . اميد است كه در اين امر مصاب باشم . نخست عرض مىكنم كه مبهمات و جدال‌ها و اختلاف آرا و عقايد و انظار در مورد متفكران اسلامى عمدتا مربوط به بخش‌هاى نظرى و الهيات فلسفه است و نه بخش منطق و نه بخش رياضيات و نه بخش فيزيك يا علوم غريبهء كيمياوى و طب و طبيعيات و مثلا دربارهء محمد بن زكرياى رازى اگر سخن هست مربوط به بخش الهيات و اظهار نظرهاى كلامى او است در اعلام النبوّة نه درباره دانش او مربوط به طب و كيميا و علوم عملى او و دربارهء ابن هيثم و كتاب مناظر و مراياى او كه بخش فيزيك است سخن نيست ، دربارهء ابو ريحان و رياضيات و نجوم و هيأت او كم‌تر سخن گفته‌اند ، ايرادات ابو ريحان بر ابن سينا هم عمدتا مربوط به تز فلسفى او است و اظهار نظر او دربارهء مسائل فلسفى مربوط به بخش‌هايى از طبيعيات و فيزيك و غيره است با ديد متافيزيكى و به عبارت ديگر ايراد ابو ريحان براين امر است كه مسائل علمى را با ديدگاه‌هاى فلسفى نتوان حل كرد و در واقع ايراد او بر متد و روش ارسطو و ابن سينا است . او حل مسائل علمى را از راه فلسفى و منطق صورى و به ويژه الهيات ارسطويى نادرست مىداند و باز از باب مثال بر علوم عملى و رياضيات نصر بن عراق‌ها و خوارزمىها و نوبختىها و همين طور علوم طبّى ابن سيناها كه در عصر و روزگار خودشان مبتكر بوده‌اند ايرادى نيست و مسأله‌آرا و انظار و عقايد گوناگون و ردّ و نقض‌ها و تكفير و تفسيق‌ها همه مربوط به بخش الهيات و مسائل كلامى در تمدن اسلامى است . اين يك نكته و البته فراموش نكنيم از اين رهگذر عارفان و صاحبان علوم ذوقى هم از جنگ و جدال‌ها و طرد و نفى و تكفير و تفسيق و ضرب و شتم و قتل هم بىبهره نبوده‌اند .\r\nحال مىرويم به سراغ اهل معقول و فلسفهء نظرى . آن چه در طول تاريخ تمدن اسلامى انظار خاص و عام و به ويژه مراكز قدرت را متوجه خود كرده است و حوادث مصيبت‌بار به وجود آورده است همين بخش از علوم فلسفى است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nهدف مسلمين از فلسفه و منطق چه بوده است\r\nشايد اگر پرسش به اين صورت مطرح شود كه هدف مسلمين از نقل فلسفه و توجه به آن چه بود و چه مىبايست مىبود ، بهتر بود . مسألهء ديگر اين است كه هدف دانشمند و طالب فلسفه چه بود و چه مىبايست مىبود يا هدف حكام و خلفايى كه اقدام به تأسيس مؤسسات اين سانى كردند چه بود و آيا هدف فيلسوفان و هدف حكام مشوق فلسفه و فيلسوفان متحد بود و يا نه ؟ ما هدف فيلسوفان و طالبان فلسفه را صراحتا مىتوانيم از تعاريفى كه براى فلسفه كرده‌اند بدانيم . و بگوييم فلاسفه همان هدفى را دنبال مىكرده‌اند كه مشابه و نظير آن را بنيان‌گذاران مكتب‌هاى فلسفى در يونان مانند افلاطون و ارسطو و فيثاغوريان و رواقيان دنبال مىكردند و آن به وجود آوردن يك نظام معقول و پذيرفتنى در تمدن اسلامى بوده است . تعاريف فلسفه به ما چه مىگويد : تعاريفى كه در تمدن اسلامى براى فلسفه شده است به نظر مىرسد كه با كمى افزوده شدن و يا كم شدن در الفاظ همان تعاريفى باشد كه در مكتب‌هاى فلسفى يونان زمين شده است . در يونان باستان هر مكتبى براى فلسفه تعريفى داشته است ، ديدگاه رواقيان از فلسفه به جز ديدگاه فيثاغوريان بوده است . سوفسطائيان و شكاكان هريك تعريف جدايى از فلسفه داشته‌اند .\r\nافلاطون از ديدگاه خود كه داراى ديد اشراقى بوده است تعريفى دارد و سقراط استاد او تعريفى ديگر و ارسطو شاگرد افلاطون ديدگاه ديگر . اين تعاريف متعدد قهرى است كه همراه با اصول فلسفى مكتب‌هاى يونانى وارد در تمدن اسلامى مىشود . علم « باحوال اعيان موجودات على ما هى فى نفس الامر به قدر الطاقة البشريه » ظاهرا يك تعريف مشائى است و در فلسفهء اسلامى بيش‌تر به اين تعريف توجه شده است كه بيانگر اين معنى است كه هدف از فلسفه صرفا علم‌آموزى است يعنى علم براى علم . البته علم به معناى متافيزيكى آن يعنى امور عامه و الهيات به معنى خاص يا اخص و اين تعريف كه مىگويد : « صيرورة الانسان عالما عقليا مضاهيا للعالم العينى » كه در كلمات فارابى و ملا صدرا ديده مىشود گويا يك تعريف گرفته شده از مكتب فيثاغوريان باشد و يا مكتب اخلاقى رواقيان كه همان استكمال نفس باشد در جهت علم و عمل و با توجه كلى به اين تعاريف نموده مىشود كه از فلسفه دو هدف عمده مورد توجه بوده است : علم و عمل . و البته عملى كه مىتوانست مد نظر فلاسفهء الهى باشد همان تهذيب نفس است كه هدف فلسفه نخست دانستن حقايق موجودات بود و بعد عمل بر وفق علم و بدين طريق بديهى است كه حكمت داراى دو بخش مىبود . بخش نظرى و بخش عملى كه بدون ترديد بخش عملى حكمت كه هدف اصلى آن به وجود آوردن يك نظام درست مدنى بود ، به دنبال بخش نظرى آن مىتوانست باشد . در تمدن اسلامى حكمت در هر دو بخش كاملا موفق بوده است .\r\nبه اين نكته بايد اشاره كنيم كه فلاسفهء اسلامى كم‌تر به جنبه‌هاى حكمت عملى يونانيان توجه كرده‌اند و آن چه از بخش حكمت عملى يونانيان مورد توجه مسلمين بوده است كلياتى است مربوط به زير بناهاى اخلاق عملى ، چرا كه احكام فقهى اسلامى و خلقيات عملى آن براى مسلمانان كافى مىبود .\r\n\r\nاشراق ، مشاء ، عرفان\r\n. از لحاظ نظرى مكتب‌هاى فلسفى كه در تمدن اسلامى مورد توجه بوده است بنابر مشهور دو مكتب مشاء\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nو اشراق بوده است . منشأ اين دو مكتب را به طور اصولى يونان باستان مىدانند . مكتب يا روش فكرى ارسطو را كه يك روش منظم و منضبط بود ، روش مشائى ناميده‌اند و روش فكرى افلاطون را كه يك روش ذوقى الهامى بود ، روش اشراقى ناميده‌اند كه البته اين روش اشراقى در تمدن يونان منتهى به فيثاغوريان مىشود كه در ريشه و منشأ افكار آنان هم سخن بسيار است . مىگويند در تمدن اسلامى ابن سينا نظام فلسفى ارسطويى را برگزيده است و از اوان نقل و ترجمهء فلسفهء يونانى به تمدن اسلامى هيچ يك از انديشمندان دربست پيرو مكتب افلاطون نبوده‌اند و عمدتا متوجه افكار و انديشه‌هاى نوع مشائى ارسطويى بوده‌اند و تنها فيلسوفى كه از اصول فلسفهء اشراقى پيروى كرد در قرن ششم شهاب الدين سهروردى بود كه البته اين مطلب به صورت كلى و مطلق صحت ندارد و اصولا هيچ فيلسوفى در تمدن اسلامى مشائى محض و اشراقى محض نبوده است . هر چند گفته‌اند كه الكندى و ابن رشد كاملا ارسطويى بوده‌اند و به هرحال با بررسى متون و كتب موجود منسوب به فلاسفهء اسلامى به اين نتيجه مىرسيم كه فلاسفهء اسلامى در بخش الهيات اصرارى نداشته‌اند كه حدود و ثغور مكتب‌ها را مشخص كنند و اصولا هدف آن‌ها از فلسفه‌آموزى اين نبوده است . هدفى كه آن‌ها از فلسفهء الهى و امور متافيزيكى داشته‌اند به وجود آوردن يك نظام درست مدنى بر اساس علم و عمل بود و تأمين اين هدف هم مىتوانست در نظام تفكر ارسطويى محض تحقق يابد و هم نظام تفكر افلاطون و هم در تركيبى از دو روش اشراق و مشاء و به طور مسلم روش تلفيقى و تركيبى از دو نظام فكرى اشراقى مشائى بيش‌تر مناسب با فرهنگ و تمدن اسلامى مىبود و به همين خاطر بود كه فارابى سعى كرده است بين دو نظر دو حكيم ارسطو و افلاطون جمع كند و در واقع اين ديدگاه خود فارابى بوده است و او اين طور مىخواسته است و اميد و آرزوى او اين بوده است كه بين افكار مشاء و اشراق ، صلح و سازش داده شود و شاگرد مكتب او ابن سينا هم كم و بيش همين كار را كرده است ، قصيدهء عينيه او كاملا نو افلاطونى است و در كتاب اشارات در دو سه نمط كاملا اشراقى است . شيخ مقتول شهاب الدين سهروردى هم كه زنده كننده حكمت اشراقى ايرانى و يونانى است مىگويد براى استكمال نفس در جهت علم و عمل بايد هم به اصول فلسفهء بحثى وارد بود و هم در عمل از روح حكمت اشراقى برخوردار بود .\r\nدر تاريخ فلسفه و علم نوشته‌اند هنگامى كه اسلاميان متصدى نقل و ترجمهء فلسفهء يونانى به عالم اسلام شدند در تشخيص دقيق انتساب كتاب‌هاى ترجمه شده از زبان يونانى و سريانى به مؤلفان و به وجود آورندگان آن‌ها اشتباهاتى رخ داده است و مثلا كتاب تاسوعات و يا اثولوجيا را به نام ارسطو ثبت كرده بودند كه هيچ همخوانى با انديشه‌هاى ارسطو نمىداشت و بعدها روشن شد كه كتاب تاسوعات مربوط به افكار افلاطون و حتى نو افلاطونيان حوزه اسكندريه است و از اين رو فلاسفهء اسلامى در امتياز روش‌هاى فكرى مشائى و اشراقى سر درگم شدند و همين امر موجب شد كه فلاسفهء اسلامى افكار آن دو را نزديك به هم بدانند . اين مطلب به جاى خود درست است و ما در كتب و متون ملا صدرا هم مشاهده مىكنيم كه مرتب از كتاب تاسوعات ارسطو نقل مىكند اما حقيقت امر اين است كه هر چند به طور ناخود آگاه فلاسفهء اسلامى در اين گونه موارد اشتباه كرده‌اند و خلط مبحث شده است و لكن اين را بايد بدانيم كه هدف آن‌ها از حكمت الهى و امور عامه فلسفه و حتى امور الهيات خاصه به وجود آوردن يك\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nتمدن عقلى در خدمت به فرهنگ اسلامى مىبود و در اين راه از همهء دستگاه‌هاى فلسفى يونان باستان مىتوان بهره‌مند شد و براى آن‌ها در جهت تحقق اين هدف تفاوت نمىكرد كه تاسوعات مربوط به ارسطو باشد و يا افلاطون و يا نو افلاطونيان و يا حتى رواقيان و فيثاغوريان . لذا ملاحظه مىكنيم كه هيچ يك از فلاسفهء اسلامى يك دستگاه فلسفى مشخص نداشته‌اند . هيچ فيلسوف اسلامى را نمىتوانيم مشخص كنيم كه دستگاه فلسفى او از كجا شروع مىشود و به كجا ختم مىشود . حتى آن‌ها كه خواسته‌اند شاگرد مكتب معلم اول باشند و واجد همهء علوم عصر و زمان خود باشند مانند ابن سينا و فارابى و رقيب ادّعايى آن‌ها ابن رشد اندلسى . و بدين ترتيب فلسفه در تمدن اسلامى به صورت معجونى درآمده بود شبيه به معجونى كه فيثاغوريان در يونان باستان ساخته بودند و بخش ذوقى فلسفه هم از همان عصر و زمان ابن سينا و به وسيله خود او در دو سه نمط اشارات به صورت زيربناى عرفان اسلامى درآمد و اصطلاحات عرفانى ابن سينا و تعاريفى كه براى آن‌ها در نمطهاى آخر اشارات كرده است كم و كسرى از اصطلاحات عرفانى ابو القاسم قشيرى و جنيد بغدادى و ابو نصر سراج طوسى ندارد . و در واقع ابن سينا در حكمت ذوقى اسلامى پيش كسوت بر شهاب الدين سهروردى بوده است .\r\n\r\nمكتب‌هاى فلسفى در تمدن اسلامى\r\nشايد جاى چون و چرا و شك و ترديد نباشد كه علوم عقلى در تمدن اسلامى در خدمت فرهنگ اسلامى بوده است و براى تحقق همين هدف هم اسلامىها به دنبال علوم فلسفى يونانىها رفته باشند و در اين بين اگر بتوانيم ابن سينا و كندى و فارابى را از متقدّمين صاحب مكتب فلسفهء مشاء بدانيم كه احيانا معلم دوم بودن فارابى هم مىتواند بيانگر همين معنى باشد اما اگر نيك بنگريم و آثار همان بزرگواران را هم بررسى كنيم شبحى از مكتب كلامى اعتزال در آن‌ها ديده مىشود . در اصل عقل‌گرايى نمىتوانيم بين مكتب معتزله و نظام معتزلى و ابن سينا و فارابى تفاوتى قايل شويم . گفتم در اصل عقل‌گرايى نهايت اين كه مكتب معتزلى كه در تمدن اسلامى بسيار هم جنجال برانگيز بوده است در عقل‌گرايى آن چنان خشك و بىروح است كه در هيچ‌يك از تمدن‌هاى كهن هم سابقه نداشته است و اين مكتب با طرح مسائل و ايرادات و اشكالات خاص در زمينه‌هاى مذهبى و اجتماعى و اصول و فروع عقايد آن چنان عرصه را بر سردمداران حكومتى تنگ كرد كه عكس العمل آن به وجود آمدن حجاج بن يوسف‌ها ، رشيدها ، معتصم‌ها ، مقتدرها بودند و وقايع و حوادثى كه در نظامات حكومتى شام ، بغداد ، مصر ، اندلس و حتى ايران به وقوع پيوست و قيام‌هاى متعددى كه در اعتراض به نظامات حكومتى خلافت‌هاى اسلامى انجام شد .\r\nو به هرحال در تمدن اسلامى همهء مكتب‌هاى فلسفى كار كلامى كرده‌اند و اگر در تعريف كلام بگوييم بحث در حقايق موجودات و مسائل و مبانى عقلى براى ردّ و اثبات مسائل مذهبى است و بالجمله هدف ، اثبات مسائل مذهبى است قهرا به اين نتيجه مىرسيم كه فلسفهء اسلامى عمدتا به جز چند مورد استثنايى رنگ كلام داشته و در مواردى ملفّق از كلام ، عرفان و امور عقلى بوده است .\r\nو به هر ترتيب بعد از ابن سينا ما مىتوانيم خواجه نصير الدين طوسى و ابن رشد اندلسى را استثنا كنيم و مابقى مكتب‌ها را مكتب‌هاى تلفيقى و يا التقاطى به حساب آوريم كه عمدتا مربوط به قرن سوم و چهارم و\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاوايل پنجم است . و اهمّ اين مكتب‌هاى تلفيقى اگر بتوان مكتب گفت ، مكتب اخوان الصفا و خلان الوفاء و هم زمان آن‌ها مكتب فلسفى اسماعيليان است بر اساس نظريه‌پردازىهاى خاص ابو حاتم رازى و حميد الدين كرمانى . در مورد اخوان الصفا عده‌اى خواسته‌اند بگويند كه آن‌ها هم از نظريه‌پردازان اسماعيليان بوده‌اند كه البته اين امر به وضوح روشن نشده است اما به هر حال يكى از مكتب‌هاى فلسفى كلامى چشمگير در تمدن اسلامى كه مجمع الابحر همه انديشه‌ها است مكتب التقاطى اخوان الصفا است .\r\nآن‌ها اصول همهء مذاهب را پذيرفته‌اند و از همهء مدنيت‌ها بهره‌مند شده‌اند و با استناد به آيات قرآن مجيد و روايات ، معجون هفت جوشى را به وجود آورده‌اند كه مىتواند يك مكتب صلح و سازش باشد و اما مكتب فلسفى اسماعيليان را كه پايه‌گذاران آن ابو حاتم رازى داعى الدعات و حميد الدين كرمانى حجة العراقين بوده است چنين هدفى را دنبال نكرده‌اند . موقعى كه جوهره عامل منصور الحاكم بامر اللَّه خليفه فاطمى ، مصر را فتح مىكند و سوداهاى خاصى را در مغز خود مىپروراند ، حميد الدين كرمانى را دعوت مىكند كه به عنوان نظريه‌پرداز جناب منصور دست به كار شده و بدين ترتيب حميد الدين كرمانى مىبايست به هر وسيله و طريق جاه‌طلبىها و خودخواهىهاى الحاكم بامر اللَّه را مشروع جلوه دهد و مكتبى بسيار مبهم و در عين حال منسجم براى توجيه خودخواهىهاى خليفهء فاطمى كه بنا است تصميماتش قانون الهى و مفترض الطاعه باشد به وجود آورد . و اين مرد مقتدر و توانا كه يكى از مغزهاى متفكر تاريخ تمدن اسلامى بايد به حسابش آورد ، با بندبازىهاى خاص و استفاده از نظام حكمت ارسطويى و افلاطونى وظيفهء شاقّ خود را انجام مىدهد و كتاب راحة العقل را به اضافه چندين رسالهء ديگر در اين باب به وجود مىآورد كه بسيار حيرت برانگيز است و ادامهء همين مكتب بود كه سايه‌اى از آن نقل به ايوبيان مىشود و ده‌ها دانشمند مانند سهروردىها را در كام خود فرو مىبرد و همين طرز انديشه و شبيه و شبح آن به مانند يك مرض مسرى به موحدين و ابن تومرت مهدى موعود و بنيان‌گذار آن‌ها سرايت مىكند و ابن رشدها را به كام خود فرو مىكشد .\r\nاين مكتب‌ها به اضافه مكتب كلامى فلسفى حسنى زيدى نظريه‌پرداز مكتب زيديه كه مقارن است با حميد الدين كرمانى معجون هفت‌جوشى را به وجود مىآورند كه ناگزير همه چيز دستخوش تأويل و تفسير مىشود ، تأويلات بعيد از ذهن . و از آن طرف مكتب ديگرى در جهت زهد و عرفان و تقواى اسلامى به وسيلهء حسن بصرى و رابعهء عدويه پايه‌گذارى مىشود كه عبد الرحمن سلمىها و جنيد بغدادىها و حلاج‌ها آن را تعقيب كرده به صورت معجونى تحويل محيى الدين ابن عربى مىدهند و ابن فارض و محيى الدين عربى هر يك در جهتى آن را تكميل مىكنند و به ويژه محيى الدين كه خود را مبشّر واقعى دين محمدى مىداند .\r\nبعد از منصور حلاج كه داستان زندگى او واقعا اسرارآميز است ، ابن عربى است . مىگويند منصور مدعى الوهيت بود و پاره‌اى هم گفته‌اند مدعى مهدويت بود و به هرحال هيچ‌يك از اين ادّعاهايى كه به او نسبت مىدهند در محاكمه‌اى كه براى او تشكيل گرديد به ثبوت نرسيد . مىگويند جنيد بغدادى براى حلاج پيام فرستاد كه صراحت در اين ادعاها سر تو را به باد خواهد داد و قصد او اين بوده است كه از اين گونه ادعاها ما هم داريم لكن عاقل هم هستيم - و به هر حال بعد از او ابن عربى بود كه صاحب مكتب ژرف\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعرفانى بود همراه با ادعاى مبشرى كه در فصوص الحكم به اين معنى صراحت دارد . مكتب ابن عربى از لحاظ گستردگى تا آن روزگار نظير و مانند نداشته و بعد از او هم هيچ‌يك از سلسله‌ها و مكتب‌هاى عرفان از لحاظ عرض و طول به پاى او نرسيده‌اند . مجموعهء همه اين‌ها كه در سطور بالا به صورت رمز و اشاره و بسيار موجز بيان كرديم زيربناى فكرى انسانى را پايه‌ريزى كرد به نام صدر الدين شيرازى معروف به ملا صدرا با يك فلسفه‌اى كه در حكم يك اقيانوس پهناور است به نام حكمت متعاليه و ملا صدرا مولود چنين فرهنگى است با چنين سوابقى تاريخى - شخصيت ملا صدرا يك شخصيت استثنايى در طول تاريخ فرهنگ و تمدن اسلامى است .\r\nو اينك به طور اختصار متد كار و طرز انديشه‌هاى ملا صدرا را در جهت تدوين فلسفهء تلفيقى يا التقاطى او تجزيه و تحليل كرده به مآخذ كار او اشاره مىكنيم و چون مهم‌ترين اثر ملا صدرا اسفار اربعهء او است كه گوياى همهء افكار فلسفى و كلامى و ذوقى او است ، به تجزيه و تحليل آن مىپردازيم . اين كار را با بررسى روش او در تدوين اسفار اربعه شروع مىكنيم و اگر مقتضى بود ساير رسائل او را هم به مناسبت مورد ارزيابى قرار مىدهيم .\r\n\r\nحكمت متعاليه و مآخذ اسفار اربعه\r\nعنوان حكمت متعاليه ، عنوانى است كه مؤلف كتاب ، فيلسوف بزرگ براى كتاب خود برگزيده است كه در مطاوى اين مقدمه دربارهء آن توضيح داده خواهد شد .\r\nبعد از كتاب شفاى ابن سينا و به طور كلى دستگاه فلسفى ابن سينا يكى از امّهات كتب فلسفى مربوط به قرن يازدهم هجرى قمرى كتاب اسفار اربعهء ملا صدرا است كه احيانا در روزگار خود ملا صدرا به اهميت آن پى نبرده بودند . در طول تاريخ استادان بزرگى به مطالعه و تدريس آن پرداخته‌اند كه البته تعداد آنان انگشت‌شمار است . آن چه مسلم است اين كتاب از روزگار قاجاريان به درستى شناخته شد و دانش‌پژوهان به اهميت آن واقف شدند و در آن روزگار و روزگار بعد هم تعداد افرادى كه به بحث و مطالعه و تدريس اين اثر بزرگ اشتغال داشته‌اند نادر الوجود بودند يكى به علت آن كه كتاب عظيم و درك مطالب و نظريات مؤلف بسيار دشوار است و ديگر به واسطهء اين كه يك كتاب فلسفهء معمولى و در چهارچوب خاصى نمىباشد .\r\nدر وجه ناميدن آن به اسفار اربعه خود مؤلف در مقدمه گويد : اين كتاب را بدان جهت اسفار اربعه ناميدم كه سالكان طريق را در سير و سلوك روحانى خود چهار سفر و يا چهار مرحله است و سالك در مقام سير و سلوك از بدايت تا نهايت كه رسيدن به حقيقت وجود خود است چهار مرحله را بايد پشت سر گذارد تا بتواند از مقام نفس به مقام قلب و از مقام قلب به مقام روح و از مقام روح به مقصد اقصى عروج كند و سفر از خلق به حق و سفر از حق به سوى حق به حق و سفر از حق به سوى خلق به حق و سفر از خلق به سوى حق به حق را طى كند تا به علم شهودى برسد .\r\nدر وجه نام‌گذارى كتاب اسفار اربعه به حكمت متعاليه توجيهات بسيار شده است . پاره‌اى از\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدانشمندان گويند « 1 » بدان جهت ملا صدرا حكمت خود را متعاليه ناميده است كه به زبانى بالاتر از زبان فلسفهء معمولى مشاء و اشراق سخن گفته است . وى تفوق و تعالى آن را به اين مىداند كه ملا صدرا بر خلاف فلاسفهء ديگر محور كل فلسفهء خود را بر وجود نهاده است كه وجود را اصيل مىداند و كليهء مسائل فلسفهء الهى را با ديدگاه خاص خود در باب اصالت وجود و وحدت آن حل مىكند . چنان كه خواهيد ديد از ديدگاه او همه چيز مراتب وجود است . اسماء اللَّه و صفات و افعال هم مراتبى از وجودند و پاره‌اى ديگر بر اساس جامعيّت فلسفهء ملا صدرا ، متعالى بودن را توجيه كرده‌اند . كه تلفيق بين مشاء و اشراق و آيات و روايات باشد .\r\nخود ملا صدرا در مواردى حكمت متعاليه را با بيانى تلويحى توجيه كرده است . وى در باب معلول اول يا عقل اول و بيان ماهيت آن گويد : معلول اول و هر معلولى عبارت از شؤونات نازله وجودند و وجودشان وابسته به وجود كامل فوق كمال است و اين امر و معنى ( ج 1 ، از سفر اول ، 193 ) طبق روش حكمت متعاليه روشن است و اما بر اساس حكمت شايعه . . . و بنابر اين منظور از حكمت متعاليه حكمت وجودى است . در جاى ديگر ( ج 1 ، از سفر اول ، 330 ) بيانى دارد كه اين معنى را افاده مىكند كه حكمت متعاليه لب و مغز عرفان است و آن شهود وجود است و در جايى ديگر ( ج 1 ، از سفر سوم ، 14 ) بيانى دارد كه مفيد اين معنى است كه حكمت متعاليه حكمتى است ايمانى و نه يونانى كه بازگشت آن به حكمت وجودى است .\r\n\r\nروش كار و استفادهء او از عمدهء كتب فلاسفه و عارفان و متكلمان\r\nظاهرا چنان مىنمايد كه فلسفه ملا صدرا تلفيقى است از حكمت ذوقى و بحثى و عرفان و آيات و روايات و از اين رو پاره‌اى او را حكيم التقاطى مىدانند در حالى كه در واقع چنين نيست . ملا صدرا از حكمت ذوقى هم از شاخهء يونانى آن يعنى انديشه‌هاى افلاطون و فيثاغورس و رواقيان و هم از شاخهء اسكندرانى آن يعنى انديشه‌هاى نوى نو افلاطونيان و نو رواقيان و هم از شاخهء ايرانى آن يعنى انديشه‌هاى شهاب الدين سهروردى از يك سو بهره گرفته است چنان كه بيايد و از سويى ديگر از انديشه‌هاى ارسطو بنيان‌گذار حكمت مشاء و پيروان او در يونان و تمدن اسلامى كه وارث كل حكمت مشاء على التحقيق فارابى و ابن سينا مىباشد نيز بهره‌ها برده است و علاوه از سخنان عارفان بزرگى مانند حلاج ، بايزيد و محيى الدين و كسانى ديگر استفاده كرده است و چون فيلسوفى است مسلمان در جهت حكمت ايمانى توجه كامل به مفاد آيات و روايات داشته است و لكن نقل انديشه‌هاى بزرگان فلاسفه و عارفان و اهل كلام نه بدين معنى است كه فلسفهء او فلسفهء تلفيقى است و بلكه در تمام مباحث غرضش بيان اقوال و آرا است و نه پيروى از آن‌ها . چنان كه از مباحث مطروحه در كتاب روشن مىشود ، ملا صدرا در هر مبحث نظر خود را نخست بيان مىكند و سپس به نقل و نقض و يا احيانا تأييد نظر ديگران مىپردازد و در مواردى از آيات و روايات در جهت تأييد نظر خود استفاده مىكند .\r\n\r\n\r\n","description":"","footnote":"\r\n( 1 ) دكتر مهدى حائرى يزدى ، مجلهء ايران شناسى چاپ امريكا ، شماره 4 ، سال چهار ، 1371 ، ص 71 .\r\n","page_name":" 11 ","page_number":11},
  {"content":"\r\n\r\n\r\nحكماى غير اسلامى كه مربوط به يونان و صور و حوزه اسكندريه بوده‌اند\r\nملا صدرا از تعدادى از حكماى يونان نام برده و از آثار آنان نقل كرده است به شرح زير :\r\n1 - تالس ملطى .\r\n2 - انكساغورس .\r\n3 - انباذقلس .\r\n4 - هرمس .\r\n5 - اسكندر افروديسى .\r\n6 - آغاذاثيمون .\r\n7 - سقراط .\r\n8 - افلاطون .\r\n9 - بقراط .\r\n10 - جالينوس .\r\n11 - ارسطو .\r\n12 - انكسيمانس .\r\n13 - فورفوريوس .\r\n14 - فيثاغورس .\r\n15 - سامسطيوس ، حكيم يونانى .\r\n\r\nحكماى اسلامى كه نام‌شان در اسفار آمده است و از آثار آن‌ها استفاده شده است عبارتند از :\r\n1 - شمس الدين خسروشاهى يكى از فلاسفه بزرگ عصر خواجه نصير الدين طوسى كه با وى مكاتبات داشته‌اند .\r\n2 - محمد ابن زكرياى رازى ، فيلسوف و طبيب معروف قرن سوم .\r\n3 - ابو المعالى جوينى ، استاد ابو حامد غزالى .\r\n4 - ابن سينا ، مهم‌ترين مأخذ اسفار بعد از ابن عربى و سهروردى .\r\n5 - جلال الدين دوانى .\r\n6 - بهمنيار ، شاگرد ابن سينا .\r\n7 - سهروردى ، شهاب الدين .\r\n8 - الكندى ، يعقوب .\r\n9 - خواجه نصير الدين طوسى ، از مآخذ مهم .\r\n10 - سيد صدر الدين شيرازى .\r\n11 - ميرداماد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n12 - مير سيد شريف جرجانى .\r\n13 - فخر رازى .\r\n14 - غزالى ، محمد .\r\n15 - فارابى ، ابو نصر .\r\n16 - شهرزورى .\r\n17 - ابن كمونه .\r\n18 - ابو العباس لوكرى .\r\n19 - شمس الدين گيلانى .\r\n20 - محقق خفرى .\r\n21 - ابو البركات بغدادى .\r\n22 - عبد المسيح عبد اللَّه حمصى .\r\n23 - خسروشاهى .\r\n24 - علامهء شيرازى .\r\nو چند تن ديگر از فلاسفه و اطبا .\r\n\r\nنام عارفان و صوفيانى كه از آثار آن‌ها استفاده شده است\r\n: 1 - جنيد بغدادى .\r\n2 - سعيد بن جبير .\r\n3 - سعيد بن مسيب .\r\n4 - ابو سعيد قرشى .\r\n5 - ابو صالح . . .\r\n6 - الواسطى .\r\n7 - جلال الدين رومى .\r\n8 - عطار .\r\n9 - حلاج .\r\n10 - ابن عطا .\r\n11 - ابو سعيد خراز .\r\n12 - ابو سعيد ابو الخير .\r\n13 - ابو الحسن خرقانى .\r\n14 - صدر الدين قونوى .\r\n15 - علاء الدوله سمنانى .\r\n16 - عين القضات همدانى .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n17 - محمود شبسترى .\r\n18 - عبد اللَّه انصارى .\r\n19 - بايزيد بسطامى .\r\nو چند تن ديگر .\r\n\r\nنام پاره‌اى از اهل كلام كه اقوال و آراى آنان در اسفار نقل شده است\r\n: 1 - ابو الحسن اشعرى .\r\n2 - شيخ مفيد .\r\n3 - هشام بن سالم .\r\n4 - كعبى .\r\n5 - عبد اللَّه سلام .\r\n6 - قاضى عبد الجبار .\r\n7 - اخوان الصفا .\r\n8 - جبائى .\r\n9 - سيد مرتضى .\r\n10 - حليمى .\r\n11 - راغب اصفهانى و شهرستانى .\r\nو چند تن ديگر از متكلمان اوليه .\r\n\r\nنام راويان و مفسران و ائمه و حضرت رسول و نحويان\r\n: 1 - حضرت رسول مكرر نام برده شده‌اند .\r\n2 - ابو بصير راوى .\r\n3 - امام صادق .\r\n4 - جابر بن عبد اللَّه ، راوى .\r\n5 - دحيهء كلبى ( جبرئيل ) .\r\n6 - زجاج نحوى .\r\n7 - عبد اللَّه بن عباس ، راوى .\r\n8 - عبد اللَّه بن مسعود ، راوى .\r\n9 - عبد اللَّه بن سلام ، راوى .\r\n10 - عبد اللَّه بن سلام ، راوى .\r\n11 - معاذ بن جبل ، راوى .\r\n12 - مجاهد ، مفسر و راوى .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n13 - قيس بن عاصم ، صحابى و راوى .\r\n14 - قتاده ، راوى و مفسر .\r\n15 - علامهء حلى ، متكلم و فقيه .\r\n16 - امام على ( ع ) .\r\n17 - يوسف بن ظبيان از اصحاب حضرت صادق .\r\n18 - مسلم ، راوى و صاحب يكى از صحاح .\r\n19 - ابو محمد جعفر طوسى ، فقيه و متكلم .\r\n20 - ابن بابويه .\r\n21 - كلينى ، راوى و فقيه . صاحب كافى . و ضحاك . و ابراهيم خليل پيامبر و عيسى عليه السلام و سلمان فارسى .\r\nو چند تن ديگر از راويان و اصحاب .\r\n\r\nنام چند تن از سلاطين و فلاسفه و قهرمانان ايران زمين و پايه‌گذاران پاره‌اى از مذاهب\r\n: 1 - بوذاسف .\r\n2 - ملك تهمورث .\r\n3 - كيخسرو مبارك .\r\n\r\nنام كتاب‌هايى كه در اسفار آمده و از آن‌ها نقل قول شده است\r\n: 1 - هندسه - ارشميدس .\r\n2 - منطق شفا .\r\n3 - حكمة الفارسيه - ابن سينا ( حكمت علائى ) .\r\n4 - المشارع و المقاومات سهروردى .\r\n5 - كتاب الامد اعلى الابد - ابو الحسن عامرى .\r\n6 - شرح حكمت الاشراق - شهرزورى .\r\n7 - شرح تلويحات - ابن كمونه .\r\n8 - المقاصد الفلاسفه - غزالى .\r\n9 - شرح مقاصد الفلاسفه .\r\n10 - اسئله و اجوبه - ابو ريحان بيرونى .\r\n11 - كتاب النواميس - افلاطون .\r\n12 - حاشيه بر تجريد .\r\n13 - الجمع بين رأيى الحكيمين - ابو نصر فارابى .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n14 - حواشى فتوحات - علاء الدوله .\r\n15 - حواشى فتوحات - صدر الدين قونوى .\r\n16 - رسالة فى شرح بعض الاحاديث - صدر الدين قونوى .\r\n17 - العروة - ( يا صدر الدين قونوى و يا علاء الدوله ) .\r\n18 - اعتقاد - شيخ صدوق .\r\n19 - شرح فصوص - داوود قيصرى .\r\n20 - شرح مقاصد - تفتازانى .\r\n21 - حى بن يقظان - ابن سينا .\r\n22 - رسالهء ذهبيه - فيثاغورس .\r\n23 - مسائل المسعودى - فخر رازى .\r\n24 - الزبده - عين القضاة همدانى .\r\n25 - ادويه قلبيه - ابن سينا .\r\n26 - عوارف المعارف .\r\n27 - فاذن - افلاطون .\r\n28 - الكافى - كلينى .\r\n29 - رسالة الحدوث - شمس الدين جيلانى .\r\n30 - شجرة الالهيه - شهرزورى .\r\n31 - سماع الطبيعى - ارسطو .\r\n32 - البهجة و السعاده - بهمنيار .\r\n33 - الفصوص - فارابى .\r\n34 - مصارع الفلاسفه - شهرستانى .\r\n35 - المعتبر - ابو البركات بغدادى .\r\n36 - شرح كليات قانون - علامه شيرازى .\r\n37 - قاطيقورياس - ابن سينا .\r\n38 - قانون در طب - ابن سينا .\r\n39 - فصوص الحكم - محيى الدين ابن عربى .\r\n40 - المباحثات - ابن سينا .\r\n41 - سلامان و ابسال .\r\n42 - الحمامة المطوقه .\r\n43 - حى ابن يقظان .\r\n44 - تعليقات مصنف بر حكمت اشراق .\r\n45 - كتاب تهذيب - طوسى .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n46 - قوت القلوب - ابو طالب مكى .\r\n47 - الحكمة المشرقيه - ابن سينا .\r\n48 - اثولوجيا منسوب به ارسطو . يعنى مترجمين اسلامى آن را به نام ارسطو مىشناختند در قرون اخير معلوم شد مربوط به فلوطين است .\r\n49 - احياء العلوم - غزالى .\r\n50 - اشارات - ابن سينا .\r\n51 - الافق المبين - ميرداماد :\r\n52 - تجريد الاعتقاد - خواجه نصير الدين طوسى .\r\n53 - تعليقات - ابن سينا .\r\n54 - تلويحات - شهاب الدين سهروردى .\r\n55 - حكمة العين - كاتبى .\r\n56 - حكمت الاشراق - شهاب الدين سهروردى .\r\n57 - الرسالة العشقيه - ابن سينا .\r\n58 - رسالة الشارد و الوارد - علاء الدوله سمنانى .\r\n59 - الزبدة - عين القضاة همدانى .\r\n60 - شرح الهياكل - جلال الدين دوانى .\r\n61 - الشفا - ابن سينا شيخ الرئيس .\r\n62 - فتوحات مكيه - محيى الدين عربى .\r\n63 - فوائد العقايد - علاء الدوله سمنانى .\r\n64 - القبسات - ميرداماد .\r\n65 - المباحث المشرقيه - فخر رازى .\r\n66 - مفتاح الغيب - صدر الدين قونوى .\r\n67 - المواقف - شرح مواقف - محقق شريف .\r\n68 - منازل السائرين - عبد اللَّه انصارى .\r\n69 - نقد المحصل - خواجه نصير الدين طوسى .\r\n70 - الهياكل - شهاب الدين سهروردى .\r\n71 - التحصيل - بهمنيار .\r\n72 - انموذج العلوم - جلال الدين دوانى .\r\n73 - الانصاف و الانتصاف .\r\n74 - حكمة الاشراق - شهاب الدين سهروردى .\r\n75 - شرح عيون الحكمة - فخر رازى .\r\n76 - شرح اشارات - خواجه نصير طوسى .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n77 - شرح رسالة العلم - خواجه نصير طوسى .\r\n78 - عيون الحكمة - ابن سينا .\r\n79 - المباحثات - ابن سينا .\r\n80 - مبدأ و معاد - ابن سينا .\r\n81 - المطارحات - سهروردى .\r\n82 - الملخص .\r\n83 - الملل و النحل - شهرستانى .\r\n84 - النجاة - ابن سينا .\r\n85 - التفاحه - ارسطو .\r\n86 - الرسالة الذهبيه .\r\n87 - طيماوس - افلاطون .\r\n88 - لذت و الم - رازى ، محمد زكريا .\r\n\r\nاستفاده ملا صدرا از دانشمندان و فلاسفهء قبل از خود\r\nاستفاده ملا صدرا از دانشمندان و فلاسفهء قبل از خود گوناگون است . از پاره‌اى از فلاسفه زياد نام برده‌اند و قهرا از آن‌ها بيش‌تر استفاده كرده‌اند و از پاره‌اى ديگر كم‌تر به شرح زير :\r\n1 - ابن سينا بالغ بر 300 مورد در ردهء اول است .\r\n2 - سهروردى - شهاب الدين بالغ بر 70 مورد .\r\n3 - ابن عربى - محيى الدين بالغ بر 50 مورد .\r\n4 - افلاطون بالغ بر 50 مورد .\r\n5 - ارسطو بالغ بر 60 مورد .\r\n6 - خواجه نصير الدين طوسى بالغ بر بيش از 50 مورد .\r\n7 - فخر رازى بالغ بر 50 مورد .\r\n8 - غزالى بالغ بر 50 مورد .\r\n9 - ملا جلال دوانى بالغ بر 30 مورد .\r\n10 - فارابى بالغ بر 20 مورد .\r\n11 - بهمنيار بالغ بر 19 مورد .\r\nنظر به اين كه اساس تفكر ملا صدرا اصالت وجود و وحدت آن و سريان وجود است در كل شؤون جهان هستى و اين طرز انديشهء وجودى را در تمام مباحث اسفار جريان مىدهد ، چنان كه خواهيم ديد ما در اين جا نام چند تن از فلاسفه و عارفان را كه از لحاظ فكرى و انديشهء فلسفى و عرفانى به ويژه در مسأله اصالت و وحدت وجود با اصول انديشهء وى شباهت تام دارند مىآوريم .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nملا صدرا و شهاب الدين سهروردى و ابن عربى\r\nبه طور خلاصه روشن شد كه فلسفهء ملا صدرا مبتنى بر دو اصل است : اول اصل اصالت وجود ، و دوم :\r\nاصل وحدت وجود . و مىتوانيم اصل شدت و ضعف مراتب وجود را هم بدان بيفزاييم يعنى اين كه در عين حال كه وجود اصل در تقرر است و آثار خارجى اشيا ناشى از وجود است و نه ماهيت آن ، آثار مترتب بر وجود ، مختلف است و بنابر اين وجودات مختلف‌اند و اختلاف آن‌ها اختلاف ماهيتى نيست و بلكه اختلاف در شدت و ضعف است . مرتبهء قوى آثارى دارد مناسب با مرتبهء خود و مرتبهء ضعيف هم آثارى مناسب با خود دارد . وجود خارجى آثارى دارد ، وجود ذهنى و علمى هم با مراتبى كه دارد آثارى . اين طرز انديشه را شهاب الدين سهروردى در باب نور دارد . وى گويد : ( شرح قطب ، 285 ) اشياء به تقسيم اوليه منقسم مىشوند به نور و ضوء فى نفسه و آن چه نور وضوء فى نفسه نيست و خود گويد منظور من از نور ، نور مجازى نيست و گويد نور هم يا نور عارضى است و يا نور غير عارضى كه نور مجرد و نور محض است .\r\nشهاب الدين از جسم و ماده تعبير به برزخ كرده است .\r\nروشنى برازخ به نور است و اين همان نور عارضى است كه برازخ را از جهان تاريك بيرون مىآورد و روشن مىكند . نور پاره‌اى از برزخ‌ها زايل نمىشود مانند نور خورشيد ، حيات موجودات به نور است و اين نور است كه برزخ‌ها را ( همان ، 288 ) وجود و حيات مىبخشد .\r\nسهروردى گويد علم و ادراك مربوط به نور است ، و موجود ظلمانى نه ذات خود را ادراك مىكند و نه چيزهاى ديگر را ( همان ، 290 ) هر موجودى كه نورانيت آن زيادتر باشد ادراك و علم او كامل‌تر و زيادتر است . و اين نور است كه ظاهر لذاته و مظهر و ظاهر كنندهء غير خود است ( همان ، 295 ) نور لنفسه و فى نفسه همواره مدرك ذات خود و موجودات ديگر است . وى گويد : حيات عبارت از شىء ظاهر لنفسه است و حىّ يعنى درّاك فعال و بنابراين حيات همان نور است ، علم همان نور است .\r\nشهاب الدين اختلاف انوار مجرده عقليه را به كمال و نقص مىداند ( همان ، 303 ) .\r\nو همان‌طور كه ملا صدرا اختلافات وجود را به شدت و ضعف و نقص و كمال مىداند ، تنها تفاوت در اين است كه در وجود ، از نظر ملا صدرا مابه‌التفاوت و مابه‌الاتحاد يكى است و به وجود است ، سهروردى گويد مابه‌التفاوت به امور خارج از ذات نور است ( همان ، 304 ) .\r\nدر نظام آفرينش ، نور الانوار اصل است و بقيهء انوار طوليه و عرضيه ناشى از نور الانوارند ، چنان كه در باب وجود ، وجود حقيقى اكمل و فوق كمال اصل است و مراتب وجود ناشى از فيض اقدس آن وجود تام و كامل است . ( همان ، 316 به بعد ) . در نظام نوريه شهاب الدين سهروردى همه چيز و همه جا نور اصل است و جريان دارد ، قدرت ، حيات ، علم ، اراده همه نور است : انوار ذاتى و انوار عرضى و مكتسب ، در فلسفه وجودى ملا صدرا همه چيز و همه جا وجود است . علم ، اراده ، قدرت ، قوت ، فعليت ، صورت ، همه وجود و مراتب وجودند . انوار صادرهء از نور الانوار هر چه نزديك‌تر به نور الانوار باشند از لحاظ نوريت قوىترند . در باب وجود نيز ملا صدرا همين را گويد كه وجودات هر چه نزديك‌تر به وجودى كه علت علت‌هاست باشد وجود آن‌ها كامل‌تر و مؤثرتر است مانند عقول ، نفوس و صور مادى و ماده و مركبات و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبالأخره در مرتبهء نازل وجود هيولاست .\r\nبنابراين يكى از پايه‌هاى حكمت متعاليه ملا صدرا حكمت اشراق است و از اين رو است كه در موارد متعدد بدان استناد جسته است .\r\n\r\nمنشأ حكمت اشراقى\r\nتاريخ فلسفه به ما مىگويد پايه‌گذار حكمت اشراقى در يونان زمين افلاطون و فيثاغورس و احيانا رواقيان بوده‌اند و در حوزهء اسكندريه فلوطين يا نو افلاطونيان و در تمدن اسلامى شهاب الدين سهروردى ( م 581 ) . شهاب الدين مىگويد : فلسفهء بحثى صرفا به درد تربيت فكرى خورده ( شرح قطب ، 5 به بعد ) و حكمتى كه واقعى است حكمت ذوقى است . و فيلسوف واقعى كسى است كه هم در حكمت بحثى و هم ذوقى به كمال باشد .\r\nشهاب الدين گويد : حكمتى كه مورد توجه شريعت است و روايات بدان تشويق كرده حكمت نورى است كه فرموده‌اند « العلم نور يقذفه اللَّه فى قلب من يشاء » وى اين حكمت را ( همان ، 12 ) حكمت معمول در سنت ايران باستان مىداند ، وى مآخذ حكمت اشراقى را در يونان به پدر حكيمان ( همان ، 17 ) ، هرمس مىرساند و بعد از هرمس ، افلاطون و چند تن از فلاسفهء ديگر يونان كه عينا ملا صدرا بدان‌ها استناد كرده است . شهاب الدين بسيارى از فرمانروايان ( همان ، 20 - 22 ) ايران باستان مانند كيخسرو مبارك را از پايه‌گذاران حكمت مشرقيه و ملهم به الهامات غيبى مىداند . ملا صدرا ( جلد دوم از سفر دوم ، 244 ) ، بدون اين‌كه صريحا نامى از شهاب برده باشد آن چه شهاب الدين در باب فيلسوف واقعى گفته است نقل كرده است و از عنوان حكمت خسروانى و ارباب انواع ايران سخن ( ج 2 ، از سفر اول ، 60 ) به ميان آورده است .\r\nوى تقريبا از تمام مؤلفات سهروردى نام برده و آن‌ها را مورد استفاده قرار داده است ( ج 1 ، از سفر 4 ، 366 ، 372 ، و اول از سوم ، 63 ، 189 و دوم از اول 11 ، 53 ، 56 ، 60 ، 75 ، 199 ، 219 و دوم از دوم ، 17 ، 19 ، و اول از 4 ، 179 ) و بيش از پنجاه مورد ديگر .\r\nپايه ديگر كار ملا صدرا استفاده از انديشه‌هاى عارفان به ويژه محيى الدين ابن عربى است . ابن عربى بعد از حلاج و بايزيد بسطامى و عارفان بزرگ ديگر قرن چهار و پنجم پايه‌گذار مكتبى است بر اساس وجود .\r\nعرفان ابن عربى عمدتا در اطراف وجود دور مىزند چنان كه ملا صدرا در موارد بسيار عين عبارات ابن عربى را آورده است و ما در اين جا لبّ و اساس انديشه‌هاى ابن عربى را مىآوريم تا روشن شود كه ملا صدرا در گذرگاه‌هاى كليدى كاملا متأثر از ابن عربى بوده است .\r\nمهم‌ترين كتاب و اثر ابن عربى كتاب فصوص است . هدف اساسى فصوص بحث در وجود و بيان وحدت وجود است و رابطهء وجود حق با ممكنات ، روش فلسفى او جنبهء تصوير خيالى بر اساس رمزيات دارد و نه جنبهء دقيق فلسفى نوع مشائيان و حتى اشراقيان .\r\nحرف اساسى ابن عربى اين است كه وجود يكى است و مرتبهء تكثر مرتبهء اسما و صفات و افعال است كه امور اعتبارى و شعاعات فيض وجود حق‌اند . وجود قديمى و ازلى و ابدى است ، و دريايى نامتناهى است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nقيصرى در مقدمه‌اى كه به عنوان كليد فهم فصوص آورده است كه نظر واقعى محيى الدين است ، وجود را از ديدگاه ابن عربى تعريف كرده است . « خلاصه آن كه : وجود از آن جهت كه وجود است خود وجود است و نه كلى است ، نه جزئى ، نه عام و نه خاص و نه چيزى ديگر و اطلاق و كلى و جزئى و عام و خاص از مراتب وجود است ( مقدمه ، 5 به بعد ) وجود از لحاظ مفهوم ، ظاهرترين اشياء و از لحاظ كنه مخفىترين است ، وجود بذاته محيط به كل اشياء است و قوام تمام اشياء به وجود است و به صور گوناگون در مىآيد ، تمام صفات متقابل و متضاد مستهلك در وجود است . وجود يكى است داراى مراتب شدّت و ضعف ، خير محض و غنىّ بالذات است و ادراك همه چيز به وجود است ، ظاهر بالذات و ظاهر كنندهء غير است ، روشن‌كننده ارواح و اجسام است ، منبع تمام انوار روحانى و جسمانى است ، وجودات ذهنى و خارجى هر دو سايه‌اى از وجود حق‌اند ، وجود حق عين اشياء است در لباس اسما و صفات ، ماهيات صور كمالات و مظاهر آيات حق‌اند ، وجود مطلق هويت سارى در همهء موجودات است و به شرط ثبوت صور علميه ، رب اعيان ثابته است و به شرط كليات مرتبهء اسم الرحمن ، رب عقل اول و لوح قضا و ام‌الكتاب و قلم اعلى است . كمال همهء اشياء به وجود است ، جهان خلق و امر كه عبارت از اسما و صفات و افعال حق‌اند بر چند گروه‌اند . همهء موجودات خارجى داخل در مظهريت اسم الباطن‌اند ، علم حق به ذات خود و علم او به موجودات عين ذات او است .\r\nعثمان يحيى در مقدمهء تجليات الهيه ابن عربى « 1 » تحقيق ارزنده‌اى در مسير فكرى ابن عربى كرده و گويد : از ديدگاه ابن عربى تجليات وجودى بر وجه كلى در حضرات سه گانه به شرح زير خلاصه مىشود :\r\nدر حضرت ذات ( تجليات وجودى ذاتيه ) در حضرت صفات ( تجليات وجودى صفاتيه ) در حضرت افعال ( تجليات وجودى فعليّه ) .\r\nقسم اول تعينات حق است بنفسه لنفسه من نفسه . به طور مجرد از مظهر و صورتى كه عالم احديّت ناميده است .\r\nو قسم دوم تعينات حق است بنفسه لنفسه ، لكن در مظاهر كمالات اسمائيّه . عالم ، اين مرتبه را عالم وحدت ناميده است . كه مظهر حقيقت وجوديّه مطلقه است از طريق فيض اقدس و قسم سوم تعينات حق است بنفسه لنفسه در مظاهر اعيان خارجى و حقايق عينى كه عالم اين قسم از تجليات عالم وحدانيت است كه در اين مرحله حقيقت وجوديه مطلقه با ذات و صفات و افعال از طريق فيض مقدس ظهور مىيابد يعنى حق در صور اعيان خارجه نموده مىشود .\r\nابن عربى در فصوص الحكم اين مظاهر را در عالم تشريع و نه تكوين متمثل در آدم ، شيث ، نوح و موسى و . . . مىداند كه سالك بايد همهء آن مراحل تشريعى را بگذارند .\r\nاحديت ، وحدت و وحدانيت عبارتند از عوالم تجليات وجودى سه گانه كه مظاهر خارجى متعدد و از لحاظ آثار وجودى متنوع‌اند و همه از ديدگاه محيى الدين اسماء الهيه كه همان شؤونات وجودند و جهان\r\n\r\n\r\n","description":"","footnote":"\r\n( 1 ) چاپ تهران ، 1988 م .\r\n","page_name":" 21 ","page_number":21},
  {"content":"\r\n\r\nخلق و امر عبارت از آن‌ها مىباشند خود آن اسما را صورى است الهى كه در علم حق وجود دارند به وجود علمى زيرا كه او عالم است به ذات خود به علم ذاتى و عالم به اسما و صفات خود باز هم به همان علم بالذات و به ذات و اين صور عقليه از آن جهت كه عين ذات‌اند و متجلّى به تعيّن خاص و نسبت معيّنه‌اند اعيان ثابته ناميده مىشوند كه فلاسفه كليات آن صور علميه را ماهيات و حقايق نامند و جزئيات آن‌ها را هويات نامند .\r\nپس آن چه را كه فلاسفه ماهيات گويند وى صور كليهء اسماييه متعين در حضرت علميه نامد . اين صور علميه به واسطهء فيض اقدس و تجلى اول به واسطهء حبّ ذاتى از ذات الهيه فايض مىشود با تمام اعيان و كمالات ويژه .\r\nمحيى الدين فيض را دوگونه داند : يكى فيض اقدس و ديگر فيض مقدس كه به واسطه فيض مقدس اعيان ثابته و استعدادات اصلى آن‌ها در علم حاصل مىشود و به واسطه فيض اقدس آن اعيان ثابته با لوازم‌شان در خارج تحقق يابند .\r\nمحيى الدين عربى همهء عوالم ملكوت ، جبروت و ناسوت و عالم مثل را مظاهر و شؤونات وجود مىداند . وى در باب عالم مثالى كه عالم روحانى و از جنس جواهر روحانى و شبيه به جواهر جسمانى است در مقدار و شبيه به جواهر عقلى است در نورانى بودن سخن گفته و آن را حد فاصل و برزخ بين ماده و عقل مىداند كه گويا متأثر از نو افلاطونيان و يا حكمت اشراق شهاب الدين شده باشد . اين نوع وجود مثالى را خيال منفصل هم ناميده است ( قيصرى ، 30 ) زيرا از لحاظ غير مادى بودن شبيه به خيال متّصل است . پس همهء معانى و ارواح و اجساد را صورتى است مثالى مطابق با كمالات آن كه هر يك را نصيبى است از اسم الظاهر . در روايت آمده است كه حضرت رسول در سدرة المنتهى جبرئيل را در حالى مشاهده كردند كه شش صد بال داشت كه جبرئيل در آن مرحله مناسب با آن نموده مىشود .\r\nابن عربى گويد جهان وجود مشتمل است بر عرش ، كرسى ، سماوات هفت گانه ، زمين و آن چه در آن مىباشد . وى معراج را با فرض عالم مثال توجيه مىكند كه حضرت رسول ( ص ) در آن عالم مثالى آدم را در آسمان اول و يحيى و عيسى را در آسمان دوم و يوسف را در آسمان سوم و ادريس را در آسمان چهارم و هارون را در آسمان پنجم و موسى را در آسمان ششم و ابراهيم را در آسمان هفتم ملاقات و مشاهده فرمودند .\r\nوى گويد اين صور محسوسه سايهء اين صور مثاليه است و از اين راه است كه مؤمن به فراست خود احوال بندگانى را دريابد و ارباب كشف و شهود متصل به آن عالم شوند و هر چه بخواهند از آن عالم مىگيرند .\r\nابن عربى جهان را صورت حقيقهء انسانيت مىداند و حقيقت انسانيت را ظهوراتى است در عالم به طور تفصيل و ظهوراتى است در عالم انسانى به صورت اجمال . وى حقيقت محمديه را خلافت حقيقى و قطب الاقطاب مىداند كه مرحلهء كمال انسانيت است كه حاوى مقام نبوت و رسالت و ولايت است .\r\nترتيب سير و سلوك عرفانى ابن عربى بر اين اساس است كه سالك در مظهريت‌هاى گوناگون سير كرده خصايل و صفات هر يك از مقامات را احراز مىكند و به عبارت ديگر ابن عربى به مانند اخوان الصفا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدين را يكى و شرايع را گوناگون مىداند ، شارعين شرايع هر يك در تهذيب اخلاق و رساندن انسان‌ها به كمالات معنوى سهمى را ايفا كرده‌اند كه سهم اعظم ويژهء خاتم پيامبران است و بنابراين سالك بايد همهء مراحلى را كه انبيا مأمور به ابلاغ آن بوده‌اند بگذراند و لذا ملاحظه مىشود كه فصوص او بيانگر اين مراحل است كه از فصّ آدميت شروع مىشود و به فصّ فرديت فى كلمهء محمديت خاتمه مىيابد ، از نظر او همه واضعين شرايع مانند شيث ، نوح ، ادريس ، ابراهيم ، اسماعيل ، يعقوب ، يوسف ، هود ، صالح ، شعيب ، لوط ، سليمان ، داوود ، يونس ، ايوب ، يحيى ، زكريا ، الياس ، لقمان ، هارون و موسى هاديان بشر و معالجه كنندگان امراض روحانى بوده‌اند .\r\nاين آثار وجودى از مرتبهء و احديت صادر و به وحدانيّت ظاهر و باز هم به وحدانيّت باز مىگردند .\r\nابن عربى وجود را از مقولهء مطلق لا به شرط مىداند كه با هر شرطى جمع مىشود و در وجود او دوئيت و كثرت نيست لكن فيلسوف يا عارفان ديگر وحدت وجودى وجود را واحد و موجود را متكثر مىدانند .\r\nمتكلمان در باب خلقت ، خلق را فعل الهى خارج از محيط الوهيت مىدانند و كارى به تفكيك مرتبهء ذات و صفات و افعال ندارند . ابن عربى خلق را از آثار تجليات وجودى فعل مىداند و به عبارت ديگر خلق به نزد ابن عربى تجليات فعلى ذات خداست در مظاهر كون و وجود و تجليات افعال به مانند تجليات ذات . هر دو بر محور الوهيت دور مىزنند و هيچ چيزى خارج از دايرهء الوهيت نمىباشد و هيچ چيزى خارج از دايرهء مطلق نيست و به دايرهء معرفت نيز پيوسته است . در نظر او تجليات مبدأ معارف است ، معارف حسّى يا فكرى و يا روحى .\r\nوى تجليات را به منزلهء صور جاويد يا حقايق ازليه مىداند كه بر آينه دل شعاع مىاندازد و سبب معرفت مىشود و بالجمله بين وجود و معرفت رابطه‌اى محكم است . قلب و عقل در انسان همه چيز است . وجود آن دو با معرفت يكى است .\r\nتجلى از ديدگاه او آن چيزى است كه از انوار معرفت براى قلب كشف مىشود . پس معرفت انكشاف حقايق اشياء است . نور واسطهء بين وجود و معرفت است . و تجليات نور الانوار موجب كشف حقيقت مطلقه مىشود .\r\nو اين است خلاصه انديشه ابن عربى كه از لحاظ دستور عملى آن در فتوحات مكيه پياده شده است و صدر الدين شيرازى در موارد متعدد از اسفار اربعه مورد بررسى و گاه نقد قرار داده است ( اسفار ، ج 2 از سفر اول 337 ، 357 و ج 2 از سفر سوم 181 ، 328 ، 330 ، و ج 2 از سفر اول 329 ، 335 ، و ج 2 از سفر چهارم ، 140 ) .\r\n\r\nسيد حيدر آملى و ملا صدرا\r\nبه طور قطع يكى از مآخذ كار و الهام بخش ملاصدرا در باب اصالت و وحدت وجود آثار سيد حيدر آملى است از جمله كتب مورد استفاده ملاصدرا ، جامع الاسرار و منبع الانوار سيد حيدر آملى بوده است .\r\nعلاوه بر اين كه پايه اصالت وجود و وحدت آن بعد از ابن عربى در آثار سيد حيدر به وضوح ديده مىشود ملاصدرا در سبك تأويل آيات و احاديث از وى پيروى كرده است ( جامع الاسرار ، 160 - 165 ) .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسيد حيدر گويد « فالوجود الحقيقى لا يكون الا الحقّ » ( همان ، 176 ) و كل شئ هالك الا وجهه . و اعلم ان ظهور الحق فى صور الوجودات بعينه ظهوره الواحد فى صور الاعداد . ( همان ، 190 ) فكذلك الوجود او الحق اذا تقيد بقيد سمّى به كما سمّى اولا بالعقل ثم بالنفس ، ثم بالفلك ، ثم بالاجرام ، ثم بالطبايع ، ثم بالمواليد و امثال ذلك . عين مراتب وجود ملاصدرا را بيان مىكند كه از مبدأ فيض در لباس مفارقات عقلى و نفسى و اجرام فلكى و طبيعى تجلى مىكند . وى گويد : در واقع نفس ، عقل ، اجرام و غيره همه شؤونات خداوندند . و همهء اين‌ها اسماى حق‌اند . در باب توحيد وجودى ( همان ، 216 ) بحث دقيقى دارد .\r\nلكن بايد اشاره كنم كه سيد حيدر در مسأله نور از شهاب الدين سهروردى كاملا متأثر است كه گويد نور نامى از نام‌هاى خداوند است و به اعتبار شدّت ظهورش و ظهور اشياء به وسيلهء آن خود را نور ناميده است ( آيه نور ) زيرا وى در مظاهر آسمان‌ها و زمين ظهور كند . ( همان ، 258 ) .\r\nو سپس به تفسير آيهء نور به سبك خاص به خود پرداخته است . چنان كه ابن سينا و بسيارى از عارفان درصدد تفسير فلسفى و عرفانى اين آيه بر آمده‌اند . و گويد : نور السموات و الارض يعنى مظهر آسمان‌ها و زمينى . آياتى از قرآن مجيد كه حاوى كلمه نور است بياورده و تفسير كرده است درست به مانند ملاصدرا ، سيد حيدر در تعريف ظل و نور از سهروردى متأثر است بدون اين كه نام او را برده باشد ( همان ، 261 ) .\r\nبررسى كتاب نقد النقود : اصل اول . در بحث از وجود و اطلاق و بداهت آن مىباشد .\r\nخلاصه اين مبحث اين است كه وجود مفهومى ، غير از وجود بحث و محض است كه ذات خداوند است ( 626 ) بيان او در باب ظهور وجود در مظاهر و مراتب تكثرات عين بيان ملاصدرا است با كمى تفاوت در عبارت و بنابراين ملاصدرا در اين باب كاملا متأثر از سيد حيدر شده است .\r\nوى در باب جعل گويد : قوابل و حقايق مطلقا به جعل جاعل نمىباشد يعنى حقايق ممكنات و ماهيات معدومه و اعيان ثابته كه به نام مظاهر الهى ناميده شده‌اند به جعل جاعل نيست و همهء آن‌ها بازگشت به حقيقت حق و شؤون ذاتى او مىكنند ( همان ، 680 ) و اين همان بيان ملاصدرا است در مراتب وجود .\r\nدر تعريف نور گويد : ظاهر بالذات و ظاهر كنندهء غير است ( همان ، 690 ) .\r\nدر تعريف هيولى گويد : چيزى است كه قابل تمام صور و اشكال و فعل و انفعالات است . ( همان ، 691 ) .\r\nدر باب ظهور حق در صورت‌هاى موجودات ( همان ، 701 ) بحث مفصلى دارد .\r\nسيد حيدر گويد وجود منقسم به دو قسم مىشود ، وجود فىذاته و وجود من غيره كه موجوداتى كه وجودشان از غير باشد وجود آن‌ها عاريتى است . من حيث ذات عدم‌اند و من غيره موجودند ، پس موجود حقيقى خداوند است كه به نور و وجود ناميده شده است و وجود او وجود حقيقى است . ( همان ، 264 ) .\r\nسيد حيدر تقريبا براى آيهء نور همان تفسيرى را كرده است كه شهاب الدين سهروردى .\r\nسيد حيدر در باب توحيد ذاتى و صفاتى و افعالى و نحوهء بيان آن به طور قطع پيش كسوت ملا صدرا است و در تمام موارد مسألهء وجود حقيقى و وحدت آن را مطرح كرده است و از آن راه مسائل مربوطه را حلّ و فصل كرده است . ( همان ، 477 ) .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nمحمود شبسترى\r\nدر منظومات شيخ محمود شبسترى مسأله اصالت و سريان وجود تقريبا به همان صورتى كه ملا صدرا توضيح داده‌اند آمده و در مواردى بيان شبسترى روشن‌تر از بيان ملا صدرا است .\r\n به هر موجى هزاران درّ شهوار * برون ريزد ز نقل و نصّ اخبار\r\nهزاران موج خيزد هر دم از وى * نگردد قطره‌اى هرگز كم از وى\r\nوجود علم از آن درياى ژرف است * غلاف درّ او از صوت و حرف است \r\n*\r\n تن تو ساحل و هستى چو درياست * بخارش فيض و باران علم اسما است\r\nخرد غوّاص آن بحر عظيم است * كه او را صد جواهر در گليم است\r\nوجود آن جزودان كز كل فزون است * كه موجود است كلّ وين باژگون است\r\nبود موجود را كثرت برونى * كه از وحدت ندارد جز درونى\r\nوجود كل ز كثرت گشت ظاهر * كه او در وحدت جزو است ساتر\r\nچو كل از روى ظاهر هست بسيار * بود از جزو خود كم‌تر به مقدار \r\n*\r\n عدم مانند هستى بود يكتا * همه كثرت ز نسبت گشت پيدا\r\nظهور اختلاف و كثرت آن * شده پيدا ز بوقلمون امكان\r\nوجود هر يكى چون بود واحد * به وحدانيت حق گشت شاهد \r\n*\r\n وجود اندر كمال خويش سارى است * تعيّنها امور اعتبارى است \r\n* \r\nشارحان ابن عربى و تأثير آن‌ها در ملا صدرا\r\nپيروان ابن عربى كه عمدتا بر آثار وى شرح‌هايى هم نوشته‌اند عبارت‌اند از :\r\nصدر الدين قونوى ( م 673 ) كه عمدتا افكار و عقايد عرفانى خود را از ابن عربى گرفته است . وى از نخستين عارفانى است كه عرفان ابن عربى را شرح كرده و ترويج نمود و احيانا عرفان ابن عربى از طريق وى به فرهنگ و ادب ايران زمين راه يافته باشد . از جمله آثار او است : تأويل سورة الفاتحه ، مفتاح الغيب ، نصوص ، فكوك و غيره .\r\nفخر الدين عراقى يكى از شاگردان صدر الدين قونوى است ( م 688 ) كتاب لمعات عراقى خلاصه‌اى از فصوص الحكم ابن عربى است . ديگر از پيروان ابن عربى سعيد الدين فرغانى ( م 700 ) عبد الرزاق كاشانى ( م 735 ) و مهم‌تر از وى داوود قيصرى است ( م 751 ) و ديگر از مروجان افكار ابن عربى سيد حيدر آملى است ( م 787 ) صاحب كتاب‌هاى نقد النقود فى معرفة الوجود و شرح بر فصوص به نام نصّ النصوص .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو ديگر عزيز الدين نسفى عارف وحدت وجودى و عبد الكريم جيلى ( م 811 ) و شاه نعمت اللَّه ولى كرمانى ( 834 ) براى مزيد اطلاع از نظام انديشهء اين عارفان كه همهء آن‌ها پيرو اصالت و وحدت وجود بوده‌اند به آثار آن‌ها مراجعه شود . و در اين جا بايد به طور اجمال اشاره كنم كه ملا صدرا در پاره‌اى از مباحث فلسفى در باب عشق ، معاد و سريان وجود و طبيعت ساريه در باب حركت جوهريه و غيره از فلاسفهء ديگر استفاده كرده است و نامى از آن‌ها به اين عنوان نبرده است . در اين باب مقاله‌اى نوشته‌ام كه در مجلهء دانشكده ادبيات دانشگاه تهران شماره سه ، سال نهم 1341 به چاپ رسيده است .\r\n\r\nقرآن مجيد و ملا صدرا\r\nيكى از مآخذ مهم كار ملا صدرا قرآن مجيد است و مىدانيم و در مآخذ اصطلاحات فهرست كرده‌ام كه ملا صدرا سوره و آيات خاصى از قرآن مجيد را تفسير كرده‌اند ، تفسيرى مطابق ذوق خاص خود كه بسيارى از اصطلاحات خاص ملا صدرا مأخوذ از قرآن مجيد است و در مرتبه‌اى ، از روايات . علاوه بر تفاسير خاصى كه ملا صدرا دارد در كتب و رسايل فلسفى خود به مناسبت‌ها از آيات قرآن استفاده كرده است از جمله در اسفار اربعه .\r\n\r\nدر تأويل آيات و روايات\r\nاستفاده از آيات و روايات در فلسفه و علوم عقلى از همان ابتداى نقل و ترجمه علوم فلسفى كم و بيش در بين فلاسفه معمول گرديد . به ويژه فلاسفه‌اى كه بخشى از فلسفه را اختصاص به مباحث مربوط به معاد و حشر و نشر قرار داده‌اند و در واقع به بخشى از فلسفه جنبهء كلامى دادند و اصولا بسيارى از فلاسفهء اسلامى ، اهل كلام و جدال‌هاى كلامى هم بوده‌اند و به هر حال كم‌تر متن فلسفى يافت مىشود كه در آن‌ها از آيات و روايات استفاده نشده باشد و اين امر يعنى استفاده از آيات و روايات در قرن چهارم در علوم عقلى شدت پيدا كرد تا آنجا كه اخوان الصفا يكى از مآخذ فلسفه و علوم خود را كتب آسمانى قرآن مجيد و تورات و انجيل قرار دادند و از آن پس اين امر به شدت دنبال گرديد ، مباحث عرفان اسلامى و همين طور كلام اسلامى ماهية مربوط به آيات و روايات است و توجيه و تأويل و تفسير آن‌ها و به هر حال ملا صدرا در بسيارى از موارد به آيات و روايات و احاديث قدسى استناد كرده است و آن‌ها را مورد تأويل و تفسير قرار داده است . هر چند خود ملا صدرا قبول ندارد كه متوسل به تأويل شده است و روايتى نقل كرده است كه قرآن را بطن‌هاست كه راسخان در علم از بطون آن آگاهند و بدين ترتيب آن چه از آيات و روايات استفاده كرده است تفسير مىداند و نه تأويل نهايت تفسير باطن آيات و روايات .\r\nو به هر حال ملا صدرا در كتاب اسفار اربعه متجاوز از هزار آيه از قرآن مجيد و بيش از دويست حديث را در موارد مختلف به مناسبت مبحث ذكر و تفسير كرده است كه ما تعداد محدودى از آن‌ها را با ذكر مورد مىآوريم تنها به منظور روشن شدن طرز برداشت وى از آيات و روايات . ( جلد اول از سفر سوم 263 ) .\r\n وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  .\r\nگويد مفتاح و مفاتيح صورت‌هاى تفصيلى است و غيب مرتبهء ذات بحت است كه مقدّم بر اين تفاصيل\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاست و منظور حقيقى آن است كه خداوند در مرتبهء احديت همهء اشياء را مشاهده مىكند . ( جلد اول از سفر سوم 394 ) .\r\n يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  .\r\nام الكتاب امام مبين و لوح محفوظ است از محو و منظور كتاب محو و اثبات ، نفوس فلكى است و لوح محو و اثبات نفوس منطبعهء فلكيه است به قولى و لوح محفوظ علم حق است . كه فرمودند  « لا رَطْبٍ وَ لا يابِسٍ إِلَّا فِي كِتابٍ مُبِينٍ »  ( ج 1 از سفر دوم ، 345 ) .\r\nدر باب تعريف جوهر و اين كه جواهر عبارت از موجودات قائم به ذات‌اند و نيازى به موضوع ندارند آورده است :  وَ جَعَلْنَا السَّماءَ سَقْفاً مَحْفُوظاً   وَ بَنَيْنا فَوْقَكُمْ سَبْعاً شِداداً  و بالجمله خلقت زمين و آسمان و اين كه علت وجودى و هم غايت همهء موجودات ذات خداوند است  « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ »  ( همان ، 246 ) .\r\n( ج 3 از 1 ، 503 )     وَ الصَّافَّاتِ صَفًّا فَالزَّاجِراتِ زَجْراً ، فَالتَّالِياتِ ذِكْراً       فَالسَّابِقاتِ سَبْقاً ، فَالْمُدَبِّراتِ أَمْراً   .\r\nاين آيات را در مقام تقسيم علما بر حسب معرفت و كمال آن‌ها ذكر كرده است و اين كه هر يك از اين آيات اشاره به مرتبه‌اى از وجود است كه هر گروهى به يك مرتبه از مراتب وجود نايل شده‌اند .  وَ إِنْ مِنْ شَيْءٍ إِلَّا عِنْدَنا خَزائِنُهُ  ( همان ، 246 ) كه تمام مراتب وجود و كمالات فيوضات در خزاين حق است و گفته‌اند كه حقايق كليهء موجودات در عالم امر و قضاى الهى است . ( ج 1 از 4 ، 126 ) .\r\n( ج 1 از 3 ، 397 ) روايت ، ما رأيت شيئا الّا و رأيت اللَّه قبله و بعده . در مقام بيان اين كه همه چيز مظهر حق است .\r\n( ج 1 از 3 ، 295 )   فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ   ( 296 )  إِنَّ كِتابَ الْأَبْرارِ لَفِي عِلِّيِّينَ  و  إِنَّ كِتابَ الفُجَّارِ لَفِي سِجِّينٍ  . كه منظور از كتاب نفوس انسانى است . نفوس طاهره ابرار و نفوس دنسه فجار .\r\n( ج 1 از 3 ، 302 )  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ  ، كه موجودات در طبقات مختلف كلمات حق‌اند . كلمات تامات عالم عقول مجرده‌اند و كلمهء طيب نفوس طيّبه و اعمال صالحه است .  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  ( همان ، 305 ) و تمت كلمة ربك - تأويل به اعيان ثابته شده است . و كلمته القاها الى مريم و روح منه ( ج 1 از 4 ) كلمه در اين جا تأويل به نفس شده است .\r\n( ج 1 از 3 ، 14 )  أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  -  قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ  ( همان ، 26 )  شَهِدَ اللَّهُ أَنَّهُ لا إِلهَ إِلَّا هُوَ  . اين آيات را در مقام بيان برهان صديقان در اثبات ذات و توحيد خداوند آورده است . و مستند برهان مزبور قرار داده است . روايت : ارض الجنة الكرسى و سقفها عرش الرحمن ( ج 1 از 3 ، 304 ) .\r\nالسابقون السابقون ( ج 1 از 3 ، 395 ) در مقام بيان مراتب آفرينش كه السابقون السابقون عقول مجرده‌اند .  لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  ( همان ، 395 ) كه ملائكه مقربين كه نفوس فلكيه‌اند به امر خداوند كار خود را بدان‌سان كه مقرر شده است انجام مىدهند .\r\n   قُلْ أَعُوذُ بِرَبِّ الْفَلَقِ مِنْ شَرِّ ما خَلَقَ    ( ج 1 از 3 ، 379 ) خيرات منسوب به حق و شرور منسوب به بندگان\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاست .\r\nحديث قدسى - كنت سمعه الذى به يسمع و بصره الذى به يبصر و يده الّذى بها يبطش و رجله الذى بها يمشى - ( ج 1 از 3 ، 378 ) در مقام بيان اين كه نفس در عين وحدت همهء قوت‌ها است .\r\nاعرفكم بنفسه ، اعرفكم بربّه ( ج 1 از 4 ، 306 ) كه در باب شرف و تقرب آن مىباشد .  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ  ( ج 1 از 4 ، 304 ) كه احسن تقويم نفس ناطقه است يعنى اين روح مجرد است كه آن را زيبا كرده و به مرتبه احسن تقويم صعود داده است .\r\nو  ثُمَّ أَنْشَأْناهُ خَلْقاً آخَرَ  ( ج 1 از 4 ، 303 - 304 ) كه همان نفس و روح مجرد باشد كه خلق ديگر است .\r\n يُحِبُّهُمْ وَ يُحِبُّونَهُ  ( ج 2 از 3 ، 183 ) حكايت از عشق اكبر و عشق به حق دارد كه معشوق حقيقى تمام موجودات است .\r\n وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  -  وَ هُوَ الْقاهِرُ فَوْقَ عِبادِهِ   وَ اللَّهُ مِنْ وَرائِهِمْ مُحِيطٌ  - ( ج 2 از 3 ، 153 ) در بيان اين كه همهء موجودات عاشق حق‌اند و سير الى اللَّه كنند و او را تسبيح نمايند .  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  ( ج 2 از 3 ، 132 ) در بيان حركات ارادى و افعال اختيارى .\r\n يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ  ( ج 2 از 4 ، ص 5 ) نور ، 24 كه در مقام بيان تجسّم اعمال است .\r\n( ج 2 از 4 ، 4 و 5 )  وَ جَعَلَ مِنْهُمُ الْقِرَدَةَ وَ الْخَنازِيرَ  ( مائده ، 65 ) .\r\n ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ  ( اعراف ، 38 ) .\r\n( ج 2 از 4 ، 166 )  فَقُلْنا لَهُمْ كُونُوا قِرَدَةً خاسِئِينَ  ( اعراف ، 166 ) در مقام بيان مسخ سيرت و درون انسانها و نفوس خبيثه .\r\n( ج 1 از 4 ، 321 ) روايت نبوى . القلوب اربعة . قلب اجردا فيه سراج يزهر فذلك قلب المؤمن و قلب اسود منكوس فذلك قلب الكافر و قلب مربوط على علاقة فذلك قلب المنافق و قلب مصّفح فيه ايمان و نفاق فمثل الايمان فيه مثل البقلة يمدّها الماء الطيّب و مثل النفاق فيه كمثل القرحة يمدّها القيح و الصديد و . . . در مقام بيان سيرت و درون انسان‌هاى خوب و بد و مسخ درون منافقان و كفار .\r\n( ج 1 از 4 ، 312 ) خلق اللَّه صورهم على صور بنى آدم و ما نزل ملك من السّماء الّا و معه واحد من الروح - در باب خلقت ارواح و ملائكه .\r\n( ج 2 از 4 ، 139 ) لو لا انّ الشياطين يحومون على قلوب بنى آدم لنظروا الى ملكوت السماء . در مقام بيان اين معنى كه انسان‌ها قابليت دارند كه حقايق را مستقيما از ملكوت اعلى دريابند . نهايت موانع و حجب نفس اماره آن‌ها را از شهود حقايق مانع مىشود .\r\n( ج 2 از 4 ، 143 )  عَلَّمَهُ شَدِيدُ الْقُوى  . كه منظور جبرئيل است .\r\n( ج 2 از 4 ، 152 ) ان فى الجنّة سوقا يباع فيه الصور . كه سوق ( بازار ) عبارت از لطف الهى است كه منبع قدرت است .\r\n( ج 2 از 4 ، 227 ) يحشر الناس على صورنيّاتهم ، يحشر بعض الناس على صورة يحسن عندها القردة و الخنازير - بيان تجسّم اعمال .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n( ج 2 از 4 ، 299 ) و  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  - در مقام بيان اين امر كه ميزان عبارت از احكام الهى و قرآن است .\r\n( ج 2 از 4 ، 298 )  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً  .\r\n وَ الْوَزْنُ يَوْمَئِذٍ الْحَقُّ . . .  در مقام بيان اين كه ميزان حق و باطل احكام الهى است .\r\n( ج 1 از 3 ، 299 ) ان للّه سبعين الف حجاب من نور و ظلمة لو كشفها لا حرقت سبحات وجهه كما انتهى اليه بصره . در مقام بيان اين معنى است كه معلولات مترتبه در نظام خلقت بين بنده و ذات حق حجاب‌اند و هزارها حجاب از نور و ظلمت بين بنده و خداوند وجود دارد و اگر كسى نه از وراى حجاب بخواهد به حق بنگرد مضمحل خواهد شد چنان كه حضرت موسى ، و مراد از حجاب‌هاى نورى عقول مجرّده مترتب در وجودند كه در تجرّد و نوريّت مختلف‌اند .\r\nو همانطور كه تذكر دادم بيش از هزار آيه از قرآن مجيد و بيش از دويست حديث در مجموع چهار مجلد اسفار آمده است كه مورد تأويل قرار گرفته است كه ما صرفا به عنوان نمونهء طرز انديشه ملا صدرا چند آيه و حديث را يادآور شديم و باز تذكر مىدهم كه ملا صدرا اين توجيهات را تفسير باطنى قرآن مجيد مىداند و نه تأويل .\r\n\r\nمحوريت وجود در فلسفهء ملا صدرا\r\nملا صدرا وجود را در تمام موارد و مباحث فلسفى جريان داده و به عنوان يك محور يا اهرم از آن استفاده كرده است ، تقريبا در تمام مباحث كه به طور خلاصه به مواردى اشاره مىكنيم .\r\n1 - در باب اتحاد عاقل و معقول و علم . گويد : علم عبارت از وجود شىء است بالفعل ( ج 3 از 1 ، 354 ) و بلكه عبارت از وجود شىء مجرد از ماده است اعم از آن كه اين وجود ، وجود لنفسه باشد يا لشئ آخر . و نيز گويد ( ج 1 از 3 ، 155 ) همان‌طور كه قوىترين موجودات وجود واجب است قوىترين علم‌ها علم واجب است . و در جايى ديگر گويد ( ج 1 از 3 ، 151 ) حضور و شهود از لوازم وجود است كه شهاب الدين گويد : از لوازم نور است .\r\nو در جايى ديگر گويد : ( ج 1 از 3 ، 150 ) زيرا علم نوعى از وجود است و علم و وجود يك چيزند و هر چيز كه وجودش قوىتر باشد علم شهودى حضورى او قوىتر است . و وجود دو گونه است : وجود ادراكى و وجود غير ادراكى ( همان ، 151 ) و گويد : علم مانند وجود گاه اطلاق بر امر حقيقى شود و گاه بر معناى انتزاعى نسبى مصدرى ( همان ، 150 ) در جايى ديگر گويد : ( ج 3 از 1 ، 280 ) علم نه تنها وجود است و بلكه وجود بالفعل است و بلكه وجود بالفعل غير مشوب به ماده و عدم است و هر اندازه از عدم مبرّى باشد شدت علميت آن زيادتر است .\r\nدر جايى گويد ( ج 3 از 1 ، 382 ) علم نفس وجود غير مادى است و مانند وجود ذى مراتب است ، تمام مراحل ادراك و احساس و توهم و تخيل مراتبى از وجودند .\r\n2 - در باب فاعل و اقسام چهار گانه آن گويد ( ج 2 از 1 ، 235 ) فاعل حقيقى كه مبدأ همه كمالات است وجود واجب است و غايت همهء فاعل‌ها و معشوق و مشوق آن‌ها ( همان ، 236 ) وجود حق است . همه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nعلل و معلولات ( همان ، 245 ) و فاعل‌ها و حركات و خروج از قوت‌ها و فعل‌ها براى نيل به وجود است و تمام موجودات به عشق غريزى به سوى وجود حركت مىكنند .\r\nو در جايى گويد ( همان ، 15 ) قوت فعلى گاه مبدأ وجود است و گاه مبدأ حركت است و منظور فلاسفهء الهى از فاعل ، مبدأ وجود است « و كان وجود الفاعل الاول يقتضى تكميل الماده بوجودها فى هذا العالم » .\r\n3 - در باب اراده ، قدرت و صفات ديگر ( ج 1 از 3 ، 336 ) گويد همهء اين‌ها نحوى از وجود است و قوت و ضعف آن‌ها تابع قوت و ضعف وجود است . در جاى ديگر ( همان ، 335 ) گويد علم ، اراده و قدرت را در امورى مشاهده مىكنيم كه داراى وجود قوىترند و در جاى ديگر گويد ( همان ، 336 ) ارادهء خداوند صرف وجود است .\r\n4 - در باب قواى حيوانى گويد : ( ج 1 از 4 ، 156 ، 157 ) « و المعدنيات ناقص الخلقه تام الوجود » . و قوت‌هاى حيوانى بر حسب مراتب وجود مراتب دارند و منشأ همهء قوت‌ها و جامع همهء آن‌ها نفس است و وجود قوت‌ها وجود تبعى است و همه در فرمان نفس‌اند ( ج 2 از 2 ، 191 ) .\r\n5 - در نظام آفرينش ( ج 2 از 3 ، 192 - 195 و 220 ) مسأله مراتب وجود مطرح است كه عقول در مرتبهء كامل و نفوس در مرتبهء بعد از عقول و مركبات و عناصر در مراتب بعداند ، از لحاظ مراتب وجودى .\r\n6 - در باب عشق گويد ( ج 2 از 3 ، 179 - 180 ) تفاوت و مراتب محبوبات برحسب مراتب آن‌ها در وجود و درجات آن‌ها در علوم و معارف است .\r\n7 - در باب خير و شرّ ( ج 2 از 3 ، 68 - 69 ) مسأله وجود و مراتب آن مطرح است و خيريّت با وجود مساوق است و وجودات همه خيرات‌اند .\r\n8 - در باب معاد - ( ج 2 از 4 ، 185 ) از جمله اصول و مقدمات اين است كه وجود در هر چيزى اصل است در موجوديت و ماهيات تابع آن مىباشد و حقيقت هر شىء نحوهء وجود او است و تشخص هر چيزى به وجود و عين وجود او است كه يازده اصل ذكر كرده ، محور اساسى معاد بر وجود خاص است .\r\nوجود ابدان اخروى ، كه چون وجود اصل است آن چه معاد است تشخص شخص و وجود او است با بدن اخروى كه فرع است .\r\n9 - در باب عينيت صفات با ذات ( ج 1 از 3 ، 125 و 138 ) گويد يك وجود است در مجالى گوناگون .\r\n10 - در باب نفس گويد ( ج 2 از 4 ، 232 ) نفس از لحاظ نفس بودن و نحوهء وجودش متقدم بر بدن است كه منظورش تقدم بالذات و بالشرف است .\r\n11 - در اثبات ذات خداوند و توحيد او ( ج 1 از 3 ، 13 و 16 ) برهان صديقين بر اساس وجود است از وجود به وجود و بالجمله در باب اثبات ذات و صفات اساس مسأله وجود بسيط است .\r\n12 - معيار تقدم و تأخرها در مواردى وجود است ( ج 1 از 3 ، 265 ) اطلاق تقدم بر اقسام آن به تشكيك است بر حسب وجود و اصولا يكى از موارد اختلاف در وجود به تقدم و تأخر است .\r\n13 - در باب تعريف جوهر ( ج 1 از 2 ، 245 ) وجود آمده است . وجود لا موضوع و لا فى موضوع .\r\n14 - در باب ارباب و انواع ( ج 2 از 2 ، 163 و 164 ) گويد وجود آن‌ها كامل‌تر از وجود انواع آن‌ها است . هر ربّ النوعى وجودش كامل‌تر از نوع است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n15 - صورت‌ها مساوى با وجودند ( ج 2 از 2 ، 144 و 151 ) وجود نخست آن صورت است به حسب ذات و در مرتبهء بعد آن ماده ، تلازم صورت و ماده به وجود است .\r\n16 - در باب وحدت و كثرت ( ج 2 از 1 ، 82 ) وحدت رفيق وجود است كه « يدور معه حيث دار » ، وحدت و وجود در مصداق يكى مىباشند ، وحدت در اكثر احكام همانند وجود است .\r\n17 - تشخص هويات به وجود است و بلكه تشخص عين وجود است ( ج 2 از 1 ، 327 ) .\r\n18 - قاعدهء بسيط الحقيقه كل الاشياء مسأله وجود بسيط است ( ج 2 از 1 ، 368 ) .\r\n19 - صورت طبيعى ، بر صورت جسميّه تقدم به وجود دارد ( ج 2 از 2 ، 184 ) .\r\n20 - در باب حركت جوهريه ( ج 2 از 2 ، 191 و 194 ) نحوهء وجود اجسام طبيعى تجدّد و انقضا است .\r\nخروج از قوت به فعل نحوه‌اى از وجود است ( ج 3 از 1 ، 20 و 21 و 137 و 140 ) و بالجمله بحث از نوع وجود هويات متجدده است .\r\nكه گويد وجود شىء ( ج 3 از 1 ، 166 و 167 ) گاه دفعى است و گاه تدريجى زمان ، هم وجود آن تدريجى است و هم عدم آن و حركت نيز ، در مقوله فعل و انفعال ( ج 1 از 2 ، 229 ) در چگونگى و مراتب تأثير ، مسأله نحوهء وجود مطرح است .\r\n\r\nاصطلاحات فلسفى ملا صدرا\r\nممكن است اين توهم براى پاره‌اى از پژوهندگان پيش آيد كه وجه نسبت دادن اين مجموعه از تعبيرات و اصطلاحات فلسفى به ملا صدرا چيست در حال كه از باب مثال اصطلاحاتى مانند وجود ، عدم ، مثال ، عالم مثال ، اشباح ، اشباح برزخيه ، ماهيت ، قدرت ، اختيار ، اراده ، قوت ، فعل و غيره از اصطلاحات رايج در فلسفهء اسلامى است و اختصاص دادن آن‌ها به اصطلاحات فلسفى ملا صدرا وجهى ندارد ، براى اين دسته از پژوهشگران توضيح مىدهم كه چون زيربناى فكرى ملا صدرا با تمام فلاسفهء ديگر اسلامى متفاوت است تعبيراتى كه او از اصطلاحات فلسفه دارد به جز تعبيراتى است كه ديگران دارند و مثلا كلمه وجود در فلسفهء ابن سينا هم هست و زياد هم به كار رفته است اما ديدگاه ابن سينا از وجود چيزى است و ديدگاه ملا صدرا از آن چيزى ديگر . وجود از ديدگاه ابن سينا مفهوم اعتبارى است از ديدگاه ملا صدرا اصيل و عينى است . قدرت اراده و اختيار از ديدگاه ملا صدرا جلوه‌هاى وجودند . ارادهء خدا جلوه‌اى از وجود خدا است ، ارادهء انسان جلوه‌اى از وجود ضعيف انسان است و همين طور ، قدرت ، از ديدگاه ابن سينا اراده ، اختيار ، قدرت و امثال اين‌ها هر يك را ماهيتى است مستقل ، واسطه در خلقت از ديدگاه ابن سينا عقول و نفوس‌اند ، از ديدگاه ملا صدرا يك فيض است كه عالم و آدم را از نيست به هست آورده است . تعبيرات ملا صدرا از عقول و نفوس به جز تعبيراتى است كه فارابى و ابن سينا دارند . اصطلاحاتى از قبيل حشر و نشر ، ميزان ، صراط و غيره كه مربوط به علم كلام است و اهل كلام از آن‌ها تعبيراتى دارند موافق با اصول ظاهر مذهب ، در نزد ملا صدرا توجيهات ديگر دارند كه نه موافق با تعبيرات اهل شريعت است و نه موافق با فرضيه‌هاى كلامى است .\r\nدر فلسفهء ملا صدرا آن بخش از اصطلاحات كه مأخوذ از آيات و روايات است به نحوى تأويل و\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nتوجيه شده است كه كاملا با تعبيرات ديگران فرق دارد . بسيارى از اصطلاحات كه مربوط به فلسفه محض بوده است در فلسفهء ملا صدرا توجيه ذوقى شده‌اند و مثلا خيال - در فلسفهء ابن سينا ، فارابى ، ابن رشد ، ابو البركات بغدادى كاملا با خيال در فلسفه ملا صدرا متفاوت است حتى خيال از ديدگاه سهروردى به جز ديدگاه ملا صدرا است .\r\nدر بين اصطلاحات ملا صدرا اصطلاحاتى ديده مىشود كه از عرفان ، از حكمت اشراقى ، از داستان‌هاى كهن مربوط به مذاهب كهن گرفته شده است كه در فلسفهء ديگران نيست . دربارهء نفس ، روح ، تعبيرات ملا صدرا كاملا استثنايى است . و بالجمله ملا صدرا آن مقدار از اصطلاحاتى را كه در فلسفهء عامه بوده است وارد در فلسفهء متعاليه كرده است لكن به آن‌ها رنگ فرضيه خود را در فلسفهء متعاليه داده است .\r\nملا صدرا وجود را متطوّر به اطوار مىداند . وجود در چهرهء اراده ، وجود در چهرهء قدرت ، در چهره قوت ، در چهره فعل ، در چهرهء عشق و بالجمله تعبيرات ملا صدرا از تك‌تك اصطلاحات از هر علمى و فنى كه دريافت كرده باشد ، از كلام ، از فقه ، از عرفا ، از فلسفهء مشاء ، از ملل و نحل و غيره به جز تعبيراتى است كه ديگران از آن‌ها دارند . حتى اصطلاحات معروف و معمول مانند زهد ، تقوا كه البته بنده در اين مجموعه آن‌ها را نياورده‌ام و اصطلاحاتى مانند جابلقا و جابلسا ، عالم هورقليا كه جنبهء اشراقى دارند در فلسفهء ملا صدرا تعريفات خاصى پيدا كرده‌اند خارج از حد اشراق و مشاء و عرفان و اخلاق . اصطلاحات اخلاقى را هم ملا صدرا دگرگون كرده است .\r\nدر خاتمه از مقامات محترم سازمان چاپ و انتشارات وزارت فرهنگ و ارشاد اسلامى كه همواره در طبع و نشر آثار مربوط به فرهنگ و تمدن اسلامى ساعى و كوشا بوده‌اند و خدمات چشمگيرى در اين ابواب به عالم انسانيت و اسلاميت كرده‌اند از بابت زحماتى كه جهت طبع و نشر اين اثر و چند اثر ديگر از بنده مبذول داشته‌اند سپاس‌گزارم و از كاركنان چاپ‌خانه و به ويژه بخش نمونه‌خوانى و تصحيح آن كه در خواندن خط بنده نهايت زحمت و رياضت‌هاى شاقّ را تحمّل كرده‌اند و حتى در مواردى بنده را در اصلاح پاره‌اى از املاها يارى داده‌اند هم سپاس دارم و هم عذر مىخواهم و تنها كارى كه من مىتوانم دربارهء اين عزيزان انجام بدهم اين است كه بگويم « اجرهم على اللَّه » و توفيق و سعادت و عاقبت به خيرى آن‌ها را از خداوند بخواهم .\r\nبه تاريخ پنجم تير ماه 1379 هجرى شمسى سيد جعفر سجادى اصفهانى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nآ\r\n\r\nآثار حيات -\r\nنخستين اثر حيات كه موجودى كه در معرض حيات است مىپذيرد حيات تغذيه ، نشو ، نما و توليد است و در مرتبهء بعد حس و حركت و پس از آن تميز است . « 1 »\r\n\r\nآداب قرآن آموزى -\r\nكسانى كه در نظر داشته باشند كه قرآن و احكام آن بياموزند و به تفسير آن آگاه شوند و از خطايات آن بهره‌مند شوند و بالأخره به فهم و درك قرآن كريم نزديك شوند بايد به امور زير توجه كنند :\r\n1 - به عظمت و اهميت قرآن مجيد واقف گردند و بالأخره عظمت قرآن براى آنان مسلم باشد و به حق اليقين به عظمت قرآن واقف باشند .\r\n2 - دل خود را از آلودگىها و گناهان و نجاسات شرك پاك و طاهر گردانند .\r\n3 - قدرت تدبر و انديشه داشته و به تدبر و انديشه در آيات الهى بپردازند .\r\n4 - قدرت درك و استنباط مفاهيم آيات را داشته باشند .\r\n5 - نفس خود را از موانع فهم پاك گردانند و آن را صفا و صيقل دهند و همهء صفات رذيله را از آن دور گردانند . « 2 » انسان‌ها با داشتن شرايط ياد شده مىتوانند در قرآن و علوم قرآنى وارد شوند و بخشى از حقايق آن را دريابند .\r\nملا صدرا در اين باب گويد :\r\n\r\nالاول\r\n: فهم عظمة الكلام ، و قد لوحنا اليه فى المفتاح السابق شيئا مما الهمنا اللَّه به ، و جعل قسطنا فيه ، فلينظر المتأمل فى فضل اللَّه و رحمته ، كيف لطف بخلقه فى ايصال كلامه الى افهامهم و اذواقهم ؟ و كيف جذبهم اللَّه بحبل القرآن العظيم فى طى اصوات و حروف هى من صفات البشر .\r\nو لو لا انه استتر كنه جمال كلامه بكسوة الحروف و الالفاظ ، لما ثبت لسماع كلامه عرش و لا فرش ، و لتلاشى ما بينهما من سبحات نوره و عظمة برهانه ، فاللّه لطيف بعباده حيث انزل اليهم نور كلامه فى ليالى الاكوان الطبيعية و حجب الصفات البشرية ، و لو لا ان ثبت اللَّه موسى سلام اللَّه على نبينا و عليه ، كما اطاق سماع كلامه ، كما لم يطق الجبل مبادى تجليه ، حيث صاردكا دكا ، ثم العجب ان هذا الكلام مع نزوله فى طى هذه الحجب الجسمانية ، و احتجابه بسواد هذه الارقام الظلمانية ، لم يمنع عن مشاهدة انوار الحكمة ، و لمعات جمال الاحدية ، بل تنورت الحروف و الاصوات بنور المتكلم ، و تشرفت الكتابة و الارقام بشرفه ، فكان الصوت للحكمة جسدا و\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 9 .\r\n( 2 ) مفاتيح الغيب ، صص 58 - 60 .\r\n","page_name":" 33 ","page_number":33},
  {"content":"\r\n\r\nمسكنا ، و نور الحكمة للصوت نفسا و روحا ، فكما ان اجساد البشر تكرم بكرامة الروح ، فكذلك اصوات الكلام تكرم و تشرف بشرف الحكمة التى فيها ، او لا ترى انه رفيع المنزلة نافذ الحكم فى القلوب و البواطن ، فكيف على الابدان و الظواهر ؟ حيث لاطاقة للباطل ان يقوم بين يدى شعاع الحكمة ، كما لا يستطيع الظلمة ان يقوم قدام شعاع الشمس ، و كما لا طاقة لضعفاء الابصار ان ينفذوا بابصارهم ضوء عين الشمس ، و لكن ينالون به على قدر ما يجيئ به ابصارهم ، و يتسببون به الى حوايجهم ، و يهتدون الى معايشهم ، فكذلك لا طاقة لضعفاء العقول و البصائر ان ينفذوا ببصائرهم نور عين الحكمة القرآنية ، و لكن ينالون منه على قدر ما يستدلون به على صحة الاعتقاد الذى به حيوة العباد يوم المعاد ، و يهتدون به الى مصالح دينهم و دنياهم ، و احكام اولاهم و اخراهم ، فالقرآن كالملك المحجوب الغائب وجهه ، و الظاهر امره و حكمه ، و قد يهتدى اليه و به من يقف على سره ، فهو مفتاح خزائن الملك و الملكوت ، و شراب الحيوة الذى من شرب منه لم يمت ابدا ، و دواء ! سقام الجهالات ، و شفاء امراض ذمائم الصفات التى من سقى منه شربة لم يسقم اصلا .\r\n\r\nالثانى :\r\nتطهير القلب عن خبائث المعاصى و ارجاس العقايد الفاسدة ، قال اللَّه تعالى :  لا يَمَسُّهُ إِلَّا الْمُطَهَّرُونَ  ، و قد مرت الاشارة الى ان للقران مراتب و درجات ، و له ظهرا و بطنا ، فكما ان ظاهر جلد المصحف و ورقه محروس عن ظاهر بشرة اللامس ، الا اذا كان متطهرا ، فباطن معناه ايضا محجوب عن باطن القلب ، الا اذا كان متطهرا عن كل رجس ، مستنيرا بنور التوبة ، و كما لا يصلح لمس نقوش الكتابة كل يد ، فلا يصلح لنيل معانيه كل قلب الا القلوب الصافية ، و لا يصل اليها الا من اتى اللَّه بقلب سليم ، و لا يمتد اليها الا ايدى النفوس الزكية الذكية .\r\n\r\nالثالث :\r\nحضور القلب و ترك حديث النفس ، و هذه الصفة يتولد عما قبلها ، و هو طهارة القلب عن شوائب الاغراض النفسانية ، فان من اخرج عن قلبه محبة الباطل ، فيدخل فى قلبه الانس بالحق ، ففى القران ما يستبشر به القلب ان كان اهلاله ، و كيف لا يطلب الانسان الانس بتدبر القران ، و يستأنس باشعار المتنبى و محاضرات الراغب و مقامات الحريرى ؟ و فيه ما لا يخفى من متنزهات القلوب و متفرجات الارواح ، و بساتين الضمائر و اغذية النفوس ، و قرة العيون و حيوة الحيوان و روح الانسان .\r\n\r\nالرابع :\r\nالتدبر ، و هو غير حضور القلب ، اذ رب وقت لا يشغل الانسان قلبه به غير القرآن ، و لكن يقتصر على سماع القرآن من نفسه من غير تدبر ، و المقصود الاصلى فيه هو التدبر ، و هو روح كل عبادة ، و عن امير المؤمنين عليه السلام : لا خير فى عبادة لا فقه فيها ، و لا فى قرائة لا تدبر فيها ، و اذا لم يتمكن من التدبر الا بترديده فليردد ، الا ان يكون فى الصلاة خلف امام ، و روى انه صلى اللَّه عليه و آله ، قرء  بِسْمِ اللَّهِ الرَّحْمنِ الرَّحِيمِ  ، فرددها عشرين مرة ، و انما رددها لتدبر ، فى معانيها ، و عن ابى ذر ، قال : قام رسول اللَّه بنا ليلة ، فقام باية يرددها ، و هى : ان تعذبهم فانهم عبادك ، الاية ، و قال صلى اللَّه عليه و آله لما نزل عليه قوله تعالى :\r\n إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ . . .  الاية ، و يل لمن قرأها و لم يتفكر فيها .\r\n\r\nالخامس :\r\nالاستنباط ، و هو ان يستوضح من كل آية ما يليق بها ، اذ ما من علم الا و فى القرآن\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاصله و فرعه و مبداه و منتهاه ، قال ابن مسعود : من اراد علم الاولين و الاخرين ، فليدبّر القران ، و اعظم علوم القران علم اسماء اللَّه و صفاته و افعاله و علم الاخرة ، اما علم الصفات و الاسماء فلم يدرك منه اكثر الخلق الا ما يناسب طورهم و يليق بافهامهم ، و اما افعاله فوقف مداركهم على الجلى منها ، و هو صورة السموات و الارض و ما بينهما ، فليفهم التالى المدبر منها حقايقها ، اى طبايعها اولا ، و هو علم الطبيعيات و علم الخلقة ، ثم هيآتها و اوضاعها و حسن ترتيبها و نظمها ، و هو علم التعليميات و علم القدر ، ثم مباديها و غاياتها ، و هو علم المفارقات و علم القضاء و الملكوت ، ثم انتقل بفكره من الافعال الى الصفات و الاسماء ، و هو علم التوحيد ، اذ الفعل يدل على الفاعل ، فيدل على عظمته ، و من لم يعرف من الفعل الا الحركة و المقدار ، لم يعرف من الفاعل الا المحرك المصور ، و من لم يدرك من الفعل الا النقوش او الالوان او الروائح او الطعوم ، فلم يكن يعتقد الفاعل الا نقاشا او صباغا او عطارا او طاعما ، فينبغى ان يتدبر فى الفعل تدبرا كاملا بحده و حقيقته ، ليشهد فى الفعل الفاعل دون الفعل ، و من عرف الحق راه فى كلى شىء ، اذ كل شىء فمنه و اليه و به و له . فهو الكل على التحقيق فى وحدته ، و من لا يراه فى كل ما يراه ، فكأنه ما عرفه ، قال امير المؤمنين عليه السلام : ما رأيت شيئا الا و رايت اللَّه فيه ، و من عرفه عرف ان كل شىء ما خلا اللَّه باطل ، و ان كلى شىء هالك الا وجهه ، اى هالك ان اعتبر شيئيته و وجوده لنفسه ، لا ان يعتبر وجوده من حيث انه موجود باللّه و بقدرته ، فيكون له بطريق التبعية ثبات ، و بطريق الاصالة بطلان محض ، و هذا البطلان غير بطلان الماهيات و الاعيان الثابتة اذا اخذت من حيث هى ، او مجردة عن الوجود ، فانها من تلك الحيثية باطلة الوجود ، ثابتة الشيئية ، بخلاف الهويات الوجودية ، فانها مأخوذة على وجه الاستقلال باطلات صرفة ، و هذا مفتاح من مفاتيح علم المكاشفة .\r\n\r\nالسادس :\r\nالتخلى من موانع الفهم ، و هو غير تطهير القلب عن درن المعاصى و خبث الصفات الذميمة ، فلفهم معانى القران موانع غير ما ذكر ، اذ القلب لادراك حقايق الاشياء بمنزلة المرآة لانشباح صورها المرئية ، كما ان حجب المرآة بعضها داخلية كالطبع و الرين و عدم الصقالة ، و بعضها خارجية كوجود الحائل و عدم المحاذاة بوجهها شطر المطلوب ، فكذلك حجب القلب عن الفهم بعضها فى داخله و بعضها فى خارجه ، اما الحجاب الداخلى فبعضها من باب الاعدام و القصورات ، كالطفولية و البلاهة و الجهل البسيط ، و بعضها وجودية كالمعاصى و الرذائل ، فمن يكون مصرا على ذنب او متصفا بكبر او حسد ، فيمتنع جلية الحق من ان يتجلى فيه ، فان ذلك ظلمة القلب و صداه ، و به حجب الاكثرون ، و كلما كانت الشهوت اشد تراكما ، كانت معانى القرآن اشد احتجابا ، فالقلب مثل المرآة ، و الشهوات مثل الصدىء ، و معانى القران مثل الصور التى يترا آى فيها ، و الرياضة للقلب باماتة الشهوات مثل تصقل الجلاء للمرآة ، قال اللَّه تعالى :  وَ ما يَتَذَكَّرُ إِلَّا مَنْ يُنِيبُ ،  و  إِنَّما يَتَذَكَّرُ أُولُوا الْأَلْبابِ  ، و الذى آثر غرور الدنيا على نعيم الاخرة ، فليس من ذوى الالباب ، فكيف ينكشف له اسرار الكتاب ، و اما الحجاب الخارجى ، فكذلك بعضها عدمية كعدم التفكر ، و هو حركة الذهن من المبادى الى النتائج ، و هذا فى مثال المرآة عدم توجيه وجهها نحو صورة المطلوب ، و بعضها\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nوجودية كوجود الاعتقادات العامية التقليدية ، او الجهليات الفلسفية .\r\n\r\nآكل و مأكول -\r\nمسأله آكل و مأكول از مسائل معضل فلسفه و كلام است كه به نام شبهه آكل و مأكول مشهور شده است . اين شبهه يكى از شبهات وارد بر معاد جسمانى است اساس شبهه و ايراد اين است كه هر گاه انسانى ، انسانى ديگر را خورد قهرا اجزاى خورده شده از انسان ، جزء بدن آكل هم خواهد شد حال بعد از مرگ هر دوى آن‌ها و حشر مجدد هر دوى آن‌ها اين پرسش پيش آيد ، كه آن اجزاى خورده شده از انسان مأكول كه جزء بدن خورنده شده است حال ضمن اجزاى انسان آكل حشر مىشود و يا جزء اجزاء انسان مأكول ، چون در دو تاريخ جزء بدن هر دو بوده است . « 1 » حال اگر آكل انسان كافر باشد و آن انسان مأكول ، مؤمن باشد ، چگونه اجزاى مؤمن در بدن كافر و با او زنده مىشود و ديگر اين كه اگر گرگى انسان را بخورد ، بر فرض كه حشر مربوط به حيوانات هم باشد آيا در روز حشر اجزاى انسان جزء بدن گرگ زنده و حشر مىشود و يا جزء بدن اصل كه انسان باشد . نظير اين شبهه در بدل ما يتحلل مىآيد كه فرضا يك انسان صد سال زندگى كند در اين صد سال هزاران بار اجزاى بدنش عوض و بدل شده است حال كه محشور مىشود ، كدام بدن محشور مىشود بدنى كه فرضا معصيت كرده است يا بدنى كه عبادت خدا را كرده است چون فرض اين است كه در زندگى تحولات فكرى بسيارى براى او حاصل شده باشد ملا صدرا بعد از شرح و توضيح در باب معاد و دلايل سمعى و نقلى و عقلى گوناگون قايل به اجزاى اصلى است و يا عجب الذنب كه آن اجزاى اصلى از نظر او در تمام طول عمر باقى است و آن‌چه محشور مىشود اين اجزاى اصلى است كه تشخص انسان‌ها از اول عمر تا آخر عمر به همان اجزاى اصلى است .\r\nملا صدرا مىگويد نفس انسان از آن جهت كه از سنخ ملكوت و نشأهء قدرت و قوت است قادر است كه اختراع صورت بدون ماده كند يعنى نفس انسان مادهء مجرده را بيافريند ( صور علميه ) و لكن مادام كه نفس متعلق به بدن مادى است ، بدن مادى عنصرى كثيف كه مركب از اضداد است و آن چه اين بدن عنصرى محتاج به آن مىباشد از جلب منافع و دفع مضار و غير ذلك از تصرّفات و تدبيرات ، آن چه را كه نفس اين چنينى مىآفريند از لحاظ وجودى بسيار ضعيف است و كون آن ناقص است و بر مخلوق او آثار مطلوب مترتب نمىباشد و مخلوق او ثابت و مستقر نمىباشد و بلكه زايل و متغير است زيرا مظهر آن جرم بخارى در دماغ است و آن دائم التحلل است و دائم التجدد و زوال و انتقال بر حسب اختلاف مزاج‌هاى عضو دماغى ، وى مىگويد هر اندازه نفس تجرد يابد و كمال مخلوق او كه همان صور است از لحاظ وجودى قوىتر خواهد شد تا آن‌گاه كه نفس كاملا مجرد شود كه ديگر بدون مشاركت بدن صور را مىآفريند زيرا نفس بالذات داراى همهء حواس است به اين دليل است كه انسان در حال خواب مىشنود ، مىبيند ، لمس مىكند ، بو مىكند و مىچشد ، چون خود نفس بالذات داراى همهء حواس است و حتى حواس خمسهء نفس اقوى و اكمل از حواس بدن است و در واقع حواس\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 171 - 179 .\r\n","page_name":" 36 ","page_number":36},
  {"content":"\r\n\r\nخمسه مال نفس است نه بدن و همه اين حواس بازگشت مىكنند به يك قوه و آن قوهء نوريه است كه فياض است به اذن خداوند و به حول و قوت او اين حواس گاه بدن در آن‌ها تصرف مىكند و گاه نفس ، گاه مربوط به بدن‌اند و گاه نفس . و موقعى كه از عالم بدن و ماده بازگشت به خود كرد در آن گاه ادراك او نسبت به اشيا عين قدرت او است و بالجمله بعد از انقطاع از كالبد مىتواند خلق كند خلق صورت كند ، خلق امورى كه داراى وجودى قوى هستند .\r\nخلاصهء سخن ملا صدرا فرار از پاسخ دادن به شبههء آكل و مأكول است و مىگويد نفوس بعد از قطع علاقه از كالبد و بدن مادى خودشان مىتواند مطابق رشد و تربيتى كه در دنيا داشته‌اند خلق كنند ، خلق بهشت يا خلق جهنم خلاصه پاسخ او اين است كه بهشت و دوزخ را نفوس براى خود مىسازند و معاد همين است البته ظاهر امر اين است كه بسيار اصرار دارد بگويد معاد جسمانى است لكن در فصول متعدد جسم را دو قسم مىداند ، دنيوى و اخروى . بدن اخروى .\r\n\r\nآلى -\r\nمنسوب به آلت : در تعريف نفوس سه‌گانه كلمه آلى را به كار برده‌اند و مثلا گفته‌اند :\r\nكمال اول لجسم طبيعى آلى . . . ملا صدرا مىگويد : مراد از آلى كه در تعريف نفس آمده است آن چه مانند اعضا و جوارح است نمىباشد و بلكه مراد آن چيزى است كه در حكم قوى است مانند : غاذيه ، ناميه مولده در نفس نباتى و خيال و حس و قوت شوقيّه در حيوان . « 1 »\r\n\r\nآن -\r\nحد فاصل ميان گذشته و آينده را در عرف « آن » مىگويند .\r\nفلاسفه در مسأله « آن » هم از لحاظ ماهوى و هم وجودى آراى و عقايدى چند اظهار كرده‌اند :\r\nصدرا گويد « آن » را دو معنى است يكى آن چه وجودش متفرع بر وجود زمان است و « آن » به اين معنى حد و طرف زمان متصل است .\r\nو ديگر آن چه زمان بر آن مترتب و متفرع است كه « آن سيال » است و از سيلان آن زمان متصل حاصل مىشود و « آن » به اين معنى امرى است موجود و چنان كه نقطه امرى است كه در اثر سيلان آن خط و مسافت موجود مىشود و از سيلان حركت توسطيه حركت قطعه به وجود مىآيد . زمان را امرى است سيال كه از سيلان آن زمان متصل به وجود مىآيد كه آن را « آن سيال » مىنامند و آن مطابق با حركت توسطيه است .\r\nو همان‌طور كه نقطهء فاعله غير از نقطه‌اى است كه حدود و اطراف است ، حركت توسطيه هم غير از اكوان دفعيه و وصولات آن است همان‌طور هم « آن » كه فاعل زمان است غير از « آن » است كه حد و طرف زمان است . « 2 »\r\n\r\nفى حقيقة الان و كيفية وجوده و عدمه\r\n. اعلم أنّ الآن يكون له معينان أحدهما ما يتفرع على الزمان و الثانى ما يتفرع عليه الزمان ، أما الآن بالمعنى الأول فهو حد و طرف للزمان المتصل فالنظر في كيفية وجوده و كيفية عدمه .\r\nأمّا كيفية وجوده فلما علمت أنّ الزمان كمية متصلة و كل كمية متصلة فانها قابلة لتقسيمات غير متناهية بالقوة لا بالفعل إلّا بواحد من الأسباب الثلاثة القطع و اختلاف العرض و الوهم لكن حصول القطع ممتنع في الزمان لما عرفت فبقى الإمكان لأحد وجهين آخرين و ذلك بموافاة\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 17 .\r\n( 2 ) همان ، ج 3 ، سفر 1 ، صص 166 - 173 .\r\n","page_name":" 37 ","page_number":37},
  {"content":"\r\n\r\nالحركة أمرا دفعيا كحد مشترك حدا مشتركا غير منقسم كمبدا طلوع أو غروب و إما بحسب فرض الفارض بقوته الوهمية . فهذا كله نظر في الآن الّذي يتفرع وجوده على وجود الزمان و وحده و طرفه الحاصل بأحد الوجهين « 1 » المذكورين .\r\nو أمّا الآن بالمعنى الآخر و هو الّذي يفعل الزمان المتصل بسيلانه فتحقيق وجوده إنا نقول :\r\nإنّ المسافة و الحركة و الزمان ثلاثة أشياء متطابقة في جميع ما يتعلق بوجودها فكما يمكننا أن نفرض في المسافة شيئا كالنقطة يفعل المسافة بسيلانه كما يفعل النقطة الخط بسيلانها و كذا في الحركة فقد عرفت إنّ الأمر الوجودي التوسطي منها و هو الكون في الوسط بالحيثية المذكورة « 2 » يفعل بسيلانه الحركة .\r\nآيا « آن » مىتواند عاد زمان باشد و يا عاد زمان هست .\r\nبه نزد مهندسان عاد هر چيزى عبارت از جزئى از مقدار يا عدد او است كه هر گاه مكرر از آن ساقط شود چيزى از آن باقى نماند و مثلا عدد يك عاد پنج مىتواند باشد كه پنج بار اگر عدد يك را از عدد 5 كسر كنيم چيزى باقى نمىماند قهرا « آن » عاد زمان بدين معنى نيست و گاه عاد به اين معنى است و گاه منظور از عاد امرى است كه چيزى را براى قبول عاد به معنى اول مهيا و آماده مىكند و « آن » به اين معنى عاد است براى زمان زيرا معنى وحدت و كثرت را آن به زمان اعطا مىكند .\r\nالعادّ للشيء عند المهندسين هو الجزء من المقدار أو العدد له إذا أسقط منه مرّة بعد أخرى لم يبق منه شيء ، و ليس الآن بهذا المعنى عادّ اللزمان ، و قد يعنى ما يهي . الشيء لقبول العدّ بالمعنى الأوّل ، و الآن عادّ بهذا المعنى للزمان إذ هو معط له معنى الوحدة و معط له الكثرة بالتكرير ، فقد عرفت إنّ الزمان متّصل و المتصل لا يمكن تعديده إلّا بعد أن يتجزى ، و النجزية لا تحصل إلّا بإحداث الفصول ، و إذا حدثت الفصول صار المتصل منقسما إلى أقسام ، و يمكن تعديده بشيء من أجزائه كالخط إذا جزء بأجزائه بالنقط فالنقطة عادّة للخط بمعنى إنّه لو لا حصول النقط لما حصل التعديد ، و تلك الأقسام عادّة للخط بالمعنى الأوّل فكذلك الحال في نسبة العادّية إلى الآن و إلى أقسام الزمان في أنّ نسبته إلى كلّ منهما بمعنى آخر .\r\nقال بعض الفضلاء : إنّ الآن فاصل للزمان باعتبار و و اصل له باعتبار آخر أمّا كونه فاصلا فلأنّه يفصل الماضي عن المستقبل ، و أمّا كونه واصلا فانّه حدّ مشترك بين الماضي و المستقبل و لأجله يكون الماضي متّصلا بالمستقبل .\r\n\r\n\r\n","description":"","footnote":"\r\n( 1 ) اسفار ، ج 3 ، ص 166 .\r\n( 2 ) همان ، ج 3 ، ص 178 .\r\n","page_name":" 38 ","page_number":38},
  {"content":"\r\n\r\n\r\nا\r\n\r\nائمه سبعه -\r\nاسما و صفات اصليه ذات حق را ائمه سبعه مىنامند كه اسما و صفات ديگر مترتب و متفرع بر آن‌ها است و آن‌ها عبارتند از حيات ، علم ، قدرت ارادت ، سمع ، بصر و كلام « 1 » .\r\n\r\nابد -\r\nابد يعنى هميشه و ابدى يعنى هميشگى . ابد عبارت از زمان غيرمتناهى است در طرف آينده و ابدى يعنى آن چه هميشگى بوده و فناناپذير است و ابديات عقول مجرده‌اند . « 2 »\r\n\r\nابداع -\r\nهر موجودى كه وجودش مسبوق به ماده و حركت نباشد وجودش بر سبيل ابداع است .\r\nابداع در مقابل تكوين است و عبارت از تأسيس ماليس بشىء است .\r\nو بالجمله صدور معلول از علت اول كه صدور و معلوليت آن از جهت مجرد فاعليت آن است بدون مشاركت جهت قابليت معلول و افاضه وجود است بر ممكنات و ايجاد شىء غير مسبوق به مادت و مدت است « اصل الابداع هوجود البارى و فيضه » و بلكه وجود عالم بر نحو وجود جمعى و جملى رشح فيض و مبدع ذات بارى تعالى است كه « انه ابدع الاشياء على الترتيب من العقل منتهية الى الهيولى . » « 3 »\r\n\r\nابدان اخروى -\r\nدر تحت عنوان كلمهء معاد و معاد جسمانى بيان خواهد شد كه صدرا گويد :\r\nحشر اجساد به اين معنى كه انسان مادى جسمانى با همين جسد دنيوى كه مركب از ماده و صورت است و در معرض تحول و تغيير و تبدل و تبديل است و متمكن در مكان و واقع در زمان بوده و او را عوارض و لواحق جسميه و بالأخره محدود به حدود است محشور در آخرت نمىباشد .\r\nبلكه ارواح و نفوس انسانى در ابدان ديگرى كه آن‌ها را ابدان اخروى ناميده‌اند محشور مىشوند او ميان ابدان دنيوى و اخروى فروقى مىگذارد كه از جمله آن كه :\r\nتمام اجساد و ابدان در آخرت صاحب روح و حيات مىباشند در صورتى كه اجساد دنيوى بعضى ذوروح و حياتند و بعضى داراى حيات و شعور نمىباشند .\r\nو ديگر آن كه اجساد اخروى حى بالذات‌اند و ابدان و اجساد دنيوى را حيات عارض و زايد\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 194 .\r\n( 2 ) همان ، ص 239 .\r\n( 3 ) همان ، صص 46 ، 187 و اسفار ، ج 1 ، سفر 3 ، ص 300 و ج 2 ، سفر 2 ، ص 205 .\r\n","page_name":" 39 ","page_number":39},
  {"content":"\r\n\r\nبر آن‌ها است و ديگر آن كه اجساد و اجسام اين عالم بر سبيل استعداد قابل نفوس‌اند و نفوس در آخرت فاعل‌اند بر سبيل ايجاب .\r\nو آن كه قوت در اين عالم مقدم بر فعل است زمانا و فعل مقدم بر قوت است ذاتا و در آخرت قوت مقدم است بر فعل ذاتا و وجودا .\r\nو ديگر آن كه فعل در اين عالم اشرف از قوت است از جهت آن كه غايت قوت است و در آخرت قوت اشرف از فعل است از جهت آن كه فاعل آن است .\r\nو ديگر آن كه ابدان و اجرام اخروى غير متناهى هستند بر حسب اعداد و تصورات نفوس و ادراكات آن‌ها .\r\nو ديگر آن كه ابدان اخروى متوسط ميان تجرد و تجسم‌اند و اكثر از لوازم و عوارض ابدان دنيوى را فاقدند . « 1 » ان الا بدان الاخرويه متوسطة بين العالمين جامعة للتجرد و التجسم مسلوب عنها كثير من لوازم هذه الا بدان الدنيويه فان البدن الاخروى كظل لازم للروح و حكاية و مثال له بل هما متحدان فى الوجود بخلاف هذه الا بدان الفاسدة و ان الدار الاخرة و اشجارها و انهارها و غرفها و مساكنها و الا بدان التى فيها كلها صور ادراكية وجودها عين مدركيتها و محسوسيتها . « 2 »\r\n\r\nابصار -\r\nابصار يعنى ديدن در چگونگى حصول ابصار و رؤيت اشيا ميان حكما اختلاف و عقايد و انظار زيادى است .\r\nرياضيون گويند ابصار به واسطهء خروج شعاع از بصر و وقوع آن بر مبصرات حاصل مىشود .\r\nطبيعون گويند ابصار به واسطهء انطباع شبح مرئى در عضو جلدى حاصل مىگردد . اشراقيان گويند ابصار به واسطهء شهود و مشاهدهء نفس صور خارجيه را كه قائم به ماده‌اند حاصل مىگردد .\r\nصدرا گويد ابصار به واسطهء انشاى نفس حاصل مىگردد به اين معنى كه نفس بعد از حصول شرايط صور معلقه كه قائم به آن است و حاضر نزد آن است در عالم نفس انشا مىكند نه در اين عالم و نسبت نفس به آن مانند نسبت فاعل منشىء فعل است و بالجمله در مورد شعاع گويد : « 3 » و اعلم أنّ علم المناظر و المرايا فنّ عليحدة اعتنى به كثير من المحققين ، و بنوا الكلام فيه على خروج الشعاع بمعنى وقوعه من العين إلى المرئي كما يقع من الشمس و القمر و سائر الأجسام النيّرة على ما يقابلها على هيأة شكل مخروط رأسه عند النيّر و قاعدته عند ما يقابله ، فهذا مما يستدعي الظنّ بانّ الرؤية بخروج الشعاع من البصر ، و يكون المرئي هو ما يقع عليه الشعاع . و لكنّا قد أقمنا البرهان على أنّ المحسوس لكلّ حاسة هو الصورة الإدراكية المفارقة عن المادة لا الّتي هي في مادة جسمانية ؟ و مع ذلك لا بدّ في الإبصار من مقابلة البصر لما يقع صورته عند القوة المدركة و البصر كالنقطة ، و مقابلة النقطة مع الجسم يوجب أن يتوهم بينهما شكل مخروط ، و نحن لا ننكر أيضا تحقق الشعاع من البصر إلى المرئي صورته ، لكن نقول : لا بدّ في الرؤية من حصول صورة المرئي للنفس ، و جميع ما ذكره أصحاب الشعاع غير\r\n\r\n\r\n","description":"","footnote":"\r\n( 1 ) رساله عرشيه ضميمه مشاعر ، صص 125 - 126 .\r\n( 2 ) همان و اسفار ، ج 2 ، سفر 4 ، صص 221 - 222 .\r\n( 3 ) اسفار ، ج 1 ، سفر 1 ، صص 300 - 301 .\r\n","page_name":" 40 ","page_number":40},
  {"content":"\r\n\r\nمناف لما ذهبنا إليه و إن وافق رأيهم أيضا ، فإنّ الموافقة بين المذهبين المتخالفين في كثير من اللّوازم غير مستبعد .\r\nكقولهم : إنّ الشيء إذا بعد يرى أصغر مما إذا قرب ، لأنّ المخروط يستدقّ فيضيق زواياه الّتي عند الباصرة ، و يضيق « 1 » لذلك الدائرة الّتي عند المبصّر ، و كلّما ازداد . . . شيء بعدا ازدادت الزوايا ضيقا ، و الدائرة صغرا إلى أن ينتهي في البعد إلى حيث لا يمكن الإبصار .\r\nو كقولهم : يرى الشيء في الماء أعظم منه في الهواء ، لأنّ الشعاع ينفذ في الهواء على استقامة ، و أما في الماء فينعطف الشعاع إلى السهم و يتراكم من سطح الماء إلى المرئي فيرى المرئي أعظم ، لأنّ الزاوية الّتى بإزائه في الجليدية بحالها في العظم ، و عظم المرئي تابع لعظم تلك الزاوية فبعضه « 2 » ينفذ مستقيما ، و بعضه ينعطف على سطح الماء ثمّ ينفذ إلى المبصر فيرى في الامتداد الشعاعي النافذ مستقيما و منعطفا معا من غير تمايز ، و ذلك إذا قرب المرئي من سطح الماء . و أما إذا بعد فيرى في الموضعين لكون رؤيتهما بالامتدادين المتمايزين .\r\nو كقولهم : إذا غمضنا إحدى العينين و نظرنا إلى القمر نراه قمرين ، لأنّ الامتداد الشعاعي الخارج منهما ينحرف عن المحاذاة ، و يتقاطع سهماهما قبل الوصول إلى لمرئي ، فلا يلتقي طرفاهما على موضع واحد بل في موضعين فيرى المرئي اثنين . و هكذا في الأحول ، و إذا وضعنا السبّابة و الوسطى على العين مع اختلاف في الوضع و نظرنا إلى السراج فإنانراه اثنين و إذا نظرنا إلى إحدى الخشبتين الدقيقتين . . .\r\nدر مورد فرضيه انطباع شيخ مرئى در رأئى گويد : فزعم أصحاب الانطباع إنّ شبح المبصر أوّل ما ينطبع في الرطوبة الجليدية ، و الإبصار ليس عندها و إلّا لكان الواحد يرى الاثنين ، كما إذا لمس شيء باليدين كان لمسين ، و لكن كما أنّ الصورة الخارجية يمتد منها في الوهم مخروط يستدقّ إلى أن يقع زاوية ورآء سطح الجليدية ، كذلك الشبح الّذي في الجليدية يتأدى منه بواسطة الروح المصبوب في العصبتين المجوّفتين إلى ملتقاهما على هيأة مخروط ؛ فيلتقي المخروطان و يتقاطعان هناك ، و ورآء الملتقى ليس روح مدرك فحينئذ يتحد معهما صورة شبحيّة واحدة عند الروح الحامل للقوة الباصرة ، فإن لم يتأدّ الشبحان إلى موضع واحد بل ينتهى كلّ شبح عند جزء آخر من الروح الباصر فحينئذ ينطبع من كلّ شبح ينفذ عن الجليدية صورة أخرى عليحدة فيرى الشيء الواحد شيئين .\r\nو قال أصحاب الشعاع : هذا العذر فاسد ، لأنا إذا تكلّفنا الحول و نظرنا إلى الشيء نظر الأحول نراه أيضا إثنين كما يراه الأحول ، و نحن نعلم أنّ عند تكلّفنا الحول لا يبطل تركيب العصبتين في داخل الدماغ ، فإنّ التقائهما ليس على وجه يبطل و يعود متى شئنا . و أيضا لو كان في مقابلنا شيئان أحدهما قريب ، و الآخر بعيد على سمت واحد لكن لا على وجه يحجب القريب البعيد ، ثم نظرنا إلى الأقرب إلينا و جمعنا البصر عليه كأنا لا ننظر إلى غيره ، و إنا نراه واحدا ، و نرى الأبعد في هذه الحالة شيئين و لو نظرنا إلى الأبعد كذلك كان\r\n\r\n\r\n","description":"","footnote":"\r\n( 1 ) اسفار ، ج 8 ، ص 191 .\r\n( 2 ) همان .\r\n","page_name":" 41 ","page_number":41},
  {"content":"\r\n\r\nالأمر بالعكس من ذلك . « 1 »\r\n\r\nابليس -\r\nدر مورد ابليس و ماهيت آن بحث بسيار است و اصولا بحث در ابليس يك بحث كلامى است و اغلب مستند است به آيات و روايات و تفسير قرآن مجيد . ملا صدرا مىگويد :\r\nابليس هر انسانى نفس او است در مقام متابعت هواى نفسانى و پيروى از شهوات مهلك و سلوك طريق وسواس و جحود و انكار و استكبار و اول كسى كه راه ضلالت و گمراهى پيشه كرد و طغيان كرد ابليس بود كه همين امر موجب رانده شدن از درگاه احديت شد و سبب طرد و رجسم آن شد و او را خداى متعال ، شيطان خواند .\r\n« هو جوهر النطقى الشرير الحاصل من عالم الملكوت النفسانى » و از جهت ظلمانيت رديه شأن او اغوا و گمراه كردن است و بالجمله نفوس در به دو خلقت ممتزج از نور و ظلمت‌اند و در شأن آن‌ها است كه در سبيل هدايت و راه خير گام بردارند و هم در جهت ضلالت و وسوسه و اغوا . « 2 »\r\n\r\nابواب بهشت -\r\nگويند بهشت را هشت در و جهنم را هفت در است مستند اين سخن روايات و آيات است در قرآن مجيد اشاره به ابواب بهشت و همين طور ابواب جهنم شده است آن جا كه مىفرمايد   « وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ »   « 3 » و نيز مىفرمايد  « لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ . »  « 4 » درباره ابواب دوزخ فرمايند  « قِيلَ ادْخُلُوا أَبْوابَ جَهَنَّمَ خالِدِينَ فِيها »  « 5 » و نيز آمده است  « حَتَّى إِذا جاؤُها فُتِحَتْ أَبْوابُها »  « 6 » و نيز مىفرمايد  « لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ . »  « 7 » اين درهاى مذكور در آيات شريفه عينا همان درهايى است كه عارفان درباره درهاى جنان گويند كه هر يك را باطنى است و ظاهرى باطن آن در بهشت و ظاهر آن در جهنم است . كه مىفرمايند « باطنه فيه الرحمه و ظاهره من قبله العذاب » هر گاه درهاى جهنم مسدود شود درهاى بهشت مفتوح گردد .\r\nپاره‌اى از عارفان گويند آن درها حواس هفت‌گانه است يعنى : سمع ، بصر ، شم ، ذوق ، لمس ، خيال و فكر است و بعضى گفته‌اند درهاى دوزخ عبارت از اخلاق مذمومه است مانند فكر ، نفاق ، كبر ، حسد ، حرص ، طول امل و بخل و نظراتى ديگر :\r\nابواب الجنة هى التى اشار اليه تعالى فى القران بقوله :   وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ   « 8 » و قوله :  لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ  « 9 » و ابواب النيران هى المشار اليها بقوله :  قِيلَ ادْخُلُوا أَبْوابَ جَهَنَّمَ خالِدِينَ فِيها  « 10 » و قوله :  حَتَّى إِذا جاؤُها فُتِحَتْ أَبْوابُها  « 11 » و قوله :  لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ  « 12 » و هذه الابواب هى بعينها ابواب الجنان عند العرفاء ، فان كلا منها فيه باطن و ظاهر ، باطنه باب الجنة و\r\n\r\n\r\n","description":"","footnote":"\r\n( 1 ) اسفار ، ج 8 ، ص 195 .\r\n( 2 ) رسائل ، ملا صدرا ، ص 309 .\r\n( 3 ) رعد / 23 .\r\n( 4 ) اعراف / 40 .\r\n( 5 ) زمرّ / 72 .\r\n( 6 ) همان / 71 .\r\n( 7 ) حجر / 44 .\r\n( 8 ) رعد / 23 - 24 .\r\n( 9 ) اعراف / 40 .\r\n( 10 ) زمرّ / 72 .\r\n( 11 ) همان / 71 .\r\n( 12 ) حجر / 44 .\r\n","page_name":" 42 ","page_number":42},
  {"content":"\r\n\r\nظاهره باب النيران ، باطنه فيه الرحمة و ظاهره من قبله العذاب « 1 » و اذا غلقت ابواب النيران فتحت ابواب الجنان ، بل هى على شكل الباب الذى اذا فتح على موضع انسد عن موضع اخر ، قعين غلقه لمنزل و عين فتحه لمنزل اخر الا باب ، القلب ، فانه مغلق على اهل الحجاب ، و هو الباب الثامن المختص باهل الجنة ، لا يفتح لاهل النار .\r\nو لكنهم اختلفوا فى تعيينها ، فقيل : هى الحواس السبع ، و هى السمع و البصر و الشم و الذوق و اللمس و الخيال و الفكر و قيل : هى الاخلاق الذميمة من الفكر و النفاق و الكبر و الحسد و الحرص و طول الامل و البخل و غير ذلك مما لا يحصى ، و لا شبهة فى ان منشأ دخول الجحيم هو هذه الصفات ، و لعل لها سبعة جوامع او سبعة ابواب هى ابواب الجحيم ، و قيل : هى الاعضاء السبعة الظاهرة التى وقع التكليف بها ، و باب القلب مطبوع عليه كما مر ، و للنار على الافئدة اطلاع لا دخول لغلق ذلك الباب ، فهو كالجنة محفوف بالمكاره ، فما ذكر اللَّه من ابواب النار الا السبعة التى يدخل منها الناس و الجان ، و اما الباب المغلق الذى لا يدخل عليه احد هو فى السور ، فباطنه فيه الرحمة باقراره بربوبية اللَّه و عبوديه نفسه ، و محل الايمان و المعرفة ، مرحوم سعيد فى الدنيا و فى الاخرة ، ليس للعذاب و الشقاء فيه مدخل ، فباطن الجنان كالجنة حفت بالمكاره ، و ظاهره من قبله العذاب ، و هى النار التى تطلع على الافئذه .\r\nو اما منازل جهنم و دركاتها و خوخاتها فعلى قياس ما مر ذكره فى الجنان على السواء ، و ليس فى النار نار ميراث و لا نار اختصاص او تفضل ، و انما ثم نار اعمال فقط ، فمنهم من عمرها بنفسه و عمله الذى هو قرينه ، و من كان من اهل الجنة بقى عمله الذى كان فى الدنيا صورته فى المكان من النار ، و الذى لو كان من اهلها صاحب العمل لكان فيه ، فانه من ذلك المكان كان وجود ذلك العمل ، و هو خلاف ما كلف به من فعل و ترك ، فعاد الى وطنه كما عاد الجسم عند الموت الى المكان الذى خلق منها ، و كل شىء يعود الى اصله و ان طالت المدة ، و يرى كل مؤمل ما امله ، فانما نحن به و له ، فما اخرجنا عنا و لا حللنا الابنا . « 2 » و اما اسماء ابوابها السبعة فهى اسماؤها المذكورة فى القران : باب جهنم ، و باب الجحيم ، و باب السعير ، و باب سقر ، و باب لظى ، و باب الحطمة ، و باب سجين ، و الباب المغلق هو الثامن الذى لا يفتح فهو الحجاب و السند .\r\nو اما خوخاتها فهى شعب الكفر و الفسوق ، و كذا خوخات الجنة فهى شعب الايمان ، فمن كان على ثقبة منها ، فان له منها تجليا بحسبها كائنة ما كانت ، فمن عمل خيرا على اى وجه كان ، فانه يراه و يجازى ، و من عمل شرا فلا بد ان يراه ، و قد يجازى به و قد يعفى عنه ، و يبدل له بخير ان تاب عنه فى الدنيا ، و الا فلا بدان يبدل بما يقابله بما يقتضيه ندامته يوم يبعثون ، و يرى الناس اعمالهم يوم القيامة من خير او شر كما نص عليه القران ، فما كان يستوحش من المكلف عند رؤيته يعود له انس به ، و يختلف الهيئات .\r\n\r\nاتحاد عاقل و معقول -\r\nمسأله اتحاد يا وحدت عاقل و معقول يكى از مباحث مربوط به چگونگى حصول علم است . كه فرض‌هايى\r\n\r\n\r\n","description":"","footnote":"\r\n( 1 ) حديد / 13 .\r\n( 2 ) مفاتيح الغيب ، صص 168 - 169 و تفسير ملا صدرا ، ج 2 ، ص 151 .\r\n","page_name":" 43 ","page_number":43},
  {"content":"\r\n\r\nارائه شده است كه يكى از آن فرض‌ها اتحاد عاقل و معقول است .\r\nاصل مسلم اين است كه انسان‌ها به اشيايى آگاهى دارند و به اشيايى هم آگاهى ندارند و بين اين كه آگاهى دارند و اين كه آگاهى ندارند فرق است بين آن چه مىدانند و آن چه نمىدانند فرق است . پاره‌اى كه بيش از اندازه شكاك بوده‌اند گفته‌اند آن چه را هم كه مىدانيم گمان ماست كه مىدانيم و الا هيچ نمىدانيم و نمىدانيم كه نمىدانيم و پاره‌اى گفته‌اند تنها يك اندازه از خواص ظاهرى اشيا را مىدانيم در سطح بسيار محدود و به كنه واقعيات و نيز به همه خواص و آثار ظاهرى اشيا هم واقف نمىباشيم پس حدود علم ما همين است . بحث بر سر همين مسأله است كه همين معرفت محدود ما از حقايق چگونه است قدما به طور مطلق گفته‌اند علم عبارت از حصول صورت‌هاى اشيا است در ذهن . بحث اين است كه اين ذهن ما چگونه صورت‌هاى اشيا را گرفته است و در ذهن درآورده است و آيا ذهن واقعا ظرف براى آن صورت‌ها است يعنى مثل ظرف آب ، صورت‌ها در ذهن جاى دارند و آيا ذهن ما مانند آينه است كه اين صورتها در آن انعكاس يافته‌اند همانطور كه صور محسوسات مبصره در آينه انعكاس پيدا مىكنند و بر فرض انعكاس آيا اين صورت‌ها در ذهن طبع مىشوند و بالأخره قيام اين صورت‌ها به ذهن به اين وضع است كه حالّ در ذهن‌اند و ذهن محلّ آن‌ها است و يا علم ما به نحوى ديگر است .\r\nملا صدرا و پاره‌اى از فلاسفه گويند اين صورت‌ها قائم به ذهن‌اند لكن مانند قيام معلول به علت كه قيام صدورى است و نه حلولى . اساس حرف اين‌ها اين است كه علم عبارت از حصول صورت‌ها در ذهن نيست و عبارت از حضور صورت‌ها است در ذهن و حال چگونه حاضر مىشوند ، در ذهن ، ذهن خودش نمونه‌بردارى كرده مىسازد و اصولا ذهن خودش خلاق است و خليفهء خداست ، دليل بر اين امر اين است كه اشيايى هم كه وجود عينى ندارند ذهن خلق مىكند .\r\nمعلوم بالذات . ملا صدرا و پاره‌اى ديگر از فلاسفه مىگويند اصولا معلومات ما در خارج از ذهن نمىباشند ، موجودات عينى براى خود وجودى دارند فى نفس الامر كه ما نمىدانيم چيست و چگونه است . ما به آن چه متصوّر ماست علم داريم و معلوم ما اولا و بالذات همان صورت‌هاى علمى است .\r\nحال اگر اين صورت‌هاى علمى با خارج مطابق بود كه علم ما درست و صادق است و اگر مطابق نبود فريب است و كاذب است پس معلوم ما صورت‌هاى ذهنى ما است حال به هر طريق كه حاصل و يا حاضر شده باشند و علم ما هم همان صورت‌ها است چون علم عبارت از ادراك نفس است و مدركات نفس به جز آن صورت‌ها چيز ديگرى نيست و آن صورت‌ها جلوه‌هاى نفس ماست پس عالم نفس ماست و معلوم هم نفس ماست و علم هم نفس ماست البته معلوم به واسطه احيانا اعيان خارجى است . اين روح ماجراست .\r\nو ملا صدرا مماشات مىكند كه مىگويد :\r\nمىدانيم كه به اشياى عينى همان‌طور كه در عين اند و خارج از ذهن‌اند علم داريم و خواص اشيا را درك مىكنيم به هر حال پس از بحث بسيار و نقل اقوال در باب اين كه صورت اشياى خارجى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nحاصل در ذهن مىشوند و يا حاضر مىشوند و يا اشباح آن‌ها در ذهن طبع مىشود و يا اين‌كه عين اشيا با ماهيت‌شان در ذهن حاصل مىشود و اقوالى ديگر سرانجام مسأله اتحاد عاقل و عقل و معقول را مطرح كرده است و گويد : « 1 » اين مسأله كه نفس عاقل صور اشياى معقول است از دشوارترين مسائل حكمت است كه تا زمان ما هيچ‌يك از علماى اسلام به درستى درنيافته‌اند وى دشوارى مسألهء علم را از اين‌رو مىداند كه چگونه بايد توجيه كرد كه علم به جواهر جوهر باشد و علم به اعراض اعراض باشد . و مىگويد :\r\nدر كتب فلسفيه مانند شفا و نجات و اشارات و عيون الحكمه و غيره چيزى كه تشنگان را سيراب و مريض‌ها را شفا دهد نيافتيم و استادان فلسفه مانند شيخ و بهمنيار و پيروان آن و شيخ اشراق چيزى قابل اعتماد نگفته‌اند و ما به مانند موارد دشوار ديگر به ذات خداوند متوسل شديم و او حلال مشكل ما بود و به يارى حق دريافتيم كه صور اشياء دو گونه‌اند يكى صورت‌هاى مادى كه قوام آن‌ها به ماده است و داراى وضع و مكان و غيره است و ديگر صور مجرد از ماده و وضع و مكان به صورت تجريد كامل يا ناقص يعنى صور معقوله و متخيله و دريافتيم كه صورت‌هايى كه در ماده‌اند با وضع و مكان خاص معقول واقع نمىشوند ( يعنى با قيد اين‌كه در ماده‌اند ) پس بايد تجريد شوند تا صالح شوند كه معلوم واقع شوند .\r\nو همهء حكما قبول دارند كه وجود صور معقوله در ذهن عين وجود آن‌ها است براى عاقل و به عبارت ديگر صور معقولهء بالفعل موقعى صور معقوله ناميده مىشوند كه وجود عقلى و ذهنى پيدا كرده باشند و عنوان صور معقوله موقعى درست است كه معقول شده باشند پس وجود آن‌ها فى نفسه و وجود آن‌ها براى عاقل‌شان يكى است و اتحاد عاقل و معقول همين است يعنى صور معقوله و نفس عاقلهء آن‌ها يك وجود دارند ، نه دو وجود .\r\nوى در باب كليه ادراكات ، متوهمات ، متخيلات ، ادراكات حسّى قايل به اتحاد است .\r\nاتحاد صور خياليه با خيال ، محسوس با حاسه ، و هميات با وهم و غيره . با اين فرض ملا صدرا مسأله را به اين صورت حلّ كرده است كه عاقل و معقول و عقل هر سه يك وجودند داراى سه جلوه . مثلا در علم نفس به خودش قطعا معلوم نفس است ، عالم چيست ، فرض اين است كه نفس عالم به خودش باشد پس عالم هم نفس است ، علم چيست ، علم هم در اين مورد نسبت نفس به نفس است پس در اين مورد علم ، عالم و معلوم يك موجود است حال در باب صور معلومه هم گوييم صور معلومه همان شؤون نفس است چون نفس ظرف نيست كه صورت‌ها در آن جايگزين شده باشند پس صور علميه همان شؤون نفس است كه معلوم است ، پس معلوم نفس است . و عالم هم نفس است كه به شؤون خود علم دارد و علم هم همان نسبت نفس است به شؤون خود پس علم و عالم و معلوم نفس است . « 2 » وى در باب احساس ، خيال و غيره هم قايل به اتحاد صور محسوسه با حاسه و صور خياليه با خيالات ، نهايت سير انسان در جهت كمال علمى و عملى اين است كه جهانى عقلى گردد كه در\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 310 به بعد .\r\n( 2 ) همان ، ج 3 ، سفر 1 ، صص 314 - 316 .\r\n","page_name":" 45 ","page_number":45},
  {"content":"\r\n\r\nآن همهء موجودات عقلى و معانى جمع باشند . « 1 » پس هر نفسى كه صور عقليه را ادراك مىكند با عقل فعال متحد مىشود به نحو اتحاد عقلى و چون همهء معانى در عقل فعّال موجود است به وجود واحد ، عقل انسان در هنگام اتصّال به آن مىتواند هر چه خواست دريابد .\r\nملا صدرا گويد بحث اصلى اين است كه شىء چگونه به ذات خود عالم مىشود و فرض اين كه علم از مقولهء اضافه باشد ، اضافه بين دو امر است و بين نفس و خود او دوئيت وجود ندارد و نتيجه گرفته است كه علم عبارت از وجود شىء است براى شىء بالفعل و بلكه علم عبارت از وجود مجرّد از ماده است حال لنفسه باشد و يا براى چيز ديگر .\r\nوى انواع ادراكات را چهار نوع مىداند : 1 - حسّى 2 - تخيلى 3 - وهمى 4 - عقلى .\r\nدر همهء ادراكات قايل به اتحاد مدريك با مدرك است . ادراكات حسّى شرطش حضور ماده و عوارض آن به نزد مدرك حسّى است و تأثير آن در حاسه به نوعى از تجريد ناقص است و ادراكات خيالى در مرتبهء بعد از ادراكات حسّى است كه تجريد در مدركات آن كامل‌تر است و ادراكات وهمى كلا مربوط به معانى است و تعقل عبارت از ادراك امور كامل التجريد است .\r\nعقل مراتب دارد ، بالقوه يا بالملكه ، بالفعل و بالمستفاد ، نفس در مرتبهء كمال به عقل فعال اتصال مىيابد و معلومات را از عقل فعّال دريافت مىكند . « 2 » وى بر آن است كه حواس گوناگون آدمى در حكم جواسيس اخبارند كه اخبار را به آگاهى نفس مىرسانند و تكثر احساسات جزئى به واسطهء اختلاف حركات بدنى است در جهت جلب منافع و دفع مضار و بالأخره حصول تصورات و تصديقات متكثر اوليه در اثر اختلاف و تكثر آلات حسّى است و حصول تصوّرات و تصديقات اوليه ناشى از امتزاج علوم اوليه است . « 3 » علم داراى اقسامى است :\r\n1 - علم واجب به ذات خود كه عين ذات او است .\r\n2 - علم ممكن به ذات خود كه بر چند نوع است . الف : علمى كه عرض است و شامل همهء علوم مكتسبه است كه قائم به ذهن‌اند . و علم به جواهر كه جوهرند .\r\n3 - علم فعلى كه علم خداوند است به غير ذات خود كه موجب وجود موجودات است .\r\n4 - علم انفعالى مانند علم ممكنات به امور كه به انفعال ذات آن‌ها است .\r\n5 - علمى كه نه فعلى است و نه انفعالى كه علم نفوس به ذات خود باشد . « 4 » اشاره شد كه ملا صدرا جهت اتحاد هر دو متحدى را وجود مىداند اعم از آن‌كه از نوع اتحاد بالذات باشد مانند اتحاد انسان به وجود ( انسان و وجود اتحاد دارند ) يا اتحاد انسان با حيوان و يا از نوع اتحاد بالعرض باشد مانند انسان با ابيض . زيرا جهت اتحاد انسان و وجود نفس وجود است . و جهت اتحاد بين انسان و ابيض عبارت از وجود منسوب به انسان بالذات و منسوب به ابيض بالعرض است و ترديدى\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 339 .\r\n( 2 ) همان ، ص 337 .\r\n( 3 ) همان ، ص 382 .\r\n( 4 ) همان ، ج 3 ، سفر 1 ، ص 383 .\r\n","page_name":" 46 ","page_number":46},
  {"content":"\r\n\r\nنيست كه هر دو متحدى موجود به دو وجود نمىباشد و ممكن نيست كه موجود به دو وجود باشند و الا اتحادى بين آن دو نخواهد بود و بلكه معنى اتحاد اين است كه هر دو موجود به يك وجود باشند و به عبارت ديگر يك وجود منسوب به هر دو باشد و بنابراين در هر دو متحدى يكى از آن دو و يا هر دو انتزاعى مىباشند و جهت اتحاد آن‌ها وجود است كه امر عينى حقيقى است پس همهء امور متجدده اتحاد آن‌ها به وجود است و مفاهيم كه همان ماهيات آن‌ها باشد اعتبارى است . « 1 » و مىگويد :\r\nهمان‌طور كه موجوديت وجود بذاته دوئيت ذات را ايجاب نمىكند و موجب دوئيت در حيثيت ذات هم نمىشود مگر به مجرد اعتبار همان‌طور هم معقوليت آن بذاته موجب مغايرت در ذات نمىشود و محض اضافهء « كون الذات المجردة » عاقل نفس خود ، موجب تكثر نمىگردد نه در خارج و نه در ذهن زيرا آن اضافه از اعتبارات عقل است به قياس به عاقليت شىء غير خود را و در حقيقت اضافه امر غير واقعى است و آن چه واقع است ذات بسيط غير محتجب از ذات خود مىباشد .\r\nو نفس هر گاه چيزى را تعقل كند عين صورت عقلى مىشود و بيان خواهد شد كه هر موجود معقولى خود نيز عاقل است و از اين جهت كليهء صور ادراكيه خواه معقول باشند و خواه محسوس متحد الوجودند با مدرك خود .\r\nعقل و تعقل نوعى از وجودند و وجود با ماهيت متحد است پس علم با معلوم متحدند و اصولا اثبات بساطت عقل ممكن نيست مگر بنابر قول به اتحاد عاقل و معقول زيرا اگر دوئيت و اثنينيت در كار باشد بساطت بىمعنى است و عقل در عين بساطت و وحدت « كل الاشياء » است و اين ممكن نشود مگر به اتحاد عاقل و معقول « 2 » هر صورت مجردى اعم از آن‌كه مجرد بالذات باشد و يا به واسطهء تجريد مجرد شده باشد معقول فى ذاته است و هر معقول بالذات و بالفعلى را عاقل بالذات و بالفعلى لازم است و معقول بالفعل بدون عاقل بالفعل تصور نمىشود پس هر مجردى عاقل ذات خود است و در عين حال معقول بالذات است .\r\nو العلم هو الوجود المجرد عن المادة عندنا فهذه الوجود كما انه موجود لذاته كذالك معقول لذاته و كما ان موجودية الوجود لذاته لا توجب اثنينية فى الذات و لا فى حيثية الذات الا به مجرد الاعتبار فكذالك معقوليته لذاته لا يوجب مغايرة فى الذات . « 3 » و ديگر آن كه هر مجردى همان‌طور كه درست است كه مدرك غير خود باشد واجب است كه مدرك ذات خود باشد به حكم آن كه هر موجودى كه مجرد از ماده و لواحق ماده است كليهء امور ممكنة الحصول براى آن بايد بالفعل براى آن حاصل باشد از جهت آن كه در معرض فعل و انفعال و قوت و تأثير و تأثر مادى جسمانى نيست پس ممكن المعقوليت آن منفك از معقول بودن آن بالفعل نمىباشد و آن چه ممكن است معقول آن باشد بالفعل معقول آن است .\r\nو ديگر آن كه به حكم تضايف معقول بالفعل\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 312 - 335 .\r\n( 2 ) همان ، ج 1 ، صص 175 ، 283 .\r\n( 3 ) همان ، ص 325 .\r\n","page_name":" 47 ","page_number":47},
  {"content":"\r\n\r\nثابت و حاصل نمىشود مگر براى عاقل بالفعل همان‌طور كه عاقل بالقوه را معقول بالقوه است ما حصل كلام .\r\nتمام موجودات را صورتى است جسمانى كه هر گاه در خارج يعنى در موارد خارجى جسمانى باشند صور نوعيهء ماديهء جسمانيه‌اند و صور معقولهء آن‌ها كه در عالم عقل‌اند متحد با جوهر عقلىاند به نحو اتحاد خاص نه مانند اتحاد صور خارجيه يا مواردى كه موضوع و محل آن‌هايند بلكه به نحو اتحاد اعلى و برتر و اشرف . « 1 » فلكل منها صورة جسمانية اذا وجدت فى الخارج اعنى فى المواد الجسمانية كانت صورة نوع مادى و اذا وجد المعقول منها فى عالم العقل كان متحدا بجوهر عقلى - لان التعقل اما عيارة عن حصول الصورة المعقول للعاقل و حلو لهافيه كما هو المشهور و عليه الجمهور و اما باتحادها مع الجوهر العاقل كما هو عندنا . « 2 » و همان‌طور كه مفهومات متغايره گاه در وجود و حقيقت متحدند و وجود واحد ممكن است مصداق مفاهيم متعددهء متكثره باشد و همهء آن‌ها متحد در وجود باشند و لو آن كه در موردى ديگر موجود به وجودات متعدده باشند در خارج و يا به جهات مختلفه در ذهن .\r\nپس ذات مجرد بسيط ، چون مجرد از موضوع است مصداق مفهوم جوهر است و از آن جهت كه صورت مجردهء ماده است مصداق مفهوم عقل است و چون خود بذاته صورت عقليه است مصداق مفهوم معقول است و چون موجود بالذات است مصداق مفهوم عاقل است توضيح آن‌كه :\r\nاتحاد بر سه نوع است يكى آن‌كه دو وجود كه براى دو چيز است يك چيز شود . دوم آن كه مفهومى از مفهومات يا ماهيتى از ماهيات عين مفهوم يا ماهيت ديگرى شود كه مغاير با آن است به نحوى كه « آن آن » شود از باب حمل اولى ذاتى اين نوع اتحاد مانند نوع اول محال است زيرا نه ذوات مختلفه ممكن است يك ذات شوند و نه مهيات و مفهومات مختلفه يك ماهيت و يا مفهوم شوند .\r\nسوم آن كه موجود واحدى مصداق مفهوم عقلى و ماهيت كلى واقع شود بعد از آن‌كه مصداق مفاهيم متعدد نبوده است و به واسطهء استكمال وجودى مصداق مفاهيم متعدد شده است و اين نوع از اتحاد محال نيست و بلكه واقع است زيرا تمام معانى معقوله كه به طور متفرق در جمادات و نباتات و حيوانات هستند به طور وجود جمعى در انسان‌اند و در مورد اتحاد عاقل و معقول هم يك چيز است كه مفاهيم متعدده بر آن مصداق واحد صادق است و يك وجود است كه هم عقل است هم عاقل و هم معقول و همان‌طور كه وجود متطور به اطوار مختلف مىشود و در عين حال امر واحد بسيط است نفس هم متطور به اطوار و صور مختلف مىشود و در عين حال يك امر مجرد بسط است كه گاه متشكل به شكل شجر مىشود و گاه حجر و گاه غير آن پس همان عقل است كه عاقل ذات خود است و هم معقول است ذات خود را متطور به اطوار و صور ، و همان نفس است كه مبصر و مبصر و سامع و مسموع است و تجلى آن در بصر ابصار است و در سمع مسموع است\r\n\r\n\r\n","description":"","footnote":"\r\n( 1 ) اسفار ، ج 2 ، ص 227 و رساله عرشيه ، ص 122 .\r\n( 2 ) همان ، ج 3 ، صص 32 ، 339 .\r\n","page_name":" 48 ","page_number":48},
  {"content":"\r\n\r\nو بالجمله كليه مدرّكات با مدرك متحددند و آن‌ها با نفس متحدند و نفس متطور و متشأن و متصور به همه است . « 1 » 1 - فان الوجود العقلى الصرف المجرد عن المواد و علائقها لا يمكن ثبوتها لشئى الاوله فى ذاته مثل هذا الوجود بان يكون عقلا و معقولا بالفعل فالمعقول بالفعل لا يثبت الا لمعقول بالمفعل .\r\n\r\nاتحاد مدرك و مدرك -\r\nملا صدرا به طور كلى قايل به اتحاد مدرك با مدرك است در تمام انواع ادراكات و گويد : معقول بما هو معقول وجودش فى نفسه و وجودش براى عاقلش و نيز معقوليتش يك چيز است و همانطور محسوس بما هو محسوس وجودش فى نفسه و وجودش براى حاسّ و نيز محسوسيتش يك چيز است .\r\nملا صدرا گويد : نفس در عين وحدت كل قوى است ، سمع و سميع ، بصير و . . . همه كار نفس است .\r\nو به عبارت ديگر اين نفس است كه هم بصر را و هم آن چه به آن ديد انجام مىشود و هم ابصار هر سه را ادراك مىكند و بلكه اين نفس است كه هم بصر است و هم مبصر و هم ما به الابصار و هم ابصار است و اين نفس است كه سمع ، مسموع و سماع را ادراك مىكند و بلكه اين نفس است كه فى وحدتها كل القوى با توجه به اين مقدمات گوييم :\r\nاگر صورت معقول استوار به ذات خود باشد قهرا لذاته موجود خواهد بود و در نتيجه معقول لذاته خواهد بود ( چون هر مجردى عاقل و معقول لذاته است ) .\r\nملا صدرا گويد جسم و جسمانى نتواند كه مدرك ذات خود باشد زيرا ماده حجاب است و مرجع رفع حجاب تأكّد و شدّت وجود است و نفس چون مجرد است عاقل ذات خود مىباشد .\r\nاشراقيان نيز نفوس را مدرك ذات خود مىدانند و گويند : تعقل عبارت از عد حجاب يا عدم غيبت است از ذات مجرد و نفس چون مجرد است و غايب از ذات خود نيست پس مدرك ذات خود است و چون عاقل ذات خود است ، معقول ذات خود است و معنى اتحاد عاقل و معقول اين است . و همين طور معنى اتحاد ادراك و مدرك و مدرك .\r\nملا صدرا مىگويد همين طور است اگر صورت محسوس فرض شود كه مجرد است و قائم به ذات خود ، در اين صورت محسوس لذاته خواهد بود و وجود او لذاته نفس محسوسيت لذاته او خواهد بود پس حاسّ و محسوس خواهد شد و از اين بيان روشن شد كه اجسام طبيعى وجودا مشوب باعدام و ظلمات‌اند فى نفسه و محفوف به غواشى خارجيه و همين امور مانع معلوميت آن‌ها است زيرا نحوهء وجود آن‌ها فى نفسه مانع از تعلق علم است به آن‌ها .\r\n\r\nاتّصاف -\r\nعبارت است از نسبت ميان دو چيز متغاير است به حسب وجود در ظرف اتصاف و ناچار در ظرف اتصاف بايد دو امر موجود باشد تا نسبت مذكور محقق شود نهايت آن‌كه اشيا در موجوديت متفاوت‌اند و هر يك را حظى خاص از وجود است و هر صفتى از صفات را مرتبتى خاص از وجود است كه منشأ آثار مخصوص است حتى اضافات و اعدام و ملكات و قوى و استعدادات كه آن‌ها را نيز\r\n\r\n\r\n","description":"","footnote":"\r\n( 1 ) اسفار ، ج 3 ، ص 324 .\r\n","page_name":" 49 ","page_number":49},
  {"content":"\r\n\r\nحظوظ ضعيفى است كه اتصاف به آن‌ها ممكن نيست مگر بعد از وجود آن‌ها براى موصوفات خود . « 1 » اين مسأله را از اين جهت مطرح كرده‌اند كه معلوم شود كه اتصاف وجود به ماهيت از چه نوع اتصافى است و عروض وجود بر ماهيت چگونه است و بنابر قاعدهء فرعيه كه « ثبوت شىء لشىء او اتصافه به او عروضه له متفرع على وجود المثبت له و الموصوف و المعروض له » باشد چگونه وجود وصف و عارض بر ماهيت است در حال كه ماهيت را قبل از وجود تقررى نيست . « 2 » در مقام حل اين اشكال آرا و عقايدى چند اظهار شده است كه بعضى بر اساس تصرف در قاعدهء فرعيه است و بعضى بر مبناى تأويل و تغيير قاعده و بالأخره تصرف در نحوهء اتصاف است .\r\nو الحق ان الاتصاف نسبة بين شيئين متغايرين بحسب الوجود فى ظرف الاتّصاف .\r\nصدرا گويد عارض بر دو قسم است يكى عارض ماهيت و ديگرى عارض وجود ، قسم اول مانند عروض فصل بر جنس و تشخص بر نوع و قسم دوم عروض سواد بر جسم و فوقيت بر سما .\r\nخاصيت اول آن كه معروض به واسطهء عارض موجود مىشود نه قبل از آن و خاصيت دوم عكس اول است . « 3 » و عروض وجود بر ماهيت از قبيل قسم اول است كه معروض آن نفس ماهيت است « من حيث هى هى » كه به آن وجود موجود مىشود نه قبل از آن و به واسطهء عروض آن وجود حصه‌اى از وجود مىشود نه شىء ديگر و بلكه وجود عين تشخص است و بالجمله ان العارض على ضربين عارض الوجود و عارض الماهية ، مثال الثانى عروض الفصل للجنس و عروض التشخص للنوع و مثال الاول عروض السواد للجسم و عروض الفوقية للسماء و خاصية الثانى ان المعروض يصير بالعارض موجودا بالفعل لا قبله . . . و خاصية الاول عكس ذالك فان السواد العارض لزيد مثلا يصير به موجودا و لا يصير زيد به موجودا . « 4 » و بالجمله اتصاف ماهيت به وجود ، اتصاف به ثبوت آن است نه به ثبوت چيزى ديگرى براى آن و ثبوت وجود براى آن عبارت از ثبوت نفس آن است نه به ثبوت چيزى ديگر براى آن .\r\n\r\nاتصال -\r\nاتصال به معنى التيام و پيوستن و ارتباط و « ما يصل بين شيئين » و از نظر مفهوم فلسفى عبارت از نحوهء وجود شىء است به وجهى كه ممكن باشد فرض اجزاى مشترك در حدود براى آن و « حد » مشترك ميان دو جزء آن به وصفى باشد كه در عين آن كه نهايت يك طرف است بدايت طرف ديگر باشد .\r\nصدرا گويد اتصال عبارت از امتداد جوهرى ست و مرادف با امتداد و از فصول كم است . « 5 » الاتصال الذى هو به معنى الامتداد الجوهرى و نحن لا نسلم فى الجسم الا الاتصال الذى قيل انه من فصول الكم . « 6 » اتصال بر دو معنى است يكى اتصال حقيقى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 336 .\r\n( 2 ) همان .\r\n( 3 ) رسائل ، ملا صدرا ، ص 114 .\r\n( 4 ) اسفار ، ج 1 ، سفر 1 ، ص 336 .\r\n( 5 ) رسائل ، ملا صدرا ، ص 115 .\r\n( 6 ) اسفار ، ج 2 ، سفر 2 ، صص 19 - 21 .\r\n","page_name":" 50 ","page_number":50},
  {"content":"\r\n\r\nو ديگرى اتصال به قياس به چيزى ديگر .\r\nاتصال حقيقى نيز به دو معنى است يكى « كون الشى » در مرتبت ذات و حد ماهيت خود .\r\nصالح براى آن كه منتزع شود از آن امتدادات سه گانهء متقاطعه به طور مطلق و بدون تعيين مرتبتى از كميت و از اين جهت ميان متصل و متصل ديگر فرقى نيست و مماثلت و مساواتى در قدر و اندازهء آن‌ها نيست و متصل به اين معنى جزئى از متصل ديگر نيست و مشارك و عاد و معد و دو جذر و محذور و مباين و اقل و اكثر او هم نيست و بلكه متصل به اين معنى فصل مقوم جوهر بوده و فى حد نفسه براى جسم ثابت است .\r\nمعنى ديگر ، بودن چيزى است به نحوى كه ميان اجزاى متخالفة الاوضاع موهومهء آن حدود مشتركى يافت شود كه هر يك نهايت بعضى و بدايت بعضى ديگر باشد و از خواص متصل به اين معنى قبول انقسام بلا نهايت است و تمام كميات « جز عدد » متقوم به آن مىباشند اعم از كميات قاره يا غيره قاره و از فصول كميات است .\r\nو بالجمله يكى از دو معنى متصل و اتصال حقيقى فصل جوهر است و ديگرى فصل كم است .\r\nو به عبارت ديگر نفس اتصال در جهات به طور مطلق مقوم جسم و جزء حد آن است و اما مقدار آن اتصال قسمى از انواع كم مىباشد .\r\nاتصال به معنى دوم كه صفت اضافى است نيز بر دو معنى است يكى بودن مقدار يا امر ذى مقدار است به نحوى كه متحد النهايت باشد با ديگرى كه مثل آن باشد اعم از آن كه هر دو موجود باشند يا موهوم و گفته مىشود كه يكى متصل به ديگرى است .\r\nقسم دوم بودن جسم است به نحوى كه متحرك شود به حركت جسمى ديگر و گفته شود كه يكى متصل به ديگرى است معنى اول از عوارض كم متصل است و معنى دوم از عوارض كم منفصل است مانند اتصال دو خط زاويه و يا اتصال بعضى از اعضا به بعضى ديگر . « 1 »\r\n\r\nاتصال امتدادى -\r\nمنظور صورت جسميه است . « 2 »\r\n\r\nاتصال به عقل فعّال -\r\nاهل ذوق در باب اطلاع و آگاهى نفوس انسانى گويند : نفوس انسانى پس از كمال علم و عمل به عقل فعال مىپيوندند و از حقايق مرتسم در عقل فعال آگاه مىشوند و هر اندازه كمال آن‌ها زيادتر شود پيوند به عقل فعال و در نتيجه آگاهى آن‌ها از حقايق زيادتر مىشود .\r\nملا صدرا كسانى را كه اين قول را باطل مىدانند مورد نقادى قرار داده است و خود مسأله را توجيه عقلى و ذوقى مىكند و گويد : « 3 » نفوس انسانى موقعى كه امورى را ادراك مىكنند ، عين صورت عقلى مدرك مىشوند .\r\nاز شأن نفوس انسان اين است كه بتواند همه حقايق را ادراك كند و متحد با آن‌ها گردد و نيز از شأن نفوس آدمى اين است كه به صورت جهانى عقلى درآيد مشابه با جهان عينى كه در آن صورت هر موجودى اعم از عقلى و جسمى وجود يابد و بيان شد كه وحدت معانى عقلى از نوع وحدات معمول نيست و اصولا تعدد در\r\n\r\n\r\n","description":"","footnote":"\r\n( 1 ) اسفار ، ج 3 ، ص 153 .\r\n( 2 ) همان ، ج 2 ، سفر 3 ، ص 289 .\r\n( 3 ) همان ، ج 3 ، سفر 1 ، صص 337 - 339 .\r\n","page_name":" 51 ","page_number":51},
  {"content":"\r\n\r\nمعانى عقلى بدان معنى كه در امور جسمانى است ، نيست .\r\nو مثلا فرس عقلى موجود در عقل فعال و فرس عقلى موجود در نفس انسان آن گاه كه نفس به مرتبهء عقل بالفعل رسيده باشد از جهت معنى تعدد آن‌ها ممكن نيست پس آن چه در نفس انسان است و آن چه در عقل فعال است يكى است و گفته شد كه نفس با تمام صور خود يعنى مدركات خود متحد مىشود ( اتحاد عاقل و معقول ) پس در نتيجه نفس كه متصّل به عقل فعال شود متحد با آن مىشود و هر صورتى عقلى كه نفس ادراك كند با عقل فعال يكى خواهد بود .\r\n\r\nاتفاق -\r\nمراد از بخت و صدفه و اتفاق كه در كلمات فلاسفه ديده مىشود اين است كه موجودات و حوادث و اشياى اين جهان تابع علل و اسباب خاصى نباشند .\r\nصدرا گويد ذيمقراطيس گمان كرده است كه وجود عالم بر قاعده و نظام معين و تابع علل و اسباب خاص و متوجه به غايت و هدف مشخص نبوده و بلكه جهان وجود بر حسب اتفاق و صدفه به وجود آمده است . « 1 » مبادى عالم ، اجزا و جواهر فردند كه در خلأ پراكنده‌اند و متشاكلة الطبايع و مختلفة الاشكال اند و دائما از سويى به سويى در حركت‌اند و برحسب اتفاق و صدفه جمله‌اى از آن‌ها تصادم و برخورد كرده و ضميمه شده و از اجتماع آن‌ها هيأت و اوضاع مخصوصى پديد آمده و جهان طبيعت موجود شده است .\r\nو بنابراين ممكن است هر آن از اجتماع و برخورد جملهء از اتم‌ها جهان جسمانى ديگرى به وجود آيد و از اين جهت كرات و عوالم نامتناهى هستند .\r\nذيمقراطيس در عين حال كه وجود جهان بزرگ جسمانى را مستند به اتفاق و صدفه كرده است وجود و حدوث مواليد را در اين عالم تابع علل خاصى مىدانسته است .\r\nصدرا بعد از ذكر عقايد آنان و نقض و جرح آن‌ها گويد « و كان هذا الفيلسوف انما انكر العلة الغائية فى فعل الواجب لا غير . » اين نظر كه تنها ذيمقراطيس قايل به بخت و اتفاق بوده است نمىتواند درست باشد زيرا همه كسانى كه خلقت را مستند به علت نكرده‌اند و در حقيقت طبيعى مذهب بوده‌اند و نيروى خالق و حاكم بر جهاتى وجود را قبول نداشته‌اند بر آن بودند كه كون و فساد موجودات بر حسب تصادف و اتفاق است و معلول علتى نيست . اهل اديان و شرايع و در تمدن اسلامى همهء متكلمان و فلاسفهء الهى اين نظر را مردود مىدانند ، قسمت اعظم مباحث عقلى مربوط به اثبات صانع و اوصاف و اسماى او است و در واقع رد بر اين نظر است . « 2 »\r\n\r\nاثبات ذات -\r\nيكى از مسائل معضل به نزد فلاسفه اثبات ذات است كه هر كس در مقام ايراد برهان براى اثبات ذات خداوند راهى را پيموده است . « 3 » ملا صدرا مىگويد راه اثبات ذات واجب الوجود بسيار است زيرا كه ذات او ذو فضايل و جهات بسيار است كه  « وَ لِكُلٍّ وِجْهَةٌ هُوَ مُوَلِّيها »  و لكن در اين بين پارهء از طرق اشرف\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 253 - 255 .\r\n( 2 ) همان ، صص 253 - 256 .\r\n( 3 ) همان ، ج 1 ، سفر 3 ، صص 12 - 29 .\r\n","page_name":" 52 ","page_number":52},
  {"content":"\r\n\r\nو انور از طرق ديگر است و استوارتر و اشد براهين براى اثبات ذات برهانى است كه حد وسط نداشته باشد و بنابراين در اين گونه براهين طريق به مقصود عين مقصود است . از جمله اين براهين برهان صديقان است كه از ذات به ذات شاهد آورند « يا من دلّ بذاته على ذاته » و از ذات متعال بر صفات او و از صفات به افعال . و كسانى ديگر ، براهين ديگر ، طبيعيان نوعى برهان آورند و متكلمان نوعى ديگر دليل بر شناخت ذات و صفات او آورند . لكن اهم براهين همان برهان صديقان است كه خداوند مىفرمايد  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ »  و باز مىفرمايد  « أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  ربانيون به وجود بنگرند و دريابند كه وجود اصل هر چيزى است .\r\nو سپس به اين معنى رسيده‌اند كه اصل حقيقت وجود ، وجود واجب الوجود است و امكان و حاجت و معلوليت و غيره كه عارض و لا حق بر وجود مىشوند نه از جهت حقيقت وجود بماهى حقيقت وجود است و بلكه عروض و لحوق آن‌ها از جهات نقايص و اعدام است كه خارج از اصل حقيقت وجود است .\r\nو پس از آن با بررسى لوازم وجود مانند امكان و وجوب و غيره و از طريق مطالعه و تحقيق آن‌ها به توحيد ذات و صفات او رسند و از صفات او به چگونگى افعالش و آثارش ره يابند و اين طريقه ، راه انبيا است كه فرمودند  « قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ »  و تقرير اين برهان اين است : همانطور كه گفته شد وجود حقيقت عينى واحد بسيط است كه بين افراد آن اختلاف نيست لذاته و اگر تفاوتى هست به كمال و نقص و شدت و ضعف و به امور زايده است همان‌طور كه در افراد ماهيت نوعى و غايت كمال افراد وجود ، مرتبه‌اى است كه اتم و اكمّل از آن نيست و آن متعلق به غير نمىباشد و كامل‌تر از آن حتى تصوّر هم نتوان كرد ، و هر ناقصى در تكميل نياز به غير دارد و قبلا بيان شده است كه همواره تمام قبل از نقص و فعل قبل از قوت و وجود قبل از عدم است و بيان شد كه تمام چيزى عبارت از اصل چيز است با چيزى اضافه ، با اين مقدمه گوييم وجود يا وجودى است كه بىنياز از غير است لذاته و يا لذاته نيازمند به غير است .\r\nنخست وجود واجب الوجود است كه صرف الوجود است كه اتم و اكمل از او وجودى نيست ، مشوب به عدم هم نيست چون صرف الوجود و وجود صرف است .\r\nو دوم وجود غير ذات حق را گويند كه شامل افعال و آثار او است و قوامى براى سواى ذات حق نيست مگر به ذات حق ، زيرا حقيقت وجود را نقص نيست و لحوق نقايص از جهات معلوليت است يعنى به وجودات ممكنه و معلوله كه مراتب نازل وجودند عارض مىشود و معلول نتواند از لحاظ وجود در مرتبهء علت خود باشد .\r\nملا صدرا مىگويد حقيقت وجود امرى است بسيط غير ذى ماهيت و مقوم و محددى ندارد و حقيقت وجود اين چنين ، ذات حق تعالى است كه بالذات مقتضى كمال اتم است و شدت و كمال او را نهايت نيست و هر مرتبهء ديگر وجود نازل‌تر از مرتبهء حقيقت وجود است و بالجمله وجود داراى مراتب است رأس قاعده مرتبهء اكمل و اتم و اشد قرار دارد كه از لحاظ كمال و شدت و تماميت فوق لا يتناهى است و\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمراتب نازل‌تر آن را درجات است از اعلى به ادنى قصورات و اعدام كه مراتب نازل‌اند در مراحل ثانوى وجود عارض شده‌اند ذات حق تعالى كه مرتبهء نخست وجود است بىنهايت است و او را از هر جهت كمال و تماميت نامتناهى است و از آن تمام‌تر و كامل‌تر تصور نتوان كرد .\r\nاين قصورات و افتقارات نيز ناشى از افاضه و جعل است و هويات آن‌ها متعلق به ذات اول است .\r\nاما الآلهيون فلهم مسلك آخر و ذلك لانّ لهم فى اثبات الوجود الواجبى طريقين : طريقة يتبين بها وجوده ، ثم بعد ذلك يثبت بها وحدته و طريقة يثبت بها اولا ان واجب الوجود يجب ان يكون واحدا ، ثم بعد ذلك يثبتون أن الاجسام و صورها و اعراضها كثيرة فليس شىء منها واجب الوجود فتعين امكانها و احتياجها الى مرجح .\r\nفمن الطريق الثانى اثبات امكان العالم الجسمانى فان الاجسام المحصلة النوعية التركيب فيها ظاهر ، لان كلامنها مركب من اصل الجسمية المشتركة ، و من امر مخصص له بنوع من الانواع ، اذ المبهم لا وجود له سواء كان المتفكر معترفا بهيولى هى ابسط من الجسم بما هو جسم ، اولا ، و سواء اثبت صورة جوهرية مخصصة منوعة ( كما يراه المحصلون من المشائين ) ام لا اذ الهيئات المخصصة فى مذهب غيرهم بمنزلة الصور ، داخلة فى الانواع ، و لا اقل فى الاشخاص ؛ اذ الجسم ما لم يتخصص لم يوجد . فيقال : لا شك ان الاجسام لتركبها ممكنة ، و الصور و الاعراض لحاجتها الى المواد و الموضوعات ممكنة فعلى جميع القواعد ، الاجسام معلولة مفتقرة الى المخصصات . و المخصصات معلولة مفتقرة الى المحال ، و النفوس ايضا مفتقرة الى الابدان و ليس كل منهما مرجحا للاخر و الا ، لزم تقدم الشىء على نفسه و لا يوجد جسم من جسم ، لما مر من ان التأثير الجسمانى بمشاركة الوضع ، و الوضع بين المؤثر و المتأثر لا يتحقق الا بعد وجودهما ، و لان الاجسام لا يذهب الى غير النهاية لبراهين تناهى الابعاد .\r\nو للطبيعين مسلك آخر يبتنى على معرفة النفس ، و هو شريف جدّا لكنّه دون مسلك « الصديقين » الذى مر ذكره . و وجه ذلك ان السالك هيهنا عين الطريق و فى الاول المسلوك اليه عين السبيل فهو اشرف .\r\nتقريره ان النفس الانسانية مجردة عن الاجسام حادثة بما هى نفس مع حدوث اليدن لامتناع التمايز اولا بدون الا بدان و استحالة التناسخ كما سيجىء . فهى ممكنة مفتقرة فى وجودها الى سبب غير جسم و لا جسمانى . « 1 » پس وجود متعلق و متقوم به غير مستدعى و مستلزم اين است كه مقوم او نيز وجود باشد .\r\nزيرا ممكن و متصور نيست كه امرى غير از وجود ، مقوم وجود باشد . پس اگر اين وجود مقوم ، وجودى قائم به نفس و قائم به ذات خويش باشد مطلوب ما ( كه اثبات وجود واجب الوجود است ) حاصل مىشود ( زيرا وجود قائم به ذات خويش منحصر است به ذات واجب الوجود ) و اگر آن وجود نيز مانند وجود مفروض قائم به غير باشد ، سخن را دربارهء آن وجودى كه مقوم اين وجود است ، آغاز مىكنيم و مىگوييم ( كه آن وجود مقوم ، وجودى است\r\n\r\n\r\n","description":"","footnote":"\r\n( 1 ) اسفار ، ج 6 ، ص 41 .\r\n","page_name":" 54 ","page_number":54},
  {"content":"\r\n\r\nقائم به ذات يا قائم به غير ؟ و همين طور سخن را دربارهء هر وجودى كه مقوم وجود قبلى است ادامه مىدهيم تا اين‌كه به يك حال از سه حالت منتهى گردد ) . يا اين‌كه سلسلهء وجودات يكى بعد از ديگرى الى غير النهايه مىرود ( بدين معنى كه هر وجودى كه مقوم وجود ثابت در سلسله ، فرض شد خود نيز محتاج به مقوم ديگرى است الى غير النهايه ) و اين مستلزم تسلسل است و يا اين‌كه بگوييم سلسلهء مفروض به وجودى منتهى مىگردد كه در تقوم خويش محتاج به نخستين وجود در سلسلهء مفروض است و اين مستلزم دور است . و يا اين‌كه سلسلهء مفروض منتهى مىگردد به وجود قائم به ذات و غير متعلق به غير . ( پس با اين دليل وجود واجب الوجود ثابت گرديد ) سپس ( از طريق ديگر مىتوانيم وجود واجب الوجود را ثابت كنيم بدين ترتيب كه ) مىگوييم مجموع وجودات خواه در سلسلهء غيرمتناهى قرار گرفته و افراد آن الى غيرالنهايه بروند و يا به آخرين فردى منتهى گردند كه وجودش متوقف بر وجود اولين فرد باشد و دور لازم آيد ، همگى از نظر تقوم و افتقار به غير در حكم وجود واحدند ( زيرا حكم مجموع در اين مورد حكم آحاد است و بنابراين ، مجموع سلسله مانند هر واحدى از آحاد آن ، ممكن الوجود و متعلق به غير است و آن غير ، واجب الوجود است ) . پس آن غير ( كه مورد افتقار و احتياج سلسلهء مفروض است ) اصل كليهء وجودات است و ماسواى او ، فروع اويند و اين وجود اصل اصيل ، نور قيومى است ( كه مقوم ساير وجودات است ) . و ماسواى او همگى يا اشراقات و تجليات نور اويند ( به نام وجودات خاصه ) و يا ماهياتند ( كه حدود وجودات و اضلال و سايه‌هاى وجودند كه چون پرتو نور وجود در سرتاسر عالم غيب و شهود خودنمايى نمود ، از هر جلوه‌اى از جلوات وجود سايه‌اى به نام ماهيت در جهان هستى ظاهر و آشكار گرديد و اگر ما از ذات مقدس واجب الوجود به لفظ نور تعبير نموديم و به اصطلاح حكماى اشراق وجود او را نور قيومى خوانديم ، به اعتبار اين است كه خود در قرآن مجيد فرموده است )  « اللَّهُ نُورُ السَّماواتِ وَ الْأَرْضِ »  ( سورهء نور ، 35 ) پس بايد اذعان نمود كه او وجودى واجب و قائم به ذات خويش است و وجوداتى كه داراى ماهيت‌اند همگى شؤون آن وجود و اعتبارات و وجوه و حيثيات ذات مقدس اويند چنان‌كه خود فرموده است  « أَلا لَهُ الْخَلْقُ وَ الْأَمْرُ »  ( سورهء اعراف ، 54 ) .\r\nموجود از نظر تقسيم اولى بر دو قسم است يا اين‌كه موجودى است كه به وجهى از وجوه متعلق به غير است ( از قبيل تعلق به فاعل يعنى علت و سبب ، و تعلق به قابل خواه قابل ماهيت باشد مانند وجود ممكن الوجود كه داراى ماهيت و متعلق به ماهيت است زيرا وجود در نظر جمهور عارض بر ماهيت است ، و يا اين‌كه قابل ماده باشد مانند وجود صور و اعراض و از قبيل تعلق به اجزا مانند تعلق كل به اجزاى خويش و يا تعلق به شرط مانند تعلق مشروط به وجود شرط ) ، و يا اين‌كه موجودى است كه به هيچ چيز ( از آن امورى كه گفته شد ) متعلق نيست . موجود متعلق به غير يا به علت اين است كه موجودى است مسبوق به عدم ( يعنى وجودى است حادث و هر حادثى محتاج و متعلق به علت و سببى است ) و يا به علت امكان ذاتى او است ( زيرا هر ممكن الوجودى در وجود و يا عدم\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمحتاج و متعلق به غير است ) و يا به علت داشتن ماهيت است ( كه در حد ذات نه مقتضى عدم است و نه وجود و در وجود و يا عدمش وابسته به غير است .\r\nاينك ما قسم اول ( از اقسام سه گانه يعنى موجوديت بعد العدم و مسبوقيت بعدم ) را به سه چيز تحليل مىكنيم : عدم سابق و وجود لا حق و بودن وجود بعد از عدم . اما عدم از آن جهت كه عدم است و نفى محض ، صلاحيت تعلق به غير ندارد ( زيرا صلاحيت ، صفت امر وجودى است ) و اما بودن وجود بعد از عدم ، از لوازم ضرورى اين چنين وجودى است و ( در فلسفهء كلى ثابت شده است كه ) لوازم ضرورى شىء ، بالذات قابل جعل و تعلق به علت و سبب نيست ( بلكه در جعل و تعلق به علت ، تابع جعل و تعلق ملزوم است مانند زوجيت در عدد چهار كه لازم ضرورى اين عدد است و در وجود و تعلق تابع او است و يا امكان كه لازم ضرورى ماهيت است و در جعل و تعلق به علت ، تابع جعل و تعلق ماهيت است و نيازى به جعل على حده‌اى ندارد ) . پس ثابت شد كه ( هيچ يك از اين امور سه گانه متعلق به غير نيست بلكه ) متعلق به غير ، ذات وجود و اصل وجود است ( كه به زودى در مورد آن سخن خواهيم گفت ) . و اما امكان ، امرى است اعتبارى و سلبى زيرا مفهوم امكان ، سلب ضرورت وجود و عدم است از ماهيت . پس امر سلبى موجب تعلق به غير نيست ، چنان‌كه معلول علتى مباين و مغاير با علت ماهيت هم نيست .\r\nزيرا امكان از لوازم ماهيات امكانيه است همان‌طور كه حدوث نيز از لوازم وجودات حادثه است ( و قبلا گفتيم كه لازم شىء در جعل و تحقق ، تابع جعل و تحقق ملزوم است ) و اما ماهيت بايد دانست كه او نه سبب احتياج به علت و نه مجعول و متعلق به جاعل و سبب است ، به دليلى كه بعدا خواهيم گفت ، و نه موجود بالذات .\r\nبلكه موجود بالعرض و موجود به تبعيت وجودات خاصه‌اى است ( كه از ناحيهء علت صادر مىگردند ) . پس ثابت شد كه امر متعلق به غير فقط وجود هر چيزى است نه ماهيت آن و نه چيز ديگرى ( كه قبلا بيان گرديد ) . « 1 »\r\n\r\nاجرام ابداعى -\r\nجرم‌هاى ابداعى در اصطلاح فلاسفه افلاك‌اند كه مركب از عناصر نبوده خارج از مواليد سه‌گانهء زمينىاند از آن رو اجرام ابداعى گويند كه در خلقت مسبوق به وجود ماده نمىباشند و نخستين موجودات جسمانىاند كه در نظام آفرينش موجود شده‌اند . « 2 »\r\n\r\nاجرام صغار -\r\nمنظور جواهر فرد و اجزاى لا يتجزى و اتم‌ها مىباشند . جواهر فرد و اجزاى لا يتجزى .\r\n\r\nاجرام فلكى -\r\nمنظور افلاك است اجرام ابداعى .\r\n\r\nاجزاى اصلى -\r\nاين اصطلاح در مسألهء معاد و حشر به كار رفته است ، توضيح اين‌كه با توجه به اين‌كه اعادهء معدوم به عينه محال است و نيز با توجه به شبههء آكل و مأكول كه فرضا انسانى انسانى ديگر را بخورد و گوشت بدن خورده شده جزء بدن خورنده شود ايراد شده است كه روز حشر كدام بدن محشور مىشود ، آكل و يا مأكول و يا هر دو راه حل اين مشكل و مشكلات ديگر فلاسفه هر كدام راهى را طى\r\n\r\n\r\n","description":"","footnote":"\r\n( 1 ) ترجمه شواهد ، صص 36 به بعد .\r\n( 2 ) رسائل ، ملا صدرا ، ص 132 .\r\n","page_name":" 56 ","page_number":56},
  {"content":"\r\n\r\nكرده‌اند .\r\nملا صدرا گويد : پاره‌اى گفته‌اند كه آن‌چه محشور مىشود عقل هيولانى است و پاره‌اى گفته‌اند هيولى است ، غزالى گفته است نفس است و پاره‌اى گفته‌اند جوهر فرد است كه از اين نشأت باقى مىماند . محيى الدين عربى گفته است عين ثابت انسان است . متكلمان گفته‌اند اجزاى اصلى است . ملا صدرا گويد به عقيدهء من قوت خيال است زيرا آخرين اكوان حاصل در انسان قوت خيال است . « 1 » احيانا ملا صدرا خيال منفصل را امرى خاص مىداند كه حافظ تشخص انسان است .\r\nملا صدرا مىگويد آن كالبد و بدن اخروى كه در روز حشر محشور مىشود طورى است كه اگر كسى او را ببيند گويد فلان است .\r\nعلى ان المعاد فى المعاد هو بعينه هذا الشخص الانسانى روحا و جسدا ، بحيث لو يراه احد فى المحشر يقول : هذا فلان الذى كان فى الدنيا ، و من انكر هذا فقد انكر قطبا عظيما من قطبى الايمان ، و ركنا عظيما من اركانه ، فيكون كافرا عقلا و شرعا ، و لزمه انكار كثير من النصوص القرانية مثل قوله تعالى :   قالَ مَنْ يُحْيِ الْعِظامَ وَ هِيَ رَمِيمٌ ، قُلْ يُحْيِيهَا الَّذِي أَنْشَأَها أَوَّلَ مَرَّةٍ   و قوله تعالى :    أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ أَ وَ آباؤُنَا الْأَوَّلُونَ ، قُلْ إِنَّ الْأَوَّلِينَ وَ الْآخِرِينَ    الى قوله :  هذا نُزُلُهُمْ يَوْمَ الدِّينِ  و قوله تعالى :   أَ يَحْسَبُ الْإِنْسانُ أَلَّنْ نَجْمَعَ عِظامَهُ ، بَلى قادِرِينَ عَلى أَنْ نُسَوِّيَ بَنانَهُ   الى غير ذلك من النصوص القاطعة على ان المحشور يوم الاخرة هو الشخص بجميع اجزائه و اعضائه . « 2 » در مورد اجزاى اصلى و عجب الذنب گويد :\r\nاعلم ان الروح اذا فارق البدن العنصرى يبقى معه من هذه النشأة الفانية امر ضعيف الوجود ، و قد عبر عنه فى الحديث النبوى بعجب الذنب ، و قد اختلفوا فى معناه ، فقيل : المراد منه هو الاعضاء الاصلية ، و قيل : هو المادة الاولى المشتركة المساة ، عند الحكماء بالهيولى ، و قيل : هو مرتبة العقل الهيولانى ، و قال الشيخ ابو حامد الغزالى :\r\nانما هو النفس و عليها النشأة الاخرة ، و قال ابو يزيد الوقواقى : هو جوهر فرد يبقى من هذه النشأة لا يتغير ، ينشأ عليها تلك النشأة ، و عند الشيخ محى الدين الاعرابى هو الماهية المسماة بالعين الثابت من الانسان ، و لكلّ منها وجه .\r\nلكن البرهان منا قد دل على بقاء القوة الخيالية المدركة للصور .\r\n\r\nاجزاى انفصالى -\r\nاين اصطلاح مربوط به بحث تركيب اجسام است بر اساس فرضيه ذيمقراطيس كه گويد اجسام مركب از اتم‌ها و جواهر فرد است . اهل كلام گويند : اين اجسام تا آن‌جا تقسيم مىشود كه ديگر قابل تقسيم نباشند فلاسفهء اسلامى اين نظر را اصلا و فرعا باطل مىدانند و به هر حال گويند اجسام هر اندازه در تقسيم به اجزاى ريز برسند باز هم قابل انقسام‌اند حال تقسيم به انقسام فكى و انفصالى باشد و يا قطعى و كسرى و سرانجام و همى و خيالى و عقلى يعنى تقسيم و همى و عقلى در مرحله آخر پس هيچ‌گاه تقسيم متوقف نمىشود .\r\n\r\nاجزاى انفكاكى -\r\nتقسيم اجسام به اجزا به تقسيم انفكاكى انفصالى . اجزاى انفصالى .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، ص 221 .\r\n( 2 ) همان ، ص 222 .\r\n","page_name":" 57 ","page_number":57},
  {"content":"\r\n\r\n\r\nاجزاى عقلى -\r\nمراد جنس و فصل است زيرا انواع و اجناس در ذهن منحل به جنس و فصل مىشوند و نه در خارج از ذهن . « 1 »\r\n\r\nاجزاى مقدارى -\r\nخلاصهء كلام اين‌كه فلاسفه طبيعى گفته‌اند ، مركبات بر چند قسم‌اند يا مركب به تركيب ذهنىاند و يا مركب به تركيب خارجى .\r\nو از اين جهت اجزاى مركب يا عقلىاند و يا خارجى . « 2 » اجزاى حديه را اجزاى محموله هم گويند و آن‌ها اجزايى هستند كه از ذات واحد و يك حقيقت منتزع مىشوند مانند جنس و فصل در ماهيت « بسيطة الوجود » چون سواد كه به حسب تحليل عقلى منحل به دو جزء مىشود يكى جزء جنسى كه لونيت باشد و ديگرى جزء فصلى مانند باسطيت بصر در سواد و قابضيت در بياض و مانند حيوانيت و ناطقيت كه به تحليل عقلى از يكديگر منفك مىشوند و الا در خارج يك چيز بيش نيست و آن انسان است و سواد است و بياض است .\r\nو بالجمله هر مركبى يا از اجزاى عينى خارجى تركيب يافته است مانند اجسام و يا از اجزاى عقلى مانند انسان كه مركب از جنس و فصل است كه هردو جزء آن عقلىاند اين نوع اجزا را اجزاى تحليلى عقلى و اجزاى حدى گويند زيرا نوع به تحليل و تعمّل عقلى منحل به دو جزء مىشود كه يكى جنس و ديگرى فصل باشد .\r\nصدرا گويد در اجزاى حديهء محموله فرقى نيست در بسايط و مركبات خارجى .\r\nدر مقابل اجزاى تحليلى اجزاى خارجى هستند مانند ماده و صورت خارجى در مركبات كه منشأ جنس و فصل عقلى هستند .\r\nاجزاى خارجى هم اگر موجود به وجودات متعددهء خارجى باشند و در وضع متباين از يكديگر باشند اجزاى مقداريه و كميه‌اند و اگر متباين نباشند به نام اجزاى خارجى « مطلق » ناميده شده‌اند و ماده و صورت نامند .\r\nو بالجمله اجزاى مقداريه عبارت از اجزاى موجود در خارج‌اند كه از پيوستگى و اتصال آن‌ها متصلات و ممتدات و كميات متصله و منفصله بوجود مىآيند و بنابر اين اجزايى كه در خارج ذو مقدار و كم مىباشند اجزاى كمى و مقدارىاند و اجزاى خارجى كه در خارج متعدد مىباشند و ذو مقدار و كميت نمىباشند و متحد بوده و قابل انفكاك و جدايى نمىباشند و هر يك از جهتى نيازمند به ديگرى مىباشند اجزاى خارجيه نامند مانند ماده و صورت . « 3 » اجزاى تحليلى عقلى را اجزاى وجود ذهنى و اجزاى مقدارى را اجزاى وجودى عينى هم ناميده‌اند .\r\nفقائل ؛ ان الاجسام الطبيعية ، تتجزى بالفعل و القوة تجزيا متناهيا ؛ و هى مركبة من أجزا لا تتجزى ، اليها تنتهى القسمة .\r\nو قايل : ان الاجسام الطبيعية ، لها اجزاء غير متناهية ؛ و كلها موجودة فيه بالفعل . و قايل : ان الاجسام الطبيعية ، منها أجسام مركبة من اجسام ، اما متشابهة الصورة كالسرير ، و اما مختلفتها كبدن الحيوان . و منها أجسام مفردة ، و الاجسام المركبة لها اجزاء موجودة بالفعل متناهية ؛ و هى تلك\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 26 .\r\n( 2 ) اسفار ، ج 3 ، ص 197 و رسائل ، ملا صدرا ، ص 97 .\r\n( 3 ) همان ، ج 4 ، صص 9 ، 166 و ج 5 ، صص 31 ، 34 .\r\n","page_name":" 58 ","page_number":58},
  {"content":"\r\n\r\nالاجسام المفردة التى منها ركبت . و أما الاجسام المفردة ، فليس لها فى الحال جزء بالفعل ؛ و فى قوتها ان تتجزى أجزاء غير متناهية ؛ و كل واحد منها ، أصغر من الاخر ؛ و ليس يتنهى قسمتها البتة ، الى جزء لا يتجزى ؛ و ما وجد فى كل الجسمين من الاجزاء فهو متناه . و التجزى ، اما بتفريق الاتصال ، و اما باختصاص العرض ببعض منه يميزه حلولا ، اما عرض غير مضاف كالبياض ، و اما عرض مضاف كالمماسة و الموازاة ، و اما بالتوهم . و اذا لم يمكن أحد هذه الثلاثة ، فالجسم المفرد لا جز و له بالفعل .\r\nو الرأيان الاول باطلان . فاما رأى الذين أثبتوا للاجسام ، أجزاء متناهية منها تتركب ، و يوجد كل واحد منها غير متجز ، و بالجمله اجزاى مقدارى خود شامل چند قسم است . « 1 » الف - انفكاكى خارجى كه موجب كثرت بالفعل است در خارج .\r\nب - تقسيم وهمى كه موجب كثرت در وهم است .\r\nج - تقسيم عقلى كه شأن عقل اين است الى غير النّهايه اجزايى از هر ماهيتى را درك كند و تحليل كند به اجزا .\r\nد - تقسيم بر حسب اختلاف دو عرض ، حال از اعراض قاره باشد يا غير قاره كه قسم اول مبدأ افتراق است در خارج و قسم دوم منشأ وهم است .\r\nقسمت و همين از عوارض جسم تعليمى است از آن جهت كه جسم تعليمى است بدون استعداد خاص ماده ( يعنى سطح خط . . . ) .\r\nقسمت عقلى نيز از عوارض جسم تعليمى است از آن روى كه متصل است به معنى اول .\r\n\r\nاجل طبيعى -\r\nمرگ طبيعى در برابر مرگ اخترامى است ، مرگ طبيعى انسان مرگى است كه به طور عادى انسان دوران زندگى را طى كرده نيروى حياتى آن مصرف شده باشد و تمام شده باشد . ملا صدرا مىگويد : بدن محل رشد روح است و همچنان باقى است تا روح دوره رشد كامل خود را طى كرده از كالبد پرواز كند و مىگويد موقعى مىرسد كه روح از كالبد جدا مىشود از جهت استقلالى كه كسب كرده است و از اين نشأت طبيعى به تدريج تحول يافته به نشأت دوم منتقل مىشود . پس نفس فى ذاته تطور پيدا كرده از طورى به طورى ديگر نقل مىشود و تجوهريت آن شديد مىشود و هر اندازه كه نفس قوى شود افاضه قواى حياتى به بدن ضعيف مىشود و اصولا توجه نفس از او كم مىشود تا آن جا كه بدن ضعيف و لاغر شده تحليل مىرود تا آن‌گاه كه به نهايت ضعف خود برسد و روح از او جدا شود . اين است اجل طبيعى « 2 » ، در برابر اجل اخترامى كه به سبب قواطع اتفاقى پيش مىآيد « جان قصد رحيل كرد گفتم كه مرو گفتا ، چه كنم خانه فرو مىآيد . » چون كالبد ضعيف گرديد و لاغر و ناتوان به تدريج جوابگوى نيازهاى حياتى معمول نيست روح از او جدا شده به عالم مجردات پرواز مىكند در اين بين هر گاه اتفاقاتى افتاد كه تن فرو ريخت تا ناگزير روح از كالبد جدا مىشود و به موطن خود مىرود مانند حوادث متعددى كه مرگ انسان‌ها را جلو مىاندازد اين گونه مرگ‌ها را اخترامى گويند . در اين جا ملا صدرا مثالى آورده است و گويد فرضا تو مىدانى كه سفينه هلاك\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، ص 25 .\r\n( 2 ) همان ، ج 2 ، سفر 4 ، صص 47 - 52 .\r\n","page_name":" 59 ","page_number":59},
  {"content":"\r\n\r\nخواهد شد و مىدانى كه هلاك كشتى از دو جهت تواند باشد يا به واسطهء فساد جرم و بدنه كشتى و سوراخ شدن و يا شكستن بدنهء آن‌كه به تدريج در طى ساليانه متمادى كشتى فرسوده مىشود چوب‌هاى آن پوسيده بدنه‌هاى آن سست شده ناگهان سوراخ شده آب داخل آن مىشود و غرق مىشود مسلما اين وضع ، وضع عادى طبيعى هر كشتى مىباشد كه پس از طى دوران خود و گذشت سال‌ها بر حيات آن فرسوده و پوسيده و سرانجام از حيّز بهره‌بردارى ساقط مىشود . جهت ديگر هلاك سفينه با اين باشد كه يك باد و يا گردباد شديدى بوزد و كشتى را به حركت درآورد و تكان‌هاى شديدى بر آن وارد كند و بدنه‌هاى آن را خرد كرده موجب وارد شدن آب در آن و به طور كلى درهم شكستن تمام اسكلت كشتى گردد و كشتى غرق شود و سكان آن هم طعمه امواج دريا و حيوانات دريايى شوند اين يك عمل اختراعى است و نه طبيعى درباره نفس هم گفته‌اند كه گاه باشد كه جوهرهء آن نيرومند شود و حرارت غريزى آن شدت يابد كه قهرا بدن ضعيف مىشود و نتواند آن را حمل كند و تركيب بدن منحل مىشود و آلات و ابزارها و قوت‌هاى آن خشك و بىاثر مىشوند . . . « 1 » و بالجمله ملا صدرا گويد : « 2 » موجودات ممكنه بر حسب احتمال عقلى يا مبدع‌اند و يا كاين و به عبارت ديگر يا كاملند يا ناقص ، موجودات مبدعه همواره باقىاند چون سبب آن‌ها پايدار است لكن هر موجود كاينى فاسد شونده است زيرا در سبب آن حركت و زمان داخل است و هر حركتى را پايانى است و هنگامى كه سبب يا جزئى از سبب معدوم شد معلول آن هم تباه مىشود و به طور قهرى ابدان حيوانات هم از جمله كاينات است و بنابراين در معرض مرگ قرار دارند . « 3 » فإذا علمت ضعف هذه الوجوه فلنذكر وجها قاطع الدلالة لضرورة الموت ، و هو أنّ الموجودات الممكنة بحسب الاحتمال العقلي إما مبدعة أو كانتة ، و بعبارة أخرى إما تأمّة أو ناقصة ، و المبدع لا محالة باق لبقاء سببه الفاعلي و الغائي ، و أما الكائن فكل كائن فاسد ، لأن ما هو سببه التام أمر يدخل فيه الحركة و الزمان ، و كلّ حركة لا بدّ من انقضائها ، و عند انقضاء السبب أو جزئه لا بدّ و أن ينعدم المعلول المسبب ؛ فلا محالة جميع ما هو كائن فاسد . و لا شكّ أنّ أبدان الحيوانات من الأمور الكائنة المتجددة ؛ فلا محالة أنها فاسدة تعرض لها الموت . ثم نقول : الموجودات التامة باقية لأنها لم توجد لأن تكون مادة أو وسيلة لموجود آخر ، و لذلك انحصر نوعها فهي شخصها . و أمّا الموجودات الناقصة فهي خلقت بالطبع لأن يتكوّن عنها موجود آخر ، فهى أسباب معدة لموجودات أخرى ، فلو فرض دوامها لم تكن ناقصة بل تامة و قد فرضت ناقصة هذا خلف . « 4 »\r\n\r\nاجماع -\r\nاراده و شوق مؤكد كه به دنبال آن حركت عضلات است به طرف انجام فعل اجماع مىنامند .\r\nچنان‌كه در تحت عنوان اراده بيان خواهد شد ، صدور هر فعلى به دنبال مقدمات و مبادى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 55 .\r\n( 2 ) همان ، سفر 3 ، صص 105 - 106 .\r\n( 3 ) همان ، ص 105 .\r\n( 4 ) همان ، ج 8 ، ص 105 .\r\n","page_name":" 60 ","page_number":60},
  {"content":"\r\n\r\nچند خواهد بود كه آن‌ها را مقدمات عامهء افعال مىگويند كه در تمام افعال اختيارى هستند و لازمهء آن‌هايند و آن‌ها عبارتند از علم ، تصور ، تصديق ، ميل ، شوق و ارادهء جازم كه اجماع است كه بعد از تحقق و حصول اين مقدمات بلافاصله حركت عضلات است به طرف فعل و انجام عمل منظور .\r\nاين مقدمات در افعال اختيارى عموما موجودند و لكن در افعال غير اختيارى بعضى از آن مقدمات موجود نيست . « 1 »\r\n\r\nاجناس عاليه -\r\nدر تحت عنوان كلمهء مقوله و جوهر بيان خواهد شد كه ارسطو كليهء موجودات عالم را محدود و منحصر در ده مقوله كرده و آن‌ها را مقولات عشر ناميده‌اند .\r\nمقولات عشر عبارتند از يك مقولهء جوهر و نه مقولهء عرض ، مقولهء جوهر نيز شامل بر پنج نوع جوهر مىشود كه ماده ، صورت ، جسم ، نفس و عقل باشد و همين طور هر يك از مقولات عرضى شامل انواع و اقسامى ديگر مىشوند و بنابراين مقولات اجناس عاليه‌اند و هريك جنس عالى براى انواع مادون خود مىباشند و هر يك از آن اجناس به تمام ذات متباين و متخالف با يكديگرند . « 2 »\r\n\r\nاجوف -\r\nاجوف يعنى توخالى و ميان تهى در مقابل صمد كه محكم و استوار و پرو « المصمت التى لا جوف له » و به معنى كسى كه تشنه و گرسنه نمىشود در ميدان نبرد .\r\nصدرا گويد : اجوف صفت مخلوق است چنان‌كه صمد صفت خالق است .\r\nاو گويد : چون هر ممكنى مركب از ماهيت و وجود است و ماهيت امر عدمى و حد وجود است و امرى است لا متحصل و تحصل ممكنات به وجود است و وجود محيط به ماهيات ممكنه است . مانند احاطه كرهء مجوفه به فضايى كه متعين و محدود به آن شده است از اين جهت ممكنات اجوف‌اند .\r\nاقول نعت المخلوق بالاجوف تشبيه فى غاية الحسن و البلاغة فى الكلام و هو فى مقابلة نعت اللَّه بالصمد و ذالك لان كل ممكن مركب من ماهية و وجود و الماهية كالعدم فى انها لا تحصل لها فى ذاتها . . . فلها تجاويف بحسب تلك الاعدام و . . .\r\nو بالجمله هويات وجودى ممكنات مستصحب اعدام و نقايص‌اند و آن‌ها را برحسب اعدام و نقايص تجاويفى است و هر اندازه كه موجودات از منبع خير دور تر باشند نقايص و اعدام آن‌ها زيادتر است و مجوف‌ترند بر خلاف وجود واجبى كه وجود بحت و صمد است و مشوب به اعدام و ظلمات و نقايص نيست . « 3 »\r\n\r\nاحساس -\r\nملا صدرا مسألهء احساس را در موارد متعدد بررسى كرده است . و مىگويد :\r\nاحساس عينا مانند ابصار است كه قواى حاسّه متأثر از مؤثرات جسمانى مىشود يعنى محسوس خارجى و بنابر اين بايد بين مادهء قوهء حاسّه و اين امر خارجى علاقهء وضعى باشد و اين علاقه به صرف محاذات بوجود نخواهد آمد و بالجمله رابطهء خاص لازم است حال رابطه عقلى باشد يا اتصال حسّى و جسم واسطه اگر كثيف مظلم باشد فى نفسه قابل اثر نورى نيست و\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، صص 113 - 114 .\r\n( 2 ) همان ، صص 3 - 13 ، 220 .\r\n( 3 ) همان ، چاپ سنگى ، ج 3 ، صص 78 - 79 .\r\n","page_name":" 61 ","page_number":61},
  {"content":"\r\n\r\nنتواند مبصر را به بصر ارتباط دهد پس رابطهء بين آن‌ها بايد از نوع خود آن‌ها باشد و لذا بايد بين آن دو جسم شفاف باشد كه حاجز نباشد .\r\nملا صدرا گويد : محسوس بالذات صورت حاصلهء نزد نفس است و بنابراين احساس هم كار خلاقيت نفس است نه امر خارجى مطابق با محسوس و بدين طريق مسأله اتحاد حساس و محسوس را مطرح مىكند و علاوه بر اتحاد عاقل و عقل و معقول معتقد به اتحاد مدرك و مدرك است به طور مطلق . « 1 » فإذا تقرّر هذا فتقول : إنّ الإحساس كالإبصار و غيره هو عبارة عن تأثر القوى الحاسّة من المؤثر الجسماني و هو الأمر المحسوس الخارجي ، فلا بدّ هاهنا من علاقة وضعية بين مادة القوة الحاسة و ذلك الأمر المحسوس ، و تلك العلاقة لا تتحقق به مجرد المحاذاة من غير توسط جسم مادي بينهما ، از لا علاقة بين أمرين لا اتصال بينهما وضعا ، و لا نسبة بينهما طبعا ، بل العلاقة إما ربط عقلي أو اتصال حسّي ، فلا بدّ من وجود جسم و اصل بينهما ، و ذلك الجسم إن كان جسما كثيفا مظلم الثخن فليس هو في نفسه قابلا للأثر النوري فكيف يوجب ارتباط المبصر بالبصر ؟ أو ارتباط المنير بالمستنير ؟ فإنّ الرابط بين الشيئين لا بدّ و أن يكون من قبلهما . لا أن يكون منافيا لفعلهما ، فإذن لا بدّ أن يكون بينهما جسم مشفّ غير حاجز و لا مانع لوقوع أحد الأثرين أعني النور من النيّسر إلى المستنير أو من البصر إلى المبصر ، أو تأدية الشبح من المبصر إلى البصر .\r\nزعم بعض النّاس ان المحسوس بالذات ليس الا الكيفيات المحسوسه و غيرها محسوسة بالعرض ، فليس للحواس محسوس مشترك بالذات . و ليس كذلك ؟ لأنّ المراد من المحسوس بالذات ما يحصل منه أثر في القوة الحاسة ، و المحسوس بالعرض ما لم يكن كذلك ؛ فليس هو محسوسا بالحقيقة ، و لكنه مقارن لما هو المحسوس بالحقيقة ، مثل إحساسنا أبا زيد فإنّ المحسوس بالحقيقة ذلك الشخص لحصول صورة منه في الحس ، و أما كونه أبا فليس بمحسوس ألبتة ، إذ ليس منه في نفسنا رسم و خيال و شبح بوجه من الوجوه ؟ بل العقل يدرك بمقايسة إلى ابنه إضافة الأبوة . و هذا بخلاف المقدار ، و العدد ، و الوضع ، و الحركة ، و السكون ، و القرب ، و البعد ، و المماسّة ، و المباينة ، فإنها و إن كانت غير محسوسة بانفرادها لكنها محسوسة به شرط الإحساس بشيء آخر كاللون و الضوء في الإبصار ، و الحرارة و الرطوبة في اللمس ، و غيرها في غيرهما ، و الشيء الّذي يتوقف الإحساس به على الإحساس بشيء آخر لا يخرج عن أن يكون في ذاته محسوسا ، بل المحسوس بالذات ما لا واسطة في العروض ، لا ما لا واسطة له في الثبوت ؟ كما حقق ذلك في بيان العوارض الذاتية في علم الميزان .\r\nفالحاصل أن كلّ ما يقال إنّه محسوس فإما أن يكون بحيث يحصل منه عند الحس أثر أو لا يحصل ، فإن لم يحصل فهو المحسوس بالعرض ، و إن حصل فلا يخلو إمّا أن يتوقف الإحساس به على الإحساس بشيء آخر أولا يتوقف ، فالأوّل هو المحسوس الثاني ، و الثاني هو المحسوس الأوّل .\r\nأقول : هذا بحسب جليل النظر ، و أما بحسب النظر الدقيق فالمحسوس بالذات هو الصورة الحاضرة عند النفس ، لا الأمر الخارجي المطابق\r\n\r\n\r\n","description":"","footnote":"\r\n( 1 ) اسفار ، ج 8 ، صص 200 - 203 .\r\n","page_name":" 62 ","page_number":62},
  {"content":"\r\n\r\nلها ؟\r\nو إذا عرفت ذلك فنقول : إنّ البصر يحسّ بالعظم ، و العدد ، و الشكل ، و الوضع ، و الحركة ، و السكون ، بتوسط اللون .\r\nو قال قوم : إنّ الحركة غير محسوسة ، و إنّ السكون غير محسوس .\r\nو احتجوا على الأول بأنّ الجالس على سفينة جارية لا يحس بحركتها و إن كانت في غاية السرعة .\r\nو على الثاني بأنّ السكون أمر عدمي فكيف يحسّ به ؟\r\nو اعلم أنّ معنى كون الحركة و السكون محسوسين أنّ العقل بإعانة الحسّ يدركهما ، فإنّ الحسّ يدرك الجسم تارة قريبا من شيء و تارة بعيدا ، و هكذا على التدريج فيحكم العقل بأنّ ذلك الجسم متحرّك خارج من القوة إلى الفعل ، و أما معنى خروج الشىء من القوة إلى الفعل فليس من مدركات الحس لأنه أمر نسبي إضافي .\r\nو كذا الحس يدرك جسما واقفا في مكانه غير زائل ، فالعقل يحكم باتصافه بالاستقرار و عدم الانتقال ، و ليس للحس أن يدرك استقرار الجسم أو غير انتقاله و زواله عن المكان الأول ؛ لأنّ الأول إضافي ، و الثاني عدمي ، و شيء من الامور الإضافية و العدمية ليس من مدركات الحس ، و لذاك راكب السفينة لما لم يدرك حسّه باختلاف أوضاع السفينة و قربها و بعدها بالنسبة إلى جسم آخر خارج عنه لم يشعر بالحركة فيشبه أن يكون إدراك الحركة و السكون أمرا ذهنيّا بشركة الحس كالبصر . « 1 »\r\n\r\nاحياى موتى -\r\nمنظور ملا صدرا زنده كردن نفوس است كه در معرض هلاك و تباهى است و يا هلاك و تباه شده‌اند . و نجات دادن آنان از عالم ظلمات كفر و قيود هيأت مادى ظلماتى و بالأخره خروج از شرك به ايمان . « 2 »\r\n\r\nاختيار -\r\nدر برابر اجبار است و عبارت از اراده خاصه است . جبر و اختيار ، اراده « 3 »\r\n\r\nادراك -\r\nانسان‌دارى قوى و حواسى است كه به وسيلهء آن‌ها از موجودات و اشياى محيط به خود اطلاع حاصل كرده و آگاه مىشود .\r\nآن‌چه را انسان به وسيلهء حواس ظاهرهء خود در مىيابد مشاهده و آن‌چه را به واسطهء حواس باطنى ادراك مىكند وجدان نامند .\r\nصدرا گويد ادراك عبارت از لقا و وصول است و قوت عاقله هر گاه و اصل شود به ماهيت معقول و معقولات براى او حاصل شوند اين امر ادراك قوت عاقله خواهد بود .\r\nالادراك هو اللقاء و الوصول فالقوة العاقله اذا وصلت الى ماهية المعقول و حصلتها كان ذالك ادراكا لها من هذا الجهة فالمعنى المقصود منه فى الحكمة مطابق للمعنى اللغوى . « 4 » بنابراين معنى ادراك از لحاظ فلسفى مناسب با معنى لغوى آن مىباشد .\r\nو لقا و وصول حقيقى و ادراك همان ادراك علمى است .\r\nادراك و علم يكى است و بر اقسام ادراك از تعقل ، تخيل و احساس اطلاق مىگردد . « 5 » انواع ادراكات چهار است ، احساس ، تخيل ، توهم و تعقل .\r\nاحساس عبارت از ادراك شىء موجود در\r\n\r\n\r\n","description":"","footnote":"\r\n( 1 ) اسفار ، ج 8 ، صص 200 - 203 .\r\n( 2 ) همان ، چاپ سنگى ، ج 1 ، ص 131 .\r\n( 3 ) تفسير كبير ، صص 300 - 302 ، 371 .\r\n( 4 ) اسفار ، ج 1 ، سفر 4 ، ص 43 .\r\n( 5 ) تفسير كبير ، صص 300 ، 371 .\r\n","page_name":" 63 ","page_number":63},
  {"content":"\r\n\r\nماده است كه حاضر نزد مدرك باشد با هيأت مخصوص به آن و محسوس است با تمام عوارض و لواحق آن از قبيل كم و كيف ، متى ، اين و غيره .\r\nتخيل نيز ادراك همان شىء محسوس است با هيأت مخصوصهء مذكورهء در احساس زيرا آن‌چه احساس شود خيال دريابد با همان حالات و هيأت مخصوص لكن تخيل هم با حضور ماده و هم با حالت عدم حضور آن محقق مىشود .\r\nتوهم ادراك معنى معقول است به نحو اضافه به جزئيات نه كليات .\r\nتعقل ادراك معانى و مفاهيم و ماهيات كلى است .\r\nو بالجمله حصول احساس را سه شرط است يكى حضور ماده نزد آلت ادراك و ديگر اكتناف هيأت مخصوصه و جزئى بودن مدرك و لكن در تخيل وجود شرط اول لزومى ندارد و در توهم شرط اول و دوم نيست . و فى الجمله ملا صدرا گويد : « 1 » احساس عبارت از ادراك شىء موجود در ماده‌اى است كه حاضر نزد مدرك است با هيأتى كه مخصوص به آن باشد كه با خود به احساس در مىآيند مانند : اين ، متى ، وضع ، كيف و كم و غيره . ملا صدرا مىگويد مدركات احساسى ماده محسوس است با تمام لوازم محسوسهء آن بديهى است اين نوع مدرك مجرد محض نيست . مع ذلك مىگويد : آن‌چه از اين امور ادراك مىشود صورت محسوس است و نه خود آن‌ها و به‌هرحال اين نوع ادراك تام التجريد نيست . تخيل نيز ادراك شىء است با هيآت ياد شده زيرا خيال تخيل نكند مگر آن‌چه را كه احساس مىكند نهايت هم در حالت حضور ماده محسوسه و هم در حالت غياب مادهء محسوسه ادراك تخيلى حاصل مىشود و لكن در ادراكات احساسى نه شرط حضور ماده محسوسه با همهء هيأت محسوسه و لوازم او است و نه عدم حضور و در غياب .\r\nو تو هم ادراك معانى غير محسوس است يعنى معقول لكن قوه و هم معانى را به صورت كليات ادراك و تصوير نمىكند و بلكه مضاف به اشياى جزئى محسوس .\r\nو تعقّل ادراك ماهيات اشيا است و حدود آن‌ها چه اين‌كه مجرد از غير مأخوذ شود و يا با غير يعنى با صفات مدركة ، كار تعقّل كليات است و قهرا تجريد عقلى كامل ، البته در همه چهار مرحلهء ادراكات تجريد انجام مىشود لكن با تفاوت رتبه و درجات .\r\nادراكات احساس مشروط به سه شرط است : 1 - حضور ماده 2 - حضور هيأت لوازم آن ماده 3 - جزئى بودن در ادراكات تخيلى حضور ماده لازم نيست و در ادراكات وهمى مادى بودن شرط نيست و در تعقل بايد مجرد كامل باشد و كلى باشد .\r\nفرق بين ادراك عقلى و وهمى بالذات نيست و به امرى خارج از ذات است كه در وهمى اضافهء به جزئى شرط است ملا صدرا مجددا گويد : همان‌طور كه عوالم سه است ادراكات نيز سه نوعند و وهم مانند عقل است كه از مقام خود سقوط كرده باشد .\r\nو بالجمله در همهء انواع ادراكات نزعى حاصل مىشود صور محسوسه در احساس\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 360 - 361 .\r\n","page_name":" 64 ","page_number":64},
  {"content":"\r\n\r\nمنتزع از ماده مىشود به صورت ناقص و مشروط به حضور ماده ادراكات حسّى انجام مىشود و در صور خيالى اين انتزاع متوسط است نه ناقص و نه كامل و از اين رو بين دو عالم محسوس و معقول قرار دارد و در صور عقليه نزع كامل انجام مىشود ، در مدركاتى كه مربوط به امور مادى باشد و الا در امور غير مادى نياز به نزع ندارد .\r\n\r\nفى أنواع الادراكات\r\n. إعلم أنّ أنواع الإدراك أربعة : إحساس و تخيّل ، و توهّم ، و تعقل ، فالإحساس إدراك للشيء الموجود في المادة الحاضرة عند المدرك على هيئات مخصوصة به محسوسة معه من الأين و المتى و الوضع و الكيف و الكم و غير ذالك ، و بعض هذه الصفات « 1 » لا ينفك ذلك الشيء عن أمثالها في الوجود الخارجي و لا يشار كه فيها غيره لكن ما به الإحساس و المحسوس بالذات و الحاضر بالذات عند المدرك هو صورة ذلك الشيء لا نفسه ، و ذلك لأنه ما لم يحدث في الحاس أثر من المحسوسات فهو عند كونه حاسا بالفعل و كونه حاسّا بالقوة على مرتبة واحدة ، و يجب إذا حدث فيه اثر من المحسوس أن يكون مناسبا له لأنه إن كان غير مناسب لماهيته لم يكن حصوله إحساسا به فيجب أن يكون الحاصل في الحس صورته متجردة عن مادته لكن الحس لا يجرّد هذه الصوره تجريدا تأمّا . و التخيل أيضا إدراك لذلك اشيء مع الهيئات المذكورة لأنّ التخيل لا يتخيل إلّا ما أحسّ به و لكن في حالتي حضور مادته و عدمها . و التوهم إدراك لمعنى غير محسوس بل معقول لكن لا يتصورّه كليّا بل مضافا إلى جزئي محسوس ، و لا يشاركه غيره لأجل تلك الإضافة إلى الأمر الشخصي . و التعقل هو إدراك للشي ، من حيث ماهيته و حدّه لا من حيث شيء آخر سواء أخذ وحده أو مع غيره من الصفات المدركة على هذا النوع من الإدراك ، و كل إدراك لا بد فيه من تجريد فهذه إدراكات مترتبة في التجريد ، الأول مشروط بثلاثة أشياه ؛ حضور المادة عند آلة الإدراك ، و اكتناف الهيئات ، و كون المدرك جزئيا ، و الثاني مجرد عن الشرط الأول ، و الثالث مجرد عن الأولين ، و الرابع عن الجميع . و اعلم أنّ الفرق بين الإدراك الوهمي و العقلي ليس بالذات بل أمر خارج عنه و هو الإضافة . « 2 »\r\n\r\nادوار و اكوار -\r\nسير موجودات را در مراحل وجودى خود از مبدأ وجود تا فناى محض ادوار كون و ادوار و اكوار مىنامند .\r\nو گاه اين اصطلاح را به اين معنى به كار برده‌اند كه موجودات عالم بعد از طى مراحل و مراتب كمال و سير وجودى خود فانى شده و مجددا دور ديگرى را آغاز مىنمايند .\r\nبعضى از تناسخيه اين نظر و عقيده و وضع را در تمام موجودات عالم جريان داده و گويند بعد از گذشت قرون متمادى و سنوات زياد « ظاهرا سيصد و شصت هزار سال » موجودات عالم طبيعت و جهان هستى مراحل و مدارج كمال وجودى خود را طى كرده و آن‌چه مقدر شده است در لوح قدر كاين شود و بگذرد و فانى شود و بنابراين جهان محو و نابود گردد و مجددا دور ديگرى را شروع كند اينان قيامت كبرى و پايان عمر دنيا را همين مىدانند و گويند صور موجودهء در لوح قدر و محو و اثبات پايان\r\n\r\n\r\n","description":"","footnote":"\r\n( 1 ) رسائل ، ص 360 و اسفار ، ج 1 ، سفر 4 ، ص 205 .\r\n( 2 ) اسفار ، ج 3 ، سفر 1 ، ص 360 .\r\n","page_name":" 65 ","page_number":65},
  {"content":"\r\n\r\nيابد و مجددا آن‌چه بايد در جهان وجود از حوادث و وقايع تحقق يابد در لوح قدر و محو و اثبات منقوش و دنيا دور ديگرى را شروع مىكند .\r\n\r\nاراده -\r\nاراده عبارت از صفتى است مخصوص به بعضى از موجودات زنده و مخصص وقوع بعضى از اضداد دون ديگر و در وقتى دون وقتى ديگر با يكسان بودن توانايى او بر تمام اضداد و اطراف و اوقات .\r\nصدرا گويد اراده و كراهت در حيوانات و در ما از آن جهت كه حيوانيم كيفيت نفسانى است .\r\nمانند ساير كيفيات نفسانيه و از امور وجدانى است مانند ساير وجدانيات و لكن علم به كنه آن دو ( اراده و كراهت ) بس دشوار است : « الاراده و الكراهة فى الحيوان و فينا بما نحن حيوان كيفية نفسانية . . . » صدرا گويد اراده در تمام موجودات ذواراده به يك معنى نيست و بلكه تابع وجود آن‌ها است و همان‌طور كه حقيقت وجود مختلف است اراده نيز سارى در موجودات صاحب اراده بود و مختلف است و از اين جهت كه اراده مانند وجود و بلكه عين وجود است تعريف و شناسايى كنه آن دشوار است و بالجمله اراده مانند علم است و علم هم مانند وجود و بلكه عين وجود است چنان كه بعدا بيان خواهد شد . « 1 » و هر گاه كسى بخواهد فعلى را انجام دهد بايد علم به آن داشته باشد كه تصور آن و تصديق به فايدهء آن است و بعد از آن اراده و عزم و شوق و ميل و حركت اعضا است .\r\nتوضيح آن‌كه هر امرى كه بخواهيم انجام دهيم ابتدا تصور آن را كرده فوايدى كه از آن فعل عايد ما مىشود در نظر و منافع و مضار آن را مورد توجه قرار مىدهيم . و عزم بر انجام يا عدم انجام آن گرفته و شوق مؤكد حاصل شده و سپس عضلات براى انجام آن به حركت در مىآيد .\r\nيكى از مسائل دشوار باب اراده چگونگى اراده خداوند در خلق عالم مىباشد .\r\nخلاصهء ايراد در باب ارادهء حق اين است . آيا ارادهء خداوند نسبت به اشياى در حين حدوث آن‌ها است يا قبل از حدوث آن‌ها و يا خداوند قبل از حدوث و ايجاد اشيا ارادهء خلق آن‌ها را داشته‌اند يا نه اگر گفته شود كه خداوند ارادهء خلق آن‌ها را داشته‌اند چون اراده و علم او عين خلق است خود ايرادى را ايجاب مىكند و اگر گفته شود كه ارادهء خداوند قبل از خلق متعلق به اشيا نبوده است و در حين خلقت اراده تعلق گرفته است ايراد ديگر لازم آيد . ملا صدرا مىگويد اين گونه شبهات از اين رو حاصل شده است كه گمان برده‌اند كه اراده خداوند هم به مانند اراده ما است و در ذات خدا هم اراده به معنى عزم و اجماع بر فعل است در حالى كه اصولا اين طور نيست و خداوند در ازل عالم به سلسلهء موجودات و جمله نظام اتم و روابط آن‌ها از به دو وجود تا نهايات و نهايات آن بوده است و يك جا وطرا آفريده شده است در لوح محفوظ و علم بارى ، نهايت بر حسب اقتضاهاى زمان و مصالح به تدريج از علم به عين آيند .\r\n\r\nفى شمول ارادته لجميع الافعال\r\n. هذه المسئلة ايضا من جملة المسائل الغامضة الشريفة ، قلّ من اهتدى الى مغزاها و سلك سبيل جدواها ، و اختلفت فيه الاراء ، و\r\n\r\n\r\n","description":"","footnote":"\r\n( 1 ) مبدأ و معاد ، ملا صدرا ، ص 237 .\r\n","page_name":" 66 ","page_number":66},
  {"content":"\r\n\r\nتشعبت فيه المذاهب و الاهواء و تحيرت فيه الافهام ، و اضطربت فيه آراء الآنام ، فذهبت جماعة كالمعتزلة و من يحذو حذوهم الى ان اللَّه تعالى اوجد العباد و اقدرهم على تلك الافعال و فوض اليهم الاختيار فهم مستقلون بايجاد تلك الافعال على وفق مشيتهم و طبق قدرتهم . و قالوا انه اراد الايجاد و هو متعال عن الشريك فى الخلق و الايجاد ، فيفعل ما يشاء و يحكم ما يريد لا علة لفعله و لاراد لقضائه  « لا يُسْئَلُ عَمَّا يَفْعَلُ وَ هُمْ يُسْئَلُونَ »  و لا مجال للعقل فى تحسين الافعال و تقبيحها بالنسبة اليه ، بل يحسن صدور كلها عنه . و الاسباب المشاهدة كالافلاك و الكواكب و اوضاعها لصدور الحوادث الارضية و اشخاص الانسان و الحيوان لصدور افاعيلها و حركاتها هى مما ارتبط بها وجود الاشياء بحسب الظاهر لا بحسب حقيقة الامر فى نفسه ، لانها ليست اسبابا بالحقيقة ، و لا مدخل لها فى وجود شىء من الاشياء ، لكنه اجرى عادته بانه يوجد تلك الاسباب اولا ثم يوجد عقبيها تلك المسببات و التحقيق ان المسببات صادرة عنه ابتداء . و قالوا : فى ذلك تعظيم لقدرة اللَّه و تقديس لها عن شوائب النقصان و القصور فى التأثير حيث يحتاج فى تأثيره فى شىء الى واسطة شىء آخر و تشاجر بين هاتين الطائفتين المناقضات و الاحتجاجات و الاستدلالات بامور متعارضة حتى الايات القرآنية و الاحاديث النبوية ، فانها متعارضة الظواهر فى هذا الباب .\r\nو ذهبت طائفة اخرى و هم الحكماء و خواص اصحابنا الامامية رضوان اللَّه عليهم الى ان الاشياء فى قبول الوجود من المبدء المتعالى متفاوته ، فبعضها لا يقبل الوجود الا بعد وجود الآخر كالعرض الذى لا يمكن وجوده الا بعد وجود الجوهر . فقدرته على غاية الكمال ، يفيض الوجود على الممكنات على ترتيب و نظام و بحسب قابلياتها المتفاوتة بحسب الامكانات ، فبعضها صادرة عنه بلا سبب ، و بعضها بسبب واحد او اسباب كثيرة ، فلا يدخل مثل ذلك فى الوجود الا بعد سبق امور هى اسباب وجوده و هو مسبب الاسباب من غير سبب ، و ليس ذلك لنقصان فى القدرة بل النقصان فى القابلية ، ان لقايل ان يرجع و يقول : ان ارادته باحداث حادث ، اما ازلية او حادثة ، و على الاول فاما ان يبقى تلك الارادة بعد زوال ذلك الحادث بعينها اولا . و مع البقاء فاما ان يتعلق بوجوده حال انعدامه فلزم تخلف المراد عن ارادته و ان لا يكون انعدام ذلك الحادث بارادته ، و اما ان تنعلق بوجوده حين وجد و هو غير معقول ، اذ لا يعقل تعلق الارادة فى الحال بوجود المراد أمس ، و مع زوالها يلزم زوال القديم ، و هو محال على ان ارادة اللَّه ( سبحانه ) عين ذاته . و على الثانى احتاجت الارادة الى ارادة اخرى و يلزم التسلسل .\r\nو ايضا يلزم كونه محلا للحوادث و موردا لتعاقب الصفات ، و ان يستحيل من صفة الى صفة و ما هذا شأنه فهو مادة جسمانية ، فيكون إله العالمين جسما . تعالى عما يقوله الظالمون الملحدون من الذين زعموه محلا للارادات المتعاقبة علوا كبيرا . « 1 » فنقول : ان هذه الشبهة و نظائرها انما نشأت من قياس ارادته الى ارادتنا ، و توهم كونها عزما و اجماعا على الايجاد ، و من توهم أن الزمانيات متصفة بالحضور بعد الغيبة و بالوجود بعد العدم بالقياس الى ذاته و علمه و ارادته . و ليس الامر\r\n\r\n\r\n","description":"","footnote":"\r\n( 1 ) اسفار ، ج 6 ، ص 371 .\r\n","page_name":" 67 ","page_number":67},
  {"content":"\r\n\r\nكذلك . فانه ( سبحانه ) لما علم ازلا سلسلة الوجود و جملة النظام الاتم و روابط بعضها الى بعض من به دو وجوداتها الى غاياتها و من مقدمها الى ساقتها و علم أن وجودها على هذه الهيئة المعينة مما ينبغى ان يصدر عنه و يقع فى الكون بعثه هذا العلم القديم الذى هو عين ذاته المريدة الى ايجاد كل ما وجد و ابداع كل ما ابدع و افاضة نور الوجود على اعيانها و اخراجها جملة من حد العدم و مكمن الاختفاء الى حريم الوجود و منصة الظهور . و هذا العلم كهذه الارادة شىء واحد سرمدى ثابت الوجود و الوجوب له ازلا و ابدا من غير تغير و تعاقب لا فى ذات العلم و الارادة و لا فى تعلقهما كما توهمه المتكلمون ، لانهما عين ذاته . و مبدء الصفة الاضافية اذا ثبت كانت الاضافات و التعلقات ايضا ثابتة . « 1 » و يدفع بما قد تكررت الاشارة اليه من ان ذاته ( تعالى ) عين الارادة و الرضا « 2 » فبالحقيقه يكون الارادة مبدء صدور الفعل ، و هذا اجل ضروب كون الفعل حاصلا بالارادة ، و من انه فرق بين الوجوب عنه و الوجوب عليه ، و من ان ذاته و ان كان امرا بسيطا هو عين ارادته لكن ذاته ذات يعتبر فيها روابط و مناسبات مع هويات الممكنات و له بحسب معانى صفاته و اسمائه نسب و اضافات مع اعيان المهيات الثابتة فى الازل فى حد علمه الاجمالى و عقله البسيط بوجه و المفصل بوجه اما البساطة و الاجمال فبالنظر الى هويته الوجودية التى لا تركيب فيها اصلا بوجه من الوجوه لا عقلا و ذهنا بحسب التحليل العقلى ، و لا عينا و خارجا بحسب التعدد الخارجى ، فالاول كالمركب العقلى من الجنس و الفصل او الماهية و الوجود ، و الثانى كالمركب من المادة و الصورة او ما يجرى مجراهما و بالنظر الى معانى صفاته و مفهومات اسمائه كان العالم الربوبى و الصقع الالهى كثيرا جدا بحيث لا تنثلم بتلك الكثرة احدية الحق و بساطته و هذا امر عجيب جدا الا انا اوضحنا سبيله من الاصول التى قررنا بنيانها و احكمنا برهانها فنقول : اذا اخذت ذاته باعتبار انضمام هذه الروابط و المخصصات التى يعبر عنها بالخزائن - كما فى قوله «  وَ إِنْ مِنْ شَيْءٍ إِلَّا عِنْدَنا خَزائِنُهُ  .\r\nو بالجمله دربارهء ارادهء خداوند همانطور كه در باب علم و قدرت او آمده است اراده عين علم او و عين ذات او است و علم خداوند به فيضان اشيا از او همان عبارت از ارادهء او است و رضايت او است و اين عبارت از اراده‌اى است كه عارى از نقص و امكان است و قهرا اين تعريف منافات دارد با تفسيرى كه پاره‌اى از قدرت كرده و گفته‌اند قدرت عبارت از صحت فعل و ترك آن مىباشد .\r\nملا صدرا گويد : نسبت اراده به مراد مانند نسبت علم است به معلوم و بلكه مانند نسبت وجود است به شىء موجود .\r\nفى بيان مأخذ آخر فى ابطال رأى من زعم ان شأن الارادة الواحدة ان يتعلق باى طرف من طرفى الممكن و باى ممكن من الممكنات .\r\nاعلم ان نسبة الارادة الى المراد كنسبة العلم الى المعلوم ، بل كنسبة الوجود الى الشىء الموجود ، فيمتنع استواء نسبتها الى الضدين و المتنافيين ، بل بها يجب احدهما و يمتنع الآخر فكيف يستوى نسبتها اليهما ؟ ! و هل هذا الا كما يقال : ان وجود السواد بعينه يصلح ان يكون\r\n\r\n\r\n","description":"","footnote":"\r\n( 1 ) اسفار ، ج 6 ، ص 350 .\r\n( 2 ) همان ، ص 351 .\r\n","page_name":" 68 ","page_number":68},
  {"content":"\r\n\r\nوجود البياض ، او كما يقال : ان الصورة الانسانية فى الذهن بعينها هى الصورة الفرسية فى العلوم التفصيلية ؟ و كذا حكم التشخص و امثاله . فكما لا شبهة لاحد فى أن وجود زيد بعينه لا يمكن ان يكون وجود عمرو بعينه ، و لا العلم باحدهما هو العلم بالآخر - لان تشخص العلم بزيد و هذيته و هويته متعلقة به لا محالة ، فلو تعلق هذا العلم بغيره لا نقلب شخصه و بطلت هذيته - كذلك حكم الارادة فانها تتعين بتعين المراد و تتشخص بتشخصه ، محققا كان او مقدرا مجملا كان او مفصلا ، فارادة كل فعل كالعلم به انما تعينت و تشخصت بتعلقها بذلك الفعل حتى لو فرض تعلقها به غير ذلك الفعل كان ذلك فرضا لانقلاب الحقيقة كفرض الانسان غير الانسان و ذلك محال . فظهر بطلان هذا المذهب . « 1 » اشاعره گفته‌اند اراده صفت خاصى است كه يكى از دو مقدور را تخصيص مىدهد يا رجحان مىدهد و اراده مخالف علم و قدرت است ، زيرا خاصيت قدرت صحت ايجاد و لا ايجاد است و آن نسبت به همهء اوقات و نسبت به دو طرف فعل و ترك يكسان است زيرا علم به وجود تابع وقوع است و اگر وقوع هم تابع علم باشد دور لازم آيد .\r\nمعتزليان اراده را به اعتقاد نفع و كراهت را به اعتقاد ضرر تفسير كرده‌اند . ملا صدرا هم نظر اشعريان و همه معتزليان را مردود مىداند .\r\nفالاشاعرة فسروا الارادة بانها صفة مخصصة لاحد المقدورين ، و هى مغائرة للعلم و القدرة ، لان خاصية القدرة صحة الايجاد و اللا ايجاد ، و ذلك بالنسبة الى جميع الاوقات و الى طرفى الفعل و الترك على السواء ، و لان العلم بالوقوع تبع الوقوع ، فلو كان الوقوع تبعا للعلم لزم الدور و ظاهر انها مغائرة للحيوة و الكلام و السمع و البصر . اقول : و قد علمت ما فيه و كذا ما فى قولهم : « العلم بالوقوع تبع للوقوع » لانهم ان ارادوا به العموم و الكلية فهو ممنوع فان من المعلوم ما يتبعه الوقوع كما مر .\r\nو ذهب اكثر المعتزلة الى ان كلا منهما من جنس الادراك ، ففسروا الارادة به اعتقاد النفع ، و الكراهة به اعتقاد الضرر لان نسبة القدرة الى طرفى الفعل و الترك بالسوية ، فاذا حصل فى القلب اعتقاد النفع لاحد الطرفين يرجح بسببه ذلك الطرف و صار الفاعل مؤثرا مختارا و اورد عليه ، انا كثيرا ما نعتقد النفع فى كثير من الافعال و لا نفعلها و لا نريدها ، و لا نعتقد النفع فى كثير منها بل نعتقد ضرّها و نريدها ، و لذا ذهب بعض آخر منهم الى انها ميل يتبع اعتقاد النفع و هو الشوق المفسر بتوقان النفس الى تحصيل شىء و يرد عليه - كما ذكره بعض الفضلاء - ان كثيرا ما يوجد هذا الميل و الشوق بدون الارادة كما فى المحرمات و قيل : هى شوق متأكد الى حصول المراد . « 2 » ما حصل سخن فرق متكلمان اين است ، چرا عالم در فلان وقت خلق شد و قبل و بعد آن خلق نشد و چه موجب و رجحانى در آن وقت خاص موجود بود يعنى همان وقتى كه جهان هستى خلق شد . متكلمان در اين باب سه فرقه‌اند يك عده گفته‌اند اين تخصيص علتى داشته است و گويند اين تخصيص بر سبيل اولويت بوده نه وجوب . عده‌اى گفته‌اند وجود عالم نه تعلق به وقت دارد و نه به چيز ديگرى\r\n\r\n\r\n","description":"","footnote":"\r\n( 1 ) اسفار ، ج 6 ، ص 323 .\r\n( 2 ) همان ، صص 334 - 337 .\r\n","page_name":" 69 ","page_number":69},
  {"content":"\r\n\r\nغير از فاعل و خداوند از كارى كه كرده است مورد سؤال واقع نمىشود . ملا صدرا اين آرا را هم قبول ندارد وى مرجع اراده را هم به وجود بازگردانده همان‌طور كه مرجع علم ، قدرت و بقيه صفات را هم به وجود بازگردانده است .\r\nخلاصهء كلام اين است كه اراده و محبت به مانند علم يك معنى است ، در واجب تعالى عين ذات است و عين داعى و در غير خداوند صفت زايد بر او است و غير از قدرت و غير دائمى است و بالأخره در انسان‌ها صفات هم زايد بر ذاتند و هم متفرقند و عين يكديگر نيستند لكن در ذات حق همه هم عين ذاتند و هم متحداند و بدين ترتيب مقايسه اراده دربارهء خداوند با ارادهء انسان درست نيست و همهء ايراداتى كه فلاسفه و متكلمان به ميان آورده‌اند ناشى از اين قياس و مقايسه بوده است و اراده در هر چيزى تابع نوع وجود آن چيز است و همانطور كه حقيقت وجود مختلف است به امكان و غنى و حاجت و بساطت و تركيب و غيره ، حكم اراده و محبت هم بدين‌سان مىباشد زيرا اراده رفيق وجود است و عينا به مانند وجود اقسامى دارد و مراتبى دارد كه مرتبت اكمل و بسيط و وجوب آن ، ارادهء حق تعالى است .\r\n\r\nفى حكاية مذهب المتكلمين فى المرجح و الداعى لارادة خلق العالم\r\n. قال محقق مقاصد الاشارات : « ان المتكلمين من الذاهبين الى حدوث العالم افترقوا الى ثلاث فرق : فرقه اعترفوا بتخصيص ذلك الوقت بالحدوث و بوجود علة لذلك التخصيص غير الفاعل . و هم جمهور قدماء المعتزلة من المتكلمين و من يجرى مجريهم ، و هؤلاء انما يقولون بتخصيصه على سبيل الاولوية دون الوجوب ، و يجعلون علة التخصيص مصلحة تعود الى العالم . و فرقة بتخصيصه لذات الوقت على سبيل الوجوب و جعلوا حدوث العالم فى غير ذلك الوقت ممتنعا ، لانه لا وقت قبل ذلك الوقت و هو قول « ابى القاسم البلخى » المعروف « بالكعبى » و من تبعه منهم و فرقة لم يعترفوا بالتخصيص خوفا عن التعليل بل ذهبوا الى ان وجود العالم لا يتعلق بوقت و لا بشىء آخر غير الفاعل و هو لا يسئل عما يفعل . او اعترفوا بالتخصيص و انكروا وجوب استناده الى علة غير الفاعل ، بل ذهبوا الى ان للفاعل المختاران يختار احد مقدوريه على الاخر من غير مخصص و تمثلوا فى ذلك بعطشان يحضره الماء فى انائين متساوى النسبة اليه من جميع الوجوه ، فانه يختار احدهما لا محالة و به غير ذلك من الامثلة المشهورة و هم اصحاب « ابى الحسن الاشعرى » و من يحذو حذوه ، و غيرهم من المتكلمين المتأخرين » انتهى كلامه .\r\nو انت بما قدمنا عليك من الاصول القطعية الحقة متمكن من ابطال هذه الآراء الخبيثة المؤدية الى التعطيل فى حقه ، بل التجيسم و التركيب فى ذاته تعالى عما يقول المقصرون الجاهلون فى حقه علوا كبيرا .\r\nاما القول بالمخصص و الداعى لفعله على سبيل الاولوية دون الوجوب - سواء كان امرا مبائنا لذاته و صفاته كما قالته قدماء « المعتزلة » او غير مبائن له كما . « 1 »\r\n\r\nارباب اذواق -\r\nپيروان حكمت ذوقيه و كسانى كه براى رسيدن به حقايق طريق شهود و\r\n\r\n\r\n","description":"","footnote":"\r\n( 1 ) اسفار ، ج 6 ، ص 325 .\r\n","page_name":" 70 ","page_number":70},
  {"content":"\r\n\r\nاشراق در پيش گيرند ارباب اذواق گويند . « 1 »\r\n\r\nارباب اصنام -\r\nاين اصطلاح اشراقى است كه صدرا پذيرفته و به كار برده است . در ترتيب نظام وجود در فلسفهء اشراق ابتدا نور الانوار و بعد قواهر اعلوان‌اند كه عقول طوليه‌اند و ديگر عقول عرضيه‌اند كه گاه از آن‌ها تعبير به ارباب اصنام شده است .\r\nو آن‌ها آخرين مرتبت طبقات انوار مجرده‌اند كه افلاطون انواع طبيعيه و مثل نوريه ناميده است و بالجمله آخرين عقل از عقول زواهر طلسم ارض است و بعد از پايان يافتن و درختام سلسلهء عقول در مراحل نزول سلسلهء نفوس شروع مىشود از نفس فك اقصى و بعد نفوس شريفهء كواكب و بعد نفس كل كوكب كوكب و فلك فلك تا نفس ادون افلاك . طبقهء سوم طبقهء صور فلكيه و نجوميه است به ترتيب الافضل فالافضل . « 2 »\r\n\r\nارباب انواع -\r\nملا صدرا در توضيح آن گويد : اشراق اول : در بيان غرض افلاطون و پيروان او از اين مسأله - از قول افلاطون نقل كرده‌اند كه او به تبعيت از استاد خود سقراط حكيم گفته است كه براى هر نوعى از انواع موجودات طبيعيهء جسمانيه ، صورتى است مجرد از ماده و عقلانى الوجود در عالم الهى ( كه ناظر بر موجودات طبيعيه و مدير و مدبر آن‌هايند و آن‌ها را عقول عرضيه و ارباب انواع و مثل افلاطونيه ناميده‌اند ) و گاهى افلاطون و سقراط آن‌ها را مثل الهيه نيز مىنامند و مىگويند كه اين صور مجرد عقلانى هيچ‌گاه فاسد و تباه نمىشوند و همواره و الى الابد باقى و برقرارند و آن‌چه كه در معرض فساد و تباهى قرار مىگيرد همين موجودات طبيعيه‌اند ( كه به علت مقارنت با ماده و عوارض ماده و كون و فساد و به علت تركيب از عناصر متضاد و فرا رسيدن زمان انحلال ، فاسد و تباه مىگردند ولى نوع آن‌ها در ضمن افراد متعاقب الوجود باقى خواهد بود . ) شيخ الرئيس ابو على سينا در الهيات كتاب شفا ( در مورد صور افلاطونيه ) مىگويد گروهى از حكما چنين پنداشته‌اند كه تقسيم ايجاب مىكند در هر نوعى از انواع ، دو قسم موجود باشد مانند وجود دو قسم از انسان در حقيقت انسانيت ، يكى انسان فاسد محسوس ( موجود در عالم طبيعت ) و ديگرى انسان معقول مجرد از ماده و ابدى الوجود كه هيچ‌گاه در معرض فساد و تغيير قرار نگيرد . ايشان براى هر يك از اين دو قسم ، وجودى جداگانه قايلند . وجود مفارق عقلانى را وجود مثالى ناميده‌اند .\r\nايشان براى هر يك از انواع موجودات طبيعيه صورتى عقلانى و مجرد فرض نموده‌اند و معتقدند كه عقل بشر ( هنگام تعقل و ادراك اشيا به صورت عقليه ) به ساحت مثل و صور افلاطونيه تقرب جسته و صورت آن‌ها را تلقى مىكند ( زيرا غرض عقل ادراك معانى كلى و نيل به حقيقت كليهء اشيا است ) و حقيقت كلى اشيا هيچ‌گاه فاسد نمىشود و آن‌چه كه فاسد مىشود صورت محسوس آن‌ها است . ( پس عقل آن‌ها را با ديدهء حقيقت بين خويش از فاصلهء دور و در بعدى از ابعاد ما فوق ابعاد عقول بشرى مشاهده مىكند و بعد از اين خواهيم گفت كه چون عقل غالبا نمىتواند با آن‌ها اتصال كامل حاصل كند و به طور كامل مشاهده نمايد ، لذا شبحى از آن‌ها\r\n\r\n\r\n","description":"","footnote":"\r\n( 1 ) مبدأ و معاد ، ملا صدرا ، ص 111 .\r\n( 2 ) اسفار ، ج 2 ، ص 60 .\r\n","page_name":" 71 ","page_number":71},
  {"content":"\r\n\r\nدر نظر عقل تجسم مىيابد و بدين جهت ، صورت عقليهء حاصل در نظر عقل ، كلى ناميده مىشود . ) ايشان معتقدند كه كليهء علوم ( اعم از تصورات كليهء حاصل در ذهن به صورت حدود و رسوم و يا تصديقات كليه در قالب براهين و ادله ) همگى براى درك حقيقت صور افلاطونيه و تصديق به وجود و اوصاف آنان و ناظر بر آن‌ها است ( حدود و رسوم ، براى درك ذات و حقيقت آن‌ها و تصديقات براى اقامهء دليل بر وجود آن‌ها و نيل به صفات آن‌هاست . مثلا تصور انسان در قالب حد و يا رسم در حقيقت ، تصور انسان عقلانى و مثال افلاطونى انسان موجود در عالم مثال است و همچنين تصديق به وجود انسان و اقامه دليل بر وجود و اوصاف و نعوت وى در حقيقت ، تصديق به وجود و اوصاف و نعوت انسان عقلانى و مثال افلاطونى او است . زيرا انسان موجود در عالم طبيعت و سراى فانى ، انسان جزئى و مولود در طبيعت ناپايدار است و امر جزئى از نظر حكيم و فيلسوف الهى شايستهء فهم و ادراك نيست ، مگر در حد وجود خاص و محدود او ) و شخص معروف به افلاطون و استاد او سقراط حكيم ، در اين گفتار يعنى اعتقاد به وجود مثل ، بسيار اصرار مىورزيدند و مىگفتند كه براى حقيقت انسانيت ( كه در عالم طبيعت ، در مظاهر گوناگون افراد و اشخاص مشاهده مىگردد ) يك معنى و حقيقت واحدى است موجود ( در عالم ديگرى ) كه كليهء اشخاص و افراد انسان در وى مشتركند و او جاويد است در حالى كه اشخاص و افراد همگى زايل و فانى مىباشند . و مسلم است كه آن معنا و حقيقت جاويد انسانى ، همين معناى محسوس متكثر فاسد نخواهد بود . پس او معناى معقول و مجرد از ماده و علايق مادى است . « 1 » تا بدين جا سخنان شيخ خاتمه يافت ( تا ما به زودى در مورد سخنان او و سخنان ديگران دربارهء وجود مثل بحث كنيم ) و اگر شما ( در مقام ايراد بر وجود مثل ) بگوييد معناى انسانيت ، بر زيد و عمر و ساير افراد انسان حمل مىگردد و اگر اين معنا داراى وجودى مفارق و جدا از وجود اشخاص بود ، چگونه حمل آن بر افراد انسان ممكن بود ، در حالى كه حمل ، عبارت است از اتحاد در وجود ، ما در پاسخ اين سؤال مىگوييم معنايى كه داراى وجود مفارق عقلانى است ، ملاك و مناط حمل آن معنى بر افراد و همچنين جهت اتحاد آن معنا با ساير افراد ، وجود مفارق عقلانى او نيست . بلكه ملاك و مناط حمل معنا بر افراد و اتحاد وى بر افراد اتفاق و اشتراك هر دو در يك ذات و حقيقت واحد و مشتركى است ( به نام كلى طبيعى ) پس هر دو امرى كه در معناى واحدى كه مقوم هر دو است مشتركند ، هر دوى آنان در آن معنا متحدند و حمل آن معنا بر هر دو امر جايز و روا است .\r\nو اما كلى بودن يكى از آن دو امر و جزئى بودن ديگرى ، يا به علت اين است كه يكى از آن دو امر در وجود خارجى ، متقوم به عوارض حسيه‌اى است كه به وسيلهء آن‌ها تشخص و تعين مىيابد و با زوال آن عوارض معدوم و نابود مىگردد ؛ مانند انسان طبيعى جسمانى و ديگرى در وجود خارجى متقوم با آن عوارض نيست مانند انسان عقلى . و يا به علت اين است كه يكى\r\n\r\n\r\n","description":"","footnote":"\r\n( 1 ) ترجمه شواهد الزبوبيه ، ص 238 .\r\n","page_name":" 72 ","page_number":72},
  {"content":"\r\n\r\nعلت و سبب وجود ديگرى است و مسلم است كه ( وجود عقلى ، علت و سبب وجود حسى جزئى است و ) وجود عقلى سببى مشتمل بر وجودات حسيه مسببى است . پس وجود عقلى سببى ، كلى است و اين وجودات حسيه مسببى ، جزئىاند .\r\n\r\nارتباط حادث به قديم -\r\nيكى از مسائل مهم فلسفى كه مورد توجه فلاسفه مىباشد كيفيت ربط و ارتباط حوادث به قديم است كه آن‌ها را دچار اشكالى بس دشوار كرده است . « 1 » اشكال از اين راه و به اين طريق است كه با توجه به اين‌كه ميان علت و معلول سنخيت لازم است چگونه ممكن است حوادث كه همواره متحول بوده و در معرض فنا و زوال‌اند مستند به ذات قديم ازلى ثابت باشند و معلول ذات لا يتغير باشند .\r\nاصل ديگرى كه اين مسأله را دشوارتر كرده است توحيد ميان علت و معلول است به اين معنى كه از واحد من جميع الجهات نتواند كه جز معلول واحد صادر شود و چگونه حوادث متكثره مستند به ذات واحدند و معلول اويند .\r\nبر مبناى اصل اول اشكال آشكار آن ارتباط حوادث به قديم است و بر مبناى اصل دوم صدور كثير از واحد من جميع الجهات .\r\nبراى حل اشكال اول و فرار از آن فلاسفه هر يك راهى را در پيش گرفته‌اند و مسأله را بنحو خاصى مورد بحث و فحص و دقت قرار داده‌اند و در حل آن كوشيده‌اند .\r\nبعضى واسطه و رابط ميان حوادث و قديم را حركت دوريهء فلكيه دانسته و گويند تمام حركات و متحركات منتهى مىشوند به حركت دوريهء فلكيه و معلول و مستند به آن مىباشند و حركت دوريهء فلكيه بالذات ثابت و از جهت اتصال و دوام و ثباتش در متن دهر مستند به ثبات است و از جهت وجود غير قار بودنش منتسب مىشوند به آن حوادث زمانى و بالجمله حركت دوريهء فلكيه را دو نسبت هست يكى نسبت به ذات يعنى ذات حركت كه ثابت و مستمر است و به تعبيرى كه صدرا كرده است حركت به معناى توسط است كه راسم امر ممتد است كه حركت به معناى قطع است .\r\nحركت به معناى توسط امرى خارجى و به اعتبار ذاتش يعنى ذات من حيث الذات ثابت و دائم و تجدد و سيلان او به اعتبار نسبت آن به حدود مفروضهء در مافيه الحركة است .\r\nو باز گويند كه حركت دوريهء فلكيه دائمى است و ابتدايى ندارد و همان جنبهء دوام و ثباتش موجب رابط بودنش شده است .\r\nبعضى ديگر نفس حركت را رابط و واسطهء ميان حوادث به قديم مىدانند و گويند تمام متحركات به واسطهء حركت متحركند و حركت خود متجدد بالذات است يعنى تجدد امرى جدا از ذات او نيست بلكه آن‌چه مجعول است حركت است نه تجدد حركت پس به واسطهء تجددش حوادث به او منتسب مىشوند و از جهت ثباتش ( حركت خود متحرك نيست ) واسطه و رابط حوادث به قديم است .\r\nبعضى ديگر واسطه و رابط را ، زمان مىدانند .\r\nصدرا رابط و واسطهء ربط حوادث به قديم را حركت در طبيعت و حركت جوهريه مىداند .\r\nحركت جوهريه .\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 52 .\r\n","page_name":" 73 ","page_number":73},
  {"content":"\r\n\r\n\r\nاركان اربعه -\r\nعناصر اربعه را به اعتبار آن‌كه اركان تركيبى و وجودى موجودات طبيعيه‌اند اركان اربعه مىنامند . عنصر واسطقس . « 1 »\r\n\r\nارواح بخارى -\r\nمراد از ارواح بخارى ارواح حيوانات است كه ناشى از قلب صنوبرى الشكل است و سارى در تمام اعضا و اجزاى حيوان است . - روح بخارى . « 2 »\r\n\r\nازدواجات -\r\nفلاسفه گويند از تركيب عناصر با يكديگر و اختلاط آن‌ها مزاج خاصى به وجود آيد كه تكوين مواليد از آن راه است اين اختلاط و تركيب خاص را ازدواجات عناصر گويند و گويند اجرام علوى به منزلت آباء و عناصر به منزلت امّهاتند كه از ازدواج و اختلاط آن‌ها با يكديگر و تأثير اجرام علوى و لقاح آن مواليد ثلث تكوين مىيابند . « 3 »\r\n\r\nازل -\r\nازل يعنى بدون اول و ازلى يعنى آن‌چه اول نداشته باشد در مقابل ابدى يعنى آن‌چه آخر ندارد و بالجمله ازل هميشگى در طرف گذشته است و ابد در طرف آينده و موجود ازلى يعنى موجودى كه اول نداشته باشد و ابدى يعنى آخر نداشته باشد و آن‌چه وجودش در طرف ماضى مستمر و دائم باشد ازلى گويند . « 4 »\r\n\r\nاسباب عاليه ، اسباب قاصيه -\r\nعلل اوليه را از آن جهت كه غايات عقليه و غاية الغايات كاينات‌اند اسباب قصوى و اسباب قاصيه و عاليه ناميده‌اند و از آن جهت كه مبادى نظام وجود و آفرينش‌اند « مباديه اوليه » ناميده‌اند . « 5 »\r\n\r\nاستحاله -\r\nاستحاله تغيير و تحول از حالتى به حالت ديگر است كه حركت در كيف است چنان كه آب گرم شود و از تركيب چند عنصر كيفيت خاصى به وجود آيد كه مزاج باشد چنان‌كه گويند مبدأ مزاج استحاله است و در تعريف آن گفته‌اند « فما كان من هذه الجملة يبقى نوع الجوهر من حيث هذا المشار اليه ثابتا كالماء يسخن و هو ثابت بشخصه فهو استحالة » و اگر نوع آن باقى نماند فساد است و بالجمله استحاله به معنى خاص فلسفى عبارت از حركت در كيف است مانند تسخن و تبرد و هر تغييرى كه موجب زوال صورت نوعيه نوع نگردد استحاله است و در موقعى كه موجب زوال صورت نوعيه اشيا باشد فساد است .\r\nتغييرات و تحولاتى كه در اشيا حاصل مىشود مادام كه به سر حد تحول از صورتى به صورتى ديگر نرسيده باشد استحاله گويند و موقعى كه منجر به زوال صورت نوعيه آن شود مثل آن‌كه آب هوا شود فساد صورتى و كون صورتى ديگر است و اين است معنى كون و فساد در كلمات فلاسفه .\r\nو مزاج عبارت از صورت خاص است « يا كيفيت خاصى است » كه در اثر تركيب عناصر با يكديگر پيدا مىشود .\r\nصدرا گويد حصول مزاج حتما مستند به تركيب عناصر نيست و چنين نيست كه از تركيب چند عنصر مزاج حاصل شود . بلكه ممكن است يك عنصر نيز مستحيل شود در كيفيت فاعله و منفعله به واسطه اسباب خارجى تا آن‌كه منتهى شود به انقلاب صورت آن به يكى از مواليد .\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 248 .\r\n( 2 ) اسفار ، ج 4 ، ص 152 .\r\n( 3 ) رسائل ، ملا صدرا ، ص 239 .\r\n( 4 ) اسفار ، ج 3 از سفر 1 ، صص 152 ، 154 .\r\n( 5 ) همان ، ج 2 ، سفر 1 ، صص 127 ، 186 - 187 .\r\n","page_name":" 74 ","page_number":74},
  {"content":"\r\n\r\nتحول و انقلاب صور از نظر صدرا به يكى از دو نحو حاصل مىشود يكى از راه امتزاج عناصر با يكديگر كه موجب انقلاب صور اجزاى مركب است به صورت مواليد كه مبدأ آن مزاج است و بالجمله مزاج متحصل از تركيب عناصر را صورتى ديگر است غير از صور خاص به هر يك از عناصر .\r\nو ديگر به واسطهء استحالهء شديدى است كه در هر يك از عناصر حاصل و بالأخره موجب تغيير صورت نوعيه آن مىشود كه به واسطهء اسباب خارجى تبديل به يكى از صور مىشود و يا تبديل به يكى از عناصر ديگر مىگردد . « 1 »\r\n\r\nاستعداد -\r\nاستعداد عبارت از كيفيتى است در مستعد كه مبدأ تكامل مستعد است به طرف كمال ممكن و در موجودات مختلف بر حسب مراتب اختلاف آن‌ها از لحاظ شدت و ضعف متفاوت است . موجودات عالم كلا بر حسب استعدادات متعاقبهء غير متناهيه در تكامل بوده و از نقص به كمال مىگرايند . امكان استعدادى . « 2 »\r\n\r\nاستقامت -\r\nاستقامت به معنى اعتدال و محكم و پا بر جا بودن و ثبات آمده است « استقام له الامر » يعنى كار او درست آمد و پا بر جا شد و « مستقيم القامة » انسان را گويند از آن جهت كه بر خلاف حيوانات ديگر مستوى القامت بوده و بر روى دو پاى خود ايستاده و حركت مىكند .\r\nاستقامت از نظر مفهوم فلسفى عبارت از كيفيت مختصهء به كميات است يعنى يكى از كيفيات مختصهء به كميات است چنان كه استدارت و انحنا نيز از كيفيات مختصهء به كميات است و در تعريف آن گويند . استقامت خط عبارت از بودن آن است به نحوى كه هر نقطه‌اى كه در آن فرض شود تماما بر سمت واحد باشند و يا كوتاه‌ترين خطوط واصلهء بين دو نقطه است .\r\nمستقيم عبارت از چيزى است كه اجزاى بعضى از آن با بعضى از اجزاى ديگر آن تطابق داشته باشد بر تمام اوضاع و در مقابل انحنا و استدارت است . « 3 »\r\n\r\nاسطقسات -\r\nاسطقسات جمع اسطقس و كلمه‌اى است يونانى الاصل و به معنى اصل و پايه است و اغلب به معناى عناصر اربعه آمده است و معادل كلمهء عناصر عربى است و لكن به معنى عام كلمهء اسطقس بر اصول تركيبى هر موجودى اطلاق شده است و بالجمله اصول تركيباتى هر موجودى را اسطقس نامند چنان كه گويند « البدن جوهر اسطقسى » و « الصورة الاسطقسيه » و يا « الاسطقسات الممتزجه » و يا « الاسطقسات القابلة للكون و الفساد » و يا « الاجسام الاسطقسيه » . « 4 »\r\n\r\nاسم -\r\nبين متكلمان اختلاف است كه آيا اسم به طور مطلق عين مسمّى است يا غير آن اشعريان گويند اسم عين مسمى است و معتزليان گويند عين مسمّى نيست بزرگان عرفا گويند :\r\nاسم عبارت از ذات است كه با پاره‌اى از شؤون و حيثيات و اعتبارات مأخوذ است ، زيرا حق تعالى را شؤون ذاتى و مراتب عينى است به حسب هر اسمى و صفتى و . . . « 5 »\r\n\r\n\r\n","description":"","footnote":"\r\n( 1 ) اسفار ، ج 3 ، ص 86 و ج 6 ص 394 .\r\n( 2 ) رسائل ، ملا صدرا ، ص 155 .\r\n( 3 ) اسفار ، ج 1 ، سفر 2 ، ص 162 .\r\n( 4 ) همان ، ج 2 ، سفر 2 ، صص 2 - 23 ، 41 ، 44 ، 172 .\r\n( 5 ) تفسير ملا صدرا ، ج 4 ، صص 41 - 42 .\r\n","page_name":" 75 ","page_number":75},
  {"content":"\r\n\r\nو بالجمله ملا صدرا گويد : به نزد اين طايفه يعنى عارفان باللّه اسم عبارت از ذات الهيه است با اعتبار صفتى از صفات و يا تجلى از تجليات و اسماى ملفوظه اسماى اسما است و اين‌كه حكما صفات را عين ذات حق دانسته‌اند منافاتى ندارد كه به وجهى غير ذات حق باشد . همان‌طور كه عرفا گويند . خلاصه سخن ملا صدرا اين است كه حكما گويند صفات حق عين ذات او است و عارفان گويند غير ذات او است و اين دو با هم منافات ندارد چون از وجهى صفات عينى ذاتند و از وجهى غير ذات معنى اين‌كه حكما گفته‌اند عين ذات‌اند عبارت از وجود آن صفات است در مرتبت ذات حق با قطع نظر از انضمام معنى و اعتبار كيفيتى و عرفا نيز به اين معنى صفات را عين ذات دانند لكن مفهومات كلى اين صفات كه صرفا وجودات ذهنىاند غير ذات حق‌اند .\r\n\r\nاسماء الاسماء -\r\nصدرا در اين جا گفتار صوفيه را نقل كرده و گويد حق تعالى را اسما و صفاتى است كه از لوازم ذات او است و مراد از اسما در كلمات آن‌ها الفاظ آن‌ها نيست مثلا الفاظ عالم و قادر و غيره مراد نيست زيرا اين الفاظ اسماى اسمايند و بلكه مراد آن‌ها از اسماى حق مثلا معنى عالم و قادر است همانطور كه مراد از صفات اعراض زايدهء بر ذات نمىباشد . « 1 »\r\n\r\nاسماء الحسنى -\r\nصفات و اسماى الهى همه اسماء الحسنىاند از اين رو است كه ملا صدرا تحت اين عنوان مطالبى كلى و جامع را بيان كرده‌اند كه به طور مطلق شامل همه شؤون و اسما و تجليات الهى مىشود . و مىگويد :\r\nخداى تعالى در قرآن مجيد فرموده است :\r\n « قُلْ كُلٌّ يَعْمَلُ عَلى شاكِلَتِهِ »  بگو كه هر كسى عملش بر وفق مقتضاى ذات و مشابه با فطرت او است . بدين معنى كه هيچ عملى را انجام نمىدهد به جز آن‌چه كه مناسب و مشابه با فطرت او است و آن‌چه كه از وى صادر و ظاهر مىگردد حاكى از باطن و ضمير او است .\r\nاينك مىگوييم عالم وجود سرتاسر عمل خدا و فعل و صنع او است ، عمل و فعل خدا نيز مشابه و مشاكل با او است . پس در سرتاسر عالم وجود موجودى نيست مگر آن‌كه اصل و حقيقت آن در حيطهء ذات و سعهء وجود او موجود است هر موجودى كه داراى حدى از حدود نوعيه است و منحصر است در ده مقولهء جوهر و عرض زيرا هر نوعى از انواع موجود در عالم وجود بر طبق صورت موجد و آفرينندهء خود موجود است . پس جوهر عالم صورت و مثالى است از ذات موجود و اعراض موجود در عالم ، صورت و مثالى است از صفات او . پس « متايى » عالم صورت و مثالى است براى ازليت او و اين عالم صورت و مثالى است براى استقرار او بر عرش الوهيت و ربوبيت و « كمّ » عالم صورت و مثالى است براى عدد اسماى او و « كيف » عالم صورت و مثالى است براى رضا و غضب او و « وضع » عالم صورت مثالى است براى قيام او به ذات خويش كه در قرآن مجيد گفته است :  « بَلْ يَداهُ مَبْسُوطَتانِ »  و « جدهء » عالم صورت و مثالى است براى صفت مالك الملكى او و اضافهء عالم صورت و مثالى است براى ربوبيت او و مقولهء « ان يفعل » صورت و مثالى است براى ايجاد او و مقولهء « ان ينفعل » صورت و مثالى است براى اجابت دعا و بر همين قياس است كه اجناس مقولات و انواع و افراد .\r\n\r\n\r\n","description":"","footnote":"\r\n( 1 ) اسفار ، ج 6 ، صص 280 ، 282 .\r\n","page_name":" 76 ","page_number":76},
  {"content":"\r\n\r\nپس هيچ موجودى در سرتاسر عالم وجود از غيب تا شهود پا در دايرهء هستى نگذارد و خودنمايى نكند مگر آن‌كه براى او در حضرت الهيت صورتى است مشابه و مشاكل با او . و اگر صورت كليهء اشيا در حضرت الوهيت نبود هيچ موجودى در عالم وجود قدم نمىگذاشت و خودنمايى نمىكرد زيرا وجود معلول چنان كه خواهيم گفت ناشى از وجود علت است . پس هر چه در عالم وجود قدم مىنهد همانا سايه و نمونه‌اى است از آن‌چه كه در عالم عقلى است و هر چه در عالم عقلى است او نيز سايه و مثالى است از آن‌چه در حضرت الوهيت است ؛ و ليكن بايد معتقد بود به اين‌كه آن‌چه كه در حضرت ذات الوهيت است در حد اعلى و اشرف مراتب وجود است و گرنه ذات الوهيت در غايت احديت و جلالت است به حيثتى كه او با هيچ چيزى از موجودات عالم شباهت ندارد و هيچ چيز نيز با او در هيچ جهتى شباهت ندارد .\r\nپس وجود واجب ، جوهر نيست و الا داراى ماهيت بود و نيز اگر جوهر بود هر آينه با ساير جواهر در مفهوم جوهر مشاركت داشت پس ناچار مىبايست به وسيلهء انضمام فصل با وى از ساير جواهر ممتاز گردد ؛ و در اين صورت ذات او از جنس و فصل تركيب مىيافت و تركيب در ذات واجب الوجود محال است . و نيز ذات واجب الوجود متصف به صفات زايد بر ذات نيست . پس ذات او اجل و ارفع از آن است كه داراى كيف يا كم يا وضع و يا اين و يا متى و يا جده و يا فعل و انفعال و مقارن با اين اوصاف و اعراض باشد . و فعل او نيست مگر اضافه و نسبت قيوميت كه مصحح كليهء اضافت و نسب است از قبيل عالميت و قادريت و مريديت و تكلم و رازقيت و سمع و بصر و ساير اوصاف .\r\nبراى واجب الوجود فقط اضافه و نسبت واحدى است كه مصحح و مبين جميع اضافات و نسب نام برده است كه هر يك حاكى از يك فعل خاصى است ، همان‌طور كه براى او ذات واحدى است كه مصحح و منشأ جميع كمالات وجوديهء او است . « 1 »\r\n\r\nاشراق هشتم : در فرق ما بين اسم و صفت\r\nمفهوم مشتق ( مانند عالم ، قائم ، ابيض ، موجود و نظاير آن‌ها ) نزد جمهور علماى كلام مفهومى است متقوم به سه چيز : ذات و صفت و نسبت ( يعنى نسبت صفت به ذات ) ، و نزد بعضى از محققين ( يعنى علامه دوانى ) عين صفت است زيرا به عقيدهء او عرض ( يعنى علم و قيام ، بياض و وجود ) بالذات متحد است با عرضى ( يعنى عالم و قائم و ابيض و موجود ) . و فرق ما بين عرض و عرضى اين است كه صفت علم و يا قيام مثلا عرض است و غير قابل حمل بر موصوف اگر آن را در عقل « به شرط لا » اعتبار كنيم و همين صفت عرضى و قابل حمل بر موصوف است كه در صورتى كه ما آن را « لا به شرط » لحاظ كنيم . نظير فرق ما بين جزء صورى ( يعنى صورت ) و فصل و فرق بين جزء مادى ( يعنى ماده ) و جنس ( كه صورت ، بالذات متحد است با فصل كه مأخوذ « به شرط لا » است و فصل ماخوذ « لا به شرط » و همچنين ماده بالذات متحد است با جنس ولى ماده مأخوذ « به شرط لا » است و جنس ماخوذ « لا به شرط » و شايد بتوان در توجيه و تفسير نظريهء علامه دوانى چنين گفت كه غرض و هدف اصلى از ذكر هر مشتقى بيان اتصاف و\r\n\r\n\r\n","description":"","footnote":"\r\n( 1 ) ترجمهء شواهد الربوبيه ، صص 67 - 71 .\r\n","page_name":" 77 ","page_number":77},
  {"content":"\r\n\r\nتلبس ذات به مبدأ اشتقاق است نه معرفى ذات و نه معرفى نفس مفهوم صفت بدون انتساب و ارتباط به ذات . بلكه معرفى و شناساندن صفت از آن جهت كه منسوب به ذات و قائم به او است .\r\nپس معرفى و شناسايى ذات امرى ضمنى و غير مقصود بالذات است . پس مشتق حقيقى همان صفت است به اعتبار قيام به ذات ، و چون حمل مبدأ اشتقاق به تنهايى بدون تغيير در صورت كلمه ممكن نيست ناچار از آن كلمه لفظى اشتقاق مىكنيم تا بتوانيم آن را بر ذات حمل كنيم و اين بدين لحاظ است كه عرض يعنى مبدأ اشتقاق متحد است با عرضى يعنى مشتق ، به اتحاد مفهوم مأخوذ « لا به شرط » با مفهوم مأخوذ « به شرط لا » ) و مفهوم مشتق نزد بعضى عبارت است از ذات با نسبت وى به مبدأ به طورى كه نسبت ، داخل در مفهوم مشتق بوده و مبدأ ، خارج باشد ( چنان‌كه در مقيد مىگوييم تقيد داخل در مفهوم مقيد است و قيد ، خارج . و لذا فرق ما بين مركب و مقيد همين است كه كليهء اجزا ، داخل در ذات و مفهوم مركبند ولى قيد ، داخل در مفهوم مقيد نيست بلكه تقيد يعنى اتصاف و تعلق مقيد بدين قيد ، داخل در مفهوم مقيد است ) .\r\n( اين‌ها بود آرا و عقايدى كه در مورد مشتق بيان گرديده است ) اما از نظر ما حق اين است كه مفهوم مشتق عبارت است از چيزى كه مبدأ اشتقاق مطلقا و به نحوى از انحا براى آن ثابت شده و بدان متصف است و اين ثبوت ، اعم است از ثبوت شىء براى غير خود و يا ثبوت شىء براى جزئى از آن غير و يا ثبوت شىء براى ذات خود . ( ثبوت شىء براى غير مانند ثبوت بياض براى جسم و يا ثبوت وجود براى ماهيت ، و ثبوت شىء براى جزء غير ، مانند ثبوت بياض براى جسم ابيض كه جسم ، جزء مجموع مركب از جسم و بياض است . و يا ثبوت وجود براى ماهيت موجود ممكن الوجود كه ماهيت ، جزء مفهوم موجود ممكن الوجود است كه مركب است از ماهيت و وجود . و ثبوت شىء براى ذات خود مانند ثبوت ابيضيت براى نفس بياض يا ثبوت وجود يا موجوديت براى نفس وجود ) .\r\nپس در صورت اول ثبوت مطلق است كه شامل هر سه قسم است . « 1 »\r\n\r\nاسم اللَّه -\r\nنام اللَّه نزد عارفان عبارت از مرتبهء الوهيت جامع جميع شؤون و اعتبارات و نعوت و كمالات است كه همه اسما و صفات كه لمعات نور ذات و شؤون او است در آن مندرج است و آن نخستين كثرتى است كه در جهان آفرينش حاصل آمد و آن برزخ بين حضرت احديت و مظاهر امريت و خلقيت است و اين نام جامع بين دو گروه صفات است كه مقابل هم‌اند و نسبت اسم اللَّه مانند نسبت وجود است با ماهيات ممكنه ، به جز اين‌كه براى واجب الوجود ماهيتى نيست . « 2 » و بالجمله ملا صدرا را گويد : حق تعالى را اسمايى است . « 3 » متقابله كه لازم ذات او است مانند اول ، آخر ، ظاهر ، باطن ، هادى ، مضّل ، مضّر ، مذل و براى او بر حسب احديت وجود واجبى او هر دو صفت متقابل از اسما وجود دارد كه اشرف آن‌ها بر حسب جمال ذات و زينت وجه او است ، اسما و صفات جمال اولا و بالذات براى او تثبيت\r\n\r\n\r\n","description":"","footnote":"\r\n( 1 ) ترجمهء شواهد الربوبيه ، صص 61 - 71 .\r\n( 2 ) تفسير كبير ، ص 33 .\r\n( 3 ) تفسير آيه نور ، ص 151 .\r\n","page_name":" 78 ","page_number":78},
  {"content":"\r\n\r\nمىشود و اسما و صفات جلال در مرتبهء دوم و بالعرض بر او صادق‌اند .\r\n\r\nاسماى الهه -\r\nحق تعالى را اولا و ابدا شؤون و تجلياتى است ذاتى و او را از اين جهت اسمايى است حقيقى و نيز ذات او را بر حسب كل يوم در شأنى است شؤون و تجليات متجدّد متعاقب و او را بر حسب اين شؤونات دائمهء ابدى ازلى اسما و صفاتى است اضافى و يا سلبى و براى هر يك از اقسام سه گانه صفات او نوعى از وجود است زيرا وجود از جهت وسعت دايره‌اى كه دارد شامل همه چيزهاست حتى اعلام و امكانات و استعدادات زيرا براى هر يك از آن‌ها ماهيتى است و معنايى و فرق بين ذات و صفت و اسم اين است كه ذات عبارت از هويت شىء و نحو وجود خاص به او است و آن حقيقت مخصوص است و براى هر هويت وجودى نعوتى كلى و ذاتى و هم‌عرض است كه مفاهيم آن‌ها يعنى مفاهيم اشتقاقى آن‌ها بر اين هويت صادق‌اند . پس مشتقات عبارت از اسمايند و مبادى آن‌ها صفات است و فرق بين اسم و صفت در اعتبار عقل مانند فرق بين مركب و بسيط است در خارج . « 1 » اعلم : ان للحق تعالى شئونا و تجليات ذاتية ازلا و ابدا ، و له بحسبها اسماء حقيقية ، و له ايضا بحسب كل يوم هو فى شأن شئون و تجليات متجددة متعاقبة و له بحسبها اسماء و صفات اضافية او سلبية ، و لكل من الاقسام الثلاثة نوع من الوجود ، اذا لوجود لسعة دايرته يشمل الاشياء كلها حتى الاعدام و القوى و الامكانات و الاستعدادات ، اذا لكل منها ماهية و معنى و الفرق بين الذات و الصفة و الاسم . ان الذات عبارة عن هوية شىء و نحو وجوده الخاص به و هو حقيقته المخصوصة ، ثم لكل هوية وجودية نعوتا كلية ذاتية و عرضيه ، تصدق مفهوماتها على تلك الهوية اشتقاقا ، فالمشتقات هى الاسماء و مباديها هى الصفات ، و الفرق بين الاسم و الصفة فى اعتبار العقل كالفرق بين المركب و البسيط فى الخارج ، اذ مفهوم الذات معتبر فى مفهوم الاسم و ليس به داخل فى الصفة ، لاتها مجرد الامر العارض او كالفرق بين اللابشرط شىء و به شرط لا شىء ، اذ قد يراد من الصفة معنى لا يحمل على الذات ، و يقال له العرض ، و يراد من الاسم معنى يصح ان يحمل على الذات و يقال له العرضى ، فيكونان متحدين بالذات متغايرين بالاعتبار كما فى العرض و العرضى على ما ذهب اليه بعض محققى اهل النظر .\r\nو بالجملة فالذات الاحدية مع صفة معينة من صفاته او باعتبار تجل خاص من تجلياته الذاتية او الافعالية تسمى باسم من الاسماء ، و هذه الاسماء الملفوظة هى اسماء الاسماء ، و من هاهنا يعلم ان المراد بكون الاسم هو عين المسمى ما هو ، و ليس كما توهم بعضهم ان النزاع فى قولهم :\r\nان الاسم عين المسمى او غيره راجع الى اللفظ ضرورة : ان المراد من زيد ان كان حروفه الملفوظة فظاهر انها غير زيد ، و ان كان ذاته الشخصية فهى عينه ، و لا حاجة . . .\r\n\r\nاسماى ملفوظه -\r\nاسماى ملفوظه عبارت از اسماى اسمايند و تكثر در آن‌ها بر حسب تكثر نعوت و صفات است و اين تكثرات به اعتبار مراتب غيبى و شؤون الهى است كه مفاتيح غيب است . « 2 »\r\n\r\n\r\n","description":"","footnote":"\r\n( 1 ) مفاتيح الغيب ، ص 327 .\r\n( 2 ) تفسير كبير ، ص 33 .\r\n","page_name":" 79 ","page_number":79},
  {"content":"\r\n\r\n\r\nاشارة -\r\nاشارت عبارت از دلالت حسّى يا عقلى است به چيزى به نحوى كه غير آن در آن مشترك نباشد و اين اشاه اولا و بالذات به جوهر است و به عبارت ديگر مشار اليه بالذات بايد جوهر باشد و اعراض به تبع محل و جواهر مشار اليه مىباشند .\r\nصدرا از قول شيخ نقل كرده است كه گويد اشاره عبارت از تعيين جهتى از جهات عالم است . « 1 »\r\n\r\nاشباح جسميه -\r\nبعضى از فلاسفه مىگويند ميان مجردات محضه و ماديات عالمى است كه آن را عالم اشباح مىنامند كه برزخ ميان روحانيات و جسمانيات است و از آن جهت اشباح گويند كه داراى مقدار و شكل بوده و شبح و قشر اجسام‌اند و چون داراى ماده نمىباشند فوق اجسامند و مانند صورى هستند كه از اشيا در مرآت منعكس مىشوند و بالأخره عالمى كه محل صور مقداريه است عالم اشباح مىنامند و عالم اشباح مثاليه و اشباح جسميه هم ناميده‌اند .\r\nصدرا از كسانى است كه صريحا اعتراف كرده است كه نه تنها مؤمن و معتقد به وجود اين عالم مىباشد بلكه به نحو خاص و با برهان مخصوص وجود چنين عالمى را ثابت كرده است . « 2 » او گويد : عالم اشباح غير از عالم خيال منفصل است كه من مؤمن به آن مىباشم .\r\nو بنابر اين صدرا غير از عالم مثل نوريه افلاطونى و غير از عالم اشباح مثاليه قايل به عالم ديگر است كه عالم خيال منفصل مىباشد .\r\nو بالجمله فانما يثبت بادلة الوجود العلمى للاشياء الصورية وجود عالم آخروان لهذا الصور و الاشباح وجودا آخر سوى ما يظهر على الحواس الظاهرة و بذالك الوجود ينكشف و يظهر عند القوى الباطنة . . . و بالجمله يستدل النفس المجردة به ادراك قوى الظاهرة على وجود هذا العالم و به ادراك قوى الباطنة على ثبوت عالم آخر شبحى مقدارى . « 3 »\r\n\r\nاشتداد -\r\nاشتداد به معنى قوت و شدت در سير يعنى سرعت در سير است شدت مقابل و نقيض لين ورخا است « شدت ارض » صلابت و محكمى آن را گويند « شديد » به معنى شجاع و قوى است « شدايد » به معنى سختىها و دشوارىها است « تشدد » يعنى قدرت و قوت نشان دادن در كارها .\r\nاشتداد از نظر مفهوم فلسفى آن مناسب با معناى لغوى آن « قوت » است و مقابل ضعف است و نوعى از حركت در كيف است كه به نام استحاله مىنامند و اشتداد جوهرى را به نام تكون خوانده‌اند . « 4 » صدرا بعد از بيان معنى اشتداد گويد :\r\nاين مسأله كه آيا جوهر هم قابل اشتداد هست يا نه مورد اختلاف است همانطور كه بعضى وجود را قابل اشتداد و ضعف مىدانند و بعضى منكر وقوع مراتب شدت و ضعف در وجودند .\r\nصدرا خود گويد همان‌طور كه اشتداد در كيف واقع است جوهر اشيا نيز قابل شدت و ضعف مىباشند و حركت اشتدادى در جواهر غير قابل انكار است چنان‌كه آب در اثر حركت\r\n\r\n\r\n","description":"","footnote":"\r\n( 1 ) اسفار ، ج 4 ، ص 272 .\r\n( 2 ) همان ، ج 1 ، سفر 1 ، ص 299 .\r\n( 3 ) همان ، صص 300 - 301 .\r\n( 4 ) همان ، سفر 2 ، ص 273 .\r\n","page_name":" 80 ","page_number":80},
  {"content":"\r\n\r\nاشتدادى موجود در جوهر و كيف متدرجا تبديل به هوا مىشود . « 1 » او گويد و از چيزهايى كه مؤيد وقوع شدت و ضعف و حركت اشتدادى در جوهر و بالأخره اشتداد جوهرى است تحولات و تطوراتى است كه در منى انسان از به دو انشا تا وصول به مراتب كمال جسميت و تماميت و كمال نفس ناطقه و عقل مستفاد واقع است چنان كه در حركت جوهريه بيايد .\r\nاو در مورد اشتداد در وجود گويد : وجود اصل در موجوديت اشيا بوده و ماهيات تابع انحاى وجودات‌اند و افراد وجود بعضى شديد و بعضى ضعيف و بعضى اشد و بعضى اضعف‌اند .\r\nو بالجمله اشتداد اعم از آن‌كه در هيأت كيفيه و يا در صور جوهريه باشد عبارت از حركت در وجود اشيا است نه در ماهيات آن‌ها زيرا ماهيات امورى عدمى اعتبارىاند .\r\nاصولا چون ملا صدرا قايل به وقوع حركت در مقوله جوهر است جواهر را دائما در حال تجدّد و انصرام مىداند و اين خود بدين معنى است كه جواهر قابل شدت و ضعف‌اند و تشكيك در مقولهء جوهر به مانند كيف است .\r\nملا صدرا گويد وجود اصل است در موجوديت و ماهيات تابع انحاى وجودات است و بيان شد كه افراد وجود پاره‌اى اشدّ و پاره‌اى شديد ، پاره‌اى اضعف و پاره‌اى ضعيف‌اند و اين خود اشتداد است و بدين ترتيب تقرر و اصالت در جواهر هم به وجود است و وجود قابل شدت و ضعف است و مىگويد همهء جواهر به جز عقل مجرد و همهء اعراض مشكّك‌اند و قابل شدّت و ضعف . ملا صدرا مىگويد : نطفه مراتب كمال را طى مىكند تا انسان بالغ و بزرگ مىشود اين خود سير در جوهر است .\r\nملا صدرا مسأله انقلاب عناصر را به يكديگر نيز مثال مىآورد كه مثلا آب حار مىشود و حرارت آن شدت مىيابد و مائيت آن به تدريج نقصان مىيابد تا اين‌كه تبديل به بخار مىشود يعنى صورت مائى زايل مىشود و صورت بخارى پيدا مىكند . « 2 » و أمّا الذي ذكره الشيخ و غيره في نفي الاشتداد الجوهري « 3 » من قولهم لو وقعت حركة في الجوهر و اشتداد و تضعّف و ازدياد و تنقص فإما أن يبقى نوعه في وسط الاشتداد مثلا أولا يبقى ؛ فإن كان يبقى نوعه فما تغيرت الصورة الجوهرية في ذاتها بل إنما تغيرت في عارض فيكون استحالة لا نكونا . و إن كان الجوهر لا يبقى مع الاشتداد مثلا فكان الاشتداد قد أحدث جوهرا آخر ، و كذا في كل آن يفرض للاشتداد يحدث جوهرا آخر فيكون بين جوهر و جوهر آخر إمكان أنواع جواهر غير متناهية بالفعل ، و هذا محال في الجوهر ، و إنما جاز في السواد و الحرارة حيث كان أمر موجود بالفعل أعني الجسم ، و أما في الجواهر الجسماني فلا يصح هذا إنا لا يكون هناك أمر بالفعل حتى فرض في الجوهر حركة انتهى .\r\nفاقول : فيه تحكّم و مغالطة نشأت من الخلط بين الماهيّة و الوجود و الاشتباه في أخذ ما بالقوة مكان ما بالفعل ؛ فإنّ قولهم إما أن يبقى نوعه في وسط الاشتداد إن اريد ببقائه وجوده بالشخص فنختار إنه باق على الوجه الّذى مرّ لأنّ الوجود\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 275 .\r\n( 2 ) همان ، صص 274 ، 275 و ج 1 ، سفر 1 ، ص 423 .\r\n( 3 ) همان ، ج 3 ، ص 85 .\r\n","page_name":" 81 ","page_number":81},
  {"content":"\r\n\r\nالمتصل التدريجى الواحد أمر واحد زماني و الاشتداد كمالية في ذلك الوجود و التضعف بخلافها ، و إن اريد به إنّ المعنى النوعي الّذي قد كان منتزعا من وجوده أولا قد بقي وجوده الخاص به عند ما كان بالفعل بالصفة المذكورة الّتي له في ذاته فنختار « 1 » إنه غير باق بتلك الصفة ، و لا يلزم منه حدوث جوهر آخر أي وجوده بل حدوث صفة اخرى ذاتية له بالقوة القريبة من الفعل ، و ذلك لأجل كماليته أو تنقصه الوجوديين ؛ فلا محالة يتبدل عليه صفات ذاتية جوهرية ، و لم يلزم منه وجود أنواع بلا نهاية بالفعل بل هناك وجود واحد شخصى متصل له حدود غير متناهية بالقوة بحسب آنات مفروضة . . .\r\n\r\nاشتراك وجود -\r\nدر تحت عنوان كلمهء وجود بيان خواهد شد كه يكى از مسائل مهم فلسفى كه مورد اختلاف فلاسفه است مسألهء وجود است اختلاف بر اين مبنى است كه آيا وجود متحقق در خارج است يا نه ، توضيح آن‌كه وجود يعنى هست مقابل عدم است يعنى نيست و اين مفهوم هست و هستى بر تمام موجودات متقررهء در خارج صادق است يعنى تمام اشياى خارجى كه تكون و تقرر يافته‌اند بر آن‌ها « هست » و وجود اطلاق مىشود و اين يك معنى رابطى و مفهوم اعتبارى است ، مورد اختلاف اين است كه آيا اين مفهوم اعتبارى را مصداق متقرر خارجى هست كه وجود خارجى عينى باشد يا آن‌كه در خارج آن‌چه متقرر است ماهيت است و چيزى به نام وجود در خارج نيست .\r\nالبته در محل خود توضيح داده خواهد شد كه در خارج و عالم عين يك امر زيادتر نيست يعنى هر موجودى در خارج يك چيز است نه دو چيز و اختلاف در اين است كه آن يك چيز آيا وجود است يا ماهيت و بر فرض كه وجود است آيا اختلاف وجودات متخالفه به چيست و « ما به الاختلاف و ما به الاشتراك » آن‌ها چيست .\r\nاطلاق مفهوم وجود بر آن‌ها از چه باب است و آن وجود خارجى متقرر متحقق چه وضعى دارد آيا يك وجود است ذو مراتب و يا وجودات متخالفه‌اند و مصاديق متعددهء متخالفة الهويات‌اند به ذات خود و همه افراد وجودند يعنى صدق مفهوم وجود بر آن‌ها از باب صدق نوع است بر افراد و يا مصداق يكى است ذو مراتب و آن مراتب همان حدود اشيا است كه ماهيات ناميده مىشوند آرا و عقايد و انظار زياد است . « 2 » فظهر مما ذكرنا ان مفهوم الوجود العام امر ذهنى منتزع من الموجودات بسبب الوجودات المقومة لها و لذالك المفهوم حصص متكثره بتكثر الوجودات الخاصه و تلك الحصص متمائلة المعانى و هى معذالك المفهوم المشترك الداخل فيها زائدتان على الماهيات و على الوجودات الخاصه . « 3 » صدرا گويد همان‌طور كه در مسأله اصالت وجود خداى متعال من را هدايت و راهنمايى كرد كه دريابم كه اصل و آن‌چه متقرر است وجود است در اين مسأله هم به راهنمايى خداى متعال دريافتم كه سواى مفهوم عام اعتبارى انتزاعى وجود را حقيقتى است در خارج كه مشترك به اشتراك معنوى است ميان افراد و وجودات و حقايق متعدده و متكثر كه بذاته\r\n\r\n\r\n","description":"","footnote":"\r\n( 1 ) اسفار ، ج 3 ، ص 85 .\r\n( 2 ) همان ، ج 1 ، سفر 1 ، ص 68 .\r\n( 3 ) رسائل ، ملا صدرا ، ص 119 .\r\n","page_name":" 82 ","page_number":82},
  {"content":"\r\n\r\nمتعدد و متكثرند نه « مجرد عارض الاضافه » كه متماثل باشند و اختلاف وجودات به كمال و نقص است در نفس طبيعت وجود و وجودات مختلف متفق الاصل‌اند و از سنخ حقيقت بسيطه‌اند مانند نور كه مشترك ميان انوار قويه و ضعيفه است و اشتراك حقيقت وجود ميان وجودات مانند اشتراك كلى بين افرادش نيست بلكه نوعى ديگر از اشتراك است و بالجمله در اين جا چهار امر است .\r\nيكى مفهوم عام اعتبارى انتزاعى و ديگرى حقيقت واحدهء بسيطهء عينيه و سه ديگرى موجودات متعدده و متكثره كه حصص‌اند و چهارم وجودات خاصه .\r\nو مراد از اشتراك معنوى ، وجود به معنى دوم است كه حقيقت عينيه باشد كه افرادش عبارت از وجودات خاصه‌اند .\r\nمفهوم عام اعتبارى انتزاعى منتزع از موجودات است به سبب وجودات خاصه كه مقوم آن هستند و آن مفهوم را حصص متكثره است به واسطهء اضافه مفهوم عام اعتبارى به خارج و وجودات خاصه و آن حصص و آن مفهوم هر دو از امور عقلى بوده و زايد بر ماهيات و بر موجودات خاصه‌اند .\r\nاما وجودات خاصه مختلف‌اند به شدت و ضعف و همان‌طور كه ماهيات متخالفه المعانىاند اين وجودات متخالفة الحقايق‌اند لكن ماهيات معلومه الاسامىاند و وجودات مجهولة الاسامىاند .\r\nو بالجمله امر واحد بسيط عينى كه حقيقت وجود است مشترك است ميان وجودات خاصه به اشتراك معنوى و وجودات خاصه همان مراتب امر واحد بسيطاند و آن حقيقت واحدهء عينيه سارى است در تمام مراتب و كلى است نه به معنى كلى طبيعى يا منطقى و يا عقلى بلكه كلى بودن آن به معنى ديگرى است مثلا معنى سعى و سعهء وجودى پس اشتراك آن هم بر وجودات خاصه نوع ديگرى است و از انواع اشتراكات معروفه جدا و ممتاز است و معنى اشتراك معنوى در اين جا همين است .\r\nمفهوم وجود ذاتى است و داخل در حصص است و مفهوم نوعى براى حصص خود مىباشد و حصص افراد متمايل‌اند و متعدد كه به مجرد اضافهء آن مفهوم به اشيا پديد مىآيند در عقل و بنابر اين هم مفهوم وجود و هم حصص از امور عقلى و زايد بر وجودات خاصه‌اند نه به معنى زيادت خارجى بلكه زيادت عقلى و تصورى . « 1 » لكن الباحثين من المتأخرين لذهولهم عن بعض مقدمات هذا البرهان او ضعف عقولهم عن ادراك معنى الاشد و الا ضعف فى حقيقة الوجود - ربما يقع بينهم الاعتراض على هذا المنهج ، تارة بانه لا معنى لكون حقيقة واحدة مختلفة بالكمال و النقص بحسب اصل تلك الحقيقة حتى يكون ما به الاتفاق و ما به الاختلاف معنى واحدا و تارة بعد تسليمه بانّا لا نسلّم أن الكمال مقتضى اصل الحقيقة و أن القصور يقنضى المعلولية و الافتقار الى ما هو الكامل .\r\nفنقول : الامر المشترك موجود فى الخارج و ان كان ظرف عروض الاشتراك انما هو الذهن ؛ فهذا الامر المشترك معنى واحد ذاتى لافراده المختلفة بالكمال و النقص و غيرهما من التعينات كما هو مذهبه فاذن للعقل ان ينظر اليه من حيث هو هو لانه امر عقلى سواء اعتبر معه الوحدة\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 69 .\r\n","page_name":" 83 ","page_number":83},
  {"content":"\r\n\r\nالعقلية او لم تعتبر فيجدها امّا مقتضية لشىء من خصوصيات الاقسام و مراتبها من الكمال و النقص فيحكم بان ما عدا تلك الخصوصية او تلك المرتبة ليس من افراده الذاتية ، و امّا غير مقتضية لشىء منها فيكون كل من المراتب و الخصوصيات بسبب امر زائد على طبيعتها المشتركة ، فالقول : « بأنّ ما به الاختلاف بالكمال و النقص به عين ما به الاتفاق فيما له مهية مشتركة كليّة » فعلم و تحّقق : أنّ شيئا من المهيات غير قابل للكمال و التّفص و الاشدّ و الاضعف الا بامور زائدة عليها ، و مثل هذا الاشكال غير وارد على حقيقة الوجود اذا كانت متفاوتة الدرجات ، اذ ليس للوجود طبيعة كلية ذهنية يكون لها انحاء من الحصولات كمهية الانسان او الفرس او غيرهما ، حيث انّ لها حدّا واحدا ، و معنى معيّنا ، مشتركا بين الكثرين متشخصا بتشخصات ، موجودا بوجودات زائدة تلك التشخصات و الهويّات على ذلك المعنى ، بحيث اذا جردّه العقل عن واحد واحد منها حصل فيه من كلّ منها أمر واحد ، و اذا فرض تلبّسه باىّ تشخص كان صار عين ذلك التشخص ، لان حقيقة الوجود ليست الّا نفس التشخصّات و الهويات كما علمت ، فاذا كان مشكّكا متفاوتة المراتب شدة و ضعفا او تقدما و تأخرا لا يمكن تحليله الى طبيعة مشتركة و تخصيص زايد . « 1 »\r\n\r\nاشتياق -\r\nميل مفرط را اشتياق گويند يكى از مقدمات عامه فعل شوق مؤكد است كه به دنبال آن جزم و عزم و به دنبال آن حركت عضلات براى انجام فعل است . ملا صدرا در مقام بيان زمان پديدار شدن ميل و به دنبال آن اشتياق گويد : اشتياق و ميل در حال فقدان كمال حاصل مىشود و از اين رو است كه در همه موجودات ممكن عشق سارى است چرا كه همه موجودات فاقد كمال و يا فاقد مقدارى از كمالند و اصولا همه موجودات به نحوى ناقص‌اند از مفارقات عقليه و نفسيه گرفته تا برسد به عناصر مفرد و بالأخره هيولاى عناصر و همان‌طور كه حيات سارى در همه موجودات است عشق هم سارى در همه موجودات است و وجود سارى در همه ممكنات است زيرا وجود يك حقيقت است و آن عين علم ، عين قدرت ، عين حيات است و چون ثابت شد كه هر موجودى اعم از آن‌كه بسيط باشد يا مركب داراى حيات و شعور است لا محاله او را عشق و شوق و اشتياق است .\r\nعشق . « 2 »\r\n\r\nاشياى صورى -\r\nمنظور صور اشياء و ظاهر اشياء و بالأخره صور ذهنى است . « 3 »\r\n\r\nاصالت وجود -\r\nاز مسائل مهم فلسفى كه از ديرباز مورد بررسى و جدال و نزاع فلاسفه بوده است مسأله اصالت وجود و يا اصالت ماهيت بوده است . پاره‌اى طرف‌دار اصالت وجود و پاره‌اى طرف‌دار اصالت ماهيت بوده‌اند و قهرا هيچ گروهى پيرو اصالت دو امر يعنى هم وجود و هم ماهيت نبوده‌اند و عقلا هم درست نيست مطلب بدين سان شروع مىشود .\r\nهر موجودى در مقام تحليل ذهنى به دو جزء تجزيه و تحليل مىشود . وجود و ماهيت از اين رو گفته‌اند كل شىء زوج تركيبى له وجود و\r\n\r\n\r\n","description":"","footnote":"\r\n( 1 ) اسفار ، ج 6 ، صص 17 - 21 .\r\n( 2 ) همان ، ج 2 ، سفر 3 ، ص 150 .\r\n( 3 ) همان ، ج 1 ، سفر 1 ، ص 300 .\r\n","page_name":" 84 ","page_number":84},
  {"content":"\r\n\r\nماهية . اين دو چيز بودن هر چيزى مربوط به ذهن و تحليل عقلى است و الا در عالم عين يك چيز دو چيز نيست و بالأخره آن‌چه « 1 » و در خارج از ذهن ماست و آثار خاص بر آن مترتب است يك چيز است و اين آتش است كه مىسوزاند و يك چيز است نه دو چيز . بحث اصلى فلاسفه اين است كه سوزندگى آتش مربوط به وجود او است يا ماهيت او به عبارت ديگر اين آثار خارجى كه به طور محدود يا نامحدود مترتب بر آتش است مربوط به وجود او است يا ماهيت او .\r\nو اين امر عينى خارجى ماهيت است يا وجود مشائيان و شهاب الدين سهروردى گويند آن‌چه در خارج است و آثار بر آن مترتب است ماهيت وجود است ، وجود يك مفهوم ذهنى است كه از روابط بين موضوع و محمول انتزاع مىشود ، نان هست ، درخت هست ، آب هست ، آتش موجود است . درخت سبز است ، هوا سرد است و اين « است » ها و « هست » ها نوعى رابطه‌اند و امور انتزاعىاند . و هستى و وجود يك مفهوم كلى است كه در خارج مصداق ندارد و منشأ انتزاع همان روابط است . اين مسأله از اقدم روزگار هم مطرح بوده است لكن از روزگار ابن سينا اصالت وجود يا ماهيت به عنوان يك مسألهء فلسفى مورد توجه فلاسفه بوده است .\r\nو بايد يادآور شد كه همهء فلاسفه دربارهء خداوند ، وجود را عين ماهيت مىدانند و قاعدهء هر ممكن زوج و تركيبى است را صرفا در باب ممكنات درست مىدانند و نه در مورد واجب الوجود .\r\nملا صدرا مىگويد وجود سه مرحله دارد يا سه نوع است :\r\n1 - مفهوم وجود به معنى يك مفهوم كلى كه اطلاق بر اشياى مختلف مىشود كه همان مفهوم هستى باشد اين مفهوم يك امر كلى ، اعتبارى و انتزاعى است و ذهنى است و از معقولات ثانيه است .\r\n2 - مصداق اين مفهوم يعنى وجود مصداقى .\r\nبحث اساسى هم همين است كه اين مفهوم عام اعتبارى آيا مصداق خارجى دارد و آيا آن‌چه در خارج است و آثارى بر آن مترتب است مصداق همين مفهوم وجود است و يا مصداق مفهوم ماهيت است ، ملا صدرا مىگويد مصداق خارجى آن وجود است و نه ماهيت و آثار مترتب خارجى مربوط به وجود است و نه ماهيت .\r\n3 - وجود منبسط كه فيض اقدس است ، همان مصداق وجود است . توضيح اين‌كه ملا صدرا مىگويد اين مفهوم عام بديهى داراى مصداق است و اين مصداق دو مرحله دارد يكى مرحلهء اصل وجود و كانون وجود كه ذات حق تعالى باشد و مرحلهء ديگر كه از همان وجود قوى و كامل و اكمل افاضه مىشود كه نام آن را وجود منبسط بر عالم گذارده است . و از اين جا روشن مىشود كه از توابع و لوازم اصالت وجود وحدت آن مىباشد . ملا صدرا مىگويد اشياى متعدد و عالم متكثر همه وجودات خاصه‌اند كه ناشى از وجود منبسطاند و بلكه وجود منبسط رسمى عين وجودات خاصهء موجودات عالمند .\r\nپس مفهوم وجود مشترك و محمول است بر افراد ما تحت خود از باب حمل تشكيك نه تواطؤ . و مىگويد : مشترك بودن مفهوم وجود بين همه موجودات از اوليات است و اين\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 35 - 36 .\r\n","page_name":" 85 ","page_number":85},
  {"content":"\r\n\r\nاشتراك معنوى است و نه لفظى يعنى معنى خاصى در همه اشيا هست كه در آن معنى مشتركند و اين لفظ بر مصاديق وجود كه در وجوديت مشتركند اطلاق مىشود . و مىگويد همه اشيا حتى رابطهء در قضايا و احكام نوعى از وجودند و آن اشيا در تمام احكام با اختلاف در موضوعات و محمول در يك معنى مشتركند و وجود بر آن‌ها اطلاق مىشود .\r\nوى گويد موجودات خاصه در شدت و ضعف و نقص و كمال و اوليّت و آخريّت مختلف‌اند پاره‌اى شديد و پاره‌اى اشد ، پاره‌اى ناقص و پاره‌اى كامل و پاره‌اى اشدّ و اكمل و ائم‌اند و يك وجود است مراتب دارد .\r\nپس وجود عام بديهى يك اعتبار عقلى است و به هيچ وجه مقوم افرادش نيست و يك امر ذهنى است « 1 » نه جنس است و نه فصل است و نه نوع براى افراد ، بلكه يك امر اعتبارى است و منشأ اعتبار و انتزاع آن وجودات خاصه است كه حقايق اشياء وجودات خاصهء آن‌ها است در رأس قاعدهء وجودات خاصّه وجود خاص است اقوى و اشد و اكمل از همهء وجودات و آن ذات خداست و مراتب ديگر وجودات خاصهء فيض ، آن مرتبهء اقوى و اكمل است . از اين رو مىگويد تخصص هر وجودى يا به نفس حقيقت وجود است يا به مرتبه‌اى از تقدم و تأخر و شدّت و ضعف يا به نفس موضوعش مىباشد . تخصص وجود به نفس حقيقت تامّه واجبى و به مراتب آن در تقدم و تأخر و شدّت و ضعف و غنى و فقر يك نوع تخصص به شؤون ذاتى وجود است . به اعتبار نفس حقيقت بسيط خود و اما تخصص وجود به موضوع و موضوعات يعنى ماهيات متصف به آن در اعتبار عقل است و نه به اعتبار شؤون ذاتى آن و به عبارت ديگر موجودات متكثره هر كدام وجودى دارند و ماهيتى و بديهى است كه موجودات داراى مراتب مختلف‌اند . پاره‌اى قوى ، پاره‌اى اقوى ، پاره‌اى ضعيف ، پاره‌اى اضعف ، پاره‌اى تام و پارهء ناقص ، پاره‌اى اتّم و پاره‌اى انقص و اين امرى است ثابت و مسلّم . ملا صدرا گويد وجود در تمام اين مراتب يكى است در وجوديت نهايت مراتب دارد وجود ناقص ، وجود انقص وجود كامل ، وجود اكمل ، وجود شديد ، وجود اشدّ ، وجود ضعيف و وجود اضعف در همه مراتب وجود ثابت است لكن مراتب دارد هم كامل وجود است و هم اكمل ، هم ناقص وجود است و هم انقص مانند نور ، كه نور كم ، نور است و نور زياد هم نور است و موضوعات بين ماهيات چيزى جز حدود مراتب وجود نيست .\r\nملا صدرا گويد جميع موجودات امكانيه و هستىهاى ارتباطى تعلقى ، اعتبارات و شؤون وجود واجب و شعاع‌هاى نور قيّومىاند و به حسب هويت استقلال ندارند و صرف تعلق به وجود واجب‌اند پس روشن شد كه مفهوم وجود كه خود اعتبار ذهنى است افرادى و مصاديقى دارد در خارج و در حقيقت افراد خارجى آن يك فرد است كه مراتب دارد يك مرتبهء آن‌كه قائم به ذات است و مرتبهء اشد و اكل و اتم است ذات حق است و مراتب ديگر ، فيض آن مرتبه‌اند و در عين حال نظر به ذات آن مراتب كه هويات وجوديه را تشكيل مىدهند . هويات بسيطه‌اند و متقوم از جنس و فصل نمىباشند و مغايرت ماهيت با وجود اتصاف آن به وجود يك\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 36 .\r\n","page_name":" 86 ","page_number":86},
  {"content":"\r\n\r\nامر عقلى و تحليل ذهنى است و نه خارجى . « 1 » ملا صدرا براى روشن شدن مسأله ، مسأله اصالت نور شهاب الدين سهروردى را به ميان آورده است و مىگويد گاه نور گفته مىشود و معنى مصدرى از آن خواسته مىشود يعنى نورانيت شىء از اشيا كه اين معنى ذهنى است و وجود خارجى ندارد . و گاه نور گفته مىشود و امرى كه ظاهر بالذات و ظاهر كنندهء غير است اراده مىشود يعنى امرى كه خود به خود روشن است و روشنايى اشياى ديگر از او است مانند ذات حق و عقول و نفوس و انوار عرضيّه معقوله و يا محسوسه مانند نور كواكب و چراغ‌ها . اين نور است كه در خارج موجود است و اطلاق نور بر اين نور خارجى به تشكيك است يعنى به تشكيك اتفاقى كه مرتبهء شديد و ضعيف و ناقص و كامل همه نورند و اين نور خارجى موصوف به كليت و جزئيت نمىشود و چون آن چه موصوف به كلّيت و جزئيت است امر ذهنى است و اين نور صريح ، فعليّت و ظهور و وضوح است . ملا صدرا در اين مسأله كاملا تعريف نور و مراتب آن را از شهاب الدين سهروردى گرفته است ، بيان شد كه شهاب الدين سهروردى از كسانى است كه فرض اصالت وجود را قبول ندارد لكن طبق رويهء خود كه پيروى از سنت مشرق زمين و فلسفهء آن مىباشد نور را اصيل مىداند ، نور حقيقى و معنوى را اصيل و داراى مراتب مىداند و به نظر مىرسد كه ملا صدرا در اصل فرض اصالت وجود كه لازمهء آن وحدت وجود است از اساس انديشه شهاب الدين در اصالت نور نيز متأثر شده باشد .\r\nشهاب الدين سهروردى گويد حكمت اشراق كه من احيا كنندهء آن مىباشم مبتنى بر نور و ظلمت است كه البته خود توضيح مىدهد كه ظلمت عدمى است و عدم النور است پس باقى مىماند نور ، وى اجسام را برزخ مىداند كه نه نورند و نه ظلمت .\r\nملا صدرا مىگويد : همه چيز وجود است يك مرتبهء اقوى و اكمل ، وجود حق است و بقيهء مراتب وجودات ممكنه‌اند ، ماهيات از مراتب گرفته مىشود يا انتزاع مىشوند و يك امورى انتزاعى مىباشند . جهان دريايى از وجود است ، اين دريا امواج دارد كه امواج دريا جداى از دريا نمىباشند ، موقعى كه نسيم بوزد دريا تبديل به امواج مىشود و موقعى كه دريا آرام شود امواج جزء دريا مىشوند . اين امواج متكثر همه مربوط به دريايند و تكثر آن‌ها يك امر اعتبارى است كه نسيمى وزيده است و تكثرات به وجود آمده‌اند .\r\nتكثرات نموده‌اند و نه بود ، مىنمايند و نمىپايند اين تكثرات ماهيات‌اند كه حدود امواج دريايند .\r\nشهاب الدين مىگويد جهان همه نور است و اين نور نامتناهى است و حدود نور كه مراتب نور باشد ، ماهيات‌اند .\r\nملا صدرا در تعبيرى روشن‌تر گويد : وجود هم مانند نور گاه اطلاق بر معنى انتزاعى عقلى مىشود كه از معقولات ثانى است و مفهومات مصدرى كه فى نفس الامر تحققى ندارد كه آن را وجود اثباتى گويند و گاه اطلاق شود بر امر حقيقى كه طريان عدم و لا شيئت از ذات او برّى و به دور است . و نسبت وجود انتزاعى به وجود حقيقى مانند نسبت انسانيت ( مفهوم ) است به انسان ( خارجى ) و ابيضيت ( مفهوم ) به بياض . و گويد : وجود حقيقى عينى ، حقيقتى واحد و\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 49 - 56 .\r\n","page_name":" 87 ","page_number":87},
  {"content":"\r\n\r\nنوعى بسيط است كه نه جنس دارد و نه فصل و نه معروض كليت است و نه جزئيت و تعدد و تميز آن از قبل ذاتش مىباشد نه به امرى خارج از ذات . « 1 » و ظهور وجود به ذاته در هر مرتبه‌اى از مراتب وجودات و تنزل آن به هر شأنى از شؤونات موجب ظهور مرتبه‌اى از مراتب ممكنات مىشود و به تعبير ابن عربى ، عينى از اعيان ثابته و هر اندازه مراتب نزول زيادتر باشد و از منبع وجود دور تر باشد ظهور إعلا و ظلمات در وجود به صفت وجود زيادتر است و وجود در اعيان مظاهر محجوب و پوشيده‌تر مىشود و هر چه تنزلش از شدت نوريت زيادتر باشد و نوريت آن ضعيف‌تر شود ادراك آن براى موجودات ضعيف نازل و انسان‌ها سهل‌تر و ظاهرتر است .\r\nچنان كه انسان‌ها از جهت تصور بينايى و حدود و شرايطى كه براى ابصار و ديد هست قرص خورشيد را به دشوارى توانند ديد و نور يك ستاره كوچك را توانند به راحتى ديدن و خفاش مطلقا از ديدن نور عاجز است پس نور هر چه قوىتر رؤيت آن براى انسان‌ها دشوارتر و هر چه ضعيف‌تر رؤيت آن آسان‌تر . و چنين است وضع وجود قوى و اقوى و وجودات ضعيفه كه مراتب نازل همان وجود اقوى مىباشند .\r\n\r\nاصحاب اعتبار -\r\nكسانى كه قايل به اعتباريت وجودند و گويند موجوديت اشيا به ذوات ماهيات است اصحاب اعتبار گويند .\r\nاصالت وجود . « 2 »\r\n\r\nاصحاب المعارج -\r\nاين اصطلاح را ملا صدرا به افرادى اطلاق كرده است كه طبق نقل تاريخ فلاسفه صاحب معراج روحانى و خلع كالبد بوده‌اند مانند افلاطون طبق نقل شهاب الدين و هرمس و چند تن از فلاسفهء ايران زمين مربوط به قبل از اسلام . « 3 »\r\n\r\nاصحاب الهياكل -\r\nفرقه‌هاى صابئيان را گويند ، آن‌ها را اصحاب الروحانيات هم ناميده‌اند آن‌ها بر آن بودند كه انسان‌ها بايد بين خود و خداى خود وسايطى داشته باشند و آن متوسط از ديدگاه آن‌ها هياكل سيارات است كه آن‌ها را ارباب و الهه مىناميدند و خداوند را رب الارباب مىناميدند و پاره‌اى از آنان آفتاب را رب الارباب مىدانستند ، آنان به خاطر تقرب به خداوند ، به هياكل عبادات تقرب مىجستند .\r\nملا صدرا گويد آن كه اسامى بروج و كواكب را نهاد و آن‌ها را در بيوت خود مرتب كرد و براى آن‌ها شرف و بال و اوج و حضيض و غيره مقرر كرد ، هرمس حكيم يا ادريس بود كه از انبيا بزرگ بود از اين رو صابئيان را پيروان هرمس مىدانند . « 4 »\r\n\r\nاصحاب انطباع -\r\nكسانى كه در ابصار گويند شبحى از مرئى در جلديه چشم منطبع شده و ديد از اين راه حاصل مىشود در برابر اصحاب شعاع . « 5 »\r\n\r\nاصحاب بعد -\r\nكسانى كه در تعريف مكان گفته‌اند كه مكان عبارت از بعد مجرد است كه منطبق بر مقدار جسم است اصحاب بعد گويند . « 6 »\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 65 .\r\n( 2 ) همان ، صص 41 ، 68 .\r\n( 3 ) همان ، ص 330 .\r\n( 4 ) تفسير ملا صدرا ، ج 2 ، ص 119 .\r\n( 5 ) اسفار ، سفر 4 ، ص 195 .\r\n( 6 ) مباحث المشرقيه ، ص 222 .\r\n","page_name":" 88 ","page_number":88},
  {"content":"\r\n\r\n\r\nاصحاب شعاع -\r\nكسانى كه در مورد چگونگى حصول و ماهيت ابصار گويند ابصار به واسطهء خروج شعاع از بصر و وقوع آن بر سطح مبصرات حاصل مىشود اصحاب شعاع گويند . ابصار « 1 »\r\n\r\nاصحاب شمال -\r\nاين اصطلاح مأخوذ از قرآن مجيد است . گمراهان را اصحاب شمال ناميده است . « 2 »\r\n\r\nاصحاب نقل -\r\nپيروان كتب تناسخ - تناسخيه . « 3 »\r\n\r\nاصل الحكمة القويمه -\r\nمراد از حكمت قويمه ، حكمت ايمانى است . « 4 »\r\n\r\nاصل الهويت -\r\nصدرا از اطلاق اين اصطلاح ذات حق را اراده كرده كه به طور جمع « اصل الهويات » هم گاه اطلاق كرده است . « 5 »\r\n\r\nاصول اعلون -\r\nمراد صدرا از اطلاق اصول اعلون صوره مفارقهء در علم حق است . مثل نوريه\r\n\r\nاصول الدين -\r\nاصول دين و اركان يقين عبارت از علم به احوال مبدأ است از توحيد و عدل و اسرار معاد و سرّ نبوت و امور متعلق به آن .\r\n\r\nاضافه -\r\nيكى از مقولات نه گانه عرضى و عبارت است از نسبت متكرر ما بين دو امر به طورى كه نسبت از هر دو طرف تكرار شود ( بدان گونه كه تعقل هر يك مستلزم تعقل ديگرى باشد مانند نسبت ابوت و بنوت ما بين اب و ابن و نسبت فوقيت و تحتيت ما بين دو امر ) و واجب است كه هر دو امر در عدد ( و هم‌چنين در قوه و فعل ) متكافى باشند ( بدين معنى كه اگر يكى از دو امر واحد باشد ديگرى هم واحد باشد و هر گاه يكى از دو امر متعدد باشد ، ديگرى نيز متعدد و در عدد مساوى با ديگرى باشد ؛ و نيز اگر يكى از دو امر بالقوه و يا بالفعل باشد ديگرى هم بالقوه و يا بالفعل باشد ) و بايد دانست كه اضافه عارض بر كليهء موجودات مىگردد ، به خصوص واجب الوجود كه مبدأ كل موجودات است ( زيرا نسبت كليهء موجودات به مبدأ نسبت فقر به غنا و نسبت امكان به وجوب و نسبت معلول به علت است ؛ و نسبت واجب الوجود به كليهء موجودات نسبت معكوس است و طرفين نسبت نيز متكافى در عدداند . زيرا طرف واجب الوجود مفهوم ممكن الوجود است نه افراد خارجى و نسبت عليت و معلوليت همانطور كه در درجهء اول ما بين ممكن الوجود و واجب الوجود است ، همين طور ما بين مراتب طوليهء وجود ، نسبت عليت و معلوليت داير است ) . « 6 »\r\n\r\nاضافه اشراقى -\r\nدر برابر اضافهء مقولى كه نسبت بين دو امر است ، اضافهء اشراقى يك طرفى است چنان كه گويند علم خداوند به اشيا از باب اضافهء اشراقى است و علم او به اشيا عين خلق اشيا است يعنى يك طرف علم اشيا نمىباشند ، علم او خلق اشيا است ، و علم حق است كه موجودات را از كتم عدم به وجود آورد و لذا گويند علم خداوند علم فعلى است . علم\r\n\r\nاضغاث احلام -\r\nدر تحت عنوان كلمهء رؤيا بيان خواهد شد كه رؤياها و خواب‌هايى كه\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 191 - 195 .\r\n( 2 ) تفسير سوره يس ، ملا صدرا ، ص 262 .\r\n( 3 ) اسفار ، ج 2 ، سفر 4 ، ص 27 .\r\n( 4 ) همان ، ج 1 ، سفر 1 ، ص 232 .\r\n( 5 ) رسائل ، ملا صدرا ، ص 64 .\r\n( 6 ) اسفار ، ج 1 ، سفر 2 ، ص 200 .\r\n","page_name":" 89 ","page_number":89},
  {"content":"\r\n\r\nصرفا بر مبناى تركيبات خيالى و فعاليت و سازندگى قوت متخيله باشد و از راه اتصال نفس به عقل فعال نباشد اضغاث احلام گويند زيرا قوت متخيله مدام در فعاليت است حتى در حال خواب و از اين جهت صورى را كه در خزانهء خود دارد گرفته و از تركيب و تأليف آن‌ها امورى را مىسازد و مىآفريند و اين‌گونه رؤياها را رؤياى كاذبه گويند و گاه هم آن چه را نفس در اثر اتصالش به عقل فعال در مىيابد در اثر غلبهء قوت متخيله مورد تصرف او واقع مىشود و امورى بر آن مىافزايد و يا كم مىكند اين نوع رؤياها نيز كاذبند .\r\nو اگر قوت متخيله غالب نباشد و نفس صاف و مصفا باشد و آن چه را در اثر اتصال به عقل فعال دريافته بدون كم و كاست تحويل حافظه داده شود و در تذكار واقع گردد رؤياى صادقه خواهد بود . « 1 »\r\n\r\nاعادهء معدوم -\r\nيكى از مباحث مورد نظر اغلب فلاسفهء اسلام اين بحث است كه آيا امورى كه موجوداند و معدوم مىشوند امكان دارد كه عينا بازگردند و عود كنند ، به همان شكل و خصوصيات و ذاتيات و عرضيات گذشته كه در وجود اول داشته‌اند .\r\nبه اين معنى كه موجودى كه بوده است و معدوم شده است با تمام خصوصيات مجددا در دار وجود بيايد و كسوت وجود پوشد . فلاسفه و از جمله ملا صدرا گويند امكان ندارد و اصولا معقول نيست . زيرا هر موجودى داراى يك هويت است و يك عدم يعنى مادام كه موجود است داراى يك هويت خاص است ، وقتى كه معدوم شد آن هويت معدوم مىشود و اگر مجددا بازگردد و موجود شود با هويّت ديگر است و به عبارت ديگر يك هويت دو وجود و دو عدم ندارد . و هويت جديد ممكن است مثل آن باشد لكن عين آن نمىتواند باشد . و بالجمله هر هويّت موجود ، با تمام مشخصات زمانى و مكانى و عوارض ظاهرى و نسبت‌هاى معين عبارت از فلان هويّت است و اگر ممكن باشد اعادهء آن بايد با تمام خصوصيات حتى زمان و مكان خاص بازگردد و اعاده زمان امكان ندارد .\r\nو هر يك از اين خصوصيات اگر همراه آن هويت نباشد آن چه نامش را معاد يعنى بازگشته مىگذارند معاد نيست و مثل و شبيه آن مىباشد .\r\nعارفان گويند اصولا در تجلى و فيض خدا تكرارى نيست و خداوند دو بار در يك صورت تجلى نمىكند . ملا صدرا در اين باب اقوال گوناگون و از جمله قول ابن سينا را به تفصيل بيان كرده‌اند . مسأله اعاده معدوم از جهت ارتباط آن با معاد جسمانى مطرح شده است . لكن فلاسفهء اسلام گفته‌اند امتناع اعادهء معدوم ربطى به مسألهء معاد جسمانى ندارد و در عين حال كه گفته‌اند اعادهء معدوم محال است ، قايل به معاد جسمانى هم مىباشند كه در سطور بعد توضيح مىدهيم ، قبل از بحث و بررسى معاد جسمانى توضيحى در باب سعادت و شقاوت مىدهند كه از لوازم معاد است . « 2 » معاد\r\n\r\nاعراف -\r\nصدرا گويد كلمهء اعراف مشتق از عرفان است و اعراف سورى است ميان بهشت و دوزخ كه يك طرف آن عذاب و طرف ديگر آن رحمت است و اهل اعراف كاملان در علم و معرفت‌اند كه هم دوزخيان و هم اهل بهشت\r\n\r\n\r\n","description":"","footnote":"\r\n( 1 ) مبدأ و معاد ، ملا صدرا ، ص 347 .\r\n( 2 ) اسفار ، ج 1 ، سفر 1 ، صص 329 - 361 .\r\n","page_name":" 90 ","page_number":90},
  {"content":"\r\n\r\nآن‌ها را مىشناسند . « 1 »\r\n\r\nاعيان ثابته -\r\nكلمه عين در فلسفه به معناى خارج است و جع آن اعيان است و وجود در اعيان يعنى وجود در خارج و در اصطلاح خاص آن چه را حكيم ماهيت گويد عارف عين و اعيان ثابته نامد و گاه از كلمهء اعيان ثبوت علمى اشيا را مىخواهند .\r\nو گويند ماهيات امكانيه و اعيان متقرره را حالات عقليه و اعتبارات سابقه‌اى بر وجود آن ها مىباشد .\r\nخلاصهء كلام اين كه وجودات خاصه مفصله را يك مرتبه يا وجود سابق اجمالى است و آن مرتبهء اجمالى سابق عبارت از علم حق تعالى است به ذات خود و تعلق علم حق به مراتب الهّيت و شؤون آن ، براى اين وجودات قبل از تنزل و تعدد و تفصيل در آن مرتبهء سابقه عبارت از اسما و صفات ذاتى است كه ماهيات از آن‌ها منبعث مىشوند و همان ماهيات را در مرحله علم اعيان ثابته نامند اين ماهيات در همين مرتبهء سابقه به وجود عينى نيز تابع وجودات خاصهء موجود به وجود سابقه‌اند به اعتبار معلوميت آن‌ها براى ذات حق تعالى ، معلوميت علمى كمالى كه عين ذات او است ، و معلوم بودن آن‌ها به تبع وجودات حقايق امكانيه در علم حق تعالى ، خود منشأ ظهور اين وجودات در مراتب متأخر است .\r\nمطابق با ثبوت علمى در ذات حق و هر گاه وجودات از حق تعالى افاضه شود و تميز و تعدد خارجى يابند با هر يك از آن‌ها ماهيتى از ماهيات متحد شود بدون نياز به جعل جديد و بلكه به نفس فيضان وجود چنان كه شأن هر وجودى است با ماهيت خود . پس در مرتبهء علم حق اعيان تابع وجود حق تعالى مىباشند كه عين علم او است به طور اجمال به وجودات اشيا ، و به طور تفصيل « 2 » بر ماهيات . زيرا علم به علت تامه مستلزم علم به معلولات آن‌ها است و در خارج نيز چنين است زيرا آن چه مجعول و فائض است صرفا انحاى وجودات است ؛ بالذات و ماهيات در فيضان تابع وجودات‌اند و مجعول ؛ به عرض‌اند و معنى گفتار عرفا كه گويند :\r\nموجوديت اعيان و قبول فيض وجودى و استماع امر واجبى آن‌ها به دخول در دار وجود عبارت است از ظهور احكام هر يك از آن‌ها به واسطه نور وجود و نه اتصاف آن‌ها به نور وجود .\r\nو اما شيئت منفى شدهء از انسان در آيه   « هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً »   عبارت از شيئيت وجود متميز مخصوص است نه شيئيت وجود مطلق و همين طور است شيئيت مذكور « كان اللَّه و لم يكن معه شىء » و بالجمله ماهيات امكانيه . تنها شيئيت ثبوتى است نه شيئيت وجودى . پس ماهيات و اعيان ثابته مستهلك در عين جمع سابق بر وجوداند و در تفصيل وجودات در مرتبهء لاحق‌اند و به بيان روشن‌تر اعيان ثابته صور علميه را گويند ، و در اصطلاح حكما ماهيات اشيا را گويند و اعيان صور اسماى الهيه‌اند و ارواح مظاهر اعيان‌اند و اشباح مظاهر ارواحند و حقيقت انسان ، اول در اعيان ثابته تجلى كرد ، و بعد از آن در ارواح مجرده تجلى كرد .\r\n\r\n\r\n","description":"","footnote":"\r\n( 1 ) رساله عرشيه ، ملا صدرا ، ص 188 .\r\n( 2 ) اسفار ، ج 2 ، سفر 1 ، ص 349 .\r\n","page_name":" 91 ","page_number":91},
  {"content":"\r\n\r\nدر مفاتيح الغيب آمده است . « 1 » ان اللَّه تعالى اسماء هى مفاتيح الغيب ، و لها لوازم قسمى بالاعيان الثابتة و كلها فى غيب الحق تعالى و حضرته العلمية ليست الا شئونه و اسمائه الداخلة فى الاسم الباطن ، فلما اراد الحق تعالى ايجادهم ليتصفوا بالوجود فى الظاهر كما اتصفوا بالثبوت فى الباطن اوجدهم باسمائه الحسنى ، و اول مراتب ايجادهم اجمالا فى الحضرة العلمية التى هى الروح الاول ، ليدخلوا تحت حكم الاسم الظاهر و يتجلى عليهم انواره ، فهو مظهر العلم الالهى كما انه مظهر القدرة الالهية ، و هذه الاعيان هى التى تعلق بها علم اللَّه ، فادركها على ما هى عليها و لوازمها و احكامها ، و قد ظهر ان العلم فى المرتبة الاحدية عين الذات مطلقا ، و فى الواحدية التى هى حضرة الاسماء و الصفات صور مغايرة للذات ، نظير ما ذهب اليه الحكماء المشاؤن : ان علمه تعالى بالاشياء صور موجودة بعد وجوده و علمه بذاته ، و هى قائمة بذاته تعالى قيام الاعراض بموضوعاتها ، و عندنا ليست كذلك ، بل هى معان متكثرة انسحب عليها حكم الوجود الواجبى بالعرض و التغاير بينهما ليس بحسب الوجود ، بل بحسب المعنى و المفهوم ، كتغاير المعانى الذاتية لامر بسيط الذات ، فعلم اللَّه بالاشياء علما تفصيليا : عبارة عن المعانى و النسب اللازمة لاسمائه و صفاته و هى : اى الاسماء و الصفات ليست متأخرة فى وجودها عن وجود الذات الاحدية ، تأخر الصفات الزايدة على الشىء عن وجوده ، بل هى موجودة بوجود الذات ، فيكون صفات البارى عين ذاته وجودا و غيرها معنى كما مر ، و كذا الاعيان و المظاهر بالقياس الى الاسماء و الصفات . فتبين و تحقق ان هذه الاعيان قبل وجودها فى الخارج موجودة فى علم اللَّه بالمعنى الذى ذكرناه ، لا كما يفهم من ظاهر كلمات العرفاء : ان ثبوتها منفكة عن الوجود ، كما زعمه المعتزلة من ثبوت المعدوم قبل وجوده ، ثم لما ثبت ان هذه الاعيان قبل وجودها فى الخارج موجودة بوجود الاسماء و الصفات بل بوجود الحق ، فهى هناك غير مجعولة الوجود كما انها غير مجعولة العين ، و هى فى الخارج مجعولة الوجود ، و جعلها هاهنا تابع لجعل الوجودات الامكانية كما ان لا مجعوليتها هناك تابعة للامجعولية الوجود الواجبى .\r\nفحق لاحد ان يقول : ان العلم تابع للمعلوم و حق له ايضا ان يقول : ان المعلوم تابع للعلم لاختلاف الجهتين ، فان تلك الاعيان ثبوتها فى انفسها من حيث هى هى غير وجودها فى علم اللَّه بوجود الذات ، غيرية الماهية من حيث هى لوجودها ، و الاول معلوم و الثانى علم ، فيكون العلم تابعا للمعلوم ثم وجودها فى العلم الاحدى مقدم على وجودها فى الخارج فيكون المعلوم تابعا للعلم .\r\n\r\nاعيان متقرره -\r\nاين اصطلاح را ملا صدرا مرادف با ماهيات امكانيه آورده است و به نظر مىرسد كه در برگزيدن اين اصطلاح متأثر از محيى الدين ابن عربى شده باشد در باب اعيان ثابته . داوود قيصرى مىگويد اعيان ثابته در اصطلاح ابن عربى همان ماهيات ممكنه است در اصطلاح حكما . ملا صدرا گويد : ماهيات امكانيه و اعيان متقرره را حالاتى است عقلى و اعتباراتى سابق بر وجود آن‌ها در خارج . بنابر اين\r\n\r\n\r\n","description":"","footnote":"\r\n( 1 ) مفاتيح الغيب ، ص 331 .\r\n","page_name":" 92 ","page_number":92},
  {"content":"\r\n\r\nاز ديدگاه ملا صدرا ماهيات امكانيه در عالم عقلى همان حال را دارد كه اعيان ثابته از ديدگاه ابن عربى . اعيان ثابته\r\n\r\nافلاك -\r\nحكما عالم جسمانى را مركب از نه فلك تو در تو دانسته كه هر فلك بالايين محيط به فلك زيرين است و آخرين فلك كه از طرف وجودى اولين فلك است محيط به تمام افلاك است كه فلك الافلاك و فلك اطلس و فلك اقصى و محدّد الجهات ناميده‌اند و فلك دوم و زيرين آن را فلك ثوابت ناميده‌اند از آن جهت كه محل كواكب ثابته است و هفت فلك ديگر كه هر يك حامل سيارهء خاصى است به نام آن سياره خوانده مىشود مانند فلك زهره ، مريخ ، عطار ، قمر و غيره و بعد از افلاك ، عناصر اربعه مىباشد . « 1 » از تركيب عناصر اربعه عالم كون و فساد كه محل مواليد است به وجود مىآيد و بدين ترتيب عالم جسمانى يعنى مجموع افلاك و كواكب و سيارات و عناصر و مواليد پديد مىآيند .\r\nاز تركيب عناصر اربعه عالم كون و فساد كه محل مواليد است به وجود مىآيد و بدين ترتيب عالم جسمانى يعنى مجموع افلاك و كواكب و سيارات و عناصر و مواليد پديد مىآيند .\r\nصدرا گويد طبايع افلاك مختلف‌اند و مانند عالم عناصر و مواليد نمىباشند كه هيولاى مشتركى دارند كه هر لحظه به صورتى خاص در مىآيند و از اين جهت نوع آن‌ها منحصر در فرد است يعنى هر يك از افلاك را نوعى خاص است كه فلك ديگر با آن مشترك نيست .\r\nو اگر متفق الطبايع بودند و هر يك از نوع ديگرى بود لازم مىآيد كه مثلا فلك اسفل به طرف فلك و مكان اعلى رود چنان‌كه مثلا در آب و هوا جايز است كه اسفل متحرك به طرف اعلى شود و بلكه واقع است و بالعكس و در نتيجه لازم مىآمد كه افلاك قابل حركت مستقيم باشند و ديگر آن‌كه متصل به هم باشند نه اين‌كه بعضى حاوى و بعضى ديگر محوى باشند . « 2 »\r\n\r\nاقسام علوم -\r\nملا صدرا علم را از لحاظ نقص و كمال بر سه قسم مىداند و گويد چون حقيقت علم به نزد ما راجع به وجود صورى است و وجود سه قسم است : تام ، مكتفى و ناقص ، علم نيز بر سه قسم است . « 3 » 1 - علم تام كه عالم عقول محضه و صور مفارقه باشد يعنى علم آن‌ها به همهء امور عالم 2 - دوم علم مكتفى و آن مربوط به عالم نفوس حيوانى بعد از مفارقت از كالبد و صور مثالى و اشباح مجرده است .\r\n3 - علم ناقص مربوط به عالم صور قائمهء به مواد و متعلقات آن‌ها است كه صور حسيه است .\r\nو بالجمله عالم سه است و براى هر يك از عوالم سه گانه بخشى از علم است يعنى صور علميه .\r\nملا صدرا پس از شرحى گويد : ممكن است گفته شود چون مدركات امكانيه بر چهار قسم است ، علوم هم چهار قسم باشد :\r\n1 - تام الوجود و معلوميت كه عقول و معقولات بالفعل باشد كه برّى از اجسام و اشباح‌اند .\r\n2 - عالم نفوس فلكيه و اشباح مجرده و مثل\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 188 و اسفار ، ج 2 ، صص 140 ، 183 ، 231 .\r\n( 2 ) مبدأ و معاد ، ملا صدرا ، صص 113 - 132 .\r\n( 3 ) اسفار ، ج 3 ، سفر 1 ، ص 500 .\r\n","page_name":" 93 ","page_number":93},
  {"content":"\r\n\r\nمقداريه كه مكتفى به ذاتند .\r\n3 - عالم نفوس حسيّه و ملكوت اسفل و همهء صور محسوسهء بالفعل .\r\n4 - عالم مواد جسمانيه و صورت‌هاى سائله و زايله مستحيلهء آن‌ها .\r\n\r\nاكوار و ادوار -\r\nادوار و اكوار\r\n\r\nاكوان متجددة الحصولات -\r\nمنظور ملا صدرا از اين تعبير زمان و زمانيات و فاعل زمان و حركات است . « 1 »\r\n\r\nالقاى الوحى -\r\nهر گاه نفوس از آلودگىهاى طبيعت پاك شود از رذايل اخلاقى طاهر گردد و به خداى روى آورد و به او توكل كند خداوند بر او به حسن عنايت بنگرد و بر او اقبال كلى كند و از او لوحى برگيرد و از عقل كلى قلمى برگيرد و تمام علوم را در آن لوح نقش كند و در نتيجه انسان پاك ، از حقايق آگاه مىشود . « 2 »\r\n\r\nاللَّه -\r\nنام جلاله . نام ذات واجد جميع صفات كماليه يا ذات مستجمع جميع صفات كماليه . ملا صدرا گويد مسمّاى لفظ اللَّه ، منعوت به جميع اوصاف و نعوت الهيه است . اسماى حسنى را با مظاهر و مجالى آن‌ها كه ماهيات باشند اعيان ناميده‌اند اگر نه مردم اللَّه را بدان سان كه هست عبادت نمىكنند و بلكه متصورات و معتقدات خود را عبادت مىكنند و در واقع بت‌هايى را در ذهن خود مىسازند و عبادت مىكنند در حالى كه آمده است « كلما ميّز تموه باوهامكم و عقولكم فى ادق معانيه فهو مصنوع مثلكم مردود اليكم » و تنها عارفان كامل خداى را عبادت كنند . « 3 »\r\n\r\nالم -\r\nلذت و الم از كيفيات نفسانيه‌اند و در تعريف آن دو گفته شده است كه لذت عبارت از ادراك ملايم با طبع است و الم ادراك منافر و منافى با طبع است و به عبارت ديگر الم عبارت ادراك منافر با طبع است از آن جهت كه منافر است زيرا هر امرى منافرى ممكن است از جهتى يا در زمانى ملايم باشد و لذت عبارت از ادراك ملايم با طبع است از آن جهت كه ملايم با طبع است زيرا هر امرى ملايمى ممكن است از جهتى و يا در زمانى و نزد شخصى منافر باشد .\r\nزكرياى رازى گويد الم خروج از حال طبيعى است و لذت بازگشت به حال طبيعى و يا لذت عبارت از خروج از حال غير طبيعى است و الم عبارت از خروج از حال طبيعى است .\r\nصدرا گويد و بنابر اين تعاريف لذت و الم دو امر ثابت و دائمى نيستند و تجربه نيز همين معنى را تأييد و تقويت مىكند زيرا مشاهده مىكنيم كه هر امرى در مراحل اوليه و به دو حدوث نهايت لذت را دارد و كم كم از لذت آن كاسته مىشود و همين‌طور است در طرف آلام كه امور مومله در به دو حدوث نهايت الم و رنج را دارند و لكن بعد از مدتى عادى شده و ديگر مولم نمىباشند .\r\nبعضى از چيزها و حالات براى بعضى از اشخاص در مواقع خاص مولمند و همان‌ها براى اشخاص ديگر ملذند . « 4 » صدرا گويد سبب اين وضع در باب لذت و الم اين است كه لذت و الم در اثر ادراك حاصل مىشوند و لذات حسيه به واسطهء ادراكات حسيه به وجود مىآيند و ادراك حسى خصوص لمسى\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 124 .\r\n( 2 ) مفاتيح الغيب ، ص 145 .\r\n( 3 ) تفسير ملا صدرا ، ج 4 ، صص 49 ، 55 .\r\n( 4 ) اسفار ، ج 1 ، سفر 2 ، ص 117 .\r\n","page_name":" 94 ","page_number":94},
  {"content":"\r\n\r\nدر اثر انفعال پديد مىآيد و موقعى كه كيفيت و ارادهء بر عضو مستقر و مستمر شود انفعال جديد حاصل نمىشود و در نتيجه شعورى حاصل نمىشود و لذتى ادراك نمىشود و از اين جهت است كه گمان كرده‌اند كه لذت خروج از حال غير طبيعى است و الم به عكس در صورتى كه لذت عين ادراك به وجود كمال است و الم عين ادراك « ما يضاد الكمال » است .\r\nلفظ لذت و الم نزد عامه بر ملايمات و منافيات حسى اطلاق مىشود و آنان از لذت و الم همين معنى را مىخواهند .\r\nلذات و آلام بر حسب قواى مدركهء آن‌ها منقسم مىشوند به لذات و آلام عقلى و وهمى و خيالى و حسى ، لذت و الم حسى عبارت از تكيف عضو لامس است به كيفيت ملموسه و خيالى عبارت از تخيل لذات و آلام مرجوة الحصول است و وهمى عبارت از ظنون نافعه و ضاره است و عقلى عبارت از تعقل كمال است در لذت و ضد آن است در الم و بدين طريق بالاترين لذايذ لذتهاى عقلى است و مولم‌ترين آلام آلام عقلى مىباشد .\r\nصدرا اين مسأله را به طور تفصيل مورد بحث و فحص قرار داده و مبناى خود را در لذات و آلام واقعى در مورد معاد و حشر اجساد و نفوس استوار كرده است . حشر و معاد « 1 »\r\n\r\nالواح سماويه - الواح عاليه -\r\nصدرا گويد نفوس فلكيه و عقول مفارقه هر يك به نوبهء خود لوحى مىباشند كه محل صور موجودات كاينهء جهان وجودند و مراد از الواح سماويه همان نفوس فلكيه‌اند كه الواح قدريه هم ناميده‌اند و الواح عاليه هم نامند و صحايف قدريه هم خوانند كه بعد از قضاى سابق حق كه مكتوب به قلم اعلى است در لوح محفوظ از محو و اثبات مكتوب حق است .\r\nو بالجمله الواح سماويه الواح قدريه و محو و اثبات‌اند و بعد از لوح محفوظ مىباشند كه مكتوب حق‌اند به واسطهء قلم اعلى . « 2 » كل كناية يكون فى الالواح السماويه و الصحائف القدرية فهو ايضا مكتوب الحق الاول بعد قضائه السابق المكتوب بالقلم الاعلى فى اللوح المحفوظ عن المحو و الاتبات و هذه الصحائف السماوية و الالواح القدرية اعنى قلوب الملائكة العمالة و نفوس المدبرات العلوية كلها كتاب المحو و الاثبات .\r\n\r\nالواح قدريه -\r\nلوح قضا و قدر الهى . « 3 »\r\n\r\nالهام -\r\nالهام عبارت از استفاضهء نفس است بر حسب صفا و استعداد آن از آن‌چه در لوح است يعنى استفادهء از آن‌چه در لوح است و الهام اثر وحى است و فرق بين الهام و وحى اين‌كه وحى قوىتر و صريح‌تر از الهام است وحى را علم نبوى و الهام را علم لدنى نامند و مانند نور چراغى است از غيب يعنى نور چراغ غيبى است كه بر دل‌هاى صاف فارغ از كدورات تابش مىكند زيرا همهء علوم در نفس كلى موجود است و نفس كلى . « 4 » در مرتبهء بعد از عقل كلى است و بالجمله آن‌چه از افاضات عقل كلى است وحى است و آن‌چه از اشراق نفس كلى متولد مىشود الهام است .\r\n\r\nامة فاضله -\r\nمدينه فاضله\r\n\r\n\r\n","description":"","footnote":"\r\n( 1 ) اسفار ، ج 4 ، ص 126 و ج 9 ، صص 62 ، 242 .\r\n( 2 ) مشاعر ، ص 216 و اسفار ، ج 6 ، صص 293 ، 295 ، 394 .\r\n( 3 ) اسفار ، ج 2 ، سفر 3 ، ص 27 .\r\n( 4 ) مفاتيح الغيب ، ص 145 .\r\n","page_name":" 95 ","page_number":95},
  {"content":"\r\n\r\n\r\nام الكتاب -\r\nآيات محكمات را ام الكتاب ناميده‌اند ، لوح محفوظ را نيز ام الكتاب گفته‌اند . « 1 »\r\n\r\nامر -\r\nعالم امرا - اين كلمه ظاهر - از قرآن مجيد اقتباس شده باشد . « 2 » ملا صدرا گويد امر در آيهء شريفهء  « يُدَبِّرُ الْأَمْرَ مِنَ السَّماءِ إِلَى الْأَرْضِ »  عبارت از وجود اشيا است فى نفسه و تدبير وجود مطلق از خداوند كه فرمود  « يُدَبِّرُ الْأَمْرَ »  عبارت از افاضه او است به فيض ايجادى كه عارفان نفس رحمانى نامند . ملا صدرا مىگويد محتمل است كه مراد از امر اشاره به روح انسانى باشد كه فرموده‌اند  « قُلِ الرُّوحُ مِنْ أَمْرِ رَبِّي . »  حكما از عقل فعال عالم امر را اراده كرده‌اند كل عالم امر از ديدگاه آنان همان عقل فعال است كه همان چيزى است كه محل صور علم خداوند است يعنى لوح محفوظ كه خداوند همه امور را يعنى صور همهء امور را در آن نوشته است .\r\n\r\nامر اعلى -\r\nمنظور ملا صدرا از امر اعلاى الهى فيض حق است . كه تعبيرات متعدد از آن كرده‌اند مانند عقل فعال روح ملك مقرب . « 3 »\r\n\r\nامر بين امرين -\r\nيكى از مسائل كلامى مسألهء جبر و اختيار است كه قرن‌ها مورد جرّ و بحث ارباب اديان و مذاهب بوده است .\r\nگروهى پيرو جبر مطلق و عده‌اى پيرو اختيار مطلق بوده‌اند و در اين بين گروهى پيرو حد وسط و منزلتى بين منزلتين و يا امر بين الامرين بوده‌اند يعنى بينابين . ملا صدرا در اين باب گويد :\r\nمسألهء يازدهم اعتقاد ما در مورد افعال و اعمال صادر از بندگان ( اين است كه اين افعال نه صرفا و از هر جهت صادر از آن‌ها و منسوب به آن‌ها است و وجود خدا به هيچ وجه دخالت و تأثيرى در صدور آن‌ها ندارد . چنان‌كه مفوضه و پيروان مسلك تفويض معتقدند و نه صرفا و از هر جهت صادر از خدا و منسوب به او است ، چنان‌كه اشاعره و پيروان مسلك جبر بدان معتقدند . بلكه افعال و اعمال صادر از بندگان از جهتى و به اعتبارى صادر از آن‌ها و منسوب به آن‌ها است و از جهتى و به اعتبار ديگرى صادر از خدا و منسوب به او است و اين اعتقاد بر طبق مفاد گفتار خداست در آيهء شريفه  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى »  « 4 » و آيهء شريفهء  « وَ ما تَشاؤُنَ إِلَّا أَنْ يَشاءَ اللَّهُ »  « 5 » پس اى جبرى مذهب خاموش كن شعله‌هاى آتش اوهام و تخيلات واهى و باطل خود را و بدان كه فعل ( صادر از تو ) به علت مباشرت و ارتكاب تو و به علت قيام فعل به وجود تو از اين جهت صادر از تو و منسوب به تو است ( نه صادر از خدا و منسوب به او ) و اى قدرى مذهب تو نيز خاطر پر جوش و خروش خود را ساكت و آرام بدار ( و انديشهء خود را به اوهام و اباطيل مصروف مدار ) و بدان كه فعل صادر از تو از آن جهت كه تو ، تويى از تو مسلوب و منتفى و منسوب به خدا است زيرا اصل وجود تو در صورتى كه قطع نظر از ارتباط و افتقار او به خدا شود باطل و معدوم خواهد بود ؛ و همچنين فعل و عمل صادر از تو اگر قطع نظر از ارتباط و افتقار وجود تو به خدا شود باطل و معدوم خواهد بود . زيرا وجود هر فعلى متقوم و وابسته به وجود فاعل او است ( و قطع نظر از ارتباط وجود فاعل فعل به وجود مقوم او كه موجب عدم و بطلان او است نيز مستلزم عدم و\r\n\r\n\r\n","description":"","footnote":"\r\n( 1 ) تفسير سورهء جمعه ، ملا صدرا ، ص 205 .\r\n( 2 ) تفسير ملا صدرا ، ج 6 ، صص 42 - 44 و 146 .\r\n( 3 ) اسفار ، ج 3 ، سفر 1 ص 117 .\r\n( 4 ) انفال / 17 .\r\n( 5 ) انسان / 30 .\r\n","page_name":" 96 ","page_number":96},
  {"content":"\r\n\r\nبطلان فعل است ) و شما اى جبرى مذهب و اى قدرى مسلك با چشم عبرت و ديدهء تحقيق در افعال و اعمال صادر از حواس پنج‌گانه انسان بنگريد ، تا ببينيد كه چگونه كليهء اعمال و افعال آن‌ها محو و منطوى در فعل نفس و تدبير او است و چگونه تصورات و ادراكات آن‌ها محو و منطوى در تصور نفس و ادراك او است ( و اين‌كه ديدن و شنيدن و بوييدن و چشيدن و لمس كردن اشيا هر چند به طور ظاهر و حقيقتا منسوب به حس باصره و حس سامعه و حس شامه و حس ذائقه و حس لامسه است ولى در عين حال تحت تدبير نفس و تصرف وى و با عنايت و افاضهء او است ) و شما ( اى دو فرقه منحرف از طريق مستقيم ) هر دو با هم آيهء شريفهء  « قاتِلُوهُمْ يُعَذِّبْهُمُ اللَّهُ بِأَيْدِيكُمْ »  ( با آن‌ها كارزار كنيد تا خداوند آن‌ها را به دست شما عذاب كند ) « 1 » را تلاوت كنيد ( و ببينيد كه تعذيب كفار و مشركين را هم به خود و هم به مؤمنين نسبت داده است ) و چه بسيار خوب است كه ( براى درك حق و حقيقت و رفع اختلاف و تنازع ما بين خود ) به كلام امام صادق عليه السلام تصالح و اتفاق حاصل كنيد كه فرموده است « لا جبر و لا تفويض بل امر بين الامرين » ( و مقصود از امر بين الامرين همان است كه ما گفته‌ايم ) . « 2 »\r\n\r\nامكان -\r\nكلمهء امكان از نظر مفهوم عامى آن مقابل امتناع است و عبارت از سلب ضرورت از جانب مخالف يا سلب ضرورت از طرف عدم و يا سلب امتناع ذاتى است از جانب موافق چنان‌كه گويند فلان امر ممكن است يعنى ممتنع الوجود نيست و عدم براى او ضروى نيست و معناى خاص آن‌كه امكان خاصى باشد عبارت از سلب ضرورت هم از جانب موافق و هم از طرف مخالف است و به عبارت ديگر سلب ضرورت از طرف وجود و عدم است .\r\nمعنى آن‌كه گويند فلان امر ممكن است اين است كه وجود و عدم هيچ كدام براى آن ضرورى و حتمى نيست و موصوف بلا اقتضايى محض است يعنى نه مقتضى وجود است و نه مقتضى عدم .\r\nاهل معقول از امكان همين معنى را مىخواهند و از همين جهت است كه امكان خاصى گويند و از جهت آن‌كه اخص از اول است .\r\nفلاسفه مفاهيم ذهنى را از جهت انتساب آن‌ها به خارج سه قسمت كرده‌اند و بالأخره هر گاه مقسم را امر ذهنى قرار دهيم سه قسم حاصل مىشود از اين قرار :\r\nالف - واجب بالذات . مراد از وجوب و واجب بالذات امرى است كه تحقق آن در خارج ضرورى بوده و عدم براى آن ممتنع باشد و بذاته و بدون لحاظ امرى ديگر خود مصداق وجود و موجوديت باشد .\r\nب - ممتنع بالذات . و آن عبارت از مفهوم و امرى است كه تحقق آن در خارج محال باشد و به عبارت ديگر مفهومى كه او را مصداق خارجى نباشد و ممتنع باشد كه براى او در خارج مصداقى باشد . « 3 » ج - ممكن بالذات . و آن امرى است كه\r\n\r\n\r\n","description":"","footnote":"\r\n( 1 ) توبه / 14 .\r\n( 2 ) شواهد ، صص 96 - 97 .\r\n( 3 ) مبدأ و معاد ، ملا صدرا ، ص 356 و اسفار ، ج 1 ، سفر 1 ، صص 222 - 232 .\r\n","page_name":" 97 ","page_number":97},
  {"content":"\r\n\r\nتحقق و عدم آن در خارج يكسان باشد و به عبارت ديگر امكان عبارت از لااقتضايى محض است زيرا كه وجود و عدم براى ممكنات ضرورى نيست و هر يك از دو طرف وجود و عدم آن‌ها بايد مستند به علت باشد و مرجحى بايد كه موجب رجحان يك طرف و مرجوحيت طرف ديگر شود تا طرف راجح متحقق و واجب بالغير شود و طرف مرجوح ممتنع بالغير .\r\nصدرا گويد اين اقسام سه گانه در صورتى است كه مقسم مفهوم ذهنى باشد و اما اگر مقسم را امور و مصاديق خارجى قرار دهيم اشياى موجودهء در خارج دو قسم زيادتر نمىباشند يكى آن‌چه وجودش بالذات و من ذات و لذات است كه خود من نفسه مصداق موجوديت است و آن واجب بالذات است و ديگر آن‌چه وجودش بالغير است كه فى ذاته ممكن و موصوف به لا اقتضايى است و موجود بالغير است .\r\nو اگر خوب بنگريم در مىيابيم كه آن‌چه در دار تحقق و خارج است همه واجب‌اند نهايت يا واجب بالذات‌اند و يا واجب بالغير كه همان ممكنات باشند .\r\nو معنى امكان در ماهيات عبارت از « سلب الضرورة الوجود و العدم عن الشئ و هو صفة عدمية » مىباشد .\r\nو معنى امكان در وجودات خاصه عبارت از نقصان و فقر ذاتى آن‌ها است چنان‌كه گويد « الامكان فى الوجودات الخاصة الفائضة عن الحق يرجع الى نقصانها و فقرها الذاتى . » و بالجمله معنى امكان در ماهيات سلب ضرورت وجود و عدم از شىء است و آن صفت عدمى است و در ممكنات با مكان ذاتى كه عارى از امكانات استعدادى و استقبالى هستند مفاد آن عدم اقتضاى ذات است وجود را و خود مستند به ذات خود نيستند و در وجود مستدعى علت‌اند و در عين وجود و وجوب غيرى تعلقية الذات‌اند و در ممكنات به امكان استعدادى و استقبالى مستدعى وجودات متعاقبه‌اند على التوالى و التعاقب از ناحيهء واهب الصور و الوجود .\r\nصدرا چون وجود را اصيل مىداند و امر واحد بسيط ذو مراتب مىداند و وجودات خاصه را عبارت از همان شؤون و مراتب حقيقت بسيطه مىداند و ماهيات را حدود آن مراتب و وجودات خاصه مىداند ، معنى امكان از نظر او در دو مورد جريان دارد يكى وجودات خاصه و ديگرى ماهيات آن‌ها . « 1 » ملا صدرا در شواهد الربوبيه گويد : « 2 » امكان عبارت است از سلب ضرورت وجود و عدم از ماهيت و اين امكان ، صفتى است عقلى ( كه عقل آن را از مرتبهء ذات ماهيت انتزاع مىكند ) و موجوداتى كه نه در خارج و نه در نفس الامر و واقع ، ماده ندارند بدين صفت متصف نخواهد بود ( و نفس الامر يعنى واقعيت ، شامل مرتبهء ذات ماهيت من حيث هى و ماهيت موجود به وجود ذهنى و ماهيت موجود به وجود خارجى مىباشد ؛ و لذا گفتيم نه در خارج و نه در نفس الامر كه شامل مرتبهء ذات نيز باشد ) . پس براى مبدعات ( مانند عقل ) در نفس الامر ، فقط وجود و وجوب است ( زيرا ماده كه حامل استعداد وجود و سابق بر وجود و ايجاد آن‌ها باشد ، ندارند و بنابراين ، فيض وجود از ناحيهء\r\n\r\n\r\n","description":"","footnote":"\r\n( 1 ) اسفار ، ج 1 ، صص 27 ، 149 ، 151 ، 169 .\r\n( 2 ) ترجمه شواهد ، صص 135 - 136 .\r\n","page_name":" 98 ","page_number":98},
  {"content":"\r\n\r\nواجب الوجود ، ازلا و ابدا بر آن‌ها نازل مىگردد و لحظه‌اى در وجود ، متأخر از ذات واجب الوجود و عارى از فيض وجود نخواهند بود ) ولى در عين حال از ناحيهء ذات به اعتبار نفس ذات و ماهيت با قطع نظر از استناد به جاعل تام ، متصف به امكان ذاتى مىباشند لكن عدم اعتبار شىء موجب و مستلزم اعتبار عدم شىء نيست ( و بنابراين عدم ملاحظهء استناد به جاعل ، مستلزم ملاحظهء عدم استناد به جاعل نيست ) .\r\nپس مبدعات متصفند به امكان ذاتى ولى نه در جميع مراتب نفس الامر بلكه در مرتبه‌اى از مراتب نفس الامر ( يعنى فقط در مرتبهء ذات عارى از ملاحظهء استناد به جاعل ) ، و هيچ محذور و اشكالى در اين امر نيست زيرا امكان ، مفهومى است عدمى يعنى عدم ضرورت وجود و عدم ضرورت وجود ، در مرتبه‌اى از مراتب نفس الامر ( يعنى مرتبهء ذات ) موجب عدم ضرورت وجود در ساير مراتب نفس الامر نخواهد بود . پس مبدعات در واقع و نفس الامر ضرورى الوجودند هر چند در بعضى از اعتبارات و مرتبه‌اى از مراتب نفس الامر ، ممكن الوجود و متصف به امكانند ( و دليل بر صحت اين مطلب اين است كه سلب طبيعت به سلب جميع افراد او است . پس سلب طبيعت ضرورت وجود از مبدعات ، موقوف بر اين است كه اين طبيعت يعنى طبيعت ضرورت وجود از كليهء مراتب نفس الامر سلب گردد ، در حالتى كه چنين نيست .\r\nزيرا مبدعات در نفس الامر متصف به ضرورت وجودند و سلب ضرورت وجود از مرتبه‌اى از مراتب نفس الامر مستلزم سلب ضرورت وجود از ساير مراتب نفس الامر نيست . همچنان‌كه سلب حركت از زيد در خانهء او مستلزم سلب حركت از زيد در جميع اماكن و اوقات نيست .\r\nپس سلب ضرورت وجود از مبدعات به طور كلى هنگامى جايز بود كه در جميع مراتب نفس الامر متصف به سلب ضرورت وجود باشند . در حالتى كه در بعضى از مراتب نفس الامر يعنى در واقع ، متصف به ضرورت وجوداند ) و نسبت امكان ذاتى به وجوب ( يعنى وجوب وجود حاصل از ناحيهء فاعل ) ، نسبت نقص است به كمال و از امكان ذاتى با وجوب ( حاصل از ناحيهء جاعل ) جمع خواهد شد ( زيرا هر ممكن الوجودى در حين موجود بودن ، از نظر ذات ، متصف به امكان است .\r\n\r\nامكان اخس -\r\nدر زير عنوان قاعدهء امكان اشرف بيان خواهد شد كه يكى از قواعدى كه در فلسفهء اشراق به منظور اثبات وجود متوسطات و مفارقات و بالأخره موجودات متوسطه ديده مىشود قاعدهء امكان اشرف است بيان قاعده آن‌كه اگر موجودات اخس كه ممكنات اخس باشند ممكن باشند موجودات اشرف هم ممكن خواهند بود و اگر موجودات اخس موجود باشند ممكنات اشرف هم بايد موجود باشند زيرا از اشرف بلا واسطه اخس صادر نمىشود يعنى از مبدأ اول كه نور الانوار است يكباره ظلمت صادر نمىشود و بايد وسايط نوريه‌اى در كار باشد و بالحس و الوجدان مىدانيم كه ممكنات اخس موجودند پس ممكنات اشرف هم موجودند و وجود آن‌ها قبل از موجودات اخس بايد باشد .\r\nعكس اين قاعده كه امكان اخس باشد به طورى كه صدرا در چند مورد تصريح كرده است از ابتكارات او است . او گويد : همان‌طور كه از راه قاعدهء امكان اشرف وجود موجودات\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمتوسطه را ثابت مىكنند ما نيز از راه قاعدهء امكان اخس وجود بسيارى از موجودات متوسطه را ثابت مىكنيم ، بيان قاعده آن‌كه چون ممكنات و موجودات اخس كه موجودات طبيعى باشد همواره در معرض تحول و تحويل و تقلب و تبديل‌اند و بالجمله ماده و ماديات دائما در معرض فنا و زوالند بايد آن‌ها را اصول ثابته‌اى باشد كه حافظ وحدت شخصيه و نوعيهء آن‌ها باشد و بالجمله از اين راه وجود عوالم مثال و صور نوعيه و موجودات مقداريه و خيال منفصل را ثابت مىكند . « 1 »\r\n\r\nامكان استعدادى -\r\nملا صدرا در مقام بيان امكان استعدادى در شواهد گويد : مطلب هفتم :\r\nمقصود از امكان يعنى امكان استعدادى كه صفت هيولى است كه در تعريف وى گفتيم هيولى جوهرى است مستعد . معنى و مفهوم اضافى يعنى نسبت ما بين مستعّد كه وجودش متأخر از وجود طرفين و تعقلش نيز متأخر از تعقل طرفين است ، نيست . بلكه مراد و مقصود از امكان استعدادى ، آن امرى است كه منشأ و منبع انتزاع اين امر اضافى است و آن امر عبارت است از بودن شىء به حيثيتى كه براى وى امكان قبول و پذيرفتن اشيا باشد ( و غالبا در بسيارى از موارد ، اوصاف و عوارض را جاىگزين موضوعات و جواهر قرار داده و آن‌ها را وسيلهء تعريف و تقريب موصوفات و جواهر به ذهن قرار مىدهند ) . همچنان‌كه حال در مورد اكثر فصولى كه حقيقت آن‌ها مجهول و نامعلوم است بدين منوال است كه از آن‌ها به لوازم ذاتيه و اوصاف اضافيه تعبير مىكنند ( و اين لوازم و اوصاف را وسيلهء تعريف آن‌ها قرار مىدهند ) .\r\nمانند حساس ( كه حاكى از قوه و نيروى احساس در حيوان است ) و ناطق ( كه حاكى از نيروى ادراك كليات در انسان است ) و رطب ( كه حاكى از وجود مايه‌اى است در جسم كه منشأ سهولت و روانى و قبول تشكل است ) و يا بس ( كه حاكى از نيروى جمودت و صلابت در جسم است كه هر يك از اين الفاظ نام برده ، لوازم ذاتيه و اوصاف اضافيه‌اى هستند كه به جاى فصول حقيقيه در تعريف امور نام برده به كار برده مىشوند ) و همچنين ساير قوا ( كه در اجسام و انواع مختلفه اجسام نهفته و عقل از ادراك حقيقت آن‌ها عاجز است ) و از آن‌ها به افعال صادره از آن‌ها و يا انفعالات واقع در آن‌ها تعبير و تعريف مىشود .\r\nپس معلوم شد كه تعريف قوا به افعال و انفعالات ذاتيهء آن‌ها تعريف حدى است كه از مبادى فصول ذاتيه و قواى نهفته در آن‌ها اخذ و استنباط گرديده ( نه تعريف رسمى كه از عوارض و اوصاف عرضيه اخذ و استفاده مىگردد ) . همچنين تعريف جسم به جوهر قابل ابعاد چنان‌كه در كتاب اشارات ذكر شده است تعريف به حد است نه تعريف به رسم . و در اين جا اشكالى كه امام فخر رازى بر اين مطلب وارد كرده و گفته است كه قابليت امرى است اضافى و از مقولهء مضاف ( و نمىتوان آن را به عنوان فصل مقوم جسم كه امرى است جوهرى ، شناخت ) ، بر مطلبى كه ما گفتيم وارد نمىآيد ، اما نه به آن‌چه كه محقق طوسى در پاسخ آن بيان كرده و گفته است كه فصل مقوم جسم ، قابل ابعاد است نه قابليت ابعاد كه صفت اضافى است . زيرا\r\n\r\n\r\n","description":"","footnote":"\r\n( 1 ) اسفار ، ج 2 ، صص 3 - 7 ، 58 ، و ج 5 ، ص 342 و ج 6 ، ص 230 .\r\n","page_name":" 100 ","page_number":100},
  {"content":"\r\n\r\nاگر مراد از هر دو كلمه ، مفهوم اضافى باشد فرقى ما بين آن‌ها نيست و هر دو بدين مفهوم ، امر اضافىاند بلكه به علت اين كه مقصود و مراد ما از كلمهء قابل و يا قابليت ، آن امرى است در نهاد جسم كه در خور اين است كه قابل ابعاد و يا متصف به ابعاد سه گانه باشد چنان‌كه گذشت ( و آن امر مسلما امرى است جوهرى و ذاتى جسم ) . « 1 » و نيز در باب امكان استعدادى گويد :\r\nو اما امكان موجودات حادث ( يعنى امكان استعدادى ) ، قبل از وجود حادث و سابق بر وجود او است زيرا هر كاين ( يعنى هر موجود حادثى ) قبل از كون و حدوثش ممكن الوجود است نه واجب الوجود و نه ممتنع الوجود . پس ناچار براى چنين موجودى ، ماده و يا موضوع و يا متعلقى است كه حامل امكان وجود او است و اين امكان ، صرف ممكنيت شىء و مفهوم اضافى نيست . بلكه عبارت است از امرى كه شىء به وسيلهء آن ممكن الوجود مىگردد ( و آن امر عبارت است از ماده براى صورت و موضوع براى عرض و متعلق - به صورت اسم مفعول - يعنى بدن ، براى نفس ) و چون امكان استعدادى ، خود امرى است جوهرى نه مفهوم اضافى ، لذا از نظر قرب و بعد نسبت به امر حادث ، متفاوت است . پس آن‌كه قريب و نزديك به امر حادث است استعداد ناميده مىشود و آن‌كه بعيد و دور تر از امر حادث است قوه ناميده مىشود ( مثلا امكان نطفه براى قبول صورت انسانيّت را قوه و امكان جنين براى قبول صورت انسانيّت را استعداد مىنامند ) .\r\nو بالجمله اقسام امكان عبارت است از :\r\nامكان عام ، امكان خاص ، امكان خاص الخاص ، امكان ذاتى ، امكان استعدادى و امكان استقبالى ، امكان وصفى ، امكان وقتى كه در علم منطق مورد بحث است .\r\n1 - امكان عام سلب ضرورت از يك طرف است از طرف وجود يا عدم .\r\n2 - امكان خاص سلب ضرورت از طرف وجود و عدم هر دو است .\r\n3 - امكان اخص سلب ضرورت به شرط و ذات و وصف و وقت است .\r\n4 - امكان استقبالى كه مربوط به حوادث آينده است .\r\n5 - امكان استعدادى كه قابل شدت و ضعف است . چون استعدادها بر حسب نحوهء وجودى كه دارند شديد و ضعيف‌اند و بدين ترتيب زيربناى اين بحث نيز وجود است .\r\nبديهى است كه امكان وصف ممكن است و خود آن وجود خارجى ندارد و از مفاهيم اعتبارى است . « 2 »\r\n\r\nامكان استقبالى -\r\nامكان استقبالى كه همان عبارت ديگر امكان استعدادى است وصف به حال آينده است .\r\nملا صدرا در باب امكان استقبالى گويد اين جهل ماست نسبت به آينده و حوادث آن و اگر به حوادث آينده آگاه مىبوديم وضع دگرگون مىشد وى مجددا مواد سه گانه را به اسلوبى ديگر بررسى كرده است . وى در باب ضرورت ازليه سخن گفته است كه مساوى با بساطت و احديت است .\r\nوى گويد : امكان ذاتى مرادف با تركيب است و هر يك از طبايع امكانيه از حيث طبيعت\r\n\r\n\r\n","description":"","footnote":"\r\n( 1 ) ترجمه شواهد ، صص 134 - 135 .\r\n( 2 ) اسفار ، ج 1 ، سفر 1 ، صص 155 - 156 .\r\n","page_name":" 101 ","page_number":101},
  {"content":"\r\n\r\nخود بالقوه است و نظر به علت خود بالفعل پس امكان از يك سو مصداق ما بالقوه و از سوى ديگر مصداق ما بالفعل است يعنى وجوب غيرى .\r\nملا صدرا مىگويد : « 1 » آن‌چه نامعلوم است حوادث و اوضاع آينده است و نه حال و گذشته و بنابراين در امورى كه موصوف به وصف امكانى مىشوند شرط دانسته‌اند كه در حال معدوم باشند . ملا صدرا گويد اين نظر درست نيست زيرا همان‌طور كه اگر در حال موجود باشد ضرورت وجود دارد ، اگر معدوم هم باشد در حال حاضر ضرورت عدم دارد ملا صدرا گويد ممكنات در استقبال هم عارى از يكى از دو طرف ضرورت نمىباشند از جهت ايجاب علت آن‌ها پس تفاوتى نيست ، بين حال و آينده .\r\nوى گويد : البته صدق و كذب در امكان استقبالى مشخص نيست زيرا دربارهء حال و گذشته يكى از دو طرف وجود و عدم مشخص شده است و در استقبال نشده است و اين عدم تعيّن هم مربوط به علوم غير محيط ما انسان‌ها است كه نمىدانيم وقايع و حقايق در ازل و ابد چگونه‌اند و لكن مبادى عاليه و مجردات عالم بما كان و بما يكون و بما هو كاين‌اند . ملا صدرا گويد هر گاه ما مىتوانستيم به علل و اسباب اشيا و يا شىء واحد علم پيدا كنيم قهرا مىتوانستيم قطع به وجود آن در همه حال پيدا كنيم زيرا هنگامى كه به همه اسباب وجودى آن احاطه كنيم از نظر ما وجود آن ضرورى و واجب نموده مىشود ، وى گويد : اين كه منجمان به صورت گمان از وجود اشيا در آينده خبر مىدهند به علت آن است كه احاطهء كلى به همه علل و اسباب آن‌ها ندارند و نمىتوانند احاطه پيدا كنند . ملا صدرا مىگويد وهم و شك و ظن به امور و وقايع همه معلول نقص علم ماست .\r\n\r\nامكان خاص -\r\nامكان خاص عبارت از وصف امرى است كه نه واجب است و نه ممتنع و گاه اطلاق مىشود بر سلب ضرورت در جانب ايجاب و سلب هر دو . اين اطلاق تقريبا همان امكان خاص است لكن در تعبير تفاوت مىكند از اين رو آن را خاص خاص گفته‌اند .\r\nو گاه امكان گفته مىشود و سلب همهء ضرورات اراده مىشود اعم از ضرورت ذاتى يا وصفى و يا وقتى كه اخص از دو قسم فوق است و گاه اطلاق بر امرى بر حسب حال او نسبت به آينده شود كه اين نوع را امكان استقبالى گويند زيرا آن‌چه مربوط به گذشته است و يا حال ، يا موجود است و يا معدوم بنابر اين امكان حقيقى مربوط به آينده است كه تكليف گذشته و حال همه معلوم شده است و از اين رو است كه عده‌اى از اهل منطق امكان را صرفا در جهت استقبال درست مىدانند . « 2 »\r\n\r\nامور تصوريه -\r\nامور تصوريه در برابر امور تصديقيه است . امور تصوريه اطلاق بر مبادى عامه فعل هم مىشود يعنى نخست تصور امر است و تصور منافع و مضار آن و بعد تصديق به منافع و مضار پس از جملهء مبادى عامه فعل امور تصوريه است . « 3 » يكى از مباحث عقلى اين است كه تصور اشيا آيا ممكن است مبدأ وجود اشيا شوند يا نه .\r\nملا صدرا گويد : مؤثر در وجود اجسام و طبايع\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 153 .\r\n( 2 ) همان ، ص 151 .\r\n( 3 ) همان ، ج 2 ، سفر 1 ، صص 182 - 183 .\r\n","page_name":" 102 ","page_number":102},
  {"content":"\r\n\r\nآن‌ها لزوما بايد صور غير مادى باشد و خود در قوامش نياز به ماده نداشته باشد و بنابر اين امور صوريه و تصوريه كه در قوام وجودى نياز به ماده ندارند مىتوانند در خلق پاره‌اى از امور مؤثر باشند . توضيح آن‌كه شأن نفوس اين است كه از ناحيه تصورات جازم نيرومند خود امورى را در بدن ايجاد كند بدون فعل و انفعال جسمانى و مثلا بدون مادهء حاره در بدن حرارت توليد كند و بدون مادهء بارده در بدن برودت توليد كند ( تأثيرات روحى در بدن ) .\r\nاين مسأله را ملا صدرا چنين توجيه كرده است : قوهء محركه انسان و بلكه حيوان صلاحيت امور متضاده را دارد و به عبارت ديگر قوهء محركه كه معطوف به قدرت و اختيار است قادر به انجام فعل و عدم انجام آن مىباشد و نيز قادر به انجام فعل و ضدّ آن مىباشد و انجام هر يك از دو طرف ضدين نياز به وجود مرجح دارد و آن مرجح چيزى جز تصوّر يكى از دو امر نتواند باشد ، تصور اين كه مثلا فلان امر لذت‌آور و مفيد است . و همين تصور نفع و لذت مرجح است و خود همين امر مؤثر در وجود امور است زيرا به طور كلى مبادى حركات نفس كه منتهى به انجام فعل مىشود تصورات و شوق‌هاى نفسانى است و اصولا مبدأ اراده فعل ، تصوّر است و هر گاه امرى لذت‌آور و مفرح را تصور كرديم خود به خود همان اميد به حصول آن‌ها موجب مىشود كه صورت ما قرمز شود و اعضاء و جوارح ما هيجان پيدا كند و بر عكس اگر يك امر ترسناك وحشت‌آور تصوّر كرديم رنگ ما زرد و بدن‌مان مضطرب مىشود .\r\nملا صدرا مىگويد چه بسا انسانى كه به يك شاخهء درخت آويزان شده است اگر تصور سقوط كند ، سقوط خواهد كرد . و چه بسا مريض‌هايى كه توهم صحت كرده سالم مىشوند و بر عكس انسان‌هاى سالم توهم مريض بودن كرده مريض شوند ، و چه بسا معالجه از راه امور تصورى و نفسانى را جزء حذاقت اطبا شمرده‌اند و حتى امراض جسمانى مثل فالج را با تصوّرات معالجه كرده‌اند .\r\nملا صدرا مىگويد : بنابر اين به راحتى مىتوانى تصديق كنى كه صاحبان نفوس قوى و شريف مانند انبيا توانسته باشند مريض‌ها را شفا داده باشند و عناصر را منقلب كرده باشند نار را غير نار كرده باشند ، با دعا زلزله ايجاد كرده باشند و كارهاى ديگر .\r\n\r\nامور عامه -\r\nآن بخش از فلسفه كه ويژهء امرى دون امرى نيست . در شواهد آمده است :\r\nاشراق يازدهم : در تعريف امور عامه كه از آن‌ها در يكى از دو قسم فلسفهء الهى « 1 » بحث مىگردد و اشاره‌اى به اين كه كلام متأخرين از حكما در تعريف امور عامه ، مضطرب و مشوش است .\r\n( حكما در تعريف فلسفه گفته‌اند : « الفلسفة هى العلم باحوال اعيان الموجودات على ماهى عليها » : فلسفه عبارت است از علم به ذات و صفات و احكام و احوال كليهء موجودات است بدان گونه كه هستند . با پذيرفتن اين تعريف ، كليهء علوم اعم از ادبى و رياضى و منطق و طبيعى و الهى و علم النفس و نجوم و هيأت و علم اخلاق و حتى فقه و علم به تكاليف دينى داخل در علم فلسفه و مشمول تعريف مذكور خواهند بود .\r\nزيرا هر يكى از اين علوم بحث از دسته‌اى از\r\n\r\n\r\n","description":"","footnote":"\r\n( 1 ) ترجمهء شواهد ، صص 26 - 28 و اسفار ، ج 1 ، سفر 1 ، ص 29 .\r\n","page_name":" 103 ","page_number":103},
  {"content":"\r\n\r\nموجودات و احوال و اوصاف و احكام آن‌ها مىكنند ، خواه آن‌ها عينى يا ذهنى ، جوهرى يا عرضى ، مجرد يا مادى باشند . و لذا غالب فلاسفه يونان و اسلام جامع جميع علوم بوده‌اند .\r\nولى اخيرا به خصوص از اوايل قرن دهم به بعد فلسفه تا حدى از بقيهء علوم جدا و به چهار قسمت تقسيم شد و البته علم منطق همواره جزء لا ينفك فلسفه بوده است . اين چهار قسمت عبارتند از :\r\n1 - امور عامه يعنى علم به يك سلسله اصول و قوانين و احكام كليه‌اى كه دانستن آن‌ها براى اهل هر فنى از فنون علمى لازم و ضرورى است و جهل به آن‌ها مستلزم خطا و اشتباه در مسائل مربوط به آن فن است و اين قسمت را علم كلى و علم اعلى و الهيات بالمعنى الاعم و فلسفهء ما قبل الطبيعه نيز نامند .\r\n2 - طبيعيات كه از حقيقت جسم و اقسام و انواع و احكام جسم و قواى جسمانى و آن‌چه كه مربوط به جسم است بحث مىكند .\r\n3 - علم النفس كه از وجود نفس و اقسام نفس و قواى ظاهرى و باطنى و بقا و يا فناى نفس بعد از مرگ و حدوث و قدم نفس و معاد جسمانى و احكام مربوط به آن بحث مىكند .\r\n4 - الهيات بالمعنى الاخص كه از ذات و صفات و افعال واجب الوجود و عقول كليه و رابطهء آن‌ها با عالم جسمانى و مسائل ديگرى مربوط به آن بحث مىكنند .\r\n( پس از بيان اين مقدمه مىگوييم ) كه امورى كه در فلسفه اولى و حكمت متعاليه مورد بحث قرار مىگيرند ، عبارتند از عوارض وجود بما هو وجود ( يعنى امورى كه بىواسطه و يا به واسطه شرط و يا قيدى بر وجود از آن جهت كه وجود است عارض مىشوند ) . پس قسمتى از آن‌ها عبارتند از ذوات يعنى موجوداتى كه به طور كلى و مطلقا عارى و مجرد از ماده‌اند ( بدين معنى كه هيچ‌گونه تعلقى نه در خارج و نه در تجزيه و تحليل ذهنى به ماده و عوارض ماده ندارند .\r\nمانند عقول كليه كه مستقل در وجود و قائم به ذات خويشند نه عقول جزئيه كه متعلق به انسانند ) و آن قسم از علم كه بحث از اين موجودات مىكند به زبان يونانى « اثولوجيا » يعنى « علم ربوبى » ناميده مىشود . قسم ديگرى از عوارض وجود بما هو وجود ، عبارتند از معانى و مفاهيم كليه‌اى كه شامل طبايع كليهء ماديه نيز مىباشند ولى نه از آن جهت كه مادى الوجودند بلكه از جهت آن‌كه موجوداتى عام و كلى و مطلقند . ( مانند مفهوم وحدت و كثرت و علت و معلول و حادث و قديم و قوه و فعل كه هم شامل موجودات مجرد از ماده و هم شامل موجودات متعلق به ماده مىباشند . زيرا موجود متعلق به ماده از آن جهت كه موجود است متصف به اين اوصاف نيز خواهد بود . زيرا مىتوان گفت وجود جسم ، واحد و يا كثير است ، علت و يا معلول ، قديم و يا حادث و بالقوه و يا بالفعل است ) .\r\nپس اولى و سزاوارتر اين است كه در تعريف و تفسير امور عامه بگوييم امور عامه عبارتند از صفاتى كه عارض بر موجود بما هو موجود مىگردند ، بدون آن‌كه وجود ، در عروض آن صفات به وى محتاج باشد به اين كه موجودى طبيعى ( مانند جسم ) و يا موجودى رياضى ( مانند كمّ متصل و كمّ منفصل ) گردد و خلاصه بدون آن‌كه در عروض آن اوصاف بر وى نياز به داشتن استعداد خاصى جهت عروض آن‌ها\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nداشته باشد . ( پس هر صفتى كه وجود در عروض آن صفت بر وى نيازى به تحصيل استعداد خاصى جهت عروض آن نداشته باشد ، بلكه آن صفت بدون سابقه حصول استعداد خاصى در وجود ، عارض بر وى گردد ، آن صفت را امر عام و مجموع آن‌ها را « امور عامه » مىنامند . و هر صفتى كه عروض وى بر وجود مسبوق به وجود استعداد در آن وجود باشد از جملهء امور عامه محسوب نمىگردد . مانند اتصال و انفصال و تحيّز و معاد و وضع و جهت و امثال اين اوصاف كه عارض بر موجودى مىگردد كه جسم طبيعى باشد و مانند اشكال هندسى و استقامت و انحنا و تدوير كه عارض بر موجودى مىگردند كه كمّ متصل باشد . و يا اوصاف و احوالى كه عارض بر موجودى مىگردند كه كم منفصل باشد . و وجود در صورت اول موجودى طبيعى و در دو صورت ديگر موجودى تعليمى گردد ) . پس در اين مورد ( يعنى در تفسير امور عامه بدان گونه كه ما گفتيم ) دقت و تأمل كن و بسيار تعجب كن از گروهى ( از حكما و فلاسفه و متكلمين ) كه سخنان ايشان در تفسير امور عامه مضطرب و مشوش به نظر مىرسد .\r\nگاهى امور عامه را تفسير مىكنند به اوصاف و احوالى كه اختصاص به قسم واحدى از اقسام سه گانه موجود يعنى واجب الوجود و جوهر و عرض نداشته باشد ( بلكه حداقل شامل دو قسم از اقسام سه گانه گردد ) ولى اين تعريف صحيح و قابل قبول نيست ، زيرا اين تعريف نقض مىشود به دخول كمّ متصل و كيف ( زيرا كمّ متصل هم عارض بر جوهر و هم عارض بر عرض مىشود . چنان‌كه جسم تعليمى عارض بر جسم طبيعى كه جوهر است مىگردد و خط عارض بر سطح كه خود نيز عرض است مىشود ؛ و همچنين كيف هم عارض بر جوهر مىگردد .\r\nمانند كيفيات نفسانيه عارض بر نفس ؛ و هم عارض بر عرض مىگردد مانند استقامت و انحناى عارض بر خط . پس با اين‌كه كم متصل و كيف ، اختصاص به قسم واحدى از موجودات سه گانه ندارند بلكه عارض بر دو قسم از اقسام سه گانه مىشوند مع ذلك از امور عامه و مسائل علم اعلى نيستند ، بلكه از مسائل علم طبيعى مىباشند ) .\r\nگاهى ديگر امور عامه را به احوال و اوصافى كه شامل كليهء موجودات يا شامل اكثر موجودات باشند ، تعريف و تفسير مىكنند ، غافل از اين‌كه وجوب ذاتى و وحدت حقيقيه و عليت مطلقه و نظاير اين اوصاف كه فقط مختص به واجب الوجوداند از تعريف امور عامه بيرون مىروند با اين‌كه همگى از جمله امور عامه‌اند ؛ و گاهى امور عامه را به اوصاف و احوالى تفسير مىكنند كه مطلقا ( و بالانفراد ) شامل كليهء موجودات بشوند ( مانند وحدت و كثرت و عليت و معلوليت و قدم و حدوث و قوه و فعل و نظاير آن‌ها . و يا بر سبيل تقابل ، بدين گونه كه آن صفت به انضمام صفت مقابل وى شامل كليهء موجودات باشند ( مانند وجوب و امكان كه هر دو با هم شامل كليهء موجودات مىباشند ) و چون اين تعريف شامل احوال و اوصاف مختص به هر يك از موجودات سه گانه نيز خواهد شد ( زيرا احوال مختص به واجب الوجودند ، من حيث المجموع ، شامل كليهء موجودات خواهند بود ) ، لذا براى اخراج احوال مختصه از تعريف امور عامه قيدى بر تعريف مزبور اضافه نموده‌اند\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nو گفته‌اند ( امور عامه احوال و اوصافى هستند كه يا خود آن‌ها به تنهايى و يا به انضمام احوال و اوصاف مقابل شامل كليهء موجودات شوند ) به شرط آن‌كه به هر يك از طرفين متقابلين غرض علمى تعلق گيرد ( بدين معنى كه هر يك از طرفين متقابلين مستقلا و مستقيما مورد بحث قرار گيرند و به هر يكى از طرفين غرض و نتيجهء علمى تعلق گيرد . مثلا قابليت خرق و التيام كه از احوال مختص به جوهر و جسم طبيعى است ، با عدم قابليت خرق و التيام كه مقابل او است ، هر چند كه هر دو با هم شامل كليهء موجودات عالم هستند مىتوان گفت هر موجودى يا قابل خرق و التيام است و يا قابل خرق و التيام نيست ، يا عدم قابليت خرق و التيام بدين اطلاق و عموميت و به طور سلب مطلق به هيچ وجه در فلسفه مورد بحث نبوده و هيچ غرض و نتيجه علمى بر وى مترتب نيست و يا مثلا وجوب و لا وجوب كه مقابل او است هر چند كه شامل كليهء موجودات مىباشند ولى لا وجوب بدين مفهوم عام سلبى در فلسفه مورد بحث نبوده و غرض و نتيجهء علمى بر وى مترتب نيست . بلكه آن‌چه كه در فلسفه به عنوان صفت مقابل وجوب مورد بحث فلسفى است . صفت امكان است نه لا وجوب . پس آنان اين قيد را بر تعريف مزبور اضافه نمودند تا تعريف شامل احوال مختصه به هر يك از اقسام سه گانه وجود نشود و به اصطلاح تعريف هم جامع افراد و هم مانع اغيار باشد ) .\r\n\r\nامور قدسيه -\r\nمجردات عقليه و نفسيه . « 1 »\r\n\r\nامّهات اربعه -\r\n( ف ) . . . مراد عناصر اربعه است . ناصر خسرو گويد : چون مواليد از نبات و حيوان اندر عالم پديد آينده است به صورت‌هايى كه آن صورت‌ها بر امهات كه آن طبايع است بيش است و مواليد را حيات است و امهات را ممات . « 2 »\r\n\r\nامهات عناصر -\r\nعناصر اربعه را گويند .\r\nعناصر\r\n\r\nانانيت -\r\nكلمه انانيت در موارد گوناگون به كار رفته است ملا صدرا به معنى تشخص و نفس ناطقه به كار برده است كه همواره مشعور به است .\r\n\r\nانزال كتب و ارسال رسل -\r\nملا صدرا در ذيل بيان فوايد انزال كتب و ارسال رسولان و انبيا گويد : خداوند بزرگ هنگامى كه اراده كردند كه ابداع فرمايند و خواست كه حقايق انواع را به خاطر ظهور و اظهار اسما و صفات خود بيافريند در آن هنگام بىهنگامى همهء دانش‌ها به نزد او بود بدون مجالى و مظاهر و همهء كلمات بدون آلات و ابزار بيان و مقال و همه كتب بدون صحايف و اوراق كه قبل از خلقت انفس و آفاق بود پس خطاب كرد به خطاب « كن » به كسانى كه در علم او بودند زيرا در وجود سواى او نبود پس بيافريد نخستين چيزى كه آفريد و آن حروف عقلى و كلمات ابداعى قائم به ذات بود بدون ماده و حركات و استعدادات و آن عالم قضاى عقلى بود سپس شروع كرد به كتابت كتب و تصوير كلمات و ترتيب آيات به لوح اجرام و ابعاد و تصوير بسايط و مركبات به مواد و آن عالم قدر تفصلى است . « 3 » چنان‌كه فرمودند  « اللَّهُ الَّذِي خَلَقَ سَبْعَ \r\n\r\n\r\n","description":"","footnote":"\r\n( 1 ) شواهد الربوبيه ، صص 26 - 28 .\r\n( 2 ) اسفار ، ج 5 ، صص 121 - 122 ، 208 .\r\n( 3 ) همان ، ج 2 ، سفر 3 ، صص 18 - 22 .\r\n","page_name":" 106 ","page_number":106},
  {"content":"\r\n\r\n سَماواتٍ وَ مِنَ الْأَرْضِ مِثْلَهُنَّ »  و چون كتابت همه موجودات تمام شد به ما امر فرمود كه آن كتب را مطالعه كنيم و آيات كلامى او را خوانده به تدبّر بپردازيم چنان‌كه در آيات بسيارى امر به انديشه و تدبر فرموده‌اند و چون ما از لحاظ عقول و بصيرت در ضعف و ناتوانى بوديم چنان‌كه مىفرمايد  « خُلِقَ الْإِنْسانُ ضَعِيفاً »  و نيروى فكر ما به ارقام آفرينش نارسا است و از نيل به اكتناه كلمات اللَّه قاصر است چنان‌كه آمده است : هر حرفى از كلام خداوند در لوح بزرگ‌تر از كوه قاف است و هر گاه همهء ملائكه جمع شوند بر اين‌كه يك حرف از كلمات او را نقل كنند نخواهند توانست . از اين رو ما انسان‌ها به زبان استعداد تضرع و زارى كرديم كه بار خدايا به ما رحم كن و بر قصور و ناتوانى ما ترحم فرما و ما را از رحمت خود مأيوس مكن و ما را به راهى رهنمايى كن كه بتوانيم كتب تو را مطالعه و از كلماتت بهره‌مند شويم و به رضايت تو دست يابيم . به مقتضاى عنايت شاملهء خود بر ما لطف كن و به موجب حكمت كامله و بالغه خود و رحمت واسعه و قدرت بالغه خود نسخهء مختصرى از اسرار كتب و نمونه‌اى بسيار ناچيز از معانى كلمات تامات آن را به ما بندگان ناتوان اعطا فرما كه فرمودند  « وَ فِي أَنْفُسِكُمْ أَ فَلا تُبْصِرُونَ »  و مراد نفوس كاملان يعنى انبيا و مرسلين است زيرا نفس هر يك از رسولان و انبيا كلمه‌اى است از كلمات حق كلمهء تامهء كه از سوى خداوند نزول كرده است « و   كِتابٌ مَرْقُومٌ يَشْهَدُهُ الْمُقَرَّبُونَ »   كه مشتمل بر آيات ملك و ملكوت و اسرار قدرت و جبروت حق است و سپس از بين همهء آن‌ها كلمهء جامع را برگزيد كه « أوتيت جوامع الكلم » و فرستاد به سوى ما رسول كريم و نور مبين و قرآن حكيم و صراط مستقيم و تنزيل از سوى عزيز رحيم و به دنبال آن نسخهء وجود آن را نجات خلق قرار داد ، نجات از عذاب جهنم . و كتاب خود را وسيله نجات از ظلمات شياطين قرار داد و بيزارى بندگان از زنجيرهاى تعلقات نفس و وسواس‌هاى ابليس لعين و فرمود  « مَنْ يُطِعِ الرَّسُولَ فَقَدْ أَطاعَ اللَّهَ »  حضرت رسول فرمودند كسى كه من را ببيند خدا را ديده است .\r\nبايد بدانى كه اين قرآن كلام خداست و كتاب خداست و به جز ساير كتب آسمانى است كه بر ساير انبيا نازل شده است زيرا آن كتب ديگر به دست انسان‌ها نوشته شده بود و كلام حق نبوده است و كلام اللَّه خاصه قرآن است كه راهنماى بشر است و نجات‌دهندهء انسان‌ها كه فرمود  « وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا »  و  « نَزَّلَ عَلَيْكَ الْكِتابَ بِالْحَقِّ »  و  « بِالْحَقِّ أَنْزَلْناهُ وَ بِالْحَقِّ نَزَلَ »  هر چند همهء كتب آسمانى به وجهى كلام خداوند و رهنما كه فرمود   « وَ أَنْزَلَ التَّوْراةَ وَ الْإِنْجِيلَ مِنْ قَبْلُ هُدىً لِلنَّاسِ »   و  « وَ عِنْدَهُمُ التَّوْراةُ فِيها حُكْمُ اللَّهِ »  سبب انزال كلام و تنزيل كتب اين است كه روح انسانى هر گاه از بدن و ماده مجرد شود و از دام كالبد رها شود و به سوى خداوند روى آورد براى مشاهده آيات كبراى او و از معاصى و لذات و شهوات و وسواس‌هاى شيطانى و عادات پاك و منزه گرديد براى انوار معارف حقه و ايمان به خداوند و ملكوت اعلاى او ظهور كرده مشهود گردد و اين نور هنگامى كه تأكّد و جوهريت يافت به صورت جوهر قدسى درآيد و جوهر قدسى شود كه حكيمان در زبان حكمت آن را عقل فعال نامند و در زبان شريعت نبوى روح قدسى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنامند و به وسيله اين نور شديد عقل اسرار آسمان و زمين مشاهده شود و حقايق اشيا « 1 » نموده شود - زيرا قلوب و ارواح بر حسب اصل فطرت صالح براى قبول نور حكمت و ايمان است .\r\nبه شرط اين‌كه تاريكى و ظلمت او را آلوده و كدر نكند مانند كفر و يا پرده و حجابى او را نپوشد مانند گناهان كه فرمود  « فَطُبِعَ عَلى قُلُوبِهِمْ فَهُمْ لا يَفْقَهُونَ »  و فرمود  « بَلْ رانَ عَلى قُلُوبِهِمْ ما كانُوا يَكْسِبُونَ »  پس هنگامى كه نفس از دواعى طبيعت و ظلمات هوى و اشتغال به شهوات و غضب و حس و تخيل اعراض كرد او را اسرار ملكوت آشكار شود و قدس لاهوت بر او تابش گيرد و حقايق آن انعكاس يابد و عجاب آيات كبراى خداوندى را مشاهده كند كه فرمود  « لَقَدْ رَأى مِنْ آياتِ رَبِّهِ الْكُبْرى »  اين روح هر گاه به كمال قوت و شدت اناره و نور بخش برسد مظهر « لا يشغله شأن عن شأن » شود و در اين مقام است كه معارف حقه را بدون تعلّم انسانى دريابد .\r\n\r\nفى فايدة انزال الكتب و الرسالة على الخلق .\r\nاعلم : ان اللَّه لما شرع فى الابداع ، و خلق حقايق الانواع ، كان عنده علوم جمة من غير محال ، و كلمات كثيرة من غير آلة و لسان و مقال ، و كتب عديدة بلا صحايف و اوراق ، لانها قبل وجود الانفس و الافاق ، فخاطب بخطاب كن ، لمن لم يكن ، فاوجد اول ما اوجد حروفا عقلية ، و كلمات ابداعية قائمة بذواتها من غير مادة و موضوع ، هى عالم قضائه العقلى و حكمه الحتمى ، ثم اخذ فى كتاب الكتب و ترقيم الكلمات العقلية على الالواح الاجرام و الابعاد ، و تصوير صور البسايط و المركبات بمداد المواد ، و هو عالم القدر ،  خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ  « 2 » ،  ذلِكَ تَقْدِيرُ الْعَزِيزِ الْعَلِيمِ  « 3 » ،  وَ أَوْحى فِي كُلِّ سَماءٍ أَمْرَها  « 4 » و لما تم له كتابة الجميع على وجه التحقيق ، و حصل منها فذلك الجمع و التفريق ، امرنا بمطالعة كتاب هذه الحكمة ، و قرائة هذه الايات الكلامية و الكتابية ، بقوله :\r\n فَاقْرَؤُا ما تَيَسَّرَ مِنَ الْقُرْآنِ  « 5 » ، و بقوله :   اقْرَأْ بِاسْمِ رَبِّكَ الَّذِي خَلَقَ   « 6 » ، و بقوله :  أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ  « 7 » ، و حيث كنا فى ابتداء الامر ضعفاء الابصار ، كما قال :  وَ خُلِقَ الْإِنْسانُ ضَعِيفاً  « 8 » ، فما كان يصل قوة ابصارنا الى اطراف هذه الارقام ، و اكناف هذه الكلمات العظام لتعاظم حروفها و كلماتها ، و تباعد اطرافها و حافاتها ، و كما مر ذكره عن بعض المكاشفين انه قال : كل حرف من كلام اللَّه فى اللوح اعظم من جبل قاف ، و ان الملائكة لو اجتمعت على الحروف الواحدان يقولوه « 9 » ، لما طاقوه ، حتى يأتى اسرافيل و هو ملك اللوح ليرفعه ، فنقله باذن اللَّه و رحمته ، لا بقوته و طاقته ، و لكن اللَّه طوقه ذلك و استعمله به ، فتضر عنا اليه تضرعا فطريا ، قايل ين بلسان حاجتنا و استعدادنا : الهنا ارحم على قصورنا ، و لا تؤيسنا عن روحك ، و اهدنا\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 22 - 25 .\r\n( 2 ) طلاق / 12 .\r\n( 3 ) يس / 38 .\r\n( 4 ) فصلت / 12 .\r\n( 5 ) مزمل / 20 .\r\n( 6 ) علق / 1 .\r\n( 7 ) اعراف / 185 .\r\n( 8 ) همان .\r\n( 9 ) اى حملوه او رفعوه .\r\n","page_name":" 108 ","page_number":108},
  {"content":"\r\n\r\nسبيلا الى جوارك و جنابك « 1 » ، و مطالعة كتبك و كلماتك ، فتلطف بنا بمقتضى حكمتك « 2 » الكاملة ، و قدرتك « 3 » البالغة ، فاعطى « 4 » لنا نسخة « 5 » و جيزة من اسرار كتبه و كلماته الربانية فيها آثار عنايته الربانية ، ثم قال :  وَ فِي أَنْفُسِكُمْ أَ فَلا تُبْصِرُونَ  « 6 » ، فجعل بصر بصيرتنا حديدا بنور الهامه ، و ايدنا بقوة اكرامه ، و انعم علينا نعمة ظاهرة و باطنة ، فبعث منا نفوسا مكرمة هى نفوس الانبياء و اولياء عليهم السلام ، كل منها   كِتابٌ مَرْقُومٌ يَشْهَدُهُ الْمُقَرَّبُونَ   « 7 » ، مشتمل على خلاصة ما فى الملك و الملكوت ، و نقاوة ما فى عالم الجبروت ، و اصطفى من بين الادميين كلمة جامعة ، اوتيت جوامع الكلم ، و كلاما ناطقا فيه مجامع الحكم ، و بعث فى الاميين رسولا منهم يتلو عليهم اياته و يزكيهم و يعلمهم الكتاب و الحكمة ، و ان كانوا من قبل نفى ضلال مبين .\r\n\r\nانسان -\r\nكلمهء انسان به طور مطلق و گاه با مضاف اليه در سخنان اهل ذوق آمده است ملا صدرا گويد انسان به مانند قرآن است ، او را بطنى است و ظهرى ، ظاهر آن در اين عالم است و باطن آن در عالم آخرت است . « 8 »\r\n\r\nانسان عين -\r\nملا صدرا گويد عارفان كامل انسان را كه اشرف اجزاى عالم كبير است ، انسان عين خوانده‌اند و تشبيه به انسان عين كرده‌اند يعنى اين انسان كامل به مقام عين رسيده است كه چشم عالم است و يا در مرآت او كه عالم صغير است جهان كبير ديده مىشود يا خود حقايق جهان وجود را با چشم بصيرت ديده است و مىبيند و لذا بعضى انسان را از « آن است » به معنى ابصرت گرفته‌اند و آن مظهر همهء اسما و صفات و مجمع همه حقايق و آيات است . « 9 »\r\n\r\nانسان كامل -\r\nصدرا در مقام بيان حقيقت انسانيت گويد انسان عالم صغير است كه مشتمل بر سه مرتبت است كه مرتب اشرف و اعلاى آن نفس است و مرتبت ادنى و اخس آن بدن است و كليهء موجودات كه در عالم كبير متحقق‌اند در عالم صغير كه انسان باشد منطوى هستند « و فيك انطوى العالم الاكبر » و انسان هر گاه در مرتبت علم و عمل به كمال ممكن خود برسد و در طرف علم ، نفس او به مرتبتى رسد كه عقل مستفاد شود و به عقل فعال متصل گردد و در مرتبت عمل بعد از تخليه و تحليه و تجليه مراتب اسفار اربعهء الى اللَّه را در مقام سير و سلوك طى كرده باشد آن را انسان كامل و « خليفة اللَّه » بر روى زمين گويند كه « هو الذى يقبل و يهدى بنوره فى جميع تجلياته و يعبده بحسب جميع اسمائه . » ملا صدرا در مطاوى بيان تفسير آيه شريفهء  « فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ »  « 10 » مقام انسان كامل را شرح داده و به روايت\r\n« ان اللَّه خلق آدم على صورته ، او على صورة الرحمن »\r\nاستناد جسته است و گويد نخستين مرحلهء تعين انسان كامل تعيّن خاص او است در علم خدا و مرتبهء بعد ظهور او است در\r\n\r\n\r\n","description":"","footnote":"\r\n( 1 ) جناك ن ل .\r\n( 2 ) حكمته ن م ل .\r\n( 3 ) قدرته ن م ل .\r\n( 4 ) فاعط : المطبوعة .\r\n( 5 ) مختصرة وجيزه ن م ل .\r\n( 6 ) ذاريات / 21 .\r\n( 7 ) مطففين / 21 .\r\n( 8 ) تفسير ملا صدرا ، ج 1 ، ص 113 .\r\n( 9 ) ايقاظ النائمين ، ص 51 .\r\n( 10 ) تفسير ، ج 6 ، صص 47 - 48 .\r\n","page_name":" 109 ","page_number":109},
  {"content":"\r\n\r\nمقام قلم اعلى كه عقل اول است بعد در مقام وحى نفسى و سپس در مرتبهء طبيعت به اعتبار ظهور حكم او در اجسام ، سپس در عرش محدد جهات محل استواى اسم الرحمان و بعد كرسى كريم محل استواى اسم الرحيم و بعد در آسمان‌هاى هفت‌گانه و بعد در صور عناصر متعلق به هيولاى عنصريات و اين نهايت تدبير امر نازل از سماى عقل اول اعلى به ارض هيولاى سفلى مىباشد كه محص قوت و عدم است كه فرمود   « هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً »   .\r\nآن‌چه ملا صدرا در مراتب ياد شده انسان كامل گفته است تفسير يا تأويل آيه  « يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ »  مىباشد . ملا صدرا سپس جريان صعود و ارتقاى انسان كامل را به آن جايى كه از آن نزول كرده است شرح داده است .\r\nملا صدرا گويد حقيقت انسان ذوجهتين است ، مركب از دو اصل است كه خلاصهء دو عالم است . بدنى كه زبده و صفوهء اجسام عنصرى است و روحى كه صفوهء ارواح است همانطور كه عالم كلا منقسم به غيب و شهادت مىشود ، انسان كه بر صورت عالم است عبارت از عالم صغيرى است مشتمل بر غيب و شهادت يعنى روح و جسم .\r\nملا صدرا مىگويد : چون انسان غايت آفرينش سلسلهء اكوان و خليفهء خداوند است از آن جهت كه بديع‌ترين مخلوق عالم امكان است ، علم او هم لمعه‌اى از نور علم خداوند است همان‌طور كه وجودش آينهء شمس وجود خداوند است . « 1 » وى گويد چون حق تعالى از لحاظ اسماى حسناى خود به خواست كه خود را در كون جامعى مشاهده كند ، امر مقتض شد كه آينه تمام‌نماى جهان وجود را جلا دهد و حضرت آدم ابو البشر عين جلاى اين آينه آمد .\r\nو هيهنا سرّ آخر و هو إنّ الإنسان لمّا كان غاية سلسلة الأكوان و خليفة اللَّه ، لكونه أبدع ما في عالم الإمكان ، فيكون علمه لمعة من نور علم اللَّه ، كما إنّ وجوده مرآة لشمس وجود اللَّه ، ففي قوله  ( إِنِّي أَعْلَمُ غَيْبَ السَّماواتِ )  بعد قوله  ( فَلَمَّا أَنْبَأَهُمْ بِأَسْمائِهِمْ )  ايماء لطيف بأنّ آدم من شأنه أن يعلم غيب السموات و الأرض ، و من شأنه أن يقول : « انّى أعلم ذلك » لاعطاء نشأته علم ذلك .\r\nو كذا الكلام في قوله  ( وَ أَعْلَمُ ما تُبْدُونَ وَ ما كُنْتُمْ تَكْتُمُونَ )  فأنّه لما أنبأ الملائكة بمعاني أسماء الموجودات العلويّة و السفليّة ، و الظاهرة و الباطنة - لا حتواء نشأته الجمعيّة عليها - فكأن الحقّ سبحانه قال بلسانه هذا الكلام نظيره ما ورد في الخبر :\r\n« إنّ اللَّه سبحانه يقول بلسان عبده :\r\nسمع اللَّه لمن حمده »\r\n. قال بعض أهل المكاشفة و التحقيق : « لمّا شاء الحقّ سبحانه من حيث أسماؤه الحسنى - التي لا يبلغها الإحصاء - أن يرى أعيانها - و إن شئت قلت : أن يرى عينه - في كون جامع يحصر الامر ، لكون متّصفا بالوجود ، و يظهر به سرّه اليه » . . . « و قد كان الحقّ أو جد العالم كلّه وجود شبح مسوّيأ لا روح فيه ، فكان كمرآة غير مجلوّة ، و من شأن الحكم الالهي إنّه ما سوّى محلّا إلّا و لا بدّ أن يقبل روحا إليها عبّر عنه بالنفخ فيه ، و ما هو إلّا حصول الاستعداد من تلك الصورة المسوّاة\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، ص 367 .\r\n","page_name":" 110 ","page_number":110},
  {"content":"\r\n\r\nلقبول الفيض التجلّى الدائم الذي لم يزل و لا يزال و ما بقي ثمّة إلا قابل ، و القابل لا يكون إلّا من فيضه الا قدس فالأمر كلّه منه ابتداؤه و إليه انتهاؤه ، و إليه يرجع الأمر كلّه كما ابتدء منه .\r\nفاقتضى الأمر جلاء مرآة العالم ، فكان آدم [ عليه السلام 
  ] عين جلاء تلك المرآة . ملا صدرا پس از ذكر چند آيه از آيات قرآن مجيد مانند  ( خَلَقَ لَكُمْ ما فِي الْأَرْضِ جَمِيعاً )  و قال في موضع آخر تأكيدا و تنويرا لهذا :  ( سَخَّرَ لَكُمْ ما فِي السَّماواتِ وَ ما فِي الْأَرْضِ )  [ 45 / 13 
  ] و قوله مخاطبا للملائكة الأرضيّة و السماويّة :  ( اسْجُدُوا لِآدَمَ )  [ 2 / 34 
  ] فسجد الملائكة كلّهم أجمعون و قوله :  ( سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ )  [ 41 / 53 
  ] گويد : از اين آيات نموده مىشود كه انسان غايت و هدف آفرينش است و ثمره وجود افلاك و اركان است و از بهشت بدين جهت هبوط كرد كه در تمام مراتب و طبقات سير كرده مجددا قوس صعود را طى كند و بالأخره به عالم ملكوت صعود كند .\r\nفظهر و تبيّن من هذه الايات و الحجج البيّنات إن الإنسان غاية جميع الأكوان و ثمرة وجود الأفلاك و الأركان ، و ظاهر إن ابتداء هبوطه من العالم الأعلى و الجنّة التي فيها آدم و زوجته ، فهبط منها مارّا على جميع الطبقات لقوله :\r\n ( اهْبِطُوا مِنْها جَمِيعاً )  [ 2 / 38 
  ] فإذا نزل بساحته منسلخا عن الفطرة كثيرا و قيل لهم :  ( اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ )  [ 7 / 24 
  ] .\r\nو معلوم عند أرباب الحكمة و العرفان إنّ آخر منازل كل متحرّك سلك بحسب الجبلّة هو أول مواطنه ، فالإنسان حيث نزل من عالم الجنّة الإلهيّة فلا بد من ( ظ : في ) عروجه بحسب المنزلة الحقيقيّة النوعيّة أن يصعد إليها ، و الصعود إلى أعلى المراتب يمتنع إلّا بعد المرور على كلّ درجة درجة يكون بينها و بين ابتداء الرجوع .\r\nفصعود الإنسان بحسب كماله النوعي او الشخصي إلى طبقات ملكوت السموات مسمّا لا بدّ من وقوعه في السير الرجوعى إلى ربّه كما قال تعالى  ( وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ )  [ 6 / 75 
  ] و ربّ شخص إنساني وصل إلى بعض الطبقات و وقف هنالك إلى أن يشاء اللَّه ، قال تعالى :  ( وَ لِكُلٍّ دَرَجاتٌ مِمَّا عَمِلُوا )  [ 6 / 132 
  ] .\r\nملا صدرا دربارهء انسان در دايره صعود به ملكوت اعلى از قول حضرت على بن ابو طالب ( ع ) استشهاد آورده است كه در يكى از خطبه‌هاى خود اشاره به رجوع و سير انسان به مبدأ اعلى سخن گفته‌اند . « 1 » [ الإنسان فى دائرة النزول و الصعود 
  ] إنّ في كلام سيّد الأولياء و خليفة الأنبياء ، أمير المؤمنين و أخى خاتم النبيين - سلام اللَّه عليهم و عليه و أخيه و أولاده أجمعين - ما يؤكد ما قررناه ، و ينور ما صورناه ، حيث قال عليه السلام في بعض خطبه مشيرا الى الاكوان المتجددة في سلسلة العود ، الراجعة الى مبدءها الاعلى من المنزلة السفلى :\r\n« ثم أنشأ سبحانه فتق الأجواء و شق الأرجاء و سكائك الهواء ، فأجرى ماء . . .\r\nملا صدرا گويد : انسان كامل در قوس نزول در هر مرتبه‌اى كه عبور كرد بايد متلبس به لباس همان مرتبه شود و در مرتبهء بالاتر متلبس به لباس آن مرتبه شود و لباس مرتبهء پايين را به در\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، ص 283 .\r\n","page_name":" 111 ","page_number":111},
  {"content":"\r\n\r\nآورد و امانات را به اهلش ادا كند . « 1 » و ظهر منه إن الإنسان الكامل بكلّ مرتبه مرّ عليها عند نزوله من عالم الوحدة لا بدّ و أن يتلبّس بها و يتصوّر بصورة تلك المرتبة عند صعوده إلى ذلك العالم ، ثمّ يخلع عنه لباسها فيرد الودائع و يؤدي الأمانات إلى أهلها إن كان هو من اهل النهايه و الكمال الأتمّ .\r\nإنّ الإنسان الكامل مظهر جمعيّة الكلّ ، وجوده بحسب الكون الزماني كصورة آدمي مستلقى رجله إلى جانب الماضي منذ أو ان خلق آدم ( ع ) ، و رأسه إلى جانب المستقبل في أوان بعث الخاتم عليه و آله السلام ؛ فكان الإنسان منذ خلق اللَّه أول آدمى إلى خلق محمد ( ص ) كان متدرجا في الاستكمال و تصفية الأحوال حتّى بلغ إلى غاية الفطرة و مخّ رأس الآدميّة و أمّ دماغ الإنسانيّة بوجود محمد ( ص ) - هذا بحسب الزمان و هو سبعة آلاف سنة .\r\nو أمّا بحسب المكان ؛ فالإنسان الكامل كشخص قائم عند اللَّه ثابت في الأرض قدماه ، خارج عن أكناف السماوات عنقه ، بالغ إلى حد العرش العظيم عظام رأسه كما وصف أمير المؤمنين ، سيّد الموحدين ( ع ) قبيلة من الملائكة بقوله :\r\n« و منهم الثابتة في الأرضين السفلى أقدامهم ، و المارقة من السماء العليا أعناقهم ، و الخارجة . . .\r\n\r\nانسان نفسى -\r\nيكى از مسائل مورد بحث صدرا در معاد جسمانى و مثوبت و عقوبت و حساب و ميزان و نشر صحف و غيره وجود انسان نفسى و عقلى است .\r\nصدرا قول به وجود انسان نفسى و عقلى را منسوب به معلم اول مىداند ميرداماد كه استاد صدرا بوده است نيز اين مسأله را مورد بحث قرار داده و نظر معلم اول را تأييد كرده است .\r\nخلاصهء كلام آن‌كه در باطن انسان مخلوق از عناصر و اركان كه انسان حسى طبيعى است .\r\nانسانى نفسى و حيوانى است برزخى با جميع اعضا و حواس و قوا كه در اين دنيا در وجود هر انسانى موجود است و حيات آن به مانند حيات اين بدن نيست كه عرضى بوده و از خارج وارد بر آن شده باشد بلكه او را حيات ذاتى است . « 2 » انسان نفسى جوهر متوسط ميان انسان عقلى و انسان طبيعى است و آن‌چه در انسان حسى است بر نحو اعلى و اشرف در انسان نفسى مىباشد و آن‌چه در انسان نفسى است بر نحو اعلى و اشرف در انسان عقلى مىباشد و قواى قائم به بدن و اعضاى انسان طبيعى ظلال نفوس مدبره‌اند كه انسان نفسى اخروى است و آن انسان نفسى برزخى ظلال انسان عقلى است و در نتيجه انسان طبيعى ظلال ظلال ما فى العقل و قشر و غلاف انسان محشور در آخرت است .\r\nصدرا بدين طريق پايهء چگونگى حشر اجساد را گذارده است . معاد و بالجمله ملا صدرا گويد : در باطن و لابه‌لاى جلد و قشر جسمانى هر انسانى حيوانى است انسان صفت كه خود با جميع اعضا و قوا و حواس ظاهرى و باطنى ، انسانى است كامل ( كه اين انسان جسمانى لحمانى مركب از گوشت و پوست و استخوان و ساير اعضا و جوارح صورتى است نمايانگر آن انسان و به منزلهء قشر و غلافى است براى آن ) و آن انسان اينك موجود است و او با موت و فناى بدن عنصر\r\n\r\n\r\n","description":"","footnote":"\r\n( 1 ) تفسير ملا صدرا ، ص 287 .\r\n( 2 ) اسفار ، ج 2 ، صص 48 - 49 .\r\n","page_name":" 112 ","page_number":112},
  {"content":"\r\n\r\nلحمى انسان صورى ، در معرض موت و فنا قرار نمىگيرد ، بلكه او همان انسانى است كه در روز قيامت محشور مىگردد و او است كه محاسبه مىشود و مورد ثواب و عقاب قرار مىگيرد و حيات او مانند حيات اين بدن ، امرى عرضى و وارد از خارج نيست بلكه حيات او مانند حيات نفس ، ذاتى و فطرى او است و او حيوانى است متوسط بين حيوان عقلى و حيوان حسى كه در عالم آخرت بر طبق صور اعمال و نيات خود محشور مىگردد و معناى تناسخى كه در مذهب پيشينيان از حكماى عظام مانند افلاطون و سقراط و فيثاغورس و جمعى ديگر از اساطين حكمت و همچنين در شرايع حقه وارد شده است بر همين انسان باطنى و ظهور وى در آخرت و حشر وى به صورت انسان دنيوى تأويل و توجيه مىگردد ( و گفته مىشود كه مقصود ايشان از تناسخ اين است كه اين انسان باطنى در عالم آخرت با همان نفسى كه متعلق به بدن صورى دنيوى بوده است ، محشور خواهد شد . زيرا اين خود نوعى است از تناسخ به معناى انتقال نفس از بدنى به بدن ديگر ) . « 1 »\r\n\r\nانفعال -\r\nمقولهء انفعال يا « ان يفعل » يكى از مقولات نه گانهء عرضى است و آن عبارت از اثرى است كه از فاعل در منفعل حاصل مىشود و در تعريف آن گفته‌اند « و هو كون الجوهر بحيث يتأثر عن غيره تأثيرا غير قار الذات مادام كونه كذالك » كه تأثر جسم را از غيرش به نحو تأثر غير قار الذات و مدام انفعال گويند در مقابل فعل كه در تعريف آن گويند « هو كون الجوهر بحيث يحصل منه اثر فى غيره غير الذات مادام السلوك فى هذا التأثير التجددى » كه عبارت از تأثير تجددى در غير باشد مانند تسخين و تسخن كه تسخين فعل است و تسخن انفعال و بالجمله انفعال به معنى قبول اثر و متأثريت امرى است از امرى ديگر مانند تأثر آب از آتش و فعل تأثير چيزى است در چيزى ديگر مانند تأثير آتش در آب .\r\nآن‌چه در تعريف صدرا مورد توجه است تأثير تجددى و « كون الجوهر » است .\r\nدر شواهد آرد : ان يفعل عبارت است از تأثير تدريجى ( مانند تأثير حرارت در آب مجاور با آتش ) و ان ينفعل عبارت است از تأثر تدريجى ( مانند تأثر آب از آتش مجاور ) .\r\nمتى عبارت است از نسبت حركت يا متحرك به زمان ( به منظور تعيين مقدار حركت و تعيين مقدار كندى و يا سرعت آن مانند نسبت حركت انتقالى زمين به دور آفتاب به زمان معينى و يا نسبت آمدن زيد از مسافرت به ساعت معينى ) و بايد دانست كه وقوع حركت در سه مقولهء اخير ( يعنى مقولهء ان يفعل و مقولهء ان ينفعل و متى ) ممكن نيست زيرا وقوع حركت در اين سه مقوله ، مستلزم وقوع امر تدريجى الوجود در امر دفعى الوجود است ( يعنى مستلزم اين است كه امر تدريجى الوجود مانند اين سر مقوله داخلى در امر دفعى الوجود و از جنس او گردد ) زيرا معنى حركت در مقوله اين است كه براى متحرك ، در هر آنى از آنات حركت فردى از جنس مقوله به وجود آيد مغاير با فرد ديگرى ( و اين چنين مقوله‌اى بايد امرى ثابت الوجود و قارّ الذات باشد تا تحقق و حصول آن امر در آن ممكن باشد ولى اين سه مقوله امرى تدريجى\r\n\r\n\r\n","description":"","footnote":"\r\n( 1 ) اسفار ، ج 9 ، صص 97 - 99 و رسائل ، ملا صدرا ، ص 349 و رساله عرشيه ، ص 138 .\r\n","page_name":" 113 ","page_number":113},
  {"content":"\r\n\r\nالوقوع‌اند وقوع آن‌ها در آن ممكن نيست پس اگر در اين سه مقوله حركت باشد لازم مىآيد كه امر تدريجى الوجود در زمرهء امر دفعى الوجود قرار گيرد و تبديل به آن گردد ) . « 1 »\r\n\r\nانقطاع نبوت -\r\nملا صدرا بحثى را تحت عنوان انقطاع نبوت و رسالت از روى زمين عنوان كرده است البته اين مسأله در حاشيه خاتميت نبوت به حضرت رسول اكرم پيامبر اسلام مطرح شده است . بر اين اساس كه فيض حق هيچ‌گاه قطع نمىشود و شهاب الدين سهروردى گويد زمانى كه فيض حق از بندگان بريده شود روزگار بدبختى انسان‌ها است به همين دليل است كه اولياء اللَّه و علماى راسخين در علم ورثه انبيا قلمداد شده‌اند ، عالمان و ائمه معصومين در مذهب شيعه ادامه دهنده راه پيامبر خاتم‌اند و وارث علوم او .\r\nملا صدرا گويد اگر منظور از وحى تعليم خداوند است بندگان خود را هيچ‌گاه اين نوع وحى منقطع نمىشود و تنها وحى خاص به رسول اللَّه منقطع مىشود . ملا صدرا گويد حكم مبشرات و حكم ائمه معصومين و سپس مجتهدان ، به حال خود باقى است و فى الجمله ملا صدرا قرآن ، روايات و علما را جانشين پيامبر مىداند .\r\n\r\nفى ان انقطاع النبوة و الرسالة عن وجه الارض باى وجه كان .\r\nاعلم : ان الوحى اذا اريد به تعليم اللَّه عباده فهو لا ينقطع ابدا ، و انما انقطع الوحى الخاص بالرسول و النبى من نزول الملك على اذنه و قلبه ، و لهذا قال خاتم الرسل صلى اللَّه عليه و آله :\r\nفلا نبى بعدى ، ثم ابقى حكم المبثرات و حكم الائمة المعصومين من الخطاء عليهم السلام ، و ازال عنهم الاسم ، و ابقى الحكم للمجتهدين بما ادى اليه اجتهادهم ، و امر من لا علم له بالحكم الالهى ان يسئل اهل الذكر الحكيم ، كما قال :\r\nفاسئلوا اهل الذكر ان كنتم لا تعلمون . فيفتونه بعد ما ادى اجتهادهم ، و ان اختلفوا بعد الاتفاق فى الاصول الايمانية كما اختلفت الشرابع مع اتفاقها فيما يتعلق بذات اللَّه و صفاته و اليوم الاخر ، فالنبوة و الرسالة من حيث ماهيتهما ما انقطعت .\r\nفللاولياء الكاملين فيها مشرب عظيم ، و لا سيما و قد ورد انه صلى اللَّه عليه و إله قال :\r\n« من حفظ القرآن فقد ادرجت النبوة بين جنبيه »\r\nو\r\nروى انه صلى اللَّه عليه و آله قال : ان للّه عبادا ليسوا بانبياء يغبطهم النبوة\r\n، و هذا الحديث مما رواه المعتبرون من المحدثين فى طريقنا و طريق غيرنا ،\r\nو انه صلى اللَّه عليه و آله قال : فى امتى محدثين مكلمين\r\n، و قد مر فى حديث جعفر الصادق عليه السلام ان معنى المحدث ما هو ، فالنبوة للنبى صلى اللَّه عليه و آله ، شهادة ، و للولى غيب ، هذا فرقان بين النبى و الولى فى اعلام اللَّه ، و الفرق الاخر ان الولى تابع له فى جميع ما يأمره و ينهاه ، و الفرق الاخر نحجير اسم النبى صلى اللَّه عليه و آله و الرسول عليه ، فلا يقال عليه هذان الاسمان ، انما يقال : ولى و وارث ، و هما اسمان الهيان ، و اللَّه ولى الذين امنوا ، و اللَّه خير الوارثين ، و الولى لا يأخذ النبوة الا بعد ان يرثها اللَّه منه ، ثم يلقيها الولى ليكون ذلك اعلى و اتم فى حقه ، و بعض الانبياء ، اخذوها وراثة عن النبى بوجهين كاهل بيته من الائمة الطاهرين عليه و عليهم السلام ، ثم علماء الرسوم كانوا يأخذونها\r\n\r\n\r\n","description":"","footnote":"\r\n( 1 ) شواهد ، ص 40 و اسفار ، ج 4 ، ص 3 و ج 6 ، ص 126 و ج 3 ، صص 77 ، 188 .\r\n","page_name":" 114 ","page_number":114},
  {"content":"\r\n\r\nخلفا عن سلف الى يوم القيامة ، فيبعد السند ، و اما الاولياء فيأخذونها عن اللَّه ، من كونه ورثها و جاد بها ، فهم اتباع الرسل به مثل هذا السند العالى المحفوظ ، الذى لا يأتيه الباطل من بين يديه و لا من خلفه ، تنزيل من حكيم حميد ، هذا خلاصة ما افاده بعض العرفاء قدس سرهم ، فاحتفظ به ، فانه من لباب المعرفة ، صدر عن معدن المكاشفة المعنوية ، قال ابويزيد : اخذتم علمكم ميتا عن ميت ، و اخذنا علمنا عن الحى الذى لا يموت .\r\nقال سبحانه لنبيه فى هذا المقام ، لما ذكر الانبياء فى سورة الانعام :  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ ،  و كانوا قد ماتوا و ورثهم اللَّه و هو خير الوارثين ، ثم جاد على النبى بذلك الهدى الذى هديهم به ، فهكذا بعينه علوم الاولياء التى اخذوها عن باطن النبى صلى اللَّه عليه و آله ، ابقاء من اللَّه لها فى صدورهم ، ثم الملائكة ايضا رسل اللَّه الى عباده ، و لم ينقطع رسالتهم ، و هم الملائكة المبلغون من اللَّه دون غيرهم ، و كل روح لا يعطى رسالة فهو روح ، و لا يقال له ملك ، لانه مشتق من الالوكة و هى الرسالة ، و من علمه اللَّه بنطق الحيوانات و تسبيح النبات و الجماد ، و علم صلوة كل واحد من الموجودات و تسبيحهم ، يعلم ان النبوة سارية فى كل موجود ، لكنه لا يطلق اسم النبى و الرسول الا على الرسول و ضرب من الملائكة ، و الدليل على ان هذه النبوة سارية فى الحيوان قوله تعالى .  وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً  الاية . « 1 »\r\n\r\nانقلاب -\r\nانقلاب يعنى تحول حالت و صورت و جهت بالايين چيزى را پايين قرار دادن و بالعكس و روگردانيدن از جهتى را نيز انقلاب از آن جهت گويند و به معنى زير و زبر كردن چيزى چنان كه گويند ( قلب الارض للزراعة » يعنى زمين را جهت زراعت زير و زبر كرد به واسطهء شيار و « تقلب » يعنى تحول و « قلب » جسم صنوبرية الشكل را گويند .\r\nتحول هر يك از عناصر و تبديل صورت آن‌ها را به صورتى نوعيه ديگر انقلاب گويند و نيز كون و فساد نامند .\r\nصدرا گويد انقلاب صورت به صورتى ديگر به طور تدريج انجام مىگردد نه به طور دفعى و بالجمله انقلاب صورت نوعيه به واسطهء حركت جوهريه كه در هيولاى اجسام است به نحو ممتد و به تدريج محقق مىشود و اگر حركت جوهريه نمىبود حصول انقلاب محال بود زيرا محال است كه به طور دفعى مثلا آب تبديل به هوا شود بلكه اين امر با حفظ وحدت شخصيهء مادهء مخصوص و متشخص به طور تدريج انجام مىگردد و چنين نيست كه مثلا آب در آنى آب باشد و به طور دفعى در آن دوم منقلب به هوا شود كه در نتيجه لازم آيد وجود آنات متتاليهء منفصل از يكديگر و لازم آيد كه مثلا آب در آن فاصل ميان آن دو آن عارى از صورت باشد .\r\nبنابر اين كون و فساد به معنى متداول مورد قبول صدرا نيست و تمام انقلابات و خلع و لبس‌ها را به واسطهء نوعى از استحاله نه استحالهء به معنى حركت در كيف بلكه به معنى حركت در جوهر مىداند و اگر خوب دقت شود معلوم مىشود كه فرضيه او بر مبناى استحالات جوهرى است نه كيفى . « 2 »\r\n\r\n\r\n","description":"","footnote":"\r\n( 1 ) مفاتيح الغيب ، صص 42 - 43 .\r\n( 2 ) اسفار ، ج 8 ، ص 368 و مبدأ و معاد ، ص 165 .\r\n","page_name":" 115 ","page_number":115},
  {"content":"\r\n\r\n\r\nاول الاوايل -\r\nمراد ذات حق است . « 1 »\r\n\r\nاول ما صدر -\r\nنخستين صادر در نظام آفرينش - در روايات آمده است : اول ما صدر يا نخستين صادر از ذات حق تعالى عقل است .\r\nفلاسفه گفته‌اند از واحد صادر نشود مگر واحد و از واحد من جميع جهات صادر نشود مگر واحد من جميع جهات و گفته‌اند موجود بسيطى كه مطلقا در آن تركيب وجود ندارد نتواند علت براى دو امر باشد به طور معيت بالطبع خلاصهء كلام در اين مورد اين است كه ثابت شده است كه ذات حق تعالى كه مبدأ و مصدر كاينات است واجب بالذات و واحد به وحدت حقهء حقيقى است كه به هيچ وجه تركيبى در آن راه ندارد نه خارجى و نه ذهنى و نه عقلى و نه حسّى ، ذاتى كه بسيط من جميع جهات است چگونه منشأ صدور جهان متكثرات است در حالى كه قاعدهء كليه است كه « الواحد لا يصدر عنه الا الواحد » و مىدانيم كه جهان خلق متكثر است و همه مستند به ذات خداوند است ايراد ديگر اين‌كه بين علت و معلول كاملا بايد سنخيت باشد و ذات حق تعالى مجرد كامل التجريد است و بنابر اين چگونه علت خلق موجودات مادى شده است و بالجمله چگونه مىتوان طبيعت و ماده را مستند به ذات مجرد كرد . « 2 » براى حل اين معضل فلاسفه راه‌هايى را عرضه كرده‌اند . و گفته‌اند نخستين امرى كه از ذات حق صادر شد عقل بود و عقل چون مجرد است و تكثر حقيقى در آن راه ندارد مىتواند از واحد صادر شود و عقل دو جنبه قهرى دارد يكى اين‌كه معلول اول است و مستند به ذات حق است و يكى توجه و استناد به ذات خودش از جهت نسبت به ذات حق اشرف است و عقل دوم صادر شد و از جهت توجهش به ذات خود نسبت به ذاتش نفس اول و بالأخره فلك اول با نفس فلكى بوجود آمد و بدين ترتيب تكثر در خلقت بوجود آمده .\r\nملا صدرا در شواهد الربوبيه آرد :\r\nاشراق سوم : در بيان اين‌كه نخستين فيض حق و صادر اول ، امرى است وحدانى و عارى از كثرت و تعدد . ( هر چند به عقيدهء ما صادر اول يعنى نخستين اثرى كه از ناحيهء ذات مقدس واجب الوجود جلوه‌گر مىشود همان وجود منبسط است كه تجلى اول ذات و سارى در كليهء موجودات است و ) خداى متعال در آيهء شريفهء  « وَ ما أَمْرُنا إِلَّا واحِدَةٌ »  ( امر ما جز يگانه نيست - سورهء قمر آيهء 50 ) بدين نكتهء بديع ( نيز ) اشاره فرموده و مىگويد نيست امر ما يعنى فرمان صدور عالم ، به جز يكى ( ولى مشهور ما بين حكما اين است كه صادر اول ، عقل است ) زيرا آن‌چه كه نخستين بار از ناحيهء واجب الوجود موجود مىگردد بايد عقل باشد زيرا قبل از اين گفته شد كه واجب الوجود ، واحد حقيقى است پس واجب و لازم است كه فيض نخستين و اولين موجود صادر از وى ، موجود واحدى باشد كه هم در اصل وجود و هم در مقام فعل و تأثير ، مجرد از ماده باشد و بنابراين ، صادر اول چيزى جز عقل نخواهد بود . زيرا جسم به علت ( تركيب از هيولى و صورت ) فاقد وحدت است و هيولى ( به علت بالقوه بودن ) فاقد تأثير است و عرض ( به علت احتياج به موضوع ) و صورت\r\n\r\n\r\n","description":"","footnote":"\r\n( 1 ) اسفار ، ج 1 ، صص 191 ، 419 و ج 5 ، ص 236 .\r\n( 2 ) همان ، ج 2 ، سفر 3 ، صص 203 ، 207 .\r\n","page_name":" 116 ","page_number":116},
  {"content":"\r\n\r\n( به علت احتياج به ماده ) فاقد استقلال در وجوداند و نفس ( به علت احتياج به بدن و آلات و قواى بدنى ) فاقد استقلال در تأثير است .\r\nاشراق چهارم : در بيان كيفيت وساطت صادر اول در ايجاد ساير موجودات .\r\nاگر از هر عقلى ، عقلى ديگر صادر گردد ( و سلسلهء صدور عقول همواره ادامه يابد ) هيچ‌گاه نوبت ايجاد به اجسام نمىرسد و اگر از واحد حقيقى يعنى ذات واجب الوجود موجودى جز او بالذات ( و بدون واسطهء موجود واحدى مانند عقل كه در صفت وحدت مناسبتى با او داشته باشد ) صادر گردد هر آينه در ذات او كثرتى بالذات و واقعى وجود خواهد داشت ( زيرا صدور كثير از واحد بالذات محال است ) .\r\nپس در تحقيق اين مسأله بر اساس يك نهج عرشى مىگوييم براى صادر اول از جهت اين‌كه او موجودى است صادر از ذات واجب الوجود ، وحدتى است بالذات و نيز از براى او از جهت داشتن ماهيت و عروض محدوديت ناشى از قصور ذات و مرتبهء وجودى او از ذات و مرتبهء وجوديهء واجب الوجود ، نه ناشى از ناحيهء جعل و تأثير فاعل ، « 1 » كثرتى است بالعرض .\r\n( و چون صادر اول ، هم ذات خويش را تعقل مىكند و هم شاهد و ناظر وجود و وجوب و كمال حضرت معبود مطلق و عاشق جلال و جمال او است و هم داراى ماهيت و امكان ذاتى است ) لذا از جهت وجود ذات او كه همواره او را تعقل مىكند موجودى ( به نام نفس كلى ) از وى صادر مىگردد و از جهت مشاهدهء حضرت معبود و وجوب وجود و قدرت او و عشق به جمال و كمال او ، موجود ديگرى ( به نام عقل ثانى ) صادر مىگردد و از جهت ماهيت و امكان ذاتى و فقر و احتياج وى به ذات علت ، موجود ديگرى ( به نام جسم ) صادر مىگردد و هر معلول اشرفى ، به علت اشرفى نسبت داده مىشود و سپس به همين ترتيب در علل و اسباب ( كه در سلسلهء طوليهء وجود و قوس نزول قرار گرفته‌اند ، به نسبت قرب و بعد آن‌ها از مبدأ كل ) تكثرى ( نظير تكثر در ذات عقل اول ) پديد مىگردد و بدين جهت ، كثرت و تعدد در معلولات و مسببات حاصل مىشود ( تا آن‌گاه كه سلسلهء علل و معلولات و اسباب و مسببات به هيولى كه آخرين معلول و نازل‌ترين موجود نسبت به مبدأ كل است منتهى گردد ) و بايد دانست كه ( با اين‌كه صدور موجودات از واجب الوجود به ترتيب علّى و معلولى و با واسطه بوده است ، مع ذلك ) همگى معلول و مخلوق اويند و همگى بالذات و به طور حقيقت ، منسوب به اويند ( چنان‌كه گفته‌اند « لا مؤثّر فى الوجود الّا اللَّه » ) و ضمنا هم فرق ما بين فعل واجب الوجود و اثر واجب الوجود بر تو معلوم و آشكار شد . پس فعل او وجود مطلق و ايجاد مطلق است و اثر او ماهياتند كه لوازم وجودات‌اند .\r\n\r\nاولويت ذاتى -\r\nاصطلاح اولويت ذاتى در باب مسألهء حدوث و خروج ممكنات از حالت تساوى الطرفين به دار وجود يا عدم به كار برده شده است بر اين اساس كه علت خروج ممكن از امكان بوجود يا عدم و مرجح طرف وجود يا عدم چيست پاره‌اى گفته‌اند به علت اولويت ذاتى است يعنى آن موجب وجود عالم ، اولويت ذاتى\r\n\r\n\r\n","description":"","footnote":"\r\n( 1 ) شواهد ، صص 219 به بعد .\r\n","page_name":" 117 ","page_number":117},
  {"content":"\r\n\r\nاست كه وجود را بر عدم رجحان داده است . « 1 »\r\n\r\nاوليات -\r\nتصديقات و تصورات بديهى و قضاياى ضرورى را اوليات مىنامند از آن جهت كه حصول آن‌ها نيازى به اكتساب و فكر و تأمل ندارد و آن‌ها را نمىتوان به واسطهء حد و برهان به دست آورد و كسب كرد .\r\nو نيز قابل تعريف و تحديد نمىباشند و تمام مسائل و قضايا بازگشت به آن‌ها مىنمايند مانند اصل « هوهويت » و اصل « مساوات » و اصل امتناع اجتماع « ضدين » و امتناع اجتماع و ارتفاع « نقيضين » و غيره كه مستند اكثر براهين مىباشند . « 2 »\r\n\r\nفى الاوليات و نسبتها الى الثوانى و الذب عن اول الاوائل .\r\nاعلم أنه لا يجوز تحصيل الأوليّات بالاكتساب من حدّ أو برهان ، أما في باب التصورات فكمفهوم الوجود العام و الشيئية و الحصول و أمثالها فلا يمكن حصولها بالتعريف الحدّي أو الرسمي إذ لا جزء لها و لا شيء أعرف منها . و أما في باب التصديقات فكقولنا النفي و الاثبات لا يجتمعان في شيء و لا يخلو عنهما شيء فلا يمكن إقامة البرهان عليها و إلّا لزوم الدور لأنّ الذي يجعل دليلا على شيء آخر فهو الّذي يدلّ بانتفائه او ثبوته على انتفاء شيئ آخر او ثبوته و اذا جاز خلّوا يشئ عن الثبوت و الانتفاء لم يحصل الأ من في ذلك الدليل أن يخلو عن الطرفين ، و إذا جاز خلوّه عن النقي و الاثبات لا يبقى له دلالة على ذلك المدلول فإذن ما دلّ على ثبوت هذه القضية لا يدل عليها إلّا بعد ثبوت هذه القضية ، و ما كان كذلك لا يمكن اثباته إلّا بالمنهج الدوري و هو ممتنع . و بعبارة اخرى كل دليل يدلّ على أنهما لا يجتمعان في شيء فلا بدّ أن يعرف منه أوّلا إنّ كونه دليلا على هذا المطلب و لا كونه دليلا عليه لا يجتمعان فيه إذ لو جاز ذلك و احتمل لم يكن إقامة الدلالة على استحالة ذلك الاجتماع مانعا من استحالة ذلك الاجتماع ، و مع هذا الاحتمال أي كون الدليل كما دل على امتناع اجتماعهما كذلك لم يدل على ذلك الامتناع لم يكن الدليل دليلا و لم يحصل المطلوب ، و إذا كانت دلالة الدليل على هذه القضية موقوفة على ثبوتها فلو بينا ثبوتها بقضية اخرى لزم ثبوت الشيء بنفسه ؛ فثبت إنّ إقامة الدليل على ثبوت هذه القضية غير ممكن . « 3 »\r\n\r\nاولياء اللَّه -\r\nاولياء اللَّه ، بندگان خداوند . از اصطلاحات مأخوذ از آيات قرآن مجيد است كه بارها اصطلاح اولياء اللَّه در قرآن آمده است .\r\nملا صدرا گويد از جمله علامات اولياء اللَّه و لطاف اسرار آن‌ها كه موجب امتياز آن‌ها است معرفت آن‌ها مىباشد به حقيقت ملائكه و چگونگى الهام آن‌ها و از جمله علوم و معارف آن‌ها شناخت شيطان و حقيقت آن و جنود و لشكريان ابليس است . « 4 » و اعلم ان من علامات اولياء اللَّه و لطائف اسرارهم التى بهما يمتازون عن غيرهم ، معرفتهم بحقيقة الملائكة و كيفية الهامها ، و من دقيق معرفتهم و لطيف علومهم معرفة حقيقة الشياطين و جنود ابليس اجمعين ، و كيفية وسواسهم و مسهم كما ذكر اللَّه تعالى بقوله :  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ \r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 201 - 203 .\r\n( 2 ) مفاتيح الغيب ، ص 140 و اسفار ، ج 3 ، سفر 1 ، ص 443 .\r\n( 3 ) اسفار ، ج 3 ، ص 443 .\r\n( 4 ) مفاتيح الغيب ، صص 193 - 194 .\r\n","page_name":" 118 ","page_number":118},
  {"content":"\r\n\r\n  مُبْصِرُونَ ، وَ إِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ   .\r\nحكاية فى هذا الباب حكاها ولى من اولياء اللَّه عن نفسه ، فى كيفية معرفة مكائد الشيطان و محاربته معه ، و مخالفته جنود ابليس اجمعين .\r\n\r\nاهل بدايات -\r\nدر برابر اهل نهايات . « 1 »\r\n\r\nاهل كشف و شهود -\r\nكشف و شهود\r\n\r\nاهل كلام -\r\nيعنى متكلمان و گروهى كه مسائل شرعى را از طرق عقلى بررسى مىكنند اهل جدل و مناظره كسانى كه در طول تاريخ تمدن و فرهنگ اسلامى ، اصول و فروع مذهب اسلام را از ديدگاه عقلى مورد بررسى قرار دادند كه در اين رهگذر دو فرقه اصلى معتزلى و اشعرى و ده‌ها فرقه‌هاى ديگر منشعب از اين دو فرقه اصلى به وجود آمدند .\r\nملا صدرا در موارد مختلف از كتاب اسفار به آرا و عقايد اهل كلام سخت حمله كرده است و آن‌ها را خارج از اصول مىداند و مىگويد : آنان نمىدانند كه اسرار شريعت الهى را از راه مباحث كلامى نتوان دريافت و بلكه شناخت اسرار شريعت منحصر در دو راه است يا سبيل ابرار است و از راه عبادت و ادامهء مراسم عدالت و ازالهء وسواس عادت و يا سبيل مقربين است كه آن هم از رياضت‌هاى عملى است . « 2 »\r\n\r\nاين -\r\nيكى از مقولات نه گانهء عرضى مقولهء اين است و آن عبارت از بودن چيزى است حاصل در مكان .\r\nصدرا گويد : مراد از « كون الشئ فى المكان » كه در تعريف اين گويند نفس نسبت آن به مكان نيست و الا نوعى از مقولهء مضاف خواهد بود بلكه مراد امرى و هيأتى است كه اضافه به مكان عارض او مىشود . « اين » بر دو معنى است يكى اين به معنى حقيقى و آن « كون الشىء فى المكان الخاص » است كه عبارت از كون شىء است در مكان مخصوص به آن‌كه گنجايش غير آن را نداشته باشد مانند « كون الماء فى الكوز » و ديگرى غير حقيقى و آن مثل بودن انسان است در خانه كه خانه گنجايش او و غير او را دارد و او شاغل تمام خانه نيست . صدرا تقسيمات ديگرى براى مقولهء « اين » كرده است . مكان . « 3 »\r\n\r\n\r\n","description":"","footnote":"\r\n( 1 ) تفسير ملا صدرا - آية الكرسى ، ص 322 .\r\n( 2 ) اسفار ، صص 361 - 362 .\r\n( 3 ) همان ، سفر 2 ، صص 214 - 215 .\r\n","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\n\r\nب\r\n\r\nباء بسم اللَّه -\r\nدربارهء باى بسم اللَّه الرحمن الرحيم اهل ذوق و عارفان سخن‌ها گفته‌اند .\r\nملا صدرا گويد : حضرت امير المؤمنين فرموده‌اند همهء قرآن در باى بسم اللَّه است و من نقطهء زير باى بسم اللَّه مىباشم . ملا صدرا در مقام بيان و توجيه آن گويد : موقعى كه ما مىگوييم  « لِلَّهِ ما فِي السَّماواتِ وَ ما فِي الْأَرْضِ »  آن‌چه در آسمان‌ها و زمين است همه جمع كرديم در يك كلمه « للّه » و اگر در مقام تفصيل برآييم و همهء آن‌چه در آسمان‌ها و زمين است تحرير كنيم نياز به هزاران جلد كتاب دارد . « 1 » ملا صدرا گويد اگر احيانا اتفاق افتد كه كسى از اين وجود مجازى خارج شود و ملحق شود به وجود حقيقى يقينى عقلى و به دايره ملكوت روحانى پيوندد و معنى  « إِنَّهُ بِكُلِّ شَيْءٍ مُحِيطٌ »  را مشاهده كند و ذات خود را محاط به آن بيند و مقهور به آن ، در اين صورت وجود خود را در نقطهء تحت با بيند و اين بار را هم همان با بسم اللَّه داند در آن‌گاه است كه عظمت اللَّه بر او تجلى كرده است . . .\r\n\r\nباطل -\r\nكلمهء باطل در مواردى چند به كار برده شده و معانى متعدد و مختلفى از آن اراده شده است از اين قرار : الف - هر امرى كه نادرست باشد . ب - هر امرى كه مورد توجه و اعتنا نباشد . ج - هر امرى كه بىمعنى و لغو باشد .\r\nچنان‌كه حق را نيز معانى متعدد است يكى وجود در اعيان است كه حقيقت هر چيزى نحوهء وجود آن است در اعيان و ديگر وجود دائم و سه ديگر وجود واجب لذاته است و گاه قول و يا عقيدهء مطابق با واقع اراده مىشود چنان‌كه گفته مىشود اين گفتار حق است و اين اعتقاد درست است و بالجمله باطل در تمام موارد استعمال مقابل حق است .\r\nهر فعلى كه مطابق و موافق با غايت مناسب با آن نباشد يعنى مناسب با غايت « ما لا جله الحركة » نباشد باطل است و بالأخره هر گاه غايت مناسب با مبادى فعل محقق نشود آن فعل باطل است . « 2 »\r\n\r\nبحر الهيولى -\r\nاين اصطلاح از قرآن مجيد  ( لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ »  اقتباس شده است « بحر » تأويل به هيولاى عنصرى شده است كه در عين حال مداد است براى نوشتن يعنى خلق كلمات اللَّه يعنى موجودات با تمام\r\n\r\n\r\n","description":"","footnote":"\r\n( 1 ) مفاتيح الغيب ، صص 21 - 22 .\r\n( 2 ) اسفار ، ج 2 ، صص 250 - 252 .\r\n","page_name":" 121 ","page_number":121},
  {"content":"\r\n\r\nمراتب آن‌ها . « 1 »\r\n\r\nبدايت زمان -\r\nيكى از مباحث فلسفى كلامى اين است كه آيا زمان را طرفى هست يا نه محققان فلاسفه گفته‌اند كه براى مطلق زمان نه بدايت هست و نه نهايت و از اين رو است كه ارسطو گفته است هر كس كه قابل به حدوث عالم است ، قايل به قدم آن است ( يعنى چون زمان را بدايت و نهايت نيست قول به حدوث و قول به قدم چندان تفاوتى ندارد ) بدون اين‌كه خود بداند و معلوم شد كه زمان از لوازم حركت است و حركت به نزد ما از لوازم طبيعت است و طبيعت قائم به ماده و جسم است پس جسم و ماده دائما در حركت و سيلان است .\r\nعده‌اى از اهل نظر گفته‌اند زمان را بدايت است و دلايلى هم بر اثبات نظر خود آورده‌اند كه ملا صدرا دلايل آنان را ذكر و نقض كرده است . « 2 »\r\n\r\nبدعت -\r\nهر امر جديدى را كه مسبوق به سابقه نباشد بدعت گويند و بديع خلق غير مسبوق به نمونه را گويند و در فلسفه هر موجودى كه مسبوق به ماده و مده نباشد بديع خوانند . مآخوذ از قرآن مجيد : بديع السموات و الارض . ابداع و خلق و اختراع .\r\n\r\nبدن -\r\nملا صدرا در تعريف بدن گويد :\r\nجوهر اسطقيسى مركب از عناصر متنازع متسارع به سوى انفكاك بالطبع است و آن‌چه آن را مجبور بر امتزاج و حصول مزاج كرده است قوه‌اى است خارج از آن و غير از آن . « 3 »\r\n\r\nالبديهه -\r\nشناخت حاصل براى نفس است در نخستين فطرت از نوع معارف عامى كه همه مردم در ادراك و شناخت آن مشترك‌اند ، دريافت‌هاى اوليه ، بدون فكر و تأمل ، شناخت‌هاى سطحى و بالجمله بديهيات معارفى مىباشند كه حصول آن‌ها نياز به برهان و تفكر زياد ندارد . « 4 » و از طريق يافته‌هاى ظاهرى بدون برهان و حد وسط حاصل مىشود . بديهيات يا از نوع تصورات‌اند و يا از نوع تصديقات در مقابل كسبيات و نظريات است .\r\n\r\nبرهان -\r\nطريقهء استدلال ، اقامه دليل از طريق ترتيب قياسات منطقى و يا طرق ديگر ، مطلق استدلال در مقام اثبات امرى .\r\n\r\nبرهان اسد و اخصر -\r\nيكى از براهين ابطال تسلسل در وجود است و گويند اساس اين برهان را فارابى بنا نهاده است . مفاد آن اين است كه هر واحدى از آحاد سلسلهء مترتبهء موجود بالفعل بىنهايت مانند يك واحد ديگر خواهد بود و به عبارت ديگر تمام سلسلهء غير متناهى در اين حكم كه هيچ‌يك از آحاد آن سلسله موجود نخواهد شد مگر آن‌كه واحدى ديگر قبل از آن موجود باشد مساوى و مشتركند ، پس مجموع آن‌ها هم موجود نمىشوند مگر آن‌كه واحدى ديگر قبل از وجود آن‌ها موجود باشد و آن علت محضه است و تسلسل منقطع مىشود . « 5 »\r\n\r\nبرهان ان -\r\nبرهان « انّ » روشى است كه بر عكس برهان لمى پژوهنده از طريق معلول كشف علت مىكند و به عبارت ديگر از وجود معلول پى به وجود علت مىبرد و از آن جهت مىتوان آن را برهان اكتشافى ناميد اين روش و طريقهء استدلال در فلسفهء صدر الدين زيادتر از روش ديگر معمول است .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 221 .\r\n( 2 ) همان ، ج 3 ، سفر 1 ، صص 148 ، 152 .\r\n( 3 ) همان ، ج 1 ، سفر 4 ، صص 29 - 39 .\r\n( 4 ) مفاتيح الغيب ، ص 140 .\r\n( 5 ) اسفار ، ج 2 ، سفر 1 ، ص 146 .\r\n","page_name":" 122 ","page_number":122},
  {"content":"\r\n\r\n\r\nبرهان ترتّب -\r\nيكى از براهين ابطال تسلسل مىباشد و بيان آن از اين قرار است .\r\nسلسلهء غير متناهى مفروض از علل و معلول بر حسب اقتضاى ترتب بايستى به نحوى باشد كه هر گاه هر يك از آحاد آن سلسله منتفى گردد مراتب بعدى آن نيز خود به خود منتفى گردد زيرا هر مرتبه‌اى از مراتب بعد مترتب بر مرتبهء قبل است و الا ترتيبى در كار نخواهد بود اين حكم در تمام مراتب سلسله جارى است و بنابراين به حكم عقلى كلى مىتوان گفت كه تمام مراتب سلسله بايد طورى باشد كه هر مرتبه‌اى از مراتب قبل علت وجودى مرتبهء بعد خود باشد و با انتفاى آن مراتب بعدى نيز منتفى شوند و بنابر اين ناچار بايد مبدئى باشد كه با فرض انتفاى آن تمام سلسله منتفى شود و با فرض وجود سلسله ( يعنى فرض اين است كه سلسله موجود است ) آن مبدأ ناچار بايد طورى باشد كه قبل از آن مرتبه و يا واحدى غير از آن نباشد و الا باز هم احتياج به مرتبهء قبل خواهد داشت و اگر فرض شود كه چنين مبدئى اصولا موجود نباشد سلسلهء موجودات موجود نخواهد بود زيرا وجود و عدم سلسله بنابر آن‌چه مذكور شد بسته به آحاد مراتب قبل است و بالأخره هر گاه منتهى به مبدئى كه ازلى و ابدى و دائم الوجود باشد نگردد لازم مىآيد كه هيچ يك از آحاد سلسله موجود نباشد و در نتيجه سلسله موجود نباشد و اين خلاف فرض است . « 1 »\r\n\r\nبرهان تضايف -\r\nبرهان تضايف يكى از براهينى است كه به منظور ابطلال تسلسل اقامه شده است و بر اصل تقابل تضايف استوار است به اين بيان .\r\nشكى نيست كه تقابل ميان علت و معلول تقابل تضايف مىباشد در اين صورت اگر فرض شود كه سلسلهء علل و معلول منتهى به مبدئى كه علت محض باشد نگردد و هر يك از مراتب سلسله را كه فرض كنيم معلول ما قبل و علت ما بعد خود باشد از دو جهت مورد توجه و نظر قرار مىگيرند .\r\nالف - نظر به مراتب سلسله در جهت مبدأ و ما قبل خود .\r\nب - نظر به مراتب سلسله در جهت خلاف مبدأ يعنى ما بعد خود .\r\nهر يك از مراتب سلسله را كه از جهت استناد آن به ما قبل خود مورد لحاظ قرار دهيم در مىيابيم كه معلول محض است در صورتى كه به حكم تضايف محال است كه معلول بدون علت باشد و ناچار بايد منتهى به علت محض گردد كه خود معلول نباشد .\r\nدر جهت ديگر يعنى از جهت استناد به ما بعد خود چون به اعتبار و جهتى علت است لذا ذاتا معلول است و تضايف حقيقى برقرار مىشود ميان علة العلل و علت محض و معلول محض كه معلول اخير است اين برهان به طريق ديگر نيز بيان شده است . « 2 »\r\n\r\nبرهان تطبيق -\r\nاين برهان را فلاسفه براى اثبات تناهى ابعاد اقامه كرده‌اند و براى ابطال تسلسل نيز به كار برده شده است . ساده‌ترين روش و طريقهء آن از اين قرار است .\r\nدو رشتهء ممتد متوازى فرض مىشود و قسمتى از يكى از آن دو رشتهء مفروض قطع و جدا مىشود و بعد رشتهء مقطوع و ناقص منطبق\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 165 .\r\n( 2 ) همان ، صص 161 - 162 .\r\n","page_name":" 123 ","page_number":123},
  {"content":"\r\n\r\nبر رشتهء غير مقطوع مىشود ( از طرفى كه از رشتهء ديگر قسمتى قطع شده است ) در اين صورت مسلم است كه رشته‌اى كه قسمتى از آن قطع شده است به همان اندازه كه جدا شده است در طرف ديگر كوتاه‌تر از رشتهء ديگر است و آن ديگر به همان اندازه بزرگ‌تر است و نتوان گفت كه با اين فرض هم هر دو متساوىاند زيرا تساوى كامل با ناقص عقلا محال است و به حكم آن‌كه زايد بر متناهى به اندازهء متناهى خود متناهى است در نتيجه لازم مىآيد كه رشته كامل و ناقص هر دو متناهى باشند .\r\nفرض ديگر آن‌كه بعد از قطع قسمتى از يكى دو رشته سؤال مىشود كه آيا رشتهء مقطوع مساوى با رشتهء غير مقطوع است يا نه اگر جواب مثبت باشد تساوى كامل و ناقص لازم مىآيد و اگر منفى باشد سؤال مىشود چه اندازه بزرگ‌تر است ناچار جواب داده مىشود كه به مقدار مقطوع و در نتيجه به همان اندازه بزرگ‌تر است كه از رشتهء ديگر قطع شده است و اين امر خود مستلزم متناهى بودن است . « 1 »\r\n\r\nبرهان تمانع -\r\nبرهان تمانع برهانى است كه متكلمان جهت اثبات توحيد ، اقامه كرده‌اند به اين بيان كه هر گاه در جهان وجود دو خدا موجود باشد قهرا هر يك مانع كار ديگرى است و هر يك خلاف نظر ديگرى مىخواهد قدرت‌نمايى كند و خلاف او را اراده كند و در نتيجه هر يك مانع كار ديگرى مىشود و لازم آيد كه هيچ كارى انجام نشود و نظام جهان وجود بر هم خورد .\r\nاين برهان را متكلمان از آيات قرآن  « لَوْ كانَ فِيهِما آلِهَةٌ إِلَّا اللَّهُ لَفَسَدَتا »  گرفته‌اند .\r\n\r\nبرهان جهات -\r\nبرهان جهات و تحدّد يكى از براهينى است كه جهت ابطلال جزء لا يتجزى اقامه شده است و خلاصهء بيان آن اين است كه هر يك از اجزاى مفروض ناچار در چيزى بوده و داراى اوضاعى خاص مىباشد و به عبارت ديگر داراى جهات و حدود و اوضاعى خواهد بود كه عبارت از فوق و تحت و يمين و يسار و غيره باشد و ناچار هر يك از اين جهات غير از جهت ديگر است و اين خود نوعى از تقسيم است . « 2 »\r\n\r\nبرهان حيثيّات -\r\nبرهان حيثيات يكى از براهين ابطال تسلسل است و بيان آن بدين ترتيب است كه هر يك از سلسلهء علل و معلول را كه در نظر قرار دهيم محصور بين دو حاصر است به اين معنى كه نسبت به ما قبل خود معلول و به ما بعد خود علت است و محصور است بين مرتبهء قبل و بعد و در نتيجه متناهى است پس هر مرتبه و واحدى را كه از سلسله مورد لحاظ قرار دهيم همين حال را دارد يعنى محصور بين حاصرين است و چون « حكم الامثال فيما يجوز و فيها لا يجوز » واحد است حكم يك مرتبه در تمام سلسله جارى است و در نتيجه تمام سلسله متناهى است و به عبارت ديگر مجموع آن سلسله از مراتبى تشكيل شده است كه هر يك محصور بين حاصرين و متناهىاند و بنابر اين مجموع سلسله هم كه از امور متناهى تشكيل شده است متناهى است و هر مرتبه‌اى را كه مورد توجه قرار داريم داراى بدايت و نهايت است و متناهى است پس\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 145 - 146 .\r\n( 2 ) همان ، ج 2 ، ص 138 و ج 3 ، ص 197 و ج 4 ، صص 9 - 10 ، 166 - 167 .\r\n","page_name":" 124 ","page_number":124},
  {"content":"\r\n\r\nمجموع هم متناهى است . « 1 »\r\n\r\nبرهان خاصّ الخاص -\r\nاين برهان را جهت اثبات وجود هيولى اقامه كرده‌اند بدين بيان كه گويند مبدأ تمام موجودات يك موجود حقيقى است كه واحد است و در آن شأنيت كثرت و تعدد نيست و از جملهء موجودات ممكنه كه ناشى از وجود واحد بسيطاند ممتداتند و چون به حكم تناسب و سنخيت ميان علل و معلول بايد معلول مناسب با علت خود باشد و اين مناسبت ميان ممتداد و صور جسميه مفقود است و ميان آن‌ها با ذات حق هم هيچ مناسبتى نيست زيرا بيان شد كه ذات او منزه از كثرت است و همين‌طور ما بين صورت و عقول اين تناسب و مناسب نيست . پس ناچار بايد معلولى باشد كه مناسب با موجود حقيقى باشد و آن هيولى است كه بسيط است و غير مركب و مناسب است كه از مبدأ فياض صادر شده و از جهت قبول امتدادش واسطهء در صدور ممتداد است اين برهان را كسانى كه قايل به قدم هيولى هستند اقامه كرده‌اند . « 2 »\r\n\r\nبرهان سلّمى -\r\nاين برهان را جهت اثبات تناهى ابعاد اقامه كرده‌اند و بيان آن اين است كه زاويهء منفرجه‌اى فرض شود كه دو ضلع آن به طور بىنهايت امتداد يابد و هر اندازه كه دو ضلع آن امتداد يابد به همان اندازه هم به فواصل ميان دو ضلع افزوده شود و در نتيجه هر گاه امتداد دو ضلع بىنهايت باشد آخرين فاصله‌اند و از يكديگر نيز بىنهايت خواهد بود در صورتى كه محصور بين دو حاصر است كه عبارت از دو ضلع باشد و محصور بودن با غير متناهى بودن آن منافات دارد يعنى محال است كه امرى كه محصور بين حاصرين مىباشد نيز غير متناهى باشد زيرا معنى غير متناهى بودن اين است كه حد و حصرى نداشته باشد . « 3 »\r\n\r\nبرهان صدّيقين -\r\nبرهان صديقين يكى از براهين اثبات صانع و ذات واجب و توحيد خداى عالم است . اين برهان طريقه و روش انبيا و اوليا است كه از وجود اثبات وجود كرده‌اند و ساده‌ترين بيان آن اين است .\r\nالف - وجود امر واحد عينى و حقيقت بسيط است كه اختلاف ميان افراد آن به كمال و نقص و غنى و فقر است .\r\nب - وجود متأصل در خارج بوده و ذو مراتب است به اشديّت و اضعفيّت و شدت و ضعف و مرتبت كمال و غايت شدت آن‌كه اكمل و اتم از آن نيست و متعلق به غير نبوده و تمام مراتب ديگر متعلق به آن مىباشد مرتبت فوق التمام مرتبتى است كه از لحاظ شدت و قوت و مدت و عدت نامتناهى است .\r\nج - وجود تمام و تام قبل از وجود ناقص و غنى قبل از فقير و وجود قبل از عدم و فعل قبل از قوت است .\r\nد - مرتبت كمال و تمام هر شىء عبارت از همان شىء است با چيزى زيادتر و در حقيقت وجود كامل حاوى تمام مراتب مادون خود است كه موجودات ناقصه باشند با امرى زيادتر كه كمال او است و در نتيجه مرتبت كمال و تمام هر چيزى محتاج به مراتب ناقصه و مادون خود نيست .\r\nه - وجودات بر دو قسم‌اند يا ناقص‌اند و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 142 - 169 .\r\n( 2 ) همان ، ج 2 ، سفر 2 ، ص 121 .\r\n( 3 ) همان ، ج 1 ، سفر 2 ، ص 23 .\r\n","page_name":" 125 ","page_number":125},
  {"content":"\r\n\r\nمحتاج به مرتبت كمال خود و يا كاملند و مستغنى از مراتب ناقصهء مادون خود زيرا واجد تمام مراتب است با امرى زيادتر كه كمال او است و آن واجب الوجود است و مراتب ناقصهء ديگر ممكنات‌اند و بالجمله وجود يا تام الحقيقة و واجب الهوية است و يا ناقص و محتاج است .\r\nبه طورى كه صدر الدين گويد : مأخذ اين برهان از اشراقيان است در قاعدهء نور و لكن بيان آن‌ها طورى ديگرى است و بالأخره بعد از اين مقدمات گفته شده است كه وجودات خاصه مراتب و فيوضات حق‌اند و محتاج به مرتبت كامل و تمام و تمام الوجودند و وجود واجب مرتبت كمال حقيقة عينيه بسيطه است و اصل و حقيقت تمام مراتب و منبع فيضان وجودات ناقصهء ديگر است و ممكنات پرتويى از فيض و رشح وجود اويند و تمام موجودات در سير وجودى خود به طرف كمال و تمام و فوق التمام مىروند و هدف آن‌ها نيل به منبع وجود و فيض اقدس و مقدس الهى و ربوبى است و بالجمله در سير صعودى و تكاملى خود به طرف مطلق مىروند كه فوق آن كمالى نيست و در مراتب نزول هر معلولى پرتوى از علت و فيضى از نور الانوار است و عالم و آدم و جهان سفلى و عالم مفارقات و علويات از نفوس و عقول كليه و جزئيه و طبايع فلكيه و عنصريه تمام و تمام « وحده لا شريك له گويند » كه فرمود « يا من دل بذالة على ذاته » و  « كُلٌّ قَدْ عَلِمَ صَلاتَهُ وَ تَسْبِيحَهُ »  و   « يُسَبِّحُ لِلَّهِ ما فِي السَّماواتِ وَ ما فِي الْأَرْضِ »  \r\n سال‌ها دل طلب جام‌جم از ما مىكرد * آن‌چه خود داشت ز بيگانه تمنا مىكرد \r\n « وَ فِي أَنْفُسِكُمْ أَ فَلا تُبْصِرُونَ »  چون ناظر و منظور تويى غير تو كس نيست . « 1 »\r\n\r\nبرهان فصل و وصل -\r\nبرهان فصل و وصل يكى از براهين اثبات وجود هيولى است و بيان آن مبنى بر مقدماتى چند است .\r\nالف - هيچ امرى مقابل خود را قبول نمىكند يعنى هيچ امرى با مقابل خود جمع نمىشود و بنابراين اتصال كه مقابل انفصال است قبول انفصال نخواهد كرد زيرا انفصال اگر وجودى باشد ضد اتصال است و اگر عدمى باشد مقابل اتصال است از باب تقابل عدم و ملكه و در هر حال با اتصال جمع نمىشود .\r\nب - قابل هر چيزى بعد از قبول آن هم بايد مانند قبل از قبول موجود باشد و حال آن‌كه جسم متصل كه داراى حالت اتصالى است بعد از انفصال مانند قبل از انفصال نيست و به عبارت ديگر مانند حالت قبل از قبول نيست زيرا قبل از عروض انفصال متصل بوده و اكنون منفصل شده است .\r\nج - بالحس و الوجدان يك موجود متصل واحد را دو نيم مىكنيم و از آن دو امر متصل به وجود مىآيد و نمىتوانيم بگوييم كه امر متصل واحد معدوم شده است و دو امر ديگرى به وجود آمده است كه مربوط بدان متصل واحد قبلى نيست زيرا همان بوده است كه اكنون دو نيم شده است و به حكم مقدمهء اول آن‌چه قبول انفصال كرده است هيأت اتصاليه نيست و نمىتواند هيأت اتصاليه قابل انفصال باشد زيرا به عينه با مقبول خود كه انفصال باشد موجود نيست و حال آن‌كه به حكم مقدمهء دوم قابل بايد با مقبول خود جمع شود در حال كه اتصال زايل\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، ص 13 .\r\n","page_name":" 126 ","page_number":126},
  {"content":"\r\n\r\nشده است و اكنون دو جسم شده است و در عين حال آن دو جسم كه پديد آمده است از همان يك جسم واحد قبلى است نه آن‌كه جسمى معدوم شده و دو جسم ديگر پديد آمده است پس در نتيجه آن‌چه موجب اين همانى است يعنى انتساب دو جسم پديد آمده به يك جسم قبلى است امرى بايد باشد كه از جسم واحد قبلى در دو جسم پديد آمدهء بعدى موجود باشد و با اتصال و انفصال هر دو موجود باشد اين امر مسلم صورت جسميه نيست زيرا صورت جسميه به حكم مقدمهء دوم قابل انفصال نيست و صورت اتصاليهء جسميه از بين رفته است و دو صورت جسميهء ديگر پديد آمده است و بنابر اين آن امر باقى را در هر دو حال هيولى مىناميم كه با متصل متصل و با منفصل منفصل است و در هر حال باقى است و قابل كون و فساد و اتصال و انفصال و ساير تحولات و تكونات است . « 1 »\r\n\r\nبرهان قوّت و فعل -\r\nاين برهان را نيز براى اثبات وجود هيولى اقامه كرده‌اند بدين طريق كه گويند جسم از آن جهت كه جسم است و موجود است و داراى حالت و وجود اتصالى است و داراى صورت نوعيه است كه فعليت آن بدان مىباشد و او داراى استعداد قبول فصل و وصل و كون و فساد و حالات طاريهء ديگر است از حالاتى كه بالفعل براى او مفقود مىباشند و در شرايط خاص زمانى و مكانى و معدات ديگر به طور متعاقب متوارد بر جسم مىشوند و بنابراين هر جسمى را دو جهت است يكى جهت موجود و وضع فعلى آن و ديگر جهات ديگرى كه متوارد بر آن مىشوند كه جهت قوت و استعداد آن باشد يكى جنبهء وجوب بالفعل و ديگر جنبهء امكان و شىء از آن جهت كه بالقوت است بالفعل نمىباشد زيرا مرجع قوت به امر عدمى است و مرجع فعليت به امر وجودى است پس آن‌چه جنبهء قوت آن است هيولى است و آن‌چه و جنبهء فعليت آن است صورت است . « 2 »\r\n\r\nبرهان لمّى -\r\nبرهان لمى طريقه و روش استدلال از علت به معلول است بر عكس برهانى انى . برهان « ان » « 3 »\r\n\r\nبرهان مركّب -\r\nبرهان مركب برهانى است كه از دو يا چند قياس تركيب يافته و مفيد يك نتيجه نهايى باشد و خود منحل به چند برهان بسيط شود چنان‌كه ديده مىشود كه نتيجهء برهانى مقدمهء قياس ديگر قرار گرفته و همين طور تا بالأخره منتج به يك نتيجه نهايى شود و گاه در مقام اثبات مطلوب متوسل به برهان و جدل و خطابه شوند و گاه قياسى ترتيب دهند كه مقدمات آن مخلوط از يقينيات و مشهورات و فطريات و وهميات است .\r\n\r\nبرهان مسامته -\r\nاين برهان يكى از براهين اثبات تناهى ابعاد است به اين بيان كه از مركز كره يك خط متناهى خارج مىشود و موازى با آن ، خط ديگر غير متناهى از خارج كره رسم مىشود و كره حركت مىكند به طورى كه خط خارج از مركز مسامت با خط غير متناهى خارج از خارج كره قرار گيرد ناچار بايد در خط غير متناهى نقطه‌اى باشد كه اولين نقطهء مسامته باشد و وجود چنين نقطه‌اى با فرض غير متناهى بودن خط خارج از خارج مركز كره محال است زيرا هر نقطه‌اى كه در خط غير متناهى فرض\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، ص 63 و ج 1 ، سفر 2 ، ص 90 .\r\n( 2 ) همان ، ص 109 .\r\n( 3 ) همان ، ج 3 ، صص 399 ، 407 .\r\n","page_name":" 127 ","page_number":127},
  {"content":"\r\n\r\nشود كه اولين نقطهء مسامته باشد ما فوق آن نقطهء ديگرى هست كه ممكن است آن اولين نقطهء مسامته باشد و خط خارج از خارج كره در آن نقطه مسامت شده باشد قبل از مسامت شدن آن با نقطهء زيرين و با فرض غير متناهى بودن هر نقطه را كه فرض كنيم فوق آن نقطه‌اى است كه ممكن است اولين نقطهء مسامته باشد و فوق آن نيز نقطه‌اى است كه ممكن است آن اولين نقطهء مسامته باشد و فوق آن نيز و در نتيجه نمىتوان اولين نقطهء مسامته را تعيين كرد و لازم مىآيد كه مسامته حاصل نشود . « 1 »\r\n\r\nبرهان بر ملتقى -\r\nاين برهان يكى از براهين ابطال جزء لا يتجزى است و بيان آن چنين است كه هر گاه سه جزء از آن اجزا را فرض كنيم به نحوى كه پهلوى هم قرار گيرند و دو تاى از آن‌ها پهلو به پهلوى هم باشند و يكى يعنى جزء سوم بر ملتقاىاند و قرار گيرد دو شق و فرض پيش مىآيد .\r\nالف - آن‌كه جزء سوم كه بر ملتقى است مماس دو جزء ديگر يعنى دو جزء پهلو به پهلو باشد .\r\nب - آن‌كه جزء بر ملتقى مماس با دو جزء ديگر نشود .\r\nشق دوم خلاف فرض است زيرا فرض اين است كه جزء سوم بر ملتقى باشد و لازمهء بر ملتقى بودن مماس بودن با دو جزء ديگر است و با فرض صحت شق اول تجزيه لازم مىآيد . « 2 »\r\n\r\nبرهان مقابله -\r\nاين برهان نيز براى ابطال وجود جزء به كار برده مىشود بدين طريق كه فرض مىكنيم مقدار زيادى از اجزاى لا يتجزى صفحه‌اى را تشكيل دهند كه داراى عمق نباشد ( بنابر فرض ) و بعد نورى بدان بتابد قطعا طرفى كه مقابل نور است و نور بدان مىتابد غير از طرف ديگر است و اين خود انقسام است . « 3 »\r\n\r\nبرهان وسط و طرف -\r\nاين برهان را گاه براى ابطال جزء اقامه كرده‌اند و گاه به منظور اثبات تناهى سلسلهء علل و معلول به كار برده‌اند و در هر يك از دو مورد بيان و طريقهء آن با مورد ديگر متفاوت است . طريقهء بيان آن به منظور ابطال جزء لا يتجزى چنين است كه سه جزء را پهلوى هم مىگذاريم در اين صورت دو شق پيش مىآيد .\r\nالف - جزء وسط حاجب از تماس و برخورد با دو جزء از دو طرف باشد .\r\nب - جزء وسط حاجب و مانع از تماس و برخورد دو طرف نباشد فرض دوم مستلزم تداخل است و معناى تداخل اين است كه چند جزء يا جسم در يك جزء داخل شوند به طورى كه به حجم جزء يا جسم اول يعنى متداخل فيه هيچ افزوده نگردد . اين امر محال است زيرا با اين فرض تمام اجسام در يك جزء قرار گيرند و شق اول كه فرض حاجب و مانع بودن جزء وسط از تماس است موجب تقسيم و بلكه خود تقسيم است زيرا لازمه‌اش اين است كه جزء وسط يك طرفش مماس با يكى از دو جزء در دو طرف باشد و طرف ديگرش با جزء ديگر و اين خود تقسيم است .\r\nاما طريقهء آن براى ابطال تسلسل چنين است كه گويند : هر گاه سلسلهء علل و معلول غير متناهى باشند لازم مىآيد اوساطى باشد بدون اطراف\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 22 .\r\n( 2 ) همان ، ج 5 ، صص 32 ، 34 ، 38 ، 41 - 42 .\r\n( 3 ) همان ، ج 2 ، سفر 2 ، ص 30 .\r\n","page_name":" 128 ","page_number":128},
  {"content":"\r\n\r\nزيرا هر يك از آحاد و مراتب سلسله وسط است ميان سابق و لا حق از آن جهت كه معلول سابق و علت لا حق است به طور بىنهايت مفروض و هر يك از آن‌ها كه بدين سانند يعنى از جهتى علت و از جهت ديگر معلول باشند و در نتيجه لازم مىآيد كه همه اوساط باشند در صورتى كه هر وسطى را طرفى است و وجود وسط بدون طرف محال است پس ناچار بايد طرفى باشد كه خود از جهتى ديگر وسط نباشد يعنى علتى باشد كه خود معلول از چيز ديگرى نباشد و طرف همهء اوساط باشد زيرا وسط مضاف طرف است و متضايقان بايد متكافيان باشند و محال است وجود وسطى بدون طرف و طرفى بدون وسط . « 1 »\r\n\r\nبسايط - بسايط اسطقيسّه -\r\nمراد از بسايط گاه عناصر اربعه است كه از آن تعبير به بسايط اسطقسيه هم مىكنند و گاه مراد نفوس و عقول‌اند .\r\nدر هر حال گاه از كلمهء بسايط يا بسايط اسطقسيه عناصر اربعه را در حال خلوص و محوضت اراده مىكنند و اغلب اگر با قيد اسطقسيه آورده شود اين معنى را مىخواهند و اگر بدون قيد ذكر شود اغلب مفارقات را اراده كنند و گويند « البسائط ليس فيها استعداد » و گاه مراد مطلق مواد تركيب كنندهء مركبات را اراده مىكنند « و للااجزاء الاولية للعالم بسائط لا محالة و بعض هذا البسائط لا تقبل الكون و الفساد و هى البسائط التى فى جواهرها مبادى حركات مستديرة . » « 2 »\r\n\r\nبسايط عقليه -\r\nمراد عقول مجرده است .\r\n\r\nبسيط -\r\nكلمهء بسيط داراى معانى متعدد است و بر امور مختلف اطلاق شده است . الف - آن‌چه جزئى نداشته باشد نه جزء عقلى و نه خارجى و بالجمله چيزى كه هيچ نوع تركيبى در آن راه نداشته باشد نه تركيب علمى و نه وصفى و نه خارجى و نه ذهنى و نه مركب از اجزاى تحليلى عقلى باشد و نه عينى خارجى و نه مقدارى و بالأخره بسيط الحقيقة باشد و اين چنين موجودى ذات حق است كه « البسيط الذى لا تركيب فيه اصلا . « 3 » ب - آن‌چه از اجسام مختلفة الطبايع تركيب نيافته باشد مانند افلاك كه هر يك را طبيعت نوعيه جداست و عناصر در حال خلوص و محوضت .\r\nج - آن‌چه اجزايش نسبت به غيرش كم‌تر باشد كه بسيط اضافى هم مىگويند .\r\nد - آن‌چه وجود محض باشد و مركب از وجود و ماهيت نباشد و يا وجود آن‌ها بر ماهيات آن‌ها غالب باشد مانند مجردات .\r\nه - آن‌چه جسم و جسمانى نباشد مانند عقول و نفوس .\r\nدر هر حال كلمهء بسيط مقابل مركب بوده و معانى مختلفى دارد مثلا هر گاه گفته شود « العناصر الاربعة البسيطة » مراد عناصر اربعه است در حال خلوص و محوضت و هر گاه گفته شود « اجزاى اوليه عالم بسايطاند » مراد عناصر و طبايع افلاك است و مراد از حركت بسيطه حركت مستديره است و مراد از « جوهر بسيطه » جزء لا يتجزى است و يا ذرات و جواهر فرد\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 30 ، 35 .\r\n( 2 ) همان ، صص 27 - 28 و ج 4 ص 256 و ج 5 ، صص 294 ، 297 .\r\n( 3 ) همان ، ج 2 ، سفر 1 ، ص 193 .\r\n","page_name":" 129 ","page_number":129},
  {"content":"\r\n\r\nاست و مراد از « اجسام بسيطه » افلاك و كواكب و سماويات مىباشند و مراد از « اعضاى بسيطه » قلب و دماغ و كبد مىباشد و مراد از « ادراك بسيط » علم فطرى موجودات است . به مبدأ خود كه علم بسيط گويند از آن جهت كه عالم به علم خود نمىباشند و هر گاه گفته شود « صور مجردة بسيطه » مراد صور مجرده‌اى از اشيا است نزد عقل و صور علميه اشيا است در ذات حق . « 1 »\r\n\r\nبسيط الحقيقة -\r\nاز بيان موارد اطلاق كلمهء بسيط معلوم شد كه بسيط الحقيقة موجودى است كه به هيچ نحو از انحا و به هيچ يك از اقسام تركيب خارجى و ذهنى مركب نباشد نه مركب از اجزاى خارجى مانند ماده و صورت و نه عقلى مانند جنس و فصل و نه اعتبارى و نه اتحادى و نه مقدارى و نه انضمامى نه علمى و نه وصفى و نه اسمى و نه رسمى و اين گونه موجود در عالم وجود يكى است و واجب الوجود بالذات و من جميع الجهات است و كل الاشياء است . « 2 »\r\n\r\nبسيط الحقيقة كل الاشياء -\r\nاين قاعده يكى از قواعدى است كه صدرا پايهء آن را بنا نهاده است و در تحت عنوان واجب گفته است كه واجب الوجود بالذات واجب الوجود من جميع الجهات است و در اين جا نيز گويد كه واجب الوجود بالذات كه بسيط الحقيقة است تمام اشيا است و تمام اشيا هم واجب الوجود است و به طور كلى گويد بسيط الحقيقة موقعى بسيط الحقيقة است كه تمام اشيا باشد بالفعل و گويد در اين امر سر عظيمى است كه فلاسفه آن را در نيافته‌اند .\r\nصدرا بر اساس اين قاعده مسائل بسيارى را حل كرده و از جمله مسأله هيولاى اولى است كه در عين بساطت و قوت محضه قابل تمام صور است و مورد تمام حوادث و تعاقب عوارض و صور است .\r\nصدرا صورت و شكل قياسى بدين طريق ترتيب داده و گويد :\r\nهر بسيط حقيقتى تمام اشياى وجوديه است .\r\nواجب تعال بسيط الحقيقة است از جميع جهات و وجوه .\r\nنتيجه آن‌كه واجب الوجود كل الوجود است كما آن‌كه كله الوجود است .\r\nبيان كبرى آن‌كه هويت بسيطهء الهيه هر گاه تمام اشيا نباشد ناچار بعضى از اشيا هست چون موجود است و بعضى ديگر نيست و بديهى است كه نتواند كه هيچ يك از اشيا نباشد و در اين صورت كه بعضى از اشيا هست و بعضى نيست لازم آيد كه ذات او متحصل القوام باشد از كون چيزى و لا كون چيزى ديگر و اين امر مستلزم مركب بودن ذات او است و لو به حسب اعتبار عقلى از دو حيثيت مختلف و اين خلاف فرض بسيط الحقيقة بودن آن است . « 3 » و به عبارت ديگر موجودى كه به هيچ وجه از وجوه مركب نباشد نه از ماده و صورت و نه از جنس و فصل و نه به تركيب اعتبارى و نه انتزاعى و نه حقيقى خارجى از چنين موجودى نتوان چيزى را سلب كرد مگر نقايص و اعدام .\r\nزيرا سلب چيزى از چيزى ديگر مستلزم تصور\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 193 - 195 و ج 1 ، سفر 3 ، ص 264 .\r\n( 2 ) رسائل ، ملا صدرا ، ص 18 و مشاعر ، ص 33 و شواهد ، ص 33 .\r\n( 3 ) اسفار ، ج 1 ، سفر 3 ، ص 264 .\r\n","page_name":" 130 ","page_number":130},
  {"content":"\r\n\r\nمسلوب است و موجب اثبات چيزى ديگر و هر امرى كه موضوع حكم سلبى قرار گيرد مركب از دو امر خواهد بود يكى آن‌كه « خودش خودش » مىباشد و ديگر آن‌كه شىء مسلوب نيست و اين امر خلاف بساطت است و چون از موجودى نتوان چيزى را سلب كرد پس تمام اشيا است .\r\nتوضيح آن‌كه در قضيه « انسان لا فرس است » و با « مسلوب است از آن فرسيت » دو حيثيت هست يكى حيثيت انسانيت و ديگرى حيثيت فرس نبودن يا لافرسيت و آن قضيهء معدوله و تمام قضاياى معدولهء ديگر همين‌طورند در اين صورت گوييم :\r\nحيثيت لا فرسيت آيا عين حيثيت انسانيت است يا غير آن .\r\nبنابر فرض اول كه حيثيت انسان بودن عين حيثيت لا فرس بودن باشد لازم آيد كه هر گاه معنى و ماهيت انسانيت تعقل شود معنى لافرسيت هم تعقل شود و ميان آن دو تلازم عقلى باشد و حال آن‌كه بالوجدان مىدانيم كه چنين نيست زيرا حتى در موقع تعقل كردن انسان اين معنى كه او « ليس بفرس است » تعقل نخواهد شد تا چه رسد به آن‌كه تعقل عينيت آن دو شود .\r\nزيرا اين‌گونه سلوب سلب مطلق نمىباشند و سلب بحت نيستند بلكه سلب نحوى از وجوداند و در مورد ما سلب لافرسيت از انسان سلب محض نيست بلكه سلب نحوى از وجود است و وجود بما هو وجود عدم نيست و قوت و امكان چيزى هم نيست مگر آن‌كه در آن تركيبى باشد و بنابر اين :\r\nهر موضوعى كه مصداق براى ايجاب سلب محمول است « قضيّهء معدوله » به نحو مواطات يا اشتقاق مركب خواهد بود از موضوع و محمول سلبى زيرا : هر گاه صورت موضوع و صورت محمول سلبى هر دو در ذهن حاضر شوند و نسبت ميان‌اند و بررسى گردد در مىيابيم كه « ما به يصدق على الموضوع » كه مثلا در قضيه فوق صدق مفهوم انسانيت بر مصداق خارجى باشد كه عقد وضع است غير از « ما به يصدق عليه انه ليس بكذا » است يعنى در مصداق دو حيثيت است يكى حيثيتى كه مصحح صدق انسان بر او در حقيقت عقد وضع است و ديگر حيثيتى كه مصحح عقد حمل و سلب فرسيت از او است اعم از آن دو و بالجمله مصداق عقد وضع با مصداق عقد حمل مغايرت دارند اعم از آن‌كه آن مغايرت بر حسب خارج باشد از ماده و صورت يا بر حسب عقل باشد از حبس و فصل . « 1 » مثلا هر گاه گفته شود « زبد ليس بكاتب » است صورت زيد در عقل به عينه صورت ليس به كاتب نيست و الا لازم مىآيد كه زيد از جهت آنكه زيد است عدم و معدوم باشد .\r\nبلكه اين قضيّة ناچار مركب از دو امر است يكى صورت زيد و ديگر امرى كه مسلوب است از آن كتابت از قوت و استعداد كه از شأن آن كتابت است و لكن مسلوب بالفعل است از آن كتابت يعنى كتابت بالفعل از آن سلب شده است در حال كه قوت كتابت در آن هست و همان مصحح سلب كتابت شده است و بالأخره همان قوا و استعدادات است كه مصحح سلوب است در موجودات و هر امرى دو حيثيت دارد يكى آن‌چه بالفعل هست و ديگر قوت و استعداد كه بر حسب اعتبار و حيثيت امر موجود در آن\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 348 - 370 .\r\n","page_name":" 131 ","page_number":131},
  {"content":"\r\n\r\nدرست است كه حمل شود بر آن محمولى كه مبين وضع موجودش باشد و سلب شود از او به واسطهء حمل سلبى كه مبين وضع غير موجودش باشد نه غير موجود مطلق و سلب مطلق بلكه به اعتبار قوت و استعداد موجودهء در آن‌كه مصحح حمل سلبى فعلى و در نتيجه وجودى كه بسيط الحقيقة باشد و هيچ‌گونه تركيبى در آن راه نداشته باشد نه خارجى و نه ذهنى عقلى و حيثيت نقص وجودى نداشته باشد نتوان چيزى را از آن سلب كرد .\r\nبنابر اين هر موجود بسيط الحقيقة تمام اشيا است و ذات حق تعالى بسيط الحقيقة است پس تمام اشيا است و از اين جهت است كه گفته‌اند « البسائط ليس فيها استعداد » زيرا بسايط مجرده فعليات محضه‌اند و اگر فرض شود كه داراى قوت و استعداد باشند به حكم آن‌كه ماده حامل استعداد است كه به حركت تدريجى كون و فساد مىپذيرد لازم مىآيد كه عقول مجرده در معرض حلول و عروض صور متعاقبه باشند و اين معنى با فرض بسيط بودن آن‌ها منافات دارد .\r\nو به بيان ديگر گويد وجود مطلق نزد عرفا عبارت از وجودى است كه محصور در امر معين و محدود به حدود خاص نباشد و وجود مقيد بر خلاف آن محدود به حدود خاص است مانند انسان و قلب و غيره و آن وجود مطلق تمام اشيا است بر وجه ابسط زيرا كه محدود به حدى نيست و فاعل هر وجود مقيدى است و مبدأ او است و مبدأ هر فضيلت و كمالى اولى و اليق به آن كمال است از ذى المبدأ پس مبدأ تمام اشيا بايد تمام اشيا باشد بر وجه ارفع و تمام اشيا هم او است چنان كه سواد شديد تمام سوادهاى ضعيف موجود دون او است بر وجه ابسط و همان‌طور كه مقدار عظيم واجد مقادير كوچك است و واجد كل المقادير است كه دون او است از جهت حقيقت مقداريه نه از جهت حدود و تعينات آن‌ها كه امور عدمىاند از نهايات و اطراف و همين‌طور هم تمام وجودات خاصه ظل وجود فوق التمام بوده و آن تمام موجودات است به نحو ارفع و اكمل و اشرف و بالجمله واجب تعالى مبدأ فياض تمام حقايق و ماهيات است و بنابر اين « فى وحدته و بساطته كل الاشياء » .\r\nو كسى كه تعقل كند آن وجود را تعقل مىكند تمام اشيا را و چون او ذات خود را تعقل مىكند پس تمام اشيا را نيز تعقل مىكند و تعقل او عين ذات او است و علم او عين ذات است پس ذات او تمام اشيا است پس معلوم شد معنى آن‌كه گويد « كل بسيط الحقيقة من جميع الوجوه فهو بوحدته كل الاشياء . »\r\n\r\nالبسيط لا يصدر عنه بالذات الّا فعل واحد .\r\nحكماى اشراق اين قاعده را به منظور اثبات تعدد و تكثر قوى مستند قرار داده‌اند به اين بيان كه گويند قوى بسايطاند و از موجود بسيط صادر نمىشود مگر امر واحدى و بنابر اين قوت واحده نمىتواند كه مبدأ كثير و زياده بر يك فعل شود و به عبارت ديگر قوت واحده بالذات و بالقصد الاول نتواند كه منشأ افعال متعدده باشد و اگر هم منشأ افعال متكثره و متعدده شود بالعرض و بالقصد الثانى است . « 1 » صدرا گويد اين قاعده فقط در واحد حقيقى جارى است كه مستند براى اثبات وجود\r\n\r\n\r\n","description":"","footnote":"\r\n( 1 ) اسفار ، ج 3 ، ص 381 و مشاعر ، صص 7 ، 32 .\r\n","page_name":" 132 ","page_number":132},
  {"content":"\r\n\r\nمتوسطات است و قوى من كل الوجوه بسيط نيستند ( قاعده الواحد . . . ) .\r\n\r\nالبسيط لا يكون فاعلا و قابلا معا .\r\nبا توجه به بيانات فوق اين اصل كه بسيط نمىتواند هم قابل و هم فاعل باشد معلوم خواهد شد زيرا اعتبار فاعليّت غير از اعتبار قابليت است اول مفيد است و دوم مستفيد و امر بسيط از جهت واحده نتواند هم مفيد باشد و هم مستفيد . قاعدهء الواحد . . . « 1 »\r\n\r\nبسيط خارجى -\r\nمعانى متعدده گاه موجودند به وجود واحد كه بسيط خارجى ناميده مىشوند مانند سواد و بياض و گاه موجودند به وجودات متعدده كه مركب خارجى ناميده مىشوند مانند ماهيت حيوان و بسايط غير حيهء خارجيه سه قسم‌اند : 1 - هيولى 2 - صورت 3 - اعراض . « 2 »\r\n\r\nبصر -\r\nملا صدرا در تشريح بصر گويد : در علم تشريح گفته‌اند كه هفت زوج عصب از دماغ ( مخ ) مىرويد زوج اول از غور دو بطن مقدم دماغ در جوار دو زايده شبيه به دو سر پستان شروع مىشود و اين زوج عصب كوچك و تو خالى است كه آن قسمت كه در طرف چپ روييده شده است به طرف راست كشيده شده و بر عكس آن‌كه طرف راست روييده شده است به طرف چپ كشيده شده است ، آن‌كه به طرف راست است به سوى حدقه راست و آن‌كه در چپ است به حدقه چپ نافذاند و قوه ابصار در روح مصبوب در تجويف اين عصب است به ويژه در ملتقى .\r\nطبعيون در مورد ابصار گفته‌اند كه به انطباع شبح مرئى است در جزئى از رطوبت جلديه كه شبيه به يخ و تگرگ است زيرا به مانند آينه كه هر گاه مقابل آن قرار گيرد متلون و ضو دهنده مىشود و در عين حال مثل صورت او در آن منطبع مىشود . همان‌طور كه صورت انسان در آينه منطبع شود .\r\nرياضيون گفته‌اند كه ابصار به خروج شعاع است از چشم بر شكل مخروط كه رأس آن در نزد چشم است و قاعده آن نزد مرئى رياضيون نيز منشعب به شعب گوناگون‌اند .\r\nشيخ اشراق گويد : ابصار نه به خروج شعاع است و نه به انطباع شبح مرئى در رائى و بلكه به واسطه مقابلهء مستنير است با عضو باصرى كه در آن رطوبت صقيله است و موقعى كه اين شروط يافت شد و موانع هم رفع شد براى نفس علم اشراقى حضورى بر مبصر حاصل مىشود پس نفس آن را ادراك مىكند كه گويا مشاهده ظاهر جلى مىكند و در واقع شيخ اشراق مىگويد : ديدن كار نفس است نهايت شرايطى ظاهرى لازم است و آن وجود نور كافى و وجود ماده مستنير مقابل عضو باصر و در عضو باصر هم بايد رطوبت صقيله باشد و هر گاه اين شرايط به وجود آمد اين نفس است كه اشراق ديدن مىكند و اين نفس است كه مىبيند . ملا صدرا مىگويد : اين سه قول هر سه نادرست است و قول چهارمى احداث مىكند كه شبيه به قول شيخ اشراق است لكن عين آن نيست ملا صدرا مىگويد : ابصار به انشاى صورت مماثل آن چيز است يعنى شىء مرئى است و اين انشاى صورت مماثل ، به قدرت خداوند است كه از عالم ملكوت نفسانى مجرد از ماده خارجى\r\n\r\n\r\n","description":"","footnote":"\r\n( 1 ) اسفار ، ج 2 ، ص 28 و ج 6 ، ص 264 .\r\n( 2 ) همان ، ج 6 ، ص 209 و ج 2 ، ص 176 .\r\n","page_name":" 133 ","page_number":133},
  {"content":"\r\n\r\nاست يعنى صورت از عالم ملكوت است و صورت نفسانى است و مجرد از ماده خارجى است كه حاضر عند النفس مىشود و قائم به نفس ، به مانند قيام فعل به فاعل و نه قيام مقبول به قابل و به عبارت ديگر مىگويد اين نفس است كه ايجاد صورت مماثل با اصل مرئى مىكند و آن صورت مجرد است يعنى صورت مرئى هم مجرد است و عارى از ماده و لذا قائم به نفس است قيام فعل به فاعل در واقع ساخت نفس است كه در صورت مقابلهء ياد شده نفس خودش صورتى را كه مماثل با اصل باشد خلق مىكند و بدان علم شهودى حاصل مىكند پس ديد كار نفس است و مرئى خلق و مخلوق نفس است كه آن را در شرايط خاص مىسازد .\r\nابصار « 1 »\r\n\r\nبعث -\r\nبعث يعنى برانگيخته شدن و برخاستن از خواب و بيدار شدن و فرستادن و تهييج شدن و وادار كردن بر كارى و يوم البعث يعنى روزى كه مردگان از خواب بيدار شده و از قبر برپا ايستند .\r\nصدرا گويد بعث عبارت از خروج نفس است از هيآت محيطهء به آن چنان كه جنين از قرار مكين خارج مىشود . او گويد :\r\nقبر حقيقى عبارت از انغمار نفس و انحصار آن است بعد از موت بدن در آن هيأت مكتنفهء به آن و نفس ما بين موت و بعث به منزلت جنين است و يا به منزلت نائم است كه قواى او قدرت ادراك مدركات آخرت را ندارد و موقعى كه حشر و قيامت برپا شد انسان از ميان آن انغمار برانگيخته مىشود يا به طور مطلق حرّ و آزاد مىگردد و يا مقبوض و اسير زاجرات و قاسرات است . « 2 » در مورد بعث انبيا و رسل - ملا صدرا مىگويد : در واقع فوايد بعث رسول و انزال كتب بازگشت به مؤمنان مىكند كه خداوند انوار رسولان و كتب را وسيله هدايت مؤمنان قرار داده است . چنان كه فايده نور آفتاب به صاحبان چشم بينا باز مىگردد . « 3 »\r\n\r\nبعديت غير مجامع -\r\nهمه بعديت‌هاى مربوط به حركات و زمان و زمانيات با قبليت‌ها جمع نمىشوند . « 4 »\r\n\r\nبهشت -\r\nبحث دربارهء بهشت و دوزخ به طور اصولى بحث كلامى است ملا صدرا در اغلب آثارش مورد بررسى قرار داده است از جمله در شواهد الربوبيه آمده است :\r\nاشراق سيزدهم : در بيان بهشت و دوزخ بايد دانست بهشتى كه آدم و حوا به علت ارتكاب خطا از آن جا بيرون رفتند و به زمين فرود آمدند ، از جهتى غير از بهشتى است كه به پرهيزگاران در عالم آخرت وعده داده‌اند . زيرا اين بهشت ، ظاهر و آشكار نمىگردد مگر بعد از خراب و ويران شدن عالم جسمانى و فساد و اضمحلال اجرام سماوى و به انتها رسيدن دنيا ، هر چند هر دو بهشت در اصل ذات و حقيقت متحد و متفق‌اند .\r\nبيان اين مطلب اين است كه چون موت و رهايى از اين عالم ، آغاز حركت و بازگشت به سوى خدا است و نهايت هر حركتى ( چه مستقيم و چه مستدير ) عين بدايت او است از\r\n\r\n\r\n","description":"","footnote":"\r\n( 1 ) اسفار ، ج 8 ، صص 178 ، 183 .\r\n( 2 ) شواهد ، ص 404 .\r\n( 3 ) مفاتيح الغيب ، ص 167 .\r\n( 4 ) اسفار ، ج 3 ، سفر 1 ، ص 49 .\r\n","page_name":" 134 ","page_number":134},
  {"content":"\r\n\r\nحيث مرتبهء ذات و حقيقت ( زيرا حركت در هر مقوله‌اى انتقال از حدى به حدى است بالاتر كه كليهء حدود در اصل ذات و ماهيت متحداند ) و غير او است از حيث وجود و كمال ( زيرا وجود نهايت وجودى است جديد و حاصل از حركت و وجودى است كامل بر خلاف وجود در بدايت ) لذا بين جنت هبوط ارواح كه در نزد محققين از اهل عرفان و شريعت ، به نام موطن عهد و اخذ ميثاق از ذريهء آدم ناميده شده است و بين جنت صعود اشباح « 1 » مطابقت است . زيرا حركات وجود در قوس نزول بر حدود يعنى در مقابل حدود حركات وجود در قوس صعود است ، غايت الامر بر سبيل تعاكس ما بين دو سلسله ( بدين معنى كه هر حدى از حدود حركات سلسله نزولى در برابر حدى از حدود حركات سلسله صعودى است كه متعاكسا در مقابل يكديگر قرار گرفته‌اند . . هر مرتبه‌اى از مراتب هريك از اين دو سلسله ، نظير مرتبه‌اى است از سلسلهء ديگر كه در برابر آن قرار گرفته است ، نه عين آن از هر جهت ؛ و الا تحصيل حاصل لازم مىآيد و تحصيل حاصل محال است و به همين جهت عرفا گفته‌اند « انّ اللَّه لا يتجلّى فى صورة مرّتين » خدا دو مرتبه در يك صورت تجلى و خودنمايى نمىكند بلكه در هر صورتى فقط يك مرتبه تجلى مىكند و در هر آنى در صورت خاصى تجلى مىكند و ايشان دو سلسلهء سير نزولى و سير صعودى وجود را به دو قوس دايره تشبيه كرده‌اند ، براى اشعار به اين نكته كه حركت ثانوى وجود ، يعنى حركت صعودى ، حركت رجوعى و انعطافى است ، نه حركت استقامى .\r\nو اما در مورد مكان بهشت و جهنم بايد گفت كه براى آنان مكانى در ظواهر اين عالم جسمانى نيست . زيرا اين عالم ، عالمى است محسوس و هر چيزى كه با اين حواس پنج‌گانه ظاهرى محسوس مىگردد از سنخ عالم دنيا است . در حالتى كه بهشت و جهنم موعود از سنخ عالم آخرت است ( و عالم آخرت با اين حواس ظاهرى محسوس نخواهد بود ) بلى مكان بهشت و جهنم در درون حجب سماوات و ارض است ( كه هر آن‌كه به مضمون آيات شريفهء      « إِذَا السَّماءُ انْشَقَّتْ . وَ أَذِنَتْ لِرَبِّها وَ حُقَّتْ . وَ إِذَا الْأَرْضُ مُدَّتْ وَ أَلْقَتْ ما فِيها وَ تَخَلَّتْ »      ( زمانى كه آسمان بشكافد و مطيع خداوند گردد و اطاعت او حق است . و زمانى كه زمين كشيده شود و آن‌چه را كه در درون دارد بيرون ريزد - سورهء انشقاق ، آيات 1 - 4 ) و آيات شريفهء       « إِذَا السَّماءُ انْفَطَرَتْ . وَ إِذَا الْكَواكِبُ انْتَثَرَتْ . وَ إِذَا الْبِحارُ فُجِّرَتْ . وَ إِذَا الْقُبُورُ بُعْثِرَتْ . عَلِمَتْ نَفْسٌ ما قَدَّمَتْ وَ أَخَّرَتْ       ( چون آسمان شكافته شود - و ستارگان پراكنده گردند و درياها در هم آميزند و گورها زير و رو شوند . هر كس بداند كه در گذشته چه كرده است - سورهء انفطار ، آيات 1 - 5 ) اين حجب جسمانى سماوى و ارضى برداشته شوند و باطن اين عالم جسمانى ظاهر و آشكار گردد آن گاه مكان بهشت و جهنم و جايگاه آنان معلوم خواهد شد و هر كس از مأواى خود و باطن و سراير خويش آگاه خواهد گشت . زيرا كرارا گفته‌ايم كه عالم آخرت در باطن عالم دنيا است . زيرا عالم آخرت عالمى است كه صور حقايق و بواطن و سراير كه در زير حجاب‌هاى جسمانى پنهان شده بودند ، آشكار\r\n\r\n\r\n","description":"","footnote":"\r\n( 1 ) شواهد ، صص 418 - 436 .\r\n","page_name":" 135 ","page_number":135},
  {"content":"\r\n\r\nمىگردند ) و از براى بهشت و جهنم در همين عالم جسمانى دنيوى مظاهرى است كه اخبار و احدايثى كه در مورد تعيين بعضى از امكنه براى بهشت و جهنم وارد شده است به همان مظاهر موجود در اين عالم تفسير و توجيه مىشوند .\r\nاخبار و احاديث در اين باب بسيار و مضامين آن‌ها مختلف‌اند و ما در كتاب مبدأ و معاد به نحوى ما بين آن‌ها تعديل نموده‌ايم و تا آن‌جا كه ممكن بوده است ، اختلاف ما بين آن‌ها را مرتفع كرده‌ايم .\r\nبعضى از عرفا در اين مقام چنين گفته‌اند :\r\nبدان كه جهنم از جمله بزرگ‌ترين مخلوقات خدا است كه داراى قعر و گودالى است بسيار پست و عميق و مشتمل است بر گرمايى بسيار شديد به نام حرور و سرمايى بسيار شديد به نام زمهرير . پس در وى سرمايى است در بالاترين درجات سرما و گرمايى است در بالاترين درجات گرما و ما بين سطح اعلى و قعر آن فاصله‌اى است كه طى آن مدت هفت صد و پنج سال طول خواهد كشيد و در قسمت مشتمل بر گرمى آن هوايى سوزان و شعله‌اى است از آتش كه جرقه در آن ديده نمىشود مگر اجساد بنى آدم و سنگ‌ها يعنى بت‌هايى كه آن‌ها را خدايان خويشتن دانسته‌اند و شعلهء آن طايفهء جن‌اند ، همانطور كه آيهء شريفهء  « وَقُودُهَا النَّاسُ وَ الْحِجارَةُ »  ( آتش زنهء دوزخ - مردمان و سنگ‌ها هستند - سورهء بقره ، آيهء 24 ) و آيهء شريفهء   « فَكُبْكِبُوا فِيها هُمْ وَ الْغاوُونَ . وَ جُنُودُ إِبْلِيسَ أَجْمَعُونَ »   ( آنان و گمراهان در دوزخ افكنده شوند . همچنين تمامى لشكريان ابليس - سورهء شعراء ، آيات 94 - 95 ) بر آن دلالت دارند . و خدا جهنم را از صفت غضب آفريده است چنان كه در قرآن مجيد مىگويد  « وَ مَنْ يَحْلِلْ عَلَيْهِ غَضَبِي فَقَدْ هَوى »  ( و هر كس كه غضب من بر او نازل گردد ، به دوزخ خواهد افتاد - سورهء طه ، آيهء 81 ) و لذا جهنم بر جباران و ستمگران كبر و نخوت مىفروشد و بر آنان مىخروشد و خشونت مىورزد و پشت متكبران را دو تا مىكند .\r\nاينك مىگوييم همان‌طور كه براى انسان و نظاير آن از معانى اصوليه حقيقت و مثال و مظهرى است ، همين‌طور براى بهشت حقيقت كليه‌اى است كه آن روح عالم و مظهر اسم رحمان است و براى آن نيز مثال كلى است كه آن عرش اعظم و مقر حكومت الهى ( به نام فلك اطلس ) است و زمين بهشت ، كرسى است و سقف آن عرش رحمان است و نيز براى آن مظاهر و مشاهد خاص جزئى محدودى است ( از قبيل باغ‌ها و راغ‌ها و گلزارها و آيات جمال و زيبايىهاى موجود در اين عالم و دل‌هاى آكنده از عشق و محبت و عطوفت و رأفت و افكارى عالى و درخشان كه مانند درختان سرسبز پر از ميوه‌هاى سودبخش علم و دانش و ثمراتى آسايش دهنده و عشق آفرين‌اند ) .\r\nو همچنين از براى جهنم حقيقت كليهء جامع و شاملى است كه عبارت است از بعد و دورى از رحمت خدا به مقتضاى اسم جبار و اسم منتقم ( كه به مقتضاى اسم جبار ، كسر و نقصان‌هاى حاصل از وقوف در منازل سير و سلوك و يا اعوجاج و انحراف از جادهء حق و حقيقت و كمى و كاستى در علم و عمل را جبران كند تا مگر طلاى وجود از غش طبيعت و زنگ و غبار خباثت پاك و جدا گردد و بالأخره لايق عفو و رحمت ؛ و به مقتضاى اسم منتقم گناهان و\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمظالم او را كيفر دهد ) .\r\nو نيز براى جهنم يك نشأهء مثالى كلى و جامعى است و آن عبارت است از طبقات هفت گانه افلاك و اجرام واقع در زير فلك هشتم به نام كرسى كه موضع و محل قرار گرفتن دو قدم پروردگار يعنى قدم جبار و بعد و احتجاب و قدم صدق و تشرف به حضور الهى است و ( همانطور كه قبلا گفتيم ) در كرسى ، ( هم اصول و ريشهء شجرهء طوبى ) و هم اصول و ريشهء شجرهء زقوم است ( كه در قرآن مجيد از آن به لفظ ) « طعام الاثيم » يعنى طعام و خوراك شخص گنه‌كار تعبير شده است و بدان‌جا اعمال فجار و منافقين منتهى مىگردد و نيز براى جهنم مظاهر و نمونه‌هاى خاص و محدودى است و آن‌ها عبارتند از طبيعت و فطرت و هوا و هوس‌هاى نفسانى هر كسى در دنيا و لوازم و تبعات آن در آخرت ؛ و براى جهنم ابواب و مشاعر هفت‌گانه‌اى است كه آن ابواب و مشاعر هفت‌گانه عين ابواب بهشت‌اند ( زيرا حواس پنج‌گانهء ظاهرى و باطنى هم ابواب بهشت و هم ابواب جهنم‌اند . و چون قوهء خيال و قوهء حافظه خزانه‌اند نه مدرك و همچنين قوهء متصرفه ، متصرف است نه مدرك ، بنابراين مجموعا هفت باب مىشوند و اين هفت باب هم ابواب و درهاى بهشت‌اند اگر در تحت فرمان عقل درآيند و هم ابواب و درهاى جهنم‌اند اگر در تحت امر و فرمان عقل نباشند ) زيرا ابواب و درهاى مذكور به شكل دربى ساخته شده‌اند كه هر گاه به يك ناحيه و طرفى گشوده شود طرف ديگرى مسدود خواهد شد . پس سالك راه چشمى را كه از ديد و مشاهدهء يك منزل‌گاه از منازل آخرت پوشيد ، به سوى منزل‌گاه ديگرى كه مخالف او است باز مىگردد ( زيرا اگر چشم از ديدن لذات و شهوات دنيوى پوشيد ، به ديدن مظاهر فرح انگيز بهشت نايل مىگردد و هر گاه به مشاهدهء حق و آثار جلال و جمال او نگريست ، از ديدن مظاهر شهوت‌انگيز نفس چشم‌پوشى مىكند ) .\r\nو اين درها براى هر دو فرقه يعنى اهل بهشت و اهل جهنم باز است ( كه مىتوانند به ميل و اختيار خود از هر درى داخل شوند ) به جز در قلب ( كه محل توجه و عنايت خاص الهى و در ميان كاينات و مواليد ، مقر ديگر سلطان عالم وجود است كه خود گفته است « انا عند قلب عبدى المؤمن » ( من هميشه در قلب بندهء مؤمن خويشم ) و اين در هميشه بر روى اهل جهنم بسته شده چنان كه خدا در آيهء شريفهء  « لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ »  ( درهاى آسمان به روى آنان گشوده نمىشود و وارد بهشت نمىگردند مگر اين‌كه شترى بتواند از سوراخ سوزن بگذرد - سورهء اعراف ، آيهء 40 ) به اين مطلب اشاره مىكند زيرا صراط خدا در راه سير و سلوك به سوى او از مو باريك‌تر است .\r\nپس سالك راه حق نيازمند است به كمال تدقيق و تلطيف نظر در علوم و معارف الهى ( و تزكيه و تهذيب باطن از افكار و عقايد باطل و رذايل علمى و عملى ) و چگونه سلوك در اين راه باريك‌تر از مو براى درمان احمق و جهال و آنان كه مغرور و مستبد در رأى و عقيده فاسد خويش‌اند و هرگز در برابر حق و حقيقت تسليم و منقاد نمىگردند ممكن و ميسر خواهد بود .\r\nپس ابواب جهنم هفت عدد است و ابواب بهشت ( با اضافه كردن باب قلب كه مخصوص\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nسلاك الهى است ) هشت عدد خواهد بود و اين باب يعنى باب قلب كه هيچ‌گاه بر روى آنان باز نمىگردد و احدى از آنان داخل در اين باب نخواهند شد در محلى به نام « سوره » قرار گرفته است ( و مراد از سور در اصطلاح ما چنان كه خواهيم گفت عقل بالقوه است كه عقل بالفعل در كانون و نهاد وى قرار گرفته و از آن‌جا پديد مىگردد و اين مرتبهء شامخ عقل ، همان باب قلب و دريچهء علوم و معارف عقليهء الهيه‌اى است كه مختص به سلاك راه حق و حقيقت و واقفين بر اسرار موجود در پشت پردهء اوهام و حواس ظاهرى و حجب نفسانى است ) .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nت\r\n\r\nتأثير تجددى -\r\nبا اين‌كه اين گونه جملات و كلمات را نمىتوان به عنوان يك اصطلاح فلسفى تلقى كرد لكن چون ترجمه و تفسير اين لغات و تعبيرات خاصه در مسائل اساسى فلسفه صدرا به كار آيد ذكر آن‌ها بىفايده نخواهد بود .\r\nتأثير تجددى در مقابل تأثير ابداعى است و چنان كه در مقوله « ان يفعل » گفته شد صدرا فعل را عبارت از تأثير تجددى مىداند .\r\nتأثيرات تجددى در مواد جسمانى و تأثيرات اجسام است در يكديگر و عبارت از تحريكات و تأثيرات جسمانى است در مواد جسمانى بر خلاف تأثير ابداعى كه تأثير ذات حق و عقول مفارقه است در معلولات و مبدعات خود كه نحوهء تأثير آن‌ها تأثير ابداعى است . « 1 »\r\n\r\nتأويل -\r\nحمل كلام است بر غير معنى موضوع له .\r\nعارفان و اهل ذوق توجيهات خود را از آيات و روايات ، تأويل ندانسته و حمل كلام بر ظاهر مىدانند چنان كه به نقل اسفار ابن عربى و صدر الدين قونوى گفته‌اند ما عقايد خود را با قرآن و حديث مقابله و مطابقه كنيم « 2 » يعنى تفسيرى كه ما مىكنيم مطابق با ظواهر قرآن و احاديث است و بنابر اين نيازى به تأويل نيست و در عين حال تأويلات متكلمان و علما را نادرست مىدانند و مخالف با مكاشفات خود مىدانند . آن‌ها مىگويند ما مطابق با مفاد ظاهر آيات و روايات حقايق را كشف مىكنيم و نيازى به تأويل نداريم . از طرفى ملا صدرا مىگويد راسخان در علم كه در قرآن مجيد آمده است ائمه معصومند و حتى آن‌ها هم آيات را تأويل نكرده‌اند و مىگويد : بصيرت كافى لازم است كه حقايق را از ظواهر آيات و احاديث دريابيم و مىگويد : اهل نظر و علوم عقلى و حكماى اسلام آيات و احاديث را تأويل كرده‌اند مطابق با نظريات عقلى خود . ملا صدرا به گروهى كه با توجه به ظاهر پاره‌اى از آيات و احاديث مانند حنابله قايل به تجسيم و تشبيه شده‌اند نخست حمله كرده است و گويد كار معتزله و متفلسفان به جايى رسيد كه در خطابات شريعت همهء ظواهر را دگرگون كردند و پاره‌اى در منع استفاده از عقل غلو كرده‌اند مانند حنابله . ملا صدرا اقوال گوناگون را در باب حدود تأويل و جواز و عدم جواز آن آورده‌اند . « 3 » قد ظهر و تبين لك مما تلونا عليك ، ان\r\n\r\n\r\n","description":"","footnote":"\r\n( 1 ) اسفار ، ج 3 ، صص 19 ، 102 .\r\n( 2 ) همان ، ج 2 ، سفر 1 ، صص 342 - 343 .\r\n( 3 ) مفاتيح الغيب ، صص 84 - 85 .\r\n","page_name":" 139 ","page_number":139},
  {"content":"\r\n\r\nلاصحاب المسالك التفسيرية اربعة مقامات .\r\nفمن مسرف فى رفع الظواهر ، كاكثر المتعزلة و المتفلسفة ، حيث انتهى امرهم الى تغيير جميع الظواهر فى الخطابات الشريعة الواردة فى الكتاب و السنة الى غير معانيها الحقيقية ، كالحساب و الميزان و الصراط و الكتاب ، و مناظرات اهل الجنة و اهل النار فى قول هؤلاء :\r\n أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ  ، و قول هولاء :  إِنَّ اللَّهَ حَرَّمَهُما عَلَى الْكافِرِينَ  ، و زعموا ان ذلك لسان الحال .\r\nو من مقتر غال فى حسم باب العقل كالحنابلة اتباع ابن حنبل ، حتى منعوا تأويل قوله :\r\n كُنْ فَيَكُونُ  و زعموا ان ذلك خطاب به حرف و صوت يتعلق بهما السماع الظاهرى يوجد من اللَّه فى كل لحظة بعدد كل مكون ، حتى نقل عن بعض اصحابه انّه كان يقول : حسم باب التأويل الا لثلاثة الفاظ ،\r\nقوله صلى اللَّه عليه و آله : الحجر الاسود يمين اللَّه فى الارض\r\nو قوله : قلب المؤمن بين اصبعين من اصابع الرحمن\r\n، و قوله : انى لاجد نفس الرحمن من جانب اليمن ، و من الناس من اخذ فى الاعتذار عنه ، بان غرضه فى المنع من التأويل رعاية اصلاح الخلق ، و حسم الباب للوقوع فى الرخص و الخروج عن الضبط ، فانه اذا فتح باب التأويل وقع الخلق فى الخرق و العمل بالرأى ، فيخرج الامر عن الضبط ، و يتجاوز الناس عن حد الاقتصاد فى الاعتقاد\r\n، و قال ابو حامد الغزالى : لا بأس بهذا الزجر ، و يشهد له سيرة السلف بانهم كانوا يقولون اقروها كما جائت ، حتى قال مالك لما سئل عن الاستواء :\r\nالاستواء معلوم ، و الكيفية مجهولة ، و الايمان به واجب ، و السؤال عنه بدعة .\r\nو اما المقام الثالث : فهو طائفة ذهبوا الى الاقتصاد فى باب التأويل ، ففتحوا هذا الباب فى احوال المبدأ و سدوها فى احوال المعاد ، فاولوا اكثر ما يتعلق بصفات اللَّه من الرحمة و العلو و العظمة و الاتيان و الذهاب و المجيىء ، و تركوا ما يتعلق بالاخرة على ظواهرها ، و منعوا التأويل فيها ، و هم الاشعرية اصحاب ابى الحسن الاشعرى ، و زاد المتعزلة عليهم ، حتى اولوا من صفات اللَّه ما لم يأوله الاشاعرة ، فأولوا السمع الى مطلق العلم بالمسموعات ، و البصر الى العلم بالمبصرات ، و كذا اولوا حكاية المعراج ، و زعموا انه لم يكن بجسد ، و اول بعضهم عذاب القبر و الصراط و جملة من احكام الاخرة ، و لكن اقروا بحشر الاجساد بالجنة . « 1 »\r\n\r\nتامّ -\r\nتام در مقابل ناقص است و يكى از اضافات است . موجود تام عبارت از موجودى است كه تمام آن‌چه شايسته و ممكن است براى آن ، بالفعل حاصل شود ، براى آن حاصل باشد و آن را كامل هم گويند .\r\nاين لفظ نيز بر امور و در موارد متعدد اطلاق شده است چنان كه گويند عدد تام ، مقدار تام ، تام القوت ، تام الحس و تام العلم و فوق التمام كه تمام كمالات ممكنه الحصول حاصل براى آن مىباشد و فوق او تمامى نمىباشد ذات حق تعالى است كه تام الحقيقة هم گويند كه كامل الذات است و غير متناهى است از لحاظ شدت و قوت و مدت و عدت . « 2 »\r\n\r\nتجاويف -\r\nاجوف « 3 »\r\n\r\nتجريد -\r\nتجريد يعنى مجرد كردن و عارى\r\n\r\n\r\n","description":"","footnote":"\r\n( 1 ) مفاتيح الغيب ، صص 80 - 81 .\r\n( 2 ) اسفار ، ج 6 ، صص 134 ، 272 .\r\n( 3 ) همان ، ج 1 ، سفر 3 ، صص 356 - 357 .\r\n","page_name":" 140 ","page_number":140},
  {"content":"\r\n\r\nكردن ، مجرد شدن از دنيا يعنى علايق مادى و زندگى ظاهرى را رها كردن .\r\nدر اصطلاح فلاسفه تجريد عبارت از حذف بعضى از صفات و اجزا و ابقاى بعضى ديگر و يا توجه كردن به بعضى از اوصاف و احوال و اجزا و عدم لحاظ بعضى ديگر و يا انفكاك شىء از عوارض و لواحق و ضمايم و لو عقلا كه تجريد عقلى است .\r\nصدرا گويد اين تعريف كه حذف بعضى و ابقاى بعضى ديگر از صفات باشد تعريف خوبى نيست و بلكه تجريد عبارت از نقل چيزى است از وجود مادى به وجود عقلى به واسطهء نقل آن اولا به حس و بعد به خيال و بعد به عقل و بنابر اين تجريد شىء در عين مادى بودن آن ممكن نيست و حذف صفتى يا صفاتى از امور مادى در عين آن‌كه در ماده باشند ممكن نمىباشد و آن‌چه مجرد و عارى از صفت يا صفات مىشود صورت آن شىء است كه در قواى مدركهء انسان است كه نقل او به حس تا اندازهء او را مجرد مىكند و به خيال اندازه زيادتر و لو هم زيادتر و در عقل كلا مجرد مىشود پس تجريد و مجرد بودن هر چيزى در مواطن مختلف مدارك و مشاعر فرق مىكند .\r\nو بالجمله تجريد عبارت از انتزاع صور مجردهء اشيا است كه به معناى حذف بعضى و ابقاى بعضى ديگر است .\r\nمسأله تجريد نيز يكى از مسائل مهم مورد توجه صدرا است چنان كه در مسأله اتحاد عاقل و معقول و حس و محسوس بيان شد كه او در تمام مراحل ادراك قايل به نوعى از تجريد است . « 1 »\r\n\r\nتجسم اعمال -\r\nيكى از مسائل كلامى كه شرايع و مذاهب در باب اصول عقايد مطرح كرده‌اند مسأله چگونگى لذت و الم اخروى و عذاب قبر و ميزان و حساب و نشر صحف است در روز قيامت اين مسأله از نظر علماى علم كلام جورى مورد بحث قرار گرفته و از نظر متعبدين به مذاهب طورى ديگر و بالأخره فلاسفه اسلامى نيز سعى كرده‌اند مسأله را طورى حل كنند كه با اصول و قواعد عقلى وفق داده و منافات نداشته باشد .\r\nخلاصه كلام آن‌كه در روز قيامت اعمال هر كس نصب العين او شده و به صور قبايح و يا زيبا نمودار مىشود  « يَوْمَ تَشْهَدُ عَلَيْهِمْ . . .   أَرْجُلِهِمْ وَ . . . »  و زشت‌كاران و نيكوكاران هر يك نتيجه عمل خود را كه در دنيا انجام داده‌اند ببيند .\r\nصدرا اين مسأله را به نحو خاصى مورد بررسى و توجه قرار داده و گويد :\r\nشكى نيست كه هر عملى را اثرى است در نفس و اثرى است در خارج و نفس انسان در مقابل اعمال و رفتار او متأثر مىشود و همان‌طور كه افعال و رفتار هر كس را در خارج آثار وجودى خاص است در نفس نيز اثرى مىگذارد كه مجموعهء ملكات و فضايل و رذايل نفسانى محصول اعمال و رفتار و بالجمله اكتسابات انسان است و به طور كلى هر يك از ملكات نفسانى را ظهورى است در هر يك از مواطن و قوابل و هر صفت جسمانى و يا روحانى در مقام مقارنت و مجاورت با قابلى ، اثرى در آن قابل مىگذارد و نحوهء اثر آن در هر يك از مواطن متفاوت است و همان‌طورى كه اعمال خارجى در نفس اثر مىگذارند ملكات نفسانى نيز در\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 471 ، 474 - 475 ، 506 .\r\n","page_name":" 141 ","page_number":141},
  {"content":"\r\n\r\nخارج اثر مىكنند و آثارى از فضايل و رذايل نفسانى در خارج حاصل مىشود مثلا غضب ، كبر ، عجب حقد و غيره كه از كيفيات و امور نفسانىاند آثارى در خارج از آن‌ها ظاهر مىشود .\r\nيكى از مواطن موطن آخرت است و نشأت اخروى است و بعيد نيست كه مثلا غضب كه يكى از ملكات و صفات نفسانى است در نشأت آخرت به صورت نار محرقه مجسم شود و صاحب آن را بسوزد كه فرمودند\r\n« الدنيا مزرعة الآخرة »\r\nو همين‌طور جود ، علم و ساير صفات كه از كيفيات نفسانىاند به صورت سلسبيل درآيند و آكل مال يتيم ظلما در نشأت آخرت به صورت آتش در بطون خورندگان آن‌ها درآيد و آن‌ها را بسوزاند و بالأخره ملكات فاضله و رذايل كه از مكتسبات نفسانى است و از آثار و اعمال انسان است در نشأت دنياوى به عينه در نشأت ديگر مجسم شوند و نتيجه عمل هر كس بدين طريق براى او نمودار شود . « 1 » ملا صدرا در كتاب شواهد الربوبيه گويد :\r\nاشراق هفتم : در بيان كيفيت تجسم اعمال و متصور شدن نيات اشخاص به صور مناسب با نياتشان در روز قيامت . « 2 » براى هر صفت راسخ و ملكهء نفسانيه ، ظهور و نمود خاصى است در هر موطن و نشأه‌اى .\r\nزيرا گاه براى صورت واحدى آثار گوناگون در مواطن گوناگونى است . آيا نمىبينى كه صورت جسم مرطوب بالذات مانند آب هر گاه در جسم ديگرى كه پذيرندهء رطوبت است اثر رطوبت گذاشت ، آن جسم قابل رطوبت مانند آب داراى رطوبت مىگردد . ولى هر گاه همين جسم داراى صورت آبى در مادهء ديگرى مانند قوهء حسيه يا خياليه تأثير گذاشت و آن ماده از آن رطوبت متأثر و منفعل گرديد ، اين ماده عين آن رطوبت و مانند آن را نمىپذيرد و مانند آب صاحب رطوبت نمىگردد ، بلكه صورتى و شبحى از آن رطوبت را در خود مىپذيرد و لذا براى آن رطوبت ( يعنى رطوبت آب ) اثر و رطوبت ديگرى است و نشأه ديگرى ( يعنى نشأهء حس و خيال ) غير از نشأهء اولى يعنى نشأهء مادى خارجى .\r\nو همچنين نفس ناطقه به وسيلهء قوهء عقليهء خويش ظهور و نمود ديگرى از رطوبت را مىپذيرد به نام صورت عقليهء كليهء رطوبت . پس بنگر حكم تفاوت و اختلاف نشأت را در مورد ماهيت واحد و قياس كن بر آن ، حال هر ماهيتى را بر حسب اختلاف و تفاوت انحاى وجودات ( بدان گونه كه قبلا به تفصيل بيان كرديم كه ممكن است ماهيت واحدى ، به انحا و اقسام گوناگون وجود موجود گردد ) و اين مقدار از بيان مطلب كافى است براى شخص بينا و با بصيرت كه از دانستن آن به جميع آن‌چه شارع مقدس دربارهء افراد انسان از نعيم و مقامات بهشتى وعده داده و يا آنان را از دوزخ و جحيم و دركات آن ترسانده است .\r\nپس هر كس كه در علم و دانش داراى تحدى و تفرس باشد بر او واجب است كه در صفات نفسانيه و كيفيت انشا و خلاقيت وى نسبت به آثار و افعال ظاهرى دقت و تأمل كند ، تا كه آن را وسيلهء ادراك و وصول به كيفيت و\r\n\r\n\r\n","description":"","footnote":"\r\n( 1 ) رساله عرشيه ، ملا صدرا ، ص 195 و مبدأ و معاد ، ملا صدرا ، ص 343 .\r\n( 2 ) ترجمهء شواهد ، ص 457 .\r\n","page_name":" 142 ","page_number":142},
  {"content":"\r\n\r\nچگونگى استلزام و در برداشتن بعضى از صفات و ملكات نسبت به بعضى از آثار مخصوص ، در سراى آخرت قرار دهد . پس همان‌طور كه شدت غضب در مرد موجب طغيان حركت خون در بدن و قرمزى رنگ صورت او و گرم شدن بدن او و سوزش مواد بدن مىگردد ، در حالتى كه غضب صفتى است نفسانى موجود در باطن او ، و اين آثار نام برده ، صفات اجسام ماديه‌اند كه در اين عالم در پى شدت غضب ظاهر و آشكار مىگردند .\r\nهيچ جاى تعجب و شگفتى نيست در اين كه در سراى آخرت آتشى افروخته بر اين نفس ظاهر و آشكار گردد و در اين نفس طغيان كند و اثر آن در وى محسوس و ملموس گردد و صاحب آن نفس را واقعا و حقيقتا بسوزاند .\r\nهمان‌طور كه در اين عالم هنگام شدت ظهور آن صفت مستلزم ضربان رگ‌ها و شريان‌ها و اضطراب اعضاى بدن است و چه بسا ظهور صفت غضب و طغيان آن در شخص منجر به امراضى شديد گردد و چه بسا صاحب آن صفت با عروض آن امراض شديد از شدت غيظ و غضب بميرد ( و خلاصه اين‌كه هر صفتى كه در نفس انسان رسوخ و تمركز يابد آثار و توابع ضرورى آن صفت ، در آخرت نيز بر وى مترتب گردد همان‌طور كه هر صفتى كه در اين عالم در نفس روى دهد و يا راسخ گردد آثارى از قبيل آن‌چه در مثال مذكور بيان كرديم بر وى مترتب گردد ) . « 1 »\r\n\r\nتجلى -\r\nانكشاف حقايق انوار غيب را براى قلوب صافيه تجلى مىنامند و آن بر دو قسم است يكى تجلى ذاتى كه مبدأ انكشاف حقايق غيبى از ذات حق است از وراى حجاب و ديگر تجلى صفاتى كه مبدأ و منشأ آن صفات و اسما و حجب نورى است . « 2 » صدرا گويد : حق متعال را تجلى واحدى است بر اشيا و ظهور واحدى است بر ممكنات و اين ظهور بر اشيا به عينه ظهور و تجلى دوم حق است بر نفس ذات خود در مرتبت افعال زيرا كه ذات حق از جهت نهايت تماميت و فرط كمال خود افاضه مىكند از ذات خود كه عبارت از ظهور دوم باشد بر نفس خود و روا نباشد كه ظهور اول عين ظهور دوم باشد زيرا ظهور دوم تابع ظهور اول است و ظهور دوم عبارت از نزول وجود واجبى است در مراتب افعال كه به نام افاضه و نفس رحمانى و عليت و تأثير و محبت افعاليه و تجلى ناميده مىشود و منشأ تكثر اسما و صفات است .\r\nتجلى اول ظهور و بروز اشيا است و تجلى دوم تطور و تكثر آن‌ها است و اگر دقت شود يك تجلى و ظهور است كه منحل به دو تجلى و ظهور مىگردد .\r\nجميع ماهيات و ممكنات مرائى وجود حق‌اند و مجالى حقيقت مقدسه‌اند و خاصيت هر آينه از آن جهت كه آينه است آن است كه از صورى كه متجلى در آن شده‌اند حاكى باشد نهايت آن‌كه ممكنات از جهت دورى از مبدأ و تراكم جهات نقص و ظلمت نتوانند كه به تمامه و كماله حاكى از وجود و مرآت او باشند .\r\n\r\nتخلخل -\r\nتخلخل در اصطلاح به معنى ازدياد در حجم جسم است بدون آن‌كه جسمى ديگر به آن ضميمه و يا نافذ و داخل در خلل آن\r\n\r\n\r\n","description":"","footnote":"\r\n( 1 ) شواهد ، صص 457 - 458 .\r\n( 2 ) اسفار ، ج 2 ، سفر 1 ، صص 356 - 358 .\r\n","page_name":" 143 ","page_number":143},
  {"content":"\r\n\r\nشود در مقابل تكاثف كه عبارت از نقصان حجم جسم است بدون آن‌كه چيزى از آن كاسته شود .\r\nبعضى گويند تخلخل عبارت از انبساط ماده است در كم .\r\nعده‌اى از محققان فلاسفه كه وجود خلأ را در عالم محال دانسته‌اند گويند : تخلخل حقيقى محال است و آن‌چه را تخلخل و تكاثف پندارند عبارت از دخول اجسام غريبه و خروج اجسام غريبه است و به عبارت ديگر تخلخل همان انتفاش است كه تباعد اجزاى و دخول اجزاى مباين غريبه باشد و بالعكس . « 1 »\r\n\r\nتخيل -\r\nتخيل عبارت از حركت نفس است در محسوسات و چنان‌كه حركت نفس را در معقولات تفكر گويد حركت آن را در محسوسات تخيل نامند .\r\nبعضى گمان كرده‌اند كه تخيل عبارت از حصول صور خياليه در اجزاى دماغ است و صدرا « چنان‌كه از مبانى او معلوم شد » اين عقيده را مردود مىداند و گويد : صور متخيله مجردند مانند ساير صور ادراكيه و مادهء دماغيه حامل اشكال و صور مختلف نمىتواند باشد زيرا آن ماده در آن واحد نمىتواند حامل اشكال متناقض و متضاد و بالأخره متقابل باشد . او گويد : صور خياليه منفصل الوجودند از عالم ماده و موطن آن‌ها عالم خيال است . خيال « 2 »\r\n\r\nتداخل -\r\nكلمهء تداخل يعنى در يكديگر در آمدن و در عرف فلسفه به معنى نفوذ و دخول اشيا و اجزا در يكديگر است به نحوى كه در وضع و حجم متحد گردند و به حجم مدخول فيه چيزى افزوده نگردد و اين امر محال است زيرا لازم مىآيد كه تمام عالم جسمانى در يك جزء جاى گيرد و اصولا جسمى موجود نباشد . جوهر فرد « 3 »\r\n\r\nتذكّر -\r\nيكى از مباحث مورد اختلاف فلاسفه بحث در اين امر است كه آيا تعلّم و تعليم يادآورى است يا فراگيرى ، افرادى كه ارواح را ، روحانية الحدوث دانند مىگويند :\r\nارواح قبل از تعلق با بدان به معلوماتى عالم بوده پس از تعلق با بدان فراموش كرده است و به تدريج آن‌چه مىدانسته به ياد مىآورد . مفاد بخشى از قصيده عينيهء ابن سينا همين معنى است ملا صدرا با وجودى كه به جسمانية الحدوث بودن ارواح قايل است قول به تذكر را اقرب به صواب مىداند لكن از سياق عبارت دانسته مىشود كه در عبارت غلطى وجود داشته باشد . « 4 »\r\n\r\nتركيب اتحادى -\r\nتركيب اتحادى نوع تركيبى است كه اجزاى تركيب كنندهء آن هر يك به طور جداگانه وجود مستقلى نداشته باشند و به عبارت ديگر ميان دو يا چند امرى است كه در تقرر وجودى متحد باشند و همه موجود به وجود واحد باشند مانند نوع كه مركب از جنس و فصل است به نحو تركيب اتحادى و تركيب جسم از ماده و صورت و بنابر اين تركيب اتحادى اعم است از تركيب تحليلى عقلى يا خارجى .\r\nبعضى گويند تركيب اتحادى مخصوص است به مركبات عقلى و تركيب جسم از ماده و صورت را از آن جهت تركيب اتحادى مىدانند كه در عقل منحل به دو جزء جنس و فصل و\r\n\r\n\r\n","description":"","footnote":"\r\n( 1 ) اسفار ، ج 4 ، صص 76 ، 169 .\r\n( 2 ) همان ، ج 3 ، ص 360 .\r\n( 3 ) همان ، ج 2 ، سفر 2 ، صص 30 - 31 ، 56 .\r\n( 4 ) همان ، ج 3 ، سفر 1 ، ص 490 .\r\n","page_name":" 144 ","page_number":144},
  {"content":"\r\n\r\nصورت و ماده مىشوند نه در خارج و تركيب اشيا از وجود و ماهيت از همين نوع است .\r\nصدرا گويد : هر دو امرى كه متمايز باشند در وجود يا تمايز آن‌ها به تمام ماهيت است بدون اشتراك جوهرى در ميان آن دو و يا تمايز آن‌ها به چيزى است از سنخ ماهيت با اشتراك در طبيعت جوهريه كه ما به الاشتراك جنس و ما به الافتراق فصل باشد و از فصول محصله باشد اين تركيب نوع تركيب اتحادى است و در صورتى كه ما به الامتياز از امور عرضيه باشد تركيب افتراقى است . « 1 » تركيب انضمامى در مقابل تركيب اتحادى است و نوع تركيبى است كه هر يك از اجزاى آن از لحاظ وجودى مستقل باشند و نحوهء اتحاد آن‌ها اتحاد بالضميمه باشد مانند تركيب خانه از خشت و آجر و آهن و غيره .\r\n\r\nتسبيح -\r\nحقيقت تسبيح و روح آن تجريد ذات الهى است از علايق الوان و شوايب حدثان و امكان و اين امر حاصل نمىشود مگر از كسى كه او را نحوى از تجرد و طهارت باشد و هر اندازه تجرد انسان اقوى باشد و از غواشى ماده مبرّا تسبيح او كامل‌تر است و آن را مراتبى است .\r\nمحيى الدين عربى گفته است كه جمادات و نباتات را نيز ارواحى است كه از ادراك غير اهل كشف پنهان است و مىگويد : ما شنيديم كه سنگ‌ها ذكر خدا را مىكردند به زبانى ذكر مىكردند كه گوش‌هاى ما مىشنيد . ملا صدرا مىگويد : تحقيق اين تسبيح ( تسبيح جماد و نبات ) نياز به بسط كلام دارد چه بسا اين اعتقاد و نظر منتهى به اين مىشود كه نادان‌ها و مردم پست بعد از شنيدن اين گونه مقال به سخريه گرفته عيب دانند . ملا صدرا شرح مفصل در اين باب داده‌اند كه همهء موجودات ، خدا را تسبيح كنند . « 2 »\r\n\r\nتسلسل -\r\nتسلسل يعنى پىدرپى بودن و امور متسلسل يعنى امورى كه زنجير مانند به دنبال هم باشند و در اصطلاح فلسفه عبارت از ترتّب امور غير متناهى است به نحوى كه مرتبت لاحق مترتب بر مرتبت سابق و به دنبال آن باشد و بالأخره امورى كه در ترتب وجودى به يكديگر پيوسته باشند .\r\nتسلسل از لحاظ امور متسلسل بر چند نوع است :\r\nالف - تسلسل در امور اعتبارى كه بر حسب اعتبار معتبر و اعتبار كننده است و آن را تسلسل يقفى ناميده‌اند كه با توقف و عدم اعتبار اعتبار كننده متوقف مىشود اين نوع از تسلسل را باطل ندانسته‌اند چون در حقيقت تسلسل نيست يعنى شخص مىتواند هر اندازه كه بخواهد اوهام و تخيالات خود را دنبال هم ادامه دهد .\r\nب - تسلسل در حوادث و زمانيات اين نوع تسلسل نيز باطل نيست زيرا اجزاى آن به طور متدرج موجود و معدوم مىشوند و مجتمع در وجود نمىباشند و حوادث زمانى هر يك در ظرف خود موجودند و به هر حال دليلى بر بطلان تسلسل در حوادث زمانى اقامه نشده است .\r\nج - تسلسل در علل و معلول كه عبارت از ترتب امور غير متناهى است كه هر مرتبتى علت لاحق و معلول سابق خود باشد .\r\nصدرا گويد تسلسل در علل و معلول\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 427 .\r\n( 2 ) تفسير سوره جمعه ، ص 203 و تفسير ملا صدرا ، ج 6 ، صص 148 - 149 .\r\n","page_name":" 145 ","page_number":145},
  {"content":"\r\n\r\nعبارت از ترافى عروض عليت و معلوليت است الى غير النهاية به آن‌كه آن‌چه معروض عليت است معروض معلوليت باشد پس اگر معروضات متناهية العدد باشند دور است و الا تسلسل است .\r\nصدر ابراهين و حججى كه به منظور ابطال تسلسل اقامه شده است چند برهان از آن‌ها را ذكر و مورد نقض و جرج قرار داده است . « 1 » و بالجمله ملا صدرا گويد : دور و تسلسل تراقى عروض عليت و معلوليت است بىنهايت به اين‌كه هر آن‌چه معروض عليت است معروض معلوليت هم باشد . اگر معروضات ( هم در طرف علل و هم در طرف معلول ) متناهى باشد دور است . اگر به يك مرتبه باشد دور صريح است و اگر به چند مرتبه باشد دور مضر .\r\nوى به تفصيل در باب بطلان دور و تسلسل بحث كرده و براهين گوناگونى كه فلاسفه ذكر كرده‌اند بياورده جنبه‌هاى قوت و ضعف هر يك از آن براهين را يادآور شده است . ملا صدرا كلا براهينى كه فلاسفه و متكلمان در جهت ابطال تسلسل اقامه كرده‌اند كاملا براى اثبات مطلوب رسا نمىداند و مسأله اثبات مبدأ و ذات حق را از طرق ديگر مورد توجه قرار داده است كه از جمله برهان صديقان است . برهان صديقين و ديگر بر اساس فرض اصلى خود ( وحدت و اصالت وجود ) و ديگر هدف نظام خلقت و اين‌كه فاعل كل غايت كل است .\r\nملا صدرا گويد : وجود در كل عالم و همهء موجودات عين وحدت است و وحدت در هر چيزى عين وجود است از ديدگاه او وجود يكى است و ذو مراتب ، مرتبهء اقوى و اكمل و فوق كمال و تمام آن ذات حق است و اصولا بر اساس وحدت وجود و اصالت آن و اعتباريت ماهيات .\r\nتسلسل مفروض در امور اعتبارى است . علل و معلولات در ماهيات همه امور اعتبارى است . و ذات و حقيقت هستى يكى است البته مراتب اقوى علت مراتب اضعف است .\r\nوى گويد ما حصل همهء براهين اين است كه مبدأ اولى وجود دارد و مبدأ همه موجودات يكى است . ملا صدرا گويد :\r\nفاعل و غايت ( علت فاعلى و غايى ) اقدم از ماده و صورت است و حتى غايت اقدم همهء علل است زيرا غايت در واقع علت فاعلى براى فاعل است ( چون اين غايت است كه انگيزه فاعل است پس غايت در واقع موجب فاعليت فاعل است ) .\r\nو با اين مقدمه گوييم هر گاه تناهى علل فاعلى و غايى ثابت شود تناهى علل مادى و صورى هم ثابت خواهد شد زيرا علت فاعلى و غائى همان‌طور كه گفته شد اقدم از اين دواند .\r\nگذشته از اين‌كه صورت خود به اعتبارى علت فاعلى است و داخل در طبقهء فاعل‌هاست مانند غايت پس براهينى كه مربوط به تناهى سلسلهء فاعل‌ها است مىتواند برهان تناهى همهء علل باشد . « 2 »\r\n\r\nتشخص -\r\nيكى از مسائلى كه مورد توجه و بحث صدرا قرار گرفته است و رسالهء خاصى در توضيح و تفسير و شرح و بسط آن نوشته است مسألهء تشخص و چگونگى آن است .\r\nصدرا گويد : عده‌اى از اهل بحث و تدقيق گويند تشخص از امور اعتبارى است و موجود\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 142 - 173 ، 241 - 242 .\r\n( 2 ) همان ، ص 169 .\r\n","page_name":" 146 ","page_number":146},
  {"content":"\r\n\r\nعينى خارجى نمىباشد و گويند اگر تشخص از امور موجودهء در خارج باشد ناچار آن هم متشخص خواهد بود و در تشخص احتياج به تشخص ديگرى خواهد داشت و اگر آن هم در خارج موجود باشد تسلسل لازم مىآيد و باز گويند اگر تشخص موجود در خارج باشد عروض آن بر متشخص مستلزم تشخص و ممتاز بودن معروض است و اگر معروض به آن تشخص عارض متشخص شود دور لازم مىآيد و اگر به غير آن متشخص شود تسلسل لازم مىآيد .\r\nصدرا گويد : آن‌چه شىء به آن متشخص مىشود داراى ماهيت كلى نيست تا آن‌كه نياز به تشخص زايد داشته باشد و تسلسل لازم آيد بلكه مايهء تشخص امر ذاتى است و امور به ذات خود از يكديگر ممتاز و متشخص مىشوند نه به امور زايده و مشاركت امور با يكديگر در بعضى از مشخصات در مفاهيم است و آن‌ها از اعتبارات عقلىاند و عروض تشخص بر ماهيات اشيا از قبيل عروض جنس و فصل است بر انواع كه آن عروض در عقل است و الا در خارج عروضى نيست و در حقيقت تشخص در خارج امرى جداى از متشخص نيست تا احتياج به امرى ديگر داشته باشد و دور و تسلسل لازم آيد . « 1 » و بالجمله ما به التشخص هر چيزى نزد صدرا وجود آن چيز است و عبارت از نحوهء وجود آن است و تشخص تمام موجودات به وجود خاص آن‌ها است و امتياز اشيا و موجودات از يكديگر به مراتب وجودى است و همان مراتب است كه افراد را از يكديگر ممتاز و مشخص كرده است و هر موجودى در هر موطن كه باشد تشخص او عين وجود خاص او است چنان‌كه موجودات خاصهء خارجى متشخص‌اند به وجودات خاص خارجى و موجودات ذهنى متشخص‌اند به نحوهء خاص وجودات ذهنى آن‌ها و موجودات خيالى متشخص‌اند به نحوهء خاص خيالى و وجودات مثالى متشخص‌اند به نحوهء خاص وجود مثالى و همين‌طور وجودات عقلى و بالأخره وجودات اخروى .\r\nملا صدرا در شواهد الربوبيه با ترتيب چند مقدمه گويد : آن‌چه امور را متشخص مىكنند نفس وجود آن چيز است . وى در مقدمه و اصل اول گويد : « 2 » تعين و تشخص اين بدن از آن حيث كه بدن اين نفس است به همين نفس است ( كه صورت كماليهء او و جاودانى و باقى و غير قابل تبديل و زوال است ) هر چند تركيب بدن ، تبديل و تغيير پذيرد و همچنين تعين و تشخص اعضاى بدن از قبيل دست و انگشتان مخصوص ، همواره به تبعيت نفس و تعين او است .\r\nاصل دوم : تشخص هر چيزى همان وجود مخصوص به او است خواه مجرد و يا مادى باشد و اما اعراض ، همگى از لوازم تشخص‌اند نه از مقومات تشخص و لذا جايز است كه كميات و كيفيات و اوضاع شخص خاصى مانند يك انسان يا يك حيوان از صنفى به صنف ديگر و يا از نوعى به نوع ديگرى تبديل يابد و شخص مزبور به عينه باقى بماند .\r\n\r\n\r\n","description":"","footnote":"\r\n( 1 ) شواهد ، ص 184 و اسفار ، ج 2 ، سفر 1 ، صص 10 - 17 .\r\n( 2 ) همان .\r\n","page_name":" 147 ","page_number":147},
  {"content":"\r\n\r\nاصل سوم : شخص واحد جوهرى ( مانند انسان مثلا ) شايسته و آمادهء آن است كه در مسير اشتداد اتصالى و تحرك جوهرى قرار گيرد و هر لحظه از حدى به حدى ديگر ارتقا يابد و در هر لحظه به درجهء عالىترى از وجود نايل گردد . آن درجه ، اصل و حقيقت او است و ما سواى آن ( از اوصاف و احوال ) همگى از آثار و لوازم آن درجه‌اند . بلكه وجود ، هر چه قوىتر باشد احاطهء او به مراتب ما قبل بيش‌تر و جامعيت او نسبت به درجات كامل‌تر خواهد بود .\r\nآيا نمىبينى كه چگونه حيوان ، كليهء اعمال و افعال جمادى و نباتى را به اضافهء احساس و اراده كه ويژهء او است انجام مىدهد ؛ و انسان كليهء افعال نامبرده را به اضافهء عمل نطق انجام مىدهد ؛ و عقل ، كليهء اعمال و افعال مذكور را به انشا و خلاقيت ( نه به اسباب و آلات و وسايل جسمانى ) انجام مىدهد و واجب الوجود هر چه را اراده كند بر كليهء موجودات افاضه مىكند ؟ ( و اين‌ها همگى داراى ثبوت مدعاى ما است ) .\r\nامام فخر الدين رازى در مورد تعين و تشخص طبايع كليه ، اشكالى كرده است بدين تقرير كه انضمام تعين به طبيعت ، محتاج به اين است كه طبيعت ، قبل از انضمام تعين به او خود داراى تعين باشد . ( زيرا تا چيزى خود ، موجود و متعين نباشد نمىتوان چيزى با او منضم نمود ) .\r\nو پاسخى را كه شارح محقق ( كتاب اشارات خواجه نصير الدين طوسى ) داده است كافى و وافى در حل اشكال نيست . بلكه ماده و ريشهء اشكال قطع نمىگردد ، مگر با توجه به تحقيق ما در مسألهء وجود و كيفيت انضام وجود به ماهيت در ذهن و تقدم وجود بر ماهيت در خارج . ( زيرا بر اساس آن تحقيق ، هر چند وجود در ذهن عارض بر ماهيت و منضم به او است ولى در خارج ، وجود ، محقق ماهيت و نشان دهندهء او و بدين سبب نيز موجب تعين و تشخص او است .\r\nنه اين‌كه وجود ، در خارج امرى است منضم به ماهيت تا كه محتاج به تعين قبلى و موجوديت قبل از وجود باشد ) . « 1 » ملا صدرا گويد : حكما چون از اين موضوع يعنى اصالت وجود و اين‌كه تشخص هر چيزى عبارت از نحوهء خاص وجود آن است غفلت كرده‌اند گفته‌اند كه تشخص ذات حق به ذات خود است و تشخص عقول عاليه و نفوس و افلاك به لوازم ذات آن‌ها است و از اين جهت نوع‌شان منحصر در فرد است و تشخصات موجودات عنصرى و مواليد به امور عرضيه است و ندانسته‌اند كه امور عرضيه « مشخص » اشيا نمىتوانند باشند و « مشخص » امور بايد همواره محفوظ و حافظ وحدت شخصيهء اتصاليهء آن‌ها باشد . اين بود خلاصهء سخن صدرا در مورد تشخص .\r\n\r\nتصوّر -\r\nتصور به اشتراك لفظى اطلاق بر دو امر مىشود يكى مطلق حضور ذهنى كه مرادف با علم است و خود منقسم مىشود به تصور و تصديق و آن را تصور مطلق و تصور لا به شرط هم گفته‌اند و ديگر آن‌كه اطلاق مىشود بر حضور ذهنى به اعتبار و با قيد به عدم اذعان به نسبت كه تصور ساذج و تصور به شرط لا مىگويند .\r\nصدرا گويد تصور مشتق از صورت است و نزد عامهء مردم موضوع است براى هيأت\r\n\r\n\r\n","description":"","footnote":"\r\n( 1 ) اسفار ، ج 1 ، صص 105 ، 284 و ج 2 ، ص 10 و ترجمه شواهد ، ص 184 .\r\n","page_name":" 148 ","page_number":148},
  {"content":"\r\n\r\nجسمانى كه حاصل براى جسم مشكل ( صورت ) است و نزد حكما اطلاق بر چند معنى مىشود كه تمام آن معانى در يك معنى مشتركند و آن چيزى است كه آن شىء به آن بالفعل مىشود و همين‌طور است صور علميهء اشيا .\r\n\r\nتضاد -\r\nتقابل تضاد عبارت از تقابل بين دو امر وجودى است كه بين آن‌ها نهايت بعد باشد مانند سفيدى و سياهى و شرط متضاد بودن دو امر اين است كه هر دو واقع تحت يك جنس واحد باشند ، جنس غير عالى . و بيان شد كه وجود را نه جنس است و نه نوع پس وجود را ضدى نيست زيرا بين وجود و وجود ديگر غايت بعد هم نيست و هيچ طبيعتى عام‌تر و مطلق‌تر از وجود نيست و تصور اين‌كه دو وجود متضاد باشند كه تحت جنس واحد باشند ناممكن است . « 1 »\r\n\r\nتعقل -\r\nتعقل يعنى ادراك به وسيله عقل و امرى را به عقل در آوردن و بالأخره اخذ صورت عارى از ماده . « 2 » صدرا گويد تعقل عبارت از اتحاد جوهر عاقل است با معقول . صور اشيا بر دو قسم‌اند يكى صورت مادى اشيا كه قوام وجودى آن‌ها به ماده و وضع و مكان خاص است اين قبيل صور مسلما بر حسب وجود مادى خود معقول بالفعل و بلكه محسوس هم نمىباشند مگر بالعرض .\r\nو ديگر صور مجردهء آن‌ها است از ماده و وضع و مكان به نحو تجريد تام كه صور معقولهء بالفعل است و يا به نحو تجريد ناقص كه متخيل و يا محسوس بالفعل است .\r\nبا توجه به بيان و تعريف و تقسيم فوق و اين اصل كه حكما گويند صور معقولهء بالفعل را وجود فى نفسه و وجود آن‌ها براى عاقل يكى است از جهت واحد و همين‌طور محسوس بما هو محسوس وجود آن فى نفسه و وجودش براى حاسه و حس يكى است « بلا اختلاف » در اين صورت اگر فرض شود كه معقول بالفعل امرى باشد كه وجود آن غير از وجود عاقل باشد به طورى كه دو موجود متغاير باشند و هر يك را هويت جداگانه‌اى باشد و ارتباط ميان آن دو فقط از باب حاليت و محليت باشد مانند سواد و جسم كه جسم محل سواد است لازم مىآيد كه بتوان وجود هر يك را بدون ديگرى اعتبار كرد لكن اين معنى در معقول بالفعل درست نيست زيرا معقول بالفعل را وجود ديگرى نيست مگر همان وجودى كه بذاته معقول است نه بشىء ديگر و معقول بودن چيزى تصور نمىشود مگر به آن‌كه چيزى عاقل او باشد و اگر عاقل ، امرى باشد مغاير با آن لازم مىآيد كه آن فى حد نفسه و با قطع نظر از اين عاقل غير معقول باشد و در نتيجه وجود آن وجود عقلى نخواهد بود در صورتى كه صور معقولهء هر چيزى كه مجرد از ماده باشد معقول بالفعل است چه آن‌كه عاقلى آن را تعقل كند يا نه .\r\nو خلاصهء كلام آن‌كه صور معقولهء مجرده دو قسم‌اند يكى معقولاتى كه بر حسب فطرت و خلقت مجردند مانند عقول و نفوس و صور معقولهء كليه و ديگرى صور مجردهء كه به تجريد مجرد . مجرد مىشوند از ماده در هر صورت صور مجرده معقول بالفعل‌اند چه آن‌كه عاقل خارجى باشد كه آن‌ها را تعقل كند يا نه .\r\nحكم معقوليت شىء مانند حكم متحركيت\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 342 .\r\n( 2 ) همان ، ج 6 ، ص 258 و ج 1 ، صص 270 ، 389 .\r\n","page_name":" 149 ","page_number":149},
  {"content":"\r\n\r\nشىء نيست زيرا در متحركيت جسم هر گاه از محرك آن قطع نظر شود در اين صورت متحرك نخواهد بود بلكه جسم خواهد بود زيرا وجود جسم « بما هو جسم » به عينه « بما هو متحرك » نيست بر خلاف معقول بالفعل كه « كون آن » معقول بالفعل است و اين كون فى نفسه و به عينه معقوليت او است چه آن‌كه عاقلى غير از آن او را تعقل كند يا نه و آن معقول الهويت است بالفعل و بدون احتياج به عاقلى ديگر غير از خود او كه تعقلش كند پس او عاقل است بالفعل همان‌طور كه معقول است بالفعل و الا انفكاك ميان عاقليت بالفعل و معقوليت بالفعل لازم مىآيد و حال آن‌كه متضايفان متكافيان در وجودند . « 1 » حال صور محسوسه هم بر همين قياس است زيرا چنان‌كه گفته شد محسوسات منقسم به دو قسم مىشوند :\r\nيكى محسوس بالقوت و ديگرى محسوس بالفعل و محسوس بالفعل متحد الوجود است با جوهر حاس بالفعل و معنى احساس آن نيست كه حكما گويند كه احساس تجرد صور محسوسه است به عينه از مادهء خود و تخيل صور خيالى ، تجرد آن‌ها است به تجرد زيادتر بدون عوارض مكتنفه زيرا محال است كه منطبعات در مواد با هويات خود متصل به غير خود شوند .\r\nو معنى احساس عبارت از حركت قوت حاسه به طرف صور محسوسهء موجود در ماده نيست چنان‌كه بعضى در ابصاد ؟ ؟ ؟ ؟ گمان كرده‌اند .\r\nو مجرد اضافهء نفس به آن صور ماديه هم نيست چنان‌كه بعضى ديگر تصور كرده‌اند بلكه حصول احساس به فيضان صور نوريهء ادراكيه از واهب الصور است كه به واسطهء آن فيضان ادراك و شعور حاصل مىگردد . پس آن حاسهء بالفعل و محسوس بالفعل است اما قبل از آن نه حاسى است و نه محسوسى مگر بالقوت اما وجود صور در مواد از معدات آن فيضان است .\r\nو نيز گفته شده است كه تعقل به واسطهء حلول صور معقول در عاقل نيست بلكه به واسطهء مثول صور معقول است در مقابل عقل و اتحاد نفس است با آن و همين‌طور تخيل : اين بود خلاصه بيان صدرا در مورد تعقل . اتحاد عاقل و معقول\r\n\r\nتعلق -\r\nتعلق عبارت از وابستگى و ارتباط ميان دو چيز است و به عبارت ديگر ارتباط چيزى است به چيزى ديگر از جهت نيازى كه متعلق به متعلق به دارد و آن بر حسب قوت و ضعف و نحوهء ارتباط و وابستگى متفاوت بوده و اقسامى دارد .\r\nالف - قوىترين تعلقات تعلق بر حسب ماهيت و معنى است مانند تعلق ماهيت به وجود .\r\nب - تعلق بر حسب ذات و حقيقت كه ذات و حقيقت شىء به امرى ديگر تعلق يابد به ذات و هويت خود مانند تعلق ممكن به واجب .\r\nج - تعلق بر حسب ذات و نوعيت جمعا به ذات متعلق به و نوعيت آن مانند تعلق عرض به معروض خود .\r\nد - تعلق بر حسب وجود و تشخص حدوثا و بقائا به طبيعت و نوعيت متعلق به مانند تعلق ماده به صورت .\r\nه - تعلق بر حسب وجود حدوثا نه بقائا مانند تعلق نفس به بدن از نظر صدرا كه گويد نفس جسمانية الحدوث است .\r\n\r\n\r\n","description":"","footnote":"\r\n( 1 ) اسفار ، ج 2 ، ص 142 و ج 8 ، ص 325 .\r\n","page_name":" 150 ","page_number":150},
  {"content":"\r\n\r\nو - تعلق بر حسب استكمال و اكتساب فضيلت براى وجودثه بر حسب اصل وجود مانند تعلق نفس به بدن نزد اكثر حكما كه گويند تعلق نفس به بدن بعد از بلوغ صورى آن است كه قايل به روحانية الحدوث نفس‌اند و نفوس ناطقه را قبل از ابدان موجود مىدانند و گويند كه نفوس جهت كسب كمال و فضيلت با بدان دنيوى و مادى تعلق يابند . « 1 »\r\n\r\nتعين -\r\nتعين يعنى تقرر در عين و « تعينه » يعنى اصابه بالعين و « تعين الرجل » يعنى او را ديد يقينا و « تعين عليه الشىء » يعنى امر معين همواره لازم او است .\r\nاز نظر مفهوم فلسفى كلمهء تعين اغلب مرادف با تشخص است .\r\nصدرا گويد تعين امور ، غير از تشخص آن‌ها است زيرا تعين امر نسبى است و تشخص امرى نسبى نيست بلكه نحوهء وجود شىء و هويت او است و بالجمله . تعين عبارت از « ما به يمتاز الشىء عن غيره » مىباشد به نحوى كه غير آن را مشاركت در آن امر « ما به الامتياز » نباشد .\r\nما به الامتياز گاه عين ذات است مانند تعين واجب الوجود كه ذاتا ممتاز از ممكنات است و مانند تعينات ماهيات امكانيه و مفهومات عقليه در ذهن كه تعين آن‌ها نيز عين ذوات آن‌ها است و گاه زايد بر ذات است مانند ما به الامتياز كاتب از امى به كتابت كه كتابت امر زايد بر ذات است و وجودى است و گاه ما به الامتياز امر عدمى است يعنى به واسطهء عدم حصول امرى است مانند امتياز امى از كاتب به واسطهء عدم كتابت و گاه مركب از دو امر وجودى و عدمى است و نوع واحد ممكن است متعين به تمام اقسام تعينات باشد . مثلا انسان ممتاز است به ذاته از فرس و به واسطهء صفت وجودى در فردى از افرادش ممتاز است از آن فرد كه متصف به صفت ديگر است مانند زيد رحيم كه ممتاز است از زيد قهار و زيد عالم از زيد جاهل كه امتياز آن‌ها در صفات عدمى است و امتياز كاتب غير خياط از كاتب خياط و غيره و تعينات زايده همه از لوازم وجودات‌اند . « 2 » خلاصهء كلام ملا صدرا اين است كه ما به التمايز امرى زايد بر ذات و براى هر متعيّنى امرى جدا است كه او را از غيرش ممتاز مىكند و آن امر كه ما به الامتياز است زايد بر هر يك از متعين‌ها است مانند امتياز كاتب از امى به كتابت و گاه امتياز متعين به امر عدمى است يعنى عدم حصول آن امر زايد براى آن مانند امتياز امى از كاتب به عدم كتابت پس وجود كتابت براى كاتب ما به التعين است و عدم كتابت براى امى ما به التعيّن است .\r\nپس تعين زايد بر ذات متعين گاه وجودى است و گاه عدمى است و گاه مركب از وجودى و عدمى است و ممكن است براى يك نوع همه انواع تعيّنات باشد و مثلا انسان بذاته از فرس ممتاز است و به واسطهء صفتى وجودى كه در فردى از افراد آن باشد ممتاز از غير است و به عبارت ديگر هر فردى از افراد انسان خصوصيتى زايد بر ذاتش دارد كه آن فرد را متعين از افراد ديگر مىكند مانند زيد رحيم كه از عمر و قهار ممتاز است و ممكن است فردى از افراد انسان به صفت عدمى ممتاز از غيرش شود\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 325 .\r\n( 2 ) همان ، ج 2 ، سفر 2 ، صص 15 - 16 .\r\n","page_name":" 151 ","page_number":151},
  {"content":"\r\n\r\nمانند انسان جهول به واسطهء عدم علم در برابر انسان عليم ، و نيز كاتب غير خياط ممتاز است از خياط غير كاتب به يك صفت وجودى و يك عدم صفت و بالعكس ، همهء تعينات زايده از لوازم وجود است و حتى اعلام متمايزه تمايز آن‌ها به اعتبارات وجودات آن‌ها است وجوداتى كه در اذهان اعتبار كنندگان است و يا به اعتبار وجود ملكات آن . ( نه اين‌كه خود اعلام را ذوات متمايزه باشد ) .\r\nملا صدرا گويد در واقع تميز اشيا به صفات زايدهء بر ذات آن‌ها بازگشت مىكند به تميز خود آن صفات و تميز آن صفات به ذات خود است . « 1 »\r\n\r\nتقابل -\r\nنسبت ميان دو امرى كه از جهت واحد در محل واحد جمع نشوند تقابل گويند و آن دو را متقابلان نامند از جهت آن‌كه مقابل يكديگرند .\r\nو بالجمله دو امرى كه با يكديگر تباينى داشته باشند و لو تباين جزئى متقابلانند و امور متقابله چهار قسم‌اند و بالأخره تقابل ميان دو امر به يكى از چهار وجه محقق مىشود .\r\n1 - تقابل سلب و ايجاب 2 - تقابل ضدين 3 - تقابل تضايف 4 - تقابل عدم و ملكه ملا صدرا در شواهد الربوبيه گويد :\r\nقبل از اين گفتيم كه هوهويت از اوصاف و احوال وحدت است همان‌طور كه غيريت از اقسام و احوال كثرت است . پس از جمله اقسام غيريت ، تقابل است ( و تقابل كه دال بر اختلاف و مغايرت است صفتى است ما بين دو امر متباين ( به نام متقابلان ) و متقابلان عبارتند از دو امرى كه در شىء واحدى و از جهت واحدى جمع نشوند و تقابل بدين معنا داراى چهار قسم است :\r\nقسم اول تقابل ايجاب و سلب است و اين تقابل نه تنها در مورد قضايا ( مانند « زيد قائم » ، و « زيد ليس به قائم » ) صادق است بلكه در مفردات نيز مانند فرس و لا فرس صدق مىكند ( پس همان‌طور كه ما بين دو قضيهء « زيد قائم » و « زيد ليس به قائم » تقابل است همين‌طور ما بين زيد و لا زيد و قائم و لا قائم و فرس و لا فرس نيز تقابل است و هر گاه تقابل ايجاب و سلب ما بين دو قضيه بود ) پس دو قضيهء متقابل به تقابل ايجاب و سلب ( در اصطلاح منطق و هم در فلسفه ) متناقضان ناميده مىشود .\r\nو اما اشكالى كه در اين مورد كرده‌اند داير بر اين‌كه نقيض هر چيزى رفع او است در حالتى كه قضيهء موجبه ، نقيض ، به معنى رفع قضيهء سالبه نيست ، بلكه قضيهء موجبه ، مصداق سلب سلب خود است ، نه رفع قضيهء سالبه ، بحث و مناقشه لفظى است ( و بحث و مناقشه لفظى در مسائل عقلى كه فكر انسان غالبا معطوف به جانب معنى و حقيقت است نه الفاظ و عبارات ، چندان مورد اعتنا و توجه نيست ) زيرا تناقض از جمله نسبى است كه ( ما بين دو امر متناقض ) از هر طرف تكرار مىيابد ( زيرا همان‌طور كه قضيهء سالبه نقيض و رافع قضيهء موجبه است ، قضيهء موجبه نيز واقعا و حقيقتا نقيض و رافع قضيهء سالبه است ؛ خواه لفظ نقيض و يا لفظ رفع بر وى اطلاق بشود و يا نشود ) و در پاسخ از اين اشكال احتياج به اين نيست كه لفظ رفع را در تعريف نقيض ( كه گفته‌اند « نقيض كل شىء رفعه » )\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 106 - 107 و ج 2 ، سفر 1 ، صص 15 - 17 .\r\n","page_name":" 152 ","page_number":152},
  {"content":"\r\n\r\nتأويل و توجيه كنيم به اين‌كه لفظ رفع مذكور در تعريف نقيض ، اعم است از رفع و مرفوع به رفع ( بدين معنى كه بگوييم نقيض هر شىء رفع او است . خواه رفع ، به معنى رافع و اسم فاعل باشد و يا رفع به معنى مرفوع و اسم مفعول باشد . زيرا مصدر هم به معنى اسم فاعل و هم به معنى اسم مفعول استعمال مىشود ؛ و رفع به معنى رافع را به قضيه سالبه اختصاص دهيم و رفع به معنى مرفوع را به قضيهء موجبه نسبت دهيم ) .\r\nدوم از اقسام تقابل ، تقابل متضايفين است و متضايفين عبارتند از دو امر وجودى ( يعنى دو امر ثبوتى ) كه هر يكى با ديگرى تعقل و تصور گردد ( بدين معنى كه تصور هر يك مستلزم تصور ديگرى و توأم با تصور ديگرى باشد ) مانند علت و معلول ( و حكما نسبت ما بين اين دو امر را اضافه گويند و طرفين اضافه را مضاف نامند ) و مضاف حقيقى ، اضافه است نه محمول عليه ( يعنى ذات موصوف به اضافه مانند ذات علت كه آن را در اصطلاح مضاف مشهور نامند ) و نه آن‌كه مركب است از ذات و اضافه ( مانند ذات متصف و صفت عليت ) كه آن را مضاف مشهورى گويند و هم‌چنين است حكم در مورد هر مشتقى ( مانند ابيض زيرا ابيض حقيقى نفس بياض است و ذات جسم سفيد بدون صفت سفيدى ، ابيض مشهور و جسم با صفت سفيدى ، ابيض مشهورى است ) . « 1 » سوم از اقسام تقابل ، تضاد است كه نسبتى است ما بين متضادين ) و متضادان دو امر وجودى و ثبوتىاند كه هر دو موضوع واحد ( و در آن واحد ) جمع نشوند و ما بين هر دو امر ، غايت بعد و مخالفت باشد . همان‌طور كه در اصطلاح حكماى الهى تفسير شده ، و يا دو امرى هستند كه بر موضوع واحدى تعاقب كنند ( يعنى هر يكى در تعاقب ديگرى و بعد از زوال آن ، در موضوع واحد قرار گيرند ) بدون اين‌كه اجتماع هر دو در موضوع واحد ممكن باشد . همان‌طور كه در اصطلاح علماى منطق تفسير شده ( مانند سواد و بياض ) . جماعتى از علما به جاى موضوع ، لفظ محل را اختيار كرده‌اند و بنابر اين ما بين صور عناصر ( كه به علت جوهريت آن‌ها عارض بر موضوع نشوند ، بلكه در محل جوهرى ديگرى حلول مىكنند ) ، قايل به تضاد شده‌اند ( زيرا محل ، اعم از موضوع است و مىتوان آن را هم محل اعراض و هم محل جواهر فرض نمود . بر خلاف موضوع كه محل مختص به اعراض است ) و به زودى حق و صحت و يا بطلان اين مسأله را خواهى دانست .\r\nچهارم از اقسام تقابل ، تقابل عدم و ملكه است . ملكه به طورى كه در نزد جمهور مشهور است عبارت است از قدرت چيزى بر انجام امرى كه از شأن او و در خور او است كه در هر وقتى كه بخواهد آن را انجام دهد . مانند قدرت انسان و يا حيوان بر ديدن اشيا و عدم عبارت است از انتفاى اين قدرت از انسان و يا حيوان با بطلان استعداد و صلاحيت داشتن آن در زمانى كه از شأن آن چيز اين است كه در اين وقت و زمان در وى وجود داشته باشد . مانند نابينايى ( در انسان و يا حيوان در زمانى كه بايد بينا باشد ) نه مانند حجر ( و يا هر جسم جامدى كه فاقد استعداد و صلاحيت داشتن حس بينايى و قدرت بر آن است ) و نه مانند جر و ( يعنى نابينايى در بچهء شير و يا سگ ) قبل از باز شدن\r\n\r\n\r\n","description":"","footnote":"\r\n( 1 ) ترجمه شواهد الربوبيه ، صص 102 - 103 .\r\n","page_name":" 153 ","page_number":153},
  {"content":"\r\n\r\nچشم او ( زيرا قدرت بر بينايى در بچه شير و سگ از هنگام تولد تا زمان باز شدن چشم او وجود ندارد ، و بنابراين تقابل بين عمى و بصر در جسم جامد و يا در هر حيوانى قبل از فرا رسيدن زمان باز شدن چشم ، تقابل عدم و ملكه نيست .\r\nاز بيانات گذشته معلوم شد كه تقابل در تضايف و تضاد ، ما بين دو امر وجودى است و در سلب و ايجاب و عدم و ملكه ، ما بين دو امرى است كه يكى وجودى و ديگرى عدمى است . و اين بود تفسير عدم و ملكه از نظر جمهور ) ولى عدم حقيقى مقابل ملكه حقيقيه ( از نظر ما ) عبارت است از انتفاى امرى از چيزى كه در آن چيز و يا در بعضى از مقومات آن چيز مانند جنس و نوع ، امكان وجود آن امر متحقق باشد .\r\nپس عمى و ظلمت و نداشتن مو در بدن به علت ابتلا به داء الثعلب پس از داشتن آن و امرديت در صورت كودكان در زمانى قبل از فرا رسيدن زمان روييدن مو در صورت آنان و عدم بينايى با امكان وجود بينايى در مورد شخص كور مادرزاد و نبودن ريش در صورت زن كه وجود آن در صورت افراد نوع انسان كه شامل زن و مرد است ، ممكن است ، همگى عدم ملكه‌اند نه عدم بحت و عدم صرف . زيرا در تمام اين اعدام نام برده امكان وجود امر معدوم ، شرط و معتبر است و امكان شىء مستلزم وجود مادهء مستعد قبول آن شىء است و لذا صدق اين اعدام بر امرى كه به كلى معدوم و فاقد امكان وجود امر معدوم است جايز نيست ( پس با اين تفسير ، عدم و ملكه شامل كليهء مواردى مىشوند كه ذكر شد در حالتى كه بعضى از آن‌ها به تفسير جمهور از عدم و ملكه خارج مىشوند ) . « 1 »\r\n\r\nتقدم و تأخر -\r\nتقدم يعنى جلو و پيش ، متقدم يعنى امرى كه از جهتى از جهات جلو و قبل باشد و وضع تأخر مقابل تقدم است .\r\nلا صدرا گويد : تقدم و تأخر بر دو وجه است يكى اين‌كه ما فيه التقدم و ما به التقدم يكى است . مانند تقدم بعضى از اجزاى زمان بر بعضى ديگر در قبليات و بعديات در آن‌ها به نفس هويات متجدّده است لذاته نه به امر ديگرى كه عارض بر آن باشد . « 2 » دوم اين‌كه تقدم و تأخر به نفس آن معنى نباشد و بلكه به واسطهء معنى ديگر باشد در اين مورد بين ما فيه التقدم و ما به التقدم فرق است مانند تقدم انسانى كه پدر است به انسانى كه فرزند است ( پسر است ) كه تقدم در اين جا در معنى انسانيت نيست و بلكه در معنى ديگرى است كه زمان و يا وجود باشد پس در اين مورد ما فيه التقدم و تأخر در متقدم و متأخر وجود يا زمان است و ما به التقدم و تأخر خصوص ابوت و بنوّت است همان‌طور كه تقدم پاره‌اى از اجسام بر پاره‌اى ديگر به وجود است و نيز تقدم علت بر معلول به وجود است و همين‌طور تقدم دو بر چهار كه اگر در اين گونه تقدم و تأخرها وجود اعتبار نشود ، تقدم و تأخرى نخواهد بود ، بنابر اين تقدم و تأخر ، كمال و نقص ، قوت و ضعف در وجودات به نفس هويات آن‌ها است و نه به امرى ديگر و در اشيا و ماهيات به نفس وجودات آن‌ها است نه به نفس آن‌ها و بالجمله متقدم يعنى چيزى كه از لحاظ وجودى يا ماهوى\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 103 - 114 و ج 2 ، سفر 3 ، ص 192 .\r\n( 2 ) همان ، ج 1 ، سفر 1 ، ص 36 و ج 3 ، سفر 1 ، ص 257 .\r\n","page_name":" 154 ","page_number":154},
  {"content":"\r\n\r\nقبل از وجود امر ديگر باشد كه قهرا به جز در مورد تقدم وجودى و شرفى ذات حق در مواردى تقدم و تأخر از امور نسبى است و انواع تقدم‌ها عبارت‌اند از : 1 - بالطّبع 2 - بالشرف 3 - بالزمان 4 - بالذات ، 5 - بالعليّه 6 - بالمرتبه و يا برتبه . تقدم بالزمان مثل تقدم زمان وجود نوح پيامبر بر حضرت موسى و تقدم بالطبع مانند تقدم واحد بر عدد دو و هيولى بر صورت و تقدم جسم بر حيوان و حيوان بر انسان كه داخل در تقدم به مرتبه هم مىباشند . گاه انواع تقدم‌ها و يا چند نوع از آن در بين دو امر صادق است مانند تقدم بالعلّية كه علت از اين جهت متقدم بر معلول است و به مرتبه هم متقدم بر معلول است و به شرف هم متقدم بر معلول است و در علت علل همهء انواع تقدم‌ها وجود دارد و نوع تقدم بالمكان هم وجود دارد كه البته از امورى نسبى است همان‌طور كه تقدم بالزمان ، لا صدرا به طور كلى انواع تقدم‌ها را دو گونه مىداند يكى آن‌كه ترتيب در آن بالطبع باشد و اگر چه ذاتا بالطبع نباشد و ديگر تقدمى كه ترتيب در آن به اعتبار وضع باشد كه در امورى جارى است كه داراى حيّز و مكانند مانند تقدم جسم بر حيوان و حيوان بر انسان و تقدم بالمرتبه نوع اول است كه ترتيب در آن بالطبع است مانند تقدم صف اول نماز جماعت اگر محراب مبدأ فرض شود و در تقدم بالمرتبه روا باشد كه جريان معكوس شود ، متقدم متأخر شود و بالعكس . خلاصه كلام تقدم بالطبع مانند تقدم واحد بر اثنين و خطوط بر مثلث .\r\nتقدم بالعليّه مانند موارد تقدم وجودى كه علت متأخر باشد و بالجمله در هر موردى كه وجود متقدم علت براى وجود متأخر باشد تقدم بالعليت است : هم تقدم بالعلية است ، هم بالوجود ، هم بالوجوب و هم بالشرف و هم بالمرتبه .\r\nتقدم با شرف مانند تقدم عالم بر جاهل كه فرمود  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ .  تقدم بالزمان مانند تقدم حضرت نوح بر حضرت موسى و تقدم اجزاى زمان‌هاى متقدم بر زمان‌هاى متأخر . لا صدرا دو نوع تقدم بيفزوده است به نام تقدم بالحقيقة . و تقدم بالحق نوع اول مانند تقدم وجود بر ماهيات موجودهء به آن وجود در شواهد الربوبيه گويد : « 1 » در اين جا دو قسم ديگر از تقدم و تأخر .\r\nاضافه بر اقسام پنج‌گانه مشهور وجود دارند كه جمهور حكما به علت دقت و لطافت آن‌ها ، بر آن‌ها واقف نشده‌اند ( زيرا در كتب حكما ذكرى و اثرى از اين دو قسم تقدم و تأخر مشهود نيست ) يكى تقدم و تأخر بالحق و ديگرى تقدم و تأخر بالحقيقه . و براى هر يك از اين دو قسم تقدم و تأخر برهان و دليلى خاص و تعريفى است مخصوص و دقيق كه بيان و تقرير آن‌ها نيازمند به بحث مفصلى است كه ايراد آن شايسته و مناسب با اين كتاب مختصر نيست ( و در ساير كتب مفصل خويش برهان بر وجود اين دو قسم تقدم و تأخر و هم تعريف مخصوص به هر يك را به طور مبسوط تحرير و تقرير نموده‌ايم ) ولى ما در اين جا به قسم اول اشاره مىكنيم ( و در تفسير و توضيح آن به طور اختصار مىگوييم ) به اين‌كه حق ، جل شأنه ، به اعتبار تجلى وى در اسماى خويش و هم به اعتبار تنزل وى در مراتب شؤون وجوديهء خود كه عبارتند از\r\n\r\n\r\n","description":"","footnote":"\r\n( 1 ) ترجمه شواهد ، صص 99 - 103 .\r\n","page_name":" 155 ","page_number":155},
  {"content":"\r\n\r\nوجودات ممكنات ، هم متصف به تقدم و هم متصف به تأخر است و اتصاف او به تقدم و تأخر به نفس ذات او است نه به واسطهء امرى زايد بر ذات ( زيرا حق است كه در نخستين مراتب كثرت ، در اسما و صفات خويش از قبيل عالم و قادر و مريد تجلى مىكند و وجود ، در مقام ذات ، تقدم بر وجود و ظهور و تجلى در مقام اسما و صفات دارد و نيز حق است كه در ساير مراتب وجود از عقول تا به اجرام و عناصر كه همگى شؤون وجوديهء اويند تنزل مىكند و وجودش در اصل مرتبهء ذات ، تقدم بر شؤون وجوديهء او دارد . پس او است كه در حقيقت به نفس ذات خويش هم متقدم است و هم متأخر ) .\r\nپس هيچ متقدمى متقدم و هيچ متأخرى متأخر نمىشود مگر به حق لازم و قضاى حتمى ( يعنى به نفس وجودى كه حق حقيقى است و تحقق هر وجودى در هر مرتبه‌اى و تجلى وى در هر منزل و مقامى و تشأن او به هر شأن و نام و نشانى امرى لازم و ضرورى و غير قابل تغيير و تبديل است و لايق و شايستهء او است ) و به قسم دوم ( يعنى تقدم بالحقيقه ) اشاره مىكنيم ( و در تفسير و تعريف آن مىگوييم ) به اين‌كه جاعل و مجعول هنگامى كه براى هر يك شيئيت وجودى است ، تقدم شيئيت ( يعنى ماهيت ) جاعل بر شيئيت مجعول از نظر اتصاف به وجود ، تقدم بالذات است ( زيرا شيئيت و ذات جاعل در اتصاف به وجود ، بالذات به حكم عقل و ضرورت و بداهت مقدم بر شيئيت و ذات مجعول است ) خواه تقدم بالذات به صورت تقدم بالطبع باشد ( مانند تقدم واحد بر اثنين ) و يا تقدم بالعليه باشد ( مانند تقدم علت تامه بر معلول ) و تقدم نفس وجود بر وجود ( يعنى تقدم نفس وجود منسوب به جاعل بر نفس وجود منسوب به مجعول ) تقدم بالحقيقه است ( نه بالطبع و نه بالعليه و نه به ساير انحاى تقدم مشهور . زيرا وجودات داراى مراتب و كثراتى است كه بعضى بالحقيقه و به نفس ذات ، مقدم بر بعضى ديگرند ) .\r\nو اما تقدم وجود بر ماهيت ، تقدمى است كه ملاك و سببى براى آن نمىتوان فرض نمود مگر اين‌كه بگوييم وجود ، موجود بالذات است و ماهيت ، موجود بالعرض و به تبع وجود است و حال وجود و ماهيت عينا نظير حال شخص است با سايهء او و يا نظير عكس شخص است در آينه .\r\nلا صدرا در سطح وجود همهء تقدم‌ها را مىنگرد و از اين رو همان تشكيكى كه در مرتب وجود است در كل تقدم‌ها و تأخرها روا مىدارد و اصولا انواع تقدم‌ها و تأخرها جلوه‌هاى وجودند و شؤون آن را در مجال علت و معلول و جنس و فصل و زمان و مكان و تقدم و تأخر و معيت و غيره ظهور مىكند . « 1 »\r\n\r\nتقدم فعل بر قوت -\r\nلا صدرا مىگويد اكثر فلاسفه گمان برده‌اند « 2 » به طور مطلق قوت متقدم بر فعل است به اين گمان كه ماده قبل از صورت و جنس قبل از فعل و لا نظام عالم قبل از نظام آن و ماهيت ممكن قبل از وجود آن مىباشد و در اين باب فلاسفه و حكما اقوال گوناگونى دارند . و فروعى را بر اين نظر مترتب كرده‌اند از جمله اين‌كه هيولى وجودا قبل از صورت است . لا صدرا در اين جا نظر فلاسفه\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 254 .\r\n( 2 ) همان ، ص 56 .\r\n","page_name":" 156 ","page_number":156},
  {"content":"\r\n\r\nاقدم يونان را برشمرده است . وى گويد قوت به طور مطلق متأخر از فعل است « 1 » به همه انواع تقدم‌ها .\r\n\r\nتقدير -\r\nتقدير عبارت از ترتيب امر است به مقدار خود چنان‌كه فرمودند  « نَحْنُ قَدَّرْنا بَيْنَكُمُ الْمَوْتَ »  لا صدرا گويد محتملا منظور اين باشد كه مىفرمايد : ما ابدان اخروى را در هنگام مرگ بيافرينيم بر هيأت متفاوت و مختلف و تقسيم كرديم آن‌ها را بين ارواح شما متناسب با اعمال و اخلاق شما . « 2 »\r\n\r\nتقوى -\r\nكلمهء تقوى در قرآن مجيد بر سه امر اطلاق شده است :\r\n1 - هيبت و خشيت كه فرمودند  « وَ إِيَّايَ فَاتَّقُونِ »  ( 2 / 41 ) .\r\n2 - طاعت و عبادت كه فرمودند  « يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ »  ( 3 / 102 ) .\r\n3 - تنزيه قلب از گناهان كه حقيقت تقوى اين معنى سوم است كه فرمود  « وَ مَنْ يُطِعِ اللَّهَ وَ رَسُولَهُ وَ يَخْشَ اللَّهَ وَ يَتَّقْهِ فَأُولئِكَ هُمُ الْفائِزُونَ »  و گفته‌اند منازل تقوى سه است ، تقواى از شرك ، تقواى از بدعت ، تقواى از معاصى . « 3 »\r\n\r\nتكاثف -\r\nتكاثف عبارت از نقصان مقدار و حجم جسم است بدون آن‌كه چيزى از آن منفصل گردد و گاه بر اندماج نيز اطلاق تكاثف شده است . تخلخل « 4 »\r\n\r\nتكلم -\r\nتكلم عبارت از صفت نفسانى مؤثر است ، مشتق از كلم است به معنى جرح و فايدهء آن اعلام و اظهار است ، كسانى كه گويند كلام صفت متكلم است منظور آن‌ها متكلّيت است و كسانى كه گفته‌اند كلام صفت قائم به متكلم است منظور آن‌ها قيام فعل است به فاعل نه قيام عرض به موضوع و آنان كه گويند متكلم كسى است كه ايجاد كلام كند مرادشان از كلام معنايى است كه قائم به نفس متكلم است به واسطهء حركت دهان گوينده و نه سكون آن و آن هوايى است كه از جوف متكلم خارج مىشود .\r\nكلام « 5 »\r\n\r\nتكليف -\r\nتكليف وصف مكلف است .\r\nمكلف كسى را گويند كه به سن بلوغ رسيده و داراى سلامت فكر و جسم باشد به چنين شخصى امورى واجب و امورى ناروا است .\r\nتكليف عهده‌دار بودن مكلف است وظايفى را كه معمولا در مورد وظايف شرعى گويند .\r\nبه هر حال لا صدرا گويد مقصود از تكليف و انجام افعالى و ترك افعالى ، تطهير قلب است .\r\nبنابر آن‌چه ظواهر قرآن دلالت دارد .\r\nيكى از مسائلى كه در اين باب مطرح است اين است كه آيا انسان در انجام كارها و ترك كارهايى مختار است يا نه و بر فرض كه مختار نباشد تكليف بىمعنى است قهرا از اشاعره آنانى كه همه كارها را به خداوند نسبت داده‌اند بايد منكر تكليف باشند و گويند تكليف ما لا يطاق جايز نيست . اشاعره گويند مخالف تكاليف و ترك عبادات از سوى بندگان چرا بايد منشأ عذاب باشد و باعث بر عقاب باشد يكى اين‌كه بنده در كارها مختار نيست و ديگر اين‌كه خدا چه نيازى به طاعات و عبادات بندگان دارد .\r\nلا صدرا انواع ايراداتى كه از سوى متكلمان و فرقه‌هاى گوناگون مطرح شده است ذكر كرده و\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 57 .\r\n( 2 ) واقعه / 184 .\r\n( 3 ) تفسير لا صدرا ، ج 2 ، ص 53 .\r\n( 4 ) اسفار ، ج 4 ، صص 76 ، 169 .\r\n( 5 ) همان ، ج 2 ، سفر 3 ، صص 2 - 5 .\r\n","page_name":" 157 ","page_number":157},
  {"content":"\r\n\r\nپاسخ گفته‌اند . « 1 » او گويد :\r\nالخامسة : إنّ المقصود من التكليف إنما هي تطهير القلب - على ما دلّت عليه ظواهر القرآن - فلو قدّرنا إنسانا مشتغل القلب دائما باللّه تعالى بحيث لو اشتغل بهذه التكاليف الظاهرة لصار ذلك عائقا له عن الاستغراق في معرفة اللَّه تعالى ، وجب أن يسقط عنه هذه التكاليف الظاهرة ، فإن الفقهاء القياسيّين قالوا : إذا لاح المقصود و الحكمة في التكاليف وجب اتّباع الحكم المعقول ، لا اتّباع الظواهر .\r\nإن مخالفة التكاليف و ترك العبادات من العبد لماذا يصير منشأ للعذات و باعثا له تعالى على العقاب ، مع أن ذاته مستغن عن طاعة العبد ، منزّه عن لذّة الانتقام ، متعال عن الغرض الحاصل له من تعذيب المجرم و الايلام ؟\r\nو الجواب : إن تكليف اللَّه عباده يجري مجرى تكليف الطبيب ، فإذا غلب عليه الحرارة أمره بشرب المبرّدات ، و هو غنيّ من شربه لا يضرّه مخالفته و لا ينفعه موافقته كما اعترف به المعترض و يساعدنا عليه ، و لكن النفع و الضرّ يرجعان إلى المريض و يلزمان لأفعاله ، و إنما الطبيب مرشد فقط ، فإنّ وفق المريض حتى وافق الطبيب يشفى و يتخلّص من الم المرض ، و إن لم يوفق و خالف تمادى به المرض و هلك ؛ و بقاؤه و هلاكه سيّان عند الطبيب لاستغنائه عن بقائه و فنائه .\r\nفكما إنّ اللَّه خلق للشفاء سببا مقضيا إليه فكذلك للسعادة الاخرويّة سببا و هو الطاعة و نهي النفس عن الهوى بالمجاهدة المزكية لها عن رذائل الأخلاق ، و رذائل الاخلاق مشقيات للنفس ، فى الدنيا ، مهلكات في الآخرة ، كما إنّ رذائل الأخلاط ممرضات للبدن في الدنيا ، و المعاصي بالإضافة إلى حيوة الاخرة كالسموم بالاضافة إلى الحيوة الدنيا ، و للنفوس طبيب كما إن للأجساد طبيبا ، و الأنبياء عليهم السلام أطبّاء النفوس ، يرشدون الخلق إلى طريق الفلاح بتمهيد التكاليف المزكية للقلوب .\r\nفالأشاعرةحيث نسبوا الأفعال إلى اللَّه تعالى فقد أساؤوا الأدب و تجاسروا في حقّ الحقّ ، و ما عرفوا حكمة الايجاد و ترتيب النظام و جهلوا علم التكلف ، فكيف أجابوا عمّن سئلهم من المكلّف الذي قيل له : « افعل » أو « لا تفعل » ؟ و به من تعلّق الأمر و النهي ؟ و إلى من توجهت الشريعة النبويّة ؟ فكانت الشريعة كلّها هباء و عبثا ، و غاية السعي و الطاعة ضائعا و هدرا .\r\nو ليس متعلق التكليف ما يسمّونه بالكسب ، إذ لا تأثير له عند من يقول به ، بل الذي يتعلّق به التكليف و ينوط به الشريعة اقتدار لطيف من العبد مندرج في الاقتدار الإلهي كاندراج نور الكواكب و السراج في نور الشمس ، فيعلم بالدليل إنّ للكوكب نورا منبسطا على وجه الأرض ، لكن ماندر كه لسلطان نور الشمس كما يعطى الحسّ في أفعال العباد إنّ الفعل لهم حسّا و شرعا ، و إن الاقتدار الإلهي مندرج فيه يدركه العقل بالبرهان ، و لا يدركه الحسّ ، كاندراج نور الشمس في نور الكوكب - و هو عين نور الشمس و الكوكب لها مجلى .\r\nو الثالثة : إنّ ورود الأمر بالتكليف إما لفائدة ، أو لا لفائدة ؛ فإن كان الأول فهي عائدة إلى المعبود ، او إلى العابد ؛ و الاول محال ، لأنه كامل الذات بذاته لا بغيره ؛ و ان كان الثانى فهى إما عاجلة أو آجلة ؛ و الأول باطل ، لان التكاليف كلها\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، صص 47 - 49 ، 230 .\r\n","page_name":" 158 ","page_number":158},
  {"content":"\r\n\r\nمشاقّ و آلام في الدنيا ؛ و الثاني عبث ، لان جميع الفوائد محصورة في دفع الالم و حصول اللذة ، و اللَّه قادر على تحصيلهما للعبد ابتداء من غير توسيط العبادة و المشقّة ، فيكون توسيطها عبثا ، و هو ممتنع على الحكيم ؛ و كذلك حكم الشقّ الثاني .\r\nو الرابعة : إنّ العبد غير موجد لأفعاله ، لما تقرّر أن المؤثّر في الوجود هو اللَّه ، و لان العبد غير عالم بتفاصيل ما يفعله ، و من لا يعلم شيئا بتفاصيله لا يكون موجدا له ، فالأمر له بذلك تكليف بالممتنع و هو محال .\r\nو لكن من هذه الشبه جواب تحقيقي عقلي مذكور في مسائل اخرى سابقة ، فعليك باستخراجه ؛ و الأشاعرة أجابوا عن الكل بأنه يحسن عندنا من اللَّه كلّ شيء سواء كان تكليفا بما لا يطاق او غيره ، لأنه خالق مالك ، و المالك يتصرف في عبده حيث يشاء ، و لا اعتراض لأحد عليه في ملكه .\r\nو أجيب أيضا بأن أصحاب هذه الشبه او جبوا بما ذكروه اعتقاد عدم التكليف ، فهذا تكليف بعدم التكليف و إنّه متناقض .\r\nإن لمنكر التكاليف وجوها من الشبه ، ها نذكرها مع الاشارة إلى الجواب عنها :\r\nالاولى : إنّ التكليف حال استواء دواعي العبد إلى الفعل و الترك ، أو حال رجحان دواعي أحدهما ؟ فعلى الأول يستحيل وقوع المأمور به و التكليف غير واقع و لا جائز عند الأكثر ، لان الممكن ما لم يترجّح وجوده لم يقع ، إذ من تجويز الترجيح من غير مرجّح ينسّد اثبات الصانع ، و على الثاني فالمرجوح ممتنع الوقوع ، و إلّا لزم ترجيح المرجوح ، فالراجح واجب الوقوع ، فالتكليف بالراجح تكليف بايجاد ما يجب وقوعه ، و بالمرجوح بما يمتنع وقوعه و كلاهما مستحيلان .\r\nو الثانية : إن المكلّف به إن علم اللَّه في الأزل وقوعه فخلاف معلومه محال فلا فائدة في ورود الامر ، و إن علم لا وقوعه فالتكليف به تكليف بالمحال و كلاهما عبث و سفه و اللَّه منزّه عنهما ، و إن لم يعلم - لا هذا و لا ذاك - فهو قول بالجهل في حقّه فهو باطل .\r\n\r\nتكوين -\r\nتكوين عبارت از ايجاد شىء مسبوق به ماده و مدت است مانند مواليد و مركبات از عناصر . « 1 » لا صدرا در باب تكوين نبات ، حيوان و انسان و چگونگى آن و مقام هر يك بحث نسبتا مفصّل دارد . به شرح زير :\r\nاشراق چهارم : در تكون نباتات و حكمت ايجاد آن‌ها .\r\n( به عقيدهء ما مزاج جمادات و معادن نيز داراى سهم قليلى از اعتدال مىباشند و بدين جهت شايستهء تكوين و احراز صورت نوعيه‌اى زايد بر صور عناصر چهارگانه شدند ولى ) چون مزاج نباتات از مزاج جمادات و معادن به اعتدال نزديك‌ترند ( و از اعتدال سهم بيش‌ترى دارند ) بدين جهت گامى فراتر به سوى عالم قدس نهادند و سنت سنيهء الهى بر اين اصل استوار گرديده كه « هر كس و هر چيز به اندازهء يك شبر به او نزديك شود او را به اندازه يك ذراع به خود نزديك‌تر سازد » لذا دست قدرت خلاقه ، خلعت صورت كماليه‌اى به او بخشيد ( به نام صورت كماليه نباتى و يا نفس نباتى حايز نيروى توليد و قوهء مولد . ) تا كه به دستيارى آن\r\n\r\n\r\n","description":"","footnote":"\r\n( 1 ) ترجمهء شواهد ، ص 282 .\r\n","page_name":" 159 ","page_number":159},
  {"content":"\r\n\r\nبتواند نوع خود را در اين عالم حفظ كند . زيرا مادهء مولد مركب نباتى به علت داشتن لطافتى ما فوق مادهء جمادى قابل دوام و بقاى شخصى نيست ( و بدين علت همواره تحت عوامل طبيعت در معرض خطر و نابودى است ) .\r\nبنگر كه چگونه جود و عنايات و مواهب الهيه ، نقصان دوام و بقاى شخصى را در صنف نباتات ( و يا هر موجودى كه داراى نفس نباتى است ) به اعطا و بخشش دوام و بقاى نوعى جبران نموده و سهم و بهره‌اى از دوام و بقا به نام بقاى نوعى به وى ارزانى فرموده است . پس نوع افراد ناپايدار را به وسيلهء قوه مولده كه مقدار زايد بر لزوم را از ماده شخص جدا مىسازد و آن را ماده و مبدأ تكوين و توليد شخص ديگرى قرار مىدهد نگاه‌دارى فرمود . ( زيرا عمل قوهء مولده اين است كه مقدارى از عصارهء جوهر غذا كه در حيوانات به صورت منى و در نباتات به صورت چيزى شبيه منى در آمده است و زايد بر مقدار ضرورى در حفظ و تغذيهء او است جدا سازد و آن را مادهء تكوين و مايهء توليد شخص ديگرى قرار دهد و اين عمل در حيوان به وسيلهء جفت‌گيرى و وقاع و در نباتات به وسيلهء بذر دانه‌هاى نباتى و يا به وسيلهء تلقيح و لقاح انجام مىگيرد ) و چون كمال و تماميت لازم و ضرورى ذات او در آغاز تكوين و ابتداى ايجاد او حاصل نگشت به علت اين‌كه مادهء وجود او جزئى از مادهء وجود شخص سابق بر او بود ( و بدين جهت در وى نقصانى مشاهده مىگشت ) لذا تدبير و حكمت بالغهء الهى نيرويى به نام قوهء ناميه كه موجب افزايش در اقطار و ابعاد سه گانه او بود به يك نسبت شايسته و مناسب او به او ارزانى فرمود . اشراق پنجم : در تكون حيوان هنگامى كه عناصر چهارگانه اوليه ، امتزاجى اتمّ و اكمل از نبات يافتند ( و از امتزاج آن‌ها مزاجى اتم و اكمل از مزاج نباتى به وجود آمد ) در اين هنگام از ناحيهء حضرت واهب الصور كمالى اشرف ( و اتم از كمال نباتى ) مىپذيرند و آن كمال عبارت است از نفس حيوانى .\r\n( تعريف نفس بدان گونه كه شامل كليهء نفوس ، اعم از نفوس سماويه و نفوس ارضيه گردد و كليهء نفوس را در برگيرد تا حدى مشكل و مورد اختلاف حكما است . ) ولى تعريف نفس بدان گونه كه فقط شامل كليهء نفوس ارضيه گردد اين است كه گفته‌اند « النفس كمال اول الجسم طبيعى آلى ذى حيوة بالقوة » يعنى نفس كمال اولى است در جسم طبيعى آلى كه داراى حيات بالقوه است .\r\n( طبق قوانين منطقى هر تعريفى مشتمل است بر جنسى كه شامل امر مورد نظر و هم شامل ما سواى او بوده و بر يك فصل و يا فصولى چند كه ماسواى امر مورد نظر را از تعريف خارج كند ، مشتمل باشد ) .\r\nلفظ كمال ( در تعريف نفس ) جنسى است كه هم شامل نفس و هم شامل امرى غير از نفس مىباشد . زيرا كمال ، عبارت است از چيزى كه نوع به وسيلهء آن تام و كامل مىگردد ( مانند نطق براى انسان و تيزى براى شمشير ) . ضمنا ناگفته نماند كه هر چند كمال به مفهوم و معناى اولى خود از مقولهء مضاف و از جمله اعراض است ( و نبايد مقولهء مضاف را كه امر عرضى است در تعريف نفس كه جوهر است آورد و آن را جنس براى نفس قرار داد ) لكن شايسته اين است كه جنس براى جوهرى باشد كه ( به اعتبار جهت\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nتعلق به بدن ) به نام نفس ناميده مىشود ( و بدين اعتبار يعنى به اعتبار جهت نفسيت ، جنبهء مضاف و رنگ اضافه به خود مىگيرد ) زيرا تعريف مزبور ، تعريف ذات و حقيقت جوهريه نفس نيست . بلكه تعريف مفهوم نفسيت او است كه اين مفهوم ، خود نوعى از اضافه است .\r\n( و اما الفاظى كه در تعريف مذكور آورده‌اند مانند لفظ « اول » و لفظ « طبيعى » و لفظ « آلى » و لفظ « ذى حيوة بالقوة » فصولى هستند كه به وسيلهء هر يك از آن‌ها يك چيزى از تعريف نفس خارج گشته تا تعريف مذكور فقط شامل نفس گردد . ) ( و بنابر اين كمالات و آثار و خصوصيات مشهود از جسمى كه به دست بشر ساخته مىشود نفس نيستند ) و به وسيلهء لفظ آلى از صور عناصر و صور معادن ( كه منشأ آثار و خواصى هستند ) احتراز جسته‌اند ( تا بدين وسيله صور عناصر و صور معادن كه به مادهء آن‌ها تعلق يافته‌اند از تعريف نفس خارج شوند ) . زيرا مقصود حكما از آوردن اين لفظ در تعريف نفس اين است كه جسم دارندهء نفس مشتمل باشد بر آلات و قواى نفسانيه ( مانند آلاتى كه مراكز حواس پنج‌گانهء ظاهرى و حواس پنج‌گانهء باطنى و قواى نفسانى موجود در آنهايند ) نه اين‌كه فقط مشتمل بر اجزاى مختلف باشد . ( و مسلم است كه جسم عناصر و يا معادن مشتمل بر آلات و قواى نامبرده نيست ) .\r\nو به وسيلهء لفظ « ذى حياة بالقوة » ، نفوس فلكيه از تعريف نفس خارج مىشوند ، البته به رأى آنان كه نفس را متعلق به جسم فلك كلى و مختص به آن مىدانند و كواكب و افلاك جزئيه مانند خوارج و تداويرى كه در داخل فلك كلى محيط بر آن‌ها قرار گرفته‌اند در نزد آن‌ها به منزلهء آلات و قواى موجود در آن‌ها به منزلهء فروغ منشعب از آن نفسند ( زيرا نفس فلكى با اين نظريه ، درست مانند نفس ارضى است كه به بدن تعلق گرفته و افلاك جزئيه و قواى موجود در آن‌ها به منزلهء آلات و قوا و فروع اويند ، همان‌طور كه قوا و آلات و مراكز موجود در نفوس ارضيه ، آلات و فروع آنهايند و در اين صورت ، نفوس فلكه داخل در تعريف نفوس ارضيه مىشوند و به وسيلهء قيد ذى حيوة بالقوه از تعريف ، خارج مىشوند زيرا حيات موجود در نفوس فلكيه ، حيات بالفعل است نه حيات بالقوه . زيرا نفوس فلكيه ، ابداعىاند و در ابداعيات ، همه چيز بالفعل است ) . و اما در نزد آنان كه معتقدند به اين‌كه براى هر جسم كروى از اجسامى فلكى ( اعم از كلى و جزئى ) . نفسى است جداگانه و مختص به آن ، نيازى به ذكر قيد ذى حياة بالقوه نيست ( زيرا در اين صورت ، افلاك جزئيه به نام خوارج و يا تداوير ، خود داراى نفسى مخصوص به خودند و هيچ كدام به منزلهء آلات و فروع نفس كلى محيط بر آن‌ها نيستند و بنابر اين به وسيلهء قيد آلى داخل در تعريف نفس ارضى نمىشوند ) و لذا گروه كثيرى از حكما اين قيد را در تعريف نفس ارضى نياورده‌اند ( زيرا ذكر اين قيد براى اخراج نفس فلكى است و يا تقرير مذكور ، نفس فلكى داخل در تعريف نفس ارضى نخواهد بود ، چون اين نفوس به وسيلهء قيد آلى از تعريف نفس ارضى خارج شده‌اند ) . « 1 » اشراق هشتم : در تكون انسان و قواى نفس\r\n\r\n\r\n","description":"","footnote":"\r\n( 1 ) ترجمهء شواهد ، ص 283 .\r\n","page_name":" 161 ","page_number":161},
  {"content":"\r\n\r\nانسانى .\r\nهنگامى كه عناصر چهارگانه كاملا تصفيه شدند و اختلاط و امتزاج آن‌ها به نزديك‌ترين درجات و مراتب اعتدال رسيد و در راه كمال و صراط استكمال ، بيش از آن چه كه مولود نباتى و مولود حيوانى طى نموده‌اند گام برداشتند و در آن راه قدمى فراتر نهادند و از نيم دايرهء قوس صعود مقدارى بيش از آن چه كه ساير نفوس و صور جوهريه بدان نايل شده‌اند طى نمودند ، در اين هنگام از جانب حضرت واهب الصور شايستهء قبول نفسى مىشوند به نام نفس ناطقه كه كليهء قواى نفس نباتى و قواى نفس حيوانى را در استخدام خويش در مىآورد ( و همگى مطيع و منقاد امر و فرمان او خواهند شد ) . زيرا نسبت كمال به كمال مانند نسبت قابل به قابل است .\r\nپس هنگامى كه مواد و عناصر اوليه با مزاج‌هاى حاصل در خويش به مرتبهء نهايى استعداد قبول صورت جديد رسيدند و به آخرين درجات و مراتب انكسار و توسط ما بين اضداد نايل شدند و شدت و سورت آن‌ها به اعتدال گراييد و در اعتدال ما بين كيفيات تا بدان‌جا كه تضاد ما بين عناصر را شكست و خنثى و بىاثر ساخت و شباهت به هفت كوكب سماوى خالى از اضداد پيدا نمودند . در اين هنگام شايستهء قبول صورتى افضل و فيضى اكمل و جوهرى اعلا و اشرف از جوهر ساير مواليد مىگردد و لذا از ناحيهء عالم امر و تأثير و تدبير الهى صورتى را مىپذيرد كه جرم سماوى و عرش رحمانى پذيرفته و آن صورت عبارت است از قوه‌اى روحانى و نفسى كه هم مدرك كليات و هم مدرك جزئيات و هم متصرف در معانى و صور است .\r\nپس اين نفس در وجود انسان ( هر چند در تعريف جامع و قدر مشترك ما بين كليه نفوس ) يعنى كمال او متعلق به جسم طبيعى آلى داراى حيات بالقوه ( مندرج است و در اين جهت با نفس نباتى و نفس حيوانى مشترك است و كليهء اعمال و افعال نفس نباتى و نفس حيوانى را در بدن انسان انجام مىدهد ولى بر آن‌ها امتيازى دارد در اين‌كه ) قادر است بر ادراك امور كليه و انجام عمل فكريه و لذا براى اين نفس به اعتبار داشتن مزيت قبول و فراگيرى علوم از ما فوق خويش ( يعنى عالم عقول ) و قدرت بر تدبير و تصرف در مادون خويش ، دو قوهء ديگرى است به نام قوهء علامه و قوهء عمّاله كه با قوهء اول ، تصورات و تصديقات را ادراك مىكند و حق و باطل را در مورد آن چه كه تعقل و ادراك مىكند تشخيص مىدهد ( و به صحت و يا بطلان آن‌ها پى مىبرد ) و اين قوه به نام « عقل نظرى » ناميده مىشود و با قوهء دوم اعمال و صنايع مختص به انسان را ( از قبيل ساختن ابنيه و عمارات و نقشه و طراحىهاى دلفريب و پرداختن صور و اشكال فريبنده از فلزات و احجار كريمه و يا حسن و قبح و انجام و ترك اعمال شايسته و ناشايسته را ) استنباط مىكند . اين قوه به نام « عقل عملى ناميده مىشود و اين قوه‌اى است كه فكر و رويه را در مورد افعال و اعمال و صنايع به كار مىبرد و در مورد آن‌ها به خوبى دقت مىكند تا بالأخره آن چه را كه واقعا نيك و يا از نظر او نيك است برگزيند .\r\nبراى اين قوه ( يعنى عقل عملى ، دو صفت و حالت متضاد به نام جربزه و بلاهت است ( جربزه عبارت است از سرعت انتقال و تندروى زايد بر حد اعتدال تا به حدى كه انسان را احيانا در فهم مطلب از مسير حقيقت منحرف سازد و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبه شاخ‌هاى گوناگون احتمالات و شقوق مختلف پرواز دهد و هم در عقل دخالت كند و بالأخره موجب شك و ترديد و حيرت او در فهم و درك حقيقت گردد و بلاهت ، خاموشى و سستى و كندى و عدم تحرك فكرى و وقوف در حد معينى كه احيانا در سر حد جهل بسيط است ) و حد متوسط ما بين جربزه و بلاهت ، حكمت است و اين حكمت از نوع اخلاق و اوصاف است نه از نوع علوم و معارفى كه به حكمت عملى و حكمت نظرى منقسم مىگردند . زيرا اين دو قسم از حكمت به خصوص قسم اخير يعنى حكمت نظرى هر اندازه زيادتر باشد فضيلتش بيش‌تر است ( بر خلاف حكمتى كه حد متوسط بين جربزه و بلاهت است و اين حد متوسط ، از طرفين افضل است ) و اين قوه ( يعنى عقل عملى ) خادم عقل نظرى است و در بسيارى از امور از وى ( در درك امور و حسن و قبح افعال و اعمال ) استمداد مىجويد ( پس عقل عملى با استمداد از عقل نظرى قياسى ترتيب مىدهد مركب از يك صغراى جزئى و يك كبراى كلى ) و رأى كلى ( كه كبراى قياس است ) نزد عقل نظرى از ناحيهء او است و رأى جزئى ( كه صغراى قياس است ) نزد عقل عملى و به تشخيص او است كه او را آماده انجام عملى مىنمايد . « 1 » از براى انسان در بين كاينات ، خواص و لوازم شگفت‌انگيزى است كه جز او احدى از كاينات در آن‌ها سهمى ندارد و از جمله امورى كه ويژهء او است و بيش از هر چيزى به وى اختصاص دارد ، قدرت او است بر تصور معانى و مفاهيم كليه‌اى كه به تمام معنى عارى و مجرد از ماده‌اند ؛ تا بتواند به وسيلهء فكر و تأمل در آن معانى به مجهولات عقليه پى برد . پس براى انسان هم قدرت تصرف در امور جزئيه و هم قدرت تصرف در امور كليه است ( تا با تصرف در هر دو قسم و ربط دادن آن‌ها با يكديگر و تشكيل قياس صحيح بتواند نتيجهء مطلوب را چه در مقام علم و ادراك و چه در مقام فعل و عمل به دست آورد . و مسلم است كه قسم دوم يعنى تصرف در امور كليه ، فقط اعتقاد به صحت و درستى او است بدون آن‌كه موجب انجام فعلى و ترك فعل ديگرى بشود مگر با انضمام يك رأى جزئى با آن رأى كلى ( و تشكيل قياسى از انضمام هر دو با يكديگر ) .\r\nپس هنگامى كه رأى جزئى ( كه در حقيقت نتيجهء قياس است ) حاصل شد قواى ديگرى كه مبادى افعال و اعمال بدنى و از جنس حركات اختيارىاند از حكم و فرمان قوهء متفكرهء تشكيل دهندهء قياس تبعيت جسته و به انجام رأى جزئى مبادرت مىكنند .\r\nنخستين قوه ، قوهء شوقيه است كه انسان را بر انجام عمل بر مىانگيزد و آخرين قوه ، قوهء فاعله است كه عضلات را براى انجام و مباشرت عمل تحريك مىكند و كليهء اين قوا در آغاز امر از قوهء متصرف در كليات كه وظيفهء او اعطاى قوانين كليه و تعيين كبراى قياس است از طريق فكر و انديشه ، استمداد مىجويند چنان‌كه همگى از قوه ديگرى كه در مرتبهء متأخر از قوهء متصرفه قرار گرفته است استمداد مىجويند . « 2 »\r\n\r\nتلازم صورت و هيولى -\r\nگفته شد كه جواهر مادى سه قسم است ، صورت ، هيولى ؛\r\n\r\n\r\n","description":"","footnote":"\r\n( 1 ) ترجمهء شواهد ، صص 299 - 302 .\r\n( 2 ) همان ، صص 292 - 302 .\r\n","page_name":" 163 ","page_number":163},
  {"content":"\r\n\r\nجسم و مىدانيم كه هيچ گاه هيولى يا مادة المواد جدا و بدون صورت وجود نداشته و ندارد و همين‌طور است وضع صورت كه بدون ماده وجود نداشته و ندارد آن چه همواره مشهود ما بوده و هست جسم است نهايت فلاسفه جسم را تحليل به دو جزء كرده‌اند ، هيولى و صورت جسميّه . چون ديده‌اند كه جسم دائما در معرض تغيير است و اشكال موجود را رها مىكند و اشكال ديگر پيدا مىكند و مثلا يك قطعه موم را ما مىتوانيم با اراده و قصد خود به صدها شكل و صورت دربياوريم از اين رو گفته‌اند هيولى غير از اشكال و صورت‌هاى جسمى است و بايد مجددا تأكيد كنم كه فلاسفه به دو صورت اعتقاد دارند يكى صورت جسميه كه همان جسميت و اشكال جسمى باشد و يكى صورت نوعيه كه ويژهء انواع است و فصل نوعى به حساب مىآيد و تغييرات هم دو گونه است ، تغيير در حالات و اشكال جسم و تغيير در نوع مثلا نبات صورت حيوانى به خود مىگيرد و صورت نباتى را رها مىكند اين تغيير در صورت نوعيه است . اما تغيير در اشكال تعليمى و هندسى جسم مربوط به تغيير عرض در جسم است اما متن جسميت يعنى جسم بودن تغيير پذير نيست و بنابر اين جوهر بودن هيولى و صورت به اين معنى نيست كه هر يك مستقل به وجودند و بلكه هيولى و صورت لازم و ملزومند و عارى از يكديگر نمىباشند نه هيولى بىنياز از صورت است و نه صورت بىنياز از هيولى و از اين رو جوهر بودن آن‌ها مورد ترديد پاره‌اى از فلاسفه قرار گرفته است . بحث در اين است كه رابطهء بين هيولى و صورت آيا رابطهء عليت و معلوليّت است كه يكى علت و ديگر معلول آن دگر باشد بعد از بررسى بسيار گفته‌اند كه علاقهء بين آن دو علاقهء تكافو است و نه عليّت و معلوليّت و هر دو معلول علت ديگراند اما اگر ذات آن دو را بنگريم صورت بنفسه جزء علت و شريك العلة است در افادهء وجود ماده « 1 » و وجود ماده از علت موجبه به وساطت صورت غير معيّنه افاده مىشود و آن صورت از ماده جدا نمىشود مگر بر ورود صورتى ديگر . در اين جا مجددا بين صورت جسميّه و نوعى اشتباه نشود . آن چيزى كه هيولى لا بدّ است از آن صورت جسميه است نه صورت نوعيه و بالجمله در حل مشكل ارتباط بين صورت و ماده گفته‌اند وجود نخست ويژهء صورت است . به حسب ذات و در مرحلهء دوم براى ماده و وجود صورت در هيولى مانند وجود علت است با معلول و معيّت بين آن دو منافاتى ندارد با اين‌كه صورت مفيد و هيولى مستفيد باشد و سرانجام هيچ جسمى عارى از صورت نوعيه هم نيست بنابر اين كه صورت نوعيه هم جوهر باشد . پس جسم مركب از سه جوهر مىشود . هيولى ، صورت جسميه و صورت نوعيه .\r\nپس صورت سبب تام و علت فاعلى نيست و وراى صورت امر ديگرى است كه هيولى متعلق به آن مىباشد كه از آن فيض گيرد و آن جوهر تورى الهى است و فعل قدسى است و لكن فيضان آن كامل نمىشود مگر به واسطهء صورت و بنابر اين صورت با آن فيض نورى جمعا سبب فعليت هيولى مىشوند به اين طريق كه آن نور عقلانى صورت جرميّه مىبخشد و هيولى به واسطهء صورت پايدار مىشود . از اين رو\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 136 - 151 .\r\n","page_name":" 164 ","page_number":164},
  {"content":"\r\n\r\nگفته‌اند صورت مقوم هيولى است هر صورت كه متعدم شود صورت ديگر جايگزين آن شود با يارى فيض نورى و بايد توجه داشت كه منظور از اين صورت كه مقوّم هيولى است صورت امتداديه است يا صورت جرميه و در واقع صورت فاعل تشخّص هيولى است و هيولى قابل تشخص صورت است . « 1 »\r\n\r\nتناسخ -\r\nنسخ به معنى ازاله و ابطال آمده است و به معنى نقل آمده است چنان كه به معنى انتقال مكتوب به مكتوب ديگر نيز آمده است « ناسخ و ناسخوا » يعنى هر يك در مقام دفع و ابطال و ازا ديگرى برآمدند « تناسخ الورثة » يعنى يكى بعد از ديگرى مردند « تناسخت الازمنه » يعنى زمان‌ها به دنبال يكديگر برآمدند و بالأخره نسخ و تناسخ به معنى انتقال نفس ناطقه است از بدنى به بدنى ديگر بعد از تلاشى بدن اول بدون حصول فاصلهء ميان آن دو .\r\nآن چه از منابع به دست مىآيد اولين كسى كه در مورد انتقال نفوس ناطقه با بدان ديگر اظهاراتى كرده است فيثاغورس و پيروان او بوده‌اند و در طول زمان تطورات و صور مختلفى به خود گرفته و عقايد و نظرياتى در اين مورد اظهار شده است كه خلاصه آن‌ها از اين قرار است .\r\nالف - انتقال نفوس انسانى به اجساد حيواناتى كه از لحاظ اخلاقى و صفات ديگر مناسب با آن باشند .\r\nب - انتقال نفوس ناطقهء انسانى با بدان انسان‌هاى ديگر .\r\nج - انتقال به اجسام نباتى .\r\nد - انتقال به جمادات .\r\nه - انتقال به طريق صعودى از نبات به حيوان و به انسان .\r\nو - انتقال به طريق نزولى از عقول و مفارقات به انسان و از انسان به حيوان و از حيوان به نبات .\r\nز - انتقال با بدان برزخى و آن برزخ غير از برزخى است كه واسطهء ميان مفارقات و اجسام است .\r\nح - انتقال نفوس بعد از تلاشى بدن به اجرام فلكى .\r\nط - انتقال نفوس اشقيا به اجساد حيوانات و سعدا به انسان .\r\nى - انتقال نفوس كاملا ؟ ؟ ؟ به مفارقات و عقول ديگران با بدان انسان‌ها .\r\nصدرا به طور كلى عقايد مربوط به تناسخيه را مردود مىداند و گويد :\r\nنفس را تعلق با بدان ذاتى است و تركيب ميان آن دو تركيب طبيعى اتحادى است .\r\nملا صدرا در شواهد الربوبيه در باب تناسخ و انواع آن گويد :\r\nاشراق نهم : در بيان اين‌كه نفوس قابل تناسخ نيستند .\r\nتناسخ ( يعنى انتقال نفس از بدنى به بدنى ديگر ) در نزد ما به سه قسم تصور مىشود . قسم اول عبارت از انتقال نفسى در اين عالم از بدنى به بدنى ديگر مباين و جدا از او بدين نحو كه حيوانى بميرد و نفس او به بدن حيوانى ديگرى و يا به بدنى غير از حيوان منتقل گردد ، خواه ( انتقال نفس از بدنى به بدن ديگرى ) انتقال از موجود اخس به موجود اشرف باشد ( مانند انتقال نفس اسب مثلا به بدن انسان ) و يا بالعكس ( مانند\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 152 - 154 .\r\n","page_name":" 165 ","page_number":165},
  {"content":"\r\n\r\nانتقال نفس انسان به بدن اسب مثلا و يا به جسم نباتى و يا جسم جمادى ) و اين قسم از تناسخ با برهانى كه به زودى بيان خواهيم كرد محال و ممتنع است . « 1 » قسم دوم عبارت است از انتقال نفس از اين بدن دنيوى به بدن اخروى كه مناسب با اوصاف و اخلاق او است كه در دار دنيا كسب نموده است و چنين نفسى در آخرت به صورت حيوانى كه صفات وى در آن نفس غلبه نموده است ظاهر مىگردد ؛ چنان‌كه صحت اين مطلب در مبحث اثبات معاد جسمانى بر شما مكشوف خواهد شد و اين امرى است كه در نزد بزرگان اهل كشف و شهود ثابت و مسلم گرديده و از ارباب شرايع و اديان و ملل نيز نقل شده است و لذا گفته‌اند « ما من مذهب الا و للتناسخ فيه قدم راسخ » ( هيچ مذهبى نيست كه تناسخ در آن مقام شامخى نداشته باشد ) و آيات بسيارى از قرآن مجيد كه در مورد تناسخ وارد شده است همگى بر همين قسم از تناسخ تفسير و توجيه مىگردد و گمان من اين است كه اصرار و تأكيد بر ثبوت تناسخ از ناحيهء اساطين و بزرگان حكمت مانند افلاطون و پيشينيان او از حكمايى كه انوار حكمت را از انبيا و مشكات نبوت اقتباس نموده‌اند نيز دربارهء همين قسم از تناسخ است زيرا ايشان بصيرت و فروغ كشف و شهود باطن نفوس و آن صورى را كه بر طبق نييات و اعمال‌شان بدان صور محشور مىشوند مشاهده كرده‌اند و ديده‌اند كه اعمال و افعال آنان در نظرشان مجسم مىشوند .\r\nو نيز با همين چشم ملكوتى ديده‌اند كه چگونه در دار دنيا براى نفوس اشخاص به علت تكرر اعمال و افعال جسمانى ، ملكاتى مناسب با آن اعمال و افعال پديد مىگردد تا بدان حد كه صدور آن اعمال و افعال از آنان پس از حصول ملكات سهل و آسان مىگردد ( و لذا وجود و رسوخ آن ملكات باعث مىشود كه شخص در عالم آخرت به صورت حيوانى ظاهر گردد كه آن اوصاف در وى غلبه دارند ) و چون ايشان بدين مرتبه از كشف و شهود نايل شده بودند ، لذا صريحا قايل به تناسخ شدند و معناى اين تناسخ ، حشر نفوس است به صورى كه مناسب با اوصافى است كه بر آن‌ها غلبه نموده است .\r\nهمان‌طور كه خداى متعال در قرآن مجيد مىفرمايد  « وَ نَحْشُرُهُمْ يَوْمَ الْقِيامَةِ عَلى وُجُوهِهِمْ »  ( سورهء اسرا ، آيهء 97 ) يعنى ما در روز قيامت آن‌ها را بر گونه‌هايشان محشور مىكنيم .\r\nيعنى به صور حيواناتى كه در هنگام ايستادن و يا راه رفتن سر را زير مىافكنند و نيز مىفرمايد  « وَ إِذَا الْوُحُوشُ حُشِرَتْ »  ( سوره تكوير ، آيهء 5 ) .\r\nزمانى كه حيوانات محشور مىشوند . معلوم است كه مقصود ، حشر انسان‌ها است به صورت حيوانات . « 2 » و مثلا اگر انسانى رذايلى مانند كبر ، غرور كسب كرده باشد در لباس پلنگ و اگر تهور و كبر كسب كرده باشد به شكل شير و اگر خبث كسب كرده باشد به كالبد روباه و اگر بازيگر و دلقك باشد به جسد ميمون و اگر خودبين و خودپسند باشد به لباس طاووس و اگر حريص باشد به شكل خنزير محشور شود .\r\nملا صدرا گويد : ما گفته‌ايم كه حشر و بعث انسان‌ها در ابدان ويژه اخروى است و اين امر به\r\n\r\n\r\n","description":"","footnote":"\r\n( 1 ) ترجمه شواهد الربوبيه ، صص 341 - 343 .\r\n( 2 ) همان .\r\n","page_name":" 166 ","page_number":166},
  {"content":"\r\n\r\nمعنى تناسخ نيست و انتقال با بدان اخروى درست نيست و بلكه ابدان اخروى فيض جديد حق است .\r\nملا صدرا نظر شهاب الدين را كه قايل به انتقال نفوس به پاره‌اى از اجرام فلكى است مردود مىداند . وى گويد : نفس حامل بدن است و نه اين‌كه بدن حامل نفس باشد و گويد اين نفس است كه مقوّم و محصّل بدن است و او را به حركت در مىآورد و منشأ افعال بسيارى است .\r\nوى گويد قواى بدن همه سايه و ظل نفس‌اند ، قواى قائم به بدن و اعضاى آن‌كه انسان طبيعى است سايه و ظل نفس است ، سايه نفس مدبّر بر بدن و قواى بدنى ، كه انسان نفسى است ، انسان نفسى اخروى ، و گويد : هر انسانى دو انسان و بلكه سه انسان است . انسان طبيعى ، انسان نفسى و انسان عقلى .\r\nانسان طبيعى مشهود و ملموس است به تمام اعضايش ، اين انسان طبيعى با تمام قوت‌ها و اعضا سايهء سايه است و مثل مثل انسان عقلى است بنابراين براى انسان سه مرحله قايل است انسان عقلى ، انسان نفسى و برزخى ، انسان طبيعى . انسان نفسى برزخ است بين انسان عقلى و طبيعى و هر يك سايهء ما فوق خود است . انسان نفسى سايه انسان عقلى و انسان طبيعى سايه انسان نفسى است قواى انسان طبيعى به منزلهء پوست و غلاف انسان حيوانى و يا نفسى است كه در روز رستاخيز مبعوث مىشوند ، كه داراى حيات است يعنى دنياى حيات كه فرمودند  « وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ »  ، موقعى كه حواس و قواى انسان در اثر خواب از كار بازماند ، اغلب انسان‌ها احساس مىكنند كه مىشنوند ، مىبينند ، لمس مىكنند و . . . و اين همان انسان برزخى است كه در آخرت محشور مىشود . « 1 » ملا صدرا مىگويد معلم اول صريحا گفته است كه انسان عقلى داراى تمام اعضا و جوارح انسان حسى است به نحو اكمل و گويد : در انسان طبيعى انسانى است نفسى و انسانى است عقلى .\r\nالبته ملا صدرا اين مطالب را از إثولوجيا نقل كرده است و إثولوجيا تأليف فلوطن است و نه ارسطو . وى گويد : در انسان حسّى كلمات انسان نفسانى و هم كلمات انسان عقلى وجود دارد .\r\n( واژه كلمه در فلسفه نو افلاطونيان وجود عقلى و مجرد است ) .\r\nانسان حسى جامع هر دو كلمه است . به جز اين‌كه در انسان حسّى ضعيف‌تر است ( وجود انسان حسى ضعيف‌تر و وجود انسان نفسى قوى و وجود انسان عقلى قوىتر است . ) زيرا صنم ، صنم است . پس انسان عقلى ، به نوع اعلى و اشرف و اكمل حساس است ، و حسّ او افضل از حسّ موجود در انسان طبيعى است ، زيرا انسان طبيعى احساس و ادراك خود را از انسان عقلى دريافت مىكند . اين تعبيرات مربوط به نوافلاطونيان است و يادآور همان مثل افلاطونى است و همان ارباب انواع‌اند . « 2 » ( و بايد دانست كه يكى از اقسام تناسخ ارواح و تحول و انقلاب ، مسخ است و آن بر دو قسم است يكى مسخ باطنى بدون تغيير صورت ، ديگرى مسخ باطنى با تغيير صورت كه ذيلا بيان\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 33 ، 65 ، 70 .\r\n( 2 ) همان ، ص 72 .\r\n","page_name":" 167 ","page_number":167},
  {"content":"\r\n\r\nخواهد شد ) . پس اين نسخ ( كه در حديث مذكور بدان اشاره شده است ) مسخ باطنى است بدون آن كه ( صورت تغيير كند و ) اثرى از صورت مسخ شده در ظاهر آشكار گردد بدان گونه كه صورت‌هاى اشخاص در باطن مسخ شده را به صورت انسان مشاهده كند ولى آن‌ها در باطن خويش موجود ديگرى هستند به نام ملك ( اگر از سنخ اوليا و مقربين درگاه الوهيت باشند ) و يا به نام شيطان ( اگر رانده و مردود و اهل فسق و فجور و ريا باشند ) و يا به نام كلب و خنزير و يا شير و يا حيوان ديگرى كه مناسب با باطن آنان است ( اگر صفت آن‌ها در آنان رسوخ كرده باشد ) .\r\nو اما قسم سوم از اقسام تناسخ ( كه ما آن را مسخ يا تغيير صورت ناميديم ) آن است كه باطن انسان مسخ شود و ظاهر او نيز از صورت اولى انسانى كه قبلا داشت به صورت باطنى وى كه بدان صورت مسخ شده است انتقال يابد و اين ( مسخ كه در حقيقت بدترين اقسام تناسخ و رسوا كننده است ) به علت طغيان و غلبهء قوهء نفسانيه او است تا به حدى كه مزاج و شكل او را از مزاج و شكل آدمى به مزاج و شكل حيوانى مناسب با صفت باطنى او تغيير و تبديل مىدهد و اين قسم از تناسخ و مسخ ( از نظر علمى و فلسفى ) جايز و ممكن است ، بلكه در مورد گروهى از كفار و فساق و فجار كه شقاوت نفس در آن‌ها غالب و نيروى عقل و درايت‌شان ضعيف و قاصر بوده است ، به وقوع پيوسته است و ناگفته نماند كه مسخ باطنى ( بدون تغيير صورت ظاهرى ) در اين زمان معاصر بسيار است ( و كسانى را مىشناسيم كه به ظاهر انسان‌اند ولى در باطن حيوانى درنده و يا حشره‌اى گزنده و دشمن انسان‌هاى واقعىاند ) همان‌طور كه مسخ باطنى توأم با مسخ ظاهرى و خروج از صورت انسانى طبق آيات قرآنى در طايفهء بنى اسرائيل روى داده چنان‌كه خداى متعال در قرآن مجيد مىفرمايد  « وَ جَعَلَ مِنْهُمُ الْقِرَدَةَ وَ الْخَنازِيرَ »  ( سورهء مائده ، آيهء 60 ) و نيز مىفرمايد  « كُونُوا قِرَدَةً خاسِئِينَ »  ( سورهء بقره ، آيهء 65 ) .\r\nو اما مسخ باطن بدون ظاهر ، شاهد و گواه بر صحت آن گفتار پيامبر اكرم است دربارهء گروهى از امت خويش كه مىفرمايد ايشان در علانيه و آشكار برادران و دوستداران شمايند ولى در باطن و پنهان دشمنان شمايند . زبان‌شان در مقام گفتار از عسل شيرين‌تر است ولى دل‌هايشان دل‌هاى گرگان خون‌خوار . آنان براى فريب مردم و نشان دادن نرمى و شفقت ، لباس ميش بر قامت خويش مىپوشند و خويشتن را به سان ميش شخصى نرم و رئوف و عارى از خطر جلوه مىدهند . « 1 »\r\n\r\nتناسل -\r\nتناسل از كلمات و اصطلاحات خاص صدر است كه از ارسطو گرفته است و به معنى تعاقب در كون است . « 2 »\r\n\r\nتناقض -\r\nنقيض هر چيزى رفع همان چيز است ، نقيض « كاتب » « لا كاتب » و نقيض « زيد » عبارت از « لا زيد » است . تناقض مربوط به قضايا است و اختلاف دو قضيه است به سلب و ايجاب به شرط رعايت هشت وحدت ( موضوع ، محمول ، مكان ، شرط اجزا ، اضافه ، كل ، زمان ) .\r\nملا صدرا مىگويد : در قضاياى طبيعيه وحدت\r\n\r\n\r\n","description":"","footnote":"\r\n( 1 ) ترجمه شواهد الربوبيه ، ص 344 .\r\n( 2 ) رسائل ، ملا صدرا ، ص 89 .\r\n","page_name":" 168 ","page_number":168},
  {"content":"\r\n\r\nديگرى شرط است به نام وحدت حمل ( نه محمول ) و در محصورات ( موجبه كليه و جزئيه ، سالبهء كليه و جزئيه ) شرط ديگرى بايد رعايت شود كه اختلاف در كميت است . زيرا اگر هر دو كلى باشند با وجود رعايت هشت وحدت باز هم كاذب خواهد بود « هر انسانى حيوان است و هيچ حيوانى انسان نيست » كه كاذب است .\r\nو در قضاياى موجهه شرط ديگرى بايد رعايت شود و آن اختلاف در جهت است .\r\nدر تضاد نيز شرط است كه بين آن دو غايت بعد و خلاف باشد .\r\n\r\nتوحيد -\r\nيكى از مباحث مهم فلسفه اسلام بحث در مبدأ و معاد است . مبدأ آفرينش يعنى ذات حق تعالى كه هزاران برهان به طرق مختلف كلامى ، فلسفى ، عرفانى و غيره در اثبات وجود و توحيد ذات و صفات او در طول تاريخ حيات و تمدن انسان‌ها اقامه شده است كه ما در اين بخش به ذكر يكى دو برهان به استناد اسفار ملا صدرا بسنده مىكنيم .\r\nملا صدرا گويد راه‌هاى رسيدن به خداوند بسيار است لكن پاره‌اى از راه‌ها اشرف است .\r\nاز ديدگاه او اشرف براهين ، برهانى است كه بدون حدّ وسط باشد و آن برهان صديقان است كه استدلال از ذات و وجود به ذات است و از ذات به صفات و از صفات به افعال است . وى اين برهان را مأخوذ از آيات قرآن مجيد مىداند .\r\nآيه :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ »  و آيه  « أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  . « 1 » اساس اين برهان بر اصالت و وحدت وجود است . و بالجمله اساس برهان صديقان مبتنى بر اين اصل است كه وجود حقيقت عينى واحد و بسيط و منبسط است بر تمام موجودات جهان وجود و اختلاف مراتب وجود به كمال و نقص و شدت و ضعف است و غايت كمال آن مرتبه‌اى است كه اكمل از آن نيست و متعلق به غير نيست و اتّم و اكمل از آن تصوّر نشود . و صرف وجود است و مراتب وجود عبارت از افعال و اسما و آثار او مىباشند كه همهء آن‌ها مراتب وجود منبسط و قائم به ذات وجودند و بنابر اين در برهان صديقان از مراتب وجود يعنى مراتب ناقص و نازل وجود كه در عين حال آثار و افعال او مىباشند به مرتبهء كامل و اكمل آن هدايت مىشويم همان‌طور كه تو در فلسفهء اشراق و انوار عرضيه و طوليه ما را هدايت مىكنند به نور الانوار و كانون نور معنوى پس از وجود به وجود و از نور به نور برهان مىآوريم « يا من دل بذاته على ذاته » .\r\nملا صدرا بعد از بيان برهان صديقان كه بخش زيادى از كتاب را اشغال كرده است و خلاصهء سخن او همين بود كه بيان شد براهين متعدد ديگرى آورده است از جمله برهان طبيعيّون و براهين متكلمان بر اساس بطلان دور و تسلسل و از جمله برهان « انّى » حضرت خليل كه از معلول به علت رسيده است كه برهان او نيز بر اساس دلالت شدن از راه انوار جزئيه و ماديه است به نور معنوى و نور الانوار كه به تفصيل در اين ابواب ملا صدرا سخن گفته است . يكى از براهين مورد توجه ملا صدرا برهان مبنى بر معرفت نفس است كه آن را شريف دانسته است لكن مرتبهء آن را از برهان صديقان فرودتر مىداند .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 16 - 42 .\r\n","page_name":" 169 ","page_number":169},
  {"content":"\r\n\r\nملا صدرا در باب توحيد گويد : اصولا دو هويت كه هر يك وجود قائم به ذات خود داشته باشند درست نيست زيرا با اين فرض وجوب وجود يك معنى مشتركى خواهد بود . بين آن دو كه لا بد عارض بر هر دو است و لازم آيد كه دو ماهيت باشند كه در وجوب وجود مشترك باشند در حال كه ملا صدرا اولا ماهيات را اعتبارى مىداند و ثانيا وجوب مشترك را اعتبارى مىداند و ثالثا وجود را يكى مىداند كه اساس استدلال است وجود يكى است و مراتب دارد مرتبهء اشدّ و اكمل آن واجب الوجود است و مرتبهء اكمل و اشدّ دو مرتبه نيست . ملا صدرا مىگويد يك وجود است كه ماهيات از مراتب آن انتزاع مىشوند و لازم مىآيد كه دو ماهيت واجب هر دو اعتبارى و انتزاعى باشند . « 1 » قهرا لازمهء اثبات توحيد ، نفى شرك و شريك است ملا صدرا دلايلى بر نفى شريك يارى آورده است . اهم براهين او در نفى شريك برهان بسيط الحقيقه است كه گويد « بسيطة الحقيقة كل الاشياء » و گويد ثابت شد كه واجب الوجود تمام اشيا است و همهء موجودات به او بازگردد و بنابر اين چيزى واقعى و حقيقى از حيطهء وجودى او خارج نيست تا شريك او باشد يا جزء او باشد ، كل وجودات وجود او است در عين بساطت و عدم تركيب .\r\nو بالجمله از جمله براهينى كه مربوط به اثبات توحيد ذات است و هم صفات اين برهان است كه ظاهرا از انديشه‌هاى خود ملا صدرا باشد كه واجب الوجود تمام اشيا است و كل موجودات است . كه وى از غوامض به حساب آورده است و گويد تنها كسانى اين قاعده را در مىيابند كه از علم لدنى برخوردار باشند و شكل قاعده بدين صورت است « هر بسيط الحقيقة كل اشيا است كل اشيا وجودى » مگر آن‌چه مربوط به نقايص و اعدام باشد .\r\nملا صدرا مىگويد : هر موضوعى كه مصداق ايجاب سلب محمول باشد ( سلب عدولى ) به طور مواطاة يا استقاق مركب است و به عبارت روشن‌تر در قضيه « الانسان لا فرس و يا مسلوب عنه الفرسيّه » لا قضيه سالبهء موجودة الموضوع است و هر قضيّه كه سالبهء موجودة الموضوع باشد ، مساوى با قضيّه معدد له است و در واقع موجبهء سالبة المحمول است و بنابر اين موضوع در اين قضيّه موجود است و نحوى از وجود كه وجود فرسيّت باشد از او سلب شده است . يعنى موضوع اين قضيّه موجود است لكن نحوى از وجود كه وجود فرسيت باشد از او سلب شده است و تحليل آن بدين شكل است كه اولا در صورت موضوع و صورت محمول سلبى در ذهن حاضر مىشود يعنى صورت انسان و صورت لا فرس بودن و ثانيا بين آن دو صورت مقايسه مىشود كه قهرا اين مقايسه به اين صورت است كه يكى از ديگرى سلب شده است و يا مىشود در اين حال در مىيابيم كه آن‌چه موضوع بر آن صادق است ( افراد انسان ) غير از افرادى است كه محمول بر آن صادق است يعنى افرادى كه لافرسيت بر آن‌ها صادق است و به عبارت ديگر ، صورت انسان و صورت لا فرس را در ذهن حاضر مىكنيم و بررسى مىكنيم كه چه امورى بر انسان صادق است و درست است و چه چيزهايى درست نيست و در مىيابيم كه يك دسته از امور بر افراد\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 19 - 63 .\r\n","page_name":" 170 ","page_number":170},
  {"content":"\r\n\r\nآن يعنى انسان صادق است و حمل ايجابى مىشود و يك دسته از امور صادق نيست كه حمل سلبى مىشود و قهرا بين اين دو دسته از امور مغايرت است حال اين مغايرت برحسب خارج باشد يا ذهن ، يعنى برحسب تركيب خارجى باشد يا ذهن يعنى تركيب از جنس و فصل و يا ماده و صورت و ماهيت و وجود و مثلا در زيد ليس بكاتب و يا زيد كاتب نيست در اين جا صورت زيد در عقل به عينه صورت ليس به كاتب نيست . و اگر صورت زيد به عينه همان صورت ليس به كاتب باشد لازم آيد كه زيد از آن جهت كه زيد است عدم باشد چون ليس به كاتب مفهوم عدمى است . پس در اين گونه قضايا بايد موضوع مركب باشد از صورت زيد و امرى ديگرى كه به وسيله آن كتابت از او سلب شده است يعنى آن‌چه مجوّز سلب كتابت است . از قبيل قوه و استعداد و غيره و بالجمله يك امرى در زيد هست كه به استناد آن مىتوان چيزى را از او سلب كرد . همان‌طور كه در طرف ايجاب و بالجمله زيدى هست و كاتب نيست و نه اين كه زيد مساوى با عدم كتابت باشد ، زيد هست و خصوصيتى دارد كه به استناد آن توان گفت ليس به كاتب و اين تركيب در موضوع نقص وجود است پس دو حيثيت دارد ، حيثيت نقصان و حيثيت كمال ، وجود و فعليت و مثلا زيد ليس به كاتب زيد دو جهت دارد : 1 - جهت وجود و فعليّت 2 - جهت نقصان و قوت كه ليس به كاتب متوجه آن است ( قوه كتابت دارد و لكن نقص وجودى دارد و لذا ليس به كاتب است ) پس زيد داراى خصوصيات وجودى است و هم خصوصيات عدمى . لكن در بسيط اين‌گونه تركيبات وجود ندارد و جهت قوّت و استعداد در آن نيست و بنابراين جهات نقص در آن نيست پس چيزى از او سلب نمىشود مگر سلب نقايص و اعدام .\r\nو بعبارت ديگر موضوع در هر قضيه‌اى كه درست باشد پاره‌اى از چيزها از او سلب شود از اين جهت است كه نقص وجودى دارد ، موضوع در معرض قوت و استعدادات است كه مىتوان چيزهايى را از آن سلب كرد لكن در بسيط الحقيقه وضع بدين منوال نيست چون بسيط ذاتى است و در بسيط ذاتى همه چيز بالفعل است ، قوت و استعداد وجود چيزى يا عدم چيزى نيست و بنابراين نمىتوان از آن چيزى را سلب كرد و لكن در زيد مثلا مىتوان بسيارى از امور وجودى را و يا آن‌چه مىتوانست براى آن وجود داشته باشد و ندارد ، سلب كرد و مثلا گفت : ليس بكاتب ، ليس به عالم ، ليس به قادر .\r\nعلت اين است كه نقص وجودى دارد يك مقدار از امور وجودى را فاقد است . لكن بسيط الحقيقه كليهء امور وجودى را واجد است پس درست است كه گفته شد بسيط الحقيقة كل الاشيا . « 1 » و به بيانى ديگر گويد هر گاه نوعى را مثلا انسان را بخواهى تعريف و تحديد كنى نخست بايد انسان را در ذهن خود حاضر كنى و كاملا تحليل كنى ذاتيات و عرضيات او را يك يك بررسى كنى و از هم جدا كنى و از بين ده‌ها ويژگى كه در مقام تحليل در وجود انسان مىيابى از عرضيات و ذاتيات ) آن دسته از امورى كه به وسيلهء آن هم مىتوان انسان را تعريف كنى انتخاب مىكنى و انسان را به آن‌ها\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 110 - 120 .\r\n","page_name":" 171 ","page_number":171},
  {"content":"\r\n\r\nتعريف مىكنى و مثلا « حيوان و ناطق » و قهرا بايد امورى را انتخاب كنى كه مساوى با معرف يعنى انسان در مثل ما باشد ، نه كم و نه زياد و إلّا حدّ تام نخواهد بود و اگر فرض شود كه در دنيا نوع ديگرى باشد كه هم معانى حيوان ناطق را داشته باشد و هم معانى ديگر قهرا آن نوع انسان نخواهد بود و يك نوع موجود ديگر خواهد بود و كامل‌تر حاوى وجودات ديگر و بدين طريق هر چه معانى موجود در نوع زيادتر ، آن نوع كامل‌تر است . وى گويد عارفان هنگامى كه وجود مطلق مىگويند منظورشان وجودى است كه در هيچ حدى محدود و متعيّن نباشد بر خلاف وجود متعيّن ، مانند انسان ، فلك ، نفس و عقل اما وجود مطلق يعنى همهء اين‌ها پس كل اشيا است .\r\nزيرا وجود مطلق فاعل تمام مقيّدات و قيود است و قاهر است بر همهء مقيّدات و مبدأ تمام كمالات و فضايل است . و بالجمله مبدأ كل اشيا و فياض آن‌ها واجب الوجود است و آن كل اشيا است بر وجه ارفع و اعلى . وى سپس تمثيل ديگر آورده و گويد سياهى شديد در مرتبهء شدت شامل همهء سياهىهاى ضعيف است و همين‌طور يك مقدار بزرگ شامل همه مقادير كوچك‌تر از خود مىباشد اصل وجود هم بدين منوال است كه هر وجود كاملى شامل همهء مراتب ناقصهء مادون خود مىباشد و وجود اتم و اكمل كه فوق التمام است شامل همهء مراتب وجود است و همين حال را دارند علم ، قدرت ، اراده ، مشيت و ساير اوصاف كه هر يك مراتب دارند و مرتبهء كامل و بالا شامل مراتب مادون خود است .\r\n\r\nتوحيد خاص -\r\nبا توحيد خواص ، ملا صدرا گويد توحيد خاص مرتبهء حق اليقين است و رسيدن به اين مقام كه « لا مؤثر فى الوجود الا اللَّه » و اين‌كه وجود يك حقيقت است و آن عين حق تعالى است . و اين‌كه ماهيات امكانيه را وجود حقيقى نيست و موجوديت آن‌ها به انصباغ نور وجود است و ظاهر در همهء مظاهر و ماهيات و مشهود در همهء شؤونات و يقنيّات نيست مگر حقيقت وجود بلكه وجود حق به حسب تفاوت مظاهر و تعدد شؤون و تكثير حيثيات آن سبب نمود ممكنات است . و اين مظاهر و شؤونات تأصل وجودى ندارند .\r\nو بالجمله تعدد و تكثر و تكرار در مظاهر و مراياى وجود است نه در ذات وجود . « 1 »\r\n\r\nتهور -\r\nشجاع\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 338 .\r\n","page_name":" 172 ","page_number":172},
  {"content":"\r\n\r\n\r\nث\r\n\r\nثابت -\r\nپاره‌اى از متكلمان بين موجود و معدوم واسطه‌اى قايل شده‌اند و گويند فرق است بين ممكنات منفى و ممتنعات منفى و به عبارت ديگر معدوماتى كه بالذات ممكن است و معدوماتى كه بالذات ممتنع است با يكديگر فرق دارند . معدومات ممكن نه موجوداند و نه معدوم و بلكه ثابت‌اند و بدين ترتيب بين وجود و عدم و موجود و معدوم حد فاصل قايل‌اند كه ثابت و ثابتات ازليه گويند و گويند شىء كه متعلق اراده حق است كه در قرآن مجيد آمده است كه خداوند اگر اراده كند كه شىء موجود شود و بگويد باش مىباشد اگر آن شىء معدوم باشد ، معدوم نتواند متعلق اراده باشد و اگر موجود باشد تحصيل حاصل لازم آيد پس نه موجود است و نه معدوم و بلكه حد فاصل است . « 1 »\r\n\r\nثقل -\r\nثقل و خفت از كيفيات محسوسهء ملموسه‌اند و در تعريف آن دو گفته‌اند .\r\nثقل عبارت از قوت طبيعى است در جسم كه به واسطهء آن حركت كند به طرف وسط و يا مبدأ حركت جسم است به طرف وسط بالطبع و خفت قوتى است طبيعى در جسم كه مبدأ حركت آن است از وسط .\r\nو يا ثقل مبدأ و موجب حركت جسم است به جانب مركز و خفت به جانب محيط و هر يك از آن دو موجب تباعد جسم است از جسم ديگر .\r\nو به تعريف ديگر ثقل عبارت از ميل جسم است به طرف سفل و خفت ميل جسم است به طرف علو . و به تعريف ديگر ثقل ميل طبيعى جسم است به سافل و خفت ميل طبيعى جسم است به طرف علو . « 2 »\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 76 .\r\n( 2 ) همان ، ج 4 ، صص 77 ، 83 .\r\n","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\n\r\nج\r\n\r\nجبر -\r\nجبر در لغت به معنى شكسته بستن و نيكو كردن است « جبر و انجبر و تجبر و اجتبر » يعنى از درهم ريختن و شكسته شدن اصلاح و ترميم گرديد و به معنى بىنياز كردن فقير و به معنى الزام فعل و اكراه و اجبار آمده است و « تجبر » به معنى عتو و تكبر آمده است .\r\nمفهوم فلسفى آن به معنى ملجأ و مجبور بودن انسان است در افعال خود .\r\nمسألهء جبر و اختيار يكى از مسائل مهم عقلى فلسفى و كلامى است كه اكثر فلاسفه و متكلمان در حل آن مانده و در بيان آن حيران و سرگردانند .\r\nطرح مسأله چنين است كه آيا مردم در افعال و حركات خود مختارند يا ملجأ و يا ارادهء حق تعالى شامل تمام افعال و حركات و سكنات بندگان هم مىشود يا نه يعنى ما كه انسان هستيم و داراى شعور و ادراك مىباشيم افعال خود را به اختيار خود انجام مىدهيم يا آن‌كه همان‌طور كه وجود ما ناشى از مبدأ ديگرى است افعال ما هم از مبدأ ديگرى است و ما در افعال خود اختيارى نداريم . « 1 » اين مسأله به طريق فوق مورد توجه متكلم است .\r\nو طرح آن از نظر حكما چنين است كه ما كه انسان هستيم و داراى عقل و شعور و اراده هستيم آيا در افعال خود مقهور حوادث و طبيعت و الزام طبيعى و محيطى و تابع علل و معلول خاصى كه در اختيار ما نيست هستيم يا نه .\r\nآيا افعال ما تابع قانون خاص عليت و معلوليت است و نظام طبيعت ما را به هر طرف كه نظم او است مىبرد .\r\nمتكلم گويد اگر ما در افعال خود مختار نباشيم پس ارسال رسل و انزال كتب و احكام عبادى و غيره چه معنى دارد .\r\nو اگر مختاريم معنى قضا و قدر و لوح محفوظ و محو و اثبات و قدرت الهى و آيات و اخبارى كه در مورد اراده و خواست خدا آمده است كه  « يُضِلُّ مَنْ يَشاءُ وَ يَهْدِي . . »  چه معنى دارد .\r\nاز نظر فيلسوف ، اگر انسان مختار باشد پس معنى قانون عليت و نظام طبيعى چيست و اگر مجبور باشد پس قوانين و مقررات اجتماعى و اخلاقى براى چيست و چرا هر فردى جورى فكر كرده و افعال و حركات او طورى ديگرى است .\r\nآيا قاعدهء عليت استثناپذير است و در مورد حركات و افعال و خواسته‌هاى انسانى عليت و\r\n\r\n\r\n","description":"","footnote":"\r\n( 1 ) مشاعر ، ص 62 و تفسير كبير ، ملا صدرا ، ص 294 .\r\n","page_name":" 175 ","page_number":175},
  {"content":"\r\n\r\nمعلوليتى وجود ندارد و ما در افعال خود تابع نظام و قواعد على و معلولى نيستيم ! پس چرا براى افراد انسانى در مواقع خاص و محيط و شرايط مخصوص افكار و عقايدى پديد آيد و در غير آن شرايط افكار و عقايد ديگرى پديد مىآيد .\r\nافعال و حركات و عكس العمل‌هاى انسانى در مقابل حوادث و در زمان‌ها و مكان‌هاى مختلف متفاوت است . در هر حال اكنون عقايد و نظريات اهل معقول را به طور خلاصه بيان مىكنيم .\r\nالف - دسته‌اى از معتزله گويند كه خداى متعال بندگان خود را قادر و توانا خلق كرده است و ديگر كارى به آن‌ها نداشته و فقط از آنان طاعت و ايمان مىخواهد و خودمختارند در هر راهى كه برگزينند ( اختيار محض ) ب - اشاعره گويند آن‌چه در خارج متحقق مىشود به ارادهء حق است و افعال بندگان هم از اين قاعده مستثنى نيست و همه به ارادهء حق است و اراده حق تعالى متعلق به تمام موجودات و كاينات است ( جبر محض ) ج - حكما و اماميه گويند كه اشيا در قبول وجود از مبدأ اعلى متفاوت‌اند بعضى قبول وجود نمىكنند مگر بعد از وجود ديگرى مانند عرض كه وجود آن ممكن نيست مگر بعد از وجود جوهر . « 1 » پس حق تعالى بر غايت كمال خود افاضهء جود مىكند بر ممكنات بر ترتيب و نظام معين و بر حسب تفاوت قابليات آن‌ها استفاضهء آن‌ها متفاوت است بعضى صادر از حق‌اند بلا سب و وسط و بعضى به سبب واحد و بعضى به اسباب كثيره و وجود و وسايط از جهت نقصان در قدرت او نيست بلكه از جهت نقصان در قابليات است .\r\nموجوداتى كه صادر از حق تعالى شده‌اند يا خيرات محض‌اند مانند فرشتگان و غيره و يا خيرات آن‌ها غالب بر شرور آن‌ها است مانند انس و جن و بالأخره غير از عقول مجرده و هر اندازه از مبدأ فياض و مبدأ المبادى دور تر و فاصلهء آن‌ها زيادتر باشد و واسطهء زيادتر در بين باشد خير آن‌ها كم‌تر است از موجوداتى كه واسطه در صدور آن‌ها كم‌تر باشد پس خيرات بالاصالة داخل در قدرت حق‌اند و شرور كه تابع خيراتند بالعرض داخل در قدرت حق‌اند و در بيان تعلق قدرت حق به كفر و ايمان گويند خدا كفر را اراده كرده است و لكن راضى به آن نيست .\r\nمانند مار گزيده كه به اراده خود دست خود را قطع مىكند و لكن راضى به آن نيست ( امر بين امر ) .\r\nد - عدهء ديگر كه صدرا هم نظر آن‌ها را تأييد كرده است گويند : تمام موجودات پرتويى از حقيقت الهيه‌اند و هيچ شأنى در وجود نيست مگر آن‌كه شأن حق است و هيچ فعلى نيست مگر آن‌كه فعل او است « و لا حول و لا قوة الا باللّه » مثلا فعل زيد با آن‌كه فعل زيد است بالحقيقة دون المجاز مع ذلك فعل حق است در حقيقت و بنابر اين نيست فعل و ايجاد آن به عبد درست است چنان‌كه نسبت سمع و بصر و . . . به عبد درست است و از همان وجه و جهت كه نسبت به عبد داده مىشود نسبت به حق داده مىشود .\r\nو همان‌طور كه وجود زيد متحقق در خارج است و منسوب به زيد است و در عين حال\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 369 به بعد .\r\n","page_name":" 176 ","page_number":176},
  {"content":"\r\n\r\nشأنى از شؤون حق است افعال و كردار او هم همين حال را دارد .\r\nپس انسان فاعل كارهايى است كه مىكند و در عين حال فعل او يكى از افاعيل حق است بر وجه اعلى و اشرف كه لايق به احديت ذات او است بلاشوب انفعال و نقص .\r\nو معنى گفتار معصوم كه فرموده‌اند نه جبر است و نه تفويض بلكه امر بين دو امر است همين است و مراد اين نيست كه افعال بندگان مركب از جبر و تفويض است و يا اين كه هيچ كدام نيست و يا آن‌كه از جهتى اضطرار باشد و از جهتى اختيار و نه آن‌كه مضطر است در صورت اختيار و نه آن‌كه او را اختيارى ناقص و جبرى ناقص باشد و بلكه معنى امر بين دو امر اين است كه عبد مختار است از آن جهت كه مجبور است از وجهى كه مختار است و اختيار او به عينه اضطرار او است . توضيح اين‌كه توسط بين دو ضدگاه به معنى امتزاج است كه حاصل از مكسور دو طرف است چنان‌كه از اختلاط حار و بارد ، فاتر درست مىشود كه نه حار و نه بارد است .\r\nو گاهى متوسط جامع ميان هر دو است به نحو اعلى و ابسط بدون تضاد و تزاحم مانند جوهر افلاك كه در عين بساطت جامع كيفيات اربعه‌اند بر وجه اعلى و ابسط « زيرا آن كيفيات از افلاك بر ارضيات افاضه مىشوند » و اين نوع توسط بهترين نوع توسط است . « 1 » و ديگر از مؤيدات آن‌كه انسان مخلوق است بر صورت خالق و تمام صفات و قوا كه در خالق است نمونهء آن در انسان است و از جمله قدرت حق است و ناچار بايد در انسان اراده و قدرت و اختيارى باشد كه مظهريت تامهء آن يعنى انسان درست باشد و بالجمله هر فعلى بعد از مقدمات و به دنبال علت تامهء خود انجام مىشود و موقعى كه اسباب و علل انجام نشود مقصود انجام نخواهد شد . در مورد جبر و اختيار كسى كه نظر كند به سبب و علت اول و دريابد كه وجود اسباب و علل اوليه در تحت قدرت و اختيار فاعل نيست حكم به جبر مىكند در حال كه اين حكم ، حكم و قضاوت درست نيست زيرا سبب قريب فعل اراده و قدرت عبد است .\r\nو كسى كه نظر افكند به سبب قريب فعل حكم به اختيار كند در صورتى كه اين قضاوت و حكم هم درست نيست زيرا صدور و حصول فعل تنها مستند به علت و به سبب قريب نيست حق همان است كه « لا جبر و لا تفويض بل امر بين الامرين » به اين بيان كه چون مبدأ تأثير در چيزى علم فاعل و ارادهء او است اعم از آن كه علم و اراده يك امر مىباشد يا امور متعدده و چه آن‌كه عين ذات فاعل باشد چنان‌كه در بارى تعالى يا غير او باشد چنان‌كه در غير ذات حق « كان الفاعل مختار أو كان صدور الفعل عنه بارادته و علمه و رضاه . » در باب جبر و قدر ملا صدرا شرح مفصلى داده‌اند و گويد نسبت دادن افعال بندگان را به خداوند هر گاه بوسيلهء عارف محقق اين نسبت انجام شود حق و صواب است و اگر از جاهل متكلم انجام شود باطل است و خطا است و در باب اصحاب ابو الحسن اشعرى و عقايد آنان در باب جبر و اعتقاد معتزليات بحث مختصرى كرده‌اند . استناد ملا صدرا در باب امر بين امرين\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 19 ، 63 .\r\n","page_name":" 177 ","page_number":177},
  {"content":"\r\n\r\nعمدتا به آيات و روايت است . « 1 » إذا تقرّر هذا فلنرجع إلى تحقيق الجبر و القدر فأقول : إنّ نسبة أفعال العباد كلّها إلى اللَّه إن وقع من العارف المحقّق فهو حقّ و صواب ، و إن وقع من الجاهل المتكلّم فهو باطل و خطأ ، و كذا تنزيه اللَّه عنها جميعا إن وقع من السابقين الأولين و الحكماء الشامخين ، و العرفاء الراسخين فهو أدب و تجريد ، و إن وقع من الحكيم الباحث او المتكلم القوّال من أهل الاعتزال فهو سوء أدب و تعطيل ، و فتح باب التأويل فى أكثر الآيات ، و سدّ عظيم لطريق الاهتداء بأنوار التنزيل .\r\nأما نسبة البعض كالخيرات إليه تعالى و البعض الآخر كالشرور إلى غيره فممّا له وجه عند الطائفتين الاوليين كل بحسب حاله و مقامه ، و أما لو وقع من غيرهما من أصحاب الفكر او الرواية فيوشك أن يكون فيه قرع باب الثنوية في الاعتقاد ، و لا يأمن قايله ؟ ؟ ؟ من أن يحجب عن نور الحقّ يوم المعاد .\r\nأما أهل الجبر و أصحاب أبى الحسن الأشعرى فلعدم التزامهم قاعدّ التحسين و التقبيح العقليّين ، و لا محافظتهم على القوانين العقليّة حملوا الإضلال المنسوب إليه تعالى على كونه خالق الضلال و الكفر فيهم ، فصدّهم عن الايمان و حال بينهم و بينه ؛ و ربما قالوا : « هذا هو حقيقة اللفظ بحسب اللغة ، لأنّ الإضلال عبارة عن جعل الشيء ضالا ، كما إن الإخراج و الإدخال عبارتان عن جعل الشيء خارجا و داخلا » ، و قالت المعتزلة : هذا التأويل غير جائز لغة و عقلا ؛ أمّا اللغة فلوجوه :\r\nأحدها إنه لا يقال لمن منع غيره عن سلوك الطريق جبرا « أنه أضلّه » بل يقال « صرفه و منعه » و إنما يقال : « أضلّه » إذا أغواه و لبّس عليه . و ثانيها إنّه وصف إبليس و فرعون و غيرهما بالإضلال ، و هم ما كانوا خالقين للضلال في قلب أحد بالاتفاق ، مع إنّ إطلاق لفظ « المضل » عليهم على سبيل الحقيقة اللغويّة دون المجاز .\r\n\r\nجده -\r\nيكى از مقولات نه گانه عرضى جده است كه مقولهء ملك هم گويد و آن عبارت از هيأتى است كه حاصل مىشود به سبب بودن جسمى « در محيط بكله او ببعضه » به نحوى كه محيط به انتقال محاط منتقل شود مانند تسلح و تقمص و تعمم و آن يا طبيعى است و يا غير طبيعى . « 2 »\r\n\r\nجزء -\r\nجزء مبدأ تشكيل كل است - - كل « 3 »\r\n\r\nجربزه -\r\nحكمت « 4 »\r\n\r\nجزاف -\r\nهر گاه مبدأ فعلى تخيل باشد بدون فكر و رؤيت جزاف مىنامند .\r\n\r\nجسم -\r\nجسم عبارت از جوهرى است متحيز كه قابل اشاره حسيه و لمس باشد و يا جوهرى است قابل فرض ابعاد سه گانه و يا جوهرى است طويل و عريض و عميق و يا چيزى است كه ممكن باشد در آن فرض كردن ابعاد سه گانهء متقاطع بر زواياى قائمه بنابر تعابير مختلفى كه شده است .\r\nملا صدرا در باب تعريف جسم نيز اصالت وجود و سريان آن را مدخل مىداند و گويد حقايق اشيا عبارت از وجودات خاصهء آن‌ها است و از جملهء اشيا جسم است وى گويد ماهيات فى حد نفسه نه موجودند و نه معدوم و\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، صص 218 ، 229 ، 236 .\r\n( 2 ) اسفار ، ج 3 ، ص 79 ، 188 و ج 4 ، ص 223 .\r\n( 3 ) همان ، ص 213 و ج 5 ، صص 25 ، 37 .\r\n( 4 ) همان ، ج 4 ، ص 116 و ج 9 ، ص 87 .\r\n","page_name":" 178 ","page_number":178},
  {"content":"\r\n\r\nنه كلى و نه جزئى و معنى عروض وجود بر آن‌ها اتصاف آن‌ها است به مفهوم وجود عام بديهى در عقل و عروض وجود عبارت از قيام فرد حقيقى وجود به آن مفاهيم نيست و بالجمله وجود بنفسه موجود در خارج است و تقدم و تأخر و علت و معلول همه مربوط به وجود است و هر علتى در رتبهء وجود اشرف از معلول خود است و هر معلولى در رتبهء كون اخسّ از علت خود است و به ترتيب در سلسله وجود تا برسد به وجود واجب از جانب علّيت كه محيط بر همهء موجودات است و در جانب معلوليّت منتهى شود به موجودى كه از ذات خود محجوب است . ( جسم ) و آن وجود امتدادى ذو ابعاد مكانى و زمانى است و آن جسم است و بدين ترتيب ملا صدرا جسم را در يك سوى از وجود قرار مىدهد مرتبه‌اى كه كمال نقص وجودى است در جوهريّت البته در مرتبه‌اى نازل‌تر از آن مرتبهء وجود هيولى است .\r\nملا صدرا عقيده به تركيب جسم از اجزاء و اتم‌ها را مردود مىداند و قهرا قايل به تركب جسم از هيولى و صورت خواهد بود . « 1 » ملا صدرا در مقام تصوير هيولى گويد : در اجسام سنخى است كه محل توارد صورت‌ها است . يعنى در اجسام چيزى هست و خميره‌اى هست كه انقلابات و استحالات گوناگون بر آن وارد مىشوند و هر كس مىداند كه خاك نطفه و نطفه جسد انسان يا حيوان مىشود و بذر نباتات ، نبات و بارور و اشجار ، ذغال و خاكستر مىشوند و هر گاه گفته شود كه بشر از آب و حيوان از خاك آفريده شده‌اند به اين معنى نيست كه آب باطل شده و حيوان و يا انسان به وجود آمده است و يا خاك باطل شده و حيوان به وجود آمده است و بلكه بدين معنى است كه صورت و هيأت خاكى و آبى باطل شده است و صورت و هيأت انسانى و حيوانى به خود گرفته است در همان ماده ، ما در مزرعه تخم مثلا گندم مىكاريم و منتظر مىشويم كه از اين گندم گندم به دست آيد ، دانهء گندم تبديل به گياه سبز نونهال مىشود و رشد پيدا مىكند ، دائما تغيير شكل و صورت مىدهد تا آن‌گاه كه بارور شود ، از گندم ، گندم و از جو ، جو به دست آيد . پس ماده در تمام مراحل تبدّل صورت‌ها باقى است آن‌چه در تمام مراحل تحولات باقى است و فقط تغيير صورت مىدهد نامش هيولى است .\r\nاشراقيون گويند آن امرى كه صورت‌ها بر آن وارد مىشود و تبدّل صورت مىيابد خود جسم است و نه هيولى اصولا اشراقيان گويند جسم يك امرى است غير مركب و يك چيز است كه دو نام دارد ، از جهت جوهريت ذاتى جسم گويند و از لحاظ اين صور گوناگون كه بر آن وارد مىشود ماده گويند و مركب از دو امر كه صورت و هيولى باشد نيست .\r\nمشائيان گويند : هيولى جوهر ابسط يعنى بسيطتر است . جوهرى ابسط كه تقوّمش به جوهر ديگر است يعنى صورت كه آن جوهر ابسط محل ورود صورت‌ها است كه از تركيب آن دو يك جوهرى ( جسم ) به وجود آيد كه قابل مقادير ( اندازه‌ها ) و اعراض است .\r\nملا صدرا مذهب ذيمقراطيس را كه گويد اجسام مركب از اجزا و اتم‌ها است مردود مىداند و همين‌طور متكلمانى را كه پيرو تركب اجسام از ذرات‌اند مورد نقد و جرح قرار داده\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، ص 3 .\r\n","page_name":" 179 ","page_number":179},
  {"content":"\r\n\r\nاست . « 1 » در باب هيولى مشائيان گفته‌اند عبارت از استعداد محض است و كسانى گفته‌اند كه هيولى را دو جهت يا دو نسبت است ، جهت قوّت و جهت فعليّت چون به هر حال در هر مرحله‌اى از وجود كه باشد مرحله‌اى از فعليت است هر چند فعليّت ضعيف .\r\nملا صدرا گويد : در نزديكى روزگار ما فردى از افراد كه شاغل مباحث علمى بود پيدا شد و اصرار داشت كه ثابت كند كه آب عبارت از رطوبت متراكم و ارض عبارت از يبوست متراكم است و آتش حرارت متراكم و همين‌طور هوا .\r\nملا صدرا گويد اين انديشه‌ها آن‌قدر شنيع است كه از سخنان نظام معتزلى شنيع‌تر است كه گويد :\r\nاجسام مركب از اجزاى لا يتجزى است و يا جواهر فرد . و بدين ترتيب ملا صدرا هم به مانند بسيارى از مشائيان اصولا انديشه تركب اجسام را از جواهر فرد باطل و قابل بررسى نمىداند و به مانند مشائيان جسم را مركب از هيولى و صورت مىداند و هيولى را جوهرى كه قابل صورت است معرفى كرده است . و ظاهرا ابن سينا گفته است كه قابليت و صرف استعداد نمىتواند جوهر باشد ملا صدرا گويد : نسبت قابليت به هيولى مانند نسبت فاعليت به ذات حق است و همان‌طور كه به برهان ثابت شد كه سلسلهء تأثيرات منتهى مىشود به مؤثر بالذات يعنى ذات مبدأ همان‌طور هم سلسله حاجت‌ها منتهى مىشود به چيزى كه نفس ذات ( و صرف ) فافّه است و همان‌طور كه عينيت صفات با ذات در مبدأ به اين معنى است كه وجود او بذاته منشأ صفات و منبع انتزاع آن‌ها است همين‌طور در اين سوى وجود عينيت استعداد و هيولى است كه عبارت از عين فقر و قصور محض است و بالجمله هيولا بالذات عبارت از استعداد كافهء صور و اعراض است و عبارت از قوهء مطلقهء جميع صور است و چنين موجودى حقيقت آن قوه‌اى است متقوّم برفعلى هر نوع فعليّت و ماده‌اى است متحصّل به هر تعيّن ، استمرار و بقاى آن ملازمه است با مطلق صور . « 2 » جسم از آن جهت كه جسم است داراى وجود اتصّالى و هم صورت عينيّه است و آن جهت فعليّت جسم است . و از طرفى داراى استعداد قبول فصل و وصل و امورى كه فاقد است و در عين حال قابل آن‌ها مىباشد ، هست .\r\nمانند حركت ، حرارت و غيره . و صور نوعيه مكمل آن بالقوه است يعنى قابل صور نوعيه است كه از نفس يا صورت نباتى تكامل يابد و صورت انسانى و يا نفس ناطقه‌پذير و بالجمله هر جسمى يك جنبهء فعليّت دارد و يك جنبه قوت كه قوت‌ها بسيارند ، كه همان استعداد پذيرش صورت‌هاى نوعيهء بسيار باشد و بالجمله جهت جود فعلى آن در هر مرتبه‌اى كه باشد و با جهت وجود استقبالى آن تفاوت دارد .\r\nهيولى عبارت از همان جهت استعداد و قبول صورت‌ها است و قابل اتصّال و انفصال است پس هيولاى اول براى جسم طبيعى فى ذاته بما هى بالقوه عينا بالفعل و بما هى بالفعل ، بالقوه است براى مراتب بعد و هر مرحله همين‌طور است هم بالفعل است و هم به نظر مراتب كمالات بعدى بالقوه است ، يعنى در همان حال كه متلبس به صورت خاص است ، بالقوه مستعد\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 65 - 67 .\r\n( 2 ) همان ، صص 68 - 70 .\r\n","page_name":" 180 ","page_number":180},
  {"content":"\r\n\r\nپذيرش صورت ديگر است و ترك صورت فعلى ، حال اين قوت و استعدادها از جهت فعليت و تلبّس به صورت فعلى جوهر است يا عرض و آيا هيولا كه عبارت از همين قوت و استعداد محض باشد جوهر است و يا عرض و اگر جوهر باشد چگونه جوهرى است بحث بسيار است . « 1 »\r\n\r\nجسم تعليمى -\r\nجسم تعليمى موضوع علم هندسه است . به طور كلى جسم به نزد مشائيان مركب است از ماده و صورت ، صورت بر دو گونه است يكى صورت جسميت كه مطلق جسميت باشد و ديگر صورت نوعيه كه اجسام را در انواع مختلف تقسيم مىكند بديهى است كه مثلا نوع نبات و نوع حيوان و نوع معدن قبل از اين‌كه معدن ، نبات و حيوان باشند ، جسم‌اند پس جسم مطلق بودن با جسم نامى بودن و جسم ناطق و حساس بودن تفاوت مىكند . قسم اول همان صورت جسميه و دوم نوعيه است اجسام خصوصيات و حالات و عوارض خاصى هم دارند مثلا يك جسم حيوانى ، هم جسم است ، هم حيوان است و هم داراى رنگ است و هم داراى امتدادات است يعنى طول و عرض و عمق . و جسم تعليمى از اين جهت است يعنى از جهت امتدادات سه گانه است « 2 » - توضيح آن كه جسم از حيث آن‌كه جسم است داراى وجود اتصالى است و داراى صورت عينى است كه معنى بالفعل بودن آن مىباشد . پس در هر جسمى از حيث مجرد جسميت دو جهت فعل و قوت است و دو حيثيت وجوب و مكان است .\r\nبراى جسم ماهيتى است مركب از جنس و فصل ، جنس آن همان جوهريت است و فصل آن مفهوم ؛ ذو ابعاد سه گانه مىباشد و هر ماهيتى را حدى است يعنى جنس و فصلى است ، فصل و جنس دو جزء ماهيت‌اند كه از آن انتزاع شده‌اند و بايد در ماهيت دو مبدأ باشد ، مبدأ جنس و مبدأ فصل و معروف است كه جنس از ماده خارجى و فصل از صورت خارجى گرفته مىشوند و اصولا جنس و فصل عقلى محاذى ماده و صورت خارجى است . فصل جسم عبارت است از الممتد فى جهات الثلاث به طور مطلق كه همان وصف اتصالى باشد و جنس او همان جوهريت است كه مأخوذ از هيولاى جسم است .\r\n\r\nجعل -\r\nجعل به معنى نهادن ، آفريدن ، گردانيدن ، گمان بردن ، به پا داشتن ، شروع كردن در كارى و اعطا كردن آمده است .\r\nو در اصطلاح فلاسفه عبارت از اثر خاص فاعل است كه مناسب با معناى آفريدن مىباشد .\r\nبعد از فراغ از اين قاعده كه « كل ممكن زوج تركيبى له وجود و ماهية » مسأله جعل مطرح شده است بر اين مبنى كه آيا كدام يك از دو جزء « وجود و ماهيت » در اشياى مجعول بالذات‌اند و كدام مجعول بالعرض و آيا اثر فاعل اولا و بالذات وجود است يا ماهيت و يا آن‌كه هيچ‌كدام نيست بلكه اثر جاعل عبارت از اتصاف ماهيت به وجود است در اين زمينه نظرياتى چند اظهار شده است .\r\nبعضى گويند مجعول بالذات ماهيت است و وجود مجعول بالعرض است .\r\nبعضى گويند مجعول بالذات وجود است و ماهيت مجعول بالعرض بوده و عبارت از حدود\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 112 - 119 .\r\n( 2 ) همان ، صص 88 - 95 ، 119 ، 121 .\r\n","page_name":" 181 ","page_number":181},
  {"content":"\r\n\r\nوجود است و بلكه در تمام امور مجعول بالذات وجود عينى او است و وجود اصل در تقرر است .\r\nبعضى گويند مجعول بالذات نفس صيرورة ماهيات موجودة مىباشد .\r\nبعضى گويند مجعول بالذات مفهوم وجود بما هو وجود است . « 1 » صدرا گويد مجعول بالذات و معلول بالذات انحاى وجودات است به جعل ابداعى بسيط كه به افاضهء خاص و تجلى اول موجودات عالم از كتم عدم پديد آمده‌اند و به تجلى دوم مراتب و كثرات صفاتى و اسمايى و افعالى نمودار گرديده‌اند .\r\n\r\nجعل بسيط -\r\nجعل بر دو قسم است يكى جعل بسيط كه جعل الشىء است كه مفاد هل بسيطه است كه جعل ابداعى هم مىگويند و يا جعل مركب است كه مفاد هل مركبه است و جعل الشىء شىء است .\r\nو بالجمله اثرى كه مترتب بر جعل بسيط است مفاد هليت بسيطه است و جعل مركب مفاد هليت مركبه است كه مستدعى دو طرف است و مخصوص به عرضيات لا حقه و حالات وجود است كه بعد از كون و وجود اشيا است و جعل مركب را جعل اختراعى هم مىگويند . « 2 »\r\n\r\nجنت و نار -\r\nيكى از مسائل مورد بحث اهل كلام اين است كه آيا بهشت و دوزخ مخلوقند يا نه . ملا صدرا گويد آياتى در قرآن مجيد هست كه صريحا دلالت مىكند كه بهشت و دوزخ مخلوق‌اند . براى مزيد اطلاع بهشت و جهنم « 3 » قد وقع الاختلاف في أنّ الجنّة و النار مخلوقان ، أم لا ؟ و هذه الآية صريحة في كونهما مخلوقتين ؛ أمّا النار فلانه تعالى قال في صفتها :\r\n ( أُعِدَّتْ لِلْكافِرِينَ )  و هذا صريح في وجودها .\r\nو أمّا الجنّة فقال في آية اخرى :  ( أُعِدَّتْ لِلْمُتَّقِينَ )  [ 3 / 133 
  ] و أيضا قوله هيهنا  ( وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ )  دالّ على وجودها ، لأنه إخبار عن وقوع هذا الملك ، و حصول الملك في الحال يقتضي وجود المملوك في الحال ، فدلّ على أنّ الجنّة و النار مخلوقتين .\r\nو كذلك قوله تعالى :  ( وَ إِنَّ جَهَنَّمَ لَمُحِيطَةٌ بِالْكافِرِينَ  [ 29 / 54 
  ] يدلّ على وجود النار ، و وجود النار دالّ على وجود الجنّة ، لعدم القول بالفصل .\r\n\r\nجنس -\r\nدر تعريف جنس آمده است ، كلى است كه حمل بر انواع مختلف الحقيقه شود « 4 » و طبيعت جنس ماهيتى است مبهم و ناقص و نياز به فصل دارد . ملا صدرا در شواهد الربوبيه آرد .\r\nاشراق چهارم : تحقيق در معنى جنس و ماده و معنى نوع و موضوع و فرق ما بين اين عناوين و اعتبارات در نظر عقل .\r\n( قبل از شروع در مطلب مىگوييم در علم منطق خوانده‌ايم كه كلى يا امرى است ذاتى براى افراد و يا امرى است عرضى . كلى ذاتى افراد ، يا تمام ذات افراد است و يا جزء ذات افراد . كلى تمام ذات افراد را نوع گويند مانند انسان نسبت به افراد خود . كلى جزء ذات افراد يا جزء مشترك ما بين كليهء افراد است و يا جزء مختص به بعض\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 396 - 400 .\r\n( 2 ) همان ، ص 397 .\r\n( 3 ) تفسير ملا صدرا ، ج 2 ، ص 170 .\r\n( 4 ) اسفار ، ج 2 ، سفر 1 ، صص 16 - 17 ، 22 .\r\n","page_name":" 182 ","page_number":182},
  {"content":"\r\n\r\nافراد . كلى كه جزء مشترك ما بين كليهء افراد است آن را جنس گويند . مانند حيوان كه مشترك ما بين كليهء انواع حيوانات است . كلى مختص به بعض افراد را فصل گويند مانند ناطق كه مختص به نوع انسان است .\r\nكلى عرضى يا عارض بر جميع انواع است مانند ماشى يعنى راه‌رونده كه عارض بر كليهء انواع حيوانات است و آن را عرض عام گويند و يا عارض بر نوع معينى مانند « ضاجك » يعنى خنده‌كننده كه آن را عرض خاص نامند ) . « 1 » اينك مىگوييم ماهيت گاهى خود به تنهايى و عارى از هر چيزى ما سواى او در ذهن لحاظ و تصور مىگردد بدين گونه كه فقط معناى آن در ذهن ملحوظ و منظور گردد . به نحوى كه هر امرى كه در خارج مقارن با او مىباشد ، در ذهن و در مقام تصور ، امرى زايد بر وى و منضم به او باشد نه داخل در ذات او . پس هنگامى كه مجموع ماهيت و امر مقارن زايد منضم به او من حيث المجموع و با هم اعتبار و لحاظ گردد ، ماهيت ، جزء آن مجموع بوده و در هر دو وجود ذهنى و خارجى ، متقدم بر مجموع مىباشد و در اين هنگام حمل ماهيت مزبور بر مجموع ، محال و ممتنع خواهد بود زيرا با اين فرض ، شرط حمل كه عبارت از اتحاد در وجود است منتفى است و اين چنين ماهيتى با اين لحاظ و بدين اعتبار ، ماده است نه جنس مانند مادهء حيوان مركب از ماده و صورت حيوانى كه در ذهن به تنهايى و عارى از صورت حيوانى لحاظ و تصور گردد و صورت حيوانى كه امرى است مقارن با او در اين لحاظ به عنوان امرى زايد و منضم بدين ماده ، فرض و لحاظ گردد و چون مجموع حاصل از اين ماده و اين صورت را به صفت مجموعيت لحاظ كنيم ماده در هر دو وجود ذهنى و خارجى متقدم بر مجموع است و حمل ماده بر مجموع ، محال و ممتنع است و نمىتوان گفت ماده ، حيوان است . زيرا در اين فرض ، ماده از صورت جدا شده و ماده مجرد از صورت ، هيچ‌گاه بر حيوان كه مجموع مركب از ماده و صورت است حمل نخواهد شد .\r\nپس گاهى ماهيت را به شرط تجرد و رهايى از هر امرى زايد بر ذات او لحاظ مىكنيم كه در اين صورت ، آن را ماده و غير قابل حمل مىدانيم و آن را ماهيت « به شرط لا » مىناميم ) ولى گاهى ماهيت را « من حيث هى » يعنى عارى از هر گونه شرطى اعم از شرط مقارنت او با چيزى و يا شرط عدم مقارنت او با چيزى ، لحاظ مىكنيم ولى با تجويز مقارنت او با وجود هر قيدى و يا با عدم وجود آن قيد ، به طورى كه هم قابل صدق بر ماهيت مقيد به وجود چيزى با وى و هم قابل صدق بر ماهيت مقيد به عدم چيزى با او باشد .\r\nاين چنين ماهيتى كه بدين گونه يعنى عارى از هر شرطى ( اعم از شرط مقارنت با وجود چيزى و يا شرط مقارنت با عدم چيزى ) ملحوظ مىگردد و قابل صدق بر هر دو قسم است ( و به اصطلاح ما ماهيت « لا به شرط شىء » ناميده مىشود او نيز بر دو قسم است ) زيرا گاهى در نظر عقل امرى مبهم و در حد ذات عارى از هر گونه تحصل و تعين است بلكه قابل اشتراك ما بين انواع مختلفى است به نحوى كه عين هر يك از آن انواع مختلف بوده و به وسيلهء انضمام امرى با وى به نام فصل ، مختص به يكى از آن انواع و عين يكى از آن‌ها گردد ، اين چنين ماهيتى با اين لحاظ و\r\n\r\n\r\n","description":"","footnote":"\r\n( 1 ) ترجمه شواهد ، صص 193 - 194 .\r\n","page_name":" 183 ","page_number":183},
  {"content":"\r\n\r\nاعتبار مذكور « جنس » ناميده مىشود و آن امرى كه با وى منضم مىگردد و مقوم ذات و حقيقت نوعيه او مىباشد و او را يكى از انواع مخصوص و ممتاز از ساير انواع مىكند « فصل » ناميده مىشود .\r\nو گاهى در نظر عقل ، امرى است كه از حيث ذات و حقيقت خويش متحصل و بىنياز به چيزى است كه آن را معنى معقول و حقيقتى معلوم و مشخص سازد ( بلكه به ذات خويش و بدون احتياج به انضمام چيزى با او معلوم و مشخص است ) و فقط احتياج به چيزى دارد كه او را به وجود آورد . اين چنين ماهيتى در حد ذات ( و عارى از هر قيد و شرطى زايد بر اصل ذات خويش ) نوع ناميده مىشود خواه بسيط و يا مركب باشد ( پس ماهيت انسان كه قبل از انضمام فصل ناطق ، حيوانى مبهم و نامتعين بوده است اينك با انضمام فصل ناطق ، نوعى مشخص و معلوم و در ذات و ماهيت نوعيهء خويش كامل و بىنياز از غير است هر چند در وجود محتاج به علت و وجودش نيز مقارن با عوارض ديگرى است ولى نه وجود و نه عوارض وجود هيچ‌يك دخالت در ذات و ماهيت نوعيهء او ندارند ) . « 1 »\r\n\r\nجنود -\r\nمنظور از جنود ، قوت‌ها و نيروهاى مادى است كه فرمودند  « وَ ما يَعْلَمُ جُنُودَ رَبِّكَ إِلَّا هُوَ »  جنود خداوند در قلوب و ارواح و عوالم ديگر وجود دارد كه تعداد آن‌ها را به جز خداوند نداند . ملا صدرا براى نفس ناطقه يعنى قلب جنودى قايل است . وى گويد قلب را دو نوع جند است . نوعى كه با چشم قابل رؤيت است و نوعى كه با چشم قابل رؤيت نمىباشد . جنود مرئى عبارت‌اند از اعضا و جوارح و نامرئى عبارتند از قوى و حواس كه همهء آن ها خادم قلب‌اند و مسخّر او مىباشند و قلب در آن‌ها به هر نحو كه بخواهد تصرف مىكند ، اين قوت‌ها به نحوى خلق شده‌اند كه در اطاعت قلب باشند و نتوانند از فرمان او سرپيچى كنند .\r\nاعضا و قواى كالبد انسان خلق شده‌اند كه مطاع و فرمانبردار قلب باشند  « لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ »  و قلب از آن جهت محتاج به اين لشكريان است كه آماده سفر الى اللَّه است و نياز به زاد و مركب دارد و اين سفر براى لقاى حق است و قلوب به خاطر اين امر آفريده شده‌اند كه فرمودند  « ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  مركب قلب بدن و زاد او علم است و اسبابى كه او را به زاد سفر مىرساند عمل صالح است . ناگريز قلب بايد براى سلامت بدن و حفظ آن از آفات تعهد كند به اين‌كه آن‌چه موافق طبع كالبد است به او رساند و آن‌چه زيان‌آور است از او منع كند .\r\n\r\nجنود عقل -\r\nجنودى كه به عقل خدمت كردند تا سير الى اللَّه كرده به معبود حقيقى خود و اصل شود بسياراند « 2 » كه پاره‌اى با چشم ظاهر رؤيت شوند و پاره‌اى نشوند . « 3 » و بالجمله تعداد جنود نفس ناطقه بسياراند .\r\nقال بعض أهل العرفان : إشارة إلى معنى قوله تعالى :  « وَ ما يَعْلَمُ جُنُودَ رَبِّكَ إِلَّا هُوَ »  أنّ للّه تعالى في القلوب و الأرواح و غيرها من العوالم جنودا مجندة لا يعرف حقيقتها و تفصيل عددها إلّا هو .\r\nو نحن الآن نشير إلى بعض جنود القلب يعني\r\n\r\n\r\n","description":"","footnote":"\r\n( 1 ) ترجمه شواهد ، صص 193 - 194 .\r\n( 2 ) تفسير ملا صدرا ، ج 5 ، ص 189 .\r\n( 3 ) اسفار ، ج 2 ، سفر 1 ، ص 45 .\r\n","page_name":" 184 ","page_number":184},
  {"content":"\r\n\r\nالنفس الناطقة و هو الّذي يتعلّق بغرضنا ، و له جندان جنديرى بالإبصار و هي الأعضاء و الجوارح ، و جند لا يرى إلّا بالبصائر و هي القوى و الحواس ، و جميعها خادمة للقلب و مسخرة له ، و هو المتصرف فيها ، و قد خلقت مجبولة على طاعة القلب لا يستطيع له خلافا و لا عليه تمردا ، فإذا أمر العين للانفتاح انفتحت ، و إذا أمر الرجل للحركة تحركت ، و اذا أمرا للّسان بالكلام و جزم الحكم به تكلّم ، و كذا سائر الأعضاء . و تسخّر الأعضاء و الحواس للقلب يشبه من وجه تسخّر الملائكة للّه تعالى ؛ فإنهم جبّلوا على الطاعة لا يستطيعون له خلافا ، و لا يعصون اللَّه ما أمرهم و يفعلون ما يؤمرون . و إنما افتقر القلب إلى هذه الجنود من حيث افتقاره إلى المركب و الزاد لسفره الّذي لأجله خلق ، و هذا السفر إلى اللَّه و قطع المنازل إلى لقائه فلأجله جبّلت القلوب ، قال تعالى :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ، و إنما مركبه البدن ، و زاده العلم ، و إنما الأسباب الموصلة الّتي توصله إلى الزاد و تمكّنه من التزود و العمل الصالح ؛ فافتقر أولا إلى تعهد البدن و حفظه من الآفات بأن يجلب إليه ما يوافقه من الغذاء و غيره ، و بأن يدفع عنه ما ينافيه و بهلكه . . .\r\nاعلم يا حبيبى ، فتح اللَّه لك الجنة بمفتاح المعرفة و الهداية ، ان اشرف البقاع هو قلب المؤمن ؛ فلا تجدد يارا طيبة و لا بساطين عامرة و لا رياضا ناضرة الا و قلب المؤمن اشرف منها ، بل قلب المؤمن كالمرآة فى الصفاء و النورية بل فوق المرآة لان المرآة ان اعترض عليها حجاب لم يرفيها شىء و قلب المؤمن لا يحجبه السموات السبع و الكرسى و العرش ، كما قال اللَّه تعالى :  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ ،  بل اللقلب مع جميع هذه الحجب يطالع جمال الربوبية و يحيط علما بالصفات الصمدية ، و لانه بيت اللَّه كما فى قوله : يا داود فرغ بيتى لعبادتك ؛ انا عند المنكسرة قلوبهم . و مما يدل على ان قلب المؤمن اشرف البقاع وجوه :\r\nالاول :\r\nان النبى صلى اللَّه عليه و آله قال : « القبر روضة من رياض الجنة\r\nو ما ذاك الا انه صار منزل قلب عبد صالح ؛ فاذا كان القلب سريرا لمعرفة اللَّه و عرشا لا لهيته ، وجب ان يكون اشرف و ارفع .\r\nالثانى : ان اللَّه تعالى يقول : يا عبدى قلبك بستانى و جنتى بستانك . فلما لم تبخل على ببستانك بل انزلت معرفتى فيه ، فكيف ابخل ببستانى .\r\n\r\nجود -\r\nجود عبارت از افادهء آن‌چه بايد و شايسته است لكن نه در برابر عوض . « 1 »\r\n\r\nجوهر -\r\nاشيا و موجودات خارجى را هر گاه بررسى نماييم در مىيابيم كه بعضى موجود مستقل بوده و بعضى ديگر مستقل نبوده و قائم بغيرند بعضى وجود استقلالى دارند و بعضى تبعى به طور كلى وجود بعضى وجودات انتزاعى است مانند مفهومات و اضافات و بعضى در محل‌اند و بعضى بىنياز از محل .\r\nموجوداتى كه مستقل بوده و در تقرر وجودى نياز به محل نداشته باشند جوهرند و حق وجود عينى آن‌ها آن است كه در موضوعى از موضوعات نباشند و موجوداتى كه تبعى بوده و حق وجود عينى آن‌ها اين است كه در موضوعى از موضوعات و محلى از محل‌ها باشند عرض‌اند .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 269 .\r\n","page_name":" 185 ","page_number":185},
  {"content":"\r\n\r\nصدرا گويد : مفاهيم اشيا از نظر انتساب به خارج بعضى موجود بالذات‌اند و بعضى موجود بالعرض .\r\nمثال اول قضيه « انسان حيوان است » مىباشد كه وجود منسوب به انسان به عينه وجود منسوب به حيوان است .\r\nمثال دوم قضيهء « زيد اعمى » و يا « زيد ابيض » مىباشد كه وجود منسوب به زيد به عينه وجود منسوب به عمى و بياض نيست و به واسطهء نوعى از مجاز و علاقهء محمول به موضوع مىباشد پس موجود بالذات و مستقل موضوع است و وجود او بالعرض ، منسوب به محمول است و اين نوع از موجوديت غير محدود است .\r\nموجود بالذات هم يا ماهيت او عين انيت او است به اين معنى كه او را ماهيتى نيست و اكمل انيات است و علاوه بر وجود او را ماهيتى مىباشد قسم اول واجب الوجود است و قسم دوم كه وجودش غير ماهيتش مىباشد و وجود بالذات نيست مراتبى دارد كه اقدم اقسام و مراتب آن جوهر است زيرا كه اين گونه موجودات ( قسم دوم ) يا در محلند يا نه و مراد از آن‌كه موجودى در محل باشد آن است كه وجودش در چيز ديگر باشد و مانند جزيى از آن هم نباشد كه مجامع با او شود « مانند صورت و ماده » و آن عرض است و اگر موجود در محلى نباشد و بلكه وجودش مستقل بالذات باشد جوهر است .\r\nجواهر بر پنج قسم‌اند به اين بيان كه يا جسم و جسمانىاند و يا مفارقند قسم اول يا حال است و يا محل و يا مركب از حال و محل ، اول صورت دوم ماده و سوم جسم است . « 1 » و آن‌چه مفارق است با تعلق تدبيرى به بدن دارد و به عبارت ديگر يا در وجود بىنياز از محل است . « بنابر قول غير صدرا » و در فعل نياز به محل دارد كه نفس است و يا نه در وجود و نه در فعل احتياجى به محل ندارد كه عقل گويند .\r\nصدرا گويد : بهتر اين است كه گوييم جوهر اگر قابل ابعاد سه گانه باشد جسم است و اگر قابل ابعاد سه گانه نباشد يا جزء آن جوهرى است كه قابل ابعاد است ( جزئى كه فعليت جسم به آن باشد چه آن‌كه در جنس او باشد و يا در نوعش ) صورت نامند ( نوعيه و جسميه ) اعم از صورت امتدادى و يا طبيعى و نوعى و يا جزيى است كه جسم به آن بالقوه است ماده نامند و يا جزء جسم هم نيست و در اين صورت يا متصرف در جسم است بالمباشرت نفس گويند و الا عقل .\r\nو بالجمله جوهر عبارت از موجود لا فى موضوع است و بر پنج نوع است ، صورت ماده ، جسم ، نفس و عقل كه هر يك در محل خود مورد بحث قرار خواهد گرفت . « 2 »\r\n\r\nجوهر فرد -\r\nيكى از مسائل مهم عقلى كه از قديم الايام مورد توجه قرار گرفته است بررسى در حال و چگونگى تكوين اجسام عالم است بر اين مبنى كه مبدأ تشكيل اجسام و متصلات موجودهء در عالم چيست و از چه چيز تركيب يافته‌اند و به عبارت ديگر واحدهاى تركيب كننده اجسام چه امور و اجزايى هستند .\r\nشكى نيست كه اجسام و متصلات را ما مىتوانيم منفصل و متفرق كرده و منحل با اجزايى بنماييم و آن‌ها را نيز به اجزا و ذرات ديگر تقسيم و تجزيه نماييم و اين وضع امرى\r\n\r\n\r\n","description":"","footnote":"\r\n( 1 ) اسفار ، ج 2 ، صص 277 ، 280 .\r\n( 2 ) همان ، ج 3 ، سفر 2 ، صص 38 - 45 .\r\n","page_name":" 186 ","page_number":186},
  {"content":"\r\n\r\nاست كه نيازى به برهان و دليل ندارد و مشهود و محسوس همه است مسألهء وجود جواهر فرد و عدم آن و اجزاى لا يتجزى و اقوال و نظريات مختلف از همين جا ناشى شده است كه خواسته‌اند بدانند كه واحدهاى تركيب كنندهء اجسام چيست و مطمئنا عقايد و نظريات راجع به عناصر اربعه كه متدرجا پديد آمده است اين مسأله را حل نخواهد كرد زيرا بحث دقيق‌تر اين است كه هر يك از عناصر اربعه خود منقسم و منحل مىشوند به اجزايى .\r\nو بنابر اين واحدهاى تركيب كننده اجسام را بايد در غير عناصر جست‌وجو كرد .\r\nاصحاب ذره گويند واحدهاى تركيب كنندهء اجسام جواهر فردند كه بعدا ذرات لا يتجرى نام‌گذارى شده‌اند .\r\nآنان گويند در مقام تقسيم و انحلال اجسام به اجزا ، به ذراتى مىرسيم كه به هيچ وجه قابل تقسيم نمىباشند و آن‌ها واحدهاى تركيب كنندهء اجسامند و آن‌چه را ديگران بسيط مىدانند مانند عناصر اربعه نيز منحل به اجزا و ذرات مىشوند .\r\nو اجسام مركب از جواهر فردند كه در اثر تماس و برخورد عده‌اى از آن‌ها اجسام پديد مىآيند و آن جواهر فرد بسايط موجودات‌اند و متشابهة الطبع بوده و در غايت سختى و صلابت مىباشند و منقسم به قسمت فكى و قطعى نخواهند شد .\r\nعده‌اى از پيروان جواهر فرد گويند ذرات كروى الشكل‌اند كه شكل طبيعى و كامل‌ترين اشكال است و گويند خلأ موجود است و اين اجزا در خلأ پراكنده‌اند و از برخورد آن‌ها كرات و اجرام سماوى به وجود مىآيند .\r\nبعضى گويند اين اجزا مكعب الشكل‌اند و بعضى ديگر گويند مختلف الاشكالند .\r\nنزاع فلاسفه در اين‌كه اجسام مركب از اجزا هست يا نيست و اين‌كه جزء لا يتجزى وجود دارد و با همهء اجزا قابل تجزيه‌اند و لو وهما و عقلا و فرضا در مواردى چند است .\r\nالف - بعضى اجسام را قابل انقسام به اجزا داند و گويند اجسام قابل انقسامند به طور بىنهايت مع ذلك منكر نيستند كه مبدأ تشكيل اجسام اجزايند .\r\nب - بعضى گويند اجسام قابل انقسامند به طور متناهى و منتهى مىشوند به جواهر فرد و اجسام همه مركب‌اند از جواهر فرده .\r\nج - بعضى منكر وجود جواهر فردند و اجسام را قابل انقسام مىدانند به طور بىنهايت و منكر تشكيل جسم‌اند از اجزا بلكه گويند جسم مركب از ماده و صورت است .\r\nاقوال و نظريات ديگرى نيز در مورد وجود و عدم جزء لا يتجزى و متصل واحد بودن و عدم آن اظهار شده است . « 1 »\r\n\r\nجهنم -\r\nابن عربى گويد جهنم از اعظم مخلوقات خداوند است و آن زندان خداوند است در آخرت و جهنم را از آن رو جهنم گويند كه قعر آن عميق است و آن شامل : حرور ، زمهرير هم مىشود ، هيزم اين جهنم مردم‌اند . . . « 2 » قال الشيخ محيى الدين : في الباب الحادي و الستّين من الفتوحات المكيّة « 3 » في معرفة جهنّم و أعظم المخلوقات عذابا فيها : « اعلم عصمنا اللَّه و ايّاك - إن جهنّم من أعظم المخلوقات ، و هي\r\n\r\n\r\n","description":"","footnote":"\r\n( 1 ) اسفار ، ج 5 ، صص 31 ، 34 ، 37 .\r\n( 2 ) تفسير الميزان ، ج 2 ، ص 177 .\r\n( 3 ) تفسير ملا صدرا ، ج 2 ، ص 171 .\r\n","page_name":" 187 ","page_number":187},
  {"content":"\r\n\r\nسجن اللَّه في الآخرة . . . و سميت جهنم لبعد قعرها ، يقال : « [ بئر 
  ] جهنّام » إذا كانت بعيدة القعر ، و هي تحوي على حرور و زمهرير ، ففيها البرد على أقصى درجاته ، و الحرور على أقصى درجاته ، و بين أعلاها و قعرها خمس و سبعون مأة من السنين .\r\nو اختلف الناس فيها و في خلقها « هل خلقت بعد أم لم تخلق ؟ » و الخلاف مشهور فيها و كذلك اختلفوا في الجنّة ، و أمّا عندنا و عند أصحابنا أهل الكشف و التعريف فهما مخلوقتان ، غير مخلوقيتين .\r\nو أما قولنا : « مخلوقة » فكر جل أراد أن يبني دارا فأقام حيطانها كلّها الحاوية عليها خاصّة ، فبقال : « بنى دارا » فإذا دخلتها لم ير إلّا سورا على فضاء و ساحة ، ثمّ بعد ذلك ينشىء بيوتها على أغراض الساكنين فيها من بيوت و غرف و سراديب و مهالك و مخازن و ما ينبغي أن يكون فيها مما يريد الساكن أن يجعل فيها من الآلات التي تستعمل في عذاب الداخل فيها .\r\nو هي دار حرورها هواء محرق لا جمر لها سوى بنيآدم و الأحجار المتّخذة آلهة ، و الجنّ لهبها ، قال تعالى :  ( وَقُودُهَا النَّاسُ وَ الْحِجارَةُ )  [ 2 / 24 
  ] و قال :  ( إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ )  [ 21 / 98 
  ] و قال تعالى :   ( فَكُبْكِبُوا فِيها هُمْ وَ الْغاوُونَ * وَ جُنُودُ إِبْلِيسَ أَجْمَعُونَ )   [ 26 / 94 - 95 
  ] و تحدث فيها الالآت بحدوث أعمال الجن و الإنس الذين يدخلونها .\r\nو أوجدها اللَّه بطالع الثور ، و لذلك كان خلقها في صورة الجاموس هذا الذي يعوّل عليه عندنا ، و بهذه الصورة رآها ابو الحكيم بن بر جان في كشفه ، و قد تمثّل .\r\nفى الجمله محى الدين عربى گويد جهنم از بزرگ‌ترين مخلوقات خدا است و آن زندان خداوند است در روز قيامت لكن مردم در اين كه مخلوق است يا نه اختلاف كرده‌اند و گفته است هواى جهنم سوزان و هيزم آن از مردم است به اضافه سنگ و به آياتى چند استناد جسته است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nح\r\n\r\nحادث -\r\nكلمهء حادث به معنى تازه و مقابل قديم است كه به معنى كهنه است « حدث عن فلان » يعنى روايت و حديث كرد از او « محادثه » يعنى مكالمه « احدثه » يعنى ايجاد و ابداع كرد آن را « تحدث بالشىء و عن الشىء » يعنى خبر داد از آن « حدث » امر منكر را گويند و امرى كه معتاد و معروف نباشد و جمع آن « احداث » است و « حداثة الامر » يعنى ابتدا و اول آن « حدثان » به كسر حا يعنى اوّل و ابتداى امر .\r\nدر اصطلاح فلاسفه هر موجودى كه وجودش مسبوق به ماده و مده باشد حادث گويند و حدوث وصف حادث و قدم وصف قديم است .\r\nحدوث و قدم هر يك بر دو معنىاند يكى حدوث و قدم به قياس و ديگرى حدوث و قدم به غير قياس و بنفسه ، حدوث و حادث به قياس مانند زمان وجود زيد نسبت به وجود عمر در صورتى كه زمان وجود زيد كم‌تر از زمان وجود عمر باشد و قدم به عكس آن است .\r\nاين نوع حدوث و قدم و حادث و قديم را عرضى مىنامند . يعنى حادث و قديم بالعرض خوانند . حادث و قديم غير به قياس هم بر دو قسم است يكى حادث و قديم به حدوث و قدم ذاتى و ديگر زمانى . حدوث زمانى عبارت از حصول شىء است بعد از آن‌كه نبوده است به نحو بعديت غير مجامع با قبليت و بنابر اين اصل زمان حادث نيست زيرا زمانى نبوده است كه زمان نباشد .\r\nقدم زمانى عبارت از بودن شىء است به نحوى كه اولى براى زمان وجود آن نباشد و زمان به اين معنى قديم نيست زيرا زمان را زمان ديگرى نيست كه زمان وجود او باشد و اولى براى آن باشد يا نباشد و همين‌طور مفارقات از ماده زيرا براى وجود آن‌ها زمانى نيست و آن‌ها اعلى وفوق زمانند و حدوث ذاتى عبارت از بودن شىء است به ذاته مستند به غيرش و به عبارت ديگر وجود شيىء كه مستند به ذات خود نباشد بلكه مستند به غيرش باشد چه آن‌كه اين استناد مخصوص به زمان معين باشد يا مستمر در تمام ازمنه باشد و يا مرتفع از افق زمان باشد .\r\nو قديم ذاتى آن است كه وجودش بذاته مستند به ذات خود باشد .\r\nعالم و ما فيها حادث زمانىاند زيرا آن‌چه در عالم هست مسبوق الوجود است به عدم زمانى و متجدد است يعنى تمام موجودات عالم و هويات موجوده از فلكيات و عنصريات و بسايط و مركبات و جواهر و اعراس كلا عدم‌شان سابق بر وجودشان مىباشد و\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nوجودشان نيز سابق بر عدم‌شان مىباشد به نحو سابق زمانى .\r\nصدرا گويد : و جملهء موجودات اعم از مفارقات و غيره حادث‌اند به نحو حدوث ديگرى كه فقر ذاتى باشد يعنى بودن شىء متعلق الذات به جاعل خود .\r\nاو بر مبناى خود در مورد حركت جوهريه ، عالم جسمانى را حادث به حدوث زمانى تجددى مىداند و موجودات عالم را طرا و كلا از مفارقات و غيره حادث به حدوث ذاتى مىداند كه به نام فقر ذاتى خوانده است . « 1 » حدوث و قدم\r\n\r\nحاشيتين وجود -\r\nملا صدرا مىگويد براى وجود مطلق دو حاشيه است حاشيهء اول واجب الوجود است كه در غايت شرف است زيرا در فعل و كمال غير متناهى الشده در كمال و غير متناهى القوه است در فعل . « 2 » حاشيه دوم هيولى است يعنى هيولاى اولى كه در نهايت خسّت است زيرا غير متناهى القصور از كمال است و غير متناهى الامكان و قوت است در انفعال و آن قدر در درجهء پايين است كه وجودى به سوى آن نزول نكند و رايحه‌اى از وجود استشمام نمىكند و نكرده است مگر بعد از مرور بر همه اوساط مترتبه و چنان‌كه گفته شد همان‌طور كه اثبات موجودات متوسطه به قاعده امكان اشرف ممكن است همان‌طور هم ممكن است اثبات بسيارى از متوسطات را به قاعده امكان اخسّ كه در بسيارى از مواضع مورد استفاده قرار گرفته است . و بالجمله صدر الدين دو طرف وجود را دو حاشيهء وجود ناميده و گويد وجود مطلق را دو حاشيه و طرف است كه يك طرف آن واجب الوجود قرار گرفته است و طرف ديگر آن هيولاى اولى .\r\nطرف و حاشيهء اول در غايت شرف و نوريت است و طرف و حاشيهء ديگر آن در غايت ظلمت و خست است و متوسطات متفاوتند بر حسب قرب و بعد از مبدأ اعلى . « 3 »\r\n\r\nحافظه -\r\nقوت حافظه قوتى است كه مترتب در تجويف اول دماغ است و عبارت است از خزانهء و هم و نگهبان صور وهميه است چنان كه خيال خزانهء حس مشترك است .\r\nحافظه را ذاكره و مسترجعه هم ناميده‌اند از جهت قدرت و توانايى آن بر بازگردانيدن صورى كه از خزانهء مخصوص بيرون رفته باشد . « 4 »\r\n\r\nحال -\r\nحال يكى از كيفيات نفسانيه است زيرا امور نفسانى را قبل از ثبات و استحكام و در به دو تكوين حال مىنامند و بعد از ثبات و استحكام ملكه نامند . « 5 »\r\n\r\nحد -\r\nملا صدرا دربارهء تعريف حد نظرات مختلف دارد وى در يك جا گويد : « 6 » حد به نزد حكما گفتارى است دال بر تصور اجزاى شىء و مقومات آن پس هر آن‌چه را جزيى نباشد حدى نخواهد بود و هر آن‌چه را حدى نباشد برهانى بر او نخواهد بود هر لفظى كه براى معنى اجمالى وضع شده باشد و قابل تحليل به معانى متعدد باشد كه با الفاظ متعدد آن معانى را بتوان بيان كرد اول ( معانى اجمالى )\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 49 - 52 .\r\n( 2 ) همان ، ج 2 ، سفر 3 ، صص 257 .\r\n( 3 ) همان ، صص 257 - 259 .\r\n( 4 ) مبدأ و معاد ، ص 182 .\r\n( 5 ) اسفار ، ج 3 ، ص 17 و ج 4 ص 110 .\r\n( 6 ) تفسير ملا صدرا ، ج 4 ، ص 46 .\r\n","page_name":" 190 ","page_number":190},
  {"content":"\r\n\r\nمحدود و دوم حد است . در جاى ديگر گويد « 1 » حد عبارت از صورت تفصيلى است كه به وسيله الفاظ متعدد بيان وضع چيزى را مىكنند اگر يك لفظ به آن دلالت مىكند به صورت اجمال .\r\nخلاصه سخن اين است كه حد يعنى تعريف و شناساندن چيزى و عبارت از بيان تفصيلى امرى است به اين معنى كه يك شىء را كه به طور اجمال با يك لفظ بيان مىكنند با الفاظ متعدد و بر شمردن خصوصيات ، جنس و فصل و اعراض آن شىء ، آن را معرفى كنند .\r\n\r\nحدوث نفوس -\r\nنظر ملا صدرا دربارهء حدوث و قدم نفوس در شواهد الربوبيه بدين‌سان آمده است :\r\nاشراق ششم : در بيان حدوث نفوس انسانى .\r\nبايد دانست كه نفس انسان موجودى است جسمانى الحدوث ( بدين معنى كه در آغاز امر و ابتداى حدوث و تكون ، از همين مواد و عناصر موجود در اين عالم پديد مىگردد و در اين هنگام صورتى است قائم به بدن ) ولى پس از استكمال و خروج از قوه به فعل و طى مراتب كمال موجودى است روحانى البقاء ( كه در بقاى ذات خويش نيازى به بدن ندارد ، بلكه قائم به ذات خويش و فاعل بدون آلات و ادوات جسمانى است ) .\r\nدليل بر صحت اين مدعا اين است كه هر موجودى كه مجرد از ماده است هيچ امر غريبى عارض و لا حق بر ذات او نخواهد شد . زيرا قبلا گفته شد كه جهت قوهء قبول و استعداد پذيرش هر عارض غريبى بازگشت مىكند به امرى كه در حد ذات خويش قوهء صرف و عارى از فعليت و متحصل به وجود صورى است كه موجب قوام و فعليت اويند و اين امر نيست مگر هيولاى جرمانى . پس فرض تجرد نفس از ماده ( قبل از نيل به اعلى درجات كمال ، با علم به اين‌كه نفس قبل از نيل به اعلى درجات كمال ، محل عروض عوارض و لواحق غريب است ) مستلزم افتراق و تعلق او است به ماده ( زيرا لحوق عوارض بدون وجود ماده ممكن نيست . پس فرض تجرد نفس از ماده مستلزم فرض اقتران و تعلق او است به ماده ) و فرض اقتران نفس به ماده خلاف فرض تجرد او است ( و اين برهان برهان خلف است كه در فن منطق بيان گرديده ) و به زودى بطلان تناسخ بر شما معلوم خواهد شد ( و بنابراين نبايد گفت كه نفس در همه حال مجرد از ماده است . « 2 »\r\n\r\nفى حدوث النفس\r\nالفلاسفة قد اختلفوا فى هذه المسألة ، فالمشهور من فلاطون و من تبعه انه ذهب الى قدمها ، و ذهب ارسطو و من وافقه الى حدوثها بحدوث البدن ، و الحق ان النفوس الانسانية بما هى نفوس حادثة بحدوث البدن ، و بما هى فى علم اللَّه من حيث حقيقتها الروحانية قديمة بقدم علمه تعالى ، فهى جسمانية الحدوث روحانية البقاء ، عند ما استكملت و خرجت من القوة الى الفعل .\r\nو البرهان على ذلك : ان كل مجرد عن المادة و عوارضها لا يلحقه عارض قريب ، لما ثبت و تقرران جهة التجدد و الحركة و الاستعداد ، راجعة كلها الى امر هو فى ذاته قوة محضة لا يحصل لها الا بما يحلها من الصورة و الهيآت ، و ليس هو الا\r\n\r\n\r\n","description":"","footnote":"\r\n( 1 ) تفسير ملا صدرا ، ص 48 .\r\n( 2 ) ترجمه شواهد ، صص 165 - 166 .\r\n","page_name":" 191 ","page_number":191},
  {"content":"\r\n\r\nالمادة الجرمانية المسماة عند العرفاء بالهباء و السنحة ، فاذا كان الامر كذلك فيلزم كون كل حادث جسمانيا ، و ان المجرد الصرف بما هو كذلك غير مادى ، فالنفس لو كانت موجودة قبل البدن فلا يخلو اما ان يكون موجودة فى بدن اخر ، فيلزم التناسخ و هو محال كما ستعلم ، و اما ان يكون مفارقة عن الابدان كلها ، فيلزم عروض التجدد و سنوح التغير الزمانى على امر خارج عن عالم المواد و حركاتها و استعداداتها و هذا محال كما ستعلم .\r\nو مما يدل على ان النفس التى هى صورة الانسان جسمانية الحدوث و روحانية البقاء ما سلفت اليه الاشارة من العقل المنفعل من الانسان هو اخر المعانى الجسمانية و اول المعانى الروحانية . « 1 »\r\n\r\nحدوث و قدم -\r\nاز جمله مسائل دشوار و مورد اختلاف فلاسفه مسأله حدوث و قدم است كه از ديرباز مورد اختلاف ارباب ملل و مذاهب بوده است . « 2 » ملا صدرا در ترسيم حدوث و قدم گويد :\r\nحدوث و قدم بر دو معنى است يكى به قياس و ديگر نه به قياس . قسم اول مانند مقايسه گذشت و حدوث زمان ، مثلا مقايسه وجود زيد با گذشت زمان وجود عمر و در قدم به عكس است يعنى آن‌چه گذشته او از زمان وجود چيزى ديگر زيادتر باشد از گذشت زمان وجود چيزى ديگر . اين نوع حدوث و قدم را حدوث و قدم عرفى ناميده‌اند .\r\nاما حدوث به معنى دوم ( كه به قياس نباشد ) نيز خود به دو معنى است يكى حدوث و قدم زمانى و ديگر حدوث و قدم ذاتى ، معنى حدوث زمانى حاصل شدن چيزى است بعد از اين كه نبوده است به نحو بعديّت غير مجامع با قبليت و بنابر اين تفسير ، براى خود زمان ، حدوث تصور نمىشود و معنى قدم زمانى بودن يا كون شىء است به نحوى كه زمان وجود آن را اول نباشد و زمان به اين معنى خود قديم است زيرا زمان را زمان نيست و براى مفارقات عقليه نيز زمان نيست و دوم از قسم دوم حدوث و قدم غير زمانى است كه حدوث و قدم ذاتى ناميده‌اند .\r\nو حدوث ذاتى به قول ملا صدرا اگر صفت وجود باشد به اين معنى خواهد بود كه وجود به هويت و ذات خود متقوم به غير است . و بالجمله حدوث ذاتى آن است كه وجود شىء لذاته مستند به ذات خود نباشد و بلكه مستند به غير باشد حال اين استناد مربوط به زمان معين باشد و يا اين‌كه در همهء ازمنه استمرار داشته باشد و يا بالكل بالاتر از افق زمان باشد ( مجردات ) .\r\nملا صدرا در مقام اثبات حدوث ذاتى گويد :\r\nهر ممكنى لذاته مستحق عدم است و از ناحيهء غيرش مستحق وجود است و آن‌چه بالذات است اقدم از ما بالغير است پس عدم در حق آن اقدم از وجود است ، تقدم بالذات پس محدث است به حدوث ذاتى و اين در حالى است كه به طور اصولى پاره‌اى از حكيمان حدوث را بدين‌سان تعريف كرده است « حدوث عبارت از مسبوقيت وجود شىء است به عدم » بنابراين حدوث صفتى است كه ملحق به وجود شىء مىشود و وجود حدوث متأخر از تأثير علت است در آن ، پس حدوث نتواند علت احتياج\r\n\r\n\r\n","description":"","footnote":"\r\n( 1 ) مفاتيح الغيب ، ص 536 .\r\n( 2 ) اسفار ، ج 3 ، سفر 1 ، صص 244 - 246 .\r\n","page_name":" 192 ","page_number":192},
  {"content":"\r\n\r\nممكن به علت باشد . « 1 »\r\n\r\nحدود معرفت -\r\nيكى از مباحثى كه مورد توجه فلاسفه بوده است حدود شناسايى انسان است از حقايق موجودات ، اقوال گوناگون در اين باب وجود دارد . « 2 » عده‌اى از فلاسفه گفته‌اند همهء اشياء در تمام مراتب وجودى كه دارند بالذات براى انسان‌ها شناخته مىشوند ، هم مفردات و هم مركبات .\r\nمركبات از راه مفردات و مفردات از راه مدركات حسّى و سپس ادراكات باطنى ، حواس ظاهر ، مدركاتى دارند كه تحويل به حسّ مشترك مىشود . قواى حافظه و خيال يا متخيله و واهمه و ساير قواى باطنى ديگر در آن فراورده‌هاى حواس ظاهرى عمليات و بررسىهاى لازم را انجام مىدهند و انسان به كنه اشياء علم پيدا مىكند و در مقابل عده‌اى گويند حواس ما از لحاظ كمى ناقص است و منحصر در پنج حس است و از لحاظ كيفى هم كامل نيست و مثلا همه اصوات را نمىشنويم و همه رنگ‌ها را قادر به رؤيت آن‌ها نمىباشيم و همه مشمومات را نمىتوانيم درك كنيم و چون منشأ علم ما ناقص است پس علم ما ناقص است و تنها ممكن است به طور ناقص پاره‌اى از ظواهر اشياء را دريابيم .\r\nملا صدرا گويد : پاره‌اى گفته‌اند بسايط شناخته نمىشود و لكن مركبات شناخته مىشوند احيانا منظورشان اين است كه ما نمىدانيم كه اشياء از چه تركيب شده‌اند چون در دو مكتب اساسى در اين مسأله اختلاف است كه اجسام مركب از اتم‌ها مىباشند يا از چيزى ديگر و يا از مادةالمواد و هيولى و از اين رو عده‌اى گفته‌اند ما اشياء را تنها مىتوانيم با لوازم آن‌ها بشناسيم و كنه حقايق اشياء شناخته نمىشوند . پاره‌اى گفته‌اند اختلاف در ماهيات اشياء دليل بر اين است كه اشياء شناخته نمىشوند و هر كس آن‌ها را به آثار و لوازمى كه مىشناسد تعريف مىكند .\r\nملا صدرا علم به اشياء را نسبى مىداند كه علم اجمالى نام نهاده است و يا علم به وجه . ماهيات اشياء در ذهن ادراك مىشوند و لوازم وجود خارجى آن‌ها مربوط به عالم عين است يعنى درست نمىدانيم پس انسان در حدّ محدود به لوازم اشياء معرفت حاصل مىكند . ابن سينا گفته است ادراك حقايق اشياء در قدرت انسان نيست و ما از اشياء ، خواص و لوازم ظاهرى آن‌ها را ادراك مىكنيم ، فصول مقوّمه و اجناس و انواع آن‌ها را آن طور كه هست ما در نمىيابيم و ما حقيقت نفس ، عقل ، آب ، آتش و غيره را نمىتوانيم ادراك كنيم ، ما حقيقت جوهر را نمىدانيم ، ما تنها مىدانيم كه موجودى كه اين خواص و آثار را دارد وجود دارد و نام آن را جوهر مىگذاريم و در واقع حتى نمىدانيم كه جوهر چيست و عرض چيست .\r\n\r\nحرارت -\r\nيكى از كيفيات محسوسه ملموسه كه از كيفيات چهارگانهء اول ( حرارت ، برودت ، رطوبت و يبوست ) مىباشد حرارت است .\r\nو در تعريف آن گفته‌اند كه حرارت كيفيتى است كه مجتمعات را متفرق و متشكلات را مجتمع گرداند چنان كه برودت كيفيتى است كه متشكلات و غير متشكلات را مجتمع گرداند صدرا گويد : حرارت كيفيتى است كه « ما فيه الحرارة » را به طرف فوق حركت دهد از\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 271 .\r\n( 2 ) همان ، ج 1 از سفر 1 ، صص 318 - 319 .\r\n","page_name":" 193 ","page_number":193},
  {"content":"\r\n\r\nجهت آن‌كه موجب حدوث خفت در مافيه‌الحرارة مىشود .\r\nاو قول كسانى كه گفته‌اند اطلاق حرارت بر حرارت آتش و حرارت فايضه از كواكب و حرارت غريزى و حرارت حادث از حركت به يك معنى است مردود دانسته و گويد اين اطلاق فقط از باب اشتراك در لفظ است .\r\nاو گويد حرارت غريزى بر موجودات حيّه و انسان فايض از عالم نفوس است و موجب تلطيف و تصعيد است و مبدأ روح بخارى است كه متصاعد از قلب است . « 1 »\r\n\r\nحركات طبيعى -\r\nحركات طبيعيه ( صادر از طبيعت فاقد قصد و اراده ) ، مانند حركات اراديهء اختياريه صادر از حيوانند در اين جهت كه براى آن‌ها نيز مبادى و عللى است تحت نظم و ترتيب معينى كه بعضى از آن‌ها از عالم عقل و مبدأ نخستين تأثير و بعضى از عالم نفس و مركز تدبير و پست‌ترين آن‌ها از عالم طبيعت كه پذيرنده قدرت و تسخير است مىباشند و در عين حال ، كليهء علل و مبادى و آثار صادر از آن‌ها همگى در حقيقت تحت امر و فرمان و قضا و قدر الهى و عنايات و تدابير حكيمانه اويند ( و آيهء شريفهء  « وَ ما تَشاؤُنَ إِلَّا أَنْ يَشاءَ اللَّهُ »  ( و نمىخواهيد مگر آن‌چه خدا بخواهد - سورهء انسان ، آيهء 30 ) و آيهء  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى »  ( و تو تير را نينداختى بلكه خداوند انداخت - سورهء انفال ، آيهء 17 ) و آيات ديگرى از قرآن كريم شاهد و گواه بر اين مدعاست . زيرا عالم امر و خلق سرتاسر در تحت امر و فرمان و ارادهء نافذ او است ولى در عين حال نيرو و قدرتى در بسيارى از موجودات آفريده كه مىتوانند مراتب امر و فرمان الهى را با ميل و اختيار و ارادهء خاص خود انجام دهند ) و حقيقت اين مسأله از خلال گفتارهاى سابق ما مكشوف گرديد .\r\nولى فرق ما بين تحريكات حيوان و غير حيوان اين است كه در نهاد حيوان اراده‌اى است كه بر حسب دواعى و خواسته‌ها و قواى گوناگون او داراى شعب مختلفى است به علت تركيب ذات و ماهيت او از عناصر متضادى ( كه هر يك در حد ذات خويش اقتضا و تأثير خاصى دارند ) . ولى ارادهء موجودات طبيعى ديگرى غير حيوان به علت بساطت ذات و ماهيت آن‌ها همواره بر نظام واحد غير متغيرى استوار است و همچنين نباتات هر چند مركب از عناصر متضاد و داراى قواى متعددند ولى براى كليهء قواى متعدد آن‌ها راه و روش واحدى است ( كه همواره با كليهء قواى متعدد خود همان راه را كه عبارت است از رشد ساق‌ها و بسط و توسعهء برگ و شاخ‌ها و دادن ثمره و نتيجهء خود ، مىپيمايد ) و بنابر اين نياز زيادى به اسباب و وسايطى خارج از ذات خويش و يا انگيزه‌هاى گوناگونى زايد بر قصد و ارادهء اوليهء خود ندارند . « 2 » الحركات الطبيعية كالحركات الاختيارية فى ان لها مباد مترتبة ، بعضها من عالم العقل و التأثير ، و بعضها من عالم النفس و التدبير ، و ادناها من عالم الطبيعة و التسخير ، و الكل بقضاء اللَّه و التقدير ، و الفارق بين تحريكات الحيوان و بين غيرها : ان فى الحيوان ارادة متفننة حسب دواع و قوى مختلفة ، لتركبه من الاخلاط و العناصر\r\n\r\n\r\n","description":"","footnote":"\r\n( 1 ) اسفار ، ج 4 ، صص 67 ، 70 .\r\n( 2 ) شواهد ، صص 164 - 166 .\r\n","page_name":" 194 ","page_number":194},
  {"content":"\r\n\r\nالمختلفة ، و ارادة غيره على نظام واحد لبساطته ، و هكذا حكم النبات ، و ان كان فيه تركيب اجسام مختلفة ، الا ان لقواها ؟ ؟ ؟ غرضا واحدا ، لا حاجة لها وافرة الى اسباب خارجة عن ذاتها ، و دواع مختلفة خارجة عن قصدها . « 1 »\r\n\r\nحركت -\r\nحركت خروج از قوت به فعل است .\r\nقوت و فعل ، قوت در برابر فعليّت است و صرف استعداد شىء است و آن مبدأ تغيير در اشياء است ، مبدأ تغيير و حركت از چيزى به سوى چيزى ديگر كه مراحل فعليّت باشد كه از ديدگاه ملا صدرا طبق معمول او ، حركت در مراتب وجود است ، دانهء گندم قوهء اين را دارد كه سبز شود ، رشد كند ، به مرحلهء بارورى رسد و بارور شود و صدها دانهء گندم از آن توليد شود اين صدها دانهء گندم بالقوه در وجود دانه گندم نهاده شده است كه در هر آن صدها صورت عوض مىكند تا به مرحلهء بارورى برسد . هر يك از مراحل فعليّت‌ها نيز قوه است براى فعليت بعدى . صورت‌هاى بىحسابى كه عوض مىكند مراحل فعليت است و اين به قول ملا صدرا تكامل وجودى است . اين قوّت خود نوعى از فاعليت است و معنى ديگر قوت معنى انفعال است در برابر قوت فاعلى كه اقسام فاعل‌ها را در محل خود بيان كرديم و باز هم در مطاوى مباحث خواهد آمد كه فاعل يا در فعلش اراده و شعور وجود دارد و يا ندارد و قوهء منفعله هم گاه در اجسام است و گاه در ارواح و ماهيت هر يك از آن‌ها يا نحو قبول است يا نحو حفظ .\r\nملا صدرا مىگويد اشياء هر اندازه اشدّ تحصّلا باشند اكثر فعلا و اقلّ انفعالا هستند و هر اندازه اضعف تحصلا باشند اقل فعلا و اكثر انفعالا مىباشند . « 2 »\r\n\r\nترسيم حركت :\r\nوى در بيان رسم حركت گويد : موجودات يا از كل جهات بالفعل‌اند يا از كل جهات بالقوه‌اند كه اين قسم متصور نيست مگر در هيولاى اولى و يا از وجهى بالقوه و از وجهى بالفعل‌اند .\r\nدر اين مورد است كه در شأن او است كه همواره از قوت خارج شده فعليت يابد و باز از آن فعليت كه خود قوهء مرحلهء ما بعد است خارج شود و فعليت دوم و همين‌طور . . . يابد و معنى حركت همين است يعنى خروج از قوت به فعل است .\r\nپس حركت موجودى تدريجى الحصول و الوجود است و دو معنى دارد : 1 - امر متصل ذهنى از مبدأ فرضى تا منتهاى فرضى ، اين امر ممتد وجودش ذهنى است 2 - امرى كه در خارج است و وجود خارجى دارد كه بدون جسم است بين مبدأ و منتهى و به عبارت ديگر سيلان تدريجى بين مبدأ و منتهى كه هر آن در وضع خاص است به نحوى كه هر حدى كه فرقى شود در وسط ، قبل و بعد در آن نخواهد بود چون جزء قبل باطل و جزء بعد حاصل مىشود و همين‌طور ، حركت به معنى اول را حركت قطعى و حركت به معنى دوم را حركت توسطى نامند .\r\nكه به قول ابن سينا حركت به معنى اول وجود خارجى ندارد . ملا صدرا اين را قبول ندارد و گويد وجود هر چيزى مناسب با خود او است . « 3 » در بارهء تحقيق اين نوع از وجود گويد :\r\n\r\n\r\n","description":"","footnote":"\r\n( 1 ) مفاتيح الغيب ، ص 503 .\r\n( 2 ) اسفار ، ج 3 ، سفر 1 ، صص 61 - 110 .\r\n( 3 ) همان ، صص 25 - 177 .\r\n","page_name":" 195 ","page_number":195},
  {"content":"\r\n\r\nمسافت ، حركت و زمان سه امرند كه متطابق‌اند در وجود ، در مسافت نقطه كه مىتوان فرض كرد كه از سيلان آن نقطه مسافت به وجود آيد و به عبارت ديگر از هر مبدئى يك نقطهء سيال فرض مىكنيم . مسلم از سيلان آن مسافت به وجود مىآيد و مبدئى دارد و نهايتى ، حركت اين نقطه بين آن مبدأ و نهايت تدريجى است لكن به هر حال مسافت بين مبدأ و نهايت را طى كرده است و ما مىتوانيم در ذهن خود حركت ممتد بين مبدأ و نهايت را ترسيم كنيم به صورت يك خط ممتد ذهنى . اين امتداد ذهنى را حركت قطعيه ناميده‌اند . مصداق اين امتداد ذهنى بين مبدأ و نهايت چيست . همان درجه ، درجه حركت‌ها ، همان جنبش كند و يا تند نقطه كه به تدريج جزء دوم جزء اول را معدوم مىكند و باز جزء دوم جزء اول را معدوم مىكند و جمعا ده‌ها هزار عدم و وجود را دنبال دارد تا از مبدأ به نهايت برسد اين را مىگويند حركت توسطيه ، ملا صدرا گويد : هر دوى آن‌ها وجود دارند لكن نحوهء وجود هر كدام فرق دارد . ملا صدرا گويد چيزى وجود دارد كه از سيلان آن حركت به هر يك از دو معنى پديد مىآيد و آن « آن » است « آن » كه طبيعت آن سيال است پس « آن » فاعل زمان است و آن « آن » عاد زمان است ( عاد اجزايى كه اگر به تدريج و جزء جزء از آن بكاهند چيزى باقى نماند و يا امرى كه امرى را براى قبول شمارش مهيا مىكند ) .\r\nنقطه ، عاد خط است كه از تكرار آن ، خط درست مىشود و آن عاد زمان است .\r\nو حركت عاد زمان است كه از تكرار آنات متحرك ، زمان به وجود مىآيد و يا زمان عاد حركت است . و بالجمله مسأله زمان هم به مانند حركت است . و وجود آن نفس مقدار است مقدارى كه معلول حركت است از جهت وجودش و نه از جهت مقدار بودن ، پس زمان حركت را اندازه‌گيرى مىكند به دو وجه اول آن‌كه او را صاحب مقدار مىكند دوم دلالت بر كميت مقدار آن مىكند . دلالت مكيال بر مكيل ( پيمانه بر پيموده شده ) و دلالت مكيل بر مكيال ( پيموده شده بر پيمانه ) . مسافت دلالت بر مقدار حركت مىكند و حركت دلالت بر اندازه مسافت .\r\nمسافت ، حركت و زمان هر سه موجود به يك وجودند . وى گويد : بين ما منه الحركه و ما اليه الحركه حالاتى است و گويد حركت در كيف مستلزم سير در تضادات است و مثلا از سياهى به سفيدى و از سفيدى به الوانى ديگر و از زردى به نيلى و همين‌طور است وضع حركت در كميّات . « 1 » و همين‌طور است وضع در حركت در اين و وضع .\r\nحركت بر حسب حال فاعل ، حركت يا بالذات است يا بالعرض و حركت بالذات بر سه گونه است . طبيعى ، قسرى و ارادى . وى گويد حركات افلاك هم حركات طبيعى است و داراى طبايع متجدد بالذات‌اند .\r\nدر اجسام زمينى مبادى حركات آن‌ها مختلف است و در افلاك يك نوع حركت است و آن حركت مستدير است . تقسيم ديگر در حركات اين است كه همان‌طور كه وحدت تقسيم به وحدت نوعى ، جنسى و غيره مىشود حركت‌ها نيز منقسم به اين اقسام مىشوند ، و نيز\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 183 به بعد .\r\n","page_name":" 196 ","page_number":196},
  {"content":"\r\n\r\nحركت يا مستدير است و يا مستقيم ، آيا قواى محركهء جسمانى پايان‌پذير است ؟ اين بخش است كه ملا صدرا را به طور دقيق بررسى كرده است . و آيا قواى جسمانى در تكاپو و حركت خود به سوى مقصد و هدفى در حركت‌اند كه البته ملا صدرا غايت همهء غايات را وصول به ذات حق و تشبّه به او مىداند . « 1 » ملا صدرا گويد حركت فعل يا كمال اوّل اشياء است از آن جهت كه آن اشياء بالقوه‌اند يعنى كمال قوت‌ها است . و قوه براى متحرّك به منزلهء فصل مقوّم آن مىباشد و مقابل آن سكون است از باب تقابل عدم و ملكه . حركت داراى ضعف وجودى است و ازين رو هم داراى فاعل است و هم قابل ، قابل متحرك بالقوه است و فاعل آن بالفعل ، وى گويد علاوه بر قابل حركت و فاعل آن امر ديگرى است متحرك بالذات و متجدد به نفس خود كه مبدأ حركت است كه فاعل محرك آن امر ، متجدد بالذات است و آن طبيعت ساريه است .\r\nو مىگويد پاره‌اى از محرك‌ها بالذات محرك‌اند و پاره‌اى به واسطهء امرى ديگر مانند نجّار كه بوسيلهء تيشه محرك است . پاره‌اى محرك مباشرند و پاره‌اى غير مباشر ، وى سرانجام درصدد اثبات محركى است عقلى كه خود متحرك نباشد . « 2 » در باب موضوع حركت گويد : بيان شد كه حركت امرى سيال است و داراى وجودى است بين قوت محضه و فعل كه لازمهء آن امر تدريجى قطعى اين است كه بر وصف حضور و جمع ، وجودى ندارد يعنى وجود آن تدريجى و بين وجود و عدم است . و وجود جمعى آن در او هم است . وى در جست‌وجوى امرى است كه حركت از عوارض آن باشد و گويد آن امر بايد جوهرى باشد مركب از دو امر يكى قوت و ديگر فعل و آن جسم است پس معروض حركت و موضوع آن جسم است و مىگويد حركت نمىتواند صورت انواع جواهر جسمانى باشد . زيرا حركت عبارت از نفس متحركيت شىء و نفس تجدد و انقضا است ، وى ثابت كرده است كه علت قريب و مباشر حركت بايد غير ثابت الذات باشد و يا ثابت الماهيت و متجدد الوجود و اين علت مباشر قريب با اين وصف ، طبيعت است وى گويد طبيعت عبارت از مقوّم جسم و محصل نوع است و كمال اول جسم طبيعى آلى است ( نفس ) و گويد مدلل شد كه هر جسمى را امرى است متجدد الوجود سيالة الهويه هر چند ثابت الماهيه باشد و آن امر از حركت ممتاز است به اين‌كه حركت نفس تجدّد و انقضا است بنابر اين همه عالم جسمانى و همه جواهر جسمانى حادث‌اند .\r\nتوضيح مىدهد كه ثبات حركت عين تجدد آن است و قوت آن عين فعليّت است و مابه‌الحركه ، طبيعت كاينه در اجسام است كه عين تجدد ذاتى اجسام است ، هيولى عبارت از قوّت و استعداد است و حقيقت صورت عبارت از طبيعت است كه عين حدوث تجددى است و براى هيولى هر آن صورتى است به واسطهء استعداد و براى هر صورتى هيولايى ديگر است و بالجمله هر متحركى در حركت مستند به طبيعت است و طبيعت مبدأ قريب هر حركتى\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 214 - 224 .\r\n( 2 ) همان ، ج 2 ، سفر 3 ، ص 49 .\r\n","page_name":" 197 ","page_number":197},
  {"content":"\r\n\r\nاست . « 1 » ملا صدرا گويد حركت به منزلهء شخص است و روح آن طبيعت است همان‌طور كه زمان به منزلهء شخص است و روح دهر است ، طبيعت به قياس به عقل و نفس مانند شعاع آفتاب است وى تكرار مىكند كه فاعل قريب حركت طبيعت است . و بنابر اين حركت از لوازم طبيعت و طبيعت واسطهء در فيض است . و گويد فيض وجود به واسطهء طبيعت بر موجدات حادثهء عالم مرور مىكند و هر يك از جواهر جسمانى داراى نحوى از وجود است وى تبدّل جوهرى جواهر را تابع تبدّل وجود آن‌ها مىداند و معنى حركت در جوهر را بازگشت به حركت وجود جواهر مىداند و بالجمله هر جوهرى جسمانى داراى طبيعتى است سيال متجدّد و او را امرى است ثابت مستمرّ كه نسبت آن به آن طبيعت صرف التجدّد ، نسبت روح است به جسد و همان‌طور كه روح انسان از جهت تجردّش باقى است و بدنش دائما در تبدّل و تجدّد است و متجدد بالذات است و در عين حال به واسطهء ورود امثال بر آن على الاتصّال باقى است يعنى تجدد ذاتى به واسطهء ورود بدل ما يتحلل همچنان باقى و ثابت نمايد و تشخصّ او محفوظ است و خلق غافلند كه خلق را در هر آنى چيزى است غير از آن قبل ، حال صور طبيعت اشياء هم بدين منوال است كه بالذات متجدد است از لحاظ وجود مادى وضعى زمانى و او را كونى است تدريجى غير مستقر بالذات از اين لحاظ و لكن از لحاظ وجود عقلى و صور مفارقهء افلاطونى او باقى است ازلا و ابدا در علم خداوند وى سپس به نقل و نقض اقوال مخالف پرداخته است . « 2 » و مجددا مسأله حركت جوهريه را به روشى ديگر مطرح كرده است .\r\n\r\nحركت ارادى -\r\nحركت از لحاظ فاعل حركت بر سه قسم است . طبيعى ، ارادى و قسرى . زيرا هر آن‌چه موصوف به حركت ( متحركيت ) مىشود يا حركت موجود در آن ( متحرك ) مىباشد يا نه يعنى حركت در امرى ديگر است كه در مجاورت و يا مقترن به آن مىباشد و به هر حال مستقيما در آن نيست . قسم دوم حركت بالعرض است يعنى متحرك به آن حركت بالعرض است و قسم ديگر دو حال دارد يا علت و سبب حركت در خود متحرك است و يا خارج از آن ، اگر خارج باشد حركت قسرى است و اگر علت و سبب حركت داخل در متحرك باشد يا ذو شعور است ، حركت ارادى است و يا بدون شعور است ، حركت طبيعى است .\r\n\r\nتذكرة\r\nفللحركات الاختيارية مباد مترتبة ، ابعدها عن عالم الحركات و المواد الخيال ، او الوهم بتوسطه ، او ما فوقهما بتوسطهما ، ثم القوة الشوقية و ما بعدها ، كالفاعلية و المميلة ، و قبل الفاعلة قوة اخرى فى بعض الحيوانات الشريفة كالانسان و ما يتلوه ، يسمى بالارادة او الكراهة العقلية او النفسانية على تفاوت مراتبها .\r\n\r\nحركت جوهريه -\r\nحركت در مقوله جوهر مشهور بين فلاسفه است كه از بين مقولات ده‌گانه چهار مقوله متجدد الوجودند يعنى حركت در چهار مقوله جريان دارد : كم ، كيف ، وضع و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 60 - 63 .\r\n( 2 ) همان ، صص 98 - 110 .\r\n","page_name":" 198 ","page_number":198},
  {"content":"\r\n\r\nاين ملا صدرا گويد ما تحقيق كرديم و براى ما محقق شد كه پنج مقوله موضوع حركت‌اند و علاوه بر مقولات عرضى مزبور در متن جوهر حركت هست و طبايع مادى و نفوس متعلق به طبايع بدنى همه بالذات و در ذات خود در تجدّداند و تمام هويات جسمانيه اعم از بسايط و مركبات ، صور و مواد ، فلكيات و عنصريات همهء در تجدّداند و صفات و لوازم آن‌ها نيز به تبع آن‌ها دائما در تجددند و حادث‌اند به حدوث زمانى و ذاتى و در عين حال ماهيات و تشخصّ اشياء با وجود تعاقب صور منحفظ است . « 1 » ملا صدرا در مقام بيان حركت در جوهر مقدمات خاصى دارد : آن‌چه در باب حركت جوهريه از ديدگاه ملا صدرا مهم است طبيعت سارى در تمام موجودات است و بيان شد كه طبيعت از ديدگاه او جوهر است و عبارت ديگرى است از صور نوعيه وى گويد : طبيعت صرف تجدد و تصرّم است و همهء متحركات ، حركت و تجدد و خروج از قوت به فعل‌شان مستند به طبيعت است و طبيعت در تجددش استمرار دارد ، يعنى در تجددش ثابت است و ثبوتش همان استمرار تجدد است و تجدد مستمر طبيعت مستند به فيض حق است كه انا فانا به موجودات فيض مىبخشد و اين فيض حق است كه كل موجودات را به حركت درآورده است و از قوت به فعل سير مىدهد پس همه موجودات جسمانى فى ذاته متجدد الوجودند و صورت آن‌ها صورت تغيّر و استحاله است . جهان با تمام اجزايش از افلاك تا اجسام طبيعى در سيلان و جريان دائم‌اند ، كوچك‌ترين موجود در هر آن در وضعى است غير از وضع آن قبل هر ذره‌اى از ذرات موجودات در هر آن ميليون بار تبدّل صورت مىيابند اين كون و فسادها و تبدل صورت‌ها نياز به علت دارند و آن فيض مستمر ذات حق است كه موجودات را در اين تبدلات فيض مىبخشد و همهء اين تجدّدها و تصرم‌ها و قوت‌ها و فعليت‌ها و تبدل صورت‌ها مستند به فاعل تام الوجود و دائم الفيض است . و بالجمله ملا صدرا گويد :\r\nهر جوهرى جسمانى داراى دو جهت است يك طبيعت سيّال متجدد و ديگر امر ثابت مستمر باقى كه نسبت آن به طبيعت مانند نسبت روح است به جسد و همان‌طور كه روح انسان به علت مجرد بودنش باقى است و طبيعت بدن همواره در تحليل و ذوبان است و متجدد الذات است و بقاى آن به سبب ورود على الاتصال امثال يعنى بدل ما يتخلل است همين‌طور است حال صور طبيعى اشياء كه من حيث ذات متجدد يعنى من حيث وجود مادى زمانى و كون تدريجى غير مستقر بالذات است و از جهت وجود عقلى و صورت مفارقه افلاطونى ابدا و ازلا باقى است .\r\n\r\nحركت در اين -\r\nحركت در مقوله اين عبارت از انتقال جسم است از مكانى به مكان ديگر . « 2 »\r\n\r\nحركت در كم -\r\nحركت در كم عبارت از انتقال تدريجى از كميتى به كميت ديگر است و انتقال از مقدار معينى به مقدار ديگر مىباشد و آن بر چهار نوع است كه عبارت از نمو ، ذبول ،\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 297 - 305 به بعد .\r\n( 2 ) همان ، ج 3 ، صص 80 ، 113 .\r\n","page_name":" 199 ","page_number":199},
  {"content":"\r\n\r\nتخلخل و تكاثف است . « 1 »\r\n\r\nحركت در كيف -\r\nانتقال تدريجى جسم را از حالتى و كيفيتى به حالت و كيفيت ديگر به ابقاء صورت نوعيهء آن حركت در كيف مىنامند مانند تسخن و تبرد آب كه استحاله ناميده مىشود . « 2 »\r\n\r\nحركت در مقوله -\r\nحركت در مقوله از ديدگاه ملا صدرا به اين معنى است كه موضوع حركت در هر آنى از زمان حركت فردى از آن مقوله نمود مىشود كه غير از فرد ديگرى است كه از همان موضوع در آن ديگر ، حال مخالف بودن آن افراد با يكديگر نوعى باشد يا صنفى باشد و يا به نحوى ديگر . اصل اين است كه موضوع در هر آنى فردى و هويتى است غير از آن ديگر كه معنى تغيير حال مقوله است و مثلا معنى تسوّد اين نيست كه يك سواد اشتداد پيدا مىكند تا حركت در سواد به اين معنى باشد كه موضوع حقيقى حركت خود سواد باشد بلكه معنى آن اين است كه در هر آن سواد را فردى است و هويتى است غير از هويت آن ديگر پس اشتداد سواد به اين معنى نيست كه سواد باقى است و چيزى به آن افزوده مىشود و بلكه به اين معنى است كه سواد آن معدوم مىشود و سواد ديگرى شديدتر از آن حادث مىشود در همان موضوع در دو حال . معنى ديگر حركت در مقوله ، موضوع حركت است كه مورد اختلاف است عمده فلاسفه حركت را در مقولات عرصى . كم ، كيف ، اين و وضع قبول دارند و ملا صدرا گويد حركت در مقوله جوهر نيز هست كه بيان شد . « 3 »\r\n\r\nحركات عناصر -\r\nحركات عناصر چهارگانه به سوى اماكن خويش از طرقى چند دلالت دارد بر وجود ملايكه يعنى قواى عقليه .\r\nيكى اين‌كه عناصر چهارگانه همواره طالب حيّز و مكان طبيعى خود كه در جهات مختلف و نقاط متقابل با يكديگرند مىباشند ( مثلا زمين و هر قطعه و يا جزيى از آن ، طالب هبوط به مركز و هوا و يا هر قطعه و جزيى از آن طالب صعود به جانب محيط است ) و ( چون جهانى كه احياز و اماكن طبيعيهء عناصر در آن‌ها قرار گرفته‌اند متخالف و متقابلند و بدين سبب به وجود جسمى محيط بر كليهء جهات كه حدود آن‌ها را تعيين مىكند احتياج دارند ، لذا بايد جسمى ابداعى به نام محدّد الجهات براى تعيين حدود جهات وجود داشته باشد ) . بنابر اين محدد الجهات جسمى است ابداعى ( يعنى غير مسبوق به ماده و زمان و جسمى است كروى الشكل و محيط بر كليهء افلاك و اجرام سماويه به نام فلك الافلاك و يا فلك اطلس ) و داراى حركات مستدير و غير متناهى .\r\nپس ناچار براى اين چنين جسمى نيروى مجردى است به نام قوهء عقليه ( كه مدير و مدبر و ناظر بر حركات دوريه و موجب ادامهء حركات دوريه او است ) . و چون حركات دوريهء جسم مزبور نه حركت طبيعى است تا بالأخره به سكون منتهى گردد و نه حركت عبث و جزافى است كه بدون قصد و غرضى باشد و نه حركت حيوانى شهوانى و يا حركت غضبى است كه براى جلب منفعت و يا دفع ضرر از خود باشد و نه به هيچ وجه براى نيل به هدفى پست و مناسب\r\n\r\n\r\n","description":"","footnote":"\r\n( 1 ) اسفار ، ج 3 ، صص 89 ، 93 .\r\n( 2 ) همان ، ج 1 ، ص 423 و ج 3 ، ص 72 .\r\n( 3 ) همان ، ج 1 ، سفر 1 ، ص 423 .\r\n","page_name":" 200 ","page_number":200},
  {"content":"\r\n\r\nبا اهداف موجودات عالم سفلى است ، لذا اين حركات دوريهء دائمى براى مقصدى است عالى و عقلانى ولى نه به قصد اين‌كه خويشتن را به آن ذات مجرد عقلى برساند و همانند او گردد بلكه به قصد تشبه با او در صفات و خصوصيات و چون هدف او تشبه با عقل مجرد است . لذا همواره مىكوشد كه اوضاع و نسب مختلفهء خود را كه در ذات وى بالقوه باقى مانده است ، به تدريج از قوه به فعليت برساند . زيرا ممكن نيست كه كليهء اوضاع و احوال و نسب بالقوه خود را دفعتا از قوه به فعليت برساند . ( و چون اوصاف و كمالات موجود در ذات عقل ، غير متناهى است و نفس فلك اطلس ، طالب تشبه با او است در كليهء اوصاف و كمالات ، لذا حركات مستدير فلك نيز دائمى و غير متناهى است ) . ديگرى از وجوه و طرق ( دلالت حركات عناصر بر وجود ملايكهء عقلانى الوجود ) اين است كه حركات اجسام نباتى كه به سبب ايراد غذا و امساك و جذب آن در بدن و دفع فضولات و زوايد آن ، مؤثر در بقاى شخص و به سبب توليد مثل ، موجب بقاى نوعند دلالت دارند بر وجود مدبرى عقلى و ملكى روحانى ( كه ناظر بر حركات و اعمال و افعال و حافظ نظام آن‌ها باشد ) . « 1 » ديگر از طرق دلالت ، اين است كه حركات عناصر متفرق و پراكنده به سوى يكديگر و اجتماع آن‌ها با يكديگر و سپس استحاله و دگرگونى آن‌ها در كيفيات متضاد با هم به قصد حصول مزاجى متوسط و معتدل ما بين اضداد ، محتاج است به وجود قدرتى ما فوق طبيعت كه عناصر متضاد با هم را به اتصال و التيام با يكديگر مجبور سازد و آن‌ها را از تشتت و تفرقه و جدايى از يكديگر باز دارد و اين موجود مقتدر ، ناچار امرى است غير از وجود عناصر و غير از مزاج حاصل از اجتماع آن‌ها . پس اين موجود ، از نظر شخص مولود حاصل از عناصر ، نفسى است كه به وى تعلق يافته و حافظ شخص او است . و نفس ، خود نيز محتاج به موجودى است اعلى و اشرف از خويش ؛ و نيز اين امر از نظر نوع جسم مولود ، موجودى است عقلانى الوجود به نام « رب النوع » كه توجه و عنايت به نوع دارد .\r\nديگرى از طرق دلالت ، اين است كه براى هر حركتى بالطبع ، غايتى است و براى هر غايتى ، غايت ديگرى است تا آن‌كه بالأخره منتهى گردد ، به وجود غايتى عقلانى . زيرا در هر موجود ناقصى دو نيروى غريزى است به نام عشق و شوق كه خداى بزرگ در نهاد وى قرار داده تا با نيروى عشق كمال نخستين را حفظ كند و با نيروى دوم كمال دومين را طلب كند . تا بدين وسيله يعنى به وسيلهء درخواست و تقاضاى سافل از عالى و توجه و عنايت و فيض بخشى عالى به سافل ، نظام عالم وجود مرتب و منظم گردد . همان‌طور كه خداى متعال در آيهء شريفهء  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  ( پروردگار ماست كه داد به هر چيزى آفرينش آن را - سورهء طه ، آيهء 50 ) بدين مطلب اشاره فرموده و ما نيز همين طرق شريف و وثيق را به قصد دخول به مقصود و اثبات وجود غايات عقليهء علويه براى حركات طبيعيه و نفسانيه پيموديم ( و از همين طرق ، وجود غايات عقليه و موجودات عقلانى الوجود را در نظام علوى ثابت نموديم ) .\r\n\r\n\r\n","description":"","footnote":"\r\n( 1 ) ترجمهء شواهد ، ص 165 .\r\n","page_name":" 201 ","page_number":201},
  {"content":"\r\n\r\nتفريع عرشى پس كليهء حركات طبيعيه و نياتيه و حيوانيه همگى منتهى مىگردد به خير اقصى يعنى خير نهايى كه ذات مقدس بارى و غايت و هدف اصلى از خلقت زمين و آسمان و فرمانروايى است .\r\n\r\nحركت قسرى -\r\nحركت قسرى عبارت از حركتى است كه عامل و سبب محركهء آن در داخل متحرك نباشد و با قوه قهريه متحرك بر خلاف ميل طبيعى حركت كند مانند حركت سنگ به سوى بالا كه هر گاه قسر زايل شد بازگشت به طبع كند .\r\n\r\nفى تحقيق مبدأ الحركة القسرية\r\nأصح المذاهب فيه أن يكون ذلك هو الطبيعة الّتي في المقسور بسبب تغييرها الحاصل لها بفعل القاسر و إعداده ، و أما الّذي دل عليه ظاهر كلام الشيخ من أنّ المبدء هو الميل المستفاد من المحرك الخارج ، ففيه إنّ نفس المدافعة لا يكفي في الحركة القسرية ، أما الّتي حصلت من القاسر فغير باقية ، و أما الّتي تحصل شيئا فشيئا من الطبيعة فيرجع إلى أنّ المبدأ في الطبيعة فالطبيعة في إعطاء الميول الطبيعية الملائمة ، و هذا كالمرض و الحرارة الغريبة الّتي يفيدها طبيعة المريض لخروجها عن مجراها الأصلي حتى يعود إلى حال الصحة فيفيد ما كان ملائما لها و كالشكل المضرّس فيفيده الطبيعة لخروجها بالقسر عمّا اقتضتها من الاستدارة إلّا أنها لا تعود إليها لوجود اليبوسة الطبيعية الّتي شأنها حفظ الشكل مطلقا فلا منافاة كما بين في موضعه ، و لهذا ذكر الشيخ لو لا مصادمات الهواء المخروق حتى يضعف الميل و إلّا لا يعود المرمي إلّا بعد مصاكة سطح الفلك . « 1 »\r\n\r\nحركت قطعى -\r\nملا صدرا گويد ابن سينا گفته است حركت نام براى دو معنى است : الف - امر متصّل معقول متحرك از مبدأ تا منتهى و اين معنى در خارج وجود ندارد . منظور اين است آن امر متصّل بين مبدأ و منتهى از حركت نمىتواند وجود داشته باشد ، آن‌چه وجود دارد ، اجزاى خارجى حركت است ، كه هر جزيى به تدريج در خارج وجود پيدا مىكند . و جزء قبل را معدوم مىكند ، شرط وجود هر جزيى عدم جزء قبل است ، به هر حال امر متّصل بين مبدأ و منتهى از حركت يك فرض عقلى است آن‌چه وجود عينى دارد هر جزيى از اجزاى حركت است آن هم به اين صورت كه جزيى موجود مىشود و جزيى معدوم مىشود و دقيق‌تر جزيى معدوم مىشود و جزيى موجود مىشود . صورتى از كون و وجود متحرك در مكان اول در خيال ترسيم مىشود . « 2 » و قبل از زوال آن صورت از خيال صورت وجود آن در مكان دوم در خيال ترسيم مىشود . بنابراين هر دو صورت در خيال جمع مىشود و ذهن شعور به اين معنى مىيابد كه هر دو صورت يكى است .\r\n2 - حركت توسطى و آن امر موجود در خارج است و آن وجود متحرك است بين مبدأ و منتهى به نحوى كه هر حدى كه فرض شود در وسط قبل و بعد آن در آن جا نخواهد بود و به عبارت ديگر در هر آنى كه فرض شود در حدّى از حدود متوسط بين مبدأ و منتهى است نه قبل آن و نه بعد آن در آن نيست . اين معنى را حركت\r\n\r\n\r\n","description":"","footnote":"\r\n( 1 ) اسفار ، ج 3 ، ص 217 .\r\n( 2 ) همان ، ج 2 ، سفر 1 ، صص 25 - 32 .\r\n","page_name":" 202 ","page_number":202},
  {"content":"\r\n\r\nتوسطيه نام نهاده‌اند و اجزاى متدرج آن در خارج موجود مىشود به معنى كه در تعريف آن گفته شد . ملا صدرا نظر شيخ الرئيس را در عدم وجود خارجى حركت به معنى قطع را قبول ندارد و گويد : هر ماهيتى را نحوهء خاصى است از وجود و اين‌كه گوييم فلان امر وجود در اعيان دارد ، به اين معنى است كه حد و تعريف آن با اعيان منطبق است . چنان‌كه خود شيخ در بيان معنى كون در اعيان گويد معنى موجود بودن در خارج اين است كه حدّ و تعريف آن بر اشيا كثيرهء خارجى صدق مىكند و معنى موجوديت شىء همين است و ازين قبيل است ماهيت حركت ، زمان ، قوت‌ها ، استعدادها و غيره .\r\n\r\nحركت مستدير -\r\nيعنى حركت دورانى كه ويژه حركت افلاك است .\r\nملا صدرا در شواهد الربوبيه در باب حركت مستديره گويد :\r\nاشراق دهم : در بيان اين‌كه حركت مستدير ، بالطبع متقدم بر كليه حركات است و نيز جسم متحرك به حركت مستدير ، بالطبع متقدم بر كليهء اشياء است و اين‌كه هيچ موجودى بر حركت مستدير و زمان تقدم نمىيابد مگر ذات واجب الوجود اما علت اين‌كه حركت مستدير ، متقدم بر ساير حركات است ، اين است كه حركت در كم خالى از حركت در مكان نيست .\r\n( زيرا نمو و ذبول جسم در نتيجهء حركت اجزاى جسم در مكان است ) بنابر اين هر جسمى كه نمو مىكند ناچار اجزايى به نام مواد تغذيه ، از خارج به درون آن جسم حركت مىكند و هر جسمى كه در معرض ذبول قرار مىگيرد ، ناچار اجزايى از آن جسم جدا گشته و به خارج جسم حركت مىكند ( پس بالنتيجه حركت كميّه نيازمند به حركت مكانيه بوده ، و حركت مكانيه بالطبع متقدم بر حركت كميه خواهد بود ) . ولى حركت مكانيه و حركت وضيعه از حركت كميه خالىاند و نيازى به وى ندارند و نيز تخلخل و تكاثف ( كه دو نوع از حركت كميه‌اند ) هيچ‌گاه خالى از استحاله نيستند و استحاله ( كه عبارت است از حركت در كيفيت ) يك امر دايمى و هميشگى نيست و چون امرى است حادث ، لذا ناچار نيازمند به وجود علتى است حادث كه موجب احاله و دگرگونى در جسم باشد . مانند آتش كه به علت نزديك شدن وى به طرف آب و يا به علت نزديك شدن آب به طرف وى ، موجب احاله و دگرگونى آب گردد ( و آب را از سردى به گرمى سوق دهد و در حقيقت ، علت وقوع استحاله در آب گردد ) بعد از اين‌كه آب از آتش و آتش نيز از آب دور بودند . « 1 » ( پس معلوم شد كه حركت كيفيه نيز محتاج به حركت اينيه است ) و بنابر اين ثابت شد كه حركت اينيه يعنى حركت مكانيه ، بالطبع مقدم بر حركت كميه و حركت كيفيه است . لكن حركت مكانيه نيز بر دو قسم است يكى حركت مكانيهء مستقيم كه متصل و دائمى نيست و بالأخره منقطع و به جايى منتهى مىگردد كه غايت و نهايت او است . ديگرى حركت مكانيه مستدير كه دائمى و متصل است . پس بدين علت و سبب ، حركت مستدير ، از ساير حركات ، مستغنى و بىنياز است و بالعكس ساير حركات از حركت مستدير مستغنى و بىنياز نخواهد بود .\r\nپس حركت مستدير بالطبع ، هم اقدم از ساير حركات و هم اتمّ از كليهء حركات است . زيرا\r\n\r\n\r\n","description":"","footnote":"\r\n( 1 ) ترجمهء شواهد ، صص 169 - 170 .\r\n","page_name":" 203 ","page_number":203},
  {"content":"\r\n\r\nحركت مستدير حركتى است تام و كامل كه قابل نقصان و زيادت و شدت و ضعف نيست ( بر خلاف حركت مستقيم كه قابل نقصان و زيادت و بطوء و سرعت و ضعف و شدت است ) چنان‌كه مىبينيم كه طبيعت ( جسمى كه از حيّز غير طبيعى خود خارج شده و به جانب حيز طبيعى خود حركت مىكند ) در آخر كار هر اندازه به حيز طبيعى خود نزديك‌تر مىشود سرعت او شدت مىيابد . و نيز مىبينيم كه جسم در حركت قسريه ، هر اندازه كه از قاسر دور تر مىشود حركت او ضعيف‌تر مىگردد . پس حركت دوريه حركتى است تام ، و تام ، اشرف از ناقص است . پس حركت دوريه ، اشرف از ساير اقسام حركات است . ( و از اين جا كاملا معلوم مىشود كه در نظام آفرينش ، وجود جسمى كروى الشكل كه داراى مبدأ حركت مستدير است لازم و ضرورى است ) و به حكم ضرورت و لزوم ، وجود اين جسم متحرك به حركت دوريهء نهايى ، مقدم بر ساير اجرام و اشرف از كليهء اجسام و اجرام موجود در عالم است و اين ، جسمى است كروى الشكل كه به وسيلهء وى جهات و حدود حركات طبيعيهء مستقيم تحديد و تعيين مىگردد . ( زيرا حركت مستقيم يا به جانب فوق است و يا به جانب تحت و فوق و تحت كه دو جهت مختلف براى حركات مستقيم‌اند به وسيلهء همين جسم محيط تعيين مىگردند و بدين جهت ، حكما اين جسم را محدد الجهات ناميده‌اند ) و زمان ، مقدار همين حركت است زيرا اين حركت يعنى حركت مستدير ، مقدم بر كليهء حركات است ، به خصوص حركتى كه متعلق است به جسم اقصى و اعلى يعنى جسم محيط . زيرا حركت جسم محيط ، سريع‌ترين و وسيع‌ترين كليهء حركات مستدير است .\r\n\r\nحركت مستقيم -\r\nحركت مستدير .\r\nصدرا گويد اقدم و اشرف و اتم حركات مستديره است :\r\nإما أنها أقدم الحركات فلأنّ الحركة في الكم مثل النموّ و الذبول يفتقر إلى حركات مكانية إذ لا بد للنامي و الذابل من وارد يتحرك اليه أو خارج يتحرّك منه ، و هي و الوضعية تستغنيان عن الكمية ، و التخلخل و التكاثف أيضا لا يخلو عن حركة كيفية و هي الاستحالة بتحليل مسخّن أو تجميد مبرّد و الاستحالة لا تكون دائمة فلا بدلها من علة محيلة حادثة مثل نار تحيل الماء بأن تقرب منه أو يقرب هو منها بعد أن لم يكن فالحركة المكانية أقدم من الكمية و الكيفية لكنّ المكانية إما مستقيما أو منعطفة أو راجعة ، و المستقيمات لا تدوم على اتصالها لتناهي الأبعاد المكانية كلّها و الأخيرتان غير متصلين لتخلل السكون بين كل حرّكتين متخالفتين جهة ، و السكون لا يكون إلّا في الزمان لأنه قوة الحركات كما مرّ - و قوة الشيء لابد و ان تكون متقدمة عليه زمانا - و الزمان يفتقر إلى حركة حافظة له و هو لا ينحفظ بحركة متصرمة بل بما يقبل الدوام التجدّدى الاتصالي ، و الّتي تقبل هذا الدوام هي المستديرة الّتي يجوز اتصالها دائما فهى غنية عن سائر الحركات العرضية و هي لا تسغني عن المستديرة فهى أقدم الحركات . و أمّا إنّ المستديرة أدومها فلما مر إنّ غيرها منقطعة إلى سكون لأنه عدمها و هو لكونه عدما خاصّا يصحبه قوة أو ملكة . « 1 »\r\n\r\nحروف عاليات -\r\nملا صدرا جواهر عقليه را\r\n\r\n\r\n","description":"","footnote":"\r\n( 1 ) اسفار ، ج 3 ، ص 214 .\r\n","page_name":" 204 ","page_number":204},
  {"content":"\r\n\r\nحروف عاليات ناميده است . « 1 »\r\n\r\nحروف مصوته -\r\nحركات سه گانه ( زير ، زبر و پيش ) كه در حروف ( الفبا ) هست مصوّته مقصوره نامند و الف و واو و ياء را اگر ساكن باشند و متولد از حركات ياد شده باشد يعنى الف از فتحه و ياء از كسره و واو از ضمّه ، مصوتهء محدود نامند و در عربيت حروف « مدولين نامند » زيرا از كشش حركات درست مىشوند ، به جز مصوّته حروف ديگر را صامت نامند كه در آن واو و ياى متحرك و يا ساكنى كه قبل از واو ضمه و قبل از ياء كسره نباشد مندرج در صامته‌اند و الف همواره مصوته است و اطلاق الف بر همزه به اشتراك اسمى است . « 2 » مراد از حركت و سكون در اين‌جا آن‌چه از خواص اجسام است نمىباشد و بلكه حركت در اين‌جا عبارت است از كيفيت حاصلهء دو حرف صامت از راه « امالهء » مخرج حرفى به مخرج حرفى ديگر است ، اماله مخرج حرفى به طرف مخرج يكى از مدّات مثلا امالهء حرف الف به فتح و يا فتحه به الف ، يا به كسره و كسره به يا ، واو به ضمه و ضمه به واو .\r\nترديدى نيست كه ابتدا به مصوّت ممتنع است .\r\nحروف به اعتبار ديگر تقسيم مىشوند به :\r\nحروف « آنى » و حروف « زمانى » زيرا اگر امكان مدّ داشته باشند مانند « فا » زمانى است و اگر نداشته باشند مانند « طا » پس آنى است . پاره‌اى از حروف آنى شبيه به حروف زمانىاند مانند : حا و فا ، حروف صامته و مصوته مقصور را « مقطع مقصور » و با مصوت ممدود « مقطع ممدود » نامند . اول مانند « ل » و دوم مانند « لا - لو - لى »\r\n\r\nحروف مقطعه قرآنى -\r\nملا صدرا مىگويد : معنى حروف جمل ، همان حروف مقطع قرآنى و كلمات تامات مفرده و بعد از آن كلمات مركبه فرقانيه است ، زيرا عنايت ربانى هنگامى كه به تربيت اطفال ارواح عاليه تعلق گرفت روزى آن‌ها را از پستان ملكوت مقرر فرمود و از لطف و لطايف رحمت و رضوان خود غذاهاى لطيف روحانى در كسوت حروف مفرد بر طريق رمز و اشاره چشانيد و به طريق رمز و اشاره به مقاصد اهل بشارت ايما نمود كه بيگانگان بر آن مطلع نشوند و كسانى كه اهل وصول به عالم اسرار و معدن انوار نباشند از آن بهره‌اى نبرند ازين رو خداوند نخست در الواح ارواح آن‌ها حروف مجمل و مقطعات مفرده نوشت شايد كه آنان متذكر شوند و اين‌ها حروف عاليات است كه در سطور سافلات آمده است . اين حروف مقطعه در عالم سرّ و خفى حروف مجمل و حروف جمل ناميده مىشود . « 3 » و در آن عالم حرف متصل ، منفعل و منفصل مجمل و متصّل شود زيرا آن عالم يوم فصل و تميز است كه فرمود  « لِيَمِيزَ اللَّهُ الْخَبِيثَ مِنَ الطَّيِّبِ »  و نيز روز جمع است كه فرمود  « هذا يَوْمُ الْفَصْلِ جَمَعْناكُمْ وَ الْأَوَّلِينَ . » \r\n\r\nحريت -\r\nحريت يعنى آزادى در مقابل عبوديت يعنى بندگى . صدرا از قول ارسطو نقل كرده است كه حريت عبارت از ملكه‌اى است نفسانى كه نگهبان نفس است به نحو حراست جوهرى نه صناعى و كسى كه قواى عقلى او قوىتر باشد حريّت او زيادتر است و بالعكس\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 4 - 5 ، 11 ، 16 ، 32 ، 42 .\r\n( 2 ) همان ، ج 2 ، سفر 2 ، ص 101 .\r\n( 3 ) همان ، سفر 3 ، ص 41 .\r\n","page_name":" 205 ","page_number":205},
  {"content":"\r\n\r\nكسى كه قواى عقلى او كم‌تر باشد بردهء شهوات و اميال نفسانى خود مىشود . « 1 »\r\n\r\nحزن -\r\nحزن يكى از كيفيات نفسانى است كه از تبعات آن حركت روح است به درون به نحو تدريج . « 2 »\r\n\r\nحس مشترك -\r\nحس مشترك را نبطاسيا گويند يعنى لوح نفس و آن عبارت از قوتى است مودع در مقدم دماغ . صدرا گويد : حس مشترك عبارت از قوت نفسانيه است كه استعداد حصول آن در مقدم دماغ است و بلكه در روح مصوب در آن است كه صور محسوسات ظاهرى ابتدا همه بدان رسد و نسبت ساير حواس بدان مانند جاسوسان‌اند كه اخبار نواحى را به وزير ملك مىرسانند و بالجله حس مشترك مجمع فرآورده‌هاى تمام حواس ظاهرى است و مخزن آن‌ها است . « 3 »\r\n\r\nحساب -\r\nيكى از مسائل كلامى بحث در حساب است اين اصطلاح مأخوذ از قرآن مجيد است . ملا صدرا در شواهد الربوبيه مسألهء حساب و ميزان را بدين‌سان بررسى كرده است .\r\n\r\nحساب و ميزان -\r\nاشراق دهم : در بيان حساب و ميزان .\r\nشايد شما از مجموع اصولى كه كرارا بيان كرديم ، بدين نكته آگاه شده‌ايد كه هر فرد مكلفى در روز قيامت حاصل اعمال پراكندهء نيك و بد خويش را خواهد ديد ، و به جمع اعداد كوچك و بزرگ اعمال و افعال خود ، در كتاب نفس و دفتر ذات خويش خواهد واقف گرديد ، كتابى كه خداى متعال در توصيف آن مىفرمايد  « لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً »  ( سورهء كهف ، آيهء 50 ) و حساب عبارت است از حاصل جمع مقادير و اعداد اعمال پراكنده و نشان دادن مبلغ و شماره و اندازه آن‌ها و در قدرت خدا است كه به مضمون آيهء شريفهء  « وَ هُوَ أَسْرَعُ الْحاسِبِينَ »  ( سورهء انعام ، آيهء 62 ) در يك لحظه ، حاصل حسنات و سيئات بندگان را در نظرشان آشكار كند ، و هر فردى مقدار عمل خويش را با معيار صحيح و درستى به نام « ميزان » بشناسد ؛ هر چند ميزان و وسيلهء سنجش علوم و ميزان و وسيلهء سنجش اعمال و افعال ، در ذات و ماهيت ، مساوى و شبيه ميزان سنجش اجرام و اثقال نيست ( زيرا ميزان علوم قوانينى است بر اساس دليل و برهان متكى بر اصول مسلمه و ميزان اعمال ، صور موجود در نفس است و ميزان اجرام و اثقال ، ترازو نظاير او است ) همان‌طور كه ميزان فلسفه يعنى علم منطق در ذات و ماهيت مساوى ميزان سنجش ارتفاعات و اوقات به نام اسطرلاب و يا ميزان تعيين دواير و قوس‌هاى مختلف به نام پرگار و يا ميزان سنجش استقامت و راستى ستون‌ها به نام شاغول و يا ميزان خطوط به نام مسطر ( خط كش ) و يا ساير موازين از قبيل عروض براى شعر و حس و خيال براى مدركات حسى و خيالى و عقل كامل براى كليهء مدركات نيستند و خلاصه اين‌كه ميزان هر چيزى از جنس همان چيز و مناسب با او خواهد بود . « 4 »\r\n\r\nحشر -\r\nيكى از مسائل مورد بحث و اختلاف متكلمان و فلاسفه بحث در حشر است كه در باب معاد نيز در اين مورد بحث خواهد\r\n\r\n\r\n","description":"","footnote":"\r\n( 1 ) اسفار ، ج 9 ، ص 88 .\r\n( 2 ) همان ، ج 4 ، ص 149 .\r\n( 3 ) همان ، ج 1 ، سفر 4 ، صص 205 - 207 .\r\n( 4 ) ترجمه شواهد ، ص 414 و اسفار ، ج 2 ، سفر 4 ، ص 296 .\r\n","page_name":" 206 ","page_number":206},
  {"content":"\r\n\r\nشد .\r\nملا صدرا در شواهد الربوبيه گويد :\r\nاشراق ششم : در بيان حشر قبل از اين گفتيم كه انسان بر حسب فطرت هيولانى ؟ ؟ ؟ و نشأهء حسى و سازمان جسمانى نوع واحدى است ( و از اين حيث هيچ تفاوتى ما بين افراد انسان نيست ) و اما همين انسان بر حسب آن‌چه كه نفس وى بدان صورت مىگيرد و جوهر عقل منفعل وى بدان قوام پيدا مىكند و در علوم و كمالات و ملكات نفسانى از قوه به فعل مىگرايد بدين اعتبار به انواع گوناگون منقسم مىگردد و بدان گونه كه نفس وى صورت گرفته است در روز قيامت محشور خواهد شد . پس حشر خلايق بر حسب اعمال و ملكات‌شان به اشكال و انحاى مختلفى خواهد بود . مثلا حشر براى جمعى از افراد انسان بر سبيل وفد ( بفتح واو و سكون فاء يعنى حضور در محفل انس ، حضورى مقرون به دعوت و تكريم ) است چنان‌كه آيهء شريفهء  « يَوْمَ نَحْشُرُ الْمُتَّقِينَ إِلَى الرَّحْمنِ وَفْداً »  ( سورهء مريم ، آيهء 86 ) ناظر به اين است و براى گروهى بر سبيل ورد ( به كسر واو به معنى حضور مجرم در محضر حاكم ) است چنان‌كه آيهء كريمهء  « وَ نَسُوقُ الْمُجْرِمِينَ إِلى جَهَنَّمَ وِرْداً »  ( سورهء مريم ، آيهء 87 ) مشعر به آن است و براى گروهى با بدنى تاريك و سياه و صورتى مكدر و كبود خواهد بود چنان‌كه آيهء كريمهء  « وَ نَحْشُرُ الْمُجْرِمِينَ يَوْمَئِذٍ زُرْقاً »  ( سورهء طه ، آيهء 102 ) بدان تصريح مىكند و براى گروهى ديگر از تبه‌كاران ( با چشمانى كور و نابينا خواهد بود .\r\nچنان‌كه آيهء شريفهء  « وَ نَحْشُرُهُ يَوْمَ الْقِيامَةِ أَعْمى »  ( سورهء طه ، آيهء 124 ) بيان مىكند و براى گروهى ديگر ( با دست‌هاى بسته و زنجيرهاى گرانى كه بر گردن آن‌ها نهاده‌اند خواهد بود ) چنان‌كه آيهء كريمهء   « إِذِ الْأَغْلالُ فِي أَعْناقِهِمْ وَ السَّلاسِلُ يُسْحَبُونَ . فِي الْحَمِيمِ ثُمَّ فِي النَّارِ يُسْجَرُونَ   ( هنگامى كه غل بر گردن و زنجير بر پا دارند و به جهنم كشيده مىشوند و در آتش مىسوزند - سورهء غافر ، آيات 72 - 73 ) دال بر آن است . « 1 » و خلاصه اين‌كه حشر هر كسى در سراى آخرت بدان چيزى است كه غايت سعى و كوشش و عمل او و مورد محبت و علاقهء او بوده است . حتى اين‌كه هر گاه يكى از شما سنگى را دوست مىداشته با همان سنگ محشور خواهد شد . زيرا تكرار اعمال ( نيك يا بد ) موجب حدوث ملكاتى در نفس مىگردد . پس هر ملكه‌اى از ملكات كه در دار دنيا بر نفس غالب گردد ، در آخرت بدان صورتى كه مناسب با او است ، متمثل مىگردد . چنان‌كه در قرآن كريم مىگويد  « كُلٌّ يَعْمَلُ عَلى شاكِلَتِهِ »  ( هر كسى بر خلقت خود مىتند - سورهء إسراء ، آيهء 84 ) و شكى نيست در اين‌كه اعمال و افعال شقاوت پيشگانى كه به دنيا اقبال نموده و به آخرت و مقامات آن پشت كرده‌اند ، همگى بر حسب همت‌هاى قاصر و نظرات كوتاه و فرو رفته در برازخ و مراتع حيوانيت و تعلق خاص به لذات و شهوات دنيويه است ، و اين‌كه تصورات آنان مقصور و منحصر در تحصيل اغراض و اميال بهيميه و سبعيه‌اى است كه بر نفوس آنان غلبه كرده‌است . پس ناچار در روز قيامت به صورت حيواناتى كه مناسب با ملكات و تصورات نفسانى آن‌ها است محشور خواهند شد ، همان‌طور كه در آيهء شريفهء  « إِذَا الْوُحُوشُ \r\n\r\n\r\n","description":"","footnote":"\r\n( 1 ) ترجمهء شواهد ، صص 461 - 462 .\r\n","page_name":" 207 ","page_number":207},
  {"content":"\r\n\r\n حُشِرَتْ »  سورهء تكوير ، آيهء 5 ) به اين نكته اشاره شده است و در حديث شريف\r\n« يُحْشَرُ بعض الناس على صورة تحسن عندها القردة و الخنازير »\r\n( بعضى از مردم به صورتى محشور مىگردند كه در مقايسهء با آن‌ها ميمون و خوك زيبا هستند ) به اين مطلب تصريح گرديده است .\r\nاشراق نهم : در بيان حشر بقيهء حيوانات قبلا بدين نكته اشاره كرديم كه از براى هر موجودى حشرى است و بازگشتى به جهان ديگرى . و گفتيم كه حشر هر چيزى و بازگشت آن به همان جايى است كه از آن جا آمده است .\r\nپس هر كس دانست كه از كجا آمده خواهد دانست كه به كجا خواهد رفت . پس حشر اجساد به سوى اجساد است و حشر نفوس به سوى نفوس .\r\nما بين حكما در مورد حشر نفوس حيوانات در عالم آخرت اختلاف است و روايات و احاديث صادر در اين باب نيز مختلف و متفاوتند . به عقيدهء ما حق در اين مطلب اين است كه قابل به تفصيل بشويم . بدين معنى كه اگر در بعضى از حيوانات درجه و مرتبه‌اى ما فوق درجهء نفوس حساسه وجود داشته باشد ، كه آن درجه عبارت است از درجهء نفوس متخيل بالفعل ، يعنى نفسى كه مىتواند متصورات خويش را به خاطر بياورد ، بعيد نيست كه دربارهء اين نفوس معتقد بشويم به اين‌كه آن‌ها به سوى بعضى از برازخ ، حشر و ارتقا يابند . و اما حشر نفوس حساسه يعنى نفوسى كه فقط داراى مرتبهء احساس‌اند نه مرتبهء تخيل ، عينا مانند حشر قواى نفسانيه است ، زيرا حشر آن قوا در سراى آخرت به سوى رب النوع خويش و فرمانفرماى لشكريان خويش است كه مقصود نفس است . همانطور كه فيلسوف اول يعنى ارسطو در كتاب اثولوجيا بيان كرده است . و همچنين است نفوس نباتيه هنگامى كه از درختها قطع علاقه كنند .\r\nهمان‌طور كه در مباحث مربوط به صور مفارقه و حشر مقلدين و پيروان بدان جا كه پيشوايان آنان و مجتهدين محشور مىگردند به تفصيل بيان گرديد . نظير حشر قواى نفسانيه نفس ناطقه به سوى همان نفس ناطقه . و بدين نكته و نظير آن در آيهء شريفهء  « وَ حُشِرَ لِسُلَيْمانَ جُنُودُهُ مِنَ الْجِنِّ وَ الْإِنْسِ وَ الطَّيْرِ فَهُمْ يُوزَعُونَ »  ( و لشكر سليمان از جن و انس و طير نزد او محشور شدند و فرا يكديگر آمدند - سورهء نمل ، آيهء 17 ) اشاره شده است . و نيز آيهء شريفهء  « وَ الطَّيْرَ مَحْشُورَةً كُلٌّ لَهُ أَوَّابٌ »  ( و طير را مسخر گردانده كه با داود تسبيح مىگفتند و همه بازگردنده به سوى خداوند بودند - سورهء ص . آيهء 19 ) ناظر بر اين نكته است .\r\n\r\nحصص وجود -\r\nاين اصطلاح را ملا صدرا در بحث از وجود و اقسام آن به كار برده‌اند و منظور از حصه و حصص افراد و فرد مقيد است و مثلا حصه در كلى و كليات همان افراد مقيد به كلىاند يا كلى مقيد به فرد ، مفهوم وجود مقيد به فرد حصه است و بالجمله حصه عبارت از طبيعت مقيد به قيد شخص است بنابر اين‌كه قيد خارج و اضافه داخل باشد . « 1 » در جاى ديگر ملا صدرا گويد :\r\nحصص وجود عبارت از وجودات خاصّهء مضاف به وجود مطلق است به نحوى كه اضافه داخل و مضاف اليه خارج باشد .\r\nصدرا گويد : وجود انتسابى مطلق مقول به\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 134 .\r\n","page_name":" 208 ","page_number":208},
  {"content":"\r\n\r\nتشكيك است بنابر مشهور و او را حصص مختلفه‌اى است به كمال و نقص و اكمل آن حصص حصه‌اى است كه عين وجود حقيقى است و باقى حصص متنازل‌اند در مراتب كمال ، مراد صدرا از حصص در اين‌جا وجودات خاصه است و الا حصص به معناى مشهور نزد صدرا مانند مفهوم عام اعتبارى وجود از امور زايده‌اى بر وجودند و از اعتبارات عقلىاند و آن چه متحقق است وجودات خاصه است .\r\n\r\nحصول -\r\n( ف ) . وجود . حاصل شدن .\r\nدر مقام تعريف وجود فلاسفه گويند حصول مساوى با وجود است . و در تعريف وجود از كلمات حصول و ثبوت نتوان استفاده كرد چون تعريف شىء به نفسه بود ، حصول در ذهن . يعنى وجود ذهنى ، حصول در عين يعنى وجود خارجى . مراتب حصول يعنى مراتب وجود . وجود .\r\n\r\nحفظ -\r\nصدرا در مقام بيان معنى حفظ گويد هر گاه صورت‌هايى در عقل حاصل شوند و متأكد گردند و مستحكم شوند به نحوى كه اگر زائل شوند قوت عاقله را امكان استرجاع آن‌ها باشد اين حالت را حفظ نامند و نسبت حفظ به ادراك نسبت فعل است به قبول و مبدأ حفظ مغاير مبدأ قبول است . « 1 » حافظ .\r\n\r\nحق -\r\nكلمهء حق به معنى وجوب و لزوم ، شايسته ، ثبوت ، گفتار درست ، ضد باطل ، يقين ، عدل ، موجود ، حظ ، مال و ملك ، دورانديشى ، موت و غيره آمده است و به معناى قضيه‌اى كه مطابق با واقع و نفس الامر است و وجود در عين و دائم و وجود واجب را نيز اراده كرده‌اند و بالجمله گاه وجود در اعيان است به طور مطلق و گاه وجود دائم است و گاه واجب لذاته است و گاه حال قول و عقد است از جهت مطابقت با واقع در اعيان .\r\nمراد از حق اول ذات احديت است كه اشراقيان نور الانوار و صوفيه حقيقة الحقايق گويند . « 2 » مراد از حق مخلوق وجود منبسط است كه نفس رحمانى هم گويند .\r\nحقيقت هر چيزى عبارت از وجود او است كه به واسطهء آن وجود آثار خاص و لوازم آن بر آن مترتب مىشود ، و وجود احق اشياء است كه صاحب حقيقت باشد زيرا غير از وجود به واسطهء وجود ذا حقيقت مىشود .\r\nمراد از حقيقت وجود در كلمات صدرا امرى است كه مشوب با ماهيت و عدم نيست و محدود به حدى نيست و آن واجب الوجود است .\r\nموجود از نظر صدرا يا حقيقت وجود است كه وجود صرف است و يا موجودات خاصه است كه قسم اول واجب است و قسم دوم ممكن . « 3 »\r\n\r\nحقايق عقيله -\r\nعالم عقول ، مدركات عقليه . « 4 »\r\n\r\nحقد -\r\nحقد يكى از كيفيات نفسانيه است و آن عبارت از كيفيتى است كه در موقع غضب پديد مىآيد و در موقع انتقام از خصم كه نه در نهايت دشوارى باشد و نه در نهايت سهولت\r\n\r\n\r\n","description":"","footnote":"\r\n( 1 ) اسفار ، ج 8 ، ص 218 .\r\n( 2 ) همان ، ج 1 ، صص 89 و ج 3 ، ص 257 و ج 6 ، صص 2 - 3 .\r\n( 3 ) مشاعر ، صص 10 - 12 .\r\n( 4 ) اسفار ، ج 1 ، سفر 1 ، ص 300 .\r\n","page_name":" 209 ","page_number":209},
  {"content":"\r\n\r\nزيرا اگر انتقام براى او سهل باشد در صدد انتقام گرفتن برآيد و نفس او همواره در حركت است جهت انتقام و حقدى حاصل نمىشود و اگر در نهايت دشوارى باشد به طور كلى صورت انتقام از نفس او زايل و در نتيجه موردى براى حقد باقى نمىماند و يأس و نااميدى از انتقام جاى حقد را مىگيرد . « 1 »\r\n\r\nحقيقة الحقايق -\r\nملا صدرا مىگويد وجود منبسط را عما ، مرتبة الجمع و حقيقة الحقايق و حضرت احديت جمع نامند . « 2 »\r\n\r\nحكماى ثمانيه -\r\nدر كلمات ملا صدرا مكرر بحث از حكماى هشت‌گانه است و بر خلاف مشهور كه حكماى سبعه گويند ملا صدرا حكماى ثمانيه گويد كه آن‌ها را اساطين حكمت ناميده است و اغلب به سخنان آنان استناد كرده است .\r\nحكماى ثمانيه كه صدرا از آن‌ها نام مىبرد پنج نفر از حكماى يونان و سه نفر از حكماى ملطيه‌اند .\r\nسه نفر حكيم كه اهل ملطيه‌اند عبارت‌اند از ثالس انكسا كورس و انكسيمانس و پنج حكيم يونانى عبارتند از انباذقلس ، فيثاغورس ، سقراط ، افلاطون و ارسطو . « 3 »\r\n\r\nحكماى الهيين -\r\nمؤمن حقيقى كسى است كه از جمله حكماى الهى و اولياى ربانيان باشد . « 4 »\r\n\r\nحكمت -\r\nكلمهء حكمت داراى معانى چند و اطلاقاتى متعدد است از اين قرار - عدل ، علم ، حلم ، فلسفه ، كلام موافق حق ، صواب امر و سداد آن ، حكيم يعنى صاحب الحكمة ، علم خوب و عمل صالح ، نفس عمل - معرفة حقايق اشياء . انجام فعلى كه محمود باشد و اقتدا به خالق در عبادات به قدر طاقت . « 5 » و حكمت عبارت از افضل علم است به واسطهء افضل معلومات آن و احكم فعل است در مصنوعات . « 6 » حكمت معرفت وجود واجب است و علم تام است به احكام ربوبى و حقايق عالم .\r\nحكمت فعل محكم است و فعل محكم فعلى است كه به هر چيزى آن‌چه نياز است اعطا شود .\r\nحكمت علم به احوال موجودات خارجيه است بر آن ترتيب و نحو كه در واقع و نفس الامر موجودند در مبدأ و معاد گويد حكمت بر دو امر اطلاق مىشود يكى علم تصورى به تحقق ماهيات اشياء و تصديق به آن‌ها بر نحو يقين محض و ديگر فعل محكم به اين‌كه منظم و جامع تمام ما يحتاج اليه باشد . « 7 » حكمت اخلاقى يكى از كيفيات نفسانى است و از اقسام خلق است كه « فهى الخلق الذى يصدر عنه الافعال المتوسطة » كه متوسط بين جربزه و غباوت باشد و جربزه و غباوت باشد و جربزه و غباوت دو طرف افراط و تفريط حكمت‌اند و از رذايل اخلاقى مىباشند . « 8 » و آن حكمت يا غريزى است و يا اكتسابى\r\n\r\n\r\n","description":"","footnote":"\r\n( 1 ) اسفار ، ج 4 ، ص 151 .\r\n( 2 ) ايقاظ النائمين ، ص 9 .\r\n( 3 ) اسفار ، ج 2 ، سفر 2 ، ص 206 .\r\n( 4 ) تفسير سورهء جمعه ، ص 236 .\r\n( 5 ) اسفار ، ج 1 ، صص 2 ، 4 ، 13 ، 20 ، 22 ، 23 .\r\n( 6 ) همان ، صص 20 ، 333 .\r\n( 7 ) همان ، ج 2 ، ص 34 .\r\n( 8 ) همان ، ج 3 ، ص 514 .\r\n","page_name":" 210 ","page_number":210},
  {"content":"\r\n\r\nحكمت غريزى عبارت از بودن نفس است « صادقة الاراء » در قضايا و احكام و آن استعداد اول است براى حكمة مكتسبه و نفوس انسان‌ها در اين نوع حكمت متفاوتند .\r\nو حكيم كسى است كه عارف به حقايق باشد بر آن نحو كه هستند از احوال مبدأ و معاد و كيفيت صدور موجودات و كيفيت رجوع آن‌ها .\r\nحكمت برهانى كه حكمت عامه هم گويند مراد حكمت يونانى است و حكمتى است كه بر مبناى برهان و استدلال استوار است و آن را حكمت رسمى هم گويند در مقابل حكمت بحثى و حكمت خاص كه مخصوص اهل كشف و شهود و اشراق است . « 1 » در باب انطباق حكمت با شريعت عده‌اى از فلاسفه حكمت را عين شريعت مىدانند بر خلاف نظر فقها كه حكمت را مخالف شرع مىدانند .\r\nملا صدرا گويد حكمت مخالف شرايع حقهء الهيه نيست و بلكه مقصود از حكمت و شريعت هر دو يكى است كه همان شناخت خداوند و صفات و افعال او باشد و اين امر گاهى از راه وحى انجام مىشود و رسالت و نبوت و گاه به طريق سلوك و كسب كه حكمت و ولايت نامند كسانى حكمت را مخالف شريعت مىدانند كه به روح شريعت و حكمت واقف نمىباشند و قادر نمىباشند خطابات شرعى را با احكام عقلى و حكمى مقايسه كنند و نمىتوانند شريعت را بر حكمت و حكمت را بر شريعت عرضه دارند چرا كه چه بسا انسان‌هايى مىباشند كه در احكام شرع واردند و از حكمت بىخبرند و بالعكس ، كسانى كه مؤيد من عند اللَّه‌اند به هر دو قسمت واردند و خداوند هر دو بخش را نصيب آن‌ها كرده است . « 2 »\r\n\r\nحكمت ذايعه -\r\nاين اصطلاح را ملا صدرا در برابر حكمت متعاليه به كار برده است يعنى حكمت مشائى معمول « 3 » .\r\n\r\nحكمت عملى -\r\nحكمت عملى يكى از اقسام حكمت است و در مقابل حكمت نظرى است گاه از حكمت عملى نفس خلق و اخلاق اراده مىشود . و گاه علم به اخلاق اراده مىشود و بالجمله آن حكمت عملى كه قسيم حكمت نظرى است عبارت از علم به اخلاقيات است مطلقا ، حكمت عملى بر سه قسم است . تهذيب اخلاق ، تدبير نزل و سياست مدينه « 4 » حكمت عملى مبتنى بر اعمال و افعال است .\r\n\r\nحكمت متعاليه -\r\nاين اصطلاح را ملا صدرا به كار برده است ، قبل از ملا صدرا نيز در كتاب شرح اشارات خواجه طوسى به كار برده‌اند . ملا صدرا مكرر در مجلدات اسفار نامى از حكمت متعاليه برده و آن را در برابر حكمت ذايعه قرار داده است . « 5 » در وجه نام‌گذارى كتاب اسفار اربعه به حكمت متعاليه توجيهات بسيار شده است .\r\nپاره‌اى از دانشمندان گويند « 6 » بدان جهت ملا صدرا حكمت خود را متعاليه ناميده است كه\r\n\r\n\r\n","description":"","footnote":"\r\n( 1 ) اسفار ، ج 7 ، ص 40 و تعليقهء ملا صدرا بر حكمت اشراق ، ص 250 .\r\n( 2 ) همان ، ج 2 ، سفر 3 ، ص 327 .\r\n( 3 ) همان ، ج 1 ، سفر 1 ، ص 193 .\r\n( 4 ) همان ، سفر 2 ، ص 116 و تفسير سوره جمعه ، ص 210 .\r\n( 5 ) همان ، سفر 1 ، ص 330 و ج 1 ، سفر 3 ، ص 14 .\r\n( 6 ) دكتر مهدى حائرى ، مجلهء ايران شناسى . امريكا ، شماره 4 ، سال چهار ، سال 1371 ، ص 71 .\r\n","page_name":" 211 ","page_number":211},
  {"content":"\r\n\r\nبه زبانى بالاتر از زبان فلسفهء معمولى مشاء و اشراق سخن گفته است . وى تفوق و تعالى آن را به اين مىداند كه ملا صدرا بر خلاف فلاسفهء ديگر محور كل فلسفهء خود را بر وجود نهاده است كه وجود را اصيل مىداند و كليه مسائل فلسفهء الهى را با ديدگاه خاص خود در باب اصالت وجود و وحدت آن حل مىكند چنان كه خواهيم ديد كه از ديدگاه او همه چيز مراتب وجود است . اسماء اللَّه و صفات و افعال هم مراتبى از وجودند و پاره‌اى ديگر بر اساس جامعيّت فلسفهء ملا صدرا متعالى بودن را توجيه كرده‌اند . كه تلفيق بين مشاء و اشراق و آيات و روايات باشد .\r\nخود ملا صدرا در مواردى حكمت متعاليه را با بيانى تلويحى توجيه كرده است وى در باب معلول اول يا عقل اول و بيان ماهيت آن گويد :\r\nمعلول اول و هر معلولى عبارت از شؤونات نازله وجودند و وجودشان وابسته به وجود كامل فوق كمال است و اين امر و معنى « 1 » طبق روش حكمت متعاليه روشن است و اما بر اساس حكمت شايعه . . . و بنابر اين منظور از حكمت متعاليه حكمت وجودى است . در جاى ديگر « 2 » بيانى دارد كه اين معنى را افاده مىكند كه حكمت متعاليه لب و مغز عرفان است و آن شهود وجود است و در جايى ديگر « 3 » بيانى دارد كه مفيد اين معنى است كه حكمت متعاليه حكمتى است ايمانى و نه يونانى كه بازگشت آن به حكمت وجودى است .\r\nو انا قد قدمنا اليكم يا اخوانى فى الطريق ! من انوار الحكم و لطائف الكلم ، مبادى عقليات .\r\nو ضوابط كليات ، و قوانين ميزانية و احكاما ذهنية ، هى مقدمات ذوات فضائل جمّة ، و درجات للمسير الى اللَّه بقدم الفكر و الهمة ، و هى معارج للارتقاء الى معرفة الالهية ، و الاعتلاء الى شهود جمال الاحدية و صفاته الواجبية ، و مجاورة المقدسين و منادمة اهل الملكوت و العلّيين من مقاصد اصحاب الوحى و التنزيل ، و محكمات اسرار اهل التأويل الآخذين علومهم عن الملائكة المقربين و الحفظة الكرام الكاتبين .\r\nفان هذه المقاصد العلية الشريفة ابتداؤها ليس الّا من عند اللَّه ، حيث اودعها اولا فى القلم العظيم و اللوح الكريم . و قرأها من علمة بالقلم ، ما لم يكن يعلم و كلمه بكلماته ، و ألهمه محكم آياته ، و هداه بنوره ، فاصطفاه ، و جعله خليفة ؟ ؟ ؟ فى عالم ارضه ، ثم جعله اهلا لعالمه العلوى و خليفة لملكوته السماوى فهذا العلم يجعل الانسان ذاملك كبير لانه الاكسير الاعظم الموجب للغنى الكلى ، و السعادة الكبرى ، و البقاء على افصل الاحوال ، و التشبه بالخير الاقصى ، و التخلق باخلاق اللَّه ( تعالى ) و لذلك ورد فى بعض الصحف المنزلة من الكتب السماوية ، أنه قال سبحانه : يا بن آدم خلقتك للبقاء ، و انا حىّ لا اموت اطعنى فيما أمرتك ، و انته عما نهيتك اجعلك مثلى حيا لا تموت و ورد ايضا عن صاحب شريعتنا ( ص ) فى صفة اهل الجنة انه يأتى اليهم الملك فاذا دخل عليهم ناولهم كتابا من عند اللَّه بعدان يسلم عليهم من اللَّه .\r\n\r\nحكيم -\r\nاز اوصاف حق تعالى است و به جز او اطلاق بر عالمى شود كه به نظام احسن و خير آشنا باشد و هر چيزى را به جاى خود نهد مطابق\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 193 .\r\n( 2 ) همان .\r\n( 3 ) همان ، سفر 3 ، ص 14 .\r\n","page_name":" 212 ","page_number":212},
  {"content":"\r\n\r\nبا غايات و اهداف ذاتى اشياء ، كسى كه كارهايش از شرور و آفات به دور باشد .\r\n\r\nحلول -\r\nحلول چيزى در چيزى عبارت از دخول و نفوذ چيزى است در چيزى ديگر و فرود آمدن چيزى در چيزى ديگر و نزول در مكان است .\r\nو از نظر فلسفه « حلول الشئ فى الشئ ان يكون وجود الحال فى نفسه عين وجود المحل » و بالجمله حلول عبارت از بودن شىء است به نحوى كه وجود آن « حال » فى نفسه وجودش براى چيز ديگر « محل » باشد بر وجه اتصاف .\r\nبعضى گفته‌اند حلول چيزى در چيزى عبارت از اختصاص چيزى به چيزى ديگر است به نحوى كه اشارهء به هر يك عين اشاره به ديگرى است .\r\nو بعضى گفته‌اند كه حلول يا تحقيقى است مانند حلول اعراض در اجسام و يا تقديرى است مانند حلول علوم در مجردات بعضى گفته‌اند كه حلول عبارت از تعلق شىء است به شىء ديگر به نحوى كه يكى صفت و ديگرى موصوف باشد و وجود حال فى نفسه عين وجودش براى محلش باشد . « 1 »\r\n\r\nحلول سريانى -\r\nحلول سريانى در مقابل حلول طريانى است و آن در صورتى است كه حال سارى در هر جزيى از اجزاى محل باشد مانند حلول سفيدى در سطح پارچه و در حلول طريانى نحوهء حلول نحوه ظرف و مظروفى است مانند آب در كوزه . « 2 »\r\n\r\nحمل -\r\nحمل در لغت يعنى بار برداشتن و در اصطلاح اهل معقول نسبت امرى است به امرى ديگر به ايجاب يا سلب چنان‌كه گويند دانش پسنديده است كه دانش موضوع و پسنديده محمول و كلمهء « است » رابط ميان موضوع و محمول است و آن بر سه نوع است از آن .\r\nالف - حمل لغوى كه عبارت از حكم به ثبوت چيزى است بر چيزى ديگر و يا سلب آن حكم از آن .\r\nب - حمل اشتقاقى كه عبارت از حمل به واسطهء كلمه « فى » يا « ذو » يا « له » مىباشد . « 3 » ج - حمل مواطات كه عبارت از حمل چيزى است بر چيزى ديگر كه اتحاد در موضوع و مصداق و اختلاف در مفهوم داشته باشند و بالجمله حمل چيزى بر چيزى و اتحاد ميان آن دو بر دو نوع است يكى حمل شايع صناعى كه به نام حمل متعارف هم ناميده مىشود كه عبارت از مجرد اتحاد ميان موضوع و محمول است وجودا كه بازگشت آن به اين است كه موضوع از افراد محمول است چه آن‌كه حكم در آن بر نفس مفهوم موضوع شده باشد چنان‌كه در قضاياى طبيعيه و يا بر افراد چنان‌كه در قضاى متعارفه از محصورات و غيره و چه آن كه محكوم به ذاتى محكوم عليه باشد « انسان حيوان است يا ناطق است » كه حمل بالذات است و يا عرضى باشد ( انسان ضاحك است يا ماشى است ) كه حمل عرضى نامند .\r\nدوم آن‌كه مراد از حمل بيان اين معنى است كه موضوع به عينه نفس ماهيت محمول و مفهوم آن است و ناچار نحوه‌اى از مغايرت ميان‌اند و هست تا دوئيت درست باشد اين نوع حمل را حمل اولى ذاتى گويند « انسان انسان است »\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 231 - 232 .\r\n( 2 ) همان ، ص 232 در حاشيه .\r\n( 3 ) همان ، ج 1 ، صص 188 ، 292 .\r\n","page_name":" 213 ","page_number":213},
  {"content":"\r\n\r\nاصول حمل و محمولات اين دو نوع است . « 1 »\r\n\r\nحمل بر ظاهر -\r\nاين اصطلاح يكى از مسائل كلامى است ، ملا صدرا مىگويد اصل در طريقهء راسخين در علم ابقاى ظواهر الفاظ بر معانى اصلى است بدون اين‌كه تصرفى در آن‌ها بشود مگر در موارد خاص ، وى گويد مثلا لفظ ميزان موضوع است براى آن‌چه چيزى به وسيله او وزن و قياس مىشود يعنى سنجيده مىشود و سپس مىتوان از آن روح معنى را خواست بدون توجه به ميزان محسوس و بنابر اين هر امرى كه به وسيلهء آن چيزى سنجيده مىشود به هر نحو كه باشد حسّى يا غير حسّى ، عقلى يا غير آن ، آن را مىتوان ميزان خواند ، مثلا مسطره ، شاقول ، گونيا ، اسطرلاب ، ذراع ، ميزان‌اند ، علم نحو ، علم عروض ، علم منطق ، ميزانند كه با هر يك چيزى سنجيده مىشود . « 2 » خلاصهء سخن او در باب تأويل اين است كه طبق معيار و ملاكى مىتوان از روح حقايق استفاده كرد و الا بدون معيار و مأخذ و مطابقه و توجه به روح معانى نتوان تأويل كرد و الفاظ آيات و روايات را بر معانى مطابق دلخواه حمل كرد .\r\nقد مر ان الاصل فى منهج الراسخين فى العلم هو ابقاء ظواهر الالفاظ على معانيها الاصلية من غير تصرف فيها ، لكن مع تحقيق تلك المعانى و تلخيصها عن الامور الزايدة و عدم الاحتجاب عن روح المعنى بسبب غلبة احكام بعض خصوصياتها على النفس و اعتيادها بحصر كل معنى على هيئة مخصوصة له ، يتمثل ذلك المعنى بها للنفس فى هذه النشأة ، فلفظ الميزان مثلا موضوع لما يوزن و يقاس به الشىء مطلقا ، فهو امر مطلق يشمل المحسوس منه و المتخيل و المعقول ، فذلك المعنى الشامل روح معناه و ملاكه ، من غير ان يشترط فيه تخصيصه بهيئة مخصوصة ، فكل ما يقاس به الشىء باى خصوصية كانت ، حسية او عقلية ، يتحقق فيه حقيقة الميزان ، و يصدق عليه معنى لفظه ، فالمسطرة و الشاقول و الكونيا و الاسطرلاب و الذراع ، و علم النحو و علم العروض و علم المنطق و جوهر العقل ، كلها مقائيس و موازين يوزن بها الاشياء ، الا انه لكلّ شىء ميزان يناسبه و يجانسه ، فالمسطرة ميزان الخطوط المستقيمة ، و الشاقول ميزان الاعمدة على الافق ، و الكونيا ميزان السطوح الموازية للافق ، و الاسطرلاب ميزان الارتفاعات القوسية من الافق اولا ، و لجيوبها و او تارها ثانيا ، و النحو ميزان الاعراب و البناء للفظ على عادة العرب ، و العروض ميزان كمية الشعر ، و المنطق ميزان الفكر يعرف به صحيحه عن فاسده ، و العقل ميزان الكل ان كان كاملا ، فالكامل العارف اذا سمع الميزان لا يحتجب عن معناه الحقيقى بما يكثر احساسه و يتكرر مشاهدته من الامر الذى له كفتان و عمود و لسان ، و هكذا حاله فى كل ما يسمع و يراه ، فانه ينتقل الى فحواه ، و يسافر من ظاهره و صورته الى روح معناه ، و من دنياه الى اخراه ، و لا يتقيد بظاهره و اولاه ، و اما المقيد بعالم الصورة فلجمود طبعه و خمود فطنته و سكون قلبه الى اول البشرية ، و اخلاد عقله الى ارض الحيوانية ، فيسكن الى اوايل الفهوم ، و يطمئن الى مبادى العقول ، و لا يسافر من مسقط رأسه و معدن جسمه و منبت حسه ، و لا يهاجر من بيته الى اللَّه و\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 201 - 207 .\r\n( 2 ) مفاتيح الغيب ، صص 92 - 93 .\r\n","page_name":" 214 ","page_number":214},
  {"content":"\r\n\r\nرسوله ، حذرا من ان يدركه الموت ، و يفوته الصورة الجسمية ، ثم لا يصل الى عالم المعنى لعدم وثوقه بما وعده اللَّه و رسوله ، و عدم تصديقه بما قال تعالى :  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  .\r\nو الحاصل ان الحق عند اهل اللَّه ، هو حمل الايات و الاحاديث على مفهوماتها الاصلية من غير صرف و تأويل ، كما ذهب اليه محققوا الاسلام و ائمة الحديث لما شاهدوه من سيرة السابقين الاولين ، و الائمة المعصومين سلام اللَّه عليهم اجمعين ، من عدم صرفها عن الظاهر ، لكن مع تحقيق معانيها على وجه لا يستلزم التشبيه و النقص و التقصير فى حق اللَّه .\r\nقال بعض الفضلاء المعتقد ، اجراء الاخبار على هيئاتها من غير تأويل و لا تعطيل ، فمراده من التأويل حمل الكلام على غير مفهومها الاصلى ، و من التعطيل ، التوقف ، فى قبول ذلك المعنى ، و اكثر اهل الدين على ان ظواهر معانى القرآن و الحديث حق و صدق ، و ان كانت لها مفهومات اخر فوق ما هو الظاهر ، كما فى الحديث المشهور : ان للقران ظهرا و بطنا و حدا و مطلعا ، كيف و لو لم يكن الايات و الاخبار محمولة على ظواهرها و مفهوماتها الاولى كما زعمه اكثر الفلاسفة ، لما كانت فايدة فى نزولها و ورودها على الخلق كافة ، بل كان نزولها موجبا لتحير الخلق و ضلالهم ، و هو ينافى الهداية و الرحمة و الحكمة ، فكيف يكون القران تبيانا لكن شىء و هدى و رحمة ، و كيف يكون الرسل هادين المهديين ، و هم زادوا على ما قالوا الغازا و مجازات طول اعمارهم ، فتعالى كلام رب العالمين ، و حاشا احاديث نبيه اعلم العالمين عن ذلك ، فليس لمن بقى فى زوايا صدره ذرة من ايمان ان يعتقد فى كلام اللَّه و كلام رسوله ان يكون ظاهره كفرا . « 1 »\r\n\r\nالحوادث الابداعيه -\r\nمنظور از حوادث ابداعى سلسلهء عقول و نفوس و افلاك است كه بخش اول مجرد از زمان و مكان مىباشد و بخش دوم مقترن به مكان و زمان . « 2 »\r\n\r\nحواس خمس -\r\nفلاسفه و اهل نظر براى انسان دو نوع حواس قايل‌اند كه اساس و پايهء تمام معارف و معلومات بشرى مىباشند يكى حواس ظاهرى و ديگرى حواس باطنى كه حواس ظاهره به واسطه تأثرات عضوى بنابر عقيدهء فلاسفه طبيعى و يا بواسطهء تصرف نفس بنابر عقيده فلاسفه الهى و بالأخره انسان به واسطهء حواس ظاهره اشياء را دريافته و تحويل به حواس باطنى داده و در آن جا بعد از طى مراحل و منازل خاصى به صورت معلومات و قواعد كلى در مىآيد .\r\nحواس پنجگانه ظاهرى عبارت‌اند از ( لامسه - ذايقه - شامه - سامعه - باصره ) كه هر يك داراى عضو مخصوصند كه هر عضوى مخصوص به نحوهء ادراكى بوده و امور خاصى را در مىيابد چنان‌كه باصره الوان و سامعه اصوات و شامه بوىها و ذايقه چشايىها را ادراك مىكنند .\r\nو حواس پنجگانه باطنى عبارت‌اند از حس مشترك ، خيال ، حافظه ، واهمه و مفكره يا عاقله كه هر يك در محل خود بيان شده و مىشود .\r\nدر ميان فلاسفه قديم نيز بعضى غير از\r\n\r\n\r\n","description":"","footnote":"\r\n( 1 ) مفاتيح الغيب ، صص 92 - 93 .\r\n( 2 ) اسفار ، ج 1 ، سفر 1 ، ص 232 .\r\n","page_name":" 215 ","page_number":215},
  {"content":"\r\n\r\nحواس پنجگانه مشهور قايل‌اند و گفته‌اند كه حاسهء ديگرى نيز ممكن است باشد لكن اغلب اين نظر را مردود دانسته و گويند حواس منحصرا همين پنج حسن‌اند .\r\nالبته در اين‌كه بعضى از حواس مانند لامسه منحل به چند حس فرعى مىشوند بحثى نيست و زيادى از فلاسفه آن را قبول دارند .\r\nبعضى از فلاسفه مانند صدرا گويند افلاك و كواكب نيز داراى حواس ظاهرى و باطنى و قواى مدركه‌اند و گويند چون وجود و فيض از اعلى به اسفل مىرسد و آن‌چه در معلولات سافله و موجودات زيرين هست نمونه‌اى است از آن‌چه در مبادى بالاتر هست به نحو اعلى و اكمل . « 1 » ملا صدرا براى هر يك از حواس ظاهرى و باطنى حكمتى برشمرده است و گويد اين حواس ظاهر و به طور كلى قوت‌ها در حيوانات به خاطر محافظت از ابدان آن‌ها است بر حسب كمال شخصى يا نوعى آن‌ها يعنى محافظت از تلف شدن زيرا همه حيوانات براى تأمين منافع انسان مىباشند . « 2 » اما وجود اين قوت‌ها در انسان علاوه بر محافظت بخش حيوانى آن در سهم حيوانى انسان به واسطهء اين قوت‌ها مىتواند براى نيل به خيرات حقيقى و كمال و سعادت بهره‌مند شود ، سعادت اخروى ، پس عنايت الهى در جبلت حيوان داعيهء گرسنگى و عطش قرار داد براى اين‌كه او را به خوردن و آشاميدن جلب كند تا ساعت به ساعت بدل ما يتحلل بوجود آيد تا جانشين چيزهايى شود كه دائما از بدن تحليل مىرود .\r\nملا صدرا گويد خداوند براى حيوان قواى ادراكى ديگرى آفريد كه اشرف از قواى تحريكى است كه به وسيله آن‌ها ملايم را از منافر نافع را از زيان‌آور امتياز دهد و اين قوت‌هاى ادراكى تقسيم شده است به قواى ظاهرى و باطنى سپس يكايك حواس ظاهره را با فوايد و كارشان يادآورى كرده و مىپردازد به قواى باطنى .\r\n\r\nحكمة ربانية\r\nالحكمة فى وجود هذه القوى من لدن الطفها الى اكدرها .\r\nاما فى الحيوان بما هو حيوان ، فللمحافظة على الابدان بحسب كمالها الشخصى و النوعى من الهلاك و التلف ، لانها لمنافع الانسان من الحمل و الركوب و الزينة ، لقوله تعالى :  وَ الْخَيْلَ وَ الْبِغالَ وَ الْحَمِيرَ لِتَرْكَبُوها وَ زِينَةً . \r\nو اما فى الانسان فهذه المحافظة بحصة الحيوان ، مع ما يتوسل بها الشخص الى اكتساب الخير الحقيقى و الكمال الابدى و السعادة الاخروية فى الدار الحيوانية ، فالعناية الالهية جعلت فى جبلة الحيوانات داعية الجوع و العطش ، كيلا تدعو نفوسها الى الاكل و الشرب ، ليخلف بدلا عما يتحلل ساعة فساعة من البدن الدائم التحلل و الذوبان ، لاجل استيلاء الحرارة الغريزية عليه ، الحاصلة فيه من نار الطبيعة الكامنة فى مركبات هذا العالم ، شأنها النضح و التحليل ، كمثال نارا لجحيم فى قوله تعالى :  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها  و جعلت لنفوسها ايضا الشهوة و الغضب ، و الراحة و التعب ، و الالآم\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 300 به بعد و اسفار ج 1 ، سفر 3 ، ص 417 .\r\n( 2 ) مفاتيح الغيب ، صص 504 - 507 .\r\n","page_name":" 216 ","page_number":216},
  {"content":"\r\n\r\nو الاوجاع عند الافات العارضة لابدانها و غير ذلك ، لتحرض النفوس على حفظ الابدان من الافات ، و ادامتها مدة من الاوقات الى اجل معلوم . « 1 »\r\n\r\nفصل فى الحواس الظاهرة و الباطنة .\r\nثم خلق اللَّه للحيوان ايضا قوى اخرى ادراكية و هى اشرف من التحريكية ، لانها اشد نفسانية منها ، ليميز الملايم عن المنافر ، و النافع عن الضار ، فيطلب احدهما بالشهوة و الاخر بالغضب ، عناية من اللَّه على عباده للحيوة الدنيا ، التى هى طريق الاخرة ، و هى منقسمة الى ظاهرة مشهورة ، و باطنة مستورة ، اما الظاهر فهى خمس : اللمس و الذوق و الشم و السمع و البصر ، و الاخيران الطف هذه الحواس ، كاد ان يكون مدركاتها خارجة عن عالم المادة و الحركة ، و الكلام فى ان ايهما اشرف طويل ، و حاجة الحيوان الى الحواس من جهة الحركة لتحصيل الغذاء ، و لهذا يكون الحركة فى الحيوان اشرف من الادراك ، شرف الغاية على ذى الغاية ، و اما الانسان فحاجته اليها لاجل العلوم العقلية المنتزعة من الحسيات ، و لهذا قيل :\r\nمن فقد حسا فقد علما ، فالادراك فى الانسان اشرف من الحركة ، لانه غايتها .\r\nفانظر الى ترتيب حكمة اللَّه فى خلق الحواس الخمس التى هى الة الادراك ، فاولها حاسة اللمس ، و انما خلقت لك حتى اذا مستك نار محرقة او سيف جارح ، تحس به و تهرب منه ، و هذا اول حس يخلق للحيوان ، و لا يتصور حيوان الا و له قوة اللمس ، لانه لو لم يحس اصلا فليس به حيوان ، و انقص درجات الحس ان يحس بما يلاصقه و يماسه ، فان الاحساس بما يبعد منه احساس ، اتم لا محالة ، و الجامع للاتم جامع للانقص كما برهن عليه ، و يظهر من قاعدة الامكان الاشرف ، فهذا الحس موجود لكل حيوان ، لان تركيبه من عناصر ذوات اوايل الكيفيات الملموسة ، و قوام الشىء من جنس ما يدرك منه ، حتى الدود التى فى الطين و تسمى بالخراطين ، فانها اذا غرز فيها ابرة انقبضت للهرب لا كالنبات ، فانه اذا قطع لا ينقبض ، اذا لا يحس بالقطع ، و ان كان للنبات بل الجماد ادراك على نمط اخر يعرفه المكاشفون ، و يحجب عنه المترسمون ، الا انك لو لم يخلق لك الا هذا الحس لكنت ناقصا كالدود ، لا تقدر على طلب الغذاء من مكان يبعد عنك ، فافتقرت الى حس اخر تدرك به ما بعد عنك ، فخلق لك الشم ، الا انك تدرك الرائحة و لا تدرى من اى ناحية جائت ، فتحتاج الى ان تطوف كثيرا من الجوانب ، فربما تعثر على الغذاء الذى شممت رايحته و ربما لم تعثر ، فتكون فى غاية النقصان لو لم يخلق فيك الا هذا ، فخلق لك البصر لتدرك به ما بعد عنك ، و تدرك جهته فتقصد تلك الجهة بعينها ، الا انه لو لم يخلق لك الا هذا لكنت ناقصا ، اذا لا تدرك بهذا ما وراء الجدران و الحجب و فى الظلمة ، و قد لا ينكشف الا بعد قرب العدو و المهروب عنه ، فتعجز حينئذ عن الهرب ، فخلق لك السمع حتى تدرك به الاصواب من وراء الجدران ، و فى الليالى المظلمة عند جريان .\r\nملا صدرا گويد : از قاعده امكان اشرف ظاهر و معلوم مىشود كه اين حسّ ( لامسه ) براى هر حيوانى موجود است حتى در كرم‌ها يعنى كرم‌هاى خاكى كه نام آن‌ها خراطين است به دليل\r\n\r\n\r\n","description":"","footnote":"\r\n( 1 ) مفاتيح الغيب ، صص 504 ، 507 و اسفار ، ج 1 ، سفر 1 ، ص 300 .\r\n","page_name":" 217 ","page_number":217},
  {"content":"\r\n\r\nاين‌كه اگر سوزنى به بدن آن‌ها فرو برود جمع مىشوند بر خلاف نباتات هر چند براى نباتات و بلكه جمادات هم نوعى از ادراك است كه اهل كشف از آن اطلاع دارند ملا صدرا مىگويد : اگر براى تو كه انسانى بجز حسّ لامسه حسّى ديگر نمىبود مانند كرم موجود ناقص بودى نمىتوانستى در جست‌وجوى غذا باشى و از مكانى به مكانى دور به روى پس نياز به حسّ ديگرى دارى كه بتوانى به وسيلهء آن آن‌چه از تو دور است به دست آرى بنابر اين براى تو قوه شامه را آفريد كه به وسيلهء آن بوىها را درك مىكنى لكن جهت آن‌ها را در نمىيابى پس براى تو بصر و چشم را آفريد .\r\nبراى اين‌كه به وسيله چشم امورى كه دور از تو است ادراك كنى و جهت آن‌ها را هم دريابى و براى به دست آوردن آن بدان سوى حركت كنى باز هم اگر تنها حواست همين بود باز هم ناقص مىبودى زيرا مثلا پشت ديوار و يا مانع را نمىتوانستى ادراك كنى پس خداوند براى تو گوش آفريد كه صداها را درك كنى و سپس گويد قدرت سخن گفتن را در تو آفريد و حسّ چشايى را در تو آفريد و حسّ مشترك را در تو آفريد و بالأخره گويد خداوند قواى حافظه ، متصرفه و عاقله را در تو آفريد . ملا صدرا به طور تفصيل قواى باطنه و محل و عمليات و فوايد آن‌ها را برشمرده است .\r\nالحركات ، و لانك لا تدرك بالبصر الا شيئا حاضرا ، و اما الغايب فلا يمكنك معرفته الا بكلام ينتظم من حروف و اصوات تدرك بحس السمع ، فاشتدت اليه حاجتك ، فخلق لك ذلك ، و ميزت بفهم الكلام عن سائر الحيوانات ، و كل ذلك ما كان يغنيك لو لم يخلق فيك حس الذوق ، انه قد يصل الغذاء ، فلا تدرك انه موافق لك او مخالف ، فتأكله فتهلك ، كالشجرة تصب فى اصلها كل مايع ، و لا ذوق لها فيجتذبه ، و ربما يكون ذلك سبب جفافها ، ثم كل ذلك لا يكفيك لو لم يخلق فيك ادراك اخر تسمى حسا مشتركا ، موضعه مقدم الدماغ ، اذ يتأدى اليه مثل هذه المحسوسات الخمس و يجتمع فيه ، و لولاه و ما بعده من الحافظة و الواهمة و المتصرفة و الذاكرة لطال الامر عليك ، و هذا كله يشاركك فيه الحيوانات ، فلو لم يكن فيك الا هذا ، لكنت ناقصا كالبهيمة ، لعدم ادراكك عواقب الامور كبواقى الحيوانات ، فميزك و اكرمك و فضلك على كثير من خلقه تفضيلا بقوة اخرى هى اشرف من الكل ، هو العقل الذى يدرك منافع كل شىء و مضاره بحسب الحال و المال جميعا ، و اللَّه ولى الافضال .\r\nو هى خمسة ، لكنها ثلاثة اقسام : مدرك و حافظ و متصرف ، و القسم الاول اما مدرك للصور ، و اما مدرك للمعانى ، و كذا الثانى فمدرك الصور يسمى بالحس المشترك و نبطاسيا فى لغة اليونان ، اى لوح النفس ، و هى قوة متعلقة بالتجويف الاول من الدماغ ، و لولاها ما يمكن الحكم لنا بالمحسوسات المختلفة دفعة ، و لا امكنت مشاهدة النقطة الجوالة لسرعة دايرة ، و القطرة النازلة خطا مستقيما ، فهذا احد الدلائل على وجودها ، لان المشاهدة بالبصر ليست الا للمقابل ، و ما قابل منهما الا نقطة و قطرة ، و حافظها قوة يسمى بالخيال ، و المصورة تعلقها باخر التجويف الاول ، يجتمع عندها مثل المحسوسات ، و ان غابت موادها عن الحواس غيبة طويلة ، فهى خزانة المحسوسات ، و لها خطب عظيم ، و لنا فى تجردها عن هذا العالم\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبرهان عرشى ، و قيل فى تغاير هاتين القوتين : ان قوة القبول غير قوة الحفظ ، فرب قابل غير حافظ ، و لان القبول انفعال ، و الحفظ فعل ، فهما متغايرتان ، و منه الوهم الرئيس للقوى الادراكية للحيوان ، كالشوقية للقوى التحريكية له ، و اخص مواضعه اخر التجويف الاوسط من الدماغ ، و منه القوة الذاكرة و المسترجعة ، و هى قوة فى اخر تجاويف الدماغ ، يحفظ ما يدركه الوهم او بدعته ، نسبتها اليه نسبة المصورة الى الحس المشترك ، و نسبة هاتين الى عالم النفس ، كنسبة القلم و اللوح الى عالم الانسان الكبير ، و اما المتصرف فله تركيب الصور بعضها ببعض ، او تركيب المعانى كذلك ، او تركيب احد القبلين بالاخر ، و له الفعل و الادراك ، الفعل له بذاته ، و الادراك لمستعمله الذى هو تمام ، فاندفع اشكال صاحب التفسير الكبير ، فان المتصرف لابد له من ادراك ، فيزبد به عدد الحواس الباطنية عن الخمس .\r\nو اعلم ايضا ان وحدة الذاكرة اعتبارية ، لتركب الذكر من فعل قوتين ، ادراك لاحق ، و حفظ سابق ، و كذا المسترجعة لتركب فعل الاسترجاع من ادراك و حفظ و تصرف بالمراجعة الى الخزانة فى تفتيش ، فلا يزيد عدد الباطنيات على الخمس كما ظنه هذا الفاضل ، و هذه القوة متخيلة فى الحسيات و متفكرة عند استعمال العقل اياها فى العقليات ، و موضعها فى التجويف الاوسط عند الدودة ، و لكن من هذه القوى الة من روح دماغى مختص بها ، و هو جرم حار لطيف نورانى حادث عن الاخلاط الاربعة ، كما البدن عن كدرها ، شبيه فى الصفاء و اللطافة بالفلك الخالى عن التضاد ، الكائن فوق العناصر القابلة للفساد و الافساد ، و لذا يحمل القوى المدركة و المحركة كالفلك يقبل اثار العقول و النفوس و انما يهدى الناس الى اختصاص كل قوة بالة معينة ، اختلالها عند تطرق الافة التها ، و الدليل على تغايرها و تعددها بقاء بعض دون اخرى . « 1 »\r\n\r\nحيا -\r\nحيا عبارت از صفت انفعالى است كه عارض بر انسان مىشود در موقع عروض حيا نفوس منقبض مىشود و از انجام كارى كه احتمال مىدهد قبيح است از ترس مذمت و سرزنش مردم خوددارى مىكند . هر چند فى نفسه كارى زشت هم نباشد . حيا در انسان از صفات پسنديده است و آن حد فاصل بين وقاحت است كه جرأت بر قبايح است و خجالت كه عبارت از قصور نفس است و آن مشتق از حيات است زيرا حيا عبارت از انكسار قوت حيوانى است كه او را از انجام افعال حيوانى مانع مىشود . گفته مىشود « حسّي الرجل » در موقعى كه نفسش شكسته شود و بايد توجه داشت كه حيا و اوصافى مانند آن از جمله صفات كمال نمىباشند . « 2 »\r\n\r\nالحياء و كيفيّة نسبته إلى اللَّه تعالى\r\n« الحياء » صفة انفعالية تعتري الإنسان تنقبض معها النفس عن ظهور ما يشبه القبيح عند طائفة مخافة أن يعاب به و يذمّ - و إن لم يكن قبيحا في نفسه - و هو من الصفات المحمودة في الإنسان لتوسّطه بين طرفين مذمومين - و هما الوقاحة التي هي الجرأة على القبائح ، و الخجل الذي هو قصور النفس و انحصارها عن الفعل الحسن - .\r\nو اشتقاقه من « الحياة » لأنّه انكسار للقوّة\r\n\r\n\r\n","description":"","footnote":"\r\n( 1 ) مفاتيح الغيب ، صص 504 ، 507 .\r\n( 2 ) تفسير ملا صدرا ، ج 2 ، صص 199 - 200 .\r\n","page_name":" 219 ","page_number":219},
  {"content":"\r\n\r\nالحيوانيّة ، فيمنعها عن أفعالها ، فيقال « حيى الرجل » أى : انكسرت نفسه ، كما يقال :\r\n« حشى الحيوان و نسى » إذا اعتلّت حشاه و نساه .\r\n\r\nحيات -\r\nحيوات يعنى زندگى و حى يعنى زنده و حيوان يعنى موجود زنده و ذو حيوات .\r\nحيات هر موجودى به طور عام عبارت از منشأيّت آثار آن موجود است .\r\nهر يك از موجودات عالم بر حسب تباين و تباعد از هم مشخص و متميزاند به آثار و خواص جداگانه‌اى كه مخصوص به آن‌ها است كه مادام كه آن آثار وجودى بر آن‌ها مترتب باشد ذوحياتند لكن حيات به معنى خاص خود معنى ديگرى دارد كه صدرا در بيان آن گويد .\r\nحيات در حق موجودات اين جهان تمام و تكميل مىگردد به واسطه ادراك و ادراك در حق اكثر از حيوانات عبارت از احساس است و در جاى ديگر گويد :\r\nحيات در حق ما تمام و تكميل مىگردد به واسطه ادراك كه آن احساس است و فعل كه آن تحريك منبعث از دو قوت مختلف است و در مورد ذات حق گويد « فالحى هو الدراك الفعال » .\r\nو بالجمله فعل و ادراك منبعث از دو قوت‌اند كه يكى مدركه و ديگرى محركه است و موجودى كه ادراكش اشرف از احساس است مانند عقول و نحوه فعل او ارفع از مباشرت تحريك است مانند مبدعات اولى است به اسم حيات و هر گاه نفسى كه مبدأ ادراك است به عينه مبدأ فعل باشد بدون تغاير به نحوى كه ادراك او فعل و ابداع او باشد احق به اسم حيات است زيرا چنين موجودى مبرا از تركيب است .\r\nو بالجمله چون علم او مبدأ وجود است حى است و چون علمش زايد بر ذاتش نيست و در فعلش نيازى به آلات ندارد و بلكه بذاته مىداند و تعقل مىكند پس ذات او عبارت از حيات او است .\r\nپس معلوم شد كه حيات هر موجودى عبارت از نحوهء وجود آن است زيرا حيات عبارت از بودن شىء است به نحوى كه صادر شود از او افعالى ، نحوهء افعالى كه صادر از احيا مىشود .\r\nو اين نوع حيات سارى در تمام موجودات است و تمام اجسام اعم از بسايط و مركبات را حياتى است و نفسى است زيرا مصور هيولى ناچار بايد امرى عقلى باشد و افاضه امور عقليه نباشد مگر به واسطه‌اى كه آن واسطه نفس باشد زيرا تمام اجرام سيال و متحرك با صور و طبايع خود در آن‌ها امرى است مستمر كه آن جوهر نفسانى است . « 1 » و اعلم ان حيوة كل حى انما هى نحو وجوده ، اذ الحيوة هى كون الشىء بحيث يصدر عنه الافعال الصادرة عن الاحياء من آثار العلم و القدرة ، لكن من الاشياء الحية ما يجب فيه ان يسبق هذا الكون كون آخر و منها ما ليس يجب فيه ان يسبقه كون آخر .\r\n\r\nفالقسم الاول\r\nكالاجسام الحية ، فان كونها ذات حيوة انما يطرء عليها بعد كون آخر له يسبق هذا الكون الحيوانى ، لان هذه الاجسام لو كان وجودها فى نفسها هو بعينه كونها بحيث يصدر عنها افعال الحيوة لكان كل جسم حيا ، و ان لم يكن كذلك - بل طرء عليها هذا الوجود لا لانها اجسام ، بل لامر آخر تخصصت به فهو المطلوب\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 25 - 30 و مبدأ و معاد ، ص 174 .\r\n","page_name":" 220 ","page_number":220},
  {"content":"\r\n\r\nو ليس لك ان تقول : ان هذا الكون ( اى كون الشىء بحيث يصدر عنه فعل الحيوة ) هو الذى يقوم الجسم لانا نقول : ان الذى ذكرت انما يصح و يتصور فى الجسم بالمعنى الذى هو باعتباره جنس ، لا بالمعنى الذى هو باعتباره مادة ، و كلامنا فى الثانى اى فى مهية الجسم مجردة عن الزوائد ، فان الوجود المختص بمهية الجسم لا تعلق له بالكون الحيوانى ، فهذا الكون امر زائد على وجود الجسم بما هو جسم .\r\n\r\nو اما القسم الثانى\r\nفهو فيما يخرج عن الاجسام ، فان ما ليس بجسم لا يمتنع فيه ان يكون وجوده بعينه هو كونه بالصفة المذكورة ، بل يوجب فى اكثر ما ليس بجسم ان يكون وجوده هذا الوجود ، فان الجواهر المفارقة و الصور المجردة هذه صفتها اى كون وجودها بعينه هو حيوتها ، و ذلك لعدم تركبها من مادة و صورة ، لان وجودها وجود صورى لا يتعلق بامر بالقوة ، فالحيوة فيها ليست ما يكون الشىء حيأ ، بل نفس حياته اذ من المحال ان يصير الشىء بهذا الوجود ذا هذا الوجود . فيلزم توقف الشىء على نفسه .\r\n\r\nتنبيه\r\n: و اما الذى ذكره نصير المحققين ( قدس سره ) فى رسالة « مسئلة العلم » بقوله :\r\n« المستند فى اثبات الحيوة هو أن العقلاء قصدوا وصفه بالطرف الاشرف من طرفى النقيض ، و لما وصفوه بالعلم و القدرة و وجدوا كل ما لا حيوة له ممتنع الاتصاف بهما و صفوه بها لا سيما و هى اشرف من الموت الذى هو ضدها » ( انتهى ) فهو لا يخلو عن خلل و قصور ، فان المستند الذى ذكره فى غاية الضعف اذ ليس كلما هو اشرف من طرفى النقيض « 1 » على مقابله مما يصح اثباته له ، فان الصلابة اشرف من الرخاوة ، و الحركة اشرف من السكون ، و الكروية اشرف الاشكال ، بل الشرط فى اتصافه بالامر الكمالى الذى هو اشرف من نقيضه ان يكون ذلك الامر من العوارض الذاتية للموجود بما هو موجود ، و الا فيستحيل اتضافه به . فالحكيم الالهى الباحث عن صفاته لا بدله فى اثبات صفة الحياة له ان يحصّل اولا معنى الحيوة على وجه يصح ان يكون عارضا لمطلق الوجود كما لا له ، و لا يستدعى عروضها لشىء على ذلك الوجه ان يكون له استعداد خاص او تخصص بنوع من انواع الموجود المطلق .\r\nدر مفاتيح الغيب آمده است كه حيات در حيوانات تابع مزاج است كه لازمهء آن حسّ و حركت است لكن حيات دربارهء خداوند متعال عبارت از صفتى است كه به خاطر آن صحيح است بر ذات كه درّاك فعال باشد و ادراك و فعل تابع وجودند و بلكه عين وجودند پس هر چيزى كه وجودش اقوى و اشرف باشد ادراك او اتم و فعل او احكم خواهد بود و حيات او اشرف مىباشد و حيات در پاره‌اى از موجودات ذاتى است و در پاره‌اى عرضى . پس حيات جسم به معنى مادهء حيوان عرضى است و به معنى اين كه نوعى از اين نوع است ضرورى و ذاتى است و حيات نفس حيوان ضرورى ذاتى است يعنى مادام الذات و ضرورى ازلى نيست . « 2 » الحيوة ، و هى حقيقة تابعة للمزاج فى الحيوانات اللحمية ، يلزمها الحس و الحركة و فى حقه تعالى عبارة عن صفة ، لاجلها يصح على الذات كونها دراكة فعالة ، و الادراك و الفعل تابعان للوجود ، بل هما عين الوجود ، فكل ما وجود اقوى و اشرف فادراكه اتم ، و فعله احكم ، فحيوته\r\n\r\n\r\n","description":"","footnote":"\r\n( 1 ) اسفار ، ج 8 ، ص 163 و ج 6 ، ص 403 .\r\n( 2 ) مفاتيح الغيب ، صص 271 - 272 .\r\n","page_name":" 221 ","page_number":221},
  {"content":"\r\n\r\nاشرف ، و الحيوة فى بعض الاشياء ذاتية و فى بعضها عرضية ، فحيوة الجسم بالمعنى الذى هو مادة للحيوان عرضية ، و بالمعنى الذى هو نوع هذا النوع ضرورية ذاتية و كذا حيوة نفس الحيوان ضرورية ذاتية ، اى مادام الذات ، و ليست ضرورية ازلية ، الفرق بين الضروريتين ثابت فى علم الميزان و يعلم من هذا ان معنى الحيوان غير معنى الحى ، لان الحيوة التى فى الحيوان نقيضها الموت ، و الحيوة التى بلا تركيب مادة و صورة نقيضها الجهل المطلق و العدم الصرف .\r\nملا صدرا در تفسير سوره بقره گويد : حق اين است كه حيات از امورى كه ويژهء قوهء حسّاسه باشد نيست يعنى قوهء حسّاسه‌اى كه در حيوانات است يعنى تنها ويژه قوهء حسّاسه نيست و بلكه هر چيزى را حياتى است ويژه خود كه به واسطهء آن و به وسيلهء آن خداى را تسبيح و تقديس مىكند و در برابر آن مرگ است كه عدم آن حيات است . ملا صدرا در اين باب استناد به آيات قرآن مجيد كرده است . « 1 »\r\nهذا ما ذكر - و الحقّ إنّ الحيوة ليست مما تخصصة حقيقتها للقوّة الحسّاسة التي في هذه الحيوانات او مبدئها فقط - كما توهّم - بل لكلّ شيء حيوة تخصّه بها يسبّح اللَّه و بمجّده ، و بإزائها موت ، هو عدم تلك الحيوة عنه كما قال تعالى :  ( وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ )  [ 17 / 44 
  ] و ذلك لأنّ لكلّ شيء وجودا يخصّه به ينفعل عمّا فوقه و يفعل فيما دونه ، و هذا الانفعال و الفعل في هذه الحيوانات هو الإحساس و التحريك ، و في الإنسان هما التعقّل و الرويّة ، و في النباتات هما التغذّي و التوليد ؛ و هكذا القياس فيما علا و ما سفل حتى يرجع في إحدى الحاشيتين الفعل إلى الانفعال كما في الهيولى ، و في الاخرى بالعكس لأنّه محض الوجود و الفعليّة .\r\nملا صدرا گويد حيات دو قسم است حيات اول و حيات دوم . به استناد ( ثم يحييكم الحياة الدنيا ثم اليه ترجعون ) و گويد حيات دوم در اين دنيا است .\r\n\r\nحيثيات -\r\nدليل و برهان حيثيات يكى از براهينى است كه به منظور ابطال تسلسل اقامه كرده‌اند برهان .\r\nحيثيات انتزاعيه\r\nحيثيات انضماميه\r\nحيثيات تعليليه\r\nحيثيات تقييديه هر گاه در احكام و قضايا و محمولات موضوع حكم « من حيث انه منضم اليه امر آخر » در خارج ، موضوع حكم باشد ، حيثيت انضمامى است و هر گاه موضوع حكمى « من حيث انه متزع منه امر آخر » موضوع حكم باشد حيثيت انتزاعى است و بنابر اين حيثيت انضمامى مقابل حيثيت انتزاعى است .\r\nصدرا گويد مطلق حيثيات يا تقييدىاند و يا تعليلى قسم اول آن است كه حيثيت و تحيث مانند جزء موضوع باشد مانند ناطق براى انسان و دوم آن است كه تحيث خارج از ذات موضوع باشد مانند كون الشىء علت و معلول كه عليت و معلوليت خارج از ذات است و اگر چه تقيد و تحيث داخل‌اند به شرط آن‌كه مأخوذ باشند به نحو آن‌كه آن‌ها تقيد و تحيث‌اند نه بر نحو آن كه آن‌ها قيداند .\r\nاختلاف حيثيات تعليليه موجب كثرت در نفس موضوع نمىگردد بلكه موجب تكثر در « ما خرج عنه الموضوع » است و اختلاف حيثيات\r\n\r\n\r\n","description":"","footnote":"\r\n( 1 ) تفسير سوره بقره ، ج 2 ، ص 256 .\r\n","page_name":" 222 ","page_number":222},
  {"content":"\r\n\r\nتقييديه مقتضى تكثر در موضوعات است يعنى تكثر در ذات موضوع است .\r\nو در موردى كه تكثر حيثيات موجب تكثر موضوعات يعنى موجب تكثر در ذات موضوعات است نيز بر دو قسم است يكى آن كه حيثيات مختلفه بالذات متغايرند فى نفسه و لكن غير متقابل‌اند . به يكى از انحا و اقسام تقابل اربعه مگر بالعرض مانند شكل و مقدار و لون و طعم و رايحه و حرارت و حركت و غيره از انواع مقولات عرضى كه آن‌ها حيثيات مختلفه اجسام‌اند و تقابل آن‌ها تقابل بالعرض است و قسمى ديگر حيثيات متقابله بالذات‌اند به نوعى از تقابل مانند سواد و بياض و علم و جهل .\r\nو بالجمله هر گاه مقصود از تحيث عدم تحيث در موضوعيت حكم باشد و از تقيد عدم قيد در موضوعيت حكم باشد و اين كه موضوع به اطلاقه موضوع حكم باشد اين نوع حيثيت حيثيت اطلاقيه است .\r\nمثال « ماهيت من حيث هى لا موجودة و لا معدومة » و يا مقصود از تحيث آن باشد كه حيثيت جزء موضوع باشد من حيث هو موضوع مثل آن‌كه گفته شود جسم از حيث آن‌كه مسطح است ابيض است و از جهت آن‌كه ابيض است مرئى است كه حيثيت تقييديهء انضماميه است .\r\nو هر گاه مقصود از تحيث تعليل حكم باشد مثل آن‌كه گفته شود انسان از حيث آن‌كه مدرك امور غريبه است متعجب است و يا از جهت آن‌كه متعجب است ضاحك است كه حيثيت تعليليه است .\r\nپس حيثيت تعليله خارج است زيرا علت آن خارج است و مراد علت وجود است نه علت قوام و عليت و معلوليت امرى است كه منتزع از ذوات مىشوند . « 1 »\r\n\r\nحيوان برزخى -\r\nمراد انسان و حيوان نفسى است حشر و ابدان اخروى . « 2 »\r\n\r\n\r\n","description":"","footnote":"\r\n( 1 ) اسفار ، ج 2 ، صص 3 ، 7 و ج 2 ، ص 290 و ج 6 ، ص 131 و ج 7 ، صص 200 - 201 .\r\n( 2 ) رسالهء عرشيه ، ضميمه مشاعر ، ص 136 .\r\n","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nخ\r\n\r\nخارج -\r\nكلمهء خارج در فلسفه مقابل ذهن است چنان‌كه گويند وجود خارجى و وجود ذهنى و آن دو را در مقابل يكديگر ذكر كنند .\r\nوجود ذهنى . « 1 »\r\n\r\nخاطر -\r\nخطور به معنى واضح و روشن شدن امور است در ذكر و « خطرت الحوادث » يعنى پديد آمد و آشكار شد « خطر الامر بباله و على باله و فى باله » يعنى آن را ياد آورد بعد از نسيان و « خاطر » يعنى در معرض خطر و حوادث واقع شد و معانى ديگر كه در محل خود بيان شده است .\r\nصدرا گويد خطور عبارت از حركت نفس است براى تحصيل دليل و در حقيقت عبارت از خطور به بال و حضور نزد نفس است الا آن كه چون نفس محل آن معنى است كه خاطر به بال است نفس را خاطر گفته‌اند از باب نام‌گذارى محال به اسم حال . « 2 »\r\n\r\nخاطر قلب -\r\nهر گاه قلب از استيلاى شياطين سالم و در امان باشد و به مشاهده ملكوت مهذب شده باشد و از هوا و هوس و خصال ذميمه خود را برهانيده باشد صاحب خاطر قلب است و علامت آن اين‌كه بر قلب و نفس و جوارح ضد آن ظهور نمىكند خواطر چند نوع‌اند : خاطر ملكى خاطر شيطانى خاطر النفس « 3 »\r\n\r\nخبر -\r\nخبر به ضم خا عبارت از معرفتى است كه به طريق تجربه و تفتيش به آن توان رسيد « هو معرفة يتوصل اليها به طريق التجرية و التفتيس . » « 4 »\r\n\r\nخجل -\r\nخجل به معنى اضطرابى است كه منشأ آن شرم و حيا است و آن از كيفيات نفسانى است كه از تبعات و عوارض آن حركت روح است به داخل و خارج و مركب است از فزغ و فرح يعنى هم حالات فرح در خجول هويدا شود و هم عوارض فزغ . « 5 »\r\n\r\nخزائن -\r\nخزائن اللَّه در سخنان صدرا به معناى حقايق كليهء عقليه به كار برده شده است كه در مرتبت جمعى واجد تمام صور موجودات كائنهء در عالم‌اند .\r\nو مراد از خزاين غيب عالم عقول و قضاى الهى است « و تلك الجواهر الغيبيه » خزاين غيب\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 30 ، 35 .\r\n( 2 ) همان ، چاپ سنگى ، ج 3 ، ص 516 .\r\n( 3 ) كسر الاصنام ، ص 74 .\r\n( 4 ) مفاتيح الغيب ، ص 141 .\r\n( 5 ) اسفار ، ج 4 ، ص 150 .\r\n","page_name":" 225 ","page_number":225},
  {"content":"\r\n\r\nحق‌اند . « 1 »\r\n\r\nخشونت -\r\nخشونت و صلابت اولين از كيفيات محسوسه ملموسه‌اند و از كيفيات استعداديه‌اند . « 2 »\r\n\r\nخطابات قرآن -\r\nاوامر و نواهى قرآن .\r\nملا صدرا مىگويد خطابات قرآن كريم را تنها احباء اللَّه مىدانند و اصولا ويژه آن‌ها و متأله‌هان است و نه مربوط به بيگانگان و آنان كه از خدا بيگانه‌اند و يا روح انكار دارند . « 3 »\r\n\r\nخفيف -\r\nخفت و ثقل از كيفيات محسوسه ملموسه‌اند و حفيف در برابر ثقيل نيز از كيفيات است .\r\nثقل عبارت از قوت طبيعى است كه به وسيله آن جسم متحرك مىشود بالطبع به سوى وسط و خفت عبارت از قوهء طبيعيّه‌اى است كه جسم به وسيلهء آن بالطبع از وسط حركت مىكند و منظور از وسط نفس مركز نيست بلكه محلى كه مركز ثقل آن منطبق باشد با مركز عالم هنگامى كه در آن موضع باشد و مركز ثقل عبارت از نقطه‌اى است كه ثقل را در همهء جوانب متعادل مىكند يعنى ثقل هر طرف مساوى با ثقل آن طرف خواهد بود . « 4 »\r\n\r\nخلأ -\r\nخلأ يعنى خالى در مقابل ملأ يعنى پر .\r\nاين مسأله نيز يكى از مسائل مهم مورد بحث و توجه فلاسفه است كه هم از لحاظ ماهوى و هم وجودى مورد نظر و دقت آن‌ها قرار گرفته است .\r\nاز لحاظ ماهوى بعضى گفته‌اند خلأ عبارت از بعد موهوم است ممتد در جهات و صالح براى آن‌كه چيزى شاغل آن شود و فواصل ميان اجسام را خلأ مىدانند .\r\nصدرا بعد از بيان آرا و عقايد و دلايل قايلين به خلأ خود منكر خلأ بوده و گويد : تمام جهان ملأ است و محال است كه خلأ موجود باشد و دلايل و براهينى چند ايراد كرده است .\r\nكسانى كه قايل به خلأ هستند ناچار قايل به تعدد عوالم جسمانىاند و كسانى كه منكر وجود خلأ هستند فروعى بر آن مترتب كرده‌اند كه يكى از آن فروع موجود نبودن دو عالم جسمانى است .\r\nبعضى وجود خلأ را در داخل عالم جسمانى ممكن مىدانند و لكن گويند خارج از محيط دائرهء فلك الافلاك ممكن نيست خلائى باشد مكان . « 5 »\r\n\r\nخلافت -\r\nاصطلاح خلافت و خليفه در معنى فلسفى و ذوقى مأخوذ از قرآن مجيد است و آن مقام انسان كامل است آدم ابو البشر از جنس آدميان نخستين خليفهء خدا بر روى زمين بود يا خليفه كسانى كه ساكن زمين بودند . « 6 » و نظير ذلك في الطبيعة : إن النفس متوسطة بين العقل و الطبيعة ، و هي متوسطة ، بينها و بين الروح البخاري ، المتوسط بين القوى الطبيعيّة و بين الأعصاب و الغضاريف و هي بينها و بين الأعضاء و الأمشاج .\r\nو المراد هيهنا آدم ( ع ) لأنّه خليفة اللَّه في أرضه ، او خليفة من سكن الأرض قبله ، او هو و ذريّته ، لأنّهم يخلفون من قبلهم ؛ و إفراد اللفظ إمّا للاستغناء بذكره عن ذكر بنيه - كما استغني عن ذكر أبى القبيلة عن ذكرهم في قولهم : « مضرّ و\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 282 .\r\n( 2 ) اسفار ، ج 4 ، ص 84 .\r\n( 3 ) مفاتيح الغيب ، ص 11 .\r\n( 4 ) اسفار ، ج 1 ، سفر 2 ، ص 77 .\r\n( 5 ) همان ، ج 4 ، صص 34 ، 48 .\r\n( 6 ) مفاتيح الغيب ، ص 301 .\r\n","page_name":" 226 ","page_number":226},
  {"content":"\r\n\r\nهاشم » ؛ او على تأويل من يخلف ، او خلفا يخلف .\r\nو أما خليفته في العالم كلّه فهو محمّد ( ص ) عند بلوغه إلى المقام المحمود ، موقعى كه خداوند به ملايكه خبر مىدهد كه من بر آن شده‌ام كه خليفه‌اى در روى زمين قرار بدهم .\r\nملائكه اعتراض كرده و ايجاد شبهه نمودند كه آيا بار الها مىخواهى كسى را بيافرينى و خليفهء روى زمين گردانى كه خون ريزد و فساد انگيزد خداوند در پاسخ آن‌ها فرمودند كه من آن مىدانم كه شما نمىدانيد و اين امر خود دلالت دارد كه انسان اشرف از ملايكه است . « 1 » فهذا هو الجواب الربّاني عن شبهة الملائكة المستفاد من قوله تعالى :  ( إِنِّي أَعْلَمُ ما لا تَعْلَمُونَ )  إشارة إلى ذلك النور المشار إليه و من قوله :  ( وَ عَلَّمَ آدَمَ الْأَسْماءَ كُلَّها )  إشارة إلى صفتي الغضب و الشهوة الموجبتين لعجزه و قصوره المستدعيتين عند وقاية شرّهما لعبوره و هما اللذان جعلهما الملائكة من أسباب حرمانه عن التكريم و الخلافة في قوله :  ( أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ )  اي من من شأنه هذين الأمرين بمقتضى تينك الصفتين - و قد جعلهما اللَّه من أسباب الإنابة إليه و الرجوع إلى دار الكرامة .\r\nو اعلم إن شبهة الملائكة ( عليهم السّلام ) في باب خلافة الإنسان حيث قالو ( وَ نَحْسنُ نُسَبِّحُ بِحَمْدِكَ و نُقَدّسُ لَكَ ) قريب المأخذ من شبهة الشيطان اللعين في باب مسجوديّته حيث قال  ( خَلَقْتَنِي مِنْ نارٍ وَ خَلَقْتَهُ مِنْ طِينٍ )  [ 7 / 12 
  ] إلّا إنّهم ذكروها استكشافا و استعلاما ، و ذكرها اللعين استكبارا و افتخارا و استبدادا بالرأي و القياس في مقابلة النصّ . و بالجملة فضيلة الإنسان على الملائكة و الجانّ ليس من جهة الصورة كما تصوّره الملائكة ، و لا من جهة المادّة كما توهّمه الشيطان ؛ بل من جهة الغاية و العاقبة كما اشير اليه بقوله :     ( يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي )     [ 89 / 27 - 28 
  ] .\r\nخليفه كسى است كه جانشين غير خود باشد و به خاطر مناسبتى نايب او گردد . مناسبت تامه‌اى كه موجب استحقاق انسان براى جانشينى گردد و الا وضع شىء در غير محل خواهد بود .\r\nدر اين‌كه چرا انسان استحقاق خلافت يافت بحث است بعضى گفته‌اند به خاطر تحمل تكليف و بعضى گويند انسان با وجود صوارف بسيار مانند شهوات و غضب و غيره باز هم عبادت خداوند و اطاعت از اوامر او مىكند .\r\nبه هر حال منشأ خلافت انسان يا از جهت قرب و شرف اوست يا از جهت كمال و مناسبت است .\r\nملا صدرا در اين باب توضيح كافى داده‌اند . « 2 » و « الخليفة » من يخلف غيره و ينوب عنه لأجل مناسبة تامّة يستحقّ بها للخلافة لا يوجد في غيره ، و إلّا لكان وضعا للشيء في غير موضعه ، و « الهاء » فيه للمبالغة .\r\nو قد تحيّرت العقول في أنّ استحقاقية آدم للخلافة الإلهية بماذا ؟ فقيل : لتحمّله التكليف . و قيل : لطاعته مع وجود الصوارف البدنيّة كالشهوة و الغضب عنها . و قيل لجامعيته بين صفات الملائكة و صفات البهائم ( الحيوان - ن ) . و أسد\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، ص 313 .\r\n( 2 ) همان ، صص 300 و 315 .\r\n","page_name":" 227 ","page_number":227},
  {"content":"\r\n\r\nالاقوال كونه جامعا لجميع المظاهر الاسمائية .\r\nو اعلم إن للّه خلفاء في كلّ عالم و نشأة ، و لخلفاء أيضا خلفاء ، و بهذا جرت سنّته - لا لحاجة له إلى من ينوبه في فعله لتعاليه عن القصور في فعله ، لكونه تمام كلّ حقيقك ، و كمال كلّ وجود ؛ بل لقصور المستخلف عليه عن‌ه قبول فيضه و تلقّي .\r\nأقول : منشأ خلافة الإنسان إمّا من جهة القرب و الشرف او من جهة الكمال و المناسبة ، و إن كان مرجع هذين إلى أمر واحد فإنّ الأقرب إلى اللَّه وجودا يكون أكثر كمالا و أشدّ مناسبة له من غيره ، إلّا إنّ المشهور إنّهما متغائران حيثيّة و اعتبارا .\r\nفنقول : إن كان منشأها القرب فالوجه في تقرير الإشكال و تقرير الجواب كما سبق ، و ذلك يناسب آراء الحكماء و اصولهم . و إن كان منشأها المناسبة و الطاعة و عدم المعصية ، فالوجه كما ذكره هذا القايل إشكالا و جوابا و هذا يناسب أطوار الصوفيّة و أغراضهم ، فإنّ مناط الخلافة الإلهيّة عند هؤلاء باستجماع الكمالات و الاتّصاف بجميع أصناف صفات الملائكة و الجانّ و الحيوان ، و عند الحكماء بالبرائة عن الشرور و النقائص من جهة العلم و العرفان .\r\n\r\nخلع كالبد -\r\nرها كردن تن و سير روح در عوالم ملكوت . ملا صدرا داستان خلع كالبد افلاطون را آورده و از قول او نقل مىكند كه گفته است : من خلع كالبد كردم و در عين حال دريافتم كه من چه كسى هستم . و بايد دانست كه اين خلع كالبد گاه به ارسطو نسبت داده شده است و گاه به افلاطون و گاه به هرمس الهرامسه .\r\nملا صدرا قول غزالى را هم از مؤيّدات دانسته است كه گويد موقعى كه روح از بدن جدا شود قوت وهميّه به توسط قوت نطقيه در آن حال هم محسوسات را در مىيابد و در هنگام مرگ و بعد از آن خود به مرگ خود آگاهى دارد و خود را در قبر در مىيابد و تمام آن‌چه را كه در اين دنيا مورد باورش بوده است درك مىكند . « 1 » كيفر و پاداش را در مىيابد ، سپس به گفتار صاحب عوارف المعارف استناد كرده است كه گفته است روح انسان از عالم خلق است و حامل قوت حسّ و حركت است و پس از مرگ هم با همه حواس جدا مىشود .\r\nنفس ناطقه و معاد و بعث و حشر .\r\n\r\nخلق -\r\nخلق به ضم خاء عبارت از ملكه‌اى است كه به وسيله آن از نفس افعالى ( نيكو ) به سهولت صادر مىشود بدون سابقهء رؤيت و فكر و خلق عبارت از قدرت بر افعال نيست زيرا نسبت قدرت به ضدين يكى است و نيز خلق عبارت از نفس فعل هم نيست زيرا خلق عبارت از بودن نفس است به حالى كه صادر شود از او افعال و صناعات بدون رؤيت و فكر مانند كسى كه مىنويسد بدون اين‌كه رؤيت و فكر كند و نوازندهء سازى كه بدون فكر و رؤيت تك تك نقرات را مىنوازد و بالجمله خلق از ملكات است و چيزى است متوسط بين طبيعت و ارادهء فكرى و بنابر اين افعال خلقيه ويژهء انسان است و از كمالات است زيرا هر حالى و ملكهء صفتى است وجودى و هر صفت وجودى از حيث اين‌كه صفت وجودى است كمال است اعم از اين‌كه در عرف فضيلت ناميده شود يا نه . « 2 » و حتى رذيلت ناميده شود لكن پاره‌اى از اين\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 320 .\r\n( 2 ) همان ، سفر 2 ، صص 114 - 115 .\r\n","page_name":" 228 ","page_number":228},
  {"content":"\r\n\r\nصفات از امورى است كه موجب زوال كمالات ديگر مىشود و بعضى از آن‌ها بدين سان نيست و بلكه موجب فزونى كمالات و شرافات نفوس مىشود اين‌ها را فضايل قوهء عاقله نامند ، فضايلى كه صرفا براى قوهء عاقلهء انسانى است و اضداد آن‌ها رذايل‌اند يعنى رذايل قوهء عاقلهء انسانى هر رذيلتى براى نفوس انسانى مانند شره ، فجور ، تهوّر ، جربزه و غيره مىتواند براى پاره‌اى ديگر از نفوس فضيلت مىباشد . يعنى براى نفوس پست سافله و مثلا افراط در شهوت براى بهايم كمال است و براى انسان رذيلت است .\r\nحكمت به معنى ادراك كليات و عقليات ثانيه الوجود براى انسان كمال است و هر اندازه فزون‌تر كمال آن افضل و اما ملكات ديگر هر يك داراى دو طرف افراط و تفريطاند و حد متوسط بين آن دو فضيلت در حد متوسط بين آن‌ها است . رؤوس فضايل نفسانيه و اخلاق انسان كه همان مبادى اعمال حسنه‌اند سه است :\r\nشجاعت ، عفت و حكمت .\r\nشجاعت عبارت از خلقى است كه به واسطهء آن افعال متوسط بين تهور و جبن صادر شود .\r\nعفت عبارت از خلقى است كه از او افعال متوسط بين فجور و خمود صادر شود و حكمت خلقى است كه از آن افعال بين افعال جربزه و غباوت صادر شود .\r\n\r\nخلود -\r\nخلود يعنى جاويد ، جاويد بودن بندگان در بهشت و يا دوزخ . ملا صدرا در شواهد الربوبيه در اين باب گويد :\r\nاشراق شانزدهم : در بيان كيفيت خلود اهل جهنم كه حقيقتا شايستهء آنند در آن ، اين مسأله‌اى است بسيار مشكل كه محل خلاف و نزاع ما بين علماى رسوم ( و پيروان ظواهر آيات و نصوص روايات ) و علماى كشف و شهود است ، و همچنين ما بين اهل كشف و شهود نيز اختلاف است در اين‌كه آيا عذاب و عقاب براى اهل عذاب و عقاب الى الابد ثابت و باقى است يا اين‌كه بالأخره در جهنم ( پس از سال‌ها سوختن و گداختن در آتش ) نوعى خلاصى و رهايى از عذاب و عقاب خواهد بود و نعيم الهى نصيب آنان خواهد شد و بالأخره مدت عذاب و عقاب آنان به زمانى منتهى خواهد گرديد . ولى همگى بالاتفاق معتقدند به اين‌كه كفار ( كه اصولا معتقد به وجود خدا نبوده‌اند و ايجاد عالم را به طبيعت بىشعور و يا به دهر نسبت مىدهند ) براى هميشه در جهنم مخلد و گرفتار عذاب‌اند . زيرا براى هر يك از بهشت كه دار ثواب و جهنم كه دار عقاب است اهل و سكنه‌اى است كه بايد آنجا را از وجود خويش پر كنند و سبب عمران و آبادى آن باشند . و ضمنا اصول و قوانين حكمت و فلسفه دال بر اين است كه قسر بر هيچ طبيعتى دوام و ثبات ابدى ندارد و اين‌كه براى هر موجودى غايت و نهايتى است كه بالأخره روزى بدان خواهد رسيد ( و آن غايت در افراد بشر عبارت است از نيل به مرتبهء كمال و رهايى از نقايصى كه موجب بعد و حرمان و عذاب و عقاب‌اند ) و رحمت الهى شامل هر چيزى است ( و هيچ چيزى محروم مطلق از رحمت حق نخواهد بود ) همان‌طور كه در آيهء شريفهء  « عَذابِي أُصِيبُ بِهِ مَنْ أَشاءُ وَ رَحْمَتِي وَسِعَتْ كُلَّ شَيْءٍ »  ( عذاب من به هر كس كه بخواهم مىرسد و رحمتم بر همه چيز و همه كس گسترده است - سورهء اعراف ، آيهء 156 ) بدان تصريح شده است .\r\nولى در مقابل آن اصول ، در نزد ما نيز اصول\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nو قوانينى است كه دلالت مىكند بر اين‌كه جهنم و عذاب و آلام و شرور موجود در آن براى اهل جهنم دايمى و ابدى است همان‌طور كه بهشت و نعمت‌ها و خيرات و لذايذ حاصل در آن براى اهل بهشت دايمى و ابدى است هر چند دوام در هر كدام به معناى ديگرى است و شما خود مىدانيد كه نظام دنيا ( كه پست‌ترين عوالم وجود است ) استقرار نمىيابد مگر به وجود نفوسى داراى غلظت و شقاوت و قلوبى داراى شقاوت و قساوت ( كه به حكم ذات و فطرت آغشته به غلظت و شقاوت و قساوت ، مرتكب مظالم و تجاوز به حقوق و حدود و نواميس ديگران مىشوند كه همه از خصوصيات و لوازم نظامى دنيوى است ) . « 1 » و اگر همه مردم با داشتن نفوسى پرهيزگار و دل‌هايى ترسان از عقاب الهى اهل سعادت بودند ( و هيچ‌گونه ظلم و شقاوت و قساوت و تعدى و تجاوزى در دار دنيا نمىبود ) هر آينه نظام دنيا به علت نبودن افرادى ظالم و ستم‌كار و مرتكب اعمالى مناسب با سازمان اين نظام از قبيل فراعنه و دجال صفتان و انسان‌هاى شيطان صفت فريبنده و مكار و نفوس بهيميه‌اى مانند جهال كفار ، مختل و معطل مىگرديد ( زيرا هر چند بسيارى از اعمال و افعال آنان ظلم و طغيان و گناه و عصيان است ولى در عين حال مناسب با نظام دنيا و حفظ حدود و پاره‌اى از ضروريات حيات دنيوى است ) و در حديث آمده است كه خدا مىفرمايد « انّى جَعَلْتُ معصيةَ آدمَ سبباً لعمارةِ العالم » يعنى من گناهان بنى آدم را سبب بقاى نظام دنيا و موجب عمران و آبادى آن عالم قرار دادم . و در قرآن مجيد مىگويد  « وَ لَوْ شِئْنا لَآتَيْنا كُلَّ نَفْسٍ هُداها وَ لكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ »  ( سورهء سجده ، آيهء 13 ) يعنى اگر ما مىخواستيم هر آينه راه هدايت و رستگارى را به هر نفسى نشان مىداديم و او را بدان رهبرى مىكرديم لكن سخنى به راستى و حقيقت گفته‌ايم و آن سخن اين است كه ما جهنم را از جن و انس پر خواهيم كرد و همه در آن جاى و مأوايى دارند . لكن به اراده و قضاى الهى لازم نافذ و مؤثر در قدر ، حكم و فرمان الهى به وجود سعدا و اشقيا با هم ثابت و مبرهن گرديد . پس هنگامى كه ( طبق اصول و قوانين فلسفى ) وجود هر طايفه‌اى ( از سعدا و اشقيا ) بر حسب قضاى نافذ الهى و به مقتضاى ظهور اسمى از اسماى ربانى ( در مظهرى از مظاهر مناسب با آن اسم ) بوده باشد ، بنابر اين براى وجود آن‌ها غاياتى طبيعى و منازلى ذاتى و فطرى است و مسلم است كه رجوع و بازگشت به امور ذاتى كه فطرى و جبلى اشيا و اشخاص‌اند امرى لذيذ و ملايم با طبع آن‌ها است ، هر چند مدت طولانى و زمان بسيارى از آن غايات مفارقت داشته و زمان طويلى ( يعنى از آغاز خلقت تا ظهور روز قيامت ) ما بين آن اشياء و غايات طبيعى و منازل فطرى و سكونت و استقرار در آن‌ها حايل و فاصل شده باشد و خداى متعال به جميع اسما در جميع مقامات و مراتب ( عاليه و متوسطه و سافله ) وجود تجلى مىكند ( و از تجلى او در هر مقام و مرتبه‌اى مظهرى از مظاهر اسما و صفات به عرصه وجود قدم مىنهد ) .\r\nپس او هم رحمن است ( كه به مقتضاى اين اسم و رحمت رحمانيه فيضش عام و شامل كليهء\r\n\r\n\r\n","description":"","footnote":"\r\n( 1 ) ترجمهء شواهد ، صص 440 - 445 .\r\n","page_name":" 230 ","page_number":230},
  {"content":"\r\n\r\nموجودات است ) و هم رحيم است ( كه به مقتضاى اين اسم و رحمت رحيميه ، مراحم و عناياتى خاص نسبت به اهل سعادت و سلاك راه حقيقت دارد ) و او هم عزيز است ( كه به مقتضاى اين اسم بر او رنگ لطف و عفو وجود و كرم تكيه مىزند و هر مستعدى را به آن چه شايستهء او است مىرساند ) و هم قهار است ( كه به مقتضاى اين اسم هر عاصى و متخلفى را كيفر مىدهد ) .\r\nو يكى از اهل كشف و شهود ( محيى الدين عربى در كتاب فتوحات مكيه ) مىگويد روز قيامت هر كدام از اهل بهشت و جهنم داخل در مقر خود مىشوند اما سعدا و اهل بهشت به فضل و كرم خدا ( نه بر اساس اعمال و افعال نيك و طاعات و عبادات زيرا گفته‌اند « العبد و ما فى يده كان لمولاه » يعنى بنده و آن‌چه كه در دست او است متعلق به مولاى او است . پس بنده از خود چيزى ندارد و مالك هيچ چيزى نيست تا به واسطهء آن استحقاق دخول در بهشت و كرامت الهى پيدا كند ) و اما اشقيا و اهل جهنم به حكم عدل الهى ( كه مقتضى كيفر و تعذيب بندهء متخلف است ) . و هر طايفه به سبب اعمال نيك و بد خود در بهشت و يا جهنم وارد مىشوند و به علت نيت ( و قصد ادامهء اعمال و افعال خويش ) در بهشت و يا جهنم مخلد مىشوند ( نه به سبب تعداد اعمال و افعال ) .\r\n\r\nخمودت -\r\nخمود به معنى سكون است « خمد النار » يعنى شعله‌هاى آن فرو نشست و « خمد الحمى » يعنى جوشش تب فرو نشست و شدت آن كاسته شد « اخمد الرجل » يعنى آن مرد سكوت كرد و آرام شد .\r\nخمودت نيز يكى از كيفيات نفسانى است . « 1 »\r\n\r\nخواطر -\r\nخواطر جمع خاطر است ملا صدرا گويد شناخت خواطر و فرق بين هر يك از آن‌ها از اهم مهمات است وجوه متعددى را در مقام فرق بين آن‌ها ذكر كرده‌اند .\r\nيكى فرق بين خاطر ملكى و خاطر شيطانى كه افراد نتوانند تكيه بر خداى خود كنند مگر اين‌كه به كيدهاى نفس اماره و هوا و هوس‌هاى آن آشنا بوده باشد كه البته اين گونه اشخاص خود بين خواطر خوب و بد فرق مىگذارند و ادراك مىكنند .\r\nهر خاطرى كه انسان را به اطاعت دعوت مىكند ملكى است و آن‌چه به گناه دعوت مىكند شيطانى است . ملا صدرا مىگويد به اين فرق هم نبايد اعتماد كرد چه بسا انسان‌ها را به عبادت دعوت مىكند و آن عبادت بدتر از معصيت است . « 2 » كه مولانا گويد :\r\n گر نماز و روزه هم فرمايدت * نفس مكّار است مكرى زايدت \r\nو چه بسا اين عبادت براى نفاق باشد و يا ريا و چه بسا به خاطر حب جاه و مقام است و چه بسا هوا حس نفس و خواطر شيطانى باشد .\r\nملا صدرا گويد خواطر دو گونه‌اند خواطرى كه انسان‌ها را دعوت به كار خير مىكند و خواطرى كه انسان‌ها را دعوت به شر و بدى مىكند ، خواطر خوب را الهام و خواطر بدر را وسواس نامند ، خوب را رحمانى ملكى و بد را شيطان نفسانى خوانند . « 3 »\r\n\r\nخيال -\r\nيكى از قواى باطنى انسان خيال\r\n\r\n\r\n","description":"","footnote":"\r\n( 1 ) اسفار ، ج 4 ، ص 116 .\r\n( 2 ) همان ، ج 3 ، ص 516 .\r\n( 3 ) تفسير سورهء يس ، ص 226 .\r\n","page_name":" 231 ","page_number":231},
  {"content":"\r\n\r\nاست كه به آن مصوره هم گويند و آن قوتى است در انسان كه حافظ صور موجودهء در باطن است و اين قوت را بعضى با حس مشترك اشتباه كرده‌اند .\r\nصدرا گويد خيال سواى حس مشترك است زيرا خيال نگهبان صور است و حس مشترك قوت قبول صور است .\r\nحس مشترك حاكم بر محسوسات و خيال حافظ محسوسات ، حس مشترك صور را مشاهده مىكند و خيال تخيل مىكند .\r\nقوت خياليه مجرد است و صورى كه در آن موطن‌اند مجرد از ماده و وضعند و بالجمله :\r\n« هو عبارة عن الصور الباقية فى النفس بعد غيبوبة المحسوس » چه آن‌كه در خواب باشد يا در بيدارى .\r\nصدرا بعدا از بررسى اقوال و نظريات فلاسفه در مورد قوت خياليه گويد :\r\nنزد ما اين صور يعنى صور خياليه موجود در اين عالم نمىباشد و منطبع در قوتى از قواى بدن هم نمىباشد و بلكه خيال منفصل الوجود است از بدن و مجرد است و عالم ديگر است كه غير عالم طبيعت و حركت است و آن قوت مجرد از بدن است و احوال عقاب و ثواب و پاداش و كيفر و بعث و برزخ را صدرا بازگشت به آن مىداند .\r\nبايد توجه داشت كه قوت خياليه كه خيال نامند غير از متخيله است كه به اعتبار به كار بردن قوت ناطقه ، مفكره گويند . متخيله\r\n\r\nخيال منفصل -\r\nخيال منفصل به وجهى از نظر صدرا همان عالم مثال است و در مقابل خيال متصل است .\r\nصدرا در باب وجود ذهنى گويد صور خياليه موجود در اذهان نمىباشند از جهت محال بودن انطباع كبير در صغير و امر بزرگ در كوچك و موجود در اعيان هم نمىباشند و الا هر كس آن‌ها را مىديد و مشاهده مىكرد . و معدوم هم نمىباشند و الا متصور و متميز نبودند و محكوم عليه به احكام مختلفهء ثبوتيه هم نمىبودند و بنابراين چون موجودند و ظرف آن‌ها نه اذهان است و نه اعيان و نه در عالم عقول‌اند از جهت آن‌كه صور جسمانىاند نه عقلى پس ناچار در صقعى ديگرند و آن عالم مثال است كه به نام خيال منفصل خوانده مىشود از جهت آن كه غير مادى است و تشبيه كرده‌اند آن را به خيال متصل و قوت متخيله ، صورا تحويل به خيال مىدهد . « 1 »\r\n\r\nفى أن المدرك للصور المتخيلة أيضا لا بد أن يكون مجردا عن هذا العالم\r\nهذا و إن كان مخالفا لما عليه جمهور الحكماء حتّى الشيخ و من يحذو حذوه لكن المتّبع هو البرهان ، و الحق لا يعرف إلّا بالبرهان لا بالرجال لأنّ المحسوس لا يفيد المعقول و لا يسلّط عليه بل المعقول قاهر على كلّ محسوس ، أما البرهان على هذا المطلوب فهو إنّ الصورة الخياليّة كصورة شكل مربّع محيط بدائرة قطرها يساوي قطر الفلك الأعطم ، فهذه الصورة الشكليّة إمّا أن تكون بالقياس إلى ما هي شكله في الموجودات الخارجيّة كأنها شكل منزوع عن موجود خارجي و ليس كذلك او يكون شكلا في مادة دماغية حاملة له ، و المادّة الدماغية مشتغلة به شكل صغير المقدار غير هذا الشكل ، و المادّة الواحدة لا يجوز أن تشتغل في آن واحد\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 299 - 300 .\r\n","page_name":" 232 ","page_number":232},
  {"content":"\r\n\r\nبه مقدار صغير في غاية الصغر و به مقدار عظيم في غاية الكبر ، و لا تشكّل أيضا بشكلين متبائنين دفعة واحدة .\r\nو أيضا شكل الدماغ طبيعي و كذا مقداره مقدار طبيعي له ، و هذا الشكل الّذي كلامنا فيه قد يحصل بالإراده النفسانيّة على أي مقدار يريد ، و كذا غيره من الصور و الأشكال .\r\nو أيضا ربّما يزداد المقدار المشكّل الحاضر في الخيال و ينبسط في تماديه إلى حيث تشاء النفس ، و كلّ جسم طبيعي لا بمكن أن ينمو و يزداد إلّا بإضافة مادّة من الخارج إليه ، فظهر إنّ المقدار المشكّل المنخيّل ليس مقدارا لمادّة دماغية و لا لغيره . « 1 » و أيضا هذه القوّة باقية فينا و تلك الصورة و أشباهها قد تزال و تسترجع فبقي إن القوّة الخياليّة فاعلة إيّاها أو واسطة أو شريكة فهي لو كانت قوّة مادّية لكان تأثيرها بمشاركة الوضع ، و كلّ ما تأثيرة بمشاركة فلا تؤثر إلّا فيما له أو لمحله وضع بالقياس إليه ، فالنار لا يسخّن إلّا لما يجاورها في جهة منها ، و الشمس لا تضيء إلّا لما يقابلها في جهة منها ، و الشمس لا تضيء إلّا لما يقابلها في جهة منها ، و الصورة الخياليّة غير واقعة في جهة من جهات هذا العالم .\r\nو أيضا هي ممّا يحدث دفعة « 2 » و القوّة الجسمانية لا يمكن أن يكون لها نسبة إلى نفس صورة شيء يحدث تلك الصورة بسببها قبل وجودها . الأمر كذلك و محل هذه الصور يمتنع أن يكون شيئا جسمانيا أي من هذا العالم المادي فانّ جملة بدننا بالنسبة إلى الصور المتخيلة لنا قليل من كثير فكيف ينطبق الصّور العظيمة على المقدار الصغير ، و ليس يمكن أن يقال إنّ بعض تلك الصور منطبعة في أبداننا و بعضها في الهواء المحيط بنا إذا الهواء ليس من جملة أبداننا ، و لا أيضا الة لنفوسنا في أفعالها و إلّا لتألّمت نفوسنا بتفرّقها و تقطّعها ، و لكان شعورنا بتغيرات الهواء كشعورنا بتغيرات أبداننا فبان إنّ محلّ هذه الصور أمر غير جسماني و ذلك هو النفس الناطقة فثبت إنّ النفس الناطقة مجردة ، انتهى تقرير الححة الّتي عوّل عليها أفلاطون ، و هي حجة برهانية قوية على ما نريده لكنّ القوم زعموا إنّ هذه الحجة لبيان إثبات إنّ النفس من المفارقات العقلية ، و ذلك غير ثابت به مثل هذه الحجّة و نظائرها ، و لم أر في شيء من زبر الفلاسفة ما يدلّ على تحقيق هذا المطلب ، و القول بنجرد الخيال ، و الفرق بين تجرددها عن هذا العالم و بين تجرد العقل و المعقول عنها و عن هذا العالم جميعا ، و هذه من جملة ما آتانى اللَّه و هداني ربي إليه أشكره كثيرا على هذه النعمة العظيمة و نحمده عليها ، و لذلك اعترض على هذا البرهان بوجهين :\r\nأحدهما : بأنّ هذه الصّور الخياليّة لا بدّ و أن يكون لها امتداد في الجهات و زيادة و إلّا لم تكن صورة خيالية فإنّا إذا تخيلنا مرّبعا فلا بدّ أن يتميز جانب من ذلك المربع من جانب آخر و إلّا لم يكن مربعا ، و ذلك أن يكون إذا كان شكل و . . .\r\n\r\nخير -\r\nكلمهء خير مقابل شر است و هر چيزى كه مطلوب و « ما يتشوقه كل شى و يتوخاه و يتم به » باشد خير است .\r\nخير و شر اطلاق بر چهار معنى مىشوند :\r\n1 - آن‌چه نسبت داده مىشود به سماويات از سعد و نحس كواكب . « 3 » 2 - آن‌چه نسبت داده مىشود به امور طبيعيه\r\n\r\n\r\n","description":"","footnote":"\r\n( 1 ) اسفار ، ج 3 ، صص 475 - 477 .\r\n( 2 ) همان ، ص 475 .\r\n( 3 ) همان ، ج 1 ، صص 22 ، 340 و ج 2 ، صص 113 ، 236 .\r\n","page_name":" 233 ","page_number":233},
  {"content":"\r\n\r\nاز كون و فساد و عوارض و ملحقات امزجهء حيوانيه مانند آلام و غيره .\r\n3 - آن‌چه نسبت داده مىشود به طبايع احياى عنصريه از تألف و تنافر و تودد و تباغض و محبت و خصومت به آن نحو كه در جبلت اشياء است .\r\n4 - آن‌چه نسبت داده مىشود به نفوس كه تحت اوامر و نواهى و احكام ناموس الهى و عوارض و ملحقات آن از سعادت و شقاوت و غيره است .\r\nو بالجمله در عالم وجود . وجود خير محض است و عدم شر محض و موجودات عالم هر يك بر حسب مرتب وجودى خود در خيرات و شرور متفاوت‌اند آن‌چه در مرتبت وجودى قوىتر خير او زيادتر و شر او كم‌تر است و بالعكس و اشياء از اين جهت بر چهار قسم و وجه‌اند .\r\n1 - اشيايى كه خير محض‌اند .\r\n2 - اشيايى كه شر محض‌اند .\r\n3 - اشيايى كه خير آن‌ها غالب بر شر است .\r\n4 - اشيايى كه شر آن‌ها غالب بر خير است .\r\nخير محض نيست مگر وجود محض بحت بسيط كه ذات الهى باشد و آن اصل وجود و حقيقة الحقايق است و شرور محض اعدام محض‌اند و در دار تحقق و تقرر امورى كه شر محض باشند وجود ندارند زيرا آن‌چه وجودى داشته باشد به مقدار حظ وجودى خير و منشأ خير است حتى هيولاى اولى و قوى كه خيرات‌شان بر شرور آن‌ها غلبه دارد و موجودات كاينهء فاسدهء داثره كه در معرض تحولاتند غالب الشرند و باز هم ميان هر طبقه و دسته‌اى از موجودات قاعدهء تشكيك جارى است همان‌طورى كه در متن وجود تشكيك موجود است تا برسد به خير الخيرات و خير اول كه ذات احديت است و مبرا از تركيب و ماهيات و اعدام و مواد و قوى و استعدادات و امكانات است . « 1 »\r\n\r\nفى بيان الخير و السعادة الحقيقية للنفوس الانسانية\r\nلا نزاع لا حد فى ان لذة كل قوة نفسانية و خيرها بادراك ما يلائمها ، و المها و شرها بادراك ما يضادها ، فلذة كل حس بادراك المحسوس الذى يخصه و لذة الغضب بالانتقام ، و لذة الوهم بالرجاء ، و لذة الحفظ التذكر ، و الم كل منها بادراك ما يضاد ذلك ، ثم هذا القوى فى هذه المعانى فمراتبها متفاوتة ، فما وجوده اقوى و كماله اعلى و مطلويه ادوم و الزم فلذته اشد ، فليس كل لذة كما للحمار فى بطنه و فرجه ، حتى يكون العباد المكرمون و الملائكة المقربون عدمت عنهم اللذة و السعادة مطلقا ، بل الوجود لذيذ و كمال الوجود الذ ، و كل قوة اذا نالت اللذة به نيل ما يلائمه فانما نالتها ، لكون ذلك الملائم يصير سببا لكمالية فى وجودها ، فاللذة لا يكون لشىء الا بامر يرجع الى وجوده او بكمالية وجوده ، فما وجوده اقوى يكون لذته و بهجته بذاته اقوى .\r\nثم ان الكمال و الامر الملائم ربما حضر للقوة الداركة ، و هناك اما مانع شاغل لها عنه فيكرهه و يؤثر ضده ، ككراهة بعض المرضى الطعوم الحلو و ايثار ضدها ، اما ممنوة بضد ما هو كمالها ، فلا يحس به ما دامت كذلك .\r\nفاذا تقرر هذا فنقول : النفس الناطقة كمالها\r\n\r\n\r\n","description":"","footnote":"\r\n( 1 ) اسفار ، ج 1 ، ص 340 و ج 2 ، ص 113 .\r\n","page_name":" 234 ","page_number":234},
  {"content":"\r\n\r\nالخاص بها ان يتحد بالعقل الكلى ، و يتقرر فيها صورة الكل و هيئة النظام الاتم و الخير الفايض من مبدأ الكل البارى جل ذكره فى العقول و النفوس و الطبايع و الاجرام الفكية و العنصرية الى اخر الوجود ، و يتصور كيفية تدبير البارى للاشياء ، الاخذة منه الى ادناها ، ثم العائدة اليه العارجة من ادنا الى اقصاها ، كما . . . « 1 » ملا صدرا گويد وجود مادام كه نازل به عالم تصادمات و تضادات نشده است بر خيريت اصلى خود باقى است و به عالم اجسام و ظلمات كه نزول كند نه بالذات و بلكه به قياس به امورى كه زيان‌بار است و مستلزم عدم و تأذّى مىباشد موصوف به شريت مىشود از آن‌رو كه منتهى به عدم و يا عدم كمال شود و بالجمله شرور از لوازم ماهيات است و ماهيات مجبول بالذات نمىباشند پس شرور اولا و بالذات اثر جعل جاعل نمىباشد . ملا صدرا گويد : « 2 » خير به نزد عقلا چيزى است كه مشتاق اليه باشد و هيچ‌گاه امر اعتبارى انتزاعى مطلوب عقلا نيست و بنابر اين خير در واقع بازگشت به حقيقت وجودى مىكند كه واقع و بلكه صرف واقع باشد و ماهيات امكانيه و اعيان ثابتهء ذهنى و عقلى فى حدّ نفسه موصوف به خيريت و يا شريّت نمىشود زيرا ماهيات فى حد نفسه نه موجود است و نه معدوم و ازين‌رو است كه مىتوان گفت وجود خير محض و عدم شر محض است و خير خيرات وجود اكمل و فوق كمال است كه ذات حق است و به ترتيب هر سلسله وجودى كه نزديك‌تر به مبدأ فيض باشد خيريت آن فزون‌تر است تا برسد به هيولاى اولى كه منبع شرور است .\r\nملا صدرا گويد فلاسفه از يك سو گفته‌اند وجود خير محض است و از سويى گفته‌اند وجود اعتبارى ، انتزاعى است و سواى آن مفهوم عام اعتبارى انتزاعى به نام وجود چيزى در خارج نيست و به عبارت ديگر ماهيت را اصيل خارجى و وجود را امرى اعتبارى دانسته‌اند و لازمه سخن آنان اين خواهد بود كه خيرات امور اعتبارى انتزاعى بوده كه حقيقت خارجى ندارند وى مىگويد موقعى درست خواهد بود كه گفته شود وجود خير محض است كه وجود را مصداق عينى و خارجى باشد و بلكه وجود عين واقع و تحقق باشد و به جز مفهوم عام اعتبارى مصداقى باشد عينى و واقع .\r\nفقط تبت بالحكمة إن الخير برضاه و قضاه جملة و تفصيلا ، و الشرّ بقضائه جملة و بقدره تفصيلا ، فالإرادة الاوليّة الرضائيّة تؤدي إلى الخير الكلّي و النظام الأعلى بالقياس إلى العوالم كلّها بحسب الأنواع ، و الإرادة الثانويّة القدريّة الجزئيّة تؤدّي إلى الخير و السعادة لطائفة بالقياس إلى عالم ، و إلى عالم ، و إلى الشرّ لطائفة اخرى بالقياس إلى عالم آخر ، كما في الحديث الإلهى : « 3 »\r\n« هؤلاء للجنّة و لا أبالي ، و هؤلاء للنار و لا أبالي »\r\nو قوله تعالى :   ( وَ لا يَزالُونَ مُخْتَلِفِينَ * إِلَّا مَنْ رَحِمَ )   [ 11 / 119 
  ] .\r\n\r\n\r\n","description":"","footnote":"\r\n( 1 ) مفاتيح الغيب ، ص 586 .\r\n( 2 ) اسفار ، ج 1 ، سفر 1 ، ص 341 .\r\n( 3 ) تفسير ملا صدرا ، ج 2 ، ص 264 .\r\n","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nد\r\n\r\nدار التجدد و الارتحال -\r\nدنياى خاكى « 1 »\r\n\r\nدرايه -\r\nدرايت عبارت از معرفتى است كه حاصل مىشود به نوعى از حيلت كه تقدم مقدمات و استعمال رؤيت باشد و اصل آن از باب « دريت الصيد » است و از اين جهت كه اساس آن بر حيلت است درست نيست كه بر ذات حق اطلاق شود زيرا فكر و حيلت دربارهء او ممتنع است . « 2 »\r\n\r\nدرخت طوبى -\r\nدرخت طوبى درختى است معروف ، در آثار شهاب الدين سهروردى از آن به عنوان استعاره نام برده شده است . يعنى با توجه به معناى استعارى آن درخت طوبى درختى است در بهشت كه ميوهء آن غذاى نيكان و ثوابه‌كاران است و ميوه درخت زقوم قوت و غذاى بدكاران است . درخت زقوم در جهنم و درخت طوبى در بهشت است . « 3 »\r\n\r\nدفاتر استعدادات -\r\nمراد ملا صدرا از اين اصطلاح لوح قدر است كه محل صور جزييه مقدرة الوجود در عالم است . « 4 »\r\n\r\nدور -\r\nدور در اصطلاح فلاسفه توقف شىء است به خود يعنى يك چيز هم علت باشد و هم معلول چنان كه گفته شود « الف » متوقف بر « ب » و « ب » متوقف بر الف مىباشد كه دور صريح گويند . توضيح اين‌كه اگر گفته شود فرضا « آتش » علت حرارت است و « حرارت » علت آتش لازمه آن اين است كه آتش متقدم بر نفس خود باشد زيرا مىدانيم كه علت بر معلول تقدم دارد و قهرا معلول متأخر از علت است و با اين فرض موقعى كه گفته مىشود « آتش » علت حرارت است يعنى آتش متقدم بر حرارت است و موقعى كه گفته مىشود « حرارت » علت آتش است يعنى آتش متأخر از حرارت است ، نتيجه اين‌كه آتش متقدم بر خود مىباشد . آن‌گاه كه وصف عليت دارد متقدم است و آن‌گاه كه وصف معلوليت دارد متأخر است . مثال فوق مربوط به دور به يك واسطه است و دور به چند واسطه كه آن را دور مضمر ناميده‌اند نيز سرانجام مستلزم تقدم شىء بر خود مىباشد چنان كه اگر گفته شود « الف » علت « ب » است و « ب » علت « ج » . « 5 » و « ج » علت « د » است و در عكس آن سلسلهء علل و معلول گفته شود « د » علت « ج » و « ج » علت « ب » و « ب » علت « الف » است نيز همان\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، ص 108 .\r\n( 2 ) اسفار ، ج 3 ، سفر 1 ، ص 515 .\r\n( 3 ) اسرار آيات ، ص 393 .\r\n( 4 ) رسائل ، ملا صدرا ، ص 282 .\r\n( 5 ) اسفار ، ج 2 ، سفر 1 ، ص 141 .\r\n","page_name":" 237 ","page_number":237},
  {"content":"\r\n\r\nشكل دور است نهايت به چند واسطه از اين‌رو آن را دور مضمر ( پنهان ) گفته‌اند .\r\nتفكر اصلى در ابطال دور ، اين است كه سلسله نظام وجود به علتى پايان مىيابد كه معلول نيست و مبدأ كل است .\r\n\r\nدهر -\r\nكلمهء دهر اطلاق بر معانى متعدد شده است و به معنى زمان طولانى و مدت دراز ، عمر ، غايت ، عادت ، غلبه ، ابدى و هميشگى آمده است .\r\nو به معناى اسماالحسنى آمده است كه حضرت رسول فرمودند به دهر بد نگوييد و به معناى هزار سال هم آمده است يعنى بعضى گفته‌اند كه دهر عبارت از هزار سال و بعضى گفته‌اند كه دهر عبارت از زمان نامتناهى است ازلا و ابدا و اطلاق بر زمان به طور مطلق هم شده است و كسانى كه گويند زمان عبارت از واجب الوجود است مرادشان همان دهر است .\r\nافلاطون گويد مدت چيزى از حركات و متحركات و ظرف دوام و استمرار مطلق را دهر و سرمد نامند .\r\nصدرا گويد بعضى از اساطين حكمت ( ميرداماد ) گويد نسبت ثابت به ثابت سرمد است و نسبت ثابت به متغير دهر است و نسبت متغير به متغير زمان است و مراد او از اول ( نسبت ثابت به ثابت ) نسبت بارى تعالى است به اسما و علومش و مراد او از دوم ( نسبت ثابت به متغير ) نسبت علوم ثابتهء او است به معلوماتش كه معلوماتش متجدداند كه عبارتند از وجودات اين عالم جسمانى بالكل و مراد او از سوم ( نسبت متغير به متغير ) نسبت معلومات حق است بعضى به بعضى ديگر به معيّت زمانيه .\r\nو بالجمله صدرا گويد بعد از اين‌كه ما ثابت و مدلل كرديم كه تمام موجودات و جواهر جسمانى و نفوس و بالأخره جهان طبيعت كلا در تجدد و سيلانند و همه متجددات و متحركات مستند به طبيعت جوهريه شوند محل و موردى براى فرض اين‌گونه وعاها و ظروف نيست . « 1 » و بالجمله نسبت ثابت به متغير را دهر گويند .\r\n\r\nدهريه -\r\nكسانى كه قايل به تأثير دهرند و گويند اين دهر است كه سعادت و بدبختى دهد .\r\nالأول : الدهريّة الذين كانوا يقولون بدهر هذا العالم قالوا :  ( وَ ما يُهْلِكُنا إِلَّا الدَّهْرُ )  [ 45 / 24 
  ] و اللَّه تعالى أبطل قولهم بأنواع الدلائل . « 2 »\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 147 .\r\n( 2 ) تفسير ملا صدرا ، ص 61 .\r\n","page_name":" 238 ","page_number":238},
  {"content":"\r\n\r\n\r\nذ\r\n\r\nذاتى -\r\nكلمهء ذات را چند معنى است از اين قرار : صاحب ، جوهر شىء ، آن‌چه صالح باشد كه از آن خبر داده شود ، گاه اطلاق بر هويت شخص مىشود و گاه بر ماهيت نوعى اطلاق مىشود و ذات و حقيقت در مواردى به يك معنى است .\r\nذاتى و ذاتيات اشياء امورى هستند كه شىء را از غيرش جدا و ممتاز سازند و اركان وجودى و ماهوى و مقومات هر شىء را ذاتى آن شىء مىنامند مانند جنس و فصل كه ذاتى نوعند و نوع كه مقوم و ذاتى افراد خود است و آن يا مابه‌الاشتراك افراد و انواع است و يا مابه‌الامتياز . « 1 »\r\n\r\nذبح موت -\r\nدر روايات آمده است كه در روز رستاخيز بعد از اين‌كه به حساب اعمال بندگان رسيدگى شد مرگ را ذبح خواهند كرد كه ديگر ، مرگى نباشد بهشتىها و جهنمىها همه جاويد بمانند . « 2 » و ما « ذبح موت » ( بدين گونه است ) كه خداى متعال در روز قيامت آن را به صورت گوسفندى ظاهر مىكند و حضرت يحيى عليه السلام مىآيد در حالتى كه به دست او كاردى است ، سپس آن گوسفند را به پهلو مىخواباند و آن را ذبح مىكند سپس گوينده‌اى با صداى بلند مىگويد اى اهل بهشت شما براى هميشه در بهشت مخلد خواهيد بود . و از اين به بعد مرگ شما را نابود نخواهد نمود و اى اهل جهنم شما نيز هميشه در جهنم مخلديد و مرگ و نابودى براى شما نخواهد بود و در آن روز به جز اهل جهنم احدى در جهنم نخواهد بود و آن روز را « يوم الحسرة » ناميده‌اند ، بدين جهت كه آن روز به عنوان روز خلود هر دو طايفه در مقر خويش ظاهر و آشكار مىگردد ( و نمايشگر اين است كه هر دو طايفهء اهل بهشت و اهل جهنم در مقر خويش براى هميشه مخلداند . زيرا كلمهء حسر به فتح سين به معناى ظهر يعنى آشكار گرديدن آمده است ) .\r\nپس اهل بهشت هنگامى كه در دار دنيا مرگ را مشاهده مىكنند كه به سراغ آنان آمده است ) بىاندازه مسرور و خوشحال مىشوند و به او مىگويند خدا قدم تو را براى ما ميمون و مبارك قرار داده زيرا تو ما را از شرور و آلام زندگانى در دنيا رهايى بخشيدى و تو بهترين كسى هستى كه اكنون بر ما وارد شده‌اى و نيكوترين هديه‌اى هستى كه خدا براى ما فرستاده است و اما اهل\r\n\r\n\r\n","description":"","footnote":"\r\n( 1 ) اسفار ، ج 1 ، صص 100 ، 398 و ج 2 ، ص 36 .\r\n( 2 ) ترجمه شواهد ، ص 428 .\r\n","page_name":" 239 ","page_number":239},
  {"content":"\r\n\r\nجهنم هنگامى كه مرگ را به چشم خود مىبينند كه به سراغ آنان آمده است فوق العاده از مشاهدهء آن ترسان و نالان مىشوند و به او مىگويند تو بدترين چيزى هستى كه بر ما وارد شده‌اى و ما بين ما و عيش و سرور و لذايذى كه در دار دنيا داشتيم حايل گشتى . سپس مىگويند با اين حال اميد است كه ما را بميرانى و از اين زندگانى مقرون با رنج و آلام رهايى بخشى . « 1 » سپس درهاى جهنم بر روى اهل جهنم به شدت بسته مىشوند و هيچ‌گاه باز نمىشوند و جهنم بر اهل جهنم محيط و منطبق مىگردد و برخى بر روى برخى ديگر قرار مىگيرند تا فشار بر آنان بيش‌تر وارد گردد و شعله‌هاى آتش از شدت طغيان و غليان از قعر جهنم به سطح بالا و از سطح بالا به قعر آن زيرورو مىشوند و افراد گنه‌كار با شياطين اغوا كننده آنان در وسط شعله‌هاى آتش جهنم همچون قطعات گوشت در ديگى كه در زير آن آتش انبوهى افروخته‌اند ديده مىشوند همان‌طور كه در آيهء شريفهء   « يَغْلِي فِي الْبُطُونِ ، كَغَلْيِ الْحَمِيمِ »   ( سورهء دخان ، آيات 45 - 46 ) به آن اشاره شده است . پس جهنم اهل خود را ( همچون قطعات گوشت توصيف شده ) زير و رو مىكند و بالا و پايين مىبرد و براى تجديد عذاب ، پوست‌هاى سوخته و گداخته شده به آتش را مجددا به پوست‌هاى تازه تبديل مىكند . همان‌طور كه آيهء شريفهء  « كُلَّما خَبَتْ زِدْناهُمْ سَعِيراً »  ( سورهء اسراء ، آيهء 97 ) به آن دلالت مىكند .\r\nو اما « مأدبه » ( به فتح ميم و ضم دال كه در لغت به معناى طعامى است كه براى دعوت و ضيافت تهيه مىشود و يا خوانچه‌اى كه براى عروس ترتيب داده مىشود ) مجموعه‌اى است از طعام‌هاى گوناگون لذيذ و گوارا براى اهل بهشت و در آن مجموعه طعام ، درمكه ( به كسر دال و سكون راء « يعنى آرد سفيد خالص ( كه دو بار در ظرفى مانند الك و يا غربيل بيخته و تصفيه شده است ) نيز وجود دارد و اهل بهشت از آن طعام تناول مىكنند و در همان زمان ، اهل جهنم در يك مندبه ( به فتح ميم و سكون نون يعنى مجلس سوگوارى و عزادارى ) به دور هم مىنشينند . پس اهل بهشت همواره در مأدبه‌ها ( به عيش و سرور و خوردن طعام‌هاى لذيذ و گوارا مشغولند ) و اهل جهنم در مندبه‌ها ( به سوگوارى و غم و اندوه دور يكديگر جمع مىشوند ) و طعام اهل بهشت در مأدبه ، خلاصه و عصاره‌اى است از كبد ماهى .\r\n\r\nذكا -\r\nذكا عبارت از شدت حدس و كمال بلوغ آن است و غايت قصواى آن قوهء قدسه است كه فرمودند « يكاذريتها يضيى . . . » زيرا ذكا عبارت از امضا در امور و سرعت وقوف بهحق است و اصل آن از « ذكت النار و ذكت الذبح » است و بالجمله شدت و حدت در ادراك و حدس را ذكا گويند كه نهايت آن قوت قدسيه است كه بدون اكتساب اشياء و حقايق عالم را دريابد و آن مخصوص به انبيا و اولياء اللَّه است .\r\n\r\nذكر -\r\nنيرويى كه چيزها را از فراموشى حفظ كند و بعد از فراموشى مجددا به قوهء درّاكه بازگرداند و بالجمله صورت زايله از حفظ انسان هر گاه بازگردد و در ذهن حاضر شود ذكر گويند و اگر ادراك مسبوق به زوال نباشد اصطلاحا ذكر نگويند .\r\n\r\n\r\n","description":"","footnote":"\r\n( 1 ) ترجمهء شواهد ، ص 428 .\r\n","page_name":" 240 ","page_number":240},
  {"content":"\r\n\r\nالسادس الذكر ، الصورة الزايلة اذا عادت و حضرت سمى وجدانها ذكرا ، و ان لم يكن الادراك مسبوقا بالزوال لم يسم ذكرا ، و لهذا قال الشاعر :\r\n اللَّه يعلم انى لست اذكره * و كيف اذكره اذ لست انساه \r\nقال الفخر الرازى بعد اعادة الشبهة التى اصر عليها فى اتها غير ممكنة الانحلال : و ها هنا سر اخر ، و هو انك لما عجزت عن ادراك ماهية التذكر و الذكر ، مع انه صفتك ، و تجد من نفسك جملة انه يمكنك الذكر ، فانى يمكنك الوقوف على كنه المذكور ، مع انه ابعد الاشياء مناسبة منك ، فسبحان من جعل اظهر الاشياء اخفاها .\r\nاقول : بعد ما علمت وجه انحلال تلك الشبهة ، اعلم : ان اللَّه اقرب الاشياء الينا من جهة اصل ذواتنا ، و انما خلقنا و هدانا لنتوصل الى اصل معرفته ، و نصل الى دار كرامته ، و نشاهد حضرة الهيته ، و نطالع صفات جماله و جلاله ، و لا جل ذلك بعث الانبياء و انزل الكتب من السماء لا لان نكون من ابعد الابعدين و اشقى الاشقياء المتحيرين .\r\nو بالجمله صورت زايله بعد از عودت و حضور به نام ذكر خوانده مىشود و اگر مسبوق به زوال نباشد ذكر ننامند پس ادراك مسبوق به زوال را ذكر نامند و در اين‌كه آيا خزانهء معقولات منفصل الوجود است از انسان يا نه ميان حكما اختلاف است بعضى گويند منفصل الوجود است و بعضى گويند متصل الوجود ، براى روشن شدن نظر صدرا خيال . « 1 »\r\n\r\nذوق -\r\nذوق قوتى است مترتب در عصب مفروش بر جرم زبان كه به واسطهء آن مزه‌ها ادراك مىگردد .\r\nصدرا گويد : ذوق از مهم‌ترين قواى ظاهرهء پنج‌گانه است و بعد از لمس براى حيوان بس مهم است و شبيه‌ترين قوى است به لامسه و از اين جهت لمس ثانى است زيرا ذوق نيز عبارت از شعور بما يلائم الطبع است .\r\nو بالجمله گويد قوه چشايى اعم قواى پنج‌گانه طاهره است . « 2 » بعد از قوه لامسه براى حيوان و شبيه‌ترين قوى به قوه لامسه ( يعنى قوه ذايقه اشبه به لامسه است ) و آن را لمس ثانى توان گفت زيرا قوه ذايقه نيز عبارت از شعور به امور ملايم بدن است براى جلب آن‌ها و نيز هر گاه نياز به غذا زياد باشد قوىترين مدركات ذايقه است و ذوق نيز مشروط به لمس است و لكن لازم است كه جرم ذى طعم نافذ شود در آلت ذوق يعنى در جم آلت چشايى نافذ شود تا چشايى انجام شود و آلت چشايى زبان است حال يا خود زبان بالذات آلت چشايى است و يا به واسطه لعاب و رطوبت لعابيه از جرم زبان منبعث مىشود و قهرا آن رطوبت بايد خودش بىمزه باشد تا اين‌كه بتواند مزه‌ها را به آلت چشايى برساند و هر گاه با طعمى درآميزد قهرا به درستى قوه چشايى مزه‌ها را يا مزه فلان خوردنى را مشخصا نمىتواند معلوم كند و حق اين است كه آلت چشايى يعنى زبان خود بايد بدون مزه باشد مطلقا و يا كم‌مزه باشد يعنى ضعيف الطعم باشد تا اين‌كه بتواند طعوم را ادراك كند . « 3 »\r\n\r\nذهن -\r\nذهن عبارت از قوت نفس است بر اكتساب علومى كه حاصل نباشد براى نفس و\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 509 ، 511 .\r\n( 2 ) همان ، ج 1 ، سفر 4 ، ص 165 .\r\n( 3 ) همان .\r\n","page_name":" 241 ","page_number":241},
  {"content":"\r\n\r\nبديهى است كه وجود ذهنى غير از وجود ذهن است چه آن‌كه ذهن خود فى نفسه از امور خارجيه است و آن‌چه يافت شود در آن به وجودى كه مطابق با ما فى الخارج بوده و حاكى از امور خارجى باشد وجود ذهنى نامند و آن وجودى است براى شىء كه آثار وجود خارجى آن بر آن مترتب نيست .\r\nتوضيح آن‌كه خداى متعال ارواح انسانى را آفريده است به نحوى كه خالى از تحقق اشياء و از علم بدانها بوده است يعنى نفوس انسانى در به دو خلقت عارى از علم و تحقق اشيايند و لكن آن‌ها را براى معرفت و علم آفريده است كه فرموده‌اند  « ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  و بالجمله ارواح انسانى در اول خلقت و فطرت خود خالى و عارى مىباشند از هر معلومى و متصورى و قوت محضه‌اند لكن از شأن آن‌ها تحصيل معارف و علوم و معقولات است و نفس را تمكن براى تحصيل معارف هست و آن تمكن عبارت از هيأت استعدادى است براى نفس كه به موجب آن معارف تحصيل گردد و آن را ذهن نامند ( يعنى هيأت استعدادى را ) وجود ذهنى . « 1 »\r\n\r\nذهول -\r\nآن‌چه را نفس در عالم خود ادراك مىكند و در مرتبت صقع خود در مىيابد بر سبيل تخيل ذو مراتب است در ظهور و خفا كه بعضى در نهايت خفايند و بعضى در نهايت روشنى و ظهور و بالجمله مدركات نفس بعضى در نهايت خفا و بطون‌اند كه به نام ذهول و نسيان خوانده مىشوند و بعضى در نهايت ظهور و جلا و روشنىاند كه شهود و رؤيت گويند و بنابر اين ذهول عبارت از محض صور موجودهء در قواى مدركه نيست بلكه مرتبت خفاى ادراك است و تعريف مشهور آن اين است كه ذهول انصراف توجه نفس است از صور موجودهء در قوى . « 2 » دربارهء فرق بين ذهول و نسيان گفته‌اند در ذهول صورت مدركه انسان از قوهء مدركه بيرون مىرود و لكن از حافظه بيرون نمىرود و در نسيان هم از قوه مدركه و هم از حافظه ، آن صورت مدرك زايل مىشود .\r\nبيان ذلك انهّم استدلّوا على ذلك بالفرق بين حالتي الذهول و النسيان بأنّ عند الذهول تزول الصورة التي أدركها الإنسان من قوّته المدركه دون الحافظة ؛ و عند النسيان تزول عنها جميعا ؛ فهما قوّتان إحديهما ذات الإنسان . و الاخرى جوهر آخر مفارق فيه المعقولات دائمة بالفعل ، و زوال الصورة عن حافظة النفس عند النسيان عبارة عن بطلان استعدادها للاتصال به من هذه الجهة .\r\nثم إنّ الذهول و النسيان كما يجريان في الصوادق يجريان في الكواذب ، فلو كان المطابق لما ارتسم في الجوهر الذي هو خزانة المعقولات صادقا موجودا في نفس الأمر لكانت تلك الكواذب أيضا صادقة موجودة في نفس الأمر - و اللازم باطل فكذا الملزوم . و ذكر العلامة الحلى - طاب ثراه - : « اني ذكرت هذا السؤال للاستاذ نصير الحق و الدين فلم يأت بكلام مشبع » .\r\nو بأن صدق الخبر و صحّة الحكم إن كان بمطابقة لما في نفس الأمر به معنى « عالم الأمر » من النسب الحكميّه ، فما يكون في عالم الأمر من الأحكام يلزم أن لا تكون صادقة ، إذ لا تغاير بينها و بين ما في نفس الأمر - فلا مطابقة بينهما .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 263 و ج 3 ، سفر 1 ، ص 515 .\r\n( 2 ) مبدأ و معاد ، ملا صدرا ، ص 349 و تفسير ملا صدرا ، ج 2 ، ص 144 .\r\n","page_name":" 242 ","page_number":242},
  {"content":"\r\n\r\n\r\nر\r\n\r\nرأى -\r\nرأى چيزى كه مورد اعتقاد باشد و گفته مىشود رأى من چنين است يعنى اعتقاد من چنين است « و رؤيا » يعنى آن‌چه در خواب ديده مىشود و بالأخره نظر كردن به چشم سر و قلب و عقل ، صاحب رأى يعنى صاحب عقل .\r\nرأى از نظر فلسفه به معنى جولان دادن خاطر است در مقدماتى كه اميد مىرود كه منتج به نتيجه گردد و رأى براى فكر مانند آلت است براى صانع . « 1 »\r\n\r\nالراسخون -\r\nملا صدرا ائمه معصومين را در درجه اول راسخون در علم مىداند و در درجه‌هاى بعد عارفان كامل و اولياء اللَّه را ، وى گويد حتى راسخون در علم ، قرآن را حمل بر مفاهيم ظاهرى يا مفاهيم اولى كنند بدون آن كه مفسدتى بروز كند . آن معانى ظاهرى كه كشف مىكنند . « 2 »\r\n\r\nربط حادث به قديم -\r\nيكى از مسائل مورد بحث فلاسفه و هم متكلمان بررسى ربط حادث به قديم است . اصل اشكال اين است كه ذات حق مقدس از هر گونه تغيير و حركت است و موجودات جهان جسمانى دائما در حركت و تبدّل صورت‌اند و نيز متكثرند و چگونه ممكن است حوادث و متغيرات معلول ذات ثابت ازلى باشند در حالى كه بين علت و معلول سنخيت تامّه لازم است و نيز از علت واحد بسيط من جميع جهات چگونه متكثرات به وجود آمده‌اند در حالى كه از واحد تنها يك معلول صادر مىشود . كه فلاسفهء مشاء گفته‌اند نخست عقل اول صادر شد كه هم واحد است و هم ثابت و بعد نفوس و افلاك و اجسام ، چنان كه در بحث از نظام آفرينش بيان شد . « 3 » خلاصهء كلام ملا صدرا اين است كه حوادث متدرج الوجود در عالم بايد مستند به حركات دوريه افلاك باشد و اين حركات دوريه معدّات‌اند و نه علل تامه كه با حركت خود معلول را به تدريج به مرحلهء صدور مىرسانند و مىگويد براى هر يك از طبايع حادثه سبب ازلى و قديم است كه واهب الصور است و اين واهب الصور است كه دائما و مستمرا صورت‌هاى متجددهء آن‌ها را افاضه مىكند و لكن افاضهء او به هر فردى مرهون به اوقات خود مىباشد كه تغييرات صورت‌ها و هويات متجدّدهء متعاقبه بر نعت اتصال به مرتبه‌اى برسد\r\n\r\n\r\n","description":"","footnote":"\r\n( 1 ) مفاتيح الغيب ، ص 141 .\r\n( 2 ) ايقاظ النائمين ، ص 17 .\r\n( 3 ) اسفار ، ج 3 ، سفر 1 ، صص 128 به بعد .\r\n","page_name":" 243 ","page_number":243},
  {"content":"\r\n\r\nكه مستعد قبول فيض شوند . « 1 » ملا صدرا گويد واسطه در ربط حادث به قديم طبيعت است و طبيعت داراى دو امتداد است يكى تدريجى زمانى قابل انقسام وهمى انقسام به متقدم و متأخر زمانى و ديگر دفعى مكانى قابل انقسام به متقدم و متأخر مكانى و نسبت مقدار به امتداد مانند نسبت متعيّن است به مبهم و آن دو متحد در وجودند و متغاير در اعتبار و حال زمان با صورت طبيعى داراى امتداد زمانى ، مانند حال مقدار تعليمى است با صورت جرميّهء ذات امتداد مكانى ، خلاصهء كلام اين كه همهء حركات در مقولات جوهرى و عرضى ناشى از طبيعت است و طبيعت بالذات عين سيلان و حركت است ، حركت از لوازم ذاتى طبيعت است و معلل به علل نيست و بدين طريق ملا صدرا گويد حد واسطهء بين حوادث و جهان متحرك مادى و مبدأ فيض كه ثابت و ازلى است طبيعت سيّال است كه صرف تحرك و تجدّد و استمرار است و طبيعت عين استمرار و تجدد است و مرتبه‌اى از وجود و نحوى از آن مىباشد . وى گويد طبيعت در عين تجدد استمرار دارد كه استمرار تجدى باشد پس مىتواند واسطه ربط حادث به قديم باشد . « 2 » حركت در جوهر - منظور از جوهر در فلسفهء ملا صدرا صرفا موجودى است كه در موضوعى از موضوعات نباشد يعنى امرى عرضى نباشد مانند : سنگ ، درخت ، ديوار ، خانه و چيزهايى كه متكى به خودند . فلاسفهء طبيعى در باب اعراض اختلافى نداشته و ندارند كه عرض‌ها دگرگون مىشوند و مثلا رنگ ميوه‌ها تغيير مىكند و به طور كلى همهء رنگ‌ها در معرض تغييرند و همين‌طور حالات نفسانى انسان در هر موقع از سن وضع خاصى دارند ، عوارض بدنى مانند صحت و مرض ، لذت و رنج . بحث آن‌ها و اختلاف آنان در حركت در اساس جوهر است و نه در عوارض آن‌ها و اين را هم كه موجودات نباتى و حيوانى دائما مراحل قوت و فعليّت‌ها را طى مىكنند قبول دارند و مثلا دانه‌اى سبز مىشود و مراحلى را مىگذراند تا بارور شود كه نام اين حركت را قوت و فعليت گذارده‌اند همهء آن‌ها قبول دارند لكن اين حركت را حركت در جوهر نمىدانند و حركت در روبناى موجودات مىدانند و البته كون و فساد هم نمىدانند . صورتها معدوم نمىشوند و صورت‌هاى ديگر به وجود آيد و اگر هم صورت‌ها تباه شوند و صورت‌هاى ديگر به وجود آيند يك امرى ثابت هست كه اين صورت‌ها متوارد بر آن مىشوند كه آن را هيولا گويند . ملا صدرا مىگويد جسم مركب از ماده و صورت است و اين امرى است كه همهء فلاسفهء مشاء پذيرفته‌اند . تغيير و تبديل در صورت ماده را هم مشائيان پذيرفته‌اند يعنى در يك جزء از جوهر جسمانى . ملا صدرا مىگويد هيولاى اجسام هم همراه صورت متبدّل است . و معنى حركت در معنى جوهر اين است . اگر اين فرض ملا صدرا باشد كه در موارد مختلف تصريح كرده است كه اجسام با صورت و هيولاى خود متبدلند و هر آنى در شأنى مىباشند . « 3 » مشكل اين است كه ديگر توارد و به قول او تعاقب صورت نيست و بلكه تبدل ذاتى صورت و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 396 .\r\n( 2 ) همان ، ج 3 ، سفر 1 ، صص 131 - 136 به بعد .\r\n( 3 ) همان ، ج 2 ، سفر 1 ، ص 396 .\r\n","page_name":" 244 ","page_number":244},
  {"content":"\r\n\r\nهيولا است و از اين‌رو است كه به دنبال امرى مىگردد كه هم حركت مستند به آن باشد و هم حافظ تشخص اشياء باشد يعنى آن چيزى كه به وسيله آن اين همانى اشخاص و انواع محفوظ است و سبب مىشود كه انسان ديروز انسان امروز هم باشد و لاجرم قايل به وجود امرى ديگر ما فوق ماده و صورت جسميه شده است و آن را طبيعت ناميده است كه بالذات تجدد است و در تجددش استمرار و ثبات دارد .\r\n\r\nرتق -\r\nرتق در مقابل فتق است رتق و فتق به معنى حل و عقد است . و به وجهى به معنى لف و نشر است .\r\nصدرا گويد رتق اشارت به وحدت حقيقيه و وجود واحد بسيط است .\r\nو فتق مرتبت تفصيل وجود واحد بسيط است و مرتبت اسما و صفات و افعال است . « 1 »\r\n\r\nرحمت واسعه -\r\nملا صدرا مىگويد صادر از خداوند در همهء امور ، بازگشت به خير و رحمت و هدايت مىكند و غضب ، انتقام و ضلالت امور عارضه‌اند كه دوام ندارند و صادر از حق نمىباشند و مال همهء خلق و آفريدهء خداوند به رحمت واسعه حق است ، ملا صدرا در اين باب يعنى اين‌كه صادر از ذات حق به جز خير و رحمت نيست از سخنان ابن‌عربى شواهدى آورده‌اند . « 2 » لما سبق من ان الصادر من الحق تعالى فى كل شىء هو خير و رحمة و هداية ، و الغضب و الانتقام و الضلال امور عارضة لا يدوم ، فمال الكل الى الرحمة الواسعة .\r\nقال صاحب الفتوحات المكية فى الباب الرابع و الثمانين منه فى تقوى اللَّه : اعلموا اخواننا زاد اللَّه بصائركم ، انه لما امتن اللَّه علينا بالاسم الرحمن ، فاخرجنا من الشر الذى هو العدم الى الخير الذى هو الوجود ، و انعم علينا نعمة الوجود فقال : اولا يذكر الانسان انا خلقناه من قبل و لم يك شيئا ، فما تولانا منه ابتداء الا الرحمة ، و لهذا قال : ان رحمتى سبقت غضبى ، فلما نفذ حكم الرحمة بالايجاد ، فالانتقام حكم عارض ، و العوارض لا ثبات لها ، فان الوجود يصحبنا ، فمآلنا الى الرحمة و حكمها ، و هى من المقامات المستصحبة فى الدنيا و الاخرة .\r\n\r\nرسل اللَّه -\r\nملك ، الهام ، نبىّ ، قرآن ، رسولان خدايند به سوى بندگان هوا ، نفس ، وسوسه رسولان شيطان‌اند بر بندگان طاغوت . « 3 »\r\n\r\nرطوبت -\r\nيكى از كيفيات محسوسهء ملموسه رطوبت است و رطب عبارت از چيزى است كه طباع او را مانعى از قبول اشكال غريبه و ترك آن‌ها نباشد و يا بس عبارت از چيزى است كه در طبايع آن عايقى است كه مانع قبول و ترك اشكال است .\r\nو بعضى گويند رطوبت جسم عبارت از بودن آن است به نحوى كه ملتصق شود به بما پلامسه . « 4 »\r\n\r\nرعد و برق -\r\nاين اصطلاح مأخوذ از قرآن مجيد است  « أَوْ كَصَيِّبٍ مِنَ السَّماءِ فِيهِ ظُلُماتٌ وَ رَعْدٌ وَ بَرْقٌ »  ملا صدرا در تفسير سوره بقره رعد و برق و صواعق را كنايه از تكاليف شاقه دانسته است پاره‌اى را از باب اعمال و پاره‌اى را از باب اعتقادات ، ملا صدرا گويد منظور از برق در\r\n\r\n\r\n","description":"","footnote":"\r\n( 1 ) اسفار ، ج 4 ، ص 75 .\r\n( 2 ) مفاتيح الغيب ، ص 206 .\r\n( 3 ) همان ، ص 169 .\r\n( 4 ) همان .\r\n","page_name":" 245 ","page_number":245},
  {"content":"\r\n\r\nيكاد البرق يخطفّ ابصارهم لمعات قرآن يا ايمان است كه انوار باهره آن ابصار را به خود جلب كند كه از درخشيدن نور حق و صداى رساى حق منافقان و جاهلان انگشتان خود را در گوش خود گذارند تا حقيقت را نشنوند . « 1 » ملا صدرا گويد مراد از باران در اين آيات ايمان و يا قرآن است زيرا باران منشأ حيات و قرآن منشأ حيات معنوى و ارزاق اخروى است و منظور از ظلمات شبهات و متشابهات است كه بر جاهلان مخفى است .\r\nملا صدرا در تفسير آيات ياد شده گويد عمدتا مذمت از نادانان است آن‌هايى كه انگشتان خود را براى نشنيدن حق در گوش‌هاى خود فرو برند نادان‌ها مىباشند گويد حضرت امير عليه السلام فرمودند\r\n« قطع ظهرى رجلان من الدنيا ، رجل عليم اللسان فاسق و رجل جاهل القلب ناسك »\r\nخلاصهء كلام ملا صدرا اين است كه باران ، ايمان و قرآن است و رعد و برق و صاعقه ، تكاليف دشوارند .\r\nو عن أمير المؤمنين عليه السلام :\r\n« قطع ظهرى رجلان من الدنيا : رجل عليم اللّسان فاسق و رجل جاهل القلب ناسك هذا يصدّ بلسانه عن فسقه و هذا بنسكه عن جهله فاتقوا الفاسق من العلماء و الجاهل من المتعبّدين اولئك فتنة كلّ مفتون .\r\nفوجه المماثلة هيهنا إنّ المراد من المطر هو الايمان ، أو القرآن لكونه منشأ الحيوة المعنويّة و الأرزاق الأخرويّة . و الظلمات هي الشبهات و المتشابهات التي يخفى وجهها على الجهّال و الأرذال و يضلّون في ادراكها ، كما قال  ( يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلَّا الْفاسِقِينَ )  و الرعد و البرق و الصواعق ، هى التكاليف الشاقّه بعضها من باب الأعمال و بعضها من باب الاعتقادات كفعل الصلاة و الصيام و الحجّ و ترك الرياسات و المجاهدة مع الآباء و الامّهات و ترك الأديان القديمة و الاعتقاد بحقيّة هذا الدين ، و الانقياد له .\r\nفكما إن الإنسان يبالغ في الإحتراز عن المطر الصيّب الذي هو أشدّ الأشياء نفعا بسبب هذه الامور المقارنة فكذا المنافق الجاهل يحترز عن الايمان أو القرآن بسبب هذه الامور زعما منه إن الغرض منها ايلامه و تخويفه و تشديد الأمر عليه بحيث يكاد يوجب هلاكه ، و لم يعلم إن فيها شفاء لما في الصدور و تنويرا للقلوب و احياء للنفوس المريضة بداء الجهالة و رحمة للذين آمنوا و هدى للعالمين .\r\nو المراد من قوله :  ( يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ  إنّ الجاهل المنافق .\r\n\r\nروايح -\r\nروايح از كيفيات مشمومهء محسوسه‌اند صدرا گويد : روايح به واسطهء موضوعات آن‌ها مشخص مىشوند مانند رايحه مسك و رايحهء عطر و غيره .\r\n\r\nروح -\r\nيكى از مسائل مهم فلسفى كه افكار و انظار فلاسفه را به خود متوجه كرده است مسأله روح است كه هم از لحاظ ماهوى و هم وجودى مورد بحث و تحقيق فلاسفه قرار گرفته است .\r\nدر مسأله اول كه بحث در مورد روح از لحاظ ماهوى باشد اقوال و آراى پراكنده و مختلفى اظهار شده و تقريبا هيچ‌كدام مسأله را به طور تحقيق و قطع حل نكرده‌اند . شرايع نيز در مورد چگونگى ماهيت روح ساكت شده‌اند چنان كه در قرآن مجيد است :\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، صص 24 ، 29 .\r\n","page_name":" 246 ","page_number":246},
  {"content":"\r\n\r\n « قُلِ الرُّوحُ مِنْ أَمْرِ رَبِّي »  آن‌چه براى اهل نظر مسلم شده است آن كه غير از اعضا و جوارح و ابدان مادى امر ديگر هست كه منشأ احساسات و ادراكات و تعقلات و حركات و سكنات و فعل و انفعالات ارادى و غيره است :\r\nو اين امر مسلم است كه منشأ ادراك و تعقلات و احساسات و آثار و خواص ديگر در تمام موجودات يكسان نيست .\r\nو اين امر مسلم است كه هر يك از موجودات را آثار خاصى است كه موجب امتياز آن‌ها از يكديگر است .\r\nاز اين جهت براى روح و نفس اقسام و انواعى قايل شده‌اند ( نفس جمادى ، نباتى و حيوانى ) فلاسفه عموما قايل به سه امرند قلب - روح بخارى ، نفس يا روح مجرد و گويند قلب عبارت از جسم لطيف صنوبرية الشكل است و مركب روح بخارى است كه روح حيوانى است و منشأ حيات و حس و حركت است و در تمام حيوانات هست و سارى در تمام اعضاى بدن است و روح بخارى مركب نفس است كه منشأ ادراكات كليه و تعقلات بوده و ذاتا مجرد است .\r\nو به اين ترتيب روح حيوانى برزخ ميان قلب و نفس ناطقه و واسطه در تعلق نفس ناطقه است يا بدان و در مقام تعريف آن‌ها گفته‌اند كه روح حيوانى عبارت از بخار لطيف شفافى است كه منبع آن تجويف چپ قلب است و واسطهء تدبير نفس است و روح انسانى امر لطيفى است كه مستند عالميت و مدركيت انسان است و راكب و متعلق به روح حيوانى است . « 1 »\r\n\r\nروح اعظم -\r\nمراد از روح اعظم امر اعلاى حق و عقل اول است و از آن تعبير به ملك مقرب هم شده است كه مشتمل بر ملايكهء زيادى است كه آن‌ها جنوداللَّه‌اند و بالجمله عالم عقول و نفوس مجرده را عالم روحانيات گويند . « 2 »\r\n\r\nروح الهى -\r\nاين اصطلاح را ملا صدرا در تفسير سوره واقعه به كار برده است و مىگويد در دل انسان قوتى است كه نور الهى نامند كه فرمود  « أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ »  ( زمر ، 22 ) كه گاه آن را روح الهى نامند كه فرمودند  « فَإِذا سَوَّيْتُهُ وَ نَفَخْتُ فِيهِ مِنْ رُوحِي »  ( الحجر ، 29 ) و آن غير روح حيوانى است زيرا روح حيوانى از عالم خلق است و روح الهى از عالم امر است كه فرمودند  « قُلِ الرُّوحُ مِنْ أَمْرِ رَبِّي »  « 3 » ملا صدرا در تفسير بزرگ خود گويد : « 4 » روح بخارى سايه روح الهى است و محل استواى آن .\r\n\r\nروح حيوانى -\r\nدربارهء چگونگى رسيدن فيض از عقليات و مجردات به اجسام طبيعى مادى همواره مسأله مشكل بوده است زيرا بين ماده و جسمانيات و ارواح عقليهء مجرده سنخيت وجود ندارد ازين رو فلاسفه قايل به حدّ فاصل و برزخ شده‌اند كه از جهتى با اجسام و ماده سنخيّت داشته باشند و از جهتى با مجردات فلاسفه دو برزخ و واسطه بين مجردات و ماده براى افاضهء فيض از مجردات به ماديات قايل شده‌اند . برزخ اول جسم لطيف نورانى است كه\r\n\r\n\r\n","description":"","footnote":"\r\n( 1 ) اسفار ، ج 3 ، ص 127 و ج 4 ، ص 157 و مبدأ و معاد ، ص 185 .\r\n( 2 ) رسائل ، ملا صدرا ، ص 47 و مبدأ و معاد ، ص 92 .\r\n( 3 ) تفسير سورهء واقعه ، ص 157 .\r\n( 4 ) تفسير ، ج 6 ، ص 57 .\r\n","page_name":" 247 ","page_number":247},
  {"content":"\r\n\r\nروح نافذ در اعضاى بدن به واسطهء اعصاب دماغى مىباشد اين روح از لطافت اخلاط و بخاريت آن به وجود مىآيد كه روح بخارى نامند . براى اين امر متوسط امر متوسطى ديگر فرض كرده‌اند كه خون صافى لطيف باشد .\r\nملا صدرا گويد برزخ مثالى حد فاصل بين نفس ناطقه و روح حيوانى است و خون صافى لطيف برزخ بين آن دو است و بالجمله وى گويد : بخار متصاعد از شريان قلب روح بخارى است كه حد فاصل بين ماده و نفس است و واسطه‌اى در تأثير نفس است . « 1 » ملا صدرا گويد : هر حقيقتى كه جامع تمام مراتب وجود باشد مانند انسان كه شامل اجزاى اعلاى وجود است و هم ادنى مانند مادهء بدن ، ناگزير در مقام ارتباط بين آن دو ، بايد امرى باشد متوسط بينابين و نيز بين هر دو طرف ادنى و اعلاى ديگر در مرتبهء ديگر ( چون باز هم بين ادنى و آن حد وسط تناسب لازم است ) واسطه‌اى و برزخ ديگر لازم است و ازين روست كه در انسان قوت‌ها گوناگون است .\r\nو هر يك رابط بين اعلا و ادنى است اين قوت‌ها يا محركه‌اند يا درّاكه . قواى ادراكيه برخى عقلىاند و برخى وهمى و برخى خيالى و برخى حسّى و تفاوت بين آن‌ها به شدّت و ضعف است و اشد آن‌ها قوت ادراكى عقلى است و به ترتيب وهمى ، خيالى و حسّى ، حسيات پنج‌اند ( قواى پنج‌گانه ظاهرى ) كه بين آن‌ها نيز تفاوت است ، به كمال و نقص و شدت و ضعف ، شديدترين آن‌ها از لحاظ پيوستگى به ماده قوهء لمس است و به ترتيب ، ذوق ، شم ، سمع و بصر ، و در بين اين هشت قوت نيز تفاوت وجود دارد ( وهمى ، عقلى ، خيالى و پنج حسّ ظاهر ) و بدين منوال است قواى محركه مانند غضب و شهوت و قواى ويژه نبات و حيوان كه پاره‌اى تعلق آن‌ها به ماده زيادتر و پاره‌اى كم‌تر و هر قوه‌اى كه تعلق آن به ماده زيادتر باشد تجزيه‌پذيرتر است و هر كدام كم‌تر تعلق به ماده داشته باشند ، كم‌تر تجزيه‌پذيرند و نفس چون مجرد است قابل تجزيه و انقسام نيست و لكن چون تصرف تدبيرى به بدن دارد از جهت اتصّالش به بدن بالعرض قابل تجزيه است و نه بالذات و بدين طريق جزء مفكّرهء نفس غير از جزء شهوانى است و غير از جزء غضبى است البته اين تجزيه در اثر اتصالش به بدن مىباشد پس بالعرض است هر چند همهء آن‌ها قواى نفس‌اند و در واقع با تعددى كه دارند همه مظاهر نفس‌اند ، سامعه ، ذايقه ، باصره ، غضبيه ، شهويه و غيره همه كار نفس را انجام مىدهند و به فرمان او مىباشند و مظاهر او و دليل بر اين‌كه همهء قوى مظاهر نفس‌اند اين است كه اگر عضوى بريده شد ، آن عضو بدون حسّ مىشود و بنابر اين احساس در اعضاى بدن كار نفس است . همهء اين قوى در بدن متفرق و در نفس به وجود جمعى و وحدانى موجودند .\r\nو سبب افتراق آن‌ها در بدن اين است كه نفس در هر يك از كارهاى خود نياز به عضو خاصى دارد و مثلا عضوى كه ويژه شنيدن نفس است بايد غير از عضوى باشد كه كار ديدن و يا چشيدن را انجام مىدهد پس براى هر يك از قواى نفس موضع و محل جدايى است در اين امر ايرادى و اشكالى نيست . مسألهء دشوار اين است كه قوايى كه متبدّلة الوجودند و دائما در\r\n\r\n\r\n","description":"","footnote":"\r\n( 1 ) اسفار ، ج 4 ، ص 152 .\r\n","page_name":" 248 ","page_number":248},
  {"content":"\r\n\r\nتجدد و سيلانند و نيست مىشوند و موجود مىشوند و جوهريت آن‌ها در هر آنى تبديل مىشود چگونه نفس تشخص و هويت اين همانى خود را حفظ مىكند به عنوان يك امر وحدانى و بالأخره ، خود كالبد چگونه تشخص و تعيّن خود را حفظ مىكند كه فرضا انسان سال قبل همان انسان امروز باشد دربارهء مشخصات بدنى و نفسانى ملا صدرا گويد هر يك از اين قوت‌ها با وجود تبدّلات و تجددات بسيار ، هويت متجدهء خود را به يك هويت ثابته كه اصل ناميده است حفظ مىكند و آن اصل يا هويت ثابته قوه‌اى است فوق همهء اين قوت‌ها كه منتهى مىشود به امرى كه ثابت الذات است و آن قوه فصل اخير است و صورت محصل او است ، ظاهرا منظورش صورت نوعيه و يا رب النوع است وى گويد : ماده متبدّل است و در عين اين‌كه صورت‌هاى جسميّه آن در تبدلند ، صورت نوعيه هر يك از آن قوت‌ها ثابت است و باقى است و از عالم عقول فيض دريافت كرده به قوت‌هاى متبدله رساند . ملا صدرا گويد ابن سينا در اين امر سخت به مانده است زيرا اهل مكاشفه نبوده است و اين امر را تنها اهل كشف و شهود و مكاشفه نتوانند دريابند و نه از راه استدلال و اين مكاشفات تنها از راه رياضت‌ها و مجاهدت‌ها در خلوات به دست آيد ، ابن سينا همهء مسائل را با عقل لنگ خود خواسته است حل كند لا جرم درمانده است و بديهى است با روشى كه ابن سينا و شاگردان و پيروانش داشته‌اند ره به جايى نبرده‌اند و نمىبايست مىبردند . « 1 » پس معلوم شد كه نفس ناطقه كه روح انسانى است از نظر فلاسفه مجزا و غير از روح حيوانى است و غير از قلب است زيرا قلب و روح حيوانى نوعى از اجسام و اجرامند و با فساد بدن از بين مىروند و آن‌چه باقى مىماند روح انسانى و نفس ناطقه است و آن‌ها هر يك « بدن و روح » منفك از ديگرند .\r\nزيرا روح بخارى بنابر تعريفى كه شده است جسم حار لطيفى است كه از لطايف اخلاط اربعه حادث مىشود و بدن قشر و غلاف آن است و روح بخارى روح نفسانى و حيوانى و طبيعى است و حامل قواى حيوان و نبات است و منبع آن قلب صنوبرية الشكل است .\r\nروح بخارى را روح غريزى و روح طبى هم گفته‌اند .\r\nلكن صدرا در عين حال كه ميان آن‌ها امتياز و فرق گذارده است آن نوع تفكيك و جدايى خاصى را كه فلاسفهء ديگر قايل شده‌اند قبول ندارد .\r\nاو گويد روح علوى سماوى از عالم امر است و روح حيوانى بشرى از عالم خلق است و محل روح علوى است و روح حيوانى جسمانى است و حامل قواى حس و حركت است و اين روح در ساير حيوانات هم منبع فيضان قواى خاصى است و روح علوى در روح حيوانى ساكن شده و آن را متطور به نفس مىكند .\r\n\r\nرؤيا -\r\nرؤيا كه در فارسى از آن تعبير به خواب ديدن مىكند عبارت از صور و وقايع و امورى است كه در خواب براى انسان پديدار و مجسم مىشوند و بعضا ديده شده است كه وقايعى در عالم خواب براى اشخاصى نمودار مىشود كه در عالم بيدارى و يقظه آن وقايع\r\n\r\n\r\n","description":"","footnote":"\r\n( 1 ) اسفار ، ج 4 ، صص 158 به بعد و مبدأ و معاد ، ص 185 .\r\n","page_name":" 249 ","page_number":249},
  {"content":"\r\n\r\nمكشوف نمىشود و بالأخره وقايع و حوادث گذشته و آينده نصب العين اشخاص مىشود :\r\nبراى پيدا كردن علل و اسباب و ارتباط علّى و معلولى اين وضع هر يك از فلاسفه سخنى گفته‌اند .\r\nصدرا گويد موقعى كه حواس ظاهرهء انسان از كار افتاد روح انسان كه در بيدارى متوجه و متعلق به حواس و امور و ارادهء در حواس است فراغتى حاصل كرده و از تصرف و تدبير در امور مادى راحت مىشود و متصل به جواهر روحانيه علويه مىگردد و چون در جواهر روحانيه صور تمام وقايع و حوادث زمانى منقوش است كه انعكاسات صور موجودهء در لوح محفوظ و محو و اثبات است و ممكن است مستقيما متصل به لوح محفوظ شود و ممكن است متصل به قواى منطبعه در برازخ علويه شود كه در آن‌ها صور شخصيات ماديه منتقش است ، حوادث و وقايع را دريابد و اين است سر رؤيا .\r\nو امور فايضه از جواهر روحانيه هر گاه بدون دخالت متخيله و جرح و تعديل و تأليف و تركيب در آن‌ها در قوت حافظه باقى بمانند و در حال يقظه و بيدارى انسان متذكر آن‌ها باشد رؤيا صادق است و اگر قوت متخيله غالب باشد و صفاى روح كم‌تر باشد به طورى كه مقهور قوت متخيله واقع شده و تصرفاتى در آن صور بنمايد ممكن است رؤيا كاذب باشد يعنى آن‌چه از روحانيات بر نفس فايض شده است با تصرفات و تغييراتى كه قوت متخيله داده است در حافظه ضبط شده است . « 1 »\r\n\r\nرؤيّت -\r\nرؤيت عبارت از معرفت است بعد از فكر و تدبّر زياد و بالجمله معرفتى كه منشأ آن فكر و تأمل زياد است رؤيت گويند . « 2 »\r\n\r\n\r\n","description":"","footnote":"\r\n( 1 ) مبدأ و معاد ، ص 344 .\r\n( 2 ) اسفار ، ج 3 ، ص 518 .\r\n","page_name":" 250 ","page_number":250},
  {"content":"\r\n\r\n\r\nز\r\n\r\nزجاجه -\r\nملا صدرا مىگويد زجاجه قلب عارف است . اين كلمهء مأخوذ از قرآن آيه نور است .\r\n\r\nزمان -\r\nيكى از مسائل مهم فلسفى كه مورد توجه و اختلاف فلاسفه است مسأله زمان است از اين قرار كه :\r\nبعضى از فلاسفه گفته‌اند زمان امرى است موهوم يعنى موجود به وجود وهمى .\r\nو بعضى منكر وجود زمان شده‌اند . بعضى گفته‌اند زمان عبارت از فلك الافلاك است - بعضى گويند زمان عبارت از مطلق حركت است - بعضى گويند حركت فلك الافلاك است - مشاهير فلاسفه گويند زمان مقدار حركت است و موجودى است غير قار الوجود و متقوم به حركت و حركت حامل آن است و بالأخره عده‌اى ديگر گويند زمان عبارت از آنات متتاليه است .\r\nبعضى گويند زمان مقدار وجود است - بعضى گويند زمان عبارت از ذات واجب الوجود است .\r\nبعضى گويند نسبت متغير به متغير زمان است .\r\nصدرا گويد زمان ميزان حركت و مقياس متحركات است « من حيث هى متحركات » و چنان‌كه بعضى گويند زمان مقدار وجود نيست به طور مطلق بلكه مقدار وجود ضعيف تدريجى و معيار امتداد آن است بر حسب « ما يخرج من القوة الى الفعل » به طور تدريج و بالأخره مقدار تغييرات و تجددات است و « آن » طرف آن است . « 1 » ملا صدرا در اثبات زمان روش طبيعى را برگزيده است كه علماى طبيعى از روش مشاهده در اثبات مسائل استفاده مىكنند ملا صدرا همان برهان معمول را در اثبات زمان آورده است كه دو متحرك از مبدأ معين به سوى مقصد معين حركت مىكنند يكى زودتر به مقصد معلوم و مشخص مىرسد و يكى ديرتر وى گويد از شهود اين امر علم پيدا مىكنيم كه در عالم وجود يك نوع وجود مقدارى خاص هست كه غير از اجسام و نهايات آن‌ها است زيرا اجسام و نهايات آن‌ها وجود قارّه و مسقرّه‌اند پس در مىيابيم كه آن امتداد ، زمان است و زمان مقدار غير قارّالوجود است و بايد مبدأ آن و موجد آن غير قارّالوجود باشد و آن حركت است پس زمان مقدار حركت است .\r\nتوضيح امر از اين قرار است در اين‌كه ما\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 304 .\r\n","page_name":" 251 ","page_number":251},
  {"content":"\r\n\r\nانسان‌ها در عمليات و كارها و حركات و سكنات خود ترتيبى را رعايت مىكنيم حال به طور ارادى و يا به طور غير ارادى . نخست كارى را انجام مىدهيم و بعد از آن مىپردازيم به كار ديگر از آفتاب تا آفتاب سه وعده غذا مىخوريم ، مقدارى تفريح مىكنيم و مقدارى كارهاى ديگر انجام مىدهيم ، مىخوابيم بيدار مىشويم ، براى كارهاى خود برنامه مىنويسيم بعضى را مقدم مىداريم و پاره‌اى را مؤخر و با شهود سطحى خود ملاحظه مىكنيم كه آفتاب طلوع مىكند به تدريج مسافتى از فضا يا آسمان را طى مىكند به نيمه آسمان مىرسد ، به طرف مغرب نزديك و نزديك‌تر مىشود تا غروب مىكند ، اين عمليات و اين حركات در يك امتدادى انجام مىشود ، امتدادى كه ما احساس مىكنيم ، امتدادى كه واقعى است نه خيالى و تصوّرى اين امتداد را ما زمان مىناميم و تجزيه به اجزا مىكنيم و نام آن‌ها را ساعات ، نيم ساعت ، ربع ساعت و بالأخره دقيقه و ثانيه و . . . مىگذاريم بحث اين است كه اين امتداد چيست . وجود واقعى و خارجى دارد يا ندارد . « 1 » عقايد گوناگون دربارهء زمان :\r\n1 - زمان امرى موهوم است و وجود واقعى ندارد .\r\n2 - زمان مركب از آنات متتالى است و آن حد فاصل بين گذشته و آينده است .\r\n3 - زمان جوهرى است جسمانى و نفس فلك اقصى است .\r\n4 - زمان مقدار حركت مطلق است .\r\n5 - زمان حركت فلك اقصى است .\r\n6 - ابو البركات گويد زمان مقدار وجود است . ملا صدرا زمان را امرى وجودى و حتى نوعى از وجود مىداند و مقدار حركت . ( البته زمان معمول عام مقدار و حركت فلك الافلاك و در فرض هيأت جديد مقدار حركت زمين است به دور خود يا به دور خورشيد ) وى غايت زمان و حركات را وجود مىداند .\r\nوى گويد زمان از لوازم حركت است و حركت از لوازم طبيعت سيال و طبيعت قائم به ماده و جسم است وجود و فيض حق از طريق طبيعت به اجسام مىرسد پس حركت هم معلول فيض حق است . و زمان هم از لوازم آن مىباشد .\r\nملا صدرا گويد : « آن » به دو معنى است يكى آنى كه متفرع بر زمان است و ديگر آنى كه زمان فرع اوست « آن » به معنى اول حدّ زمان متصّل است ( امتدادى كه نام آن حركت قطعى است ) اين نوع معنى زمان را پاره‌اى از فلاسفه موجود و پاره‌اى امرى عدمى دانسته‌اند . « 2 » خود ملا صدرا گويد اين نوع « آن » كه به معنى ابتداى زمان است امرى است موهوم و عدمى و گويد لازم نيست براى هر حادثى ابتدايى باشد كه حاصل در آن باشد و از جمله حركت و سكون داراى ابتداى به اين معنى نمىباشند كه واقع در آن باشند اما آن « آن » كه زمان متصل به سبب سيلان آن به وجود مىآيد .\r\nموجود است ( مقدار حركت توسطيه ) و بالجمله هر حادثى بعد از امرى ديگر است ( معنى حدوث همين است ) كه آن امر داراى قبليت غير مجامع با بعديّت است ( قهرا قبليت با بعديّت جمع نمىشود در زمانيات )\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 115 به بعد .\r\n( 2 ) همان ، صص 142 - 163 .\r\n","page_name":" 252 ","page_number":252},
  {"content":"\r\n\r\nيعنى معنى حادث اين است كه نبوده است و بود شده است پس هر حادثى مسبوت به قبلى است كه در آن قبل نبوده است پس در متن حادث زمانى قبل هست و هر قبليتى بدين وضع است كه بين قبل به اين قبليت و بين آن‌چه بعد است ، قبليات و بعديات بىنهايت تصوّر مىشود و ملاك تجدّد قبليات و بعديات و تصرّمات و تقدمات و تأخرات بايد يك هويّت متجدد و متصرّم بالذات باشد بر وصف اتصال به محاذات حركات در مسافات كه بىنهايت قابل انقسام است به قبليات و بعديات يعنى امر متجدّد متصرم قابل انقسام است پس زمان مقدار تجدّدات و كم متصّل غير قارّه است و به عبارت روشن زمان مقدار حركت است و مقياس آن حركت است . و وجود آن دو جهت دارد يكى جهت ثبات و ديگر جهت تجدد و عدم استقرار كه گويا بين قوت و فعليت محض است از جهت وجود و دوامش نياز به فاعلى دارد كه حافظ دوام او باشد و از جهت انصرامش نياز به قابلى دارد كه قبول امكان و قوت و وجود آن دو كند و آن جسم و جسمانى است و او را وحدت اتصّالى است و كثرت تجددى است فاعل او برّى از ماده و قابل او اقدم طبايع و اجسام است . « 1 » ابن‌سينا گويد : كسانى گفته‌اند كه زمان عبارت از نسبت خاص در مورد و جهت خاص است . يعنى زمان عبارت از امرى است كه در هنگام نسبت چيزى به آن دانسته مىشود و مثلا گفته مىشود : فلان كس در موقع طلوع آفتاب آمد يا مسافرت كرد . پس از اين نسبت « وقتى » تصوّر مىشود و الا « وقت بالذات امرى نيست » پس زمان عبارت از يك امر عرضى است كه هنگام حدوث امرى ديگر ( مثل مسافرت كردن فلان كس در طلوع آفتاب ) حادث مىشود .\r\nسخن اين گوينده بسيار دقيق است ، وى مىگويد از نسبت موجودات و پديده‌ها به حركت خورشيد و وجود آن در هر يك از درجات مدار خود ، وقت‌ها به وجود مىآيد و اگر چنين پديده‌هايى پديد نيايد و نسبت آن‌ها به درجات مدار خورشيد و حركت در آن درجات داده نشود زمانى در كار نيست . پس زمان بالذات وجود ندارد .\r\nمطلب ديگر اين است كه اگر حركت به قول فلاسفه و از جمله ملا صدرا خروج از قوت به فعل باشد به طور مطلق و زمان مقدار حركت باشد به طور مطلق لازمهء آن اين است كه هر خروج از قوت به فعلى سازندهء زمان باشد كه هست و مثلا يك دانه زردآلود كه كشت مىشود و مراحل سير از قوت‌ها را به فعليّت‌ها طى مىكند با توجه به اين‌كه هر فعليّتى قوت براى فعليّت بعدى است و بدين طريق ميليون‌ها قوت را فعليت مىكند تا به حدّ بارورى برسد زمانى را به وجود مىآورد مطابق با حركتى كه در مراحل قوت‌ها به فعليت‌ها داشته است نهايت اين زمان‌ها در داخل جهان طبيعت است و مقياس آن‌ها نيز حركت كل و زمان كل است كه ناشى از طلوع و غروب آفتاب است . نكته ديگر زمان نفسانى است ناشى از حركت عروق و شريان‌هاى انسان است كه مربوط به احساس است و بر حسب كندى و شتاب حركت و جريان خون در رگ‌ها است كه با مقياس زمان كلى متفاوت است كه گاه باشد كه يك شبانه‌روز\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 116 .\r\n","page_name":" 253 ","page_number":253},
  {"content":"\r\n\r\nبراى فردى بسيار كم‌تر از آن نمود دارد و براى فردى بسيار بيش از آن ، اين زمان احساسى يا امتداد احساسى ، وضعى ديگر دارد كه در مباحث فلسفى كم‌تر به آن اشاره شده است .\r\nبايد توجه داشت كه اين گونه مسائل فيزيكى امروزه ديگر جريان و مسير ديگرى پيدا كرده است كاملا متفاوت با سيرى كه در فلسفه داشته است .\r\nو بالجمله مناسب‌ترين و بهترين فرض‌ها فرضى است كه مىگويد حركت از مقولات ده‌گانهء مدون نيست و مقوله‌اى است جدا و قهرا زمان هم از مقوله و يا از عوارض مقولهء حركت خواهد بود .\r\n\r\nتصوير كلى از حركت و زمان .\r\nآن‌چه در اين تصوير يا ترسيم كلى از حركت و زمان خواهم گفت توضيحى است در باب زمان ، حركت در جوهر و بيان اين معنى كه معيارى كه براى اثبات وجود زمان گفته‌اند در باب دو متحرك از مبدئى معين به نهايتى معين بيانگر حركت در يك مقوله است و آن حركت در « اين » است و نه مطلق حركت در مطلق مقولات موضوع حركت و بيان اين امر كه حركت در مسافت مستلزم عبور از اجزاى آن مىباشد و اگر جسم به اجزاى بىپايان تقسيم شود طى مسافتى محسوس نامقدور است . و بيان اين معنى كه زمان تابع خروج از قوت به فعل است و يا خروج از قوت به فعل تابع زمان است از جمله مباحثى است كه مورد بررسى است .\r\nفرض يا برهان اثبات زمان كه همهء فلاسفه بدان استناد كرده‌اند اين است كه دو متحرك فرض مىكنيم كه در خط يا دو خط موازى از يك مبدأ حركت كنند و به سوى يك مقصد معين بروند يكى با حركت سريع و ديگرى با حركتى كند .\r\nمبدأ حركت را نقطه الف و نقطه مقصد را ، نقطه ب فرض مىكنيم دو متحرك با هم از نقطه الف حركت مىكنند به سوى نقطه « ب » بديهى است كه متحرك به حركت سريع به نقطه « ب » مىرسد در حال كه متحرك به حركت كند نمىرسد و احيانا در نقطه وسط يا كم‌تر و يا زيادتر در حال حركت است و قهرا متحرك به حركت سريع كه به نقطه « ب » رسيده است بايد منتظر بماند تا آن دگر به او برسد ، اين انتظار و مدت آن به هر حال يك چيزى است و آن زمان است و عملا مشاهده مىشود و قابل ترديد و شك نيست . فاصله بين نقطه الف و نقطهء ب را مسافت گويند كه حركت در آن واقع شده و اين حركت را حركت در « اين » مىگويند نتيجه‌اى كه حاصل مىشود اين است كه متحرك به حركت سريع در زمان كم‌تر فاصلهء فوق را طى مىكند پس هر چه حركت سريع‌تر باشد زمان كم‌تر مىشود اين مسأله براى ملا صدرا كاملا روشن بوده است و از اين رو است كه مىگويد : زمان و حركت و مسافت مطابق‌اند . فلاسفه اين مسأله را كه سرعت زياد زمان را كوتاه مىكند البته به صورت نسبى دريافته بودند و لكن مسأله را تنها در حد اثبات زمان دنبال كرده‌اند و نه زيادتر و اين امر در حركت كمى هم متصوّر است كه مثلا دو نهال درخت هم زمان غرس شود يكى در مدتى كم‌تر رشد مىكند و ديگرى همان مقدار رشد را در مدتى زيادتر .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nلبّ سخن در باب زمان و حركت\r\nخلاصهء تحقيق ارزنده ملا صدرا در مقابل انبوه اظهارها نظرها اين است :\r\n1 - حركت خروج از قوت به فعل است در همهء حركت‌ها و مثلا حركت در كيف كه تغيير شكل است در امور مادى و كميات يعنى كيفيات متصل به كميات آن‌چه در مراحل گوناگون حركت ظاهر مىشود همان چيزهايى است كه بالقوه در موضوع حركت موجود بوده است و همين‌طور حركت در كميات افزوده شدن و كم شدن از حجم‌ها امورى است كه بالقوه بوده است و به وسيله حركت فعليت يافته و حركت در « اين » يعنى مكان كه انتقال تدريجى از مكانى به مكان ديگر باشد براى رسيدن به اهداف هم خود حركت‌ها و هم اهداف بالقوه در ذات متحرك بوده است و به وسيله حركت فعليت يافته است و از اين رو است كه گفته‌اند همهء حركات و حتى حركات افلاك غايتى را دنبال مىكنند و همين‌طور است حركت در متن جوهر .\r\n2 - زمان از لحاظ ماهيت مقدار حركت است . زمان معمول و مورد استناد مقدار حاصل از حركت فلك اعلى است و مقدار همهء حركات ديگر هم زمان است و اصولا موقعى كه ثابت شد كه حركت در مقوله جوهر هم واقع است و كل موجودات بالذات در حركت اندازه حركات جزيى جمعا يك حركت كلى تحقق مىيابد كه زمان كلى مقدار حركت كلى موجودات خواهد بود . و اندازه‌گيرى زمان به حركت است . مشكلى كه در اين جا به وجود آمده است اين است كه حركت مولد شب و روز ثابت است و زمان حاصل از آن را مىتوانيم با آن حركت اندازه بگيريم لكن اگر به طور مطلق بپذيريم كه زمان مقدار هر حركتى است در اين صورت معيار اندازه‌گيرى نخواهيم داشت ، زيرا حركات بر حسب تعداد متحركات مختلف‌اند پاره‌اى از حركات سريع‌اند و پاره‌اى كند ، نه تنها در حركات مكانى و بلكه در حركات كمى ، كيفى .\r\n3 - حركت و زمان هر دو موجودند و كسانى كه آن را موهوم دانسته‌اند معنى وجود را ندانسته‌اند از ديدگاه ملا صدرا وجود منبسط دامنه‌اى بس گسترده دارد تا آن جا كه شامل موهومات هم مىشود هر آن‌چه در حسّ آيد ، در وهم آيد ، در قوهء خيال آيد مشمول وجود است يعنى مشمول مراتب وجود است نهايت وجود مراحل دارد و متفاوت است ، ضعيف ، قوى ، اقوى و اضعف ، وجود در ذهن ، در خيال ، در وهم و در عقل و در خارج از آن‌ها . جهان پر از وجود و بلكه عين وجود است حركت و زمان شؤون وجودند . « 1 »\r\n\r\nزوجيت -\r\nزوجيت يكى از كيفيات مختص به كميات است . « 2 »\r\n\r\nزيت -\r\nملا صدرا گويد زيت عبارت از امداد فيض الهى كه حاصل از شجرهء مباركهء زيتونه است و نشأت مقدسهء مصطفويه كه كمال اعتدال آن است اين كلمهء مأخوذ از آيه نور است . « 3 »\r\n\r\n\r\n","description":"","footnote":"\r\n( 1 ) تفسير آيه نور ، ص 144 .\r\n( 2 ) اسفار ، ج 4 ، ص 183 .\r\n( 3 ) تفسير آيه نور ، ص 144 .\r\n","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\nس\r\n\r\nساعت -\r\nاين كلمه از آن جهت مورد بحث صدرا واقع شده است كه در آيات قرآنى اشاره بدان شده و از روز قيامت تعبير به ساعت گرديده است چنان‌كه فرمودند :  « يَسْئَلُونَكَ عَنِ السَّاعَةِ أَيَّانَ مُرْساها »  و گفته شده است قيامت را از آن جهت ساعت گفته‌اند كه « يسعى اليها النفوس » نه به قطع مسافت مكانى بلكه به قطع انفاس زمانى و به حركت جوهريهء ذاتى و توجه عزيزى الى اللَّه و ملكوت او در صورت مرگ ، پس كسى كه بميرد « وصلت اليه ساعته و قامت قيامته » آن ساعت قيامت صغرى است به قياس به قيامت كبرى كه ساعات انفس راست مانند قياس ايام ساعات . « 1 » اهل معرفت و يقين شكى در امر ساعت نداشته و مؤمن به آنند و مىدانند كه  « أَنَّ السَّاعَةَ آتِيَةٌ لا رَيْبَ فِيها » \r\n\r\nالسالك الصادق -\r\nسالك الى اللَّه كه از روى صدق و نيت پاك قدم در راه سير و سلوك نهاده است . سالك الصادق و بل الواصل المحق مىباشد . « 2 »\r\n\r\nسبب حاجت ممكن -\r\nيكى از مباحث كلامى فلسفى اين است كه سبب حاجت ممكن به سبب چيست پاره‌اى صرف امكان دانند و عده‌اى حدوث را در ممكنات علت احتياج ممكن به علت دانند ملا صدرا گويد : حدوث سبب حاجت ممكن به علت نيست و الا ماهيت مبدعات معلول نمىبودند ( چون وصف حدوث ندارند ) و علاوه حدوث متأخر از تأثير علت است ، يعنى تا چيزى به وجود نيايد نتوان به آن حادث گفت پس حدوث صفت بعد از وجود است و چگونه تواند علت براى احتياج باشد ، نظر ملا صدرا اين است كه حدوث منشأ حاجت به علت معدّه است و علت معدّه هم علت بالعرض است و نه بالذات ، وى گويد : « 3 » سبب ذاتى وجود حوادث به وجهى عدم است به اضافه امكان پس علت حاجت به علت امكان ذاتى است به اضافه عدم . منظور اين است كه ممكنات نظر به ذات خودشان و بدون توجه به علت‌شان عدمند و نظر به علت‌شان آن‌ها را رنگ وجود مىدهد .\r\n\r\nسبب لمى -\r\nمراد از سبب لمّى برهان لمّ است . برهان لم .\r\n\r\nسبق -\r\nسبق به معناى تقدم و جلو « سبق على قوم » يعنى برترى بر آن‌ها يافت و در شرف\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، ص 377 .\r\n( 2 ) كسر الاصنام ، ص 5 .\r\n( 3 ) اسفار ، ج 3 ، سفر 1 ، صص 252 - 255 .\r\n","page_name":" 257 ","page_number":257},
  {"content":"\r\n\r\nپيشى گرفت و يا در امور حسى پيشى گرفت و بالجمله به معنى پيش و جلو و گذشته و مرادف با تقدم است .\r\nاقسام سبق بنابر مشهور پنج است و دو قسم ديگر كه سبق به تجوهر و بالوجود باشد صدرا افزوده و بعضى ديگر سبق سرمدى و سبق دهرى را نيز افزوده‌اند . تقدم . « 1 »\r\n\r\nسبق العدم -\r\nيكى از مباحث كلامى كه صدر الدين شيرازى به آن توجه كرده‌اند اين است كه آيا در فاعليت فعل سبق عدم بر فعل لازم است يا نه . متكلمان به اين عقيده‌اند زيرا آنان گويند علت حاجت ممكن به علت حدوث است نه امكان تنها در حال كه از ديدگاه ما علت حاجت ممكن به علت امكان است به طور مطلق البته در افعال تجددّى كه در دو زمان باقى نمانند مانند حركت و زمان و همين‌طور طبيعت ساريهء در اجسام رواست كه بگوييم علت حاجب به فاعل در حدوث است نه در بقا زيرا بقايى ندارند . « 2 »\r\n\r\nسبيل صديقين -\r\nمراد برهان صديقين است . برهان صديقين . « 3 »\r\n\r\nسرادقات نوريه -\r\nسرادق به معنى خيمه و بارگاه و پوششى است كه بالاى صحن خانه كشيده مىشود و به معنى غبار و دخان مرتفع است كه محيط به چيزى باشد و جمع آن سرادقات است و بالجمله بارگاه احديت را سرادقات اعلى و سرادقات نوريه گويند كه انوار الهى و صقع ربوبى است كه سرادقات جلال هم مىگويند و آن‌ها حجب كبريايى و واسطه‌اى در فيض حق‌اند . « 4 »\r\n\r\nسرعت و بطوء -\r\nاين اصطلاح مربوط به مبحث حركت است ، سرعت و بطوء دو وصف و حالت حركت‌اند . « 5 »\r\n\r\nسرمد -\r\nسرمد به معنى دائم « ليل سرمد » يعنى شب دراز « سرمدى » يعنى آن‌چه را اول و آخرى نباشد و گفته‌اند كه نسبت ثابت به ثابت سرمد است و نسبت ثابت به متغير دهر است و نسبت متغير به متغير زمان است كه مراد به اول نسبت ذات بارى است به صفات و اسما و علوم او و به دوم نسبت علوم به معلوماتش كه همواره متجدد و متغيراند كه عبارت از موجودات عالم‌اند به معيت وجوديه و مراد از سوم نسبت معلولات متجددهء او بعضى به بعضى ديگر است با معيت زمانى . « 6 »\r\n\r\nسريان عشق -\r\nعشق . « 7 »\r\n\r\nسريان وجود -\r\nيكى از مسائلى كه مورد توجه صدرا واقع شده است مسألهء سريان وجود و چگونگى آن در موجودات متعينه و حقايق خاصه است .\r\nاين مسأله از اين جهت مورد توجه واقع شده است كه ممكن است اشكال و شبهه‌اى در اين معنى حاصل شود كه چگونه ممكن است حقيقت ثابتهء بسيطه كه ذات حق تعالى است در موجودات خسيسهء فاسده سريان پيدا كند و در عين حال نقص در شرافت حقيقت وجود حاصل نشود و ثبات و تقدس آن به حال خود\r\n\r\n\r\n","description":"","footnote":"\r\n( 1 ) اسفار ، ج 1 ، صص 35 ، 405 ، 443 و ج 3 ، ص 259 .\r\n( 2 ) همان ، ج 3 ، سفر 1 ، ص 18 .\r\n( 3 ) همان ، سفر 3 ، ص 13 .\r\n( 4 ) همان ، چاپ سنگى ، ص 165 .\r\n( 5 ) همان ، سفر 1 ، ص 198 .\r\n( 6 ) همان ، سفر 1 ، ص 147 و رسائل ، ملا صدرا ، ص 229 .\r\n( 7 ) همان ، ج 3 ، سفر 3 ، ص 159 .\r\n","page_name":" 258 ","page_number":258},
  {"content":"\r\n\r\nباقى باشد .\r\nملا صدرا در مقام تصوير امر سريان وجود در سراسر جهان هستى گويد : اشيا را در موجوديّت سه مرتبه است :\r\n1 - وجود صرف كه به هيچ روى متعلق به غير نيست يعنى مقيد به هيچ قيدى نمىباشد كه عارفان هويت غيبيّه ، غيب مطلق و ذات احديّت نامند و اين وجود را نه اسم است و نه وصف و نه ادراك شود و نه شناخته زيرا هر آن‌چه داراى اسم و رسم است مفهومى از مفهومات موجود در عقل يا وهم است و هر آن‌چه مورد شناخت و ادراك واقع شود ارتباطى به غير خود دارد و آن وجود صرف چنين نيست زيرا او قبل از تمام اشياء است و او غيب محض و مجهول مطلق است و شناخت او از قبل آثار و لوازم او است و او بر حسب ذاتش مقيد به تعيّن خاص نيست و حتى محدود در حد مطلق هم نيست و به عبارت ديگر نه موصوف به مطلق است و نه مقيّد و لواحق ذات او شرايط ظهور او است نه علل وجود او تا مستلزم نقص در ذات او باشد و اين اطلاق يعنى مطلق وجود بودن در واقع امر سلبى است كه مستلزم سلب همهء اوصاف و احكام و نعوت است از كنه ذات او .\r\nمرتبهء دوم موجود متعلق به غير است كه قهرا وجود مقيد به وصف زايد بر او است و موصوف به احكامى محدود است مانند عقول و نفوس و افلاك و عناصر و مركبات يعنى مواليد سه گانه مرتبهء سوم وجود منبسط مطلق است كه اطلاق و عموميت آن بر سبيل كليت نيست و بلكه به نحو ديگرى است زيرا وجود عبارت از محض تحصّل و فعليّت است و كلى اعم از طبيعى يا عقلى مبهم است كه در تحصّل و وجود نياز به انضمام چيزى ديگر دارد كه موجب وجود و تحصل آن گردد و از طرفى وحدت آن وجود نيز از نوع وحدت عددى هم نمىباشد يعنى وحدتى كه مبدأ اعداد است زيرا حقيقت وجود عبارت از يك حقيقت منبسط بر رهياكل ممكنات است كه در وصف خاصى محدود نيست و در حد معينى محصور نيست يعنى حدودى مانند حدوث و قدم تقدم و تأخر ، كمال و نقص ، عليت و معلوليت ، جوهريت و عرضيت و بلكه بر حسب ذاتش بدون انضمام چيزى ديگر به او متعين است به تمام تعينات وجودى و تحصّلات خارجى و بلكه همه حقايق خارجى منبعث از مراتب ذات و انحاى تعينات و تطورات او است و او اصل عالم و فلك حيات و عرش رحمان و حق المخلوق است و حقيقت حقايق است و در عين وحدت متعدد است به تعدد موجودات متحد با ماهيات ، با قديم قديم است با حادث حادث است با علت ، علت است ، با معلول ، معلول است ، با جوهر ، جوهر است ، با عرض ، عرض است ، با كلى ، كلى است و با جزيى ، جزيى ، با معقول ، معقول است و با محسوس ، محسوس و از اين اعتبار توهم شده است كه آن كلى است در حالى كه چنين نيست و لفظ و عبارت از بيان نوع انبساط آن بر ماهيات و اشتمال آن بر موجودات قاصرة الاشاره است مگر بر سبيل تمثيل و تشبيه و به اين امر از وجودى كه داخل تحت تمثيل و تشبيه نمىشود ممتاز است زيرا آن وجود به هيچ وجه با تمثيل و تشبيه و اشاره بيان نمىشود و تنها از راه آثار و لوازمش شناخته مىشود . « 1 »\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 317 ، 320 و 328 - 331 .\r\n","page_name":" 259 ","page_number":259},
  {"content":"\r\n\r\nو از اين رو گفته‌اند نسبت اين وجود به موجودات عاليه مانند نسبت هيولاى اولى است به اجسام شخصى از وجهى و مانند نسبت كلى طبيعى است به اشخاص و انواع مندرج تحت آن و اين تمثيلات از وجهى مىتواند مقرّب ذهن براى دريافت آن باشد و از سويى مىتواند موجب بعد درك آن گردد . اين وجود همان‌طور كه بارها گفته شد غير از وجود انتزاعى اثباتى عام بديهى و متصوّر ذهنى است كه از معقولات ثانيه است .\r\nملا صدرا مىگويد آن‌چه در باب سريان وجود گفتيم در سخنان عارفان بزرگ وجود دارد مانند ابن عربى وى سپس گويد در عرف عارفان هر گاه وجود مطلق را بر ذات حق واجب اطلاق كرده‌اند مرادشان وجود به معنى اول است يعنى حقيقت به شرط لا شىء و نه اين معنى اخير .\r\nملا صدرا در مقام توضيح زيادتر امر سريان وجود در عالم گويد : چون براى تو روشن شد كه وجود را سه مرتبه است در مىيابى كه اولين چيزى كه از وجود واجبى ناشى شد ( وجودى كه نتوان او را موصوف به وصف و نه منعوت به نعت كرد و در عين حال همهء نعوت و صفات جمال و جلال مندرج در آن مىباشد ) وجود منبسط بود كه « عمى » و مرتبه « جمع » و مرتبه « حقيقة الحقايق » و « حضرت احديّت جمع » ناميده‌اند و گاه حضرت و احديت ناميده شود چنان‌كه گاه وجود حق را به اعتبار اضافهء آن به اسما در عقل و به ممكنات در خارج « مرتبهء احديت » و « حضرت الهيت » ناميده‌اند .\r\nو اين منشأيت به معنى عليت نيست زيرا مقتضاى عليت مباينت با معلوليت است .\r\nملا صدرا گويد : اين وجود مطلق را وحدتى است مخالف با ساير وحدت‌هاى عددى و نوعى و جنسى ، زيرا مصحّح همه آن وحدات و تعيننات او است ، پس وجود حق واجبى و از حيث اسم اللَّه كه متضمن ساير اسماى حق است منشأ اين وجود است كه شامل مطلق است به اعتبار ذات جمعى آن و به اعتبار خصوصيات اسماى حسناى آن كه مندمج در اسم اللَّه است كه عارفان « مقدم جامع ، امام الائمه » ناميده‌اند ، مؤثر در وجودات خاصه است كه زايد بر وجود مطلق نمىباشد . پس مناسبت بين حق و خلق به اين اعتبار ثابت است و گفتار حكما كه گفته‌اند نخستين صادر عقل اول است بنابر اين‌كه از واحد به جز واحد صادر نمىشود يك سخن بالجمله است به نسبت به موجودات متعينّه . و اوليت آن به قياس به ساير صوادر است و الا در مقام تحليل ذهنى كه عقل اول را تحليل به وجود مطلق و ماهيت خاصه و نقص ، امكان كند ، در اين گاه حكم خواهيم كرد كه نخستين چيزى كه ناشى و صادر شد وجود مطلق منبسط است كه لازمه آن بر حسب هر مرتبهء ماهيت خاص و تنزل به خصوص است كه امكان خاصى ملحق به آن مىشود . همان‌طور كه ذات احديّت واجبى مقدس از اوصاف و اعتبارات است و به اعتبار مرتبهء و احديت و مرتبه اسم اللَّه جميع اسما و صفات لازمه آن مىباشد .\r\nپس وجود مطلق به اعتبار حقيقت و سنخ آن غير از ماهيات است لكن در هر مرتبه‌اى از مراتب ذاتى ماهيت خاصى است كه آن را لازم خاص است و اين ماهيت با انحاى وجود مطلق متحداند بدون جعل و تأثير . و مجعول هر مرتبه‌اى از مراتب ، وجود مطلق است يعنى نفس وجود خاص و نه بودن آن خاص ( كه بودن\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nخاص از لوازم است و مجعول به جعل نيست ) .\r\n\r\nسعادت -\r\nيكى از مسائل مورد بحث فلاسفه و هم علماى اخلاق بحث در سعادت است و اين‌كه سعادت انسان در دنيا به چيست و شقاوت و بدبختى آن به چيست و سعادت و شقاوت اخروى چيست . ترديدى نيست كه نظر انسان‌ها به سعادت دنيوى گوناگون است و هر كس سعادت را در چيزى مىداند مكتب‌هاى گوناگون فلسفى در يونان باستان قرن‌ها در اين باب بحث كرده‌اند كه مد نظر آنان اغلب سعادت مادى و مربوط به اين دنيا و زندگى ماده بوده است . رواقيان ، فيثاغورسيان ، كلبيان هر يك در باب سعادت و شقاوت مادى انسان بحث كرده‌اند و عقايد گوناگون اظهار كرده‌اند .\r\nافلاطون و ارسطو بيش از ديگران توجه به سعادت معنوى داشته‌اند .\r\nملا صدرا گويد : وجود خير محض است و سعادت است و شعور به وجود نيز خير و سعادت است و چون وجودات مراتب مختلف دارند خيرات و سعادات گوناگون‌اند . هر اندازه وجود كامل‌تر و شوب او از عدم خالص‌تر باشد سعادت آن مرتبه زيادتر است و بالعكس هر اندازه مشوب به عدم و ظلمت باشد مقرون به شقاوت است . اكمل موجودات وجود حق اوّل است . و به ترتيب مفارقات عقليه ، مفارقات نفسيه ، افلاك و اجسام زمينى كه هر طبقه نيز مراتب غير محصور دارند و در آخرين مرحلهء نزول . هيولى ، حركت و زمان است . بالاتر از آن‌ها صور جسميّه و بالاتر طبايع و بالاتر نفوس و . . . وجود براى هر چيزى لذيذ است و ازين رو سعادت است و اگر موجودى شاعر به وجودش باشد ، لذيذتر است پس كمال ذات هر موجودى وابسته به مقدار ادراك او است به وجود و چون وجودات مختلف‌اند قهرا ادراكات هم مختلف‌اند و همان‌طور كه وجود عقول و قواى عقلى اشرف از قواى حيوانى است مانند وجود شهوت و غضب كه ويژهء بهايم است . سعادت و لذت قواى عقليه بالاتر است از سعادت قواى حيوانيه و بنابراين هر گاه نفوس انسانى كمال يابند و بعد از مفارقت از بدن استقلال وجودى يابند و علاقهء آن‌ها به بدن باطل شود و بازگشت به ذات حق و مبدأ خود نمايند خوشى و لذت زايد الوصفى يابند كه قابل قياس بالذات حسيّه نمىباشد زيرا در اين مرتبه ادراك و تعقل محض است و از همهء علاقات مادى بريده است و خير محض شده است . « 1 » وى گويد : اكثر مردم در اثر اين‌كه در لذات حسّى غرق شده‌اند از لذات عقلى و سعادت و شقاوت واقعى غافلند . نفوس انسان‌ها موقعى به سعادت واقعى و لذات حقيقى مىرسند كه خود را از قيد تعلقات ماده برهانند و زنگار كدورات را از نفس خود بزدايند و مجرّد شوند تا لذات واقعى عقلى را دريابند و در اين صورت است كه در مىيابند كه لذات حسّى جز رنج چيزى ديگرى نمىباشد .\r\nدر اين دنيا كه مزرعهء آخرت است انسان‌ها بايد آينه دل خود را از زنگار طبايع و آلودگىها پاك و مصفّا گردانند ملا صدرا مىگويد هر عمل زشتى كه انسان‌ها در اين دنيا انجام دهند ، ستم‌ها ، بيدادگرىها نفوس آن‌ها را كدر و ظلمانى مىكند و توغل در امور دنيوى و مادى نفوس را به سر حد نفوس بهايم تنزل مىدهد و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 122 - 144 .\r\n","page_name":" 261 ","page_number":261},
  {"content":"\r\n\r\nبلكه فرودتر و جهنم خود را خود مىسازند و صاحب نفوس شقى مىشوند و از درك لذات واقعى محروم مىگردند . وظيفهء انسان‌ها است كه نفوس خود را از همهء تعلقات ظلمانى مربوط به دنياى مادى برهانند و با رفتار نيك و اعمال پسنديدهء عبادى و غيره نفوس خود را صافى كنند و به مراتب علم و عمل زينت دهند تا به درك سعادات و لذات عقلى نايل آيند .\r\nهر طايفه و گروهى از مردم سعادت را در امرى مىدانند . اشقيا بر دو نوع‌اند . « 1 » گروهى اهل دنيا و در ظلمت و حجاب ماده گرفتارند كه دل‌هاى آن‌ها مختوم است و  خَتَمَ اللَّهُ عَلى قُلُوبِهِمْ  و گروه ديگر منافقانند كه استعداد كمال و نيل به سعادت را دارند و لكن از راه حق بدر شده‌اند .\r\nملا صدرا با استناد به آيات قرآن و روايات مقام و موقعيت هر يك از آن دو گروه را مشخص كرده است . ملا صدرا گويد : شقاوت و بدبختىهاى اخروى يا در اثر اعمال مكتسب زشت بدنى است مانند كسانى كه هم آن‌ها پيروى از شهوات و لوازم آن مىباشند و يا مربوط به رذايل غير بدنى است مانند بخل ، حسد ، ريا و انكار حق كه هر دو عوامل موجب بدبختى است و انسان‌ها بايد با مجاهدت زياد از آن گونه عوامل بدبختى خود را برهانند كه هر دو ، عامل بدبختىاند . وى رذايل نوع اول را جزء امراض جسمانى و رذايل نوع دوم را از امراض روحى دانسته است .\r\nپنج امر است كه مانع نيل انسان‌ها به سعادت اخروى است از جمله :\r\n1 - نقصان جوهرى نفس مانند نفوس كودكان 2 - خبث جوهرى نفوس كه حاصل از كثرت گناه است . كه اين دو اهم موانع سعادت‌اند . « 2 » ملا صدرا در تفسير بزرگ دربارهء سعادت گويد . « 3 »\r\n\r\nسعادت قصوى -\r\nمعرفت ذات حق و صفات و افعال او و سعادت حقيقى اتصال به عقليات دائمه است و مجاورت حق و خير محض و ملائكه مقربين كه در مقاعد صدق نازل شده‌اند و سعادت ظنى لذت بردن از شهوات و تنعم به نعمت‌هاى جنات است ، ملا صدرا در شواهد الربوبيه در باب سعادت و شقاوت بحث مفصلى كرده است كه قسمتى از آن را مىآوريم .\r\nسعادت عقليه و لذت معنويهء اخرويه ، قابل مقايسه با لذات حسيهء آغشته به نقايص و آفات نخواهد بود و لذا در حديث نبوى آمده است كه پيامبر گرامى فرموده است\r\n« لا عيش الّا عيش الآخرة »\r\nعيش و كام‌رانى نيست مگر عيش و كام‌رانى آخرت . زيرا عيش و كام‌رانى در دنيا هم سريع الزوال و زودگذر و هم مقرون با نقصان و آفات است .\r\nسبب تهى بودن نفس و محروميت وى از لذت علوم و معارف عقليه تا زمانى كه متعلق به بدن و فريفتهء علايق جسمانى است ، تخديرى است ناشى از ناحيهء تعلق به دنيا ، نظير تخدير قوهء ذائقه از درك لذت طعم غذاها به علت مرض « بوليموس » و اگر بالفرض علوم و معارفى كه مقتضاى طبيعت قوهء عاقله و شايسته او است مانند علم به وجود خدا و ملايكه و كتب و فرستادگان خدا به حقيقت حاضر در ذات نفس\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 128 - 131 .\r\n( 2 ) همان ، ص 139 .\r\n( 3 ) تفسير ، ج 2 ، صص 182 - 184 .\r\n","page_name":" 262 ","page_number":262},
  {"content":"\r\n\r\nو معلوم و مشهود او بودند آن چنان لذتى مىبرد كه ما فوق تعريف و توصيف است . زيرا سعادت حقيقى در وجود و حصول اين معارف عاليه است براى نفس ، نه در جمع‌آورى و حفظ و ضبط آن‌ها . زيرا آن‌چه از طريق حفظ و ضبط علوم عايد نفس مىگردد فقط وجود ضعيفى از آن‌ها است در حالتى كه وجود آن‌ها بسيار قوى و نورانى است و معرفت در اين جهان بذر مشاهده در عالم آخرت است و لذت كامل موقوف بر مشاهده است نه شناسايى محض .\r\nزيرا وجود لذيذ است و كمال وجود لذيذتر .\r\nپس لذت كامل در مشاهدهء مراتب عاليهء وجود است كه اتمّ و اكمل از ساير مراتب‌اند .\r\nو همان‌طور كه كرارا گفته‌ايم وجودات داراى مراتب متفاضل متفاوتند كه افضل و اكمل از همه آن‌ها مرتبهء وجود واجب الوجود و پست‌ترين آن‌ها مرتبهء وجود هيولى و حركت و زمان و نظاير آن‌ها است و بنابر اين سعادت حاصل از درك و مشاهدهء مراتب متفاضله وجود نيز داراى مراتب متفاضل متفاوتى است . پس اين لذات عقليه از آن نفسى كه به وسيلهء تحصيل علم حقيقى ( علم به ذات و صفات و افعال خدا در جمع مراتب وجود ) كامل گرديده است .\r\nو اگر نفس از علوم حقيقى خالى و تهى ولى از رذايل اخلاق ، عارى و برى باشد و هم خويش را مصروف تخيلات ناشى از تقليد كند ( مانند عوام الناس كه خود را مطيع و منقاد جمعى از رهبران صورى قرار داده و خويشتن را از طريق تقليد به ظواهر شرع آرسته‌اند ) بعيد نيست كه اين چنين شخصى در زمان حيات ، صورى لذت‌بخش - طبق آن‌چه از ظواهر گفتار رهبران صورى شنيده است - تخيل كند و سپس تخيل آن‌ها منجر به مشاهدهء آن‌ها پس از مرگ او گردد . همان‌طور كه صور خياليه‌اى را در عالم خواب - كه خود نوعى از مرگ است - مشاهده مىكند و بالنتيجه پس از مرگ آن‌چه را كه از ظواهر شرع از حور و قصور و ساير محسوسات موعود در بهشت براى او توصيف كرده‌اند ، مشاهده مىكند ( مشاهده‌اى نظير مشاهده در عالم خواب ) . پس اين بهشت بدين گونه كه گفتيم بهشت متوسطين و نيكوكاران از عوام و مقلدين و رهبران آن‌هاست ( به شرط آن‌كه رهبران ، خود نيز صالح و نيكوكار باشند ) و اما آن بهشت مشهود و لقا و وصال به حق و حقيقت ، بهشت مقربين درگاه و كاملان است . « 1 » اشراق هشتم : در بيان شقاوتى كه مقابل سعادت حقيقى است .\r\nشقاوت حقيقى يا به علت نقصان و قصور غريزه و فطرت شخص از ادراك مراتب عاليهء وجود است و يا به علت طغيان و غلبهء اوصاف و احوال متعلق به بدن از نوع معاصى و نافرمانىهاى صادر از ناحيهء حواس ظاهرى است ، مانند فسق و فجور و ارتكاب مظالم ؛ و يا به علت انكار حق و حقيقت به وسيلهء آرا و عقايد باطل و نادرست و انكار حكم عقلى به واسطهء داشتن عقايد سفسطى و جدلى و ترجيح دادن بعضى از مذاهب بر بعضى ديگر به وسيلهء جدل و تقليد ، براى كسب شهرت و رياست بر عوام و كسب افتخار به آن‌چه كه در نظر جمهور مستحسن و مورد قبول است و براى شوق و علاقه به تحصيل كمال موهوم از طريق حفظ\r\n\r\n\r\n","description":"","footnote":"\r\n( 1 ) شواهد الربوبيه ، صص 366 - 368 و اسفار ، ج 2 ، سفر 4 ، صص 148 به بعد .\r\n","page_name":" 263 ","page_number":263},
  {"content":"\r\n\r\nخبرى منقول ( خواه درست و يا نادرست ) با حرمان از وصول به حق ( همان‌طور كه سجيهء اهل ظاهر و شعار عوام فريبان قشرى مذهب و روش اهل تقليد و محجوبان از درك علوم و معارف عقليه و علوم الهيه است ) .\r\nشقاوت در قسم اول ( كه ناشى از نقصان غريزه است ) امرى است عدمى نظير موت براى بدن و يا زمين‌گيرى و فلج در اعضا بدون شعور و احساس درد ( و اين شقاوت چون امر عدمى و ناشى از نقصان غريزه و استعداد درك علوم و معارف است موجب استحقاق عذاب و عقاب در حد تبه‌كاران نيست ) و اما شقاوت در قسم دوم ، توأم با ادراك امرى دردناك است نظير عضوى كه در وى درد شديدى است . زيرا اوصاف و ملكاتى كه در نتيجهء مقهور گشتن نفس تحت اميال و كشش‌هاى بدن و قواى حيوانى پديد آمده است ، موجب رنج و الم جوهر نفس و مضاد و منافى با حقيقت اوليهء اويند .\r\nزيرا حقيقت نفس خواهان اين است كه همواره هيأت و حالت استعلا و استيلا و قهر و غلبه بر بدن و قواى شهويه و غضبيهء وى داشته باشد و هنگامى كه مغلوب و مقهور اميال و خواهش‌هاى قواى شهويه و غضبيه و كشش‌هاى بدن قرار گرفت و مطيع و منقاد آن‌ها گرديد و در تحصيل امثال و انجام مقاصد و خواسته‌هاى پست و نابه‌كارشان ، آنان را يارى نمود و به استخدام آنان درآمد اين حالت موجب شقاوت وى و تألّم و حسرت و ندامت او خواهد شد . لكن اقبال و توجه او به بدن و شواغل بدن او را از عاقبت امر غافل مىسازد و سكر و تخدير ، طبيعت او را از احساس فضاحت احوال خويش باز مىدارد . ولى اينك كه با موت و قطع علاقهء نفس از بدن ، مانع ادراك از ميان برداشته شده است . . .\r\nپس اين شقاوت و آن سعادتى كه به ازاى او است همان شقاوت و سعادت عقلى است كه در نزد فلاسفه معروف و شناخته شده است و ما در اين كتاب درصدد اثبات ثواب و عقايد حسى در سراى آخرت مىباشيم .\r\nاشراق هشتم : در بيان درجات مردم در اين شقاوت بدان كه ذات و هويت انسان مانند آينه‌اى است كه بالذات قابل انعكاس هر صورتى است كه در اين عالم است و آن‌چه مانع و حاجب از انكشاف و انعكاس صور علميه در ذات نفس است يكى از پنج چيز است .\r\nاول نقصان جوهر نفس و بالقوه بودن آن ، نظير آينه‌اى كه قبل از ساختن و پرداختن و صيقلى نمودنش قطعه آهن و سنگى است فاقد شفافيت و صلاحيت انعكاس صور همچون نفوس كودكان شيرخواه و يا عوام كالانعام و تهىدستان از هر علم و دانشى به جز آن‌چه لازمهء حيوانيت آن‌ها است .\r\nدوم غبار و كدورات شهوات و معاصى كه سبب تيرگى جوهر نفس و مانع از ظهور و تجلى حق در او است نظير تيرگى آينه و غبارى كه ظاهر و باطن او را فراگرفته و مانع از انعكاس صور اشياء در او است .\r\nسوم عدول و انحراف او از عالم حقايق و توجه و التفات او به جانب مصالح زندگى مادى و انصراف او از اهتمام به طاعات و عبادات و دانش و بينش و تأمل دربارهء آن‌ها و انديشه و تفكر در اطراف احكام و نواميس الهيه و تفاصيل\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nآن‌ها ، همچون آينه‌اى كه چهرهء او را از ناحيهء صورت به ناحيهء ديگرى مخالف آن قرار دهند .\r\nچهارم بودن حجاب و سدى ما بين نفس و صور علميه به علت آرا و عقايد باطلى كه از آغاز فطرت از طريق تقليد و تعصب در وى جاىگزين گشته و رسوخ و شدت يافته تا به حدى كه مانع از ادراك حق و حقيقت شده است همچون ديواريكه ما بين آينه و صورت حايل گرديده است ، همان‌طور كه در آيهء شريفهء  « وَ حِيلَ بَيْنَهُمْ وَ بَيْنَ ما يَشْتَهُونَ »  « 1 » و آيهء شريفهء  « وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »  « 2 » ناظر بدين مطلب است .\r\nو بالجمله سعادت اگر سعادت عقلى ( و در نتيجه ادراكات عقليه ) باشد مسلما اين سعادت در ادراك وجودات مجرده عقليه و نيل به هويات عينيه آن‌ها و شهود آن‌ها است و اگر سعادت ، سعادت حسيه و مربوط به بدن و قواى بدنيه باشد ناچار به وسيلهء مشاهده و نيل به مشتهيات حسيه است و هم‌چنين سعادت هر قوه‌اى - از قواى درونى و برونى - به وسيلهء تحصيل آن‌چه كه مناسب با او است خواهد بود .\r\nو اما آن‌چه كه دربارهء سعادت و شقاوت نفوس متوسطين در علم و عمل بيان كردند نيز مورد تأييد و قبول ما نيست و بر هر كسى كه در علوم عقلى درايت و تجربهء كافى دارد پوشيده نيست كه بودن جرمى از اجرام سماوى و يا عنصرى محل و موضعى براى تصورات نفس ، ممكن نيست مگر كه نفس ، با آن جرم ، علاقهء طبيعى داشته باشد و يا اين‌كه ما بين بدن دنيوى و جرم مذكور علاقهء وضعى باشد ( تا در نتيجهء وجود يكى از دو علاقهء مذكور ، نفس از بدن دنيوى به جرم مزبور تعلق گيرد ) . زيرا جرمى كه فاقد هر دو علاقهء مذكور است چگونه مورد استعمال و تصرف نفس قرار مىگيرد و يا چگونه نفس با آن جرم نسبت پيدا مىكند . چه نسبتى ما بين جوهر روحانى و جرم ابداعى وجود دارد تا موجب اختصاص يافتن وى با آن جرم و انجذاب و ارتقا به سوى وى نه به سوى ساير اجرام گردد و يا موجب التفات و توجه وى به حيز مخصوص بدين جرم و ترك ساير احياز و اماكن مختص به فرد ديگرى از نوع اين جرم باشد و چگونه مىتوان پنداشت كه ما بين جوهر نفسانى و جرم ابداعى تام الخلقه كه داراى صورت كماليهء تام و در ذات و ماهيت مغاير با صورت جرم عنصرى است علاقه‌اى طبيعى باشد ( به نام علاقهء تصرف و تدبير ) و حال آن كه هيچ متصرفى نمىتواند در وى به تصوير و شكل‌بندى تصرفى كند بجز همان شكل و صورتى كه به نحو ابداع از ناحيهء فيض اولى الهى نه از طريق استعداد و تهيّؤ كه ويژهء اجرام عنصرى است در وى ايجاد و ابداع گرديده است و هر مادهء جسمانيه‌اى كه آلت و وسيلهء تخيلات نفسانى است ناچار بايد به نحوى از انحا با وى متحد گردد و به وسيلهء آن نفس به صورت نوعى از انواع استكمال يابد و از طريق فعل و انفعالات و حركات مناسب با تخيلات ، وى را از قوه به فعل برساند و مسلم است كه از فلك و جرم فلكى به جز حركت واحدى به نام حركت وضعيهء متشابهى كه مطابق با حركات نفسانيهء حاصل از ناحيهء مدبر نفسانى و يك معشوق\r\n\r\n\r\n","description":"","footnote":"\r\n( 1 ) سبأ / 54 .\r\n( 2 ) يس / 10 .\r\n","page_name":" 265 ","page_number":265},
  {"content":"\r\n\r\nعقلانى است و به قصد تشبه با او است صادر نخواهد شد .\r\nالإنسانية إذا خرجت من القوة إلى الفعل إما في السعادة العقليّة الملكيّة أو في الشقاوة « 1 » الشيطانيّة أو السبعيّة أو البهيميّة انتقلت عن هذه النشأة إلى نشأة اخرى بالطبع ، و إذا ارتحلت عن البدن عرض الموت ، و هذا هو الأجل الطبيعي المشار إليه في الكتاب الإلهى  « كُلُّ نَفْسٍ ذائِقَةُ الْمَوْتِ »  و هو غير الآجال الاختراميّة الّتي تحصل بعروض الأسباب الاتفاقية ، و القواطع القسرية ، و بالجملة الموت طبيعي للبدن و معناه مفارقة النفوس إياه مفارقة فطرية ، و ترك استعمالها للبدن لخروجها من القوة إلى الفعل بحسب نشأة ثانية و صيرورتها إما سعيد فرحانة مسرورة بذاتها كالملائكة ، و إما شقيّة محترقة بنار اللَّه الموقدة الّتي تطلع على الأفئدة كالشياطين و الأشرار ، و إما مغفورة بغفران اللَّه ، سليمة الصدر عن الأغراض و الغشاوات . و أما سائر النفوس الحيوانيّة فهي محترقة بنيران الطبيعة ما دامت السموات و الأرض إلّا ما شاء اللَّه ، فينجو من العذاب ، و يتخلّص من العقاب ، فمثل الدنيا كالمزرعة ، و أرحام النسوان كالحرث ،  « نِساؤُكُمْ حَرْثٌ لَكُمْ »  و النطف في الأرحام كالبذور في المزارع ، و الولادة كالنبت ، و أيام الشباب كالنشو ، و أيام الكهولة كالنضح ، و أيام الشيخوخة كاليبس و الجفاف ، و بعد هذه الحالات لا بدّ من الحصاد و هو الموت . و زمان القبر و الصراط كالبيدر ، فكما أنّ البيادر يجمع فيها الغلات من كلّ جنس ، و تداس ، و تنقى ، و ترمى القشور و التبن و الورق من الثمر و الحب ، و يجعل بعضها علفا للدواب ، و حطبا للنيران ، و بعضها لبوبا صالحة ، فهكذا يجتمع في الآخرة الامم كلّهم من الأولين و الآخرين من كلّ دين . قل إنّ الأولين و الآخرين لمجوعون إلى ميقات يوم معلوم . و ينكشف الأسرار يوم تبلى السرائر . و يميز اللَّه الخبيث من الطيّب فيجعل اللَّه الخبيث بعضه على بعض فيركمه جميعا فيجعله في جهنم . و ينجى اللَّه الّذين اتقوا بمفازتهم لا يمسّهم السؤولاهم يحزنون » . و هذا كله مستفاد من قوله تعالى في عدّة مواضع من كتابه الكريم ، و من قول نبيسّنه عليه السّلام :\r\nالدنيا مزرعة الآخرة\r\nفهذا بيان حكمة .\r\nدر كتاب مفاتيح الغيب « 2 » نيز بحث مفصلى در باب سعادت و شقاوت كرده است ، در باب سعادت عقلانى و شقاوت حقيقى سخن گفته است .\r\nو مقتضى طبايع القوة العاقلة ، من العلم باللّه و ملائكة و كتبه و رسله حاضرة عندها موجودة فى حقها ، لكانت لها لذة لا يدرك الوصف كنهها ، فان السعادة الحقيقية فى وجود هذه الحقائق لا فى انحفاظها و اختزانها ، و انما الحاصل للنفس عند اختزانها نحو ضعيف من وجودها ، و الا فانها اقوياء الوجود و اشداء النورية ، و المعرفة فى هذا العالم بذر المشاهدة فى الاخرة ، و اللذة الكاملة يتوقف على المشاهدة ، لان الوجود كما عرفت لذيذ و كماله الذ ، و الوجودات متفاوتة و افضلها الحق الاول ، و ادونها الهيولى و الحركة و الزمان و ما يشبهها ، فالسعادت متفاضلة ، فهذه اللذات الحقيقة لنفس كملت بالعلم الحقيقى ، فان كانت منفكة عن العلوم ، لكنها منزهة عن الرذائل ، مصروفة الهم الى المتخيلات التى تلفقتها بالتقليد ، فلا يبعد ان يتخيل الصور الملذة ، فينجر\r\n\r\n\r\n","description":"","footnote":"\r\n( 1 ) اسفار ، ج 8 ، صص 105 ، و 106 .\r\n( 2 ) مفاتيح الغيب ، ص 588 .\r\n","page_name":" 266 ","page_number":266},
  {"content":"\r\n\r\nتخيلها اياها الى مشاهدتها بعد رفع الوهم ، كما فى النوم الذى هو ضرب من الموت ، فيتمثل له ما وصف فى الجنة من المحسوسات ، فهذه جنة المتوسطين و الصالحين على ما سيجىء اثباته ، و تلك جنة المقربين الكاملين .\r\nالاشراق السادس فى الشقاوة التى بازاء تلك السعادة .\r\nاما الشقاوة الحقيقة فهى اما بحسب نقصان الغريزة عن ادراك المراتب العالية ، او بحسب غلبة الهيئات الظلمانية الحاصلة من المعاصى الحسية ، كالفسوق و المظالم ، و اما بحسب الجحود و العناد للحق بالاراء الباطلة و الانكار للحكمة بالعقائد السفسطية او المشاغبية ، و ترجيح بعض المذاهب بالجدل و التقليد طلبا للشهرة و الرياسة ، و افتخارا بما يستحسنه الجمهور ، و تشوقا الى الكمال الوهمى بحفظ المنقول مع حرمان الوصول ، و بالجملة ايثار العاجل الخسيس على الاجل الشريف و للحاضر الباطل على الغائب الحق .\r\n\r\nسكر طبيعت -\r\nملا صدرا تعلق خاطر و شيفته شدن به امور مادى را موجب سكر و سستى و دگرگونى احوال مىداند تا آن‌جا كه شخص را از ادراك آفات نفس و بدىها باز مىدارد و غافل مىكند به طورى كه حتى رنج‌هاى نفسانى را هم درك نمىكند و موقعى كه در اثر مرگ حجاب‌ها بر طرف شد آن‌گاه است كه از تبعات اعمال‌شان آگاه شوند و رنج شديد مىبرند كه فرمود :\r\n « فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ »  و البته آلام و عذاب اشقيا بدان سان كه شايستهء آن‌ها است در آن دنيا عايدشان مىشود و نه در اين دنيا و آن‌چه در اين دنيا به آن‌ها وارد مىشود در برابر عذاب آخرت ناچيز است .\r\nچنان‌كه فرمودند  « إِنَّ جَهَنَّمَ لَمُحِيطَةٌ بِالْكافِرِينَ »  كه اشاره به اين امر است كه باعث رنج و عذاب در آن‌جا كاملا بر كفار موجود است و آنان اين معنى را به خاطر سكر طبيعت درك نمىكنند زيرا چشمان بصيرت‌شان كور و حواس و ادراك حسّى را از دست داده‌اند . « 1 »\r\n\r\nسكون -\r\nسكون يعنى عدم الحركة در محلى كه شأن آن متحرك بودن است و بنابر اين تعريف ، مجردات نه متحرك‌اند و نه ساكن زيرا شأن آن‌ها متحرك بودن نيست .\r\nتقابل ميان حركت و سكون تقابل عدم و ملكه است . حركت .\r\n\r\nسمع -\r\nدر محل خود « حواس ظاهره » بيان شد كه يكى از قواى ظاهره كه واسطهء انتقال مسموعات است سامعه است . صدرا گويد : سمع عبارت از ادراك صوت است و گويد نزد ما مسموع عبارت از صوت قائم به هواست او صوت را نفس تموج هوا نمىداند و وجود هوا را بين سامع و ذى صوت شرط تحقق اتصال بين آن دو مىداند و شرط ديگر را عدم حاجب مىداند . صوت .\r\nاو در باب سميع بودن و بصير بودن حق تعالى گويد :\r\nسميع بودن و بصير بودن حق عبارت از علم او است به اصوات و الوان به نحو علم حضورى اشراقى و انكشاف شهودى نورى به نفس ذات نورى خود كه تمام موجودات متنور و ظاهر به آن مىشوند پس ذات او به اين اعتبار سمع و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 34 - 35 .\r\n","page_name":" 267 ","page_number":267},
  {"content":"\r\n\r\nبصر و سميع و بصير است . « 1 » السمع و البصر ، لما سبق ان وجود الاشياء العينية من مراتب علمه تعالى ، علما حضوريا نوريا و من جملة الاشياء هى المبصرات و المسموعات فهو يعلمها بعينها ، فعلمه بالمبصرات بل بكل شىء يرجع الى بصره ، لا ان بصره يرجع الى علمه كما ظن و كذا علمه بالمسموعات ، اى الاصوات و الحروف يرجع الى سمعه لا بالعكس ، لانه علم وجودى حضورى و بالجملة وجود كل شىء هو بعينه نحو من انحاء علمه تعالى به . « 2 »\r\n\r\nسوره -\r\nملا صدرا دربارهء سوره و وجه نام‌گذارى آن‌ها به سوره گويند يا از سور مدينه ( شهر ) عاريه شده است از آن رو كه محيط به معانى و الفاظى است كه متضمن است و يا متضمن انواع احكام و معارف است به مانند احاطه سور شهر به آن‌چه شهر در بردارد و يا مجاز مرسل از سورهء به معنى مرتبهء عاليه و منزلت رفيعه است . « 3 »\r\n\r\nفى معنى السورة\r\nقيل : هي إما مستعارة من « سور المدينة » لا حاطتها بما تضمّنة من أصناف المعارف و الأحكام ، كاحاطة السور المدينة بما يحتوي عليه .\r\nاو مجاز مرسل من « السورة » اي المرتبة العالية و المنزلة الرفيعة ، و منه قول النابغة :\r\n ألم تر ان اللَّه أعطاك سورة * ترى كل ملك دونها يتذبذب \r\nإذ لكل واحدة من السور الكريمة مرتبة في الفضل عالية ، و منزلة في الشرف رفيعة ؛ أو لانها توجب علوّ درجة تاليها و سموّ منزلة عند اللَّه سبحانه ، فكأن القاري يرتفع من كل منزلة إلى منزلة اخرى ، إلى أن يستكمل القرآن و يرتفع به ، كما ورد عنه صلى اللَّه عليه و آله :\r\n« اقرأ وارق »\r\n.\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 169 و مبدأ و معاد ، ص 105 .\r\n( 2 ) مفاتيح الغيب ، ص 327 .\r\n( 3 ) تفسير ملا صدرا ، ج 2 ، ص 132 .\r\n","page_name":" 268 ","page_number":268},
  {"content":"\r\n\r\n\r\nش\r\n\r\nشامه -\r\nيكى از قواى ظاهره و حواس پنج‌گانه ظاهرى ، قوهء شامه است كه عضو آن بينى است .\r\nملا صدرا گويد شامه الطف از ذوق است همان‌طور كه چشايى الطف از بساوايى است و اين سه قوت اكثف و اغلظ مشاعراند « 1 » ( حواس‌اند ) و مدركات اين قوت ( شامه ) عبارت از بوىهاست كه در اثر برخورد با هوا حاصل مىشود يعنى هوا متكيّف مىشود به كيفيت بوىها و به بينى مىرساند پس شم به واسطه مماست حاصل مىشود اين قوه نيز شبيه به لامسه است و گويا نوعى از لمس است و نسبت آن در لطافت به ذوق مانند نسبت آن به لمس است .\r\nدر شم بحث اين است كه آيا هواى متوسط بين بوىها و شامه متكيف به كيفيت ذى رايحه مىشود و آن بوىها را بدين وسيله به خيشوم مىرساند و يا با اجزاى ريز بسيار ريز بوىها در مىآويزد و اين اجزاى ريز مىپيوندد به آلت شم و آن‌گاه بوىها را ادراك مىكند در اين باب دو قول است كه هر كدام از صاحبان دو قول براى اثبات نظر خود دلايلى دارند .\r\nملا صدرا مىگويد هر دو قول احتمالا ممكن است درست باشد .\r\n\r\nشجاعت -\r\nيكى از كيفيات نفسانيه و از اقسام خلق شجاعت است و « هى الخلق الذى يصدر عنه الافعال المتوسطة بين افعال التهور و الجبن » و تهور و جبن دو طرف افراط و تفريط آنند و از رذايل‌اند . « 2 » حد اعتدال غضب را شجاعت گويند و طرف افراط را تهور و طرف نقصان را جبن گويند .\r\nو از حد اعتدال آن‌كه عفت است خلق ، كرم نجدت شهامت ، حلم ، ثبات ، كظم ، غيظ وقار و غيره منشعب مىگردد و از طرف افراط آن كبر ، عجب و غيره منشعب مىشود .\r\nو از طرف تفريط آن جبن ، مهانت ، ذلت ، حساسيت ، ضعف ، حميت ، عدم غيرت و كوچكى نفس منشعب مىشود .\r\n\r\nشجرهء طوبى -\r\nشجرهء طوبى درختى است در بهشت كه بهشتيان هر گاه و هر آن‌كه اراده كنند توانند از ثمرهء آن بهره‌مند شوند .\r\nملا صدرا گويد بهشتيان هر چه را كه تصور كنند مقدور آن‌ها شود و بلافاصله نزد آن‌ها موجود شود و منظور از اين‌كه هر ميوه‌اى كه\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 167 .\r\n( 2 ) همان ، ج 4 ، ص 116 .\r\n","page_name":" 269 ","page_number":269},
  {"content":"\r\n\r\nاراده كنند بخورند ، بلافاصله شاخهء درخت طوبى با آن ميوه مورد خواست به نزد او آمده مىتواند از آن بهره‌مند شود اين است پس درخت طوبى همه گونه ميوه دارد و منوط به اراده و خواست بهشتيان است در برابر آن زقوم است كه درخت ميوهء دوزخيان است . « 1 » و امّا سر شجرة طوبى و شجرة الزقوم : فهو ان العلم و القدرة و الارادة التى هى مبادى الافعال البشرية و الحيوانية ، و هى صفات ثلاث مختلفة فى الخلق ، و كلها صفة واحدة فى حق الواجب تعالى بالذات ، و انما اختلفت بحسب الاسامى و الاعتبارات و النسب ، فيكون واحدة بالذات ثلاثا بالاعتبار ، و عقولنا الانسانية لكونها من سنخ الملكوت و عالم القدس ، فاذا تجردنا عن هذا العالم نصير بحيث اذا تصورنا صورة علمية عقلية او حسية ، يكون تلك الصورة هى بعينها مرادة لنا و مقدورة لنا ، كما هى معلومة لنا ، فكونها حاضرة عندنا حاصلة بارادتنا ، بل نفس ارادتنا .\r\nفهذه الامور يصير متحدة فى حقنا كما فى حقه تعالى ، و ما من شىء الاولنا ان نتصوره ، فاذن كل ما هو متصور لاهل الجنة يكون موجودا فى الخارج ، و كل ما هو موجود فى الخارج فهو من مقدورات اللَّه تعالى ، و كل ما هو من مقدورات اللَّه فله ان يتصور فمقدوراته تعالى مقدورات هذا العبد المقرب ، فيكون مقامه و حكمه ، كما فى الحديث القدسى فى صفة اهل اللَّه :\r\nكنت سمعه الذى به يسمع ، و بصره الذى به يبصر ، و يده التى بها يبطش ، فبى يبصر و بى يسمع و بى يبطش ، الحديث ، و كما ورد ايضا فيه : يا انسان : اطعنى اجعلك مثلى ، و ليس كمثله شىء .\r\nفكل ما يتصوره اهل الجنة يصير مقدورا له موجودا عنده من غير تراخ ، فكل ما يتمنى المرء يدركه ، به معنى ان يجده حاضرا ، فتمنيه و وجدانه يكونان واحدا ، و هذا المقام بحسب المثال هى شجرة طوبى فى الجنة ، التى ورد فى نعتها ، ان كل ما يتمنّاه و يشتهيه اهل الجنة فهو يحدث فيها دفعة على وفق شهوتهم و حسب تمنيهم حاضرا عندهم ، طوبى لهم و حسن مآب .\r\nو بازاء هذه الملكة و المقام حال الاشقياء حيث يتكثر فيهم هذه الصفات ، لبعدهم عن عالم الوحدة و مقام الجمعية الالهية ، و توزع قواهم و تفرقة حالهم و نزولهم فى عالم التكثر و الاختلاف ، و ركونهم و اخلادهم الى الارض السفلى و المهبط الادنى ، و ميلهم الى الشهوات المتضادة المستحيلة ، فبحسب كل من تلك الشهوات و الامانى المذمومة ، المتولدة من هذه الصفات الثلاث فى نفوسهم ، يتولد نوعا من الحرمان و العذاب ، فيكون لهم بازاء الصفات المذكورة ، انطلقوا الى ظل ذى ثلاث شعب لا ظليل و لا يغمى من اللهب و لهم بدلا من شجرة طوبى شجرة الزقوم ، ان شجرة الزقوم طعام الاثيم انها شجرة تخرج فى اصل الجحيم طلعها كأنه رؤس الشياطين ، و الطلع عبارة عن مبدأ وجود البذر الموجب لا نبات الشجرة ، و الشياطين هى امثلة اهواء مردية مغوية ، ان الشيطان ليجرى من ابن ادم مجرى الدم ، و رؤسها مبادى الاشخاص الشيطانية ، فمبادى اهوية النفس و دواعيها المهلكة هى منشأ انبات هذه الشجرة الخبيثة فى القران ، و منشأها اصل الجحيم و الهاوية ، فتفقه فقها اخرويا .\r\n\r\nشجرهء مباركه زيتونه -\r\nاز اصطلاحات\r\n\r\n\r\n","description":"","footnote":"\r\n( 1 ) مفاتيح الغيب ، صص 676 - 677 .\r\n","page_name":" 270 ","page_number":270},
  {"content":"\r\n\r\nقرآنى است . اين شجره از نوع اشجار دنيا نيست .\r\nملا صدرا گويد درجهء عقل هيولانى بذر شجره عقل است و حبهء ثمره معرفت و ايمان است و از آن عقل استعداد تكوين مىيابد و سپس عقل بالفعل و سرانجام عقل مستفاد و بالأخره عقل فعال مىشود ملا صدرا در جايى گويد : ممكن است مراد از شجرهء زيتونه مجموع عالم اجسام باشد كه به مانند شجرهء زيتونه نه شرقى است و نه غربى و در جاى ديگر گويد :\r\nمنظور از شجره عبارت از قوهء ملكوتيه است كه مظهر آن آسمان هفتم است و شأن آن تصوير حقايق و تنزيل آن‌ها به منزلهء تخليق و تشكيل است و متوسط است بين عالم امر و خلق . « 1 »\r\n\r\nشدت و ضعف -\r\nاز جمله مراتب تشكيك شدت و ضعف است مانند نور وجود كه متصف به شدت و ضعف مىشوند يعنى مراتب شديده و ضعيفه دارند . در باب اين‌كه آيا شدت و ضعف در ذاتيات مىتواند باشد يا نه اختلاف است .\r\nملا صدرا گويد بعضى از فلاسفه شدت و ضعف و بلكه مطلق تشكيك را در ذات و ذاتيات روا نمىدانند يعنى در جواهر . ملا صدرا اين مطلب را نقض كرده است با نوار كه خود آنان گويد در انوار شدت و ضعف و قوت و ضعف و تقدم و تأخر وجود دارد در حالى كه انوار جوهرند و بالجمله در انوار جوهريه قايل به شدت و ضعف‌اند ملا صدرا شدت و ضعف و انواع تفاوت‌هاى تشكيكى را در وجود اصيل ذو مراتب روا و واقع مىداند وى در ذات وجود اختلاف تشكيكى را روا مىداند . « 2 »\r\n\r\nشر -\r\nكلمهء شر در فلسفه در مواردى چند استعمال شده است از جمله در مورد وجود و عدم كه فلاسفه اعدام و عدميات را شر مىدانند و آن‌چه وجودى و موجود باشد خير نامند .\r\nاز جمله ايراداتى كه بر فلاسفه بنا بر فرض وجود اعيان ثابته در علم حق قبل از وجود عينى پيش آمده است اين ايراد است كه آيا شرور و معاصى قبل از تقرر در عالم عين به وسيله افراد ، در عالم علم و اعيان ثابته وجود داشته است يا نه و بالأخره با اين فرض لازم آيد كه تمام اعمال خوب يا بد بندگان قبل از ظهور در عين به تدريج و در طول از زمان در علم حق وجود داشته باشد .\r\nملا صدرا در مقام دفع اين ايراد « 3 » گويد : در آن گاه كه حق تعالى بر ماهيتى از ماهيات متباينة المفهوم تجلى كند در آن گاه است كه آن ماهيت موجود مىشود و بر حسب استعدادى كه دارند در هر مرتبه‌اى از مراقبت تعينات متصف به وصفى مىشود و همين صفات و نعوت ذاتى را فلاسفه ماهيات و عرفا اعيان ناميده‌اند و قهرا متقدم بر وجودات خاصه‌اند بر حسب ذهن و تابع آن‌ها هستند بر حسب خارج و مفاض و مجعول وجود است و نه ماهيت ، پس تخالف بين ماهيات به حسب ذات است و بين وجودات به نفس شدت و ضعف و تقدم و تأخر . . . است و بالجمله وجود با وحدت حقه و ذاتيه‌اى كه دارد در هر چيزى به حسب همان ظهور مىكند مانند\r\n\r\n\r\n","description":"","footnote":"\r\n( 1 ) تفسير آيه نور ، صص 158 - 165 و سوره واقعه ، ص 163 .\r\n( 2 ) اسفار ، ج 1 ، سفر 1 ، صص 427 - 433 .\r\n( 3 ) همان ، ج 2 ، سفر 1 ، صص 351 - 353 .\r\n","page_name":" 271 ","page_number":271},
  {"content":"\r\n\r\nآب واحد در مواضع مختلف در يك جا گواراست در يك جا گند آب است و مانند شعاع آفتاب كه بر شيشه‌هاى گوناگون به الوان گوناگون ظهور مىيابد با اين كه آفتاب را ذاتا رنگى نيست . پس هر آن‌چه نسبت داده مىشود به مظاهر و مجالى از افعال و صفات مخصوصه ثابت است براى او از وجهى و منفى است از او از وجهى ، زيرا براى هر موجود خاصى يك جهت ذات و ماهيت است و يك جهت وجود و ظهور ، حق تعالى تنها افاضهء وجود مىكند بر ماهيات كه افاضهء خير است چون وجود خير محض است و چون روشن شد كه هر ممكن را در جهت است يكى ماهيت و ديگر وجود و دو حيثيت يعنى امكان و وجوب غيرى ، بنابراين هر امرى را هم مىتوان بدان منسوب كرد و هم مىتوان سلب كرد ، از جهتى مىتوان اثبات كرد و از جهتى ديگر سلب كرد و گفته شد كه جهت خيريت در اشياء وجود است و جهت تخالف و شريت ماهيات ، ايجاد ، افاضه ، فعليّت ، كمال ، تحصّل . . .\r\nاز ناحيه خداوند است و قصور ، خلل ، فتور و . . .\r\nاز قبل خلق است .\r\nاز آن جانب بود ايجاد و تكميل وزين جانب بود هر لحظه تبديل . و تفاوت در قوابل و حقايق امكانيه و ماهيات به وجهى از قبل ذوات آن‌ها است و از وجهى از ناحيه فيض اقدس است كه قضاى ازلى نامند كه عبارت از ثبوت اشياء در علم حق تعالى باشد به نظام افضل .\r\nاز آن روى كه تابع اسما و صفات حق است ، اسما و صفاتى كه عين ذات‌اند و وجود اين ماهيات در خارج به سبب افاضه وجود است بر آن‌ها بر حسب اوقات و استعدادهاى ويژه كه اين افاضه را فيض مقدس مىنامند و اين به عينه همان قدر خارجى است زيرا تقدير تابع علم خداوند است . خلاصهء كلام ملا صدرا و عرفا در اين باب اين است كه نقص‌ها و مذموم‌ها در وجودات ممكنات بازگشت به خصوصيات محل‌ها و قوابل مىكند و نه به اصل وجود .\r\n\r\nشرع -\r\nاحكام و نظاماتى كه به وسيله پيامبرى از پيامبران مقرر شده است شرع و شريعت نامند و بالجمله احكام دينى را احكام شريعت نامند ، شريعت نام عام براى مذاهب گوناگون است . ملا صدرا گويد « 1 » شريعت را ظاهرى است و باطنى مراتب فقها و علما نيز مختلف است پاره‌اى فاضل و پاره‌اى مفضول ، پاره‌اى عالم و پاره‌اى اعلم‌اند هر عالمى كه نسبت او به پيامبر خود اتم و قرب او به روح پيامبر اقوى باشد علمش به ظاهر و باطن شريعت ، كامل‌تر است و كسانى كه هم عالم به ظاهرند و هم عالم به باطن شريعت اولى و احق‌اند كه از آنان پيروى شود از جهت قرب او به پيامبر و دانش او به خدا و احكام او و از جهت مقام كشف حقايق اشياء و شهودى كه دارد يعنى به مقام كشف و شهود رسيده است و سپس از كسانى كه در مرتبت پايين‌تر از او مىباشند تا برسد به كسانى كه تنها علماى ظاهرند ، بين علماى ظاهر نيز مراتب است زيرا عالم به اصول و فروع شايسته‌تر است از عالم به يكى از آن‌ها ، منظور از اصول آن چيزى است كه از كتاب و سنت استفاده مىشود مانند علم به خدا و كتب و رسولان او و اولياى او و علم به روز قيامت ، خلاصه اصول دين .\r\nملا صدرا گويد هر يك از دو بخش ظاهر و\r\n\r\n\r\n","description":"","footnote":"\r\n( 1 ) مفاتيح الغيب ، صص 486 - 487 .\r\n","page_name":" 272 ","page_number":272},
  {"content":"\r\n\r\nباطن را علمايى است كه همهء آن‌ها داخل در تحت حكم خليفة اللَّه‌اند و آن كه هم عالم به باطن است و هم ظاهر از همه كامل‌تر است ملا صدرا مىگويد بندگان خدا بايد در علوم ظاهر از علماى ظاهر بهره‌مند شوند و در سير و سلوك از اولياء اللَّه از ديدگاه ملا صدرا هم بايد از مجتهدان و فقها استفاده كرد و هم از عارفان و اقطاب تا ظهور مهدى كه همه خلاف‌ها و اجتهادها برداشته شود .\r\nكان للشريعة ظاهر و باطن ، و مراتب العلماء ايضا فيها متكثرة ، ففيهم فاضل و مفضول و عالم و اعلم ، و الذى نسبته الى نبيه اتم و قربه من روحه اقوى ، كان علمه به ظاهر شريعته و باطنه اكمل ، و العالم بالظاهر و الباطن احق ان يتبع ، لغاية قربه من نبيه و قوة علمه بربه و احكامه و كشفه حقايق الاشياء و شهوده اياها ، ثم من هو دونه فى المرتبة ، الى ان ينزل الى علماء الظاهر فقط ، و فيهم ايضا مراتب ، اذا لعالم بالاصول و الفروع احق ان يتبع من العالم باحدهما ، و اعنى بالاصول ما يستفاد من الكتاب و السنة ، من العلم باللّه و اياته و كتبه و صحفه و رسله و اوليائه و اليوم الاخر ، و ما يقتضى به العقل المنور بالنور الالهى و التجلى الرحمانى ، من المسائل الحقة الالهية ، لا المسائل الكلامية المختلف فيها اختلافا لا يكاد يرتفع الى يوم القيامة لثبوت الدين و اصوله ، و القايلون بها فى كتم العدم من افكارهم و انظارهم ، و بالفروع ما يستنبط بها من المسائل الكلامية و الاصول الفقهية و الاحكام الفقهية .\r\nفلكل من الظاهر و الباطن علماء كلهم داخلون تحت حكم الخليفة ، الذى هو العالم بالظاهر و الباطن ، و اكمل من الكل ، فالواجب على الطالب المسترشد اتباع علماء الظاهر فى العبادات و الطاعات ، و الانقياد لعئم ظاهر الشريعة ، فانه صورة علم الحقيقة لا غير ، و متابعة الاولياء فى السير و السلوك ، لينفتح له ابواب الغيب و الملكوت ، بمفاتيح اشاراتهم و هداياتهم ، و عند هذا الفتح يجب له العمل بمقتضى علم الظاهر و الباطن مهما امكن ، و ان لم يمكن الجمع بينهما ، فما دام لم يكن مغلوبا لحكم الوارد و الحال ، ايضا يجب عليه اتباع العلم الظاهر ، و ان كان مغلوبا لحاله ، بحيث يخرج من مقام التكليف ، فيعمل بمقتضى حاله ، لكونه فى حكم المجذوبين ، و كذلك العلماء الراسخون ، فانهم فى الظاهر متابعون للفقهاء المجتهدين ، و اما فى الباطن فلا يلزم لهم الاتباع ، لان الفقهاء الظاهريين يحكمون به ظاهر الاخر ، و العارف لا يتبع من دونه ، بل الامر بالعكس ، لشهوده الامر على ما فى نفسه .\r\nو لذلك لا بد ان يرفع المهدى عليه السلام عند ظهور الخلافات بين اهل الظاهر ، و يرفع الاجتهاد ، و يجعل الاحكام المختلفة فى مسألة واحدة حكما واحدا ، و هو ما فى علم اللَّه سبحانه ، و يجعل المذاهب حينئذ مذهبا واحدا ، لشهوده الامر على ما هو عليه فى علم اللَّه ، لارتفاع الحجب عن عينى جسمه و قلبه ، كما كان فى ز من رسول اللَّه صلى اللَّه عليه و إله ، فاذا كان اجماع علماء الظاهر فى امر يخالف مقتضى الكشف الصحيح ، الموافق للكشف الصريح النبوى و الفتح المصطفوى ، لا يكون حجة عليهم ، فلو خالف فى عمل نفسه من له المشاهدة و الكشف ، اجماع من ليس له ذلك ، لا يكون ملوما فى المخالفة ، و لا خارجا عن الشريعة ، لاخذه ذلك عن باطن الرسول و باطن الكتاب و السنة .\r\n\r\nشرك -\r\nشرك در برابر توحيد است . شرك يعنى براى خداوند جهان شريك قرار دادن ،\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبت‌پرستيدن و توحيد يعنى نفى شريك كردن از خدا و اعتقاد به وحدانيت او . توحيد . « 1 »\r\n\r\nشعور -\r\nشعور به معناى اطلاع و آگاهى است . صدرا گويد شعور عبارت از ادراك بدون استثبات است و اول مرتبت حصول علم به قوت عاقله است و چنان مىنمايد كه شعور ادراك متزلزل است و از اين جهت در حق خدا اطلاق نشده است . « 2 »\r\n\r\nشفاعت -\r\nشفاعت يعنى آن چه شخص به واسطه آن شفيع مىشود و آن نورى است كه از حضرت الهيت بر جواهر وسايط بين او و بين كسانى كه در هاويهء بُعد و دورى از خداوند سقوط كرده‌اند تابش نمايد . « 3 » پس متوسطان در سلسلهء موجودات عقول فعاله‌اند و سپس نفوس و سپس طبايع و سپس انبياء اوليا و علمايند .\r\nملا صدرا گويد منظور از واسطه ، وسايط در فيض‌اند كه عقول ، نفوس ، طبايع باشند و در عالم انسانى ، انبيا ، اوليا و علمايند . او گويد :\r\nاشخاص متقوم به طبايع‌اند و طبايع متقوم به نفوس و نفوس متقوم به عقول‌اند و نور وجود از حق بر همه موجودات افاضه مىشود لكن افاضهء آن بر عقول مستقيم است و بر غير عقول بعضى بر بعضى به انعكاس است ، در اين دنياى خاكى نيز مردم به حسب حيات اخروى و وجود علمى معادى متقوم به علمايند و علما متقوم به اوليايند و اوليا متقوم به انبيايند و نور هدايت و وجود معادى از ذات حق تعالى بر جوهر نبوت افاضه مىشود و از جوهر نبوت در همه موجوداتى كه مناسبات آن‌ها با جوهر نبوت خوب باشد انتشار مىيابد از لحاظ كثرت محبت و مواظبت بر سنت‌هاى دين و ذكر و ياد خداوند . مثال اين نور آفتاب است هنگامى كه بر آب افتد كه از آن منعكس مىشود به محل مخصوص از ديوار ( نه بر همه ديوار ) از جهت مناسبت و وضع خاص آن موضع مخصوص پس اولين شرط فيض بردن از سوى خداوند وجود مناسبت است و سپس وجود واسطه كه پيامبر باشد و هر مناسبتى هم موجب استفاضه نخواهد شد و بلكه مناسبت مخصوص لازم است اول بين پيامبر و ذات حق و سپس بين آن فردى كه استفاضه مىكند بايد مناسبت خاص با واسطه كه حضرت پيامبر است داشته باشد و از اين جا است كه فرمود\r\n« و من اطاعنى فقد اطاع اللَّه و من ابغضنى فقد ابغض اللَّه »\r\nو مناسبات معنوى عقلى مقتضى اين است كه جواهر معنوى مستعد استفاضهء نور شوند و بالجمله شفاعت وساطت است و هر نوع وساطتى كافى نيست بلكه مناسبت خاص لازم است . يعنى محتاج به فيض و شفاعت بايد مناسبت خاص با پيامبر و اوليا و بالأخره وسايط داشته باشد . به هر حال توضيح داده شد كه شفيع كسى است كه روز قيامت براى بندگان گنه‌كار به نزد خداوند وساطت كند و در قرآن آمده است كه شفاعت بايد با اذن خدا باشد اذن را تفسير كرده‌اند به وجود مناسبت خاص . در تفسير  مَنْ ذَا الَّذِي يَشْفَعُ  كه پرسش انكارى است آمده است كه كفار گمان مىكردند كه بتان شفيع آن‌ها بوده و واسطه بخشش گناهان آنان خواهند شد از اين رو به آن‌ها انكار مىشود خداوند اين انديشهء باطل\r\n\r\n\r\n","description":"","footnote":"\r\n( 1 ) تفسير ملا صدرا ، ج 4 ، ص 74 .\r\n( 2 ) اسفار ، ج 1 ، سفر 1 ، ص 119 .\r\n( 3 ) تفسير ملا صدرا ، تفسير آية الكرسى ، ص 125 .\r\n","page_name":" 274 ","page_number":274},
  {"content":"\r\n\r\nآن‌ها را رد كرده گويد شفيع آن موجوداتىاند كه واقع در سلسلهء ايجاد و علت طوليه‌اند و در موجودات پست شفاعت و شفيع وجود ندارد ، كه فرمود  « وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ »  خلاصه اين كه ملا صدرا گويد مأذون براى شفاعت اولا و بالذات شخص حقيقت محمديه است كه در بدايت خلقت عقل اول و قلم اعلى و عقل قرآنى ناميده شده است و در آخر هم به محمد بن عبد اللَّه و خاتم انبيا ختم مىشود در مقام ظهور بشر جسمانى كه فرمود\r\n« كنت نبيا و آدم بين الماء و الطين »\r\nو فرمود\r\n« انا سيد ولد آدم و صاحب اللواء و فاتح باب الشفاعه يوم القيامه »\r\nو بعد از او حقيقت علويه كه در بدايت به نام نفس كلى اولى و لوح محفوظ و قلم اعلى و ام الكتاب ناميده شد و سپس الاقرب فاالاقرب . ملا صدرا مراتب عقول و نفوس و افلاك را با مقام رسالت و ولايت و ائمهء دوازده گانه منطبق كرده است .\r\nهمان‌طور كه مراتب عقول و نفوس واسطهء در فيض به عناصر و مواليداند همان‌طور هم ائمه واسطهء در فيض‌اند به بندگان .\r\n\r\nشكل -\r\nشكل يكى از كيفيات مخصوصهء به كميات است چنان‌كه گفته‌اند « الشكل هيئة حاصلة فى المقدار او المتقدر من جهة احاطة حدا و حدود » . « 1 »\r\n\r\nشم -\r\nدر تحت عنوان كلمهء شامه بيان شد كه آن يكى از حواس ظاهره است كه عضو آن بينى است .\r\nصدرا در مقام مقايسهء ميان شامه و ذوق گويد شم الطف از ذوق است چنان‌كه ذوق الطف از لمس است و در عين حال لمس و ذوق و شم « لامسه ذايقه و شامه » اكثف مشاعر و قوا مىباشند . حواس خمس ظاهرى . « 2 »\r\n\r\nشؤونات و تجليات حق -\r\nهويات وجودى عالم را شؤونات حق نامند . هر شأنى از شؤون حق مرتبه‌اى از وجود و هويتى از هويات است ملا صدرا گويد : « 3 » شؤونات و تجليات - حق تعالى را شؤونات و تجليات ذاتى است ازلا و ابدا و براى او بر حسب حقيقت ، اسمايى است و نيز بر حسب  « كُلَّ يَوْمٍ هُوَ فِي شَأْنٍ »  شؤون و تجلياتى است ، متجدد و متعاقب و بر حسب آن شؤون ، اسما و صفات اضافى يا سلبى است و براى هر يك از آن سه قسم نوعى از وجود است زيرا وجود نظر به سعهء دايره او شامل همهء اشياء است حتى اعدام و قوت‌ها و امكانات و استعدادات ، زيرا براى هر يك از آن‌ها ماهيتى و معنايى است . فرق بين ذات ، صفت و اسم ، اين است كه ذات عبارت از هويت شىء و نحوه وجود او است يعنى وجود خاص به او . هر هويت وجودى را صفات كليه ذاتى است و صفات عرضى .\r\n\r\nشوق -\r\nميل مفرط را شوق گويند و عبارت از طلب كمال « ما هو حاصل بوجه غير حاصل بوجه » مىباشد زيرا چيزى كه عادم امرى باشد رأسا مشتاق به آن نخواهد شد زيرا تصور آن را نمىكند كه مشتاق به آن شود و شوق به معدوم مطلق محال است .\r\nو بالجمله شوق استدعاى كمال است . « 4 » شوق حيوانى عبارت از امرى است كه مبدأ\r\n\r\n\r\n","description":"","footnote":"\r\n( 1 ) اسفار ، ج 4 ، صص 163 ، 166 .\r\n( 2 ) همان ، صص 138 ، 140 .\r\n( 3 ) مفاتيح الغيب ، ص 327 .\r\n( 4 ) اسفار ، ج 2 ، سفر 1 ، صص 241 - 243 .\r\n","page_name":" 275 ","page_number":275},
  {"content":"\r\n\r\nحركت نفوس سافله است به طرف كمال مطلوب خود .\r\nو به طور كلى هر موجودى در حد وجودى خود همواره در حركت بوده و از قوت به فعل و از نقص به كمال گرايد نهايت كمالات بر حسب استعداد فطرى و ذاتى و غريزى موجودات مختلف است و كمال هر چيزى بسته به حد وجودى آن چيز است .\r\nنهايت كمال مطلوب هر چيزى حد كمال وجودى آن است و موجودات در مراحل قوت و استعدادات خود همواره در سير و حركت‌اند به طرف كمال مطلوب خود .\r\nمبدأ همه اين حركات و تكاپوها شوق غريزى است كه در نهاد موجودات هست . اين ميل طبيعى موجودات را شوق طبيعى و شوق تسخيرى گويند از آن جهت كه تابع ميل و اراده نمىباشند . « 1 » و مبدأ حركت نفوس را به طرف كمال مطلوب خود شوق نفسانى نامند .\r\nصدرا گويد : نفس انسان را مقام معلوم و معينى نيست نه از لحاظ هويت و نه از لحاظ درجت ، و بلكه نفوس انسانى را درجات و مقامات متفاوت است و او را در هر درجت و مقامى صورتى است كه در هر مرتبت و درجتى كه باشد باز هم طالب كمال فوق و بالاتر است .\r\nصدرا در توضيح آن كه تمام موجودات را شوقى هست گويد :\r\n1 - وجود حقيقت واحدهء عينيه است .\r\n2 - حقيقت هر ماهيتى عبارت از وجود خاص او است .\r\n3 - وجود به طور مطلق مؤثر بوده و معشوق و متشوق اليه است . 4 - معنى شوق عبارت از طلب كمال است نسبت به چيزى كه به وجهى حاصل باشد و به وجهى حاصل نباشد زيرا عادم امرى به طور كلى و مطلق مشتاق بدان نخواهد بود و واجد امرى هم مشتاق به آن نخواهد بود زيرا تحصيل حاصل است ذات حق تعالى چون وجود كامل و اكمل و اتم است مطلوب و متشوق و مشتاق اليه تمام موجودات است و چون واجد تمام كمالات است مشتاق و طالب نيست و همين طور عقول مجرده كه به اندازهء ظرفيت خود واجد كمالات مىباشند مشتاق به مادون خود نمىباشند و فيض آن‌ها به مادون هم عطايا و مواهبى است كه لا لغرض است و لكن « عند اعتبار نفس » خود محتاج به ذات حق‌اند و شايق به تمام و كمالند .\r\nبنابر اين مقدمات گويد هيولاى اولى چون حايز حظى از وجود است و عادم محض وجود نيست و او را حظى و لو بسيار ضعيف از كون و وجود هست و طالب نيل به كمال وجودى است زيرا هيولى خود قوت وجود اشياء است و بيان شد كه سنخ وجود در تمام موجودات يكى است و متحد است به علم و اراده و قدرت از كمالاتى كه لازمهء وجود است و هر كجا وجود يافت شود علم و شعور ، اراده و قدرت يافت مىشود پس هيولى را نيز نحوى از تصور است به كمال .\r\nنهايت تصور ضعيف به اندازه ضعف وجودش كه عبارت از ذات او است پس طالب وجود مطلق كاملى است كه خود مؤثر با لذت باشد و چون مرتبت وجودى آن ضعيف است و فقدان او زياد است داراى كمال شوق است و به نحو خاصى طالب تمام است و همواره در حركت و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 241 - 245 .\r\n","page_name":" 276 ","page_number":276},
  {"content":"\r\n\r\nسير به طرف كمال مطلوب خود است .\r\nمحبت و عشق .\r\nو بالجمله يكى از مباحث ذوقى ملا صدرا بحث از شوق هيولى به صورت است . وى در مقام اثبات نظر خود مقدماتى ذكر كرده است از جمله :\r\n1 - وجوه حقيقتى واحد و عينى است .\r\n2 - حقيقت هر ماهيتى وجود خارجى او است و تحقق ماهيت به وجود است .\r\n3 - آن چه در خارج متحقق است نحوهء وجود اشياء است و ماهيت منتزع از مراتب وجود است .\r\n4 - معشوق واقعى به طور مطلق وجود است .\r\n5 - شوق عبارت از طلب كمال است . و كسى شايق است كه واجد مرتبه‌اى از كمال و فاقد مرتبه‌اى ديگر از آن باشد نه واجد كلى و نه فاقد كلى .\r\nملا صدرا حركات و سير همه موجودات را به واسطهء شوق و عشق به كمال مىداند همهء موجودات ناقصه به سوى كمال در حركت‌اند و از قوت‌ها به فعل‌ها سير مىكنند . « 1 » هيولى مشتاق به كسب همهء صورت‌هاى ممكن است اين شوق‌ها در دو سلسلهء طوليه و عرضيه در همهء موجودات جهان وجود هست و همه به عشق عزيزى ذاتى به سوى كمالات در جريان و سيلان‌اند .\r\nزيرا صورت با فعليت‌هاى اشياء و كمالات آن‌ها است و بحث مستوفى در باب شوق‌ها و عشق‌هاى موجودات به سوى كمال حقيقى كرده است و نيز بحثى مستوفى در باب صورت‌ها كرده است و غايت سير موجودات ذات حق است .\r\nهر حركت ارادى داراى مبادى است كه مبدأ قريب آن قوهء محركه مباشر با فعل است در حيوان ، منظور مبادى افعال است كه تصور ، تصديق ، علم تصديقى و شوق و شوق متأكد و سرانجام حركت عضلات براى انجام فعل باشد كه ارادهء مؤكد يا شوق مؤكد را اجتماع نامند اين‌ها مبادى افعال ارادى است . گاه باشد كه صورت مرتسمه در ذهن كه به دنبال آن مقدمات و مبادى ديگر حاصل و منتهى به انجام فعل مىشود همان صورت مرتسمه ، غايت و هدف فعل است چنان‌كه انسان از محل سكونت خود ناراحت است قصد محلى ديگر كند و بدان محل رود كه مطلوب صرفا همان محل دوم است كه مرسوم در ذهن او بوده است و گاه غايت عين صورت مرتسم در ذهن او نباشد مثل اين كه انسان آن محل را به خاطر ملاقات دوستى انتخاب كرده است كه ما اليه الحركت بالذات غايت مطلوب او نيست . « 2 » در قسم اول غايت متشوقه نفس ما اليه الحركه است و در قسم دوم غايت متشوقه بعد از نيل بما اليه الحركت حاصل مىشود كه ملاقات دوست باشد و گاه باشد كه نفس حركت غايت متشوقهء متحرك باشد بنابراين غايت حركت در هر حالى آن چيزى است كه غايت حقيقى اوليه است براى مبدأ قريب حركت كه در عضله است و بالجمله غايت نخست در ذهن و قوهء مدركه ترسيم مىشود و سپس به وسيلهء قوهء محركهء مبدأ قريب بعد از حصول مبادى ديگر حاصل\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 242 به بعد .\r\n( 2 ) همان ، صص 242 - 250 به بعد .\r\n","page_name":" 277 ","page_number":277},
  {"content":"\r\n\r\nمىشود .\r\nو گاه باشد كه غايت غير از آن چيزى باشد كه حركت به آن منتهى مىشود چنان‌كه بيان شد و هر گاه مبدأ قريب اقرب با دو مبادى ديگرى كه قبل از آن مىباشند مطابق افتد . نهايت حركت غايت همهء مبادى است و عبث نيست زيرا غايت ارادى است و هر گاه مبدأ قريب با مشتاق تخيّلى مطابق باشد و با تشوّق فكرى مطابق نباشد . يعنى غايت مرتسم در ذهن امر خيالى باشد و با شوق فكرى مطابق نباشد عبث است . و هر غايتى كه نهايت حركت نباشد و مبدأ آن تشوّق فكرى هم نباشد در اين صورت يا تخيل تنها مبدأ شوق است يا تخيل به اضافه طبيعت يا مزاج مبدأ شوق است مانند تنفس و حركت مريض و يا تخيّل با خلق و ملكهء نفسانى داعى بر آن فعل است بدون انديشه مانند بازى با ريش كه قسم اول را جزاف و قسم دوم را قصد ضرورى يا طبيعى نامند و قسم سوم را عادت نامند و هر گاه غايتى از غايات يافت نشود يعنى فعل به غايت مترتب منتهى نشود باطل نامند .\r\nپس عبث غايت قوهء خياليه است در باب اتفاق قول ذيمقراطيس نقل و ردّ و نقض شده است . در باب غايت افعال اختيارى مسأله فعل خداوند مطرح شده است كه پاره‌اى گفته‌اند افعال خداوند خالى از حكمت و مصلحت است كه ملا صدرا به طور تفصيل دلايل آن‌ها را مردود مىداند و از قول ابو سعيد ابو الخير در جهت دلايل خود مؤيداتى آورده است .\r\nو در مبحث چهارم در باب غايت كاينات متعاقبه نامتناهى بحث مفصّل دارد . « 1 »\r\n\r\nشهوت -\r\nشهوت به معنى ميل مفرط و علاقه و رغبت شديد « شهى » يعنى لذيذ و عبارت از حركت نفس است براى طلب ملايم يا ملذ « شها » يعنى كثير الشهوة « شهوان » و شهوى و « شهوانى » يعنى ذو شهوت . و بالجمله شهوت يكى از اوصاف نفسانى است و اعتدال آن عفت است و افراط آن شره و تفريط آن خمود است عفت مصدر و مبدأ سخا ، حيا ، صبر ، مسامحه ، قناعت ، ورع ، قلت طمع ، مساعدت است : و از طرف افراط آن حرص ، وقاحت ، تبذير ، ريا ، هتك ، مخافت ، ملق ، حسد ، شماتت و تذلل در مقابل اغنيا منشعب مىشود . « 2 »\r\n\r\nشيطان -\r\nموجود فريب‌كار و خبيث ، در تمام مذاهب در مقابل رحمن خودنمايى مىكند و تعبير از آن در سنت‌ها و مذاهب گوناگون است .\r\nملا صدرا گويد : حقيقت شيطان جوهرى است نفسانى و فاعل شرّ و مبدأ غلط در اعتقادات و فسق‌ها و فجور و عصيان در اعمال شيطان است . منشأ وسوسه ، مكر ، خدعه و ارائه چيزهايى كه حقيقت ندارد شيطان است . ابراز باطل در صورت حق كار ابليس است . وى جريان فريب دادن آدم را شرح داده و آدمىزادها را از مكر و حيله شيطان بر حذر داشته است . « 3 »\r\n\r\nفى الكشف عن فعل الشيطان و حقيقته .\r\nاعلم : ان حقيقة الشيطان جوهر نفسانى فاعل الشر . مبدأ الغلط فى الاعتقادات ، و الفسوق و العصيان فى الاعمال ، منشأ الوسوسة و المكر و الخديعة ، و ارائة اشيا لا حقيقة لها ، و ابراز الباطل فى صورة الحق ، و ذلك ان ابليس لما تمت حيلته\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 259 .\r\n( 2 ) همان ، ج 1 ، صص 53 ، 412 .\r\n( 3 ) مفاتيح الغيب ، صص 192 - 193 .\r\n","page_name":" 278 ","page_number":278},
  {"content":"\r\n\r\nعلى آدم عليه السلام ، و وصل بالاذية اليه ما وصل ، و نال بغيته و بلغ منيته ، و سئل ربه الانظار الى يوم يبعثون ، فاجيب الى يوم الوقت المعلوم ، اتخذ لنفسه جنة غرس فيها اشجارا و اجرى فيها انهارا ، ليشاكل بها الجنة التى اسكنها اللَّه آدم ، و قاس عليها قياسا مغالطيا ، و هندس عليها هندسة فانية مضمحلة لا بقاء لها ، كما يترأى فى مرآة وقعت فى محاذاة جنات و انهار و ابنية صور خيالية فانية ، و جعل فيها مساكن اهله و ذريته و اوليائه ، و هى كمثل سراب بقيعة يحسبه الظمآن ماء ، حتى اذا جائه لم يجده شيئا ، و ذلك انه كان من الجن ، و قد قيل : ان فعل الجن اكثره التخييل و التمثيل ما لا حقيقة له ، كذلك فعل ابليس انما هو تمويه و تزويق و مخاريق و تنميق لا حقيقة لها و لا حق عندها ، ليصد بها الناس عن الطريق القويم و الصراط المستقيم ، و بذلك و عد ذرية آدم ، كما قال تعالى :  يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً  ، و الجنة التى غرسها ابليس لذريته ليصيدوا بها ذرية آدم و يخرجوهم عن جنة ابيهم ، هى الامور الدنياوية و الشهوات الواهية الدنية ، و فعل الخطاء و المآثم و ارتكاب المعاصى و المحارم ، و حب القنية الفانية و اللهو و اللعب ، و الخروج عن طاعة اللَّه و الاخلاد الى ارض الدنيا ، و نسيان امور الاخرة و احوالها ، و الاعراض عن آيات اللَّه و الصمم عن ذكرها ، و اهل الطاغوت و اولياء الشيطان هم المعرضون عن ذكر اللَّه و ملكوته ، و المعتكفون على الدنيا و شهواتها ، الواقعون فى شبكة ابليس ، المقيدون فى حبايله ، فهم فى العذاب مشتركون ، و من برازخ الظلمات لا يخرجون ، كما فى قوله :  لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ  ، و كذلك نجزى المجرمين ،  لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ ، وَ كَذلِكَ نَجْزِي الظَّالِمِينَ  ، و هذه الشبكة المعمولة بحيلة ابليس ، المنصوبة ليقع فيها المغترون يلامع سراب اللذات ، معمولة من محاسن امور الدنيا الواهية ، و زخارفها الطبيعية ، و مثالاتها الهيولانية ، فمن مال بكليته اليها ، و هجم فيها ، و اقتحم و غرق فى شهواتها ، و انهمك فى لذاتها ، فقد طالت بليته و عظمت رزيته ، و حيل بينه و بين النجاة ، و غلق عليه باب الخلاص عن ربقة هذه الافات . « 1 »\r\n\r\nشيئيّت -\r\nاز جمله مصادر جعلى است يعنى چيز بودن . شىء مفهوم عام است و مساوق با وجود مفهومى است و بنابر اين شيئيت يك امر خاص نيست در همهء امور صادق و با آن‌ها منطبق است چنان‌كه مفهوم وجود . ملا صدرا گويد : شيئيت ممكن بر دو وجه است ، شيئيت وجود و شيئيت ماهيت . كه از آن تعبير به ثبوت شده است . قسم اول عبارت است از ظهور ممكن در مرتبه‌اى از مراتب و عالمى از عوالم و قسم ثانى عبارت از نفس معلوميت و ظهور ماهيت است به نزد عقل به واسطه نور وجود و انتزاع آن از وجود . و بيان شد كه موجوديّت ماهيت به اين نيست كه وجود صفت آن شود و بلكه به اين است . در مقام تحليل ذهنى يكى از اجزا ، شىء و موجود باشد و در خارج عين وجود و متحد با آن باشد كه وجود در تصور عارض و وصف ماهيت است و در خارج يكى است و اصل وجود است و ماهيت حدّ وجود . « 2 »\r\n\r\n\r\n","description":"","footnote":"\r\n( 1 ) مفاتيح الغيب ، صص 192 - 193 .\r\n( 2 ) اسفار ، ج 2 ، سفر 1 ، ص 347 .\r\n","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\n\r\nص\r\n\r\nصابئيان -\r\nيكى از فرق مذهبى قبل از اسلام‌اند كه ريشهء در هندو سپس حران دارند صابئيان ستاره پرست‌اند در قرآن مجيد نامى از آن‌ها آمده است به هر حال در مورد ريشهء وجودى آن‌ها و اعتقادات دقيق آن‌ها سخن بسيار است . براى اطلاع كافى كتب تاريخ مذاهب . « 1 » ملا صدرا بر آن است كه صابئيان از پيروان شيث و ادريس بودند آن‌ها معقولات را عبادت مىكردند مانند ارواح و كواكب بنابر اين ملا صدرا معتقد است كه صابئيان ستاره پرست نبوده‌اند و بلكه ارواح ستارگان را مىپرستيدند .\r\nوى گويد يونانيان قبل از خروج اسكندر اقدام به بناى هياكل كردند به نام قواى روحانى و اجرام نيره و آن‌ها را به عنوان معابد قرار دادند ملا صدرا با استفاده از اطلاعاتى كه رسائل اخوان الصفاء مىدهند نام هياكل را ذكر كرده است مانند هيكل عقل ، هيكل علت اولى و هيكل عقل صريح و هيكل نفس و هيكل سياست مطلقه و هيكل زحل و هيكل مشترى و هيكل مريخ . بايد توجه داشت كه در رسائل اخوان الصفاء اطلاعات زيادى هم درباره صابئيان حران و هم هياكل عبادت آن‌ها وجود دارد كه براى مزيد اطلاع بايد به آن مأخذ مراجعه شود .\r\n\r\nصادر اول -\r\nمراد موجود اول است كه از ذات حق تعالى بلاواسطه صادر شده است صدرا گويد : عندالتحقيق صادر اول عبارت از وجود منبسط است كه نفس رحمانى هم گويند لكن در مقام نسبت موجودات بعضى به بعضى ديگر و از لحاظ تقدم و تأخر و شرافت و خست و ترتب هر يك بر ديگرى ، اول ما صدر عقل است و عقل اول است و نسبت به اصل وجود اول ما صدر ، وجود منبسط است . عقل و اول ما صدر . « 2 »\r\n\r\nصاعقه -\r\nعبارت از صداى رعد است با شدت كه همراه آن قطعه آتش يا شعلهء آتش قوى ظاهر مىشود كه هر گاه به اشيايى برخورد اگر آن شىء متخلل باشد و لطيف ازو مىگذرد و آن شىء به حال خود باقى مىماند و اگر متكاثف و سخت و سفت باشد ذوب مىشود و با تمام نيرويى كه دارد باز هم با شتاب خمود و خموش مىشود .\r\nملا صدرا به مناسبت تفسير آياتى كه در آن‌ها رعد و برق و غيره آمده است به تفسير و تأويل صاعقه پرداخته است . در قرآن مجيد آمده است\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، ص 216 .\r\n( 2 ) مشاعر ، ص 56 .\r\n","page_name":" 281 ","page_number":281},
  {"content":"\r\n\r\n « يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ »  در تفسير صواعق و رعد و برق وجوه مختلفى آمده است . « 1 » و الضمير في  ( يَجْعَلُونَ )  لأصحاب الصيّب ، و المرجع و إن كان محذوفا لفظا لكنّه باق معنى ، فيجوز أن يعوّل عليه . و الجملة استيناف كأنّها وقعت في جواب من قال : « فكيف حالهم مع مثل هذه الشدّة و الهول ؟ » .\r\nو إنّما ذكر « الأصابع » موضع « الأنامل » للمبالغة ، أو لأنّ المراد بعضها ، و قوله :  ( مِنَ الصَّواعِقِ )  متعلّق به  « يَجْعَلُونَ »  أي : من أجلها .\r\nو الصاعقة : قصفة رعد شديد معها جوهر نارى فوى النارية لا تمرّ بشىء إلّا أنت عليه . بقي بحاله إن كان متخلخلا لطيفا ، و أذابته أو دكّته بسرعة إن كان متكاثفا صلبا . و هي مع قوتها سريعة الخمود و الجمود ، و « التاء » فيها للمبالغة كالرواية ، أو مصدريّة كالعاقبة .\r\nو قوله :  ( حَذَرَ الْمَوْتِ )  نصب على العلّة .\r\nو الموت : زوال الحيوة و عدمها عما فيه قوّة فبولها . و قيل : صفة تضادّ الحيوة ، تمسّكا بقوله :\r\n ( خَلَقَ الْمَوْتَ وَ الْحَياةَ )  [ 67 / 2 
  ] .\r\nو دفع بأنّ « الخلق » هيهنا به معنى التقدير ، و الإعدام مقدرة و إن لم تكن مجعولة .\r\nو معنى إحاطته تعالى بالكافرين : شمول قدرته عليهم و إحاطة أمره و نقمته بهم لقوله :  ( وَ إِنَّ جَهَنَّمَ لَمُحِيطَةٌ بِالْكافِرِينَ )  [ 29 / 54 
  ] .\r\nو قيل : المعنى انّهم لا يفوتونه كما لا يفوت المحاط به المحيط ، لا يخلصهم الخداع و الحيّل .\r\nو الجملة اعتراضيّة لا محلّ لها من الإعراب .\r\nو « الخطف » الأخذ بسرعة . و قرء مجاهد « يخطف » - بكسر الطاء - و الفتح أفصح ؛ و عن ابن مسعود و الحسن : « يخطّف » - بفتح الياء و الخاء - على أنّه . . .\r\n\r\nصحت و مرض -\r\nصحت و مرض از كيفيات نفسانيه‌اند ، صحت را چنين تعريف كرده‌اند . « 2 » كه ملكه يا حالتى است كه از موضوع آن افعال سليمه صادر گردد « ملكة او حالة تصدر عنه الافعال من الموضوع لها سليمة » و باز گفته شده است كه « الصحة هيئة بها يكون بدن الانسان فى مزاجه و تركيبه بحيث يصدر عنه الافعال كلها صحيحة سليمة » و مرض را تعريف كرده‌اند كه « هو هيئة مضادة للصحةاى ملكة او حالة يصدر عنها الافعال من الموضوع لها غير سليمة » .\r\nو بالجمله صحت هيأتى است در شىء كه مبدأ سلامت افعال است كه در موقع عروض مرض آن هيأت زايل مىشود و هيأتى ديگر كه مبدأ آفت است حادث مىشود و آن مرض است بعضى صحت و مرض را از كيفيات محسوسه مىدانند .\r\n\r\nصحيفهء اعمال -\r\nيكى از مسائل كلامى است ، اساس بحث بر اين است كه تمام اعمال بندگان در اين دنيا در صحيفهء ثبت مىشود و اين صحيفه در روز حشر به دست اشخاص داده مىشود تا خود بخوانند و از حاصل اعمال و كردار خود در دار دنيا مطلع شوند ملا صدرا گويد :\r\nو اما « كتب » ( يعنى صحيفهء اعمال كه به دست راست موحدين از اهل تقوا و فضايل نفسانى داده شده و نشان دهندهء صور نيات عاليه\r\n\r\n\r\n","description":"","footnote":"\r\n( 1 ) تفسير سورهء بقره ، ج 2 ، ص 32 .\r\n( 2 ) اسفار ، ج 1 ، سفر 2 ، ص 146 .\r\n","page_name":" 282 ","page_number":282},
  {"content":"\r\n\r\nو معارف الهيه و اخلاق فاضله‌اى است كه در آن نقش بسته است و اعمال و افعال آنان در اندك زمانى و به آسان‌ترين وجهى محاسبه مىگردد و سپس با وجد و سرور به اهل و خويشاوندان و همگنان خود مىپيوندند ، همان‌طور كه در قرآن مجيد مىگويد )    « فَأَمَّا مَنْ أُوتِيَ كِتابَهُ بِيَمِينِهِ . فَسَوْفَ يُحاسَبُ حِساباً يَسِيراً . وَ يَنْقَلِبُ إِلى أَهْلِهِ مَسْرُوراً »    « 1 » و آن كس ، مؤمن سعادتمند است زيرا كتاب و صحيفه اعمال او از جنس الواح عاليه‌اى است ( كه در آن‌ها صور عاليهء علميه و معارف عقليهء الهيه نقش بسته و صحيفه اعمال او مورد تكريم و تحسين الهى در مقامى عالى و بالاتر از فهم و ادراك عمومى قرار گرفته و از صور اوهام و تخيلات نفسانى و نقوش و رسوم جسمانى منزه و مبرى است ) و صحيفه‌اى است كه صور نيات و اعمال و اخلاق فاضله در آن به دست مسافران راه حق و سالكان طريق معرفت و عبوديت و خوبان و نيكوكاران گرامى نگاشته شده است . همان‌طور كه در آيهء شريفهء     « فِي صُحُفٍ مُكَرَّمَةٍ . مَرْفُوعَةٍ مُطَهَّرَةٍ بِأَيْدِي سَفَرَةٍ . كِرامٍ بَرَرَةٍ »     « 2 » بيان گرديده .\r\nو اما آن كس كه كتاب و صحيفهء اعمالش به دست چپش داده مىشود او منافق و شقى است .\r\nزيرا كتاب او از جنس اوراق و نوشت ابزارهاى عالم سفلى جسمانى و صحيفه‌هاى محسوس و قابل احتراق است ، همان‌طور كه خداى متعال در قرآن كريم مىگويد     « إِنَّ كِتابَ الفُجَّارِ لَفِي سِجِّينٍ . وَ ما أَدْراكَ ما سِجِّينٌ . كِتابٌ مَرْقُومٌ . وَيْلٌ يَوْمَئِذٍ لِلْمُكَذِّبِينَ »     « 3 » و اما كافر ( مطلق كه نه باطنا و نه ظاهرا ايمان به خدا ندارد ) كتابى ( كه حاكى از احوال و اوصاف او باشد ) ندارد ( زيرا كفر همه اوصاف را محو و نابود مىكند و اثرى جز سياهى مطلق ناشى از كفر در صفحات نفس باقى نمىگذارد ) ولى از شخص منافق ( كه كفر را در زير حجاب نفاق پنهان نموده و خود را ظاهرا مسلمان نشان مىدهد ) در مورد ايمان لفظى ظاهرى و عهد و ميثاقى كه اسلام از وى گرفته است ، پرسش مىشود و به مضمون آيهء شريفهء  « إِنَّهُ كانَ لا يُؤْمِنُ بِاللَّهِ الْعَظِيمِ »  « 4 » در حق او گفته مىشود كه او شخصى بود كه در دار دنيا ايمان به خداى بزرگ نياورده بود ( و ايمان او لفظى و ظاهرى بود ) .\r\nپس شخص معطّل به كسر طا ( كه قايل به تعطيل عالم از وجود مدبرى قادر و حكيم است ) و همچنين شخص مشرك ( كه براى عالم ، دو و يا سه مبدأ قايل است ) و شخص جاحد ( كه منكر وجود خدا است و براى عالم مبدئى جز خدا به نام طبيعت و يا دهر قايل است ) همگى تحت عنوان منافق داخل مىشوند و منافق ، در حقيقت ، يكى از اين سه طايفه است و صواب ظاهرى اسلام ( كه به طور ظاهر خود را به آن نسبت مىدهد ) در عالم آخرت مفيد و نافع به او نيست ، هر چند همين اسلام ظاهرى صورى براى عوام الناس و ضعفا ( كه از درك علوم معارف الهى محروم‌اند نافع و مفيد و موجب نجات آن از عذاب ابدى است ) . « 5 » و اما آنان كه كتاب و صحيفه اعمالشان از پشت سر به آنان داده مىشود ، ايشان كسانى هستند كه در دار دنيا كتاب خدا به آنان عرضه\r\n\r\n\r\n","description":"","footnote":"\r\n( 1 ) انشقاق / 7 - 9 .\r\n( 2 ) عبس / 13 - 16 .\r\n( 3 ) مطفّفين / 7 - 10 .\r\n( 4 ) حاقه / 33 .\r\n( 5 ) ترجمه شواهد ، صص 430 - 431 .\r\n","page_name":" 283 ","page_number":283},
  {"content":"\r\n\r\nشد ولى آن‌ها پشت سرانداختند و آن را به بهاى كم فروختند و چون روز قيامت فرا رسد به آن كس كه از اين گروه است ، گفته مىشود كه گناهان اعمال خود را از پشت سر بگير ، يعنى از آن جا كه كتاب خدا را در دار دنيا به دور افكندى به خاطر لذايذ نفسانى از مندرجات آن سرپيچى كردى ) بگير ، همان‌طور كه در قرآن مجيد در آيه شريفهء  « قِيلَ ارْجِعُوا وَراءَكُمْ فَالْتَمِسُوا نُوراً »  « 1 » به آن تصريح مىكند مىگويد به آنان گفته مىشود كه اى تبه‌كاران برگرديد به پشت سر و از آن جا نور رستگارى را درخواست كنيد ( زيرا كه در دار دنيا كتاب خدا را كه مشتمل بر انوار معرفت بود به پشت سر انداختيد و از آن رو برگردانديد ) و اين كتاب كه به آنان دربارهء آن چنين گفته مىشود همان كتابى است كه ( از جانب خدا توسط پيامبران ) بر آنان نازل شده بود ، نه كتاب و صحيفهء اعمال آنان ( كه بر حسب تقسيم گذشته به دست چپ آنان داده مىشود و بديهى است كه اين گفتار گفتارى است بر اساس سرزنش و توبيخ و گرنه در روز قيامت كتابى به نام تورات و انجيل و قرآن بدان صورت كه دار دنيا بر روى اوراق و صفحات الواح و يا كاغذ نوشته شده باشد ، وجود ندارد تا كه آن را از پشت سر و يا از پيش سرگرفت ) و اين داستان بدين علت و سبب است كه اين شخص موصوف هنگامى كه كتاب خدا را پشت سرانداخت گمان مىكرد كه ديگر به آن بازگشت نمىكند و از آن خبر و اثرى باقى نمىماند .\r\n\r\nصراط -\r\nصراط يعنى راه و طريق و صراط به ضم صاد شمشير بلند و برنده است . صراط حق يعنى راه حق و صراط مستقيم يعنى راه راست . در خبر است كه صراط عبارت از طريق معرفة اللَّه است .\r\nو گفته‌اند كه صراط دو قسم است يكى صراط در دنيا و ديگر صراط در آخرت .\r\nصراط دنيا امام مفترض الطاعة است و صراط در آخرت جسرى است كه بر روى جهنم است و هر كه در دنيا امام را اطاعت و پيروى كند از آن جسر بگذرد .\r\nصدرا گويد « كل نفس صراط الى الآخرة بوجه » همان‌طور كه سالك است به وجه ديگرى طريقهء توحيد را صراط گويند و صراط مستقيم صورت هدايت است كه انسان در اثر راه و روش مستقيم و پيروى از اوامر براى خود و نفس خود ملكهء به وجود آورده كه آن را صراط مستقيم گويند . « 2 » راهى كه طالب آن را به حق مىرساند كه راه مسلوك همه پيامبران و اوليا و حكما و به ترتيب افضل و افضل بوده است ، از دين توحيد الهى كه تهذيب نفس باشد به اعمال و آداب شرعى و پاك كردن نفس از چرك و آلودگىهاى شهوت و غضب ، ملا صدرا در شواهد الربوبيه شرح نسبة مفصلى در مورد صراط دارند :\r\nاشراق هشتم : در بيان صراط از مجموع سخنان ما بر تو معلوم شد كه براى هر موجودى از موجودات اين جهان حركت و تحولى است ذاتى و عبادتى است فطرى ( و وظيفه‌اى است كه به عنوان انقياد و اطاعت و عبادت پروردگار انجام مىدهد ) و\r\n\r\n\r\n","description":"","footnote":"\r\n( 1 ) حديد / 13 .\r\n( 2 ) تفسير سوره يس ، ص 5 و مشاعر ، ملا صدرا ، صص 168 و تفسير ملا صدرا ، ج 5 ، ص 19 و تفسير كبير ، ص 111 .\r\n","page_name":" 284 ","page_number":284},
  {"content":"\r\n\r\nبراى انسان علاوه بر آن حركت ذاتى جوهرى ، حركت ديگرى است به نام حركت ارادى كه به وسيلهء آن در طلب امرى كه آن را براى خويش امرى نيكو و كمالى بهتر و بالاتر مىپندارد ، مىكوشد و اين حقيقت ( يعنى حركت و تكاپوى فطرى به سوى اهداف و غايات ضرورى در نظام عالم ) در نظر آن كه حجاب و نقاب از ديدهء حقيقت بين او برداشته شده است ، كاملا مشهود و مكشوف است به خصوص در مورد انسان به علت وسعت دايرهء وجود او و برزگى قوس صعودى وى . زيرا براى هر فردى از افراد انسان از آغاز حدوث تا آخر عمر انتقالاتى فطرى و حركاتى است طبيعى جوهرى به نام حركت اشتدادى ( كه در هر مقام و مرتبه‌اى به اعتبار آن ، نام و نشان خاصى دارد ) .\r\nپس نخستين مرتبه و نشأة وجودى او بر حسب جسم و قالب او قوه‌اى است استعدادى ( به نام هيولاى مستعد قبول صورت انسانى ) سپس صورتى است به نام صورت طبيعيه كه ( در نتيجهء حركت و تحول و انتقال ) بر وى افاضه مىگردد و خاصيت و يا وظيفه آن صورت حفظ و نگاه‌دارى مزاج است جهت قبول تركيب و صورت‌بندى اجزا و اعضا و سپس صورت ديگرى به نام صورت معدنيه كه از كانون طبيعت و معدن ذات و جوهر او بر ماده بدن او افاضه مىگردد ، تا او را به سرحد كمال رشد و نمو برساند . سپس صورت حيوانيه كه به وسيلهء آن به اراده خويش حركت مىكند و محسوسات را ادراك مىكند و اين آخرين درجات و مراتب صور حسيه و ظاهريهء وجود او است . و نخستين درجات صور عقليه ، قوه‌اى است كه در نزد حكما « عقل منفعل » ناميده مىشود . سپس در مقامات مراتب تعقل از صورتى به صورت ديگرى انتقال و ارتقا يابد تا آن گاه كه به عالم عقلى و عقل فعال متصل گردد و به ملأ اعلى ملحق شود ، اگر توفيق الهى او را يارى دهد ، و يا آن كه در نتيجه رسوخ عقايد فاسد و آراى باطل درجات و مراتبى را طى كند ، و بالأخره در عالم ظلمات و تاريكىهاى جهل و فساد با شياطين و حشرات محشور شود ، در صورتى كه طبع پليد و شيطان باطن او را رهنمون گردد و خذلان و خسران قرين او شود . « 1 » پس نخستين چيزى را كه نفس اقتضا مىكند تكميل نشأة حسى و تعمير اين قالب و پيكر جسمانى است تا در نتيجه و توجه نفس ، مسكن و جايگاه قوا و نيروهاى وى و مركز تجمع عسكر و لشكريان او باشد ؛ و چون اين نشأة حسى تكميل يافت و اين مملكت بدنى و مقر و منزل جسمانى را از هر جهت تعمير و آمادهء استقرار و سكونت در آن نمود و نيروها و لشكريان او ( كه عبارتند از قواى جسمانى ) تقويت شدند ، آن گاه به تحصيل نشأة دوم و منزل ديگرى مىپردازد . پس به عالم ديگرى كه اعلى و اشرف از اين عالم و نزديك‌تر به جوار حضرت ربوبى است توجه مىكند و اين است معناى صراط خدا ، صراطى كه خلق را بر آن مفطور گردانيده ( تا بتواند به حكم فطرت بر اين صراط عبور كند ) پس استقامت و پايدارى بر اين صراط مفطور ( و طى درجات و مراتب آن بدان‌گونه كه انسان را به عالم عقلى و جوار ربوبى برساند ) همان صراطى است كه خداى متعال خواسته و پيامبران را به خاطر آن به سوى بندگان\r\n\r\n\r\n","description":"","footnote":"\r\n( 1 ) ترجمهء شواهد ، صص 408 - 411 .\r\n","page_name":" 285 ","page_number":285},
  {"content":"\r\n\r\nفرستاده است همان‌طور كه در قرآن مجيد مىگويد   « وَ إِنَّكَ لَتَهْدِي إِلى صِراطٍ مُسْتَقِيمٍ . صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ »   ( و تو به صراط مستقيم خداوندى كه آسمان و زمين آفريدهء او در حكم اوست ، راه مىنمايى ) « 1 » و انحراف از آن موجب سقوط و خروج از فطرت و سرازير شدن در جهنمى است كه دربارهء او گفته شده است  « هَلِ امْتَلَأْتِ وَ تَقُولُ هَلْ مِنْ مَزِيدٍ »  ( آيا پر شدى ؟ و در پاسخ گويد آيا باز هم هست ) . « 2 » و اين صراط ( همان‌طور كه در اخبار و احاديث آمده است ) باريك‌تر از مو و تيزتر از شمشير است زيرا كمال انسان ، در سلوك راه حق و حقيقت منوط به استكمال دو قوهء نظرى بسيار دقيق و رقيق كه در معالم و معارف الهيه از مو باريك‌ترند و اما از نظر قوهء عملى ، بر حسب انتخاب حد متوسط بين طرفين تضاد در اعمال قوهء شهويه و قوهء غضبيه و قوهء فكريه جهت تحصيل ملكهء عدالت كه كمال حكمت عملى است از شمشير تيزتر .\r\nپس براى صراط مستقيم دو وجهه و به عبارت ديگر دو جانب و يا دو طرف است كه يكى از مو باريك‌تر و ديگرى از شمشير تيزتر است و انحراف از وجههء اول موجب هلاكت ( و نابودى ناشى از گمراهى در وادى جهل و ضلالت ) است همان‌طور كه خداى متعال در آيهء شريفهء  « إِنَّ الَّذِينَ لا يُؤْمِنُونَ بِالْآخِرَةِ عَنِ الصِّراطِ لَناكِبُونَ »  ( كسانى كه به آخرت ايمان ندارند از صراط مىلغزند ) « 3 » بيان مىفرمايد و وقوف و درنگ نمودن بر جانب ديگر ( و ماندن در يكى از منازل عقل عملى ) موجب جدايى و انقطاع از قافلهء سير و سلوك الى قله است ، همان‌طور كه در آيهء شريفهء   « يُسْحَبُونَ فِي الْحَمِيمِ »   « 4 » و در آيهء كريمهء  « وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ »  ( و به ظالمان نگراييد و گرنه آتش دوزخ به شما خواهد رسيد ) « 5 » و در آيهء  « اثَّاقَلْتُمْ إِلَى الْأَرْضِ أَ رَضِيتُمْ بِالْحَياةِ الدُّنْيا مِنَ الْآخِرَةِ »  ( گران‌جانى كرديد و در جاى خود مانديد آيا از آخرت به حيات دنيوى خشنوديد ) « 6 » و در آيهء شريفهء  « أَنَّ هذا صِراطِي مُسْتَقِيماً فَاتَّبِعُوهُ »  ( اين صراط مستقيم من است ، در آن بپوييد ) « 7 » به عنوان نقل از قول پيامبر اكرم ( ص ) بدين مطلب اشاره شده است ؛ و معناى آيهء اخير اين است كه اى پيروان من بر صراط آخرت به طور مستقيم و بدون ميل و انحراف از آن عبور كنيد و در حديث از قول پيامبر اكرم ( ص ) نقل شده است كه او مىگويد « يمرّ المؤمن على الصراط كالبرق » مؤمن بر روى صراط به سرعت نور عبور مىكند .\r\n\r\nصفات -\r\nمعمولا كلمهء صفات در مباحث كلامى و فلسفى اطلاق به صفات خداوند مىشود يكى از مباحث دشوار بررسى صفات خداوند است . مانند عالميت ، قدرت ، اراده ، رزاقيت و غيره بر اين اساس كه آيا صفات خداوند و مثلا علم درباره خداوند به همان معنى است كه در انسان است يعنى عبارت از صور حاصله نزد عقل است و يا صور حاضره و يا\r\n\r\n\r\n","description":"","footnote":"\r\n( 1 ) شورى / 52 - 53 .\r\n( 2 ) ق / 30 .\r\n( 3 ) مؤمنون / 75 .\r\n( 4 ) غافر / 73 .\r\n( 5 ) هود / 113 .\r\n( 6 ) توبه / 39 .\r\n( 7 ) انعام / 153 .\r\n","page_name":" 286 ","page_number":286},
  {"content":"\r\n\r\nوضعى ديگر دارد يا صفات زايد بر ذات است كه در اين صورت تركيب در ذات لازم آيد . به هر حال متكلمان و فلاسفه صفات خداوند را بر چند دسته تقسيم كرده‌اند با توجه به متعلقات آن‌ها .\r\n1 - صفات حقيقيه كماليه مانند جود ، قدرت و علم كه زايد بر ذات او نبوده و عين ذات‌اند 2 - صفات اضافيهء محضه مانند مبدئيت و مبدعيت و خالقيت كه زايد بر ذات و متأخر از ذات‌اند 3 - صفات سلبيهء محضه مانند قدوسيت و فرديت و ازليت كه بازگشت آن‌ها به سلب اتصاف است .\r\nو به تقسيم ديگر موصوف يا داراى ذات مستقر بالفعل است يا نه و بنابر شق اول يا صفتى كه ملحق به آن مىشود خارج از آن است و ملحق به آن است از باب الحاق عارض لازم و يا عارض مفارق و يا از خارج ملحق به آن نيست بلكه جزيى از قوام آن است و بنابر شق دوم كه موصوف را ذات مستقر بالفعل نباشد يا صفتى كه ملحق به آن مىشود براى تقرر ذات موصوف است و تقرر ذات موصوف به آن است چه آن كه جزيى از معنى ذات موصوف باشد يا نه و يا صفت از امورى است كه ذات موصوف بدان متقرر نشود و بلكه لحقوق آن مانند لحوق امرى باشد كه بعد از تقررش ملحق شود و لحوق به تبع باشد مثال اول وجود و عروض بياض بر جسم و ضحك بر انسان .\r\nمثال دوم وجود نفس براى حيوان ، مثال سوم وجود صور طبيعيه براى جسم مطلق و مثال چهارم وجود صورت براى هيولى و مثال پنجم تحيز براى هيولى . « 1 » و بالجمله صفات يا ايجابى ثبوتى هستند كه صفات كمال و جمالند و يا صفات سبلى قدوسىاند كه صفات جلال‌اند كه فرمود  « تَبارَكَ اسْمُ رَبِّكَ ذِي الْجَلالِ وَ الْإِكْرامِ »  و صفات ثبوتى كه « تكرمت الذات بها » صفات سلبى كلا بازگشت به سلب امكان مىكنند و صفات ثبوتى بر دو قسم‌اند يكى صفات ثبوتيهء حقيقيه مانند علم و حيات و غيره و ديگر صفات ايجابيهء اضافيه مانند خالقيت و رازقيت و عليت . و تمام صفات حقيقيه بازگشت مىكنند به وجود متأكد و تمام صفات اضافى رجوع مىكنند به اضافهء واحده كه اضافهء قيوميت است و اين صفات كلا وجود آن‌ها عين وجود ذات حق است .\r\nملا صدرا در شواهد الربوبيه در باب عينيت صفات با ذات گويد :\r\nاشراق سوم : در صفات خدا صفات واجب الوجود ( مانند وجوب وجود و علم و قدرت و حيات و اراده و امثال آن ) امورى زايد بر ذات واجب الوجود نيستند ، چنان‌كه اشاعره - معروف به صفاتيون - معتقدند ( و مىگويند صفات الهى معانى و مفاهيمى هستند زايد بر ذات و قائم به ذات همان‌طور كه صفت علم و قدرت و حيات و اراده و ساير اوصاف ديگر انسان امورى زايد بر ذات و قائم به ذات اويند ) و نيز نشايد گفت كه ( كليهء صفات اصولا و به طور كلى ) از ذات واجب الوجود منتفى و مسلوب‌اند چنان‌كه معتزله و معتقدين به تعطيل ذات و خلو آن از كليهء صفات گفته‌اند و ايشان كليهء صفات را از ذات واجب الوجود نفى كرده‌اند و معتقدند به اين كه فقط آثار آن صفات\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 118 - 125 .\r\n","page_name":" 287 ","page_number":287},
  {"content":"\r\n\r\nدر ذات متحقق‌اند ( بدين معنى كه ذات واجب الوجود مثلا فاقد صفت علم و قدرت است ولى اثر علم و قدرت به جاى علم و قدرت در ذات وى متحقق است ، زيرا غرض از صفت علم و يا قدرت همان اثرى است كه بر آنان مترتب مىگردد و با وجود اثر نيازى به وجود صفت نيست ولى به عقيدهء ما و حكماى الهى هر دو طايفه بر خطا و غلط افتاده‌اند . چه اشاعره كه آنان را مشبهه و اهل تشبيه ناميده‌اند ، به خاطر آن‌كه ذات مقدس الوهيت را به خلق تشبيه كرده‌اند و گويند صفات او زايد بر ذات او است ؛ و چه معتزله كه آنان را معطله و اهل تعطيل مىنامند ، به علت اين كه ذات الهى را از صفات عارى و خالى دانسته‌اند ) و ما معتقديم به اين كه ذات الهى مقدس و منزه از تشبيه و تعطيل و غلو و تقصير در حق او است . بلكه وجود حق تعالى كه عين ذات و ماهيت او است عينا ( به نفس ذات و حقيقت وجوديه خويش ) مظهر جميع صفات كماليه است . بدون آن كه كثرت و انفعال و قبول و فعلى در ذات وى لازم آيد و فرق ما بين ذات و صفات او مانند فرق بين وجود و ماهيت است در موجوداتى كه داراى ماهيت‌اند ( بدين معنى كه صفات ، مقام و مرتبه تفصيل ذات است همان‌طور كه ماهيت در موجودات امكانيه ، تفصيل و تحديدى است از مرتبهء ذات وجود ) جز اين كه واجب الوجود ماهيت ندارد زيرا او وجود صرف و إنّيت محضى است كه ساير إنيّات و وجودات از آن منبع ازلى منبعث شده‌اند . پس همان‌طور كه وجود در نفس ذات خود و از حيث حقيقت خويش موجود است و ماهيت در حد ذات و از حيث نفس خويش موجود نيست ، بلكه به وسيلهء وجود و به تبعيت وجود ، موجود است ، همچنين است صفات و اسما الهى كه در حد ذات و از حيث معانى و مفاهيم ذاتيه خويش موجود نيستند ، بلكه از حيث حقيقت احديت ( كه عبارت است از انطواى اسما و صفات در مرتبهء ذات ) موجوداند . « 1 »\r\n\r\nصفات انضماميه -\r\nصفات انضمامى صفاتى مىباشد كه در خارج صورتى دارند مانند بياض و سواد در برابر صفات انتزاعى كه در خارج ما بازا ندارند و فقط منشأ انتزاع دارند ، « 2 » مانند عمى كه انتزاعى است و از موضوع خارجى انتزاع مىشود و خود ما بازايى در خارج ندارد و صورت هر چيزى را از ديدگاه ملا صدرا وجود خاصى است ، و بالجمله پاره‌اى از صفات در وضعى مىباشند كه به هيچ نحو از انحا در خارج وجودى ندارند و وجود آن‌ها عبارت از حال ذهنى آن‌ها براى وجود ذهنى است مانند نوعيت براى انسان و جزئيت براى اشخاص .\r\nو بالجمله از ديدگاه ملا صدرا هيچ صفتى از صفات حتى قوى و استعدادات ، صفات انضمامى ، انتزاعى و غيره ، عارى از وجود نيست ، نهايت نوع وجود آن‌ها متفاوت است . و در مواردى حظ صفت از وجود بيش از حظ موصوف به آن از وجود مىباشد چنان‌كه در اتصاف هيولاى اول به صورت جسميه و نوعيه كه وجود صفت اقوى از وجود موصوف است كه هيولى باشد ، اتصاف هر ماده‌اى به صورت\r\n\r\n\r\n","description":"","footnote":"\r\n( 1 ) ترجمه شواهد ، ص 42 و اسفار ، ج 1 ، سفر 3 ، صص 118 - 125 و 133 .\r\n( 2 ) اسفار ، ج 1 ، سفر 1 ، ص 334 .\r\n","page_name":" 288 ","page_number":288},
  {"content":"\r\n\r\nچنين است . « 1 »\r\n\r\nصفات ثبوتيه -\r\nملا صدرا در تحت عنوان صفات ثبوتيه گويد : صفات يا محسوس‌اند و يا معقول و هر يك از آن‌ها يا عين موصوف‌اند يا غير آن ، بنابر اين چهار نوع مىشود :\r\n1 - مانند متصل براى جسم 2 - مانند اسود براى جسم 3 - مانند عالم براى عقل 4 - مانند عالم براى انسان .\r\nملا صدرا گويد صفات خداوند از قبيل محسوسات نيست زيرا ذات او برتر از اين است كه به حس آيد چنان‌كه مشبّهه و مجسّمهء گمراه گويند و از نوع صفات زايد و لازمه هم نمىباشد چنان‌كه اشاعره گويند و يا زايد مفارقه چنان كه كراميه گويند ، خداوند برتر است از اوهام نادانان گمراه زيرا اگر صفات حق زايد باشد حال از نوع لازم يا مفارق ، لازم آيد كه صفات او در مرتبهء ذات عاريه باشد ( چون به فرض ذاتى نيست يعنى لازم آيد كه صفات كمال مانند علم ، قدرت ، حيات و غيره من حيث ذاته بذاته عاريه باشد پس جمال حق به غير ذات خود خواهد بود پس براى غير تأثيرى در كمالات و تماميت او خواهد بود و اين امر منتهى به دور محال شود پس لازم آيد كه ذات آن غير اكمل از ذات او باشد و محال است و فطرت حكم مىكند كه ذاتى كه كمالش از ناحيه ذاتش باشد اشرف و اكمل است از ذاتى كه به امرى زايد كمال يابد .\r\nو بالجمله در ذات لا يزال حق از آن روى كه مبدأ سلسلهء خيرات وجوديه و اضافات نوريه است چيزى بالقوه مطلقا وجود ندارد و در ذات او به هيچ روى جهت امكان وجود ندارد و بلكه همه او وجود بلا عدم و كمال بلا نقص و فعل بلا قوت و وجوب بلا امكان و خير بلاشر است زيرا كه او غير متناهى است از لحاظ شدت وجودى و از اين رو ذاتش از قصور و انفعال ابا دارد پس صفات جماليه او همه عين ذاتش مىباشد ، يعنى وجودش به عينه وجود واجب است ( وجود صفات جمال ) پس همه صفات او واجب الوجوداند بدون لزوم تعدد در واجب .\r\n\r\nصفات سلبى -\r\nدر مفاتيح الغيب آمده است : « 2 » صفات خداوند يا ثبوتى است يا سلبى كه قرآن مجيد از اين دو گنه صفت چنين تعبير كرده است  « تَبارَكَ اسْمُ رَبِّكَ ذِي الْجَلالِ وَ الْإِكْرامِ »  صفت جلال آن چيزى است كه به اين معنى است كه ذات او اجل و بالاتر از اين است كه مشابه غير باشد و صفت اكرام صفتى است كه بيان تكريم ذات كند و جمال او را رساند . اول عبارت از سلوب از نقايص است و همه صفات سلبيه بازگشت كنند به يك سلب و آن سلب امكان است از ذات او .\r\nو من صفات السلبية الجلالية انه لا ماهية له سوى الوجود الصرف المقدس عن الجنس و الفصل و النوع و الكلى و الجزئى ، بل ماهيته وجوده و وجوده وجوبه ، كلها عبارات عن امر واحد و ان كان الوهم الفضول المتشبه بالعقل يدرك فصلا بين مفهوم وجوده و مفهوم وجوبه .\r\nفيزعم ان ( منا ) امكانية بل كله وجود بلا عدم و فعل بلا قوة و وجوب بلا امكان و خير بلا شر و ايجاب بلا تعطيل و اختيار بلا ترديد و وجود بلا تقصير و اعطاء بلا امساك . اذ الوجود الواجبى ابى عن القوة و الانفعال . فقوته فعله و فعله قوته ،\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، ص 122 .\r\n( 2 ) مفاتيح الغيب ، ص 253 .\r\n","page_name":" 289 ","page_number":289},
  {"content":"\r\n\r\nو القوة فيه ليست به معنى الانفعال بل به معنى الفعل الابداعى . فهو الظاهر الباطن و لهذا قيل :\r\nماللّه سر الا و هو ظاهر على السنة خلقه ، اى كل كمالاته و اسراره و جهاته هى عين ذاته ، اذ هى فيه بالفعل الذى هو ظاهر لا بالقوة التى هى باطنه ، اذ الظهور شأن الوجود ، و الخقاء و البطون شأن العدم ، الا ان غاية الظهور يؤدى الى البطون و الكمون عن المدارك الضعيفة لاستيلائه عليها ، فيقهرها و يبهرها ، و لهذا جاء فى الكتاب العزيز :\r\nهو الظاهر و الباطن ، معناه ان ظهوره بطونه و بطونه ظهوره ، فهو ظاهر لانه نور و باطن لانه نورالانوار .\r\nفقد علم ان صفاته عين ذاته ، اى وجودها بعينه وجود الواجب . فهى كلها واجبة الوجود من غير تعدد فى الوجود ، و اليه يرجع كلام امام الموحدين و امير المؤمنين عليه السلام : كمال التوحيد تقى الصفات ، اى نفى وجود زايد للصفات ، لا ان جميعها مفهوم واحد و الا لكانت الفاظها مترادفة لا فايدة فى اثباتها له تعالى و يلزم التعطيل ، بل الحق : ان الحق ذو معان كثيرة و نعوت و فضايل متوافرة ، بل فيه كل الفضايل و النعوت الكمالية اذمنه انبجست الحقايق و الخيرات ، و هو عين الاعيان . فنسبة الصفات الثبوتية اليه كنسبة الماهية الى الوجود . فيما له ماهية و وجود و الواجب لا ماهية له ، اى لا يتصور مرتبة فى نفس الامر لم يكن هو بحسبها موجود الانه موجود بجميع الاعتبارات و الحيثيات .\r\nفمن جملة الصفات السلبية انه ليس بجوهر اذ لا ماهية له و لا بعرض لحاجته الى موضوع ، و اللَّه غنى عن غيره ، و لا بجسم لتركبه من المادة و الصورة عند بعض بحسب الوجود ، او من الجسمية و خصوصية المقدار عند اخرين بحسب الذات ، و الواجب بسيط الحقيقة ، و لقبول القسمة الموجبة لابطال الوحدة الاتصالية المساوقة لوجود الجسم . فيكون قابلا للعدم .\r\nو بالجمله صفات ثبوتيه همه بازگشت بايجاب كمالات كند و در حق او به اين معنى است كه ذات او واجب الوجود است صفات اضافيه را هم مىتوان جزء صفات ثبوتيه دانست و هم مىتوان قسيم آن‌ها قرار داد مانند . مبدئيت ، اوليت ، رازقيت ، رحمت و . . . « 1 »\r\n\r\nصفات ملكيه -\r\nدر برابر صفات شيطانيه اين اصطلاح را ملا صدرا در مفاتيح به كار برده است . و گويد : رأس همه صفات ملكيه نور علم و روح معرفت و برهان است و رأس همهء صفات شيطانيه ظلمت جهل است انسان تنها به واسطهء ظلمت نادانى و توابع آن هلاك مىشود و به واسطهء نور دانش و توابع آن سعادتمند شود .\r\nدر هر دلى كه نور معرفت تابش كند و عقل انسان را وادار بر پاك كردن دل از كدورت‌ها كند از راه تقوا و نيز به واسطهء رياضت از آلودگىهاى اخلاقى و خبايث آن پاك و منزه كند در آن گاه از خزاين ملكوت و مداخل غيب الهى خواطر خير در آن تابد .\r\nو اعلم ان رأس جميع الصفات الملكية و رئيسها المطاع لحزب اللَّه و جنود الرحمن ، هو نور العلم و روح المعرفة و البرهان ، و رأس جميع الصفات المهلكة الشيطانية و رئيسها المطاع لجنود الشيطان كلها هو ظلمة الجهل و الغواية .\r\nفما هلك من هلك الا بسبب ظلمة الجهل و توابعه ، و ما سعد من سعد الا بسبب نور العلم و توابعه ، فكل قلب وقع فيه شىء من نور المعرفة ،\r\n\r\n\r\n","description":"","footnote":"\r\n( 1 ) مفاتيح الغيب ، ص 180 .\r\n","page_name":" 290 ","page_number":290},
  {"content":"\r\n\r\nحمل العقل على تطهيره بالتقوى ، و تزكيته بالرياضة و تنقيته عن خبائث الاخلاق ، فاذا فعل ذلك ينقدح فيه من خزائن الملكوت و مداخل الغيب خواطر الخير ، فينظر العقل الى التفكر فيما خطر ، لتعرف دقايق الخير فيه و يطلع اسرار فوائده ، فينكشف له بنور البصيرة وجهه ، فيحكم بانه لابد من فعله و تستحث عليه و يدعوه الى العمل به ، فينظر الملك الى القلب فيجده طيّبا فى جوهره ، طاهرا بتقواه ، مستنيرا بضياء العقل ، معمورا بانوار المعرفة ، فيراه صالحا لان يكون له مستقرا و مهبطا ، فعند ذلك يمده و يؤيده بجنود لا ترى و يهديه الى خيرات اخرى حتى ينجر الخير الى الخير و فى مثل هذا القلب يشرق نور المصباح من مشكوة الربوبية ، حتى لا يخفى فيه الشرك الخفى الذى هو اخفى من دبيب النملة السوداء فى الليلة الظلماء على الصخرة الملساء ، و لا يخفى على هذا النور خافية ، و لا يروح عليه شىء من مكائد الشيطان ، بل يقف الشيطان و يوحى زخرف القول غرورا و لا يلتفت اليه .\r\nو اما اذا كان مشحونا بالجهل ، ضالا عن سمت الحق ، مسودا عنه طرق الملائكة ، مغلقا عليه ابواب المعرفة ، فكلما انقدح فيه خاطر من الهوى و هجس فيه ، فينظر القلب الى حاكم العقل ليستفتى منه و يستكشف وجه الصواب فيه ، فيكون العقل قد الف خدمة الهوى فآنس به و استمر على استنباط الحيل له و على مساعدة الهوى ، فتستولى و تساعد عليه ، فينشرح الصدر بالهوى و تنبسط فيه ظلماته لانحياس جند العقل عن مدافعته ، فيقوى سلطان الشيطان لاتساع مكانه بسبب انتشار الهوى ، فيقبل بالتزيين و الغرور و الامانى ، و يوحى بذلك زخرفا من القول غرورا ، فيضعف سلطان الايمان بالوعد و الوعيد و يخبو لو كان فيه قليل من نور اليقين لقلته و غلبة سلطان الهوى ، اذ يتصاعد عن الهوى دخان مظلم الى القلب يملأ جوانبه ، حتى تنطفىء نور المعرفة و يصير العقل كالعين التى ملأ الدخان اجفانها ، فهكذا تفعل غلبة الشهوة بالعقل حتى تعميه و تحركت الجوارح على وفق الهوى و ظهرت المعصية الى عالم الشهادة من خزائن الغيب به قضا من اللَّه و قدره و الى هذا القلب الاشارة بقوله تعالى :  أَ رَأَيْتَ مَنِ اتَّخَذَ إِلهَهُ هَواهُ  الى قوله  بَلْ هُمْ أَضَلُّ سَبِيلًا  و بقوله :  لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ  الايات . . .\r\n\r\nصوت -\r\nصوت يكى از كيفيات محسوسهء مسموعه است و سبب قريب آن تموج هواست و سبب تموج هو امساس عنيف يا تفريق عنيف است .\r\nتموج هوا در اثر قرع و قلع و خرق و غيره حاصل مىشود ( زيرا هوا به سهولت متشكل مىشود ) و همچنان پيش مىرود تا آن‌كه به هوايى كه در صماخ است رسيده و موجب حدوث صوت شود .\r\nصدرا گويد چنان‌كه بعضى گمان كرده‌اند صورت عبارت از نفس تموج هوا نيست و نفس قلع و قرع هم نمىباشد چنان‌كه طايفهء ديگر گمان كرده‌اند .\r\nاو گويد صوت از امورى است كه در خارج موجود است زيرا ما علاوه بر ادراك صوت جهت و فواصل آن را در مىيابيم و اگر اصوات در خارج موجود نبودند جهت و فواصل آن را ادراك نمىكرديم .\r\nو گويد تحقيق در باب حصول و ادراك صوت آن‌كه تعلق نفس به بدن موجب تعلق آن « بما اتصل به » است مانند هواى مجاور به نحوى\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nكه نوعى از اتحاد حاصل و نفس به آن تعلق گرفته است به نوعى از تعلق و لو آن‌كه تعلق بالعرض باشد و اين است سبب ادراك صوت . « 1 »\r\n\r\nصورت -\r\nآن‌چه موجب امتياز اشياء از يكديگر است صورت اشياء ناميده‌اند و آن چه فعليت اشياء به آن است صورت نامند .\r\nكلمه صورت بر امورى چند اطلاق مىشود :\r\n1 - ماهيت نوعيه 2 - هر نوع ماهيتى 3 - بر حقيقتى كه قوام محل به آن است 4 - بر حقيقتى كه قوام محل به اعتبار حصول نوع طبيعى از آن است 5 - كمال چيزى كه مفارق از آن است 6 - نفس 7 - عرفا بر اسما و صفات خدا به اعتبار مظهريت آن‌ها از ذات او صورت اطلاق كرده‌اند و به اعتبار تقرر و تكوين اشيا به استناد و واسطهء آن‌ها نيز صورت اطلاق كرده‌اند 8 - و به هر امرى كه صفت براى موصوفى باشد صورت اطلاق شده است مانند علم براى عالم و كتابت براى كاتب و حرارت براى نار .\r\nنفس صورت بدن است كه كمال جسد به آن است و به طور كلى كمال نبات به نفس نباتى و حيوان به نفس حيوانى و انسان به نفس ناطقه است .\r\nتمام معانى و اطلاقاتى كه براى صورت آمده است در اين معنى كه « ما به يكون الشىء هو هو بالفعل » مشترك بوده و اين معنى جامع همه است . صدرا گويد : صورت جهت « 2 » فعليت اشياء است و در بسايط نفس طبيعت است به حسب ذات و غير طبيعت است به اعتبار ديگر .\r\nصورت طبيعيه كمال مادهء جسميّه است و صورت نباتيه كمال و سبب غايى صورت طبيعيه است و حيوانيت كمال نفس نباتى است و همين‌طور است تا عقل فعال . صورت مفيد است و هيولا مستفيد و از اين جهت صورت متقدم بر هيولى است .\r\nصورت گاه بسيط است مانند صورت هر يك از عناصر به تنهايى و گاه مركب است مانند صورت انسان كه از مجموع حاصل از عده‌اى امور است .\r\nصورت گاه خاص است مانند حد و فصل و خاصهء شىء و گاه عام است مانند اجناس آن‌ها . « 3 » و بالجمله : صورت هر چيزى عبارت از آن ماهيتى است كه آن چيز به آن هويت يابد و يا هويت آن چيز به آن است . و در تمام اين اطلاقات ماده همان چيز ذو صورت و حامل صورت است .\r\nتوضيح اين كه :\r\n1 - ماده در هر چيزى امرى مبهم است كه تحصّلى ندارد مگر به اعتبار اين‌كه قوهء چيزى است و بر عكس ماده ، صورت امرى است متحصل بالفعل كه شيئيت شىء به آن مىباشد و مثلا مادهء تخت چند قطعه چوب است و لكن نه از آن جهت كه داراى حقيقت چوبى و صور محصّلهء دارند ( يعنى ماده بودن آن چند قطعه چوب براى تخت شدن از جهت صورت‌هاى موجود در ان چند قطعه چوب نيست ) بلكه ماده بودن آن قطعه‌هاى چوب از آن جهت است كه بالقوه مىتوانند صورت تخت بودن به خود بگيرند و صلاحيت تخت شدن را دارند ( پس ماده بودن آن‌ها صرف صلاحيت آن‌ها است\r\n\r\n\r\n","description":"","footnote":"\r\n( 1 ) اسفار ، ج 1 ، ص 204 و ج 4 ، ص 97 .\r\n( 2 ) همان ، ج 2 ، سفر 2 ، ص 26 .\r\n( 3 ) همان ، ج 3 ، سفر 1 ، ص 63 و ج 2 ، سفر 1 ، صص 34 - 35 .\r\n","page_name":" 292 ","page_number":292},
  {"content":"\r\n\r\nبراى تخت شدن ) خلاصه اين‌كه اين چند قطعه چوب مفروض صلاحيت دارند كه مثلا تخت يا در و يا صندلى و . . . شوند و صلاحيت خيلى از چيزها را ندارند و مثلا نمىتوانند صندوق آهنين و يا ظرف مسين شوند . آن‌چه مادهء صالح تخت يا درب مفروض است همان صلاحيت است كه صلاحيت تخت شدن را دارند و صلاحيت فلان چيز را ندارند اين قطعات چوب از لحاظ اقتران به صورت مخصوص صلاحيت ندارند كه خيلى از چيزها بشوند . چون طبيعت خاصى دارند كه منافى است با چيزهايى كه نمىتوانند متلبس به صورت آن‌ها شوند و بنابر اين مىتوان گفت كه حقيقت خشبيت را يك جهت كمال هست و يك جهت نقص از جهت نقصى كه دارد طالب كمال است و از جهت كمالى كه دارد مانع از قبول كمال ديگر است و با توجه به اين دو جهت است كه گويند تخت را ماده‌اى است و صورتى ، ملا صدرا گويد و ازين رو است كه گوييم :\r\nحقيقت خشب عبارت از صورت خشبيت و مادهء آن عبارت از عناصر است نه از آن جهت كه آن عناصر زمين يا آب و يا جزء آن مىباشد و بلكه از آن جهت كه آن عناصر در اثر امتزاج مستعد جماد ، نبات و حيوان شدن مىباشند و همين‌طور تا منتهى شود به ماده‌اى كه صرف ماده است و او را ماده‌اى نيست و صرف جوهر مستعد است ، صرف استعداد تحول به اشياى گوناگون است . صرف قابليت است و فعليت آن صرف قوت است .\r\nبعد از اين توضيح كاملا معلوم مىشود كه به قول ملا صدرا ماده مستهلك در صورت است مانند استهلاك جنس در فصل و نيز معلوم مىشود كه تصوير ماده بسيار دشوار است زيرا هر چيزى كه قابل شهود و لمس باشد از جهت صورت آن است . نسبت ماده به صورت ، نسبت نقص به كمال است و نسبت ضعف به قوت است و تقوم هر چيزى به صورت است و اصولا از راه عقل و برهان مىگوييم مواليد و مركبات داراى صورت و ماده‌اند . حقيقت هر مركبى به حسب آن چيزى است كه به منزلهء صورت است و نه آن چيزى كه به منزلهء ماده است ، آثار وجودى اشياء مربوط به صورت آن‌ها است و بالجمله ما از قوه ، مظاهر آن را مشاهده كرده در مىيابيم ، مظاهرى كه همان فعليت‌ها و صورت‌ها باشد از اين رو است كه ماده را مبهم گفتند ( ماده يا هيولاى مبهمه ) سرير سرير است به صورت خود نه به چوب آن ، انسان ، انسان است به واسطه نفس مدبّره آن نه به بدن خود و موجود ، موجود است به وجودش و نه به ماهيتش و اگر فرض شود كه صورت خشبى عارى از ماده شود باز هم تخت است و همين‌طور نفس انسان در هنگام انقطاع از بدن باز هم انسان است و وجود مجرد از ماهيت هم موجود است كه ذات حق باشد .\r\nپس روشن شد كه آن‌چه را كه فصل مقوم و صورت حقايق بسيطه يا مركبه دانسته‌اند علايم فصولى و صورند و فصول حقيقى و صور مبدأ آن‌ها است و حقيقت هر چيزى به فصل اخير آن چيز است .\r\nملا صدرا گويد : براى هر يك از ماده و صورت يا هيولى و صورت ماهيت بسيط نوعى است كه در عقل مركب از جنس و فصل است و ماهيت . نوعى ديگرى است كه مقوم آن وجود است . يعنى هر ماهيت نوعى بسيط داراى دو\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nفصل است يكى فصل ذهنى يكى فصل خارجى كه وجود باشد .\r\n\r\nصورت جوهريه -\r\nمراد از صورت جوهريه طبيعت ساريهء در تمام اشياء است كه جوهر صورى هم ناميده است و فصول و يا مبادى فصول را نيز صورت جوهريه گويد صورت نوعيه و طبيعيه . « 1 »\r\n\r\nصورت نوعيه -\r\nصورت نوعيه عبارت از امرى و يا جوهرى است كه در انواع و اجسام مختلف موجود بوده و منشأ نوعيت نوع و آثار مخصوص به هر نوع است و به اعتبار آن كه اجسام طبيعى به آن تكميل و تمام مىشوند كمال گويند و به اعتبار مبدئيت آن براى افعال ذاتيه طبيعت گويند .\r\nصدرا گويد صورت نوعيه نزد معلم اول و اتباع او جوهر است و نزد رواقيان و پيروانش عرض است و نزد ما عين وجودات خاصهء جسمانيه است و وجود به ما هو وجود نه جوهر است و نه عرض . « 2 » و بالجمله فلاسفه گويند اجسام را غير از صور جسميه صور ديگرى است كه منوع اشياء است و هر نوعى را علاوه بر صورت مشتركهء جسميه صورتى است مخصوص به آن‌كه منشأ آثار و لوازم وجودى خاص آن نوع است و آن را صورت نوعيه گويند مثلا برودت آب و حرارت آتش از جهت جسميت و صورت جسميه نيست و الا بايد تمام اجسام يا حار باشند يا بارد يا غيره و داراى خواص يكسان باشند و منشأ آن آثار هيولى هم نيست زيرا هيولى در تمام اجسام يكى است و بالأخره در اجسام غير از معنى امتداد و قبول ابعاد معنى ديگرى است كه منوع اجسام است و آن را صورت نوعيه گويند كه منوع و محصل و مقوم نوعند و مبادى آثار مختلفهء اجسامند كه قواى و طبايع هم نامند و كمالات اجسام هم نامند و اين است معنى آن كه گويند صورت هر چيزى تمام حقيقت آن چيز است .\r\nاين صور را صور نوعيهء ماديه هم گويند در مقابل صور نوعيه نوريهء مجرده كه قسم اول مانند انسانيت انسان و فرسيت فرس و غيره است و همان صور نوعيه‌اند كه در عالم عقول بىنياز از ماده مىباشند و مجردند و قائم به ذات‌اند و آن‌ها را از نظر وجود عقلى كه در عالم مجردات دارند صور نوعيه نوريهء مجرده نامند و صور نوعيهء جسمانيه ، اصنام صور مجرده‌اند .\r\nو بالجمله صور نوعيهء طبيعيه ظل و شبح صور نوعيه مجردهء عقليه‌اند كه در مبادى عقلى موجودند بر وجه كلى كه منزه از زمانند . « 3 » توضيح آن‌كه صدرا گويد تمام صور موجوداتى كه در اين عالم موجودند در عالم عقلى موجود به وجود ابداعى حق تعالى مىباشند و فيضان آن‌ها است كه سبب تكميل مادهء جسمانيه است .\r\nصورت به معنى مطلق گاه بالعرض است مانند سواد و بياض براى كرسى و گاه بالذات است مانند شكل براى آن .\r\nصورت جسميه . عبارت از مقدار و هيأت اتصالى اجسام است و بالأخره عبارت از جوهر\r\n\r\n\r\n","description":"","footnote":"\r\n( 1 ) اسفار ، ج 5 ، صص 253 ، 254 .\r\n( 2 ) همان ، چاپ سنگى ، ج 2 ، ص 154 و مشاعر ، ص 57 .\r\n( 3 ) اسفار ، ج 3 ، صص 7 ، 59 .\r\n","page_name":" 294 ","page_number":294},
  {"content":"\r\n\r\nممتد ذو ابعادى است كه محل يعنى هيولى بدون آن تقرر و وجودى ندارد و مشترك در تمام اجسام است كه از آن تعبير به صورت جرميه هم شده است پس صورت جسميه منشأيت آثار مخصوصهء اشياء نيست . « 1 »\r\n\r\nصور الجزئية الجسمانيه -\r\nصور جزئيه جسمانيه ، حقايق كليه موجود در عالم امر و قضا اللَّه است كه فرمود  « وَ إِنْ مِنْ شَيْءٍ إِلَّا عِنْدَنا خَزائِنُهُ »  خزاين عبارت از همان حقايق كليهء عقليه است كه هر يك از آن‌ها را رقايق جزيى است كه موجود است به اسباب جزيى قدريه از ماده مخصوصه و وضع و زمان مخصوص پس حقايق كلى به نزد خداوند موجودند بالاصاله و اين رقايق جزئيه موجودند به حكم تبعيت . . . « 2 »\r\n\r\nصور حسيه -\r\nصور حسيه مقابل صور شبحيه است . مثل افلاطونى . « 3 »\r\n\r\nصور ذهنيه\r\nمنظور از صور ذهنيه كليات است . « 4 »\r\n\r\nصور شبحيه -\r\nصدرا گويد غير از مثل افلاطونى صور شبحيهء معلقه‌اى هستند و مثل معلقهء در عالم اشباح‌اند و مثل افلاطونيه ثابت در عالم انوار عقليه‌اند . « 5 »\r\n\r\nصور صناعيه -\r\nصور صناعيه در مقابل صور طبيعه‌اند . « 6 »\r\n\r\nصور طبيعيه -\r\nمراد از صور طبيعيه صور نوعيه است كه بنابر تحقيق و نظر صدرا آن‌ها نيز جواهرند نه اعراض و بلكه نحوهء خاص وجود آن‌ها است . « 7 »\r\n\r\nصور عقليه -\r\nاصطلاح صور عقليه عبارت ديگرى از مثل عقليه است . موجودات عالم ناسوت قبل از تقرر در عالم ناسوت در عالم عقول موجود بوده‌اند وجود آن‌ها را قبل از نزول در عالم ناسوت صور عقليه نامند و فلاسفه‌اى مانند افلاطون آن عالم را اصل و عالم ناسوت را ظل و سايهء آن دانسته‌اند ، ملا صدرا دربارهء اين صور عقليه در شواهد الربوبيه گويد :\r\nاشراق ششم : در بيان آن‌چه كه فيلسوف اكرم ( ارسطو ) در مورد صور عقليه به منظور تأييد و تحقيق دربارهء آن‌ها گفته است .\r\nدر نزد جمهور چنين مشهور است كه رأى ارسطو در مورد وجود صور عقليه مخالف با رأى اساتيد خود مانند افلاطون و سقراط و آغاثاذيمون و ديگران است . حتى اين‌كه ابو نصر فارابى در مقالهء خود معروف به « الجمع بين الرأيين » مثل عقليه را به صور علميه قائم به ذات واجب الوجود تأويل نموده ، گويا ابو نصر فارابى و ديگران مانند شيخ الرئيس و موافقان آنان قادر بر تصحيح گفتار ارسطو در مورد مثل عقليه نبوده و نتوانسته‌اند آن را با برهان و دليل عقلى و يا از طريق كشف و شهود درك كنند و گويا آن كتاب اثولوجيا ، تأليف ارسطو ، معلم اول را مطالعه نكرده‌اند تا به كيفيت اتحاد و اتفاق ما بين او و معلمان او در اين مسأله پى ببرند و الا كلمات او در كتاب مذكور با كمال صراحت دلالت دارد بر وجود صور عقليه مجرد قائم به ذوات خويش ، نه قائم به محل .\r\nو اما اشكالات و انتقاداتى كه او در ضمن\r\n\r\n\r\n","description":"","footnote":"\r\n( 1 ) مشاعر ، صص 92 - 98 .\r\n( 2 ) اسفار ، ج 1 ، سفر 4 ، ص 126 .\r\n( 3 ) همان ، ص 275 و ج 8 ، ص 6 .\r\n( 4 ) همان ، ج 2 ، سفر 2 ، ص 278 .\r\n( 5 ) همان ، چاپ سنگى ، ج 2 ، ص 181 .\r\n( 6 ) همان ، ج 2 ، ص 149 .\r\n( 7 ) همان ، ج 3 ، ص 104 .\r\n","page_name":" 295 ","page_number":295},
  {"content":"\r\n\r\nپاره‌اى از سخنانش بر سخنان پيشينيان وارد ساخته است ( هيچ كدام بر عمق و باطن سخنان آنان وارد نيست بلكه ) همگى ناظر بر ظواهر عبارات و كلمات آنان و نحوهء تقرير و بيان مذاهب و عقايدشان است . زيرا عادت و سبك آنان در گفتار عبارات‌شان بر اساس كلمات مرموز و عباراتى به طور مجاز بوده است ، به خصوص در مورد بيان مطالبى كه فهم آن‌ها دشوار و راه نيل و درك آن‌ها بسيار باريك و دقيق بوده است . « 1 » او در ميمر چهارم از كتاب اثولوجيا مىگويد :\r\nبه درستى در ماوراى اين جهان جسمانى ( در ازاى اين آسمان و زمين و دريا و حيوان و نبات و انسان جسمانى ) آسمان و زمين و دريا و حيوان و نبات و انسان سماوى ( يعنى روحانى عقلانى عالى مرتبت وجود دارند ) و هر چه كه در آن جهان است همگى روحانى و سماوى است و چيزى در آن جا ارضى و جسمانى نخواهد بود .\r\nارسطو در همان‌جا مىگويد : انسان محسوس ، صنم انسان عقلى است و انسان عقلى ، روحانى است و همه اعضاى او نيز روحانى است و موضع چشم او مغاير با موضع دست او نيست ( بلكه موضع و محل چشم و دست او هر دو يكى است ) و همچنين مواضع ساير اعضاى او مختلف و جدا از يكديگر نيستند بلكه ( چشم و گوش و بينى و دهان و ساير اعضاى او ) همگى در موضع واحدند ( بر خلاف انسان جسمانى محسوس كه اعضا و جوارح آن از يكديگر جدا مىباشند و هر عضوى از اعضاى او در محل و موضع مخصوصى قرار گرفته است . ) و در ميمر هشتم از كتاب اثولوجيا مىگويد :\r\nآن‌كه فاعل و مصدر اصلى نيروى آتش است ، خود آتشى است زنده و داراى حيات و قدرت و اوست آتش حقيقى ( و آتش جسمانى موجود در اين جهان آتش مجازى است كه حرارت و فروغ او از ناحيهء آن آتش روحانى موجود در عالم عقلى است ) پس آتشى كه ما فوق اين آتش جسمانى و در عالمى اعلى و ارفع از اين عالم است سزاوارتر از اين آتش است به اسم آتش .\r\nپس اگر آتش حقيقى در عالم هستى وجود داشته باشد ( همان‌طور كه برهان عقلى و كشف و شهود ، وجود آن را ثابت نموده است ) مسلما آن آتش داراى حيات است و حيات او حياتى است ارفع و اشرف از حيات اين آتش جسمانى .\r\nزيرا اين آتش جسمانى صنم آن آتش روحانى عقلانى و پرتوى از حرارت و فروغ اوست .\r\nپس معلوم و ثابت شد كه آتشى كه در عالم اعلى موجود به وجود عقلانى است زنده و داراى حيات حقيقى است و اين‌كه حيات آن آتش عقلانى ، مقوم وجود و علت بقاى حيات در اين آتش جسمانى است و بر همين منوال‌اند دو عنصر آب و هوا . زيرا هر دو در آن عالم عقلانى زنده و داراى حيات عقلانىاند همچنان كه در اين عالم زنده‌اند . لكن حيات آن‌ها در آن عالم علوى زيادتر و قوىتر است . زيرا حيات عقلى آن‌ها در حقيقت ، علت فيضان حيات بر اين عنصر جسمانى است . « 2 »\r\n\r\n\r\n","description":"","footnote":"\r\n( 1 ) مىدانيم كه فلاسفهء اسلام را گمان بر اين بود كه اثولوجيا تأليف ارسطو است و نه افلاطون و نه افلاطونيان اخير و لذا مسائل بسيارى در هم و مخلوط شده است .\r\n( 2 ) ترجمه شواهد ، ص 260 .\r\n","page_name":" 296 ","page_number":296},
  {"content":"\r\n\r\nو نيز در ميمر هشتم آن كتاب مىگويد : اين عالم محسوس و هر چه در او است همگى مثال و صنم عالم عقلى است . پس اگر اين عالم محسوس ، زنده و مشتمل بر موجودات زنده است ، سزاوار اين است كه آن عالم عقلانى از هر جهت تمام‌تر و كامل‌تر از اين عالم باشد ( و حيات ، يكى از شرايط تماميت و كمال است ) زيرا آن عالم در حقيقت ، دهنده و بخشندهء حيات و قوت و كمال و دوام و بقا بدين عالم است .\r\nپس اگر اين عالم ، عالمى تام و در غايت تمام و كمال است ناچار آن‌چه كه در اين عالم است ، در آن عالم ( كه علت وجود اين عالم است ) نيز موجود خواهد بود ، ولى به وجودى اعلى و اشرف و اتمّ و اكمل از وجود جسمانى چنان‌كه كرارا گفته‌ايم . پس در آن عالم آسمانى است داراى حيات و در آن آسمان كواكبى است نظير كواكبى كه در اين آسمان ما است ولى آن كواكب نورانىتر از اين كواكب و كامل‌تر از اين‌ها است و ما بين آن كواكب ، انفصال و جدايى نيست چنان‌كه ما بين كواكب آسمان ما انفصال و جدايى است . زيرا كواكب موجود در آن آسمان جسمانى نيستند ( بلكه همه روحانىاند ) و نيز در آن عالم عقلى علوى ، زمينى است كه ( مانند زمين ما ) داراى سنگريزه ( و قطعاتى خالى از عمران و آبادى ) نيست بلكه همهء قطعات آن آباد و معمور است و در آن زمين كليهء انواع و اقسام حيوانات طبيعى براى ؟ ؟ نظير حيوانات طبيعى برى موجود در زمين ما ، موجود است و در آن زمين نيز گياهان گوناگونى ( نظير گياهان گوناگون زمين ما ) وجود دارند كه ريشه‌هاى آن‌ها در نهاد حيات جاويد غرس شده‌اند . و نيز در آن زمين ، درياها و جوىهايى جارى مىباشند كه جريان آن‌ها مقرون با حيات جاويد است و در آن درياها كليهء انواع و اقسام حيوانات بحرى وجود دارند و نيز در آن جهان عقلى هوا و فضايى است ( مانند هوا و فضاى ما ) كه در آن حيوانات هوايى زنده جاويدى پرواز مىكنند . و كليهء اشيايى كه در آن جهان عقلى موجودند همگى زنده و داراى حيات جاويدند ؛ و چگونه مىتوان گفت كه آن‌ها زنده نيستند و حال آن‌كه آن‌ها در عالمى موجودند كه عالم حيات محض و حياتى عارى از شايبهء مرگ و زوال و نابودى است . و بايد دانست كه طبيعت حيوانات موجود در عالم عقلانى عينا مثل طبيعت حيوانات موجود در اين جهان حسى است جز آن‌كه طبيعت موجود در آن جهان عقلانى ، به مراتب اعلى و اشرف از طبيعت موجود در اين جهان حسى است . زيرا طبيعت موجود در آن جهان ، طبيعى است روحانى عقلانى ، نه حيوانى جسمانى . « 1 »\r\n\r\nصور علميه -\r\nمنظور مثل عقليه است . « 2 »\r\n\r\nصور متخيله -\r\nاز جمله تكيه‌گاه‌هاى فلسفى ملا صدرا اعتقاد به صور خيال است وى علاوه بر اعتقاد به مثل معلقه و عالم مقدارى غير مادى قايل به عالم خيال منفصل است . « 3 » وى گويد : به نزد ما صور متخيله موجود است و وجود آن در صقعى از نفس مىباشد . و مىگويد نظر ما اين نيست كه صور خياليه در عالمى خارج از نفس وجود دارد و بلكه عالم خيال منفصل در جهان صغير نفسانى تقرّر دارد و هر گاه نفس از آن اعراض كند منهدم مىشود و\r\n\r\n\r\n","description":"","footnote":"\r\n( 1 ) شواهد ، ص 260 .\r\n( 2 ) اسفار ، ج 2 ، سفر 1 ، ص 48 .\r\n( 3 ) همان ، ج 1 ، سفر 1 ، ص 302 .\r\n","page_name":" 297 ","page_number":297},
  {"content":"\r\n\r\nچنين نيست كه مستقلا وجود داشته باشد و بلكه وجود آن تابع وجود نفس است .\r\nوى بر آن است كه همان‌طور كه مدرك صور عقليه بايد مجرد باشد از ماده ، مدرك صور متخيله هم ناچار بايد مجرد از ماده باشد ملا صدرا مىگويد در اين باب آن‌چه متبع است بر همان است و نه رجال . وى مىگويد صورت خياليهء مثلا مانند صورت شكل مربع محيط به دايره‌اى كه قطر آن با فلك اعظم مساوى باشد چنين صورتى و شكلى را نتوان گفت از ماده‌اى خارجى انتزاع شده است زيرا شكل بدين بزرگى در خارج وجود ندارد ، محل آن كجا است آيا مادهء دماغى است كه آن هم متصور نيست كه شكل بدين بزرگى در ماده دماغيه باشد علاوه بر اين ماده‌اى دماغيه خود داراى شكل است و دو شكل در ماده واحد در زمان واحد نتواند باشد خلاصهء سخن ملا صدرا اين است « 1 » كه چنين شكلى بايد مجرد باشد و در شىء مجرد باشد يعنى همان‌طور كه مدرك مجرد است مدرك آن هم مجرد است .\r\n\r\nصور مرآتيه -\r\nملا صدرا اين اصطلاح را از اشراقيان اقتباس كرده است . شهاب الدين سهروردى صورت‌هايى كه در آتيه نموده مىشود موجود در عالم مثال مىداند و گويد اين صورت‌ها از عالم مثال در آتيه نموده مىشود به شرط مقابلهء رائى با مرئى . ملا صدرا گويد صورى كه در آتيه ديده مىشود سايه‌اى از صور محسوسه است يعنى ثابت در همين عالم محسوس است و لكن ثبوت آن ثبوت ظلى است و ثابت بالعرض است و نه بالذات . « 2 » وى در باب اصوات نيز همين نظر را دارد و اين نوع موجودات را موجود بالعرض و ظلال و معكوس مىداند و تابع صور محسوسهء خارجيه .\r\n\r\nصور مفارقهء عقليه -\r\nمراد مثل افلاطونى است كه صور معقوله و صور عقليه هم گفته‌اند و صور مفارقهء افلاطونى هم گويند . « 3 »\r\n\r\nصور مقداريه -\r\nمراد صور جسميه و مقادير است . « 4 » و بالجمله صور نوعيه مقوم اجسامند و بيان شد كه صور نوعيه كه مقوم اجسامند دائما در حركت و تجدد و تبدلند .\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 475 .\r\n( 2 ) همان ، ج 1 ، سفر 1 ، ص 303 .\r\n( 3 ) همان ، ج 1 ، سفر 27 ، ص 34 .\r\n( 4 ) همان ، چاپ سنگى ، ص 124 .\r\n","page_name":" 298 ","page_number":298},
  {"content":"\r\n\r\n\r\nض\r\n\r\nضد -\r\nدر زير عنوان كلمهء تقابل بيان شد كه ضد هر چيزى عبارت از امرى است كه با آن دگر در محل واحد جمع نمىشود و لكن هر دو مرتفع مىشوند .\r\nدو موجود را با يكديگر ضدين مىگويند كه در ميان‌اند و غايت خلاف و بعد باشد « الضدان امران وجوديان لا يجتمعان و لكن يرتفعان » كه در محل واحد جمع نمىشوند و لكن مرتفع مىشوند .\r\nصدرا گويد از شرايط متضادين آن‌كه بايد از چيزهايى باشند كه در تحت جنس واحد باشند يعنى جنس واحد غير عالى - و ديگر بودن غايت خلاف و بعد ميان آن دو است . « 1 »\r\n\r\nضرورت -\r\nامتناع انفكاك امرى را از امرى ديگر بر حسب حكم عقلى ضرورت گويند كلمه ضرورت به معناى حاجت و « بدّ » و ناچارى استعمال شده است و هر گاه گويند نسبت حيوانيت به انسان ضرورى است مراد اين است كه حيوانيت از امورى است كه ممتنع الانفكاك از انسان است و انسان در اين‌كه انسان باشد بالالتزام و الاضطرار بايد حيوان باشد و اگر حيوانيت نباشد انسان هم نيست .\r\nضرورت مقابل امكان و امتناع است . و در محل خود بيان شد كه امكان در ماهيات عبارت از لا اقتضايى محض است و در وجودات تعلقى الذات بودن آن‌ها را امكان گويند .\r\n\r\nضرورت ازليه -\r\nملا صدرا گويد مفهوم واجب الوجود لذاته شامل اقسامى است :\r\n1 - واجبى كه امتناع نفى محمول از آن به نفس ذاتش باشد بدون اقتضا و عليت از طرف ذات نسبت به ثبوت محمول براى آن . يعنى در عين حال كه امتناع نفى محمول از آن به نفس ذاتش مىباشد ، ذات اقتضا و عليتى هم براى ثبوت آن ندارد يعنى ذات او اين چنين است كه عين اوصافش مىباشد نه اين‌كه ذات جداى از محمولات باشد و علت ثبوت محمولات باشد اين نوع وجوب را ذاتى ازلى مطلق نامند .\r\n2 - نسبت ضروريت محمول به موضوع به نحوى باشد كه موضوع علت ثبوت محمول براى آن نباشد مثل ثبوت انسانيت براى انسان يعنى آن موضوعى كه متصف به انسانيت و يا حيوانيت است بالذات انسان است ، انسان ، انسان خلق شده است و چنين نيست كه موضوع علت ثبوت انسانيت براى آن باشد اين نوع ضرورت را ضرورت مطلقه با وصف وجود گويد نه به سب وجود . مادام كه انسان موجود است انسان\r\n\r\n\r\n","description":"","footnote":"\r\n( 1 ) اسفار ، چاپ سنگى ، ج 1 ، ص 83 .\r\n","page_name":" 299 ","page_number":299},
  {"content":"\r\n\r\nاست ، يا انسان موجود انسان است . « 1 » 3 - نسبت‌هاى ضرورى كه به واسطهء عليت ذات موضوعات باشد يعنى نفس ذوات موضوعات علت نسبت‌هاى ضرورى باشد چنان‌كه علت « بودن مثلث صاحب زواياى قائمه » اقتضاى ذات مثلث است و ضرورت آن در عين حال ذاتى است و با وصف وجود است و نه به وصف وجود .\r\nمفهوم ممتنع نيز سه گونه است :\r\n1 - آن‌كه امتناع وجود به نظر به ذات آن باشد نه به واسطه عليت و اقتضاى ذات موضوع مانند شريك بارى و شر محض و معدوم مطلق .\r\n2 - آن‌چه امتناع وجود محمول براى آن نظر به ذاتش باشد و نه به واسطهء عليت ذات مانند جماد بودن انسان - كه جماد بودن انسان ممتنع بر حسب ذات يعنى انسان بالذات منافى با جماد است نه اين‌كه علت عدم جماد است .\r\n3 - آن‌چه امتناع محمول براى آن نظر به ذاتش باشد به ذاته و لكن ذات ، علت ضرورت عدم باشد مانند فرد بودن اربعه كه اقتضاى زوجيت علت نفى و امتناع فرديت است .\r\nخلاصهء كلام از ديدگاه ملا صدرا ضرورت بر چند قسم است :\r\n1 - ضرورت ازلى 2 - آن‌كه مصداق حكم نفس موضوع باشد بدون علت و شرط لكن مادام اتصاف ذات موضوع و حيثيت مذكور ( مادام اتصاف ) بر نحو ظرفيت بحته باشد . نه بر نحو تعليل حكم يا تقييد آن مثال ( انسان حيوان است و انسان انسان است ) اين نوع ضرورت را ضرورت ذاتى نامند .\r\n3 - آن‌كه مصداق حكم ذات موضوع باشد به اعتبار حيثيت تعليلهء خارجيه كه خارج از مصداق حكم باشد و گاه با حيثيت ديگرى كه غير ذات باشد اعم از آن‌كه حيثيت تقييديهء سلبيه باشد مانند « زيد اعمى » يا اضافيه باشد مانند « السماء فوقنا » يا اعتباريه باشد مانند « زيد ممكن » يا انضماميه باشد مانند « زيد ابيض » .\r\nصدق موجوديت بر واجب الوجود از قبيل ضرورت ازليه است . « 2 » و بالجمله مفهوم واجب الوجود لذاته شامل اقسامى چند است :\r\n1 - واجبى كه ممتع باشد انتفاى محمول از آن به نفس ذاتش بدون اقتضا و عليت ذات براى ثبوت آن براى ذات يعنى حتى خود ذات هم علت براى ثبوت وجوب براى خود نباشد و هيچ عليت و اقتضايى نباشد و آن را ضرورت ذاتيهء ازليه نامند .\r\n2 - نسبت ضرورت محمول به موضوع به نحوى كه موضوع علت ثبوت محمول براى آن نباشد مانند ( انسان انسان ) و ( انسان حيوان است ) اين ضرورت را مطلقه ذاتيه يا وصف وجود گويند نه به وجود .\r\n3 - آن‌كه انتساب ضروريات را به موضوعات علتى باشد كه آن علت هم نفس ذات موضوع باشد مانند بودن مثلث ذو زواياى قوائم اين نوع ضرورت را هم ضرورت ذاتيه نظر به اقتضاى ذات موضوع گويند لكن با وصف وجود نه به وصف وجود . « 3 » ما حصل آن‌كه ضرورات بر پنج قسم‌اند .\r\nالف - ضرورت ازليه مثال ( خداى متعال\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 157 .\r\n( 2 ) همان ، صص 115 به بعد .\r\n( 3 ) همان ، صص 119 به بعد .\r\n","page_name":" 300 ","page_number":300},
  {"content":"\r\n\r\nعالم است ) يعنى ازلا و ابدا متصف به صفت علم است و علم او ازلى و ابدى بوده و عين ذات او است و يا گويند ذات خدا موجود و وجود ازلى است يعنى ذات او بدون هيچ حيثيتى حتى حيثيت ذات مصداق حكم وجود و وجوب است .\r\nب - ضرورت ذاتى كه ضرورت مطلقه هم نامند و آن عبارت از ضرورت مادام الذات است يعنى مادام كه « ذات » موجود است بدون آن كه ذات علت اتصاف و حكم باشد مثال آن ( انسان انسان است و انسان حيوان است ) كه ضرورت ذاتى است و ضرورت در ظرف وجود است نه به شرط وجود و به قيد ذات است نه به علت خارجى .\r\nج - ضرورت ذاتى به شرط وجود مانند آن‌كه گويند انسان عالم يا قادر است يا كاتب است كه ثبوت امرى بر مصداق و موضوع است به شرط وجود امرى كه علت خارجى آن باشد .\r\nد - ضرورت به شرط محمول مانند آن كه گويند « كل كاتب متحرك الاصابع مادام كه كاتب است » .\r\nه - ضرورت وقتيه كه مادام الوقت است . « 1 »\r\n\r\nضلال -\r\nضلال يعنى گمراهى از راه درست و حق يكى از مباحث كلامى مسأله جبر و اختيار است كه از فروع آن اين است كه آيا اضلال و هدايت كار خداست و يا گمراهى و هدايت امرى است در اختيار بندگان و اين امر عطف به آيات شريفات  وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ »  « 2 »  « وَ اللَّهُ لا يَهْدِي الْقَوْمَ الْكافِرِينَ »   « وَ اللَّهُ لا يَهْدِي الْقَوْمَ الظَّالِمِينَ »  « يضل اللَّه من يشاء و يهدي » كه حكايت از اين دارد كه ضلالت و هدايت به دست خداوند . ملا صدرا طبق معمول اين‌گونه آيات را مورد تفسير قرار داده و ما حصل نظر او اين است كه نه جبر است و نه تفويض و بلكه منزلت بين دو منزلت است . « 3 » و أمّا عن الثامن : فبأنّ الفسق و نقض العهد و إن كانا من جملة ما استحقّوا به ظلمة في القلب و ضلالا عن الطريق ، لكن الدوام عليهما و عدم التوبة عنهما أوجب عليهم تسبّبهما لظلمة زائدة و ضلال بعيد ، و هذا التسبّب ليس به معنى الفاعليّة و الايجاد ، بل به معنى الوسيلة و الإعداد ، فالفاعل الحقيقي عند هم هو اللَّه ، و الأفعال السابقة مقرّبات و معدّات ، أو علامات و مناسبات .\r\nو أمّا عن التاسع : فبأنّ الضلال للفاسقين و المسرفين حاصل بنفس الإضلال المنسوب إليه تعالى ، و إثبات الثابت ليس بمستحيل إذا كان بنفس ذلك الإثبات لا بإثبات مجدّد ، و قد تقرّر في العلوم العقليّة إن تحصيل الحاصل بنفس التحصيل الأول غير مستحيل .\r\nفهذه هي التي سنحت في جواب أدلّة المعتزلة و اعتراضاتهم على بطلان تأويل الجبريّة ، و سيأتي تمام الاستبصار و ما يهتدي به أهل الاعتبار .\r\nو الرابع : إن الضلال و الإضلال هو العقاب و التعذيب ، بدليل قوله تعالى :   ( إِنَّ الْمُجْرِمِينَ فِي ضَلالٍ وَ سُعُرٍ * يَوْمَ يُسْحَبُونَ فِي النَّارِ )   فوصفهم اللَّه بالضلال يوم القيامة ، و ذلك لا يكون إلّا عذابهم ، و قال تعالى :   ( إِذِ الْأَغْلالُ فِي أَعْناقِهِمْ وَ السَّلاسِلُ يُسْحَبُونَ * فِي الْحَمِيمِ )   إلى قوله :\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 115 به بعد .\r\n( 2 ) بقره / 209 .\r\n( 3 ) تفسير ملا صدرا ، ج 2 ، صص 223 ، 225 .\r\n","page_name":" 301 ","page_number":301},
  {"content":"\r\n\r\n ( كَذلِكَ يُضِلُّ اللَّهُ الْكافِرِينَ )  فسّر ذلك العذاب باضلال .\r\nو الجواب عنه : إنّا لا نسلّم مجيء الضلال به معنى العذاب ، أمّا قوله تعالى :  ( إِنَّ الْمُجْرِمِينَ فِي ضَلالٍ وَ سُعُرٍ )  أي في ضلال عن الحق في الدنيا ، و في سعر في الآخرة - و هكذا القياس في غيره كما ذكره الفقّال و غيره .\r\nو الخامس : أن يحمل الإضلال على الإهلاك و الإبطال ، كقوله تعالى   ( الَّذِينَ كَفَرُوا وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ )   قيل : اهلكما و أبطلها من قولهم : « ضلّ الماء في اللبن » إذا صار مستهلكا فيه ، و قوله تعالى :  ( وَ قالُوا أَ إِذا ضَلَلْنا فِي الْأَرْضِ أَ إِنَّا لَفِي خَلْقٍ جَدِيدٍ )  . « 1 »\r\n\r\nضو -\r\nضو يعنى روشنايى و نور هر چيزى اگر مكتسب از غير نباشد ضيا مىنامند مانند نور آفتاب كه از خواص جرم آفتاب است  « هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً »  .\r\nو بالجمله ضو هر مضيئى اگر از ذات خود باشد نه در اثر فيضان « ما تقابله » ضو گويند و الانور نامند مانند نور ماه كه از فيضان شمس است .\r\nو لمعان نورى است كه موجب ستر و پوشش رنگ اجسام است .\r\nلمعان ذاتى را شعاع گويند و عرضى را بريق نامند كه با سرعت آيد ورود و متجلى و منطفى شود و حد فاصل ما بين ضو و نور را ظلال و ظل گويند و ظلمت عبارت از عدم نور است . « 2 »\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، صص 223 ، 225 .\r\n( 2 ) اسفار ، ج 1 ، سفر 2 ، ص 95 .\r\n","page_name":" 302 ","page_number":302},
  {"content":"\r\n\r\n\r\nط\r\n\r\nطاير -\r\nملا صدرا گويد منظور از كلمهء طاير در آيه  « قالُوا طائِرُكُمْ مَعَكُمْ أَ إِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ »  شآمت و شومى است يعنى بدى و شومى شما باسما است كه عبارت از كفر باشد يعنى شومى و بدى تو و يا اسباب شومى و بدى تو كه كفر و گناه باشد همراه شما است زيرا رأس شقاوت ابدى كفر است با انكار . بعد از آن اعمال قبيح و معاصى است . و رئيس سعادات ابدى ايمان حقيقى است زيرا نوعى از علم يقين به امور الهيه است كه احوال مبدأ و معاد است . « 1 »\r\n\r\nطبايع اسطقسيه -\r\nطبايع اسطقسيه در مقابل طبايع فلكيه بوده و مراد طبايع عنصريه است . « 2 »\r\n\r\nطبايع جرميه -\r\nمراد از طبايع جرميه هويات متجدده و صور نوعيهء طبيعيه است . « 3 »\r\n\r\nطباع عامهء متكرره -\r\nمعانى و امور عامه را مانند وحدت ، شيئيت ، وجود و لزوم و به طور كلى معانى مصدرى اشيايى كه بر حسب اعتبار معتبر متكرر مىشوند در عقل و ذهن طبايع عامهء متكرره مىنامند و طبايع عقليه هم گويند و طبايع كليه هم نامند . « 4 »\r\n\r\nطبايع عقلى -\r\nملا صدرا از كليات به اعتبار اين‌كه كلى در ذهن وجود دارد طبايع عقلى ياد كرده است . « 5 »\r\n\r\nطبايع كليه -\r\nمفاهيم عقلى و ذهنى را كه وجود خارجى ندارند طبايع كليه ناميده است و گاه با وصف عقلى آورده و گويد : طبايع كليهء عقليه و اين بدان معنى نيست كه طبايع كليهء خارجى هم باشد ، زيرا موطن كليات ذهن است و نه عين .\r\n\r\nطبايع نوعيه -\r\nصورت جسميه در تمام اجسام يكسان است حكما گويند هر نوعى از انواع اجسام را معنى ديگرى است به جز امتداد و قبول ابعاد . ان امرى است كه به وسيله آن هر نوعى از نوع ديگر ممتاز مىشود كه صورت نوعيه به اين عتبار گويند ، آن صورت محصل و مقوّم نوعى است و هر نوعى را صورتى است به جز آن نوع ديگر ، صورت نوعيه عبارت از منشأيت آثار هر نوع است و مبدأ حركات و سكنات ذاتى هر نوع است كه قوى و طبايع نوعيه هم ناميده‌اند و نيز كمالات هر نوع هم نامند . و بديهى است كه هر نوعى آثارى دارد كه نوع ديگر ندارد و اين آثار مربوط به جسميت\r\n\r\n\r\n","description":"","footnote":"\r\n( 1 ) تفسير سورهء يس ، ص 54 .\r\n( 2 ) اسفار ، ج 3 ، ص 131 .\r\n( 3 ) همان ، صص 132 - 133 .\r\n( 4 ) همان ، ج 1 ، ص 294 و ج 2 ، ص 24 .\r\n( 5 ) همان ، ج 1 ، سفر 1 ، ص 247 .\r\n","page_name":" 303 ","page_number":303},
  {"content":"\r\n\r\nاجسام نيست و الا مشترك بين همهء انواع مىبود پس هر يك از انواع را امرى هست كه منشأ آثار اختصاصى آن نوع است .\r\nپاره‌اى از حكما مبادى آثار ويژه نوعيه را عرض و پاره‌اى جوهر دانسته‌اند و لكن چنان كه گفته شد ملا صدرا طبايع نوعيه را جوهر مىداند .\r\nو محصل و مقوم انواع جسميه و اين همان امرى است كه در حركت جوهريه مستند او است و اين همان طبايع ساريه است كه متجلى در جلوهء وجود سارى است كه در نبات به صورت نفس نباتى و در جماد به صورت نفس جمادى و در حيوان به صورت نفس حيوانى تجلى مىكند . « 1 » ملا صدرا با ترديد مىگويد شايد اختلاف آثار انواع مستند به صورت‌هاى نوعيه و شايد هم مستند به عقول مفارقه باشد زيرا بنابر فلسفهء او در مفارقات جهات گوناگون است و بعيد نيست كه اختلاف آثار گوناگون نوعى مستند به آن جهات باشد . فرض ديگر او اين است كه احتمال دارد كه جهات در مفارقات بىحدّ و حصر باشد تا بتواند آثار بىحدّ و حصر انواع را ايجاب كند .\r\nبه طور قطع اين اظهار نظرها همه فرض است و بر اساس بنايى است بس سست لكن به هر حال در تاريخ علم بايد اين گونه انديشه‌ها در جايى قرار گيرد . ملا صدرا ريشه ارباب انواع را در طبايع نوعيه جست‌وجو كرده است و گويد :\r\nافلاطون و معلمان او سقراط و انباذقلس و فيثاغورس و آغاذاثيمون و هرس و غيره و حكيمان فارس و ملوك حكمت مشرقيه و ستون‌هاى فلسفهء خسروانى آن طور كه شهاب‌الدين روايت كند گفته‌اند براى هر نوعى از افلاك و كواكب و عنصريات و مواليد ربّى است در عالم قدس كه عقل مدبّر آن نوع است كه به انواع خود عنايت دارند و غاذى و رشد دهنده و توليد كننده در اجسام ناميه ارباب انواعند . و بالجمله آثار مختلف نوعى مستند به ارباب انواع است . ملا صدرا گويد بزرگان فلاسفهء يونان و ايران زمين بر آن بودند كه همهء آثار انواع گوناگون مستند به ارباب انواع است و همه اشراقات ، آثار معنوى ارباب انواع است و حتى گفته‌اند كه انجذاب روغن چراغ به وسيلهء آتش به تدبير كلى صاحب نوع طلسم نار است كه آن صاحب طلسم را فارسيان اردىبهشت نامند و فارسيان كه سخت به ارباب انواع پاىبند بوده‌اند و ديگر از فلاسفه كه سخت بدان پاىبند بوده‌اند هرمس و آغاذاثيمون‌اند ( هرس اهل مصر و آغاذاثيمون از حكماى بابل بوده است ) و حتى مدعى شهود ارباب انواع بودند در ارصادات روحانى خود .\r\nملا صدرا به فلاسفه‌اى كه صورت‌هاى نوعيه را عرض مىدانند سخت حمله كرده است .\r\nضمنا از بررسى افكار شهاب‌الدين بر مىآيد كه شهاب ارباب انواع را به جز صور نوعيه مىداند و در عين حال كه قايل به ارباب انواع است صور نوعيه را عرض مىداند .\r\nملا صدرا مىگويد : لواحق ماده دو گونه است : لواحقى كه از نوع كمالات به حساب مىآيند و لواحقى كه از نوع كمالات نيست .\r\nلواحقى كه كمالات اجسامند صورت نوعى است كه منشأ آن‌ها طبيعتى است كه نفس تجدّد است و آن جوهريت انواع جسميه است و لواحق نوع دوم اعراض‌اند . « 2 »\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 157 - 161 .\r\n( 2 ) همان ، صص 163 - 171 .\r\n","page_name":" 304 ","page_number":304},
  {"content":"\r\n\r\nملا صدرا مسألهء جوهر يا عرض بودن صورت نوعيه را به تفصيل مورد بررسى قرار داده‌اند و تاريخچهء آن را نقل كرده است .\r\nوى در عين اين كه صورت‌هاى نوعيه را جوهر و منشأ آثار وجودى انواع مىداند مع ذلك آن‌ها را مستقل در منشأيّت آثار نمىداند و مدبّر عقلى را كه احيانا ارباب انواع باشد مدخل مىداند و البته اين صورت‌ها محصل انواع و مقوم آن‌ها مىباشند . مسألهء مشكل اين است كه تبدّل صورت‌ها و ورود صور بر هيولى مربوط به كدام صورت است ، نوعيه يا جسميّه كه ظاهر سخنان وى مىنمايد كه تبديل صور نوعيه به فناى صور جسميّه است و آن چه در تمام مراحل تبدلات باقى است هيولى است پس تبدّل در صور جسميّه است و تبديل نوع به نوعى ديگر عبارت از مرگ جسميت است . ( از جمادى مردم و نامى شدم . . . ) و مىدانيم كه ملا صدرا حركت را در متن جوهر مىداند و بنابر اين اجسام بالذات با هيولى و صورت جسميّه و نوعيه دائما در تجدد و سيلانند و چون جوهريت اجسام در تجددند .\r\nهر سه يعنى ماده و صورت نوعيه و جسميت متبدلند . ) ملا صدرا غايت عقلى را سبب اصلى وجود كاينات مىداند ، وى همهء صور موجودات را ناشى از عالم عقلى مىداند و سرانجام همه به ابداع واجب الوجود است . وجود فاعل اول مقتضى تكميل ماده است و صورت‌هاى موجودات اين عالم ناشى از دوران افلاك است و براى هر يك از اجسام طبيعى حسّى ، فلكى يا عنصرى ، طبيعت ديگرى است در عالم علوى كه همان مثل و صور مفارقه باشد و بالجمله صور جسميه عالم حس ، ظل مثل نوريه است و بلكه ظل ظل است . « 1 »\r\n\r\nطبيعت -\r\nكلمهء طبيعت و مشتقات آن در فلسفه بسيار به كار برده شده است و معانى متعددى بر حسب موارد استعمال براى آن ذكر شده است از اين قرار :\r\nالف - طبيعت عبارت از مبدأ قريب و مباشر حركات و استحالات و مقابلات آن‌ها است .\r\nب - آن چه مقوم جوهريت اشياء است طبيعت گويند .\r\nج - حقيقت و ذات هر چيزى را طبيعت آن چيز مىگويند .\r\nد - قوت سارى در اجسام كه افاده تخليق و تشكيل مىنمايد طبيعت گويند .\r\nه - مبدأ قريب فعل غير ارادى را طبيعت گويد . صدرا گويند مبدأ قريب تمام افعال و لو افعال ارادى طبيعت است .\r\nو - به ذات و عنصر و صور اشياى بسيطه اطلاق شده است .\r\nز - صفات ذاتى و اولى اشياء را طبيعت گويند .\r\nح - صور نوعيهء اشياء را طبيعت آن‌ها گويند .\r\nط - كيفيت غالبهء حاصله از امتزاج اشياء را نيز طبيعت ناميده‌اند .\r\nى - استعداد و قوت در اشياء را نيز طبيعت نامند .\r\nو طبيعى هر چيزى است كه منسوب به طبيعت باشد چه آن‌كه طبيعت در آن باشد مانند صورت و يا از آن باشد مانند حركات و غيره از زمان و مكان .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 17 - 183 ، 191 ، 202 .\r\n","page_name":" 305 ","page_number":305},
  {"content":"\r\n\r\nصدرا گويد : طبيعت گاه جزيى است و گاه كلى قسم اول طبيعت خاصهء به شخص است و قسم دوم امرى است كه مفارقة الهوية است از مواد جزيى و نسبت آن به اين شخصيات مانند نسبت فاعل به فعل است و نسبت اصل به فرع و فروع است .\r\nطبيعتى كه قوتى از قواى نفس است و مبدأ بعضى از حركات و افعال و آثار است غير از طبيعت موجود در بسايط و مركبات عناصر است .\r\nبعضى از فلاسفه گفته‌اند كه هر جسمى را طبيعت و ماده و صورت و اعراضى است و طبيعت آن همان قوتى است كه مبدأ صدور حركت و تغيير ذاتى است و صورت آن ماهيت آن است كه آن به آن است و مادهء آن معنى حامل ماهيت است و اعراض چيزهايى هستند كه بعد از تماميت نوع آن ، عارض آن مىشود . « 1 » صدرا گويد فاعل مباشر تحريك ، در تمام اقسام حركت طبيعت است .\r\nبعضى طبيعت را تعريف كرده و گويند « هى مبدأ اول لحركة ما هو فيه و سكونه بالذات لا بالعرض » صدرا در مقام بيان و توضيح معنى طبيعت گويد : شكى نيست كه اجسامى كه جلو چشم ما بوده و محسوسند مصدر افعال و انفعالات و حركات و استحالاتند كه بعضى مستند به اسباب غريبه‌اند و بعضى مستند به اسباب قريبه‌اند و در مىيابيم كه بعضى از حيوانات تصرفات آن‌ها ارادى است در انواع حركات و سكنات‌شان و بعضى غير ارادى ، اين‌ها امورى هستند كه بدوا ما از اشياء در مىيابيم بدون آن‌كه توجه داشته باشيم كه حركات آن‌ها مستند به ارادهء ما فوق آن‌ها است و يا بر قاعده و نظم معينى است و يا نيست و بدون توجه به اين كه اجسام را محرك خارجى هست يا نه ، در صورتى كه هر عاقلى مىداند كه جسم به ما هو جسم را روا نباشد كه فعل خاصى از آن صادر شود و يا آن‌كه خود محرك خود باشد .\r\nبا اين مقدمات آن چه مسلم است هم براى فيلسوف الهى و هم طبيعى آن‌كه حركات و افاعيل اين اجسام از قوايى است كه موجود در آن‌ها است كه مبادى آثار آن‌ها است و آن‌ها بر چند نوعند .\r\nالف - قوتى كه مبدأ صدور فعل و تغيير است بر نهج واحدة و بدون اراده ب - قوتى كه مبدأ فعل و تغييرات است بر نهج واحده با اراده .\r\nح - قوتى كه مبدأ افعال متعدد است با اراده .\r\nد - قوتى كه مبدأ صدور افعال و حركات متعدد است بدون اراده .\r\nقسم اول را طبيعت گويند و تمام اقسام را اين معنى هست . « 2 » در جاى ديگر گويد هر متحركى را طبيعتى است كه مبدأ قريب هر نوع حركتى است اعم از اين كه حركت قسرى باشد يا ارادى زيرا قسر علت معده است و علت بالعرض است و قابل زوال است در صورتى كه حركت امرى است دائم .\r\nو بالجمله چون حركت امرى است دائم پس مبدأ آن هم بايد هميشه باشد و آن طبيعت است .\r\n\r\n\r\n","description":"","footnote":"\r\n( 1 ) اسفار ، ج 1 ، صص 107 ، 119 و ج 2 ، ص 246 و ج 3 ، صص 66 - 101 و مشاعر ، ص 62 .\r\n( 2 ) همان ، ج 2 ، سفر 2 ، صص 157 ، 238 به بعد .\r\n","page_name":" 306 ","page_number":306},
  {"content":"\r\n\r\nو بالأخره تمام اجسام را قوت مباشرى است بدون شعور وارده ( بدون توجه به قوتى ديگر كه ضميمهء آن شود ) و تمام حركات و متحركات به امرى منتهى مىشوند كه آن امر طبيعت است .\r\nو جوهر صورى را از جهت آن‌كه مبدأ حركت است صدرا طبيعت ناميده است و آن يعنى طبيعت امر سيال است كه سيالات به آن منتهى مىشوند و مرتبط مىشوند .\r\nاو گويد طبيعت امر متجدد سيال است و مقوم اجسام طبيعى است و اعراض ديگر در وجود تابع آنند . صدرا در جاى ديگر در مقام بيان معنى طبيعت گويند :\r\nمعنى حركت تجدد است و انقضا و ناچار بايد علت قريب آن هم امر غير ثابت الذات باشد و نتوان گفت كه مبدأ قريب آن عقل است زيرا عقل مجرد محض است و نفس هم ذاتا مجرد محض است و بالأخره مبدأ قريب يا طبيعت است و يا آن چه در حكم طبيعت است .\r\nو گويد : حركت اگر طبيعى باشد فاعلش طبيعت است و اگر قسرى هم باشد فاعل مباشر آن دائم طبيعت است و قوا سر بايد منتهى به طبايع شوند و در حركت ارادى هم اگر دقت شود فاعليت نفس از جهت طبيعت نازلهء او است كه تعلق او به اجسام و اجساد است نه از جهت عقلانى و تجردش و بالأخره معلوم شد كه مبدأ قريب حركت قوت جوهرى است قائم به جسم .\r\nو صور طبيعى را دو اعتبار است يكى از جهت وجود مادى وضعى زمانى خود كه متبدلند و تدريجى الحصولند و ديگر از جهت ذات و وجود ثابت و طبيعت به ماهى ثابتة كه مرتبط به حق است و به ماهى متجددة ساير متجددات به آن مرتبط مىشوند . « 1 » و در باب حركت جوهريه گفته شد كه حركت توسطيه معلول طبيعت ثابته است و حركت قطعيه معلول طبيعت است من حيث تجدد و تغيير آن و لكن اگر خوب دقت شود چون حركت به معنى توسط عبارت از انتقالات متعاقبه است معلوم خواهد شد كه آن هم معلول طبيعت متجدده است . حركت . « 2 » طبيعت قابل اشتداد و ضعف است و در موارد و اشياى مختلف متفاوت است .\r\n\r\nطبيعت ساريه -\r\nملا صدرا مىگويد مباشر حركات ذايته طبيعت ساريه در جسم است و تجدد و تبدل اين طبيعت بر حسب هويت وجودى ثابت شده است . « 3 » و بالجملة فما من حركة ذاتية إلّا و مباشرها طبيعة سارية في الجسم و هذه الطبيعة قد ثبت تجددها و تبدلها بحسب الهوية الوجودية كما علمت بالبرهان ، و لا ينفك جسم طبيعي من هذا الجوهر ؛ إلّا هذا الجوهر في الفلك و الحيوان و النبات لا ينفك عن النفس به معنى أنّ النفس كمال هذا الجوهر و تمامه ، لا أنّ الطبيعة في ما له نفس شيء له وجود ، و النفس فيه جوهر آخر له وجود آخر حتى يكون في شخص واحد جوهران متباينان في الوجود أحدهما طبيعة و الآخر نفس ؛ فإنّ ذلك ممتنع جدّا بل كلّ شخص .\r\n\r\nطبيعت سياله -\r\nملا صدرا گويد هر نوع جوهرى شخصى را طبيعتى است سيال متجدد و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 249 - 264 .\r\n( 2 ) همان ، ج 3 ، سفر 1 ، ص 63 .\r\n( 3 ) همان ، ج 8 ، ص 247 .\r\n","page_name":" 307 ","page_number":307},
  {"content":"\r\n\r\nنيز او را امرى است ثابت زيرا براى هر چيزى موجود يك حقيقت عقلى ثابت عنداله و موجود در علم خداست زيرا امكان ندارد كه چيزى از حقايق از عالم علم او خارج باشد يعنى از علم ازلى او و قضاى حتمى او و نسبت حقيقت ثابت چيزها به هويت متجدده مانند نسبت روح است به جسد آيا نمىبينى كه روح به نزد خداوند باقى است زيرا مجرد است و طبيعت بدن همواره در سيلان و ذوبان است و همين‌طور است همه اجساد طبيعى كه دائما در تبديل و ذوبان و اضمحلال‌اند در اثر استيلاى حرارت طبيعى و مردم غافلند از اين زوال و تجدد و انتقال به سبب ورود امثال ملا صدرا از كتاب تحصيل بهمنيار نقل كرده است كه گروهى گمان كرده‌اند طبيعت حركت است و اين نظر را نقض كرده است . سپس ملا صدرا حركت را تعريف كرده است و سخنان آنان را به نحوى تأويل كرده است .\r\nان كل جوهر شخصى له طبيعة سيالة متجددة ، و له امر ثابت ، لان لكل شىء موجود ، حقيقة عقلية ثابتة عند اللَّه موجودة فى علم اللَّه ، اذ لا يمكن خروج شىء من الحقايق من عالم علمه الازلى و قضائه الحتمى ، و نسبة الحقيقة الثابتة له الى هويته المتجددة نسبة الروح الى الجسد ، الا ترى ان الروح باق عند اللَّه لتجرده ، و طبيعة البدن ابدا فى السيلان و الذوبان ، و هكذا الاجساد الطبيعية و سعيرها ، و الخلق غافلون عن هذا الزوال و التجدد و الانتقال بسبب ورود الامثال ، كما قال تعالى :  بَلْ هُمْ فِي لَبْسٍ مِنْ خَلْقٍ جَدِيدٍ  و قوله عز و جل :  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ  فكل نوع طبيعى من الاجسام فلكيا كان او عنصريا ، بسيطا او مركبا ، فهو من حيث وجوده الطبيعى ابدا فى التجدد و السيلان و التحلل و الذوبان ، و من حيث وجوده العقلى و صورته العلمية المفارقية الافلاطونية باقية فى علم اللَّه ، و كذلك كل حقيقة جوهرية طبيعيّة لها كونان : كون دنيوى دائر ، و كون اخروى باق ، و لهذا قال اهل الشرايع : ان الدنيا دار زوال و انتقال ، و الاخرة دار القرار و المآل . « 1 » قال بهمنيار تلميذ على بن سينا ، فى كتابه المسمى بالتحصيل : ان قوما ظنوا ان الطبيعة هى الحركة اعنى جوهر الشىء الصورى ، و الحق ان الامر ليس كما ظنوا ، بل هى متحركية الطبيعة ، و حالها لا نفسها ، انتهى .\r\nاقول : و كلامه بعينه كما ذكرنا سابقا من : ان الحركة هى نفس خروج الشىء من القوة الى الفعل ، لا ما به يخرج من القوة الى الفعل ، فعلى هذا امكن حمل كلامهم على ان مرادهم : الطبيعة نفس ما به يخرج الشىء من القوة الى الفعل ، اذ لها كون سيال متجدد الحصول فى الوجود ، ثم قال فيه : ان الشّود ليس سوادا اشتد ، بل هو اشتداد الموضوع فى سواديته ، فليس فى الموضوع سوادان ، سواد اصل مستمر ، و سواد زايد عليه ، لاستحالة اجتماع السوادين فى الموضوع الواحده بل يكون له فى كل ان مبلغ اخر ، فيكون هذه الزيادة المتصلة هى الحركة ، لا السواد و الاشتداد يخرجه من نوعه الاول و يدخله فى نوعه الثانى ، قالوا : فعلم ان النفس ليست بمزاج ، لانها باقية ، و المزاج امر سيال متجدد فيما بين كل طرفين انواع بلا نهاية بالقوة ، و معنى كونها بالقوة : ان كل نوع من انواعه غير متميز عما يليه بالفعل ، كما ان الحدود و النقط فى المسافة الاينية غير متميزة\r\n\r\n\r\n","description":"","footnote":"\r\n( 1 ) مفاتيح الغيب ، صص 390 - 391 .\r\n","page_name":" 308 ","page_number":308},
  {"content":"\r\n\r\nبالفعل ، و كل انسان يشعر من ذاته امرا واحدا بالشخص غير متغير ، و ان كان واحدا بالاتصال الى انقضا العمر ، انتهى ما ذكره .\r\n\r\nطعوم -\r\nيكى از كيفيات محسوسهء مذوقه طعم است . « 1 » صدرا گويد : اجسام يا ذوات طعم‌اند و يا عديمة الطعم قسم دوم را « تفه » گويند و آن در حقيقت عديمة الطعم است و يا حسا عديم الطعم است مثلا مس و آهن و غيره از چيزهايى هستند كه در موقع برخورد و تلاقى با زبان چيزى از آن‌ها در جرم زبان نفوذ نمىكند تا طعم آن‌ها ادراك شود و از اين جهت حسّا عديمة الطعم‌اند و اگر با عمل مخصوص و حيل خاصى حل شوند و اجزايى از آن‌ها منفصل شود طعم شديد و قوى حاصل مىشود .\r\nاجسامى كه صاحب طعم‌اند نه قسم‌اند كه بسايط طعوم‌اند كه عبارت از حراقت ، ملاحت ، مرارة ، دسومت ، حلاوت ، عفوصت ، تفه ، قبض و حموضت باشد .\r\n\r\nطفره -\r\nطفره جستن در ارتقا است و به معنى مطلق جستن است و در اصطلاح معقول انتقال جسم است از جز مسافتى به جزء مسافت ديگر بدون آن‌كه از اجزاى ما بين عبور كند و محاذى آن‌ها قرار گيرد و به عبارت ديگر انتقال از مسافتى به مسافتى ديگر بدون گذشتن از مسافت متوسط . « 2 »\r\n\r\nطوبى -\r\nصدرا گويد مراد از طوبى در « شجرهء طوبى » اصول معارف و اخلاق حسنه است .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، صص 102 - 103 .\r\n( 2 ) همان ، ج 2 ، سفر 2 ، صص 51 - 53 .\r\n","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\n\r\nظ\r\n\r\nظلال -\r\nدر تحت عنوان كلمهء ضوء بيان شد كه حد فاصل ميان ضو و نور را ظلل و ظلال گويند . ضو .\r\n\r\nظلمت -\r\nظلمت عبارت از عدم نور است از آن‌چه در شأن آن مستنير بودن است و ظلم در اصل لغت به معنى نقصان است  ( آتَتْ أُكُلَها وَ لَمْ تَظْلِمْ مِنْهُ شَيْئاً )  « 1 » و الظلمة : عدم النور عمّا من شأنه أن يستنير .\r\nو الظلم في أصل اللغة به معنى النقصان . قال تعالى :  ( آتَتْ أُكُلَها وَ لَمْ تَظْلِمْ مِنْهُ شَيْئاً )  أي : لم تنقص و في المثل « من أشبه أباه فما ظلم » أي ما نقص حقّ الشبه . و الظلم : الثلج ، لأنّه ينقص بسرعة . و الظلم : ماء السن و طراوته و بياضه تشبيها له بالثلج .\r\n\r\nظل الممدود -\r\nملا صدرا مىگويد مراد از ظل ممدود ، سايهء رحمت خداوند است و عكس نور وجود او است كه واقع بر مخلوقات است به طور الاقرب فالاقرب چنان كه فرمودند  « أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً »  « 2 »\r\n\r\nظن -\r\nظن يعنى گمان و آن عبارت از اعتقاد راجح است و متفاوت الدرجات است از لحاظ قوت و ضعف و در طرف قوت حدى از آن را علم نامند و در نتيجه بعضى از انواع ظن را علم نامند و بالعكس چنان كه در قرآن مجيد است كه  يَظُنُّونَ أَنَّهُمْ مُلاقُوا رَبِّهِمْ .  « 3 »\r\n\r\nظهور ظلى -\r\nمراد از ظهور ظلى وجود ذهنى است . وجود ذهنى . « 4 »\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، ص 19 .\r\n( 2 ) فرقان / 45 .\r\n( 3 ) اسفار ، ج 3 ، ص 517 .\r\n( 4 ) همان ، چاپ سنگى ، ج 1 ، ص 65 .\r\n","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n\r\nع\r\n\r\nعاد -\r\nعاد امرى در نزد مهندسان عبارت از جزيى از مقدار و يا عددى است كه هر گاه به ترتيب يك بار بعد از بار ديگر از آن حذف گردد چيزى باقى نماند چنان كه مثلا اگر خط را جزء جزء كنيم به نقاط متعدد ، نقطه عاد خط خواهد بود « 1 » و بنابراين « آن » به اين معنى عاد زمان نيست و گاه مراد از عاد امرى است كه مهيا كند شئ را براى قبول عاد به معنى اول چنان كه گفتيم خط را تبديل به نقاط كنيم البته نقطه عاد خط خواهد بود . « آن » به اين معنى مىتواند عاد زمان باشد بحث اين است كه زمان اگر توالى يا تتالى آنات باشد و از آنات تشكيل شده باشد قهرا « آن » را بايد واحد زمان دانست و عاد آن ، خلاصه اين‌كه آيا زمان را با « آن » مىتواند اندازه‌گيرى كرد يا نه .\r\nو به هر حال زمان را با حركت اندازه‌گيرى كرده‌اند زيرا بيان شد كه اتصال مسافت از آن جهت كه در آن حركت واقع است علت وجود زمان است و بنابر اين وقوع حركت در هر جزيى از اجزاى مسافت علت براى وجود جزيى از زمانى است كه به خدا و به ازاى او است و در نتيجه حركت عادّ زمان است .\r\n\r\nعارض -\r\nعارض عبارت از امرى است كه خارج از ذات اشياء و موجودات باشد . « عرض له عارض » يعنى او را كسالتى عارض شده « عرض له الحمى » يعنى او را تب عارض شد « عرض الرجل » يعنى بدون علت مرض عارض او شد « عرض لى عارض » يعنى « منعنى مانع » « عرض - عرض عرضا » يعنى آشكار و هويدا شد « عارضه به مثل » يعنى عمل مقابله به مثل انجام داد « عرض » يعنى متاع و حطام دنياوى « امر عارض » يعنى عارض زايد و آن چه قائم بر جوهر است و خود جوهر نيست و معانى ديگر .\r\nعارض بر دو قسم است عارض وجود و عارض ماهيت ، اول مانند عروض بياض بر جسم و فوقيت بر سما در خارج و مانند عارض كليت و نوعيت بر انسان و جنسيت بر حيوان و دوم مانند عروض فصل بر جنس و تشخص بر نوع . « 2 » اعلم ان العارض على ضربين عارض الوجود و عارض الماهية و الاولى كعروض البياض للجسم و الفوقية للسماء فى الخارج و كعروض الكلية و النوعية للانسان و الجنسية للحيوان و الثانى كعروض الفضل للجنس\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 178 - 179 .\r\n( 2 ) مشاعر ، ص 15 .\r\n","page_name":" 313 ","page_number":313},
  {"content":"\r\n\r\nو التشخص للنوع .\r\n\r\nعالم -\r\nعالم به فتح يعنى ما سوى اللَّه و مشتق از علامت است و جهان وجود را از آن جهت عالم گويند كه علامت و نشانهء وجود خدا است ، قطب الدين در شرح خود بر حكمت اشراق گويد : بدان‌كه مراد از عالم ما سوى اللَّه مىباشد و آن منقسم به دو قسم مىشود يكى قديم كه عقول و افلاك و نفوس ناطقهء فلكيه و كليات عناصر باشد و ديگر محدث كه سواى آن‌ها است مانند زمان و كليهء حوادث زمانى .\r\n\r\nعالم آخرت -\r\nعالم آخرت در مقابل عالم دنيا است كه صدر الدين از آن تعبير به عالم باطن و عالم غيب هم نموده است . « 1 »\r\n\r\nعالم آفاق -\r\nعالم آفاق در مقابل عالم انفس است و به معناى جهان خارج از انسان و عالم شهادت و طبيعت است . « 2 »\r\n\r\nعالم اتفّاقات -\r\nمراد از عالم اتفاقات عالم جسمانى و حوادث است و استعمال اتفاق از باب مسامحه است و الا چنان كه بيان شد تحقيق آن است كه كليه حوادث و موجودات عالم تابع علل و قوانين منظم است و قول به بخت و اتفاق ناشى از جهل بشر است .\r\n\r\nعالم اثير -\r\nعالم اثير عبارت از اجسام و اجرام فلكى و سماوى بوده كه عالم آن‌ها را عالم اثيريات گويند . اثير . « 3 »\r\n\r\nعالم اجرام -\r\nگاه مراد از اين اصطلاح مطلق عالم جسمانى است و گاه عالم فلكيات و سماويات است . عالم اجسام .\r\n\r\nعالم اجسام -\r\nمراد از عالم اجسام عالم حوادث كون و فساد و جهان طبيعت است . « 4 »\r\n\r\nعالم اجسام مجرّده -\r\nعالم بين عالم حسّ و طبيعت و عالم عقل را صدرا عالم اجسام مجرده ناميده است كه موجودات در مراتب سير تكاملى خود ابتدا بدان عالم اتصال يابند كه آن را عالم حيوانى ادراكى ناميده‌اند و در آن عالم ماده نيست و مقدار هست . « 5 »\r\n\r\nعالم ارواح -\r\nمراد عالم عقول و نفوس مجرده است كه عالم جبروت و ملكوت مىنامند . ارواح .\r\n\r\nعالم اشباح -\r\nاشباح .\r\n\r\nعالم اشباح مجرّده -\r\nاشباح .\r\n\r\nعالم اعراض -\r\nعالم اعراض در مقابل عالم حقايق و ذوات است و مراد عالم ماده و ماديات است كه قشر و عرض است و عالم عقول و ارواح ، لب و حقيقت آن‌ها است عالم ماده و ماديات منقوم به عالم ارواح و مجردات بوده و خود پايدار به خود نمىباشند و قائم به عالم عقول‌اند به قيام صدورى ، چنان كه عالم عقول و نفوس كليه نسبت به عالم ربوى عالم اعراض‌اند و بالأخره هر يك از عوالم نسبت به عالم ما فوق خود عالم اعراضند . عالم اجسام .\r\n\r\nعالم افلاك -\r\nمراد فلك و فلكيات است .\r\nافلاك .\r\n\r\nعالم الهىّ -\r\nمراد عالم اسما و صفات الهى است كه عالم قدس و سرمد و ازل هم ناميده‌اند . « 6 »\r\n\r\nعالم امر -\r\nعالم مجردات را عالم امر هم مىنامند كه به امر تكوينى الهى از كتم عدم\r\n\r\n\r\n","description":"","footnote":"\r\n( 1 ) مبدأ و معاد ، ملا صدرا ، ص 337 .\r\n( 2 ) رسائل ، ملا صدرا ، صص 288 - 289 .\r\n( 3 ) همان ، ص 245 .\r\n( 4 ) همان ، ص 352 .\r\n( 5 ) همان .\r\n( 6 ) اسفار ، ج 3 ، ص 127 .\r\n","page_name":" 314 ","page_number":314},
  {"content":"\r\n\r\nبه وجود آمده‌اند و بر حسب امر تكوينى دفعة واحده پديدار گشته‌اند ، صدر الدين گويد : بدان‌كه جميع صور جزييه جسمانيه نمونهء حقايق كليه‌اند كه موجود در عالم امر الهى و قضاى اويند و بنابراين مراد از عالم امر عالم قضا و عالم قدر و بالأخره عالم مجردات هم هست . « 1 » عالم امر عبارت از عالم عقل است كه نخستين عالم از عوالم روحانى است . عالمى كه نخستين صادر است و شمس عالم عقول است . « 2 »\r\n\r\nفى اول العوالم ، و هو عالم الامر و عالم العقول الصرفة\r\nفاول العوالم عالم العقل ، فاول باب انفتح منه ما هو فى غاية العظمة و الجلال و الاشراق ، لا يمكن فى الممكنات اشرف منه و اعظم ، بل لا امكان له فى نفس الامر ، لانه احتجبت ظلمة امكانه تحت سطوح النور الاول ، و اختفى ظل ماهيته تحت ضياء الكبرياء ، و هو اول الصوادر و ثانى المصادر ، كأنه شمس عالم العقول ، من حيث ان انوار العقول و اضواء النفوس شعل من نوره و قطرات من بحره ، و هو خليفة اللَّه و مثاله فى عالم العقل ، و هذه الشمس الحسى مثاله فى عالم الحس ، لقوله تعالى :  وَ لَهُ الْمَثَلُ الْأَعْلى فِي السَّماواتِ  و لقوله عليه السلام : لو كان وجه الشمس ظاهرا لكانت تعبد من دون اللَّه ، و يسمى عقل الكل و العنصر الاول عند الفلاسفة ، و فى لغة الفهلوية بهمن ، و الحكماء المحققون متى اصدروا القول بلفظ العالم يعنون به هو لا غير ، سيما عالم العقل ، اذا لكل لما كان منه ، فكان كله هو و هو كله ، و اذ كان هذا حقا فى واحد من الممكنات ، مع ان هويته بغيره ، فما ظنك بهوية قيومية ديمومية احدية . فلهذا اطلقوا حقا : ان ليس فى الوجود الا اللَّه ، لان كل شىء هالك الا وجهه و هو امام الموجودات فى قوله :  وَ كُلَّ شَيْءٍ أَحْصَيْناهُ فِي إِمامٍ مُبِينٍ  و هو ام‌الكتاب فى قوله : و عنده ام الكتاب و هو العلى الحكيم فى قوله :  وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ  و هو الحقيقة المحمدية لاشتماله على جميع المحامد التى يحمد بها الحق تعالى ، كما\r\nفى قوله صلى اللَّه عليه و إله : فاحمده بمحامد لا اعرفها الان ، و ذلك لان ظهورها عليه و تحققها به موقوف على قيام الساعة ، فما دام صلى اللَّه عليه و إله من عالم البشرية لم يتحقق بها كما هو حقه ، و لذلك قال :\r\nاول ما خلق اللَّه نورى ، و اياه عنى بقوله : اول ما خلق اللَّه العقل ، و بقوله : اول ما خلق اللَّه جوهرة فنظر اليها به عين الهيبة فذابت اجزاؤه فصارت ماء . . .\r\nالحديث ، فهده الاوليات كلها للعقل ، و لكن بحسب اعتبارات و اوصاف ، فمن حيث انه دراك للاشياء عقل ، و من حيث انه منقوش بنقش خاتم خالقه عز اسمه لوح محفوظ ، اى عن التغير و التبدل ، و حافظ لحفظه جميع ما فيه ، و من حيث انه نقاش العلوم على الواح الارواح الفلكية و العنصرية قلم ، و من جهة انه غاية الممكنات و كمالها ، و خاتم النشآت و تمامها ، هو الروح المحمدى و نوره ، و من جهة انه قائم الذات برىء عن الحوامل و المحال جوهر مخلوق ، من ضوئه الواجبى سائر العقول ، و من ظله الامكانى جميع النفوس ، و من ظلمته الحدوثى جميع الاجسام كما نطق به الحديث .\r\nو فى القران ورد فى وصفه :  وَ ما أَمْرُنا إِلَّا واحِدَةٌ \r\n\r\n\r\n","description":"","footnote":"\r\n( 1 ) اسفار ، ج 6 ، ص 277 و ج 3 ، صص 362 ، 502 .\r\n( 2 ) مفاتيح الغيب ، ص 450 .\r\n","page_name":" 315 ","page_number":315},
  {"content":"\r\n\r\nو مع وحدته كل القوى . . .\r\nو اول صادر را كه از آن تعبير به امر الهى شده است عقل كل و عنصر اول هم نامند .\r\nملا صدرا گويد در زبان پهلوى بهمن ناميده‌اند و فلاسفه از كلمه عالم آن را مىخواهند زيرا همه موجودات از آن صادر شده است و او هم از ذات حق تعالى كه سرانجام فرمودند لا مؤثر فى الوجود الا هو و يا ليس فى الوجود الا اللَّه زيرا كه همه چيزها لك است به جز ذات او و نيز يكى از نام‌هاى اول صادر ، ام الكتاب است و علىّ الحكيم و حقيقت محمديه است زيرا مشتمل بر همهء محامدى است كه به وسيلهء آن‌ها خدا ستايش مىشود و از اين رو است كه حضرت رسول اكرم فرمودند اول ما خلق اللَّه نورى . نخستين آفرينش خداوند نور من بود پس عقل اول و بالجمله حقيقت محمديه كه تعبيرى ديگر از عقل اول است به اعتبارات مختلف نام‌هاى مختلف دارد به اعتبار اين‌كه درّاك اشياء است عقل است و به اعتبار اين‌كه منقوش به نقش خاتم خالق خود مىباشد لوح محفوظ است و از آن رو كه غايت ممكنات است روح محمدى و نور محمدى است و از اين رو كه نقاش علوم بر الواح ارواح فلكيه و عنصريه است قلم است .\r\n\r\nعالم انفس -\r\nعالم انفس در مقابل عالم آفاق است و مراد جهان نفس و نفسانيات است . « 1 »\r\n\r\nعالم انوار -\r\nمراد عالم انوار طوليه و عرضيه است . انوار مجرده .\r\n\r\nعالم انوار عقليه -\r\nانوار عقليه و مجرده .\r\n\r\nعالم انوار مجرده -\r\nانوار مجرده .\r\n\r\nعالم انوار مدبره اسفهبديه -\r\nمراد عالم نفوس ناطقه است . انوار مدبره و انوار اسفهبديه .\r\n\r\nعالم برزخ -\r\nمراد از عالم برزخ گاه عالم بعد از مرگ و قبل از حشر و قيامت است و گاه مراد عالم مثل معلقه است و بالأخره عالمى كه حد فاصل و واسطه ميان مجردات محضه و جسمانيات بحت است عالم برزخ گويند . « 2 »\r\n\r\nعالم بوار -\r\nمراد عالم جسمانى است كه در معرض كون و فساد و زوال است . « 3 »\r\n\r\nعالم تغييرات و استحالات -\r\nعالم تغييرات و استحالات در مقابل عالم ثابتات است كه عالم مجردات باشد . « 4 »\r\n\r\nعالم تكوين -\r\nمراد عالم وجود است به طور مطلق و گاه عالم جسمانى را به طور اخص اراده كنند بابا افضل گويد : و حيز مخلوقات را تكوين گويند . تكوين و كون و فساد .\r\n\r\nعالم جسمانى -\r\nمراد عالم طبيعت و اجسام است . عالم جسمانى عبارت از فلك محيط و ما فيها است از افلاك و عناصر و عالم روحانى عالم عقل و نفس و صور است ، عالم روحانى محيط به عالم افلاك است و عالم افلاك محيط به عالم اركان است . عالم اجسام و عالم خلق .\r\n\r\nعالم حركات -\r\nعالم حركات و متحركات در مقابل عالم ثابتات است و مراد عالم جسمانى\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 288 و اسفار ، ج 2 ، سفر 1 ، ص 52 .\r\n( 2 ) اسفار ، چاپ سنگى ، ج 4 ، ص 189 .\r\n( 3 ) رسائل ، ملا صدرا ، ص 261 .\r\n( 4 ) اسفار ، چاپ سنگى ، ج 2 ، ص 102 .\r\n","page_name":" 316 ","page_number":316},
  {"content":"\r\n\r\nو اجسام است . حركت و عالم اجسام .\r\n\r\nعالم خلق -\r\nمراد از عالم خلق ، كاينات و موجودات عالم جسمانى است كه عالم ملك و ناسوت هم گويند و گاه مراد مطلق عالم آفرينش است در مقابل عالم لاهوت و بالأخره عالم خلق مقابل عالم امر است . « 1 » يكى از مسائل مهم فلسفى مورد بحث فلاسفه چگونگى نظام خلقت و صدور حادث از قديم ازلى و تكثر از واحد و ماده از مجرد است . دشوارى اين مسأله بر اين مبنى است كه طبق اصول ثابت شده بين علت و معلول سنخيّت واجب است و اين امر در يك مرحله مستند به شهود است . آتش علت آتش و آب سبب برودت است و به جز در موارد حركت قسرى و عوامل خارجى آتش سبب برودت و آب سبب حرارت نتواند باشد . از ماده ماده صادر شود و از مجرد ، مجرد ، گندم از گندم برويد جو ز جو ، پس ذات قديم واحد ازلى چگونه تواند علت موجود مادى حادث باشد و طبق قواعد عليت و معلوليت علت واحد از جهت واحد نتواند بلا واسطه علت براى دو معلول باشد همان‌طور كه عكس قضيه هم درست است و معلول واحد از جهت واحد نتواند مستند به دو علت باشد . و ثابت شد كه علت علل موجودات مجرد است يعنى برّى از ماده است و باز ثابت شد كه بسيط من جميع الجهات است و واحد است به حدت ذاتى و به هيچ وجه در ذات او كثرت راه ندارد . ايراد و سئوال اين است كه چگونه از ذات مجرد واحد ، جهان جسمانى متكثر صادر شده است . فلاسفهء مشاء و اشراق و عارفان و متكلمان هر گروه براى حل اين مشكل راهى نموده‌اند و نظام خلقت را و چگونگى وجود آن را به نوعى توجيه كرده‌اند بدين شرح :\r\n1 - از ذات واحد مجرد نخست عقل صادر شد كه هم مجرد است و هم واحد بنابر اين هم بين او و علت اول سنخيت هست چون مجرد است و هم قاعدهء الواحد لا يصدر عنه الا الواحد مراعات شده است . عقل اول دو جهت دارد يكى جهت انتساب آن به آفريننده‌اش و يكى جهت ذاتى او كه امكان ذاتى است ، از جهت نسبت او به مبدأ كه اشرف است عقل دوم و از جهت امكان ذاتى كه دارد فلك اول و نفس فلكى ( چون گويند افلاك داراى نفس ناطقه‌اند ) از عقل دوم به همين طريق عقلى و نفسى و فلكى تا برسد به عقل دهم كه عقل فعال نامند و فلك نهم و افلاك نسبت به اجسام زمين يعنى مواليد جنبهء پدرى دارند و آن‌ها را آباء ناميده‌اند يعنى هفت فلك هفت سياره را آباء و عناصر را امهات ناميده‌اند كه از ازدواج آن‌ها مواليد سه گانه به وجود آمده‌اند . « 2 » 2 - شيخ اشراق در باب نظام خلقت گويد :\r\n1 - جهت امكان ذاتى نور اول 2 - عشق او به ذات نور الانوار 3 - شهود او نور الانوار را 4 - قهاريت نورالانوار نسبت به او 5 - شهود نور اول ذات خود را 6 - وجود غيرى او . از هر جهتى اشرف نورى و از جهت اخسّ فلكى و نفسى به وجود آمد . و چون در انوار حجاب نيست در نور دوم جهات فزون‌تر است .\r\n1 - نور دوم امكان ذاتى دارد 2 - نور دوم بلا واسطه و مستقيم نور اول را مشاهده مىكند 3 - نور دوم با واسطه نور اول نورالانوار را\r\n\r\n\r\n","description":"","footnote":"\r\n( 1 ) اسفار ، ج 3 ، صص 127 ، 161 .\r\n( 2 ) همان ، ج 2 ، سفر 3 ، صص 190 به بعد .\r\n","page_name":" 317 ","page_number":317},
  {"content":"\r\n\r\nمشاهده مىكند 4 - نور دوم عاشق نور اول است 5 - نور دوم عاشق نورالانوار است 6 - نور دوم واجب بالغير است 7 - نور اول بر نور دوم قاهر است 8 - نورالانوار بر نور دوم قاهر است در نور سوم هم مشاهدات و شهود او نسبت به نور دوم و اول و نورالانوار است و شهود نورالانوار نسبت به نور اول و دوم و سوم به انواره انعكاسى و مستقيم و عشق نور سوم به نور دوم و اول و نور انوار و قهاريت نورالانوار و نور دوم و سوم و همين‌طور مشاهدات ، شوق‌ها و عشق‌ها و قهاريت‌ها فزون مىشود و انوار طوليه و عرضيه فزون مىشود . قواهر طوليه در دو مرتبه ، انوار عرضيه . ارباب انواع به اندازه بىنهايت موجود مىشوند . انواع جسمانيه بىنهايت به وجود آيند . . به اضافه افلاك ، نفوس فلكيه يا مدبّرات فلكيه ، نفوس مدبرّه انسانيه ، طبقات ملائكهء مقربين .\r\n3 - افلاطون و پيروان او نظام خلقت را در مثل تجسم كرده‌اند كه همان ارباب انواع باشد وى عالم را دو بخش كرده است . فيزيك و متافيزيك ، عالم ماوراى طبيعت اصل است و عالم طبيعت سايه و ظل عالم ماورا است ، عالم ماورا عالم ارباب انواع است كه از ديدگاه او مثل الامثال در رأس مخروط قرار دارد و عالم اجسام در قاعدهء آن اين خلقت مخروطى شكل كه البته در تصوير مىتوان نظام خلقت او را به شكل مخروط تصور كرد بدين گونه است كه مثل الامثال و رب الارباب از ذات مبدأ اول به وجود آمده است و فيض به تدريج متكثر و ارباب انواع يا مثل تكثر يافته‌اند تا به عالم اجسام كه قاعدهء آن مخروط است . عالم مثل عالم پايدار است و عالم انواع جسمانيه غير پايدار و در معرض كون و فساد .\r\n4 - عارفان منشأ جهان خلق را در نظام آفرينش اعيان ثابته مىدانند و گويند جهان وجود قبل از بروز و ظهور و تشكّل به اشكال و صورت‌هاى عينى همه در مرتبهء علم حق به وجود علمى بوده‌اند و اين وجود علمى اشياء را عيان ثابته ناميده‌اند . اين اعيان ثابته بر حسب ارادهء حق و شرايط خاص از عالم علم به عالم عين آيند و مراتب وجود از مفارقا عقليه و نفسيّه و افلاك و اجسام تا هيولى همه از عالم غيب كه علم حق باشد به عالم عين آمده است . جهان وجود عبارت از اسما و صفات ذات حق‌اند و منشأ آن‌ها علم حق است پس جهان وجود مرتبهء ظهور و بروز علم حق است كه از آن‌ها به اسما و صفات تعبير شده است . قهرا اين دسته از عارفان كه ظاهرا ابن عربى و شاگردان مكتب او باشند نظام خلقت را بدان صورت كه فلاسفه و يا اهل كلام گفته‌اند قبول ندارد .\r\n5 - اهل كلام نيز قايل به حد فاصل بين وجود و عدمند و گويند ممكنات نه موجودند و نه معدوم و بلكه حد فاصل بين وجود و عدم‌اند كه از آن‌ها به ثبابتات ازليه تعبير كرده‌اند و گفته‌اند مورد ارادهء حق كه مىفرمايد  « إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  چيست ، معدوم است يا موجود . اگر معدوم باشد عدم نتواند متعلق اراده باشد و اگر گفته شود كه وجود است تحصيل حاصل لازم آيد . پس شىء است و شىء نه موجود است و نه معدوم .\r\n6 - نظر ملا صدرا در باب نظام آفرينش ضمن التقاطى بودن و جمع بين مشاء و اشراق و عرفان بر اساس اصالت و وحدت وجود است و همهء ممكنات مراتب وجودند و جهان خلقت\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nيك وجود است ، وجود منبسط ، فيض اقدس يك مرتبهء آن عقول است ، يك مرتبه نفوس ، يك مرتبه افلاك و يك مرتبه اجسام عنصرى . وى گويد حيثيات متكثر و وجودات كثير موجب تكثر در ذات موضوع كه وجود باشد نمىشود .\r\nملا صدرا قاعدهء امكان اشرف منسوب به شهاب‌الدين سهروردى را عنوان كرده است و گويد مسأله مد نظر شهاب‌الدين در باب نظام خلقت هم به استناد قاعدهء امكان اشرف قابل اثبات است و هم به استناد قاعدهء امكان اخس كه من وضع كرده‌ام . « 1 » اصل قاعده اين است كه هر گاه ممكن اخسّ از ذات خداوند صادر و ايجاد شده باشد واجب است كه ممكن اشرفى قبل از آن به وجود آمده باشد كه علت ممكنات اخسّه باشد و لكن ما مىدانيم و مشاهده مىكنيم كه جهان ما كه جهان ممكنات و ماده و طبيعت متحوّل است ، وجود دارد و اين را به علم شهودى مىدانيم پس بايد قبل از وجود اين موجودات متغيّر زمانى و حادثات ، موجودات اشرفى بوده باشند كه اين ممكنات مستند به آن‌ها باشند پس بايد از ذات واجب به ترتيب عقل مجرده و نفوس و سپس طبايع و جهان ماده صادر شده باشد اين ما حصل سخن ملا صدرا و شهاب‌الدين است . پاره‌اى از فلاسفه از جمله جلال الدين دوانى بر اين قاعده اشكال كرده‌اند كه ملا صدرا ردّ و نقض كرده است ملا صدرا نيز گويد ما در گذشته به اين قاعده اشكالى داشتيم سپس اشكال خود را نقل و پاسخ داده است .\r\nملا صدرا پس از همهء اين مباحث در باب نظام آفرينش مسأله را طبق معمول به وجود كشانده و گويد : وجود مطلق داراى دو حاشيه است ( دو طرف ) حاشيهء اول ذات بارى تعالى است كه غايت است در شرف زيرا در كمال نامتناهى است و حاشيهء ديگر كه به طور نامتناهى در نقص است هيولى است و گويد وجود سارى كه فايض از مرتبهء ذات است بدون وسايط بدان نمىرسيد ، وسايط بسيارى در اين بين بايد باشد پاره‌اى نزديك به منبع فيض و پاره‌اى دور و دور تر . ماحصل حرف او اين است كه نظام وجود همان مراتب وجود منبسط است .\r\n\r\nعالم خيال -\r\nخيال .\r\n\r\nعالم ربوبى -\r\nعالم لاهوت .\r\n\r\nعالم روحانى -\r\nعالم عقول و نفوس ، عالمى كه در معرض كون و فساد نيست . « 2 » در شواهد آمده است :\r\nاشراق دوم : در بيان آمدن ما از عالم روحانى بدين عالم جسمانى و تعيين حد و مرز اين عالم و حد و مرز ما فوق آن .\r\nبدان كه ما از عالم روحانى بدين عالم جسمانى آمده‌ايم و حد و مرز اين عالم جسمانى از ما فوق ( يعنى از محدب ) فلك البروج ( يعنى فلك هشتم كه بر اساس هيأت بطلميوس ) در تحت ( و يا به عبارت ديگر در جوف ) فلك مستقيم ( يعنى فلك نهم و به اصطلاح فلك اطلس و يا فلك الافلاك ) قرار گرفته است مىباشد . و اما حد و مرز آن عالم ( يعنى عالم روحانى ) از ما فوق فلك اطلس كه عبارت است از سدرة المنتهى كه در آن بهشت و فردوس برين جايگزين است تا زير مقام و مرتبهء قلم كه عبارت است از عقل كلى ، مىباشد و آمدن ما از\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 253 - 255 .\r\n( 2 ) ترجمه شواهد ، ص 248 .\r\n","page_name":" 319 ","page_number":319},
  {"content":"\r\n\r\nآن عالم روحانى بدين عالم جسمانى ( نه از منزلگاه بهشت و فردوس برين بوده است ، چنان‌كه بعضى از ظواهر آيات و احاديث چنين پنداشته‌اند بلكه ) از ناحيهء جنت ذات الهى و موطن فيضان نور وجود ربانى ( يعنى بهشت حقيقى و حظيرة القدس ) است و آن موطن ، ما فوق آن عالم و اين عالم است ( كه اصل كليه موجودات و موطن تجلى نور وجود است ) و اما اين عالم عالم كردار و عمل است و آن عالم ، عالم حساب و بررسى اعمال و پاداش و يا كفر آن‌ها است و بهشت جايگاه پاداش نيكوكاران است و در حديث منقول از زعماى دين گفته‌اند :\r\n« الاحسان ان تعبد اللَّه كانّك تراه » حقيقت احسان و نيكوكارى اين است كه چنان خدا را پرستش و عبادت كنى كه گويا او را به چشم خويش مشاهده مىكنى . و اما جايگاه اشقيا و تبه‌كاران عبارت است از طبقات دوزخ و نازل‌ترين طبقات دوزخ در زير هفت دريا بر روى يكديگر انباشته شده قرار گرفته .\r\nملا صدرا درباره اثبات وجود عالم روحانى گويد . « 1 » اثبات آن از بزرگ‌ترين مطالب قرآنى است زيرا عالم روحانى عالم ميعاد و بازگشت نفوذ عباد است چنان‌كه قرآن مجيد به آن اشات فرموده ، ملا صدرا گويد عالم روحانى هدف و غايت همه است و مسير و مرجع همه آن جا است و غايت كمالات است هر كس به مرتبه كامل رسيد بدان جا باز گردد .\r\nاعلم ان اثبات هذا العالم من اعظم المطالب القرانية ، لانه عالم الميعاد و مرجع نفوس العباد ، سيما الطاهرات الزاكيات من عقولنا و ارواحنا ، كما اشارت اليه عبارة القران بقوله :  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  ، فان الكلمة فى لسان القران عبارة عن الروح الناطقة ، كما قال فى حق عيسى روح اللَّه :  وَ كَلِمَتُهُ أَلْقاها إِلى مَرْيَمَ  و فى قوله :  ما نَفِدَتْ كَلِماتُ اللَّهِ ،  اى الجواهر الناطقة ، فالطيبات من النفوس للطيبين ، و هم العقول العليون ، و اما الانفس الخبيثة المغموسة فى بحر الطبيعة المنحوسة فهى و ان كانت بحسب الاصل و سنخ النوع من عالم الملكوت ، الا انها بحسب الانغماس فى بحر الطبيعة مطموسة اعينها ، منكوسة رؤسها ، محبوسة ارواحها ، حيث طمست و حبست مكبوسة اشباحها ، اينما علقت مغوقة ابوابها عن عالم الجنان ، غير مفتوحة منافذها الا على ابواب سجون النيران ، فان الخبيثات للخبيثين و الخبيثون للخبيثات و لو لم يكن عالم الارواح و العقول موجودا ، لم يكن للاجسام و الطبايع غاية و نهاية و رجعى و منتهى ، لست اقول لفاعل الماهيات و جاعل النور و الظلمات غاية فى فعله ، كلا بل هو غاية الغايات بلا غاية ، و نهاية النهايات بلا نهاية ، بل الغاية انما هى لما سواه من ذوى الفقر و الحاجة ، المفتقر فى البلوغ اليه الى الوسايط و الوسايل ، فلكل من المبادى المتوسطة غاية فى فعله ، به يستكمل و يتوسل اليه تعالى و يحصل لنفسه زلفى لديه ، و هكذا الى ان ينال روح الوصال ، و ينجو من الم الفراق و الوبال ، و الهبوط فى مهوى النقيصة و الامكان ، و هيولى الافة و الخسران .\r\nفالغاية فى كل شىء هو ايصاله الى الكمال اللايق بحاله ، و لو لم يخلق هذا العالم الجسمانى الفسيح و الفلك الدوار المسيح ، الا لامر عظيم خطير اعظم من هذا المحسوس المدروس\r\n\r\n\r\n","description":"","footnote":"\r\n( 1 ) مفاتيح الغيب ، صص 439 - 440 .\r\n","page_name":" 320 ","page_number":320},
  {"content":"\r\n\r\nالحقير النقير ، لقصر رداء الجود و الفيض دون التمام ، ذلك ظن الذين كفروا فويل للذين كفروا من النار و لو لم يكن لكل ذى طبيعة غاية ، لكان خلق السموات و الارض و ما بينهما عبثا و هباء و معطلا و هزء و هواء ، و قد نبه اللَّه سبحانه على هذه الدقيقة الجليلة و الحكمة العميقة النبيلة ، بقوله :  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  ثم رد هذا المقال و زيف نقد هذا الخيال الحسبانى الشيطانى ، الذى مبناه على ابطال الغايات و جحود الكمالات للطبايع و الغايات ، و اجل جنابه عن هذا الفعل القاصر بقوله :\r\n فَتَعالَى اللَّهُ الْمَلِكُ الْحَقُّ  اى هو متعال عن هذا البهتان الصريح و الحسبان القبيح ، المستنكر تسبته الى المعنى الفواعل الذاتية الطبيعية ، فكيف الى فاعل الكل الذى يرجع اليه كل شىء ، و يعود و ينساق اليه كل غايب و مشهود .\r\nفثبت و تحقق ان لكل خلق غاية ، و غاية الخلق و الايجاد ايصال كل واحد الى كماله ، و ارواء كل واحد من مشرب جماله ، و هذا مسلك دقيق انيق يحكم به على كل شىء بالبرهان ، حتى الحجر و المدر ، فضلا عن الحيوان و البشر ، بانه يصل يوما الى حضرته و يتلاشى نوره فى نور عظمته ، و بهذا يثبت العالم الا على ثم الاعلى ، و المنزل الاشرف فالاشرف ، الى ان ينتهى الى غاية الكل و نهاية السبل ، فان درجات الوجود و طبقات الكون منازل\r\n\r\nعالم شبحى مقدارى -\r\nعالم مقادير مثل معلقه . « 1 »\r\n\r\nعالم شهادت -\r\nمراد از عالم شهادت جهان جسمانى و اجسام و ماده و ماديات و بالأخره حوادث و زمانيات است كه گاه عالم ملك و ديگر بار عالم ناسوت مىنامند صدرالدين گويد : عالم شهادت مانند پوست است نسبت به عالم ملكوت يعنى قشر عالم ملكوت است « و اعلم ان الشهادة كالقشر بالا ضافة الى عالم الملكوت و كالقالب بالقياس الى عالم الروح . و از آن جهت عالم شهادت گويند كه مشهود به حس و حواس ظاهرى است . « 2 »\r\n\r\nعالم صغير -\r\nفلاسفه انسان را از جهت جامعيت خاصى كه دارد عالم كوچك و صغيرش خوانند چنان‌كه جهان وجود را از جهت ارتباط خاصى كه ميان موجودات آن برقرار است و نظم و قاعده معينى كه دارند انسان كبيرش نامند و گويند . موجودات جهان شهادت كلا و طرا با يكديگر ارتباط داشته و بعضى از بعضى ديگر منتفع مىشوند و در يكديگر مؤثر و از يكديگر متأثرند و ارتباط و همبستگى ايشان آن‌ها را مانند موجود واحدى كرده است و هر موجودى به جاى خود لازم و نيكو است همان‌طور كه اعضاى انسان همه با هم بستگى دارند و اعضا و جوارح و حواس ظاهره را معادلى است در عالم شهادت و عالم غيب معادل با مشاعر و قواى باطنه انسان .\r\nملا صدرا گويد عالم انسان از آن رو عالم صغير است كه همهء حقايق محزون در صفات او است و انسان نسخهء كوچكى از كتاب آفاق و انفس است . و نفس ناطفه زبده و نمونه از عالم تفصيل ارواح است . خلاصه انسان را يك جهان كوچكى مىداند كه تمام موجودات جهان بزرگ از عقول و نفوس گرفته تا عناصر و مواليد و غيره نمونه‌اى در آن ذات كوچك وجود دارد . وى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 300 .\r\n( 2 ) همان ، ص 151 .\r\n","page_name":" 321 ","page_number":321},
  {"content":"\r\n\r\nگويد غايت وجود حق تعالى است ، شناخت او اصل است و انسان بايد در اثر سير انفس و آفاق و نظر به صنع حق تعالى او را بشناسد و به او معرفت پيدا كند ، معرفتى كه غايت آفرينش است كه فرمود  « ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ . »  « 1 » و انظر الى هيئة العالمين و شكلى الاقليمين ، عالم الانفس و عالم الافاق لترى فيهما عجايب الملك و الملكوت ، و مفتاحهما ، هو عالمك الصغير الانسانى ، فانه تعالى اراك اشراطهما و دلايلهما مخبوة كلها فى ذاتك ، مخزونة جلها فى صفاتك و آياتك ، فانك نسخة وجيزة من كل كتابى الافاق و الانفس ، اما نفسك الناطقة فهى زبدة انموزج من مفصل عالم الارواح و اما صورة هيكلك فهى خلاصة مختصرة من مشروح عالم الاشباح ، على ما اخبر اللَّه تعالى عن ارائة هذه الاثار بقوله عز و جل :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ »  و بقوله :  « وَ فِي أَنْفُسِكُمْ أَ فَلا تُبْصِرُونَ »  و احسن ادمان النظر فى الايات و الاسرار المثبوتة ؟ ؟ ؟ ، و تأمل فى الحكم المكتوبه فى عالم الملك و الملكوت ، و لا تكن ممن ذمهم اللَّه تعالى من المعرضين عن التدبر فى ايات الافاق و الانفس بقوله :  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  و هم الجهلة و الغفلة بل الكفرة الفجرة حقا و ان كانوا مقرين باللسان ظاهرا خوفا من السيف ، و هربا من الجور و الحيف ، و لهذا عُقب هذه الاية  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  ، كيف سمى المؤمن مشركا ؟ اى المؤمن فى الظاهر مشرك فى الباطن ، كما قال :  وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ  فانك ان احسنت ادامة النظر فيهما تكون من المحسنين اذ قد عبدت رائيا له ، و الاحسان ان تعبداللَّه كانك تراه و انما قلنا : عبدته رائيا ، لان النظر الى الصنع المحكم من جهة انه صنع نظر الى الصانع الحكيم بعينه ، سيما صانع حكيم ، كل كلى و جزيى عنه و له و اليه و به ، فتفطن بقول الخليل عليه السلام : حيث حكى اللَّه عنه :  « رَبِّ أَرِنِي كَيْفَ تُحْيِ الْمَوْتى »  ؟ و قد طلب بذلك رؤية الحق ضمنا ، ادبا مع اللَّه كما هو عادته و بقول الحبيب صلى اللَّه عليه و آله حيث قال :\r\nرب ارنا الاشياء كما هى ،\r\nو قد طلب الرؤية له و لامته ، لما علما صلى اللَّه عليهما ان رؤية الصنع و النظر الى حكمة الكون ، نظر الى الصانع الحكيم ، و كما ان غاية الايجاد لجميع الموجودات هى ذاته تعالى ، فغاية المعرفة بالاشياء ايضا عرفان ذاته ، و غاية رؤية الصنع بما هو صنع رؤية نفس الصانع و لهذا جعل اللَّه غاية المعرفة بالاشياء الوصول اليه سبحانه فى قوله :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  اذ كما انه الغاية الحقيقة للوجود من كونه موجودا ، فهو الغاية الحقيقية للمعرفة و الرؤية من حيث هو كونه معروفا مشهودا و تفطن ايضا بقوله تعالى لحبيبه عليه السلام :  « أَ لَمْ تَرَ إِلى رَبِّكَ كَيْفَ مَدَّ الظِّلَّ  و ما قال : الى فعل ربك الذى هو الظل ، لان النظر الى الفعل بما هو فعل بعينه نظر الى الفاعل و لكن النظر اليه لا من هذا الوجه فهو سبب البعد عنه ، و الحجاب و الحرمان ، كما ترى من بعض الناظرين فى الاشياء لا على وجهه ، كيف يحرمون عن رحيق شراب الحكمة و المعرفة الذى يختص بشربه الناظرون الى حكمة الافاق و الانفس ، و لذلك بقوا عطشانين يوم القيامة لا ينفعهم لا مع السراب ، و قد حرموا عن ماء\r\n\r\n\r\n","description":"","footnote":"\r\n( 1 ) مفاتيح الغيب ، صص 272 - 274 .\r\n","page_name":" 322 ","page_number":322},
  {"content":"\r\n\r\nالحيوة الابدية ، قايل‌ين مخاطبين لاهل النظر الى ربهم : افيضوا علينا من الماء او مما رزقكم اللَّه ، قالو ان اللَّه حرمها على الكافرين .\r\n\r\nعالم صغير ادنى -\r\nمراد عالم خيال است . « 1 »\r\n\r\nعالم صور -\r\nمراد از عالم صور هم عالم صور مقدارى است و هم عالم صور حسى است كه يكى را عالم عقلى و ديگرى را عالم حسى خوانند . « 2 »\r\n\r\nعالم صور طبيعيّه -\r\nمراد عالم طبيعت است . « 3 »\r\n\r\nعالم صور مقدارى -\r\nمراد عالم مثالات است . « 4 »\r\n\r\nعالم طبيعى يا طبيعت -\r\nمراد از عالم طبيعى گاه عالم مقابل عالم الهى است و گاه مقابل مجردات و عقول است كه عالم حوادث و زمانيات باشد . عالم شهادت . « 5 »\r\n\r\nعالم ظلمات يا ظلمانى -\r\nمراد عالم اجسام مظلمه است . اين اصطلاح اشراقى است . « 6 »\r\n\r\nعالم عقلى -\r\nمراد از عالم عقلى گاه عالم ذهن انسانى است كه مقابل عالم خارج از ذهن است و گاه عالم عقول است مقابل عالم اجسام . « 7 »\r\n\r\nعالم عقول مقدسه -\r\nمراد عالم عقول طوليه است كه عالم قضاى الهى است ( و محل القضاء هو المسمى بام الكتاب و اللوح المحفوظ عن النسخ و التغيير لكونه من عالم الجبروت و عالم العقول المقدسة عن التغيير و الزمان ) . « 8 »\r\n\r\nعالم علوى -\r\nمراد از عالم علوى عالم بالا از فلكيات و كواكب است و گاه اطلاق ديگرى دارد كه خواجه طوسى گويد : و مراد آن‌ها از عالم علو و سفل نه علو و سفل مكانى است به حسب حس بلكه هر چه محسوس بود اسفل بود بدين اعتبار اگر چه در مكان اعلى بود و هر چه معقول بود گر چه در مكانى اسفل بود علوى بود .\r\nعالم عقول .\r\n\r\nعالم عناصر -\r\nمراد جهان عنصريات و مواليد است . عناصر .\r\n\r\nعالم غيب -\r\nمراد جهان معقول و مجردات نوريه است كه غايب از عالم شهادت مىباشد و بالأخره عالم غيب هم اطلاق بر عالم ذهن و معقولات ذهنى و صور مدركه عقلى شود و هم اطلاق بر عالم عقول و نفوس مجرده شود و هم اطلاق بر عالم برزخ شود و هم بر عالم آخرت و غيب مطلق كه صقع ربوبى است . « 9 »\r\n\r\nعالم قدس -\r\nمراد عالم مفارقات است . « 10 »\r\n\r\nعالم كبير -\r\nمراد از عالم كبير جهان وجود با نظام كلى و جملى خود مىباشد كه انسان كبير هم گفته‌اند چنان‌كه انسان « به معناى حيوان ناطق » را عالم صغير هم ناميده‌اند و در هر حال رواقيان براى نخستين بار انسان را عالم صغير و جهان وجود را عالم كبير و انسان كبير ناميده‌اند .\r\nعالم صغير .\r\n\r\nعالم كثيف -\r\nمراد جهان مادى است .\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 242 .\r\n( 2 ) اسفار ، چاپ سنگى ، ج 1 ، ص 292 .\r\n( 3 ) همان ، ج 4 ، ص 150 .\r\n( 4 ) همان ، ص 159 .\r\n( 5 ) مبدأ و معاد ، ملا صدرا ، ص 202 .\r\n( 6 ) اسفار ، چاپ سنگى ، ج 3 ، ص 140 .\r\n( 7 ) همان ، ج 2 ، ص 172 .\r\n( 8 ) رسائل ، ملا صدرا ، ص 282 .\r\n( 9 ) اسفار ، چاپ سنگى ، ج 4 ، ص 102 .\r\n( 10 ) همان ، ج 1 ، ص 65 .\r\n","page_name":" 323 ","page_number":323},
  {"content":"\r\n\r\nعالم اجسام .\r\n\r\nعالم كون و فساد -\r\nمراد عالم مادى و طبايع است . كون و فساد .\r\n\r\nعالم لاهوت -\r\nعالم سرمدى و صقع ربوبى . سرمد .\r\n\r\nعالم متخيلات -\r\nعالم خيال ، عالم صور خياليه از ديدگاه ملا صدرا عالم متخيلات و صور خياليه بسيار مهم است وى گويد : « 1 » و عالم متخيلات يعنى عالم صور باطنيه نيز عالمى است كه در جهت اشتمال بر جميع صور لذت‌بخش و يا صور آزاردهندهء دردناك ، عينا نظير و مطابق اين عالم يعنى عالم محسوسات است با اين فرق كه صور باطنيهء لذت‌بخش و يا آزاردهنده به مراتب شديدتر از صور محسوسات‌اند . زيرا اين صور ، لطيف‌تر و قوىتر از صور محسوسات‌اند ( و بنابر اين لذت حاصل از تخيل بهشت و اشجار و انهار و حورالعين و غلمان و تجسم آن‌ها در خيال ، و درد و الم ناشى از تخيل جهنم و مار و عقرب و زقوم موجود در آن و تجسم آن‌ها در خيال ، به مراتب شديدتر و قوىتر از لذت و يا درد و الم حاصل در دار دنيا و عالم محسوسات است ) .\r\nپس اين صور باطنيه منقسم مىگردد به صورى ( لذت‌بخش ) به نام جنت و بهشت سعدا و به صورى ( آزاردهنده و دردناك ) به نام جهنم اشقيا . و اما ( عالم معقولات يعنى ) عالم آخرت محض ( يعنى عارى از ماده و هر نوع صورتى اعم از حسى و خيالى ) ، عالم وحدت و جامعيت است ، پس هر كثرتى ( اعم از كثرت حسى و كثرت خيالى ) كه بدين عالم قدم مىنهد ، به علت شدت وحدت اين عالم مضمحل و نابود مىگردد ( و به وحدت مىپيوندد ) و هر سايه و شبحى ( كه از آثار عالم كثرت است ) از شدت نورانيت و تلألؤ ضياء و درخشش نور وحدت متلاشى و معدوم مىگردد و تنها سابقون مقربون ( يعنى صاحبان نفوس قدسيه الهيه مانند انبيا و اوليا ) به اين عالم محشور مىگردند و بدان راه مىيابند . زيرا انيت و وجود خاص آنان فانى در وجود حق گرديده و ايشان به وجود حقانى ( خالص از هر نقص و قصور و قيود و حدود ) متحقق شده‌اند ، نه اصحاب يمين ( و ارباب طاعات و عبادات ) كه همواره مشغول مطالعه و مشاهدهء مظاهر اسما و صفات بوده ( و بدين علت از مطالعه و مشاهدهء ذات محجوب مانده‌اند ) زيرا التفات و توجه آنان به ذوات خويش كه منور به نور رحمت الهى است باقى است ( و اين التفات و توجه مانع و حجابى است از التفات و توجه به ذات الهى ) و اما اصحاب شمال كه خويشتن را در دار دنيا به كند و زنجير شهوات و لذايذ جسمانى محبوس و مقيد ساخته‌اند ايشان به گودال‌هاى طبيعت و دركات آن سقوط نموده و از آسمان رحمت به قعر چاه طبيعت نزول كرده و در محفل بعد و حرمان با حزب شيطان نشسته‌اند .\r\n\r\nعالم مثل معلقه -\r\nمثل .\r\n\r\nعالم مجردات -\r\nعالم عقول و نفوس .\r\nعقول و نفوس .\r\n\r\nعالم مدبرات نفسانيه -\r\nيعنى عالم نفس ، ملا صدرا گويد نخستين بابى كه از درياى جبروت گشوده شد به روى اين عالم نفس كل و روح امين و لوح محفوظ و كتاب مبين بود و آن همان آبى است كه عرش رحمان بر او است كه\r\n\r\n\r\n","description":"","footnote":"\r\n( 1 ) ترجمهء شواهد الربوبيه ، ص 247 .\r\n","page_name":" 324 ","page_number":324},
  {"content":"\r\n\r\nفرمود  « وَ جَعَلْنا مِنَ الْماءِ كُلَّ شَيْءٍ حَيٍّ »  زيرا آن عين آب حياتى است كه فوران كرده در عالم اجسام جريان و سريان پيدا كرده است در نهرهاى اجرام . « 1 »\r\n\r\nفى ثانى العوالم و هو عالم المدبرات النفسانيه\r\nالعالم الثانى عالم النفس ، فاول باب انفتح من بحر الجبروت الى هذا العالم ، هو الذى يسمى نفس الكل و الروح الامين و اللوح المحفوظ و الكتاب المبين ، و هو الماء الذى كان عليه عرش الرحمن ، و هو الماء المذكور فى قوله :  وَ جَعَلْنا مِنَ الْماءِ كُلَّ شَيْءٍ حَيٍّ  اذ هى عين ماء الحيوة الفوارة الجارية فى عالم الاجسام ، السارية الى سواقى الاجرام ، و هو المذكور فى قوله تعالى :\r\n  خَلَقَكُمْ مِنْ نَفْسٍ واحِدَةٍ   اذ كل النفوس منه استعدادها لقبول الكمالات لا ذواتها و حقايقها ، و من مواهب كمالاتها فيض الالهام ، كما ان فيض الوحى من عطايا عقل الكل ، لان الوحى اشرف و اشرق من الالهام ، و ان اشتركا فى الاعلام الباطنى ، و كذا المنامات الصادقة من فيضها ، و هو الماء المذكور فى قوله تعالى :  أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها . \r\nو فى تفسير ابن عباس رضى اللَّه عنه هو ماء العلم ، و فى تفسير بعض . . .\r\n\r\nعالم مفارقات -\r\nعالم عقول و نفوس . « 2 »\r\n\r\nعالم مقدار -\r\nمراد از عالم مقدار عالم صور مقدارى شبحى است كه عالم صور اشباح گويند « و اعلم ان العالم المثالى هو عالم روحانى و جوهر نورانى شبيه بالجواهر الجسمانى فى كونه محسوسا مقداريا و بالجواهر المجردة العقلية فى كونه نورانيا و ليس به جسم مركب مادى و لا جوهر مجرد عقلى لانه برزخ و حد فاصل بينهما و كل ما هو برزخ بين الشيئين لا بدوان يكون غيرهما » « 3 » و اشباح و اشباح برزخيه و مثل معلقه .\r\n\r\nعالم ملك -\r\nمراد از عالم ملك عالم شهادت و طبيعت است و گاه از عالم ملك ، جهان وجود به طور مطلق و كلى اراده شود و در هر حال معنى خاص عالم ملك عالم شهادت و ناسوت است كه جهان جسمانى و عالم اجسام و ماده و ماديات باشد و مقابل عالم ملكوت و ظل و پرتوى از آن مىباشد . « 4 » و ملك .\r\n\r\nعالم ملكوت -\r\nمراد از عالم ملكوت عالم غيب است و عالم مجردات است و بر دو قسم است يكى ملكوت اعلى كه عالم مجردات محضه باشد و ديگر ملكوت اسفل كه عالم صور مقدارى است . عالم ملكوت اعلى را عالم ملكوت عماله هم گويند . « 5 »\r\n\r\nعالم نفس -\r\nدر مقابل عوالم حسى ، جسمى و عقلى است . عالم نفوس . « 6 »\r\n\r\nعام -\r\nآن‌چه شمول دارد و شامل افراد بسيار شود .\r\n\r\nعبث -\r\nكلمه عبث به معناى بيهوده و مهمل آمده است . ارتكاب و انجام عملى كه فايدهء آن معلوم نباشد عبث ناميده‌اند و از نظر فلسفى هر فعلى كه مبدأ بعد و اول آن تخيل باشد بدون فكر و انديشه و قوت شوقيه كه مبدأ بعيد و متوسط\r\n\r\n\r\n","description":"","footnote":"\r\n( 1 ) مفاتيح الغيب ، ص 453 .\r\n( 2 ) مبدأ و معاد ، ص 320 .\r\n( 3 ) اسفار ، ج 1 ، سفر 1 ، ص 302 و ج 1 ، سفر 2 ، ص 43 و چاپ سنگى ، ج 3 ، ص 63 و ج 1 ، ص 74 .\r\n( 4 ) همان ، چاپ سنگى ، ج 4 ، ص 133 .\r\n( 5 ) رسائل ، ملا صدرا ، صص 151 ، 283 .\r\n( 6 ) همان ، ص 151 .\r\n","page_name":" 325 ","page_number":325},
  {"content":"\r\n\r\nاست با قوت عامله كه مبدأ اقرب فعل است متطابق در غايت باشد يعنى غايت شوقيه ما اليه الحركة باشد همان‌طور كه غايت قوت عامله هميشه ما اليه الحركة است اين نوع فعل را عبث ناميده‌اند .\r\nبعضى گفته‌اند كه فعل عبث فعلى است كه غايتى نداشته باشد در صورتى كه هيچ فعلى بدون غايت نيست نهايت غايت فعل يك وقت ماليه الحركة است كه در تمام افعال موجود است و يك وقت ما لاجله الحركة است كه ممكن است فعلى به آن منتهى شود در هر حال اگر مبدأ اول فعلى تخيلى باشد بدون ضميمهء فكر و رويت و يا انضمام ملكهء نفسانى يا خلقى كه داعى بر فعل باشد آن فعل را عادت مىنامند و بر خلاف قول ذيمقراطيس و پيروان او كه قايل به بخت و اتفاق‌اند و منگر غايات‌اند تمام افعال و حركات عالم را غايت خاصى است . غايت و مبادى عامه فعل و فاعل و اقسام فعل . « 1 »\r\n\r\nعجب الذنب -\r\nدر محل خود بيان شده است كه بعد از تلاشى و انحلال بدن چيزى از آن باقى مىماند كه بعضى اجزاى اصليه گويند و اشكال حشر اجساد را از آن طريق حل كرده‌اند از آن امر باقى در حديث عجب الذنب تعبير شده است و در اين كه آن امر باقى چيست اختلاف اقوال زياد است بعضى گويند اجزاى اصليه است بعضى گويند هيولى است بعضى گويند نفس است بعضى گويند جوهر فرد است بعضى گويند اعيان جواهر ثابته است صدرا گويد آن امر باقى قوت خياليه است كه منفصلة الذات است از بدن كه آخرين نشأهء آن اول و ابتداى نشآت ديگر مىباشد . « 2 »\r\n\r\nعدم -\r\nعدم يعنى نيستى و مقابل وجود است براى وجود دو اعتبار است يكى وجود مطلق و ديگرى مطلق وجود ، هر گاه عدم مقابل مطلق وجود باشد عدم مطلق است و اگر مقابلهء آن به اعتبار مطلق وجود باشد مطلق العدم است كه مفاد اول سلب وجود مطلق است و مفاد قسم دوم سلب مطلق وجود است و سلب بحت و محض است در مقابل عدم ملكه و عدم چيزى . « 3 » ملا گويد عدم فى نفسه امر بسيط ساذج و متحد المعنى است و اختلاف و امتياز و تحصلى در آن نيست مگر از جهت مضاف اليه و در واقع و يا در اوهام ، اعدام متمايز نمىباشند ( فى ذاته يا در عوارض ) و بلكه هر چه عدم است عدم است و بين فلان عدم و فلان عدم هيچ تمايزى نيست مگر به مضاف اليه و بالجمله تمايز در اعدام به ملكات است و مثلا عقل ، اشياى متمايز را مانند علت ، معلول ، شرط ، مشروط ، ضد و ضد تصور مىكند و مفهوم عدم را به آن‌ها اضافه مىكند و بدين ترتيب عدم علت ممتاز مىشود از عدم معلول و عدم شرط متمايز مىشود از عدم مشروط و همين‌طور عدم ضد از آن ضد ديگر متمايز مىشود و حكم به وجود ضد ديگر مىشود .\r\nو لكن بدون اين امر و بدون تصور امور متمايزه و نسبت دادن عدم به آن‌ها هيچ عدمى از عدم ديگر ممتاز نيست و بلكه عدم و عدمى نيست و معدوم و معدومى نيست . موقعى كه و هم انسان در مىيابد كه دست او غير از پايش مىباشد به غلط افتاده گمان مىكند كه عدم هر\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 251 .\r\n( 2 ) همان ، ج 1 ، سفر 1 ، ص 348 و مشاعر ، ص 4 .\r\n( 3 ) همان ، ج 1 ، سفر 1 ، ص 348 .\r\n","page_name":" 326 ","page_number":326},
  {"content":"\r\n\r\nيك غير از عدم آن ديگر بالذات است در حالى كه اگر امتيازى هست بين دست و پا است و نه عدم و اگر در اعدام امتياز بود مىبايست در هر چيزى بىنهايت اعدام باشد ، چون مثلا عدم دست يعنى چيزى كه دست نيست اين‌طور نيست كه تنها عدم دست نيست و بلكه بىنهايت نيست دارد آن چيزى كه دست نيست تنها يك چيز مىتواند باشد و بىنهايت چيزها هست كه اعدام است آن‌ها هم نيست و تسلسل در اعدام جايز نيست مگر در اعدام حوادث نامتناهى به صورت نامتناهى يقفى يعنى در هر كجا بريده شود همان جا قطع مىشود .\r\n\r\nعدم العله -\r\nمعروف بين الفلاسفه اين است كه عدم العلت ، علت للعدم همان‌طور كه وجود علت مستلزم وجود معلول است عدم علت مستلزم عدم معلول است . ملا در توضيح اين امر گويد عدم بما هو عدم نه معقول ، است و نه موجود و لكن عقل انسان قادر است كه براى هر امرى مفهومى تصور كند و اين مفهوم متصور خود را عنوان قرار بدهد و همان‌طور كه مفاهيم و معانى ذاتى كه عبارت از ماهيات باشد در ذهن و تصور خود را عنوان انحاى وجودات قرار مىدهد همين‌طور هم مىتواند براى امور باطلة الذات مفاهيمى را تصور كرده عنوان آن قرار دهد . « 1 » اين مطلب به جاى خود است و لكن به طور كلى اشياى عدمى و امور ذهنى محض را تنوع و تحصلى نيست مگر به وسيله مضاف‌اليه و بنابر اين ذهن انسان عدم مقيد به چيزى را تصور كرده به آن تحصّل مىدهد به سبب آن قيد و به اين وسيله موضوع احكام و اعتبارات و احوال قرار مىگيرند و گفته مىشود « عدم العلت علة لعدم المعلول » و البة عكس قضيه درست نيست كه عدم معلول علت عدم علت باشد و هر چند از طريق عدم معلول به عدم علت مىتوان استدلال كرد لكن بين آن دو استلزامى نيست .\r\nزيرا هر گاه در ذهن عدم العلت متصور و حاضر شد مىتوان از دو جهت حكم به عليت آن كرد يكى از جهت وجود عدم العلت در ذهن و ديگر از جهت اين‌كه نفس حضور عدم العلت در عقل موجب نفس عدم حضور معلول در ذهن مىشود و اما عليت عدم معلول براى عدم علت تنها از اين وجه است كه عدم حضور معلول در ذهن موجب عدم حضور علت است در ذهن و لكن وجود عدم معلول در ذهن مصحح عليت آن براى عدم علت نمىشود يعنى عليت عدم معلول براى عدم علت صرفا مربوط به علم است و نه عين و بالجمله عدم معلول دليل كشفى است از عدم علت ، از رفع علت رفع معلول لازم آيد و از رفع معلول رفع علت لازم نيايد .\r\n\r\nعدم مجامع -\r\nمراد از عدم مجامع مسبوقيت وجود به عدم ذاتى است و به عبارت ديگر امكان ذاتى مىباشد كه از جهت ذاتش ليس محض است و از جهت علتش و به واسطهء آن ايس است و در نتيجه حدوث ذاتى مسبوق به عدم مجامع است و يا عدم مجامع آن است كه مرتبت عدمش مجامع با وجودش باشد كه عبارت ديگرى از امكان استعدادى باشد كه در عين آن‌كه بالقوه است مجامع با مرتبت خاصى از وجود است لكن حاجى گويد . عدم مجامع عبارت از امكان ذاتى است كه از لوازم ماهيات\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 350 - 351 .\r\n","page_name":" 327 ","page_number":327},
  {"content":"\r\n\r\nيعنى لا اقتضايى محض است بالذات . « 1 »\r\n\r\nعدم مطلق -\r\nعدم مطلق مقابل عدم ملكه است كه شأنيت وجود دارد . تقابل .\r\n\r\nعدم مقابل -\r\nمسبوقيت زمانيات را به عدم زمانى عدم مقابل مىگويند در مقابل عدم مجامع و بالجمله مراد از عدم مقابل عدم زمانى است زيرا هيچ يك از مراتب وجودى حوادث زمانى با يكديگر جمع نمىشوند و ازين جهت عدم فكى در سلسلهء عرضيه ناميده‌اند .\r\n\r\nعذاب آخرت -\r\nيكى از مسائل كلامى مورد بحث متكلمان و فلاسفه بحث در چگونگى عذاب و محل آن در دنياى ديگر است . ملا در شواهد گويد :\r\nاشراق هشتم : در تعيين محل آلام و لذات در دنيا و آخرت تا براى اشخاص با بصيرت مكشوف گردد كه چه چيز از انسان در سراى قيامت محشور خواهد شد ، بدان كه جميع آن چه از انواع رنج و الم‌ها كه بر اعضا و جوارح انسان عارض مىگردد اعضا و جوارح كليهء آن‌ها را در ذات خويش و براى خود گوارا مىپندارد ( يعنى هر درد و المى كه بر هر عضوى از اعضاى انسان عارض مىگردد بالأخره آن عضو آن درد و الم را در ذات خويش گوارا و قابل تحمل مىپندارد هر چند كه به طور ظاهر درد و الم است و عضو از عروض آن متألم و دردناك مىگردد ) و به خاطر همين است كه رنج‌ها و دردها را عذاب مىنامند زيرا اعضا و جوارح آن‌ها را به گوارايى در خويش مىپذيرند ، همان‌طور كه نگهبانان جهنم يعنى خزنهء جهنم آتش جهنم و سوزش و رنج و الم آن را بر خويش گوارا مىدانند و از نگهبانى و مراقبت جهنم رنج نمىبرند . و هر كس كه در دار عذاب و محل عقاب وارد شد چنين نيست كه از ورود در آن جا رنج ببرد و معذب و معاقب گردد ، بلكه بسا اوقات ، محل عذاب و عقاب را براى خويش گوارا و مطبوع مىداند مانند سدنه و زبانيه كه نگهبانان و آتش افروزان جهنم‌اند و يا مانند زندانبان‌ها و تون‌تاب‌ها كه با زندانبانى و تون‌تابى خو گرفته‌اند .\r\nو همچنين است حال قواى موجود در اعضا و جوارح انسان كه خداى متعال آن‌ها را محلى براى انتقام گرفتن از نفس ( يعنى نفس ناطقه ) قرار داده است ، يعنى آن نفسى كه همواره بر آن قوا حكومت كرده و آن‌ها را به فرمان خدا مسخر و مقهور امر و فرمان خود قرار داده بوده است .\r\nيعنى همچنين است حال قواى جوارح نسبت به الام و رنج‌هايى كه بر آن‌ها وارد مىگردند ، به علت آن‌چه كه نفس در مملكت خويش و مواضع تصرفات خويش ( يعنى بدن و قواى بدنى ) مشاهده مىكند و به علت آن‌چه از مدركات كه از طريق حواس پنج‌گانه به وى منتقل مىگردد . پس قواى نامبرده از ناحيهء آلام و رنج‌هاى وارده بر نفس از ناحيهء آنان رنج نمىبرد بلكه آلام و رنج‌ها بر آنان گوارا خواهند بود .\r\nو همچنين نفس ناطقه كه محل معرفت و حكمت است همواره در دار دنيا و در دار آخرت قرين سعادت و خوشى است و هيچ سهمى از شقاوت و ناخوشى در هر دو عالم ندارد ( پس او هم از مشاهدهء رنج و آلام وارد بر قوا و جوارح در هر دو جهان در امان است ) لكن خداى بزرگ او را بر اين مركب حيوانى به نام\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 345 - 347 .\r\n","page_name":" 328 ","page_number":328},
  {"content":"\r\n\r\nنفس حيوانى سوار و استوار فرموده است و اين نفس حيوانى براى نفس ناطقهء انسانى به منزلهء دابه و چهارپايى است كه بر وى سوار شده است و براى نفس ناطقه به جز مشى و راه پيمودن بر صراط مستقيم به وسيلهء اين نفس حيوانى ، وظيفه‌اى نيست . « 1 » پس اگر نفس حيوانى از وى اطاعت نمود مركبى مطيع و فرمانبر و تربيت شده است و اگر ابا كرد و نافرمانى نمود مانند مركب و اسبى عاصى و نافرمانبر است كه هر گاه صاحب آن بخواهد او را به راه راست هدايت كند نافرمانى كند و از آن راه سرپيچى نمايد و همهمه‌كنان و لگد زنان به اين طرف و آن طرف روى گرداند و به علت قوه و نيروى موجود در سرش كه همواره آن را به شدت تكان مىدهد از فرمان نفس ناطقه سرپيچى كند و چون اين مطلب معلوم شد پس معلوم مىشود كه مستحق عقوبت و عذاب در روز قيامت همان نفس حيوانيه است كه مركب نفس ناطقه است پس عذاب و عقاب بر وى وارد خواهد شد همان‌طور كه شخص سوار بر اسب هنگامى كه آن اسب نافرمانى كند و از آن راهى كه صاحبش مىخواهد طى كند سرپيچى كند و به راه ديگرى برود آن را با تازيانه يا چوب مىزند و ادب مىكند . آيا نمىبينى كه حدود شرعيه ، يعنى تأديباتى كه شارع در مورد زنا و يا سرقت و يا تهمت معين كرده است ، محل آن‌ها همان نفس حيوانيه است كه اثر ضرب و چوب و تازيانه را احساس مىكند و اين همان نفسى است كه درد و الم قتل و قطع يد و ضرب تازيانه بر پشت را احساس مىكند . پس حدود شرعيه ، قائم به جسم و بدن‌اند و محل ورود آن‌ها جسم و بدن است ولى درد و الم و احساس آن‌ها قائم به نفس حساسهء متخيله يعنى همان نفس حيوانيه است .\r\nو اما نفس ناطقه همواره در عالم و نشأهء خويش بر سعادت و شرافت خويش باقى است ( و هيچ گاه معاقب و مورد عذاب و رنج و الم و ناراحتىهاى وارد بر جسم نخواهد بود ) و اين نفس نفخه‌اى است از نفخات الهيه و منبعث از روح خدا كه در اكثر مردم موجود نيست ، ولى نفس حيوانيه نفسى است كه هيچ انسانى از آن خالى نيست . خواه اين نفس ، نفسى سعيد و سليم و مطيع و فرمانبر نفس ناطقه باشد و يا نفسى شقى و سركش و نافرمانبر باشد . پس نفس مطيع در سراى آخرت در مراتع و نقاط مختلف بهشت گام بر مىدارد ، ولى نفس عاصى و نافرمانبر ، عقاب و عذاب مىبيند ، تا آن گاه كه منقاد و مطيع گردد و اما بر اعضا و جوارح بدن ، در جهنم جز نعمت ابدى چيزى نخواهد بود و حال آن‌كه در جهنم و سراى آخرت از نظر آن كه دائما در حال تسبيح و تقديس و تمجيد و اطاعت از خداوند متعال‌اند در برابر آن‌چه كه بر آن‌ها در سراى دنيا قائم است يا در برابر آن چه كه از حدود بر آن‌ها اقامه مىگردد ، عينا نظير حال خزنه و نگهبانان جهنم است ( در اين كه هيچ‌گونه تأثر و تألمى از ناحيهء آلام و رنج‌هاى وارد بر آن‌ها ندارند بلكه آن‌ها را براى خويش مطلوب و گوارا مىپندارند ) .\r\nاشراق چهارم : در اشاره به عذاب قبر به نحوى كه بعضى از علماى اسلام بيان كرده‌اند هر كسى كه به نور بصيرت باطن خويش را در دار\r\n\r\n\r\n","description":"","footnote":"\r\n( 1 ) ترجمهء شواهد ، صص 458 به بعد .\r\n","page_name":" 329 ","page_number":329},
  {"content":"\r\n\r\nدنيا مشاهده كند ، هر آينه خواهد ديد كه باطن وى مملو است از انواع اوصاف آزاردهنده و حيوانات درنده از قبيل شهوت و غضب و مكر و حسد و كينه و تكبر و ريا و خودبينى و اين اوصافى است كه اگر از آن‌ها آنى غفلت ورزد ( و مراقبت نكند و با زنجير شريعت و طريقت آن‌ها را مهار نكند ) پيوسته او را مىدرند و نيش مىزنند . لكن ديدهء اكثر مردم از مشاهده آن اوصاف در دار دنيا محجوب و مستور است .\r\nپس هنگامى كه با رفتن از اين جهان حجاب غفلت از ديدگان او برداشته شد ، و در قبر مدفون گرديد آن اوصاف را به رأى العين مشاهده مىكند ؛ در حالتى كه آن اوصاف به صور و اشكالى مناسب با حقيقت آن متمثل شده‌اند .\r\nپس به چشم خود مىبيند كه مارها و عقرب‌هاى گزنده بر جسد او حلقه زدند و حال آن‌كه آن‌ها در حقيقت همان ملكات و اوصافى هستند كه همگى در ذات و نفس او نهفته بودند و اين‌كه به صور نامبرده در نظر او متمثل شده‌اند . زيرا براى هر معنا و مفهومى صورت و مظهرى است مناسب با آن و در حديث از پيامبر گرامى نقل شده است كه آن حضرت دربارهء عذاب قبر مىفرمايد : « انّما هى اعمالكم ترد اليكم » عذاب قبر و صور آزاردهنده ، همان اعمال و افعال و اوصاف درونى شما است كه به شما بازگردانيده مىشوند . پس اين است عذاب قبر براى شخصى كه شقى و نا به كار باشد و در مقابل آن صورى لذت‌بخش و سرور آورند براى آنان كه اهل سعادت و داراى صفات انسانى باشند .\r\nپس به وسيلهء مرگ نفس از بدن جدا مىگردد و هيچ يك از هيأت و اوصاف بدن با وى همراه نخواهند بود و او هنگام مرگ از مفارقت و جدايى از بدن و رهايى وى از اين جهان آگاه است و در اين هنگام ذات خويش را به قوه واهمهء خويش به عنوان همان انسان مدفون در قبر و انسانى كه با آن صورت دنيوى مرده است ، ادراك مىكند همان‌طور كه هنگام خواب ، خويشتن را بدان صورت كه در بيدارى ديده است ، عينا مشاهده مىكند ؛ و نيز كليهء امور را به چشم بيناى باطنى خويش مشاهده مىكند . پس مىبيند بدن خويش را كه در قبر مدفون گرديده و نيز آلام و . . . « 1 »\r\n\r\nعرش -\r\nتخت و سرير شاهى ، سقف خانه ، بام رفيع ، بام رواق ، بحر وسيع ، چرخ و فلك و در نزد فلاسفه بام فلك الافلاك است در زبان عارفان عرش محل استقرار اسماى الهى است .\r\n\r\nعرض -\r\nعرض عبارت از موجودى است كه وجود آن فى نفسه عين وجودش براى غير و در غير باشد و گفته شده است كه « العرض هو موجود فى شئ غير متقوم به لا كجزء منه و لا يصح قوامه دون ما هو فيه ، مانند بياض و سواد و غيره كه وجود آن‌ها فى نفسه عين وجود آن‌ها است براى غير و در غير خود . « 2 » و بالأخره عرض موجودى است كه هر گاه در خارج موجود شود ناچار وجودش در موضوعى از موضوعات خواهد بود و مقولات عرضى نه مقوله‌اند فعل . انفعال ، اين ، متى ، كيف ، كم ، وضع ، ملك و اضافه . جوهر و مقولات عشر و هر يك از اقسام مقولات عرضى .\r\nعرض يا لازم است يا مفارق يا عام است يا خاص يا ذاتى است يا غير ذاتى .\r\n\r\n\r\n","description":"","footnote":"\r\n( 1 ) شواهد ، ص 403 و اسفار ، ج 2 ، سفر 4 ، ص 220 .\r\n( 2 ) همان ، ج 1 ، ص 279 و ج 4 ، ص 232 .\r\n","page_name":" 330 ","page_number":330},
  {"content":"\r\n\r\nعرض لازم عبارت از عرضى است كه انفكاك آن از معروض خود محال باشد مانند كتابت بالقوه براى انسان در مقابل عرض مفارق كه انفكاك آن از معروض خود ممكن مىباشد چه آن‌كه بالفعل زايل شود يا بالقوه زوال آن به سرعت باشد يا بطوء و كندى .\r\nعرض ذاتى عرضى است كه منشأ آن ذات باشد و از ملحقات و عوارض ذات اشياء باشد مانند تعجب كه عارض و لا حق بر انسان است و عرض خاص هم هست ، اعم از آن‌كه لحوقش بلا واسطه باشد مانند همان تعجب و يا با واسطه باشد مانند ضحك كه با واسطهء تعجب عارض بر انسان مىشود .\r\nو عرض عام كه شامل چند نوع و حقيقت مىشود در مقابل عرض خاص مىباشد .\r\nعوارض . « 1 »\r\n\r\nعشق -\r\nعشق ميل مفرط است و به معنى فرط حب و دوستى و مشتق از عشقه است و آن گياهى است كه هر گاه به دور درخت بپيچد آب آن را بخورد و رنگ آن را زرد كند و برگ آن را بريزد و بعد از مدتى خود درخت خشك شود و بالجمله عشق تعلق قلب و حب زياد است .\r\nمسألهء عشق يكى از مسائلى است كه در فلسفه افلاطون و افلاطونيان اخير و فلسفهء اشراقى ايرانى مورد توجه و بحث واقع شده است . به هر حال يكى از مسائل مورد بحث ملا عشق است ، عشق موجودات و شوق آن‌ها به كمال و وصول به معشوق حقيقى يعنى ذات حق تعالى .\r\nملا گويد : خداوند براى هر موجودى از موجودات عقلى و نفسى ، حسّى و طبيعى ، كمالى نهاده است و در ذات آن عشقى و شوقى نهاده شده است كه به وسيلهء آن سير به كمال وجودى خود كنند ، عشق مجرد از شوق ويژه مجردات عقلى است و لكن ساير موجودات كه داراى نقص وجودىاند و در معرض قوت و استعدادند داراى عشق و شوق ارادى و يا طبيعى مىباشند بر حسب درجات وجودى آن‌ها كه همهء آن‌ها به موجب عشق ذاتى و يا عشق توأم با شوق با حركتى كه از لوازم پاره‌اى از آن‌ها است ( در عقول مجرده حركت نيست ) حركتى مناسب با ميل طبيعى يا نفسانى به سوى كمالات وجودى ، درجه به درجه و سرانجام به سوى كمال مطلق سير مىكنند . « 2 » ملا مىگويد بيان كرديم كه وجود خير محض است و هم لذيذ است و هم مؤثر است و در مقابل آن ثابت شد كه عدم شرّ است و كريه است و زجرآور است و باز بيان شد كه وجود يكى است و در ذات خود بسيط است و اختلاف در مراتب و درجات آن مىباشد و او را حدود و درجات گوناگون است و منشأ اختلافات و « انتزاع ماهيات همان درجات وجود است و بنابر اين وجود فى نفسه وجود است و تفاوت آن به كمال و نقص و شدت و ضعف است و غايت كمال و تمام و شدت وجود مرتبهء ذات حق است كه در شدت كمال نامتناهى و بلكه فوق نامتناهى است . و هر يك از مراتب وجود كه ممكنات باشند سهمى از آن كمالات فايض از مرتبهء ذات دارند و در عين حال نقص و قصور وجودى هم دارند پس وجودات معلوله بر حسب مراتبى كه دارند داراى نقص‌اند پاره‌اى\r\n\r\n\r\n","description":"","footnote":"\r\n( 1 ) اسفار ، ج 4 ، ص 233 و ج 5 ، ص 85 و ج 1 ، ص 63 .\r\n( 2 ) همان ، ج 2 ، سفر 3 ، صص 147 - 149 .\r\n","page_name":" 331 ","page_number":331},
  {"content":"\r\n\r\nنقص آن‌ها زياد و پاره‌اى كم‌تر است و انقص و اضعف همهء مراتب هيولى است ، هر ممكنى طالب رفع نقص وجودى خود است و از اين رو سير الى اللَّه مىكند . هر موجودى را سهمى است از محبت و عشق به مطلق و كمال وجود و بنابر اين همهء موجودات سهمى از محبت و عشق الهى و عنايت ربانى دارند كه اگر موجودى حتى براى يك لحظه عارى از عشق به حق مىبود تباه مىشد پس همهء ممكنات طالب كمال وجودند و نافر از عدم و كل كمال ويژه حق است پس عشق به حق سارى در تمام موجودات است چنان كه حيات و علم سارى در كل موجودات است و لكن شوق ويژه موجوداتى است كه فاقد بسيارى از كمالاتند و آن‌ها موجودات جسمانىاند . بنابر اين عشق به حق در عقول و نفوس و افلاك وجود دارد و در موجودات طبيعى جهان ماده ، عشق و شوق هر دو هست پس شوق ويژه افلاك و اجسام است ، حركت افلاك و كواكب براى نيل به كمال و خير مطلق است محرك واقعى افلاك و ستارگان و سيارات ، عشق و شوق به كمال است . حركت اجسام ، رشد استعدادها و از قوت به فعل آمدن‌ها در تمام موجودات و طبايع متجدّده ، عناصر و مواليد همه به سوى كمال و براى كمال است  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ »  عشق هيولى به صورت براى نيل به كمال است . حركت جماد به نبات ، نبات به حيوان و حيوان به انسان و انسان به كمالات ممكن و رسيدن به مقام خلافت الهى همه ناشى از عشق و شوق به كمال است . وى گويد به موجب عشق غريزى هيولى به سوى معشوق خود صورت در حركت است . صورت نيز در تقررش عاشق هيولا است . هر سافلى عاشق عالى است تا برسد به موجود اتمّ و اكمل ، جسم عاشق طبيعت است ، طبيعت عاشق نفس مدبّر او است ، نفس عاشق عقل است و عقل عاشق ذات واجب است . ملا صدرا گويد بالجمله همهء موجودات متوجه به طلب حق‌اند توجهى غريزى بر ترتيب و نظام معين ، عشق را اقسامى است از انواع محبت ، محبت نفوس حيوانى به نكاح است و از انواع آن محبت رؤسا است به رياست‌ها و محبت تجار است به كسب مال و محبت اهل صنايع است به صنعت‌ها بالاتر معشوق و محبوب آن‌ها در مرتبهء بالاتر و عالىتر است . يكى عشقش مال است . يكى مقام است ، يكى هنر است ، يكى علم است يكى حق و حقيقت است و يكى عشقش صورت‌هاى زيبا است . ملا صدرا در باب عشق به ظرفا و جوانان و زيبارويان گويد : حكما دربارهء خوب و يا بد بودن اين گونه عشق‌ها ، سخن‌ها دارند .\r\nپاره‌اى از حكما گويند اين نوع عشق رذيلت است و از اعمال بىكاران و فساق است . پاره‌اى ديگر آن را از فضايل نفسانى شمرده و مدح كرده‌اند و پاره‌اى آن را مرض نفسانى دانسته‌اند و پاره‌اى آن را جنون الهى محسوب داشته‌اند .\r\nملا صدرا گويد اين نوع عشق يعنى التذاد به صورت‌هاى زيبا و محبت مفرط به زيبارويان و صاحبان اندام‌هاى زيبا و لطيف در نظام وجود امرى است مسلم و موجود و در نفوس اكثر ملت‌ها هست و ناگزير بايد گفت كه اين معنى از نهادهاى الهى است كه مصالحى بر آن مترتب است و از اين روى بايد گفت عشق با تمام اقسام آن ، حقيقى و مجازى امرى است نيكو به ويژه اين‌كه بر آن غايات و نتايج شريفى مترتب\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nباشد . « 1 » ملا صدرا مىگويد اكثر ملت‌هايى كه صاحب علوم و صنايع لطيفه و ادبيات و رياضيات‌اند مانند مردم فارس ، عراق ، شام ، روم و هر قومى كه در بين آن‌ها علوم دقيقه و صنايع لطيفه و آداب حسنه وجود دارد عارى از اين نوع عشق نمىباشند و ما هيچ كس را كه داراى دلى لطيف و طبعى دقيق و ذهنى صاف و نفسى رحيم باشد نمىيابيم كه دلش در طول عمرش خالى از اين گونه محبت‌ها باشد . « 2 » و لكن در مىيابيم كه نفوس خشن و دل‌هاى سخت و طبايع ستمگر مانند اعراب ، اكراد ، اتراك و زنجيان عارى از اين گونه عشق‌ها هستند و تنها عشق آن‌ها در حدّ عشق مردان به زنان است و زنان به مردان در حد نكاح مانند طبايع ساير حيوانات .\r\nاما غايت در اين گونه عشق‌ها يعنى عشق به ظرفا و زيبارويان عبارت از تربيب پسران و تعليم و تهذيب آن‌ها است . يعنى عاشق به معشوق خود سعى مىكند علم بياموزد ، ادب بياموزد ، هنر و حرفه بياموزد ، صنعت‌هاى دقيق بياموزد و آداب حميده بياموزد ، اشعار زيبا بياموزد ، نغمه‌هاى خوب بياموزد ، داستان‌هاى خوب اخبار و حكايات و احاديث و غيره بياموزد . زيرا جوانان و نوجوانان موقعى كه به حد رشد رسيده از تربيت پدر و مادر بىنياز شدند نيازمند به تعليم استادان و معلمان خواهند بود كه قهرا به آن‌ها با نظر محبت و اشفاق بنگرند تا با علاقه و ميل آن‌ها را تربيت كرده علوم و صنايع آموزند .\r\nملا صدرا مىگويد از همين‌رو است كه محبت پسران زيبا دردل علما و معلمان و حكما جاىگير مىشود و اين عنايت ربانى است كه محبت آن‌ها را در دل حكيمان و علما مىاندازد تا همين محبت داعى آن‌ها باشد بر تعليم و تربيت و فن‌آموزى و اگر اين امر نبود خداوند چنين محبتى در دل خلق به وجود نمىآورد پس بايد اين‌گونه عشق‌ها در دل‌ها راسخ شود در دل‌هاى دقيق .\r\nملا صدرا مىگويد ما خود شاهد اين گونه آثار و فوايد بوده‌ايم و بنابر اين ، اين نوع از عشق را بايد از فضايل نفسانى به حساب آورد و نه از جمله رذايل .\r\nملا صدرا گويد قسم به جان خودم كه اين‌گونه عشق‌ها انسان را از تمام هم و غم و گرفتارىها فارغ و خلاص مىكند ، فقط هم او يك هم مىشود كه عشق باشد . و آن همّ واحد ، رؤيت صورت زيباى جوانى است كه مظهر جمال و آثار رحمت حق است كه فرمود  « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ »  و  « فَتَبارَكَ اللَّهُ أَحْسَنُ الْخالِقِينَ »  و اين عشق اگر منشأ افراط در شهوت حيوانى نباشد و بلكه تنها تحسين كردن و لذت بردن از اندام متناسب و حسن اخلاق و تناسب حركات و غنبح و دلال محبوب باشد در اين صورت از جمله فضايل است و اين نوع عشق دل‌ها را رفيق و ذهن‌ها را تيز و نفس‌ها را بر ادراك امور شريفه بيدار مىكند و از اين رو است كه بين مشايخ و مريدان آن‌ها نخست عشق به وجود مىآيد و گفته‌اند عشق عفيف وافىترين سبب است در تلطيف نفس و تنوير قلب و در روايات است :\r\n« ان اللَّه جميل يحبّ الجمال »\r\nو\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 150 - 164 .\r\n( 2 ) همان ، ص 172 .\r\n","page_name":" 333 ","page_number":333},
  {"content":"\r\n\r\n« من عشق فعفّ و مات ، مات شهيدا »\r\n« 1 » در اين جا عشق را دو قسم كرده است يكى عشق حقيقى و ديگر عشق مجازى ، عشق حقيقى محبت به خدا و صفات و افعال او است و عشق مجازى خود دو گونه است . عشق نفسانى و عشق حيوانى و عشق نفسانى عشق حيوانى مبدأش شهوات حيوانى بدنى است و طلب لذت حيوانى و عمدهء اعجاب عاشق به ظاهر معشوق است و آب و رنگ او ، عشق حيوانى اغلب مقارن با فجور است و قواى حيوانى قوهء ناطقه را در خدمت خود مىدارد و عشق نفسانى نفس را نرم ، آرام ، مهربان ، صاحب وجد و حزن و گريه و رقّت دل مىكند ، ملا صدرا گويد اين عشق هر چند از جمله فضايل است لكن از نوع فضايلى است كه متوسط است بين فضايل عقل مفارق محض و نفس حيوانى و اين نوع فضيلت به طور مطلق ممدوح نيست ، در هر وقت و در هر مكان و بر هر حال و بلكه لازم است كه اين عشق در اواسط سلوك عرفانى و در حال ترقيق نفس و بيدار شدن از خواب غفلت به كار داشته شود و هنگامى كه از اين پل بگذرد و قدم در راه حقيقت گذارد ديگر توسل به آن جايز نيست و از رذايل به حساب مىآيد .\r\nملا صدرا گويد آنان كه اين عشق را كار بىكاران به حساب آورده‌اند از امور نهانى ناآگاهند و نمىدانند كه خداوند چيزى را در جبلّه انسانها نمىآفرينند مگر اين‌كه داراى حكمتى است و آنان كه گويند اين نوع عشق مرض نفسانى است گويد انسان‌ها چون ديده‌اند كه اين گونه عشاق دائما شب زنده دارند و حالت خاص دارند دائما لاغر و ضعيف مىشوند و ژوليده و بىتوجه و بىاعتنا به امور زندگى هستند ، و حالت افسردگى دارند لاجرم گمان برده‌اند كه اين نوع عشق مرض روحى است .\r\nملا صدرا اقوال و آراى ديگران را در باب عشق به زيبارويان نقل و نقض كرده است و سپس گويد محبوبات نفوس و طبايع گوناگون است بر حسب اختلاف مراتب آن‌ها در وجود و درجات آن‌ها در علوم و معارف و گويد هر يك از قواى حاسّه كمال نيابد مگر به آن‌چه مجانس با او است و مشاكل با او است . باصره از رنگ‌ها و نور و سامعه از اصوات و الحان خوش و . . .\r\nلذات مىبرند . و همين‌طور است وضع قواى باطنه . و هم از معانى وهمى ، خيال از صور مرتسمه زيبا . . .\r\nو انسان مجموعه‌اى است از تمام موجودات و آن‌چه در جهان وجود است بر وجه استعداد و قوّت كه هر طبقه‌اى از موجودات مقدار كم در به دو خلقت به صورت قوت و استعداد در وجود او سرشته مىشود كه مستعد نيل به كمال آن مىباشد پس انسان چون مجموعه‌اى است از استعدادهاى ناقصات طالب كل كمالات و ساير به سوى آن‌ها است چون بالقوه جامع تمام كمالات است و چون ذات حق تعالى بالفعل جامع جميع كمالات است . احق است كه معشوق و مطلوب و مقصود كل باشد و بنابراين غايت سيران به سوى معشوق مطلق است كه ذات حق باشد . وى گويد عشق جامع كه شامل همه معشوقات اشياء است بر سه گونه است :\r\n1 - عشق اكبر 2 - عشق اوسط 3 - عشق اصغر .\r\nعشق اكبر عشق اللَّه است كه فناى عارفان كامل است كه فرمود يحبّهم و يحبّونه .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، ص 174 .\r\n","page_name":" 334 ","page_number":334},
  {"content":"\r\n\r\nعشق اوسط عبارت از عشق علما و حكما است در تفكر و انديشه در حقايق موجودات و عشق به معرفت و شناخت حق و . . .\r\nعشق اصغر عشق انسان صعير است كه آن هم نمونه‌اى است از آن‌چه در عالم كبير است .\r\nمجددا دربارهء محبوبات گوناگون انسان‌ها بحث كرده است . « 1 » ملا صدرا در باب اختلاف مردم در محبوبات و معشوقات يك سلسله مسائل اختلافى را مطرح و بررسى كرده است خلاصهء نظر او اين است كه محبوب و معشوق هر كس بر حسب غلبه صفات رذيله و يا حميدهء او مىباشد كسانى كه در رذالت به مرحله‌اى رسيده‌اند كه پيروى از نفس امّاره كنند ، نفسى كه در صورت‌هاى گوناگون جلوه‌گرى مىكند ، مطلوب آن‌ها امرى است و كسانى كه پيروى از نفس لوامه كنند مطلوب آن‌ها امرى ديگر است و آنان كه به مرتبهء مطمئنگى رسيده‌اند مطلوبى ديگر دارند . بسيارى از كسان خود نمىدانند كه برده نفس امارّه و خواهش‌هاى نفسانى خود مىباشند و گمان برند كه پيروى از نفس رحمانى كنند ، ندانند كه بردهء شيطانند .\r\nغرض نهايى از حكمت وجود عشق در ظرفا و محبت به آن‌ها بيدارى مردم است از خواب غفلت و توجه آن‌ها است به عالم جمال و كمال ، و زيبايان مظهر جمالند ، زيبايىهاى ظاهر حكايت و مظهريّت از زيبايىهاى معنوى دارند و انسان‌ها از توجه به آن مظاهر زيبا مشتاق به زيبايىهاى معنوى مىشوند و پلى است بين جمال مطلق و جهان ظلمت و تاريك ماده كه « إنّ اللَّه جميل يحبُ الجمال » ملا صدرا مىگويد تعلق خاطر به محبوبات ظاهرى انسان‌ها را از تشتت درخواست‌ها متوجه به يك خواست مىكند\r\n هست آئين دو بينى ز هوس قبلهء عشق يكى آمد و بس \r\nو همين وحدت‌طلبى و جمع شدن همت‌ها در يك همت و خلاصه شدن افكار در يك فكر خود مرحله‌اى است از سير از كثرت به وحدت ، سير از كثرت به وحدت مجازى ، خود مبدأ سير از وحدت مجازى به وحدت حقيقى است و از عشق مجازى به عشق حقيقى كه عشق اكبر است كه سير عارفان كامل به آن مىباشد . عشق مردم معمولى در برابر عشق حقيقى عارفان كامل به مانند حال كودكان است در محبوبات خود نسبت به مردان بالغ ، كودكانى كه به اسباب بازىهاى خود عشق مىورزند و خبر از عالم مردان بالغ و بزرگ ندارند لكن به هر حال روزگارى بالغ شوند و حالت كودكى خود را به استهزا گيرند . عشاق به عشق‌هاى مجازى هم اگر در عشق خود صادق باشند سرانجام مسير آن‌ها عشق حقيقى است ، اتحاد با حق و فناى در آن مىباشد ، عشق به وصال محبوب ازلى كه روح عارف را سرشار از لذت و سرور مىكند . بهشت عارفان همان وصول به محبوب است و لذتى كه براى عارفان در اين مرحله حاصل مىشود بسيار بالاتر از لذت حاصل از حور و قصور است . « 2 »\r\n\r\nعضو بسيط -\r\nمراد از اعضاى بسيطه دماغ ، قلب ، كبد است كه هر يك را عضو بسيط\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 175 - 184 .\r\n( 2 ) همان ، صص 188 - 190 .\r\n","page_name":" 335 ","page_number":335},
  {"content":"\r\n\r\nمىگويند . « 1 »\r\n\r\nعفت -\r\nعفت يكى از كيفيات نفسانى است كه از اقسام خلقيات مىباشند و در تعريف آن گويند « هى الخلق الذى يصدر عنه الافعال المتوسطة بين افعال الفجور و الخمود » كه خمود و فجور كه دو طرف عفت‌اند ، و ذيلت‌اند . « 2 »\r\n\r\nعقل -\r\nكلمهء عقل از لحاظ لغوى معانى متعدد دارد از جمله « فهم الشىء يعقله عقلا .\r\nيعنى فهميد او را و ادراك كرد و تدبر كرد و « قيد » عقل البعير يعنى شتر را مقيد كرد و به دو قيد زد « العقلة » يعنى عقال و قيد و « ضد جهل » و « ضد حمق » و اطلاقات و تعبيراتى كه براى مشتقات آن شده است به شرح زير است :\r\n« تعقل » يعنى « تلكف العقل » كه با سخنى و دشوارى امرى را دريابد .\r\n« عاقول » گياهى است كه شتر خورد « عقال » آن‌چه شتر را به آن بندند . « عقل » آن‌چه را با او سر حيوان را بندند و عقل را از آن جهت عقل گويند كه دارنده خود را از زلات نگاه دارد معقول هم به معنى عقل آمده است .\r\n« اعتقل لسانه » يعنى قادر بر سخن گفتن نيست و بالجمله .\r\n\r\nعقيلة -\r\nزنان مخدره را گويند .\r\n\r\nعقيلة القوم -\r\nرئيس و بزرگ قوم را گويند .\r\n\r\nعقايل انسان -\r\nكرايم مال و ثروت او را گويند .\r\n\r\nعاقول البحر -\r\nموج دريا را گويند .\r\n\r\nعقل الدّواء بطنه -\r\nيعنى دارو شكم او را بند آورد .\r\n\r\nالغلام يعقل عقلا -\r\nيعنى پسر به حد كمال و عقل رسيده و اكنون عاقل شده است .\r\n\r\nالوعل عقل عقولا -\r\nيعنى قوچ كوهى بر بالاى كوه رفت .\r\n\r\nعقل له دم -\r\nيعنى صاحب ديه آن را ترك كرد .\r\n\r\nاعقل الرجل -\r\nيعنى بر مرد زكات سال واجب شد .\r\n\r\nتعاقل الرّجل -\r\nمردى را گويند كه خود را خردمند مىداند .\r\n\r\nاعتقل لسانه على المجهول -\r\nيعنى زبان خود را از گفتن آن‌چه نمىداند نگه داشت .\r\n\r\nعقول -\r\nكسى را گويند كه امور را دريافته و ادراك كند و دوايى كه شكم را بند آورد .\r\n\r\nعقيل -\r\nيعنى معقول .\r\n\r\nاعقل -\r\nيعنى كسى كه او را عقل زياد باشد .\r\n\r\nعقال -\r\nمرضى است كه عارض بر پاى اسب شود و موجب انقباض آن گردد .\r\n\r\nعقال -\r\nگياهى است به نام سعدانه .\r\n\r\nعاقله -\r\nيعنى ماشطه . زن دانا .\r\n\r\nعقلت المراة شعرها -\r\nيعنى زن موهاى خود را شانه كرد .\r\n\r\nو هم على معاقلهم الاولى -\r\nيعنى آنان بر ديه‌هاى زمان جاهليت مىباشند .\r\n\r\nعاقلة الرجل -\r\nخويشان و نزديكان مرد را گويند .\r\n( كنز اللغة و العلوم و تهذيب الاسماء و اللغات و جمهرة اللغة و البستانى ) كلمه عقل و مشتقات آن در قرآن به معنى فهم و ادراك آمده است چنان‌كه فرمايد :\r\n ثُمَّ يُحَرِّفُونَهُ مِنْ بَعْدِ ما عَقَلُوهُ .  « 3 »  أَ فَلا \r\n\r\n\r\n","description":"","footnote":"\r\n( 1 ) اسفار ، ج 9 ، ص 76 .\r\n( 2 ) همان ، ج 4 ، ص 116 .\r\n( 3 ) بقره / 74 .\r\n","page_name":" 336 ","page_number":336},
  {"content":"\r\n\r\n تَعْقِلُونَ .  « 1 »  لَعَلَّكُمْ تَعْقِلُونَ  « 2 »  وَ لَقَدْ تَرَكْنا مِنْها آيَةً بَيِّنَةً لِقَوْمٍ يَعْقِلُونَ .  « 3 »  وَ ما يَعْقِلُها إِلَّا الْعالِمُونَ  « 4 »  بَلْ أَكْثَرُهُمْ لا يَعْقِلُونَ  « 5 »  أَ فَلا يَعْقِلُونَ  « 6 » و آيات ديگر .\r\nعقل در اخبار و روايات نيز اطلاقات متعدد دارد از جمله تقوى « اما العقل فمن اتقى اللَّه عقل » و به معنى علم آمده است « عقل عنه‌اى اخذ عنه العلم » كه ضد جهل است . « 7 » در كلمات شعرا نيز اطلاقات متعدد دارد از جمله هوش :\r\nمولانا گويد\r\n اى بداده رايگان صد چشم و گوش * اى ز رشوت پخش كرده عقل و هوش \r\nمقابل ذوق\r\n در شريعت ذوق و دين‌يابى نه اندر عقل * از آنك قشر عالم عقل دارد مغز روح انبيا \r\nمولوى علم ، صد جهل\r\n عقل تا با خود منى دارد عقالش خوان نه عقل * چون منى زو دور كشت آنگه دو اخوانش نه درد \r\nسنائى\r\n عشق را بين علم بركنده اندر كوى صدق * عقل را بين قلم بشكسته در صدر رضا \r\nخاقانى\r\n قافلهء عشق تو مىرود اندر جهان * طائفهء عقل‌ها هم باثر مىرود \r\nو مقابل نقل آمده است :\r\nپيش از آن كه اطلاقات و معانى عقل را از نظر عرف و فنون مختلف بيان كنيم لازم است موارد استعمال آن را در فلسفه مشخص و معين نماييم .\r\nكلمهء عقل در دو مورد مشخص در فلسفه به كار برده شده است يكى عقل به معناى جوهر مستقل بالذات و بالفعل كه اساس و پايهء جهان ماوراى طبيعت و عالم روحانيت است و همان است كه در تعريف آن گويند هر جوهر مجرد مستقلى ذاتا و فعلا عقل است و چنين موجودى كه ذاتا و فعلا مستقل باشد همان عقل به معنى صادر اول و دوم و . . . است .\r\nمعنى ديگر آن همان نفس است كه در مراتب مختلفه به نام‌هايى مانند عقل بالقوة ، بالملكه ، بالفعل و بالمسفاد خوانده مىشود .\r\nو بالجمله فلاسفه در مقام بيان و تفكيك موجودات از يكديگر موجودات را منحصر در ده مقوله كرده‌اند كه نه مقولهء آن عرض و يك مقوله جوهر است و جوهر پنج قسم است ماده و صورت و جسم كه هر سه جوهر مادىاند ذاتا و دو قسم ديگر آن‌كه نفس و عقل باشد ذاتا مجردند . نفس جوهرى است كه ذاتا مجرد بوده و در فعل نياز به ماده دارد و عقل جوهرى است كه ذاتا و فعلا مجرد باشد و مراد از اين چنين جوهر مجردى كه به نام عقل خوانده شده است همان عقل به معنى اول ما خلق اللَّه العقل است كه عالم ماوراء را تشكيل مىدهد و عقل به معنى عقل انسانى كه حاكم بر اعمال و رفتار انسان است همان نفس است . و بالجمله در تعريف جوهر آمده عقل يكى از جواهر است و جوهرى\r\n\r\n\r\n","description":"","footnote":"\r\n( 1 ) بقره / 75 .\r\n( 2 ) همان / 241 - مؤمن / 66 .\r\n( 3 ) عنكبوت / 34 .\r\n( 4 ) همان / 42 .\r\n( 5 ) همان / 62 .\r\n( 6 ) آل عمران / 64 .\r\n( 7 ) وافى ، ص 24 .\r\n","page_name":" 337 ","page_number":337},
  {"content":"\r\n\r\nاست مجرد كه ذاتا و فعلا نيازى به ماده ندارد .\r\nفلاسفه از ازمنهء قديمه ميان مجردات و ماديات فرق گذارده و به اين مسأله كه غير از وجود مادى جسمانى محسوس در جهان وجود امر ديگرى هست كه مبدأ شعور و ادراك و اراده مىباشد و آن ناچار امرى است كه نه ماده است و نه مادى و نه جسم است و نه جسمانى و بر حسب تفاوتى كه در نحوهء ادراك و مدركات هست براى مجردات مراتب و درجات و بالأخره اقسامى قايل شده‌اند كه به نام روح و نفس و عقل خوانده‌اند .\r\nو چنان‌كه بعدا بيان خواهد شد به حكم قاعدهء عليت و تناسب ميان علل و معلول و باز به موجب اين كه فيض از اعلى به اسفل سرايت مىكند قايل به مجردات و عقول و نفوس طوليه و عرضيه شده‌اند .\r\nآنكسا كورس گويد در جهان وجود دو قوت مىباشد كه مدار كون و فساد بر آن‌ها است و آن دو قوت متضاد يكديگر مىباشند و آن دو قوت را « حب و نفور » ناميده‌اند و او علاوه بر آن دو قوت قايل به عقل مجرده بوده است كه ناظم جهان وجود است و حافظ نظام كلى عالم است و آن‌چه از بيانات او دانسته مىشود مراد او از عقل ذات خداست .\r\nابرقلس قايل به دو عالم يكى عالم صفوت و لب و ديگرى عالم كدورت و قشر است . « 1 » انكسيمانس نيز قايل به مجردات « عقل و نفس » بوده و گويد خداى متعال عنصر اول را ابداع كرد و بعد عقل را آفريد . « 2 » ارسطو گويد حق تعالى علت انيات عقليهء دائمه است و هم علت انيات دايره است و گويد اشياى دايرهء حسيه قائم به نفس اشياى عقليه‌اند كه مبدعات حق‌اند . « 3 » او عقل را سه قسمت كرده است عقل هيولانى ، عقل بالملكه و عقل فعال . « 4 » ارسطو گويد براى هر حيوانى عقل مفارقى است و در بعضى از حيوانات آن عقل اظهر و ابين است و در بعضى اخفى است زيرا بعضى اخفى است و بعضى اشد نورا بوده و در درجه اول‌اند و بعضى در درجهء دوم‌اند و بعضى در رتب سوم‌اند بعضى الهىاند و بعضى ناطق‌اند و بعضى غير ناطق از جهت قرب و بعد آن‌ها به عقول شريفه .\r\nاو گويد تمام موجودات در عالم عقول بوده و به وجود عقلى موجودند .\r\nنفس انسانى را دو قوت است يكى قوت عالمه و ديگرى قوت عامله و قوت عاملهء نفس منفك از قوت عالمه نيست و بالعكس .\r\nملا صدرا به نقل از اسكندر افريدوسى كه او هم نظر استاد خود ارسطو را نقل كرده است گويد : « 5 » عقل بر چند مرتبه است : 1 - عقل هيولانى يعنى صرف استعداد و تعبير او شىء ما است يعنى چيزكى يا چيزى مبهم كه ممكن است بعدا به صورت چيزى مشار اليه درآيد يعنى پس از سير به طرف كمال و تقرر صورت در آن ، مشار اليه شود . پس عقل در نخستين مرتبه تشبيه به هيولا شده است و نام آن را هيولا گذارده‌اند .\r\nهمان‌طور كه هيولى فى ذاته ممكن است\r\n\r\n\r\n","description":"","footnote":"\r\n( 1 ) رسائل ، ملا صدرا ، ص 103 .\r\n( 2 ) همان ، صص 71 - 87 .\r\n( 3 ) اسفار ، ج 3 ، ص 368 .\r\n( 4 ) رسائل ، ملا صدرا ، ص 349 .\r\n( 5 ) اسفار ، ج 3 ، سفر 1 ، صص 428 - 432 .\r\n","page_name":" 338 ","page_number":338},
  {"content":"\r\n\r\nصورت‌هاى گوناگون را قبول كند قوت و استعداد اوليه فكرى انسان نيز بدين‌سان مىباشد و در مرحله هيولى فعليت تعقلى ندارد و ممكن است متعقّل شود پس قوت نفس در ابتدا و قبل از رشد عقل هيولانى است كه ممكن است يكى از موجودات بالفعل شود و متصور به امور و اشياى موجوده شود و حتى متصوّر به تمام اشياى موجوده شود پس در حالت هيولانى حتى بر يك موجود از موجودات هم صدق نمىكند و يكى از جمله موجودات بالفعل به حساب نمىآيد و لكن در همان حال بالقوه كل موجودات است .\r\nمرحله يا نوع ديگر مرحلهء تعقل است كه تعقل مىكند و بلكه تعقل دارد و به واسطهء آن ملكه تعقل مىتواند صور معقولات را دريابد مانند كسانى را كه در اثر تعليمات خاصى ملكه صناعات خاصى دارند و قادراند كه چيزهايى به وجود آورند حال كارهايى انجام داده باشند يا نه كه اين مرحله و يا اين نوع را عقل بالملكه گويند .\r\nنوع عقل فعال است كه به واسطه آن عقل هيولانى راه كمال را طى كرده عقل بالملكه شود .\r\n\r\nعقل بالقوه -\r\nمرحلهء نخست عقل نظرى را گويند كه گاه هيولايى هم گويند .\r\n\r\nعقل عملى -\r\nمعمولا عقل عملى اطلاق به بخشى از حكمت عملى مىشود . ملا صدرا گويد عقل عملى هم بر حسب استكمال چهار مرحله دارد اول تهذيب ظاهر است . ( كه در حكمت عملى تهذيب اخلاق گفته‌اند ) مقدمات تهذيب ظاهر عمل كردن به آداب شريعت است دوم تهذيب باطن است و پاك كردن قلب است از اخلاق و ملكات بد و خواطر شيطانى و سوم روشن كردن قلب به صور علمى و معارف حقّه ايمانيه و چهارم فناى نفس است از ذات خود و بريدن نظر از غير خداوند و منحصر كردن توجه به خداوند كه نهايت سير الى اللَّه است و بعد از اين منازل باز هم مراحل و منازل بسيار است . « 1 »\r\n\r\nفى مراتب العقل العملى للانسان .\r\nو هى ايضا منحصرة بحسب الاستكمال فى اربع : الاولى تهذيب الظاهر باستعمال الشريعة الالهية و الاداب النبوية ، و الثانية تهذيب الباطن و تطهير القلب عن الاخلاق و الملكات الردية الظلمانية و الخواطر الشيطانية ، و الثالثة تنويره بالصور العلمية و المعارف الحقة الايمانية ، و الرابعة فناء النفس عن ذاتها و قصر النظر و الالتفات عن غير اللَّه الى ملاحظة الرب تعالى و كبريائه ، و هى نهاية السير الى اللَّه على صراط النفس الآدمية ، و بعد هذه المراتب منازل و مراحل كثيرة ، ليست اقل مما سلكها الانسان فيما قبل ، و لكن يجب ايثار الاختصار فيما لا يدرك الا بالمشاهدة و الحضور ، لقصور المشافهة و التعبير عن بيان ما لا يفهم الا بالنور ، فان للكاملين بعد المسافرة الى اللَّه و وصولهم ، اسفار اخرى بعضها فى الحق و بعضها من الحق ، لكن بالحق و حوله و قوته ، كما كان قبل تلك بقوة القوى و انوار المشاعر ، و ان كانت هى ايضا بهداية الحق وجوده و لطفه لمن يشاء ، لكن الفرق بين الحالين مما لا يخفى و لا يحصى ، و لا حول و لا قوة الا باللّه العلى العظيم .\r\n\r\nعقل فعال -\r\nعقل فعال كدام است ؟ در بحث از نظام خلقت و ترتيب آن گفته شد كه عقل دهم را در سلسلهء طوليه عقول ، عقل فعّال گويند البته همهء عقول فعالند ، نهايت عقل دهم را\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 368 .\r\n","page_name":" 339 ","page_number":339},
  {"content":"\r\n\r\nاز آن روى فعّال گويند كه حاكم بر موجودات جسمانى است و تأثير اجرام فلكى و كواكب و جسم و جسمانيت به او واگذار شده است كه در آن‌ها تدبير كند . عقل فعال قهرا دو وجهه دارند يكى بر وحانيات و مجردات و يكى به اجرام و جسمانيات ، از مجردات نيرو و فيض گيرد و به اجرام و اجسام فيض‌پاشى كند و چون عقل فعّال مجرد است و در مجردات حجابى نيست تمام حقايق موجودات و صور علميه را از مبادى عاليه دريافت مىكند . و مىگويند نهايت كمال نفوس انسانى و طى مراحل قوت‌ها و فعليّت‌ها اين است كه به عقل فعال اتصال يابند و آن گونه نفوس كه تا آن حد كمال يابند كه وصل به عقل فعال شوند و در واقع مجردّ شوند و جزء عقل فعال شوند هر آن كه اراده كنند علوم را از مبادى عاليه دريافت مىكنند يعنى دريافت شهودى دارند چنان‌كه نفوس انبيا و اوليا و علم لدنى به اين معنى است . « 1 » و بالجمله عقل فعال نسبت به جهان جسمانى واسطهء در فيض است و در لسان شريعت همان ملائكه مقربين را عقول فعاله گويند كه ملك مقرّب و حاكم برجهان جسمانى است . افلاطون عقول فعّاله را مثل نوريه ناميده است و شايد هم اين تعبير يعنى مثل نوريه با قيد نوريه مربوط به فلاسفهء اسلام و به ويژه فلاسفهء اشراقى باشد كما اين كه تعبير به ملائكه مربوط به قرآن مجيد است كه فلاسفه از آن اقتباس كرده‌اند و منطبق با عقول مجردهء خود كرده‌اند .\r\nتعبيرات ديگرى كه از فلسفهء نوافلاطونى گرفته شده است و در حكمت اشراق آمده است و قهرا ملا صدرا متأثر از آن شده است ربّ القدسى ، روح القدس ، روان‌بخش مىباشند و تعبيرات ديگرى كه از قرآن گرفته شده است « شديد القوى » و « جبرئيل » است . به هر حال ملا صدرا گويد موقعى كه استعداد نفس به فعليّت آمد و كامل گرديد و تأكّد يافت نور عقل فعّال بر آن اشراق مىكند و نفس را به مرحلهء بالفعل مىرساند و مدركات و متخيلات آن را معقول بالفعل مىكند . ملا صدرا در اين جا بخشى از رسالهء سفير سيمرغ شهاب‌الدين سهروردى را به عنوان شاهد مثال نظر خود بدون ذكر نام نقل مىكند و تعبيرات ديگر سهروردى را از عقل فعال مانند « عنقا » و يا سيمرغ و « بيضا » و طاير قدسى كه محل آن كوه قاف است و صفير آن خفته‌گان را از خواب غفلت بيدار مىكند مىآورد . « 2 » و بالأخره نفس انسان همواره از صورتى به صورتى ارتقا مىيابد و از كمالى به كمال ديگر ، در نخستين نشأت از جسميّت مطلقه به صورت اسطقسيه و از صورت اسطقسيه به صورت معدنيه و از صورت معدنيه به نباتيه و از نباتيه به صورت حيوانى سير مىكند تا آن‌گاه كه تمام قواى حيوانى را استيفا كند و همچنان ارتقا يابد تا به مرتبه‌اى رسد كه برّى از ماده شود كه بالاتر از آن مفارقات‌اند ، موقعى كه به مفارقات ارتقا يافت عقل مستفادش گويند كه قريب الشبه به عقل فعال است و فرق بين عقل مستفاد و فعال اين است كه عقل فعال از ابتدا مجرد بوده است و عقل مستفاد از ماده شروع كرده تا مجرد شده است پس نيرويى كه عقل انسان را از بالقوه بودن به مرحلهء مستفاد مىرساند همان عقل فعال\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 461 .\r\n( 2 ) همان ، ج 2 ، از سفر 4 ، صص 145 به بعد .\r\n","page_name":" 340 ","page_number":340},
  {"content":"\r\n\r\nاست كه رشد و تربيت جهان ما به او سپرده شده است .\r\n\r\nعقل نظرى -\r\nمنظور از عقل نظر همان نفس است كه او را مراتبى است از مرتبهء هيولانى شروع مىشود تا به مرحلهء كمال تجرد برسد .\r\nملا صدرا در شواهد الربوبيه در مورد عقل نظرى و مراحل آن گويد :\r\nاشراق نهم : در بيان اولين مراتب عقل نظرى به نام عقل هيولانى .\r\nو آن مرتبه‌اى است كه براى هر نفسى از نفوس انسان بر حسب اصل ذات و فطرت ، هنگام تهى بودن وى از كليهء صور به نام استعداد پذيرفتن جميع معقولات موجود است و بدين جهت به نام عقل هيولانى ناميده مىشود .\r\nزيرا براى نفس در اين مرتبه ، وجودى است عقلى ولى عقل بالقوه نه بالفعل . همان‌طور كه براى هيولى ( در اصل ذات و فطرت ، قبل از پذيرفتن هر صورتى از صور حسيه ) وجودى است حسى ولى حسى بالقوه نه بالفعل . پس جوهريت نفس در آغاز تكون و حدوث ، جوهريتى است ضعيف ، نظير جوهريت هيولى و شبيه به عرضيت بلكه ضعيف‌تر از عرضيت .\r\nزيرا نفس در اين حالت و مرتبه ، قوهء محض ( و عارى از هر گونه فعليتى ) است در حالتى كه عرض در مرتبهء ذات خويش امرى است بالفعل .\r\n\r\nحكمت عرشيه\r\nشايد بگوييد كه نفس از آغاز امر ، عالم است به ذات خويش و به قواى موجود در ذات خويش به علم فطرى نه اكتسابى ، پس چگونه مىتوان گفت كه نفس در آغاز امر جوهرى است بالقوه ( و علم او به هر چيزى علمى است بالقوه در حالى كه علم او به ذات خويش و قواى موجود در ذات خويش علم بالفعل است ) . لكن ما در پاسخ اين سؤال مىگوييم ( هر چند انسان ، خود نوعى از حيوان است لكن ) فطرت انسان از جهتى غير از فطرت حيوان است و لذا آخرين درجات و مراتب فطرت حيوان نخستين درجات و مراتب و فطرت انسان است . زيرا فطرتها و نشآت و درجات و مراتب آن‌ها مختلفند و كلام ما فعلا در آغاز و ابتداى نشو و نماى انسان است از آن جهت كه انسان است ، يعنى از آن جهت كه جوهرى است ناطق ( و لايق تعقل و ادراك كليات ) .\r\nپس براى او در اين حال ، قوه و امكان وجودى است مخصوص به او و كمالى شايسته و مناسب آن وجود و نيز براى علم او قوه و كمالى است مناسب با آن . پس علم او به ذات خويش عين وجود ذات او است و علم او به اشياء عين وجود اشياء براى ذات او است . زيرا وجود او ( از آن جهت كه انسان است ) وجود عقلى است و آن‌چه حاصل براى امر عقلى و شايستهء او است ، به جز امر عقلى نخواهد بود .\r\nپس زمانى كه وجود او وجودى است بالقوه ، معقولات او نيز معقولات بالقوه‌اند . پس علم او به ذات خويش و علم او به ماسواى ذات خويش ، در آغاز امر و ابتداى تكون و حدوث عبارت است از قوهء علم به ذات و قوهء علم به ماسواى ذات ( نه علم بالفعل ) و هر اندازه كه قوهء عاقله در جهت فعليت رو به شدت نهاد معقولات او نيز . . . « 1 » و بالجمله اين مرحله يعنى مرحلهء هيولانى\r\n\r\n\r\n","description":"","footnote":"\r\n( 1 ) ترجمهء شواهد ، ص 302 .\r\n","page_name":" 341 ","page_number":341},
  {"content":"\r\n\r\nرا طى كرده به سوى كمال سير مىكند به مرتبهء عقل بالفعل مىرسد و موقعى كه به مرتبهء بالفعل رسيد عين اشياى معقوله مىشود و شكى نيست كه وجود اشياى معقول افضل و اشرف خيرات است بعد از مقام ذات اول حق تعالى . « 1 » العقل الهيولانى الى العقل بالفعل ، فكذلك هو عقل من جهة ان الصور الهيولانية التى هى معقولات بالقوة انما يصير معقولة بالفعل ، لان هذا العقل يجردها و يخرجها من الهيولى التى كانت وجودها بسببها بالقوة ، فيجعلها هو معقولة ، فحينئذ اذا عقلت كل واحدة منها فانها يصير بالفعل معقولا و عقلا ، و لم يكن من قبل هكذا ، لان العقل بالفعل ليس هو شيئا غير الصور المعقولة ، فكذلك كل واحدة من هذه التى ليست معقولة على الاطلاق ، اذا عقلت صارت عقلا ، لانه كما ان العلم الذى هو بالفعل انما هو للمعلوم الذى هو بالفعل ، و المعلوم اذا صار بالفعل كان علما و معلوما ، و كما ان وجود المحسوس بما هو محسوس نفس وجوده للجوهر الحاس ، فكذلك وجود المعقول بما هو معقول و موجوديته نفس وجوده للقوة العاقلة ، فالقوة الهيولانية عند ما صارت عقلا بالفعل تصير عين الاشياء المعقولة ، و لا شبهة فى ان الاشياء المعقولة وجودها افضل الوجود و اشرف الخيرات بعد الاول ، فاى سعادة للنفس اجل و اقوى من امر يصير بقوتها الهيولانية منتقلة من حد المحسوس الى حد المعقول و عالم القدس ، صابرة فى الصقع الالهى ، منخرطة فى سلك الجواهر المفارقة ، و الصور المجردة التى هى مطارح الاشعة الالهية ، و مواضع الانوار و اللذات الواجبية ، و قوابل الابتهاجات الغير المتناهية .\r\n\r\nعقول زواهر -\r\nمراد عقول طوليه‌اند .\r\n\r\nعقول فعاله -\r\nصدرا تمام عقول را فعال مىداند و تمام عقول را اشعهء انوار الهى دانسته و گويد تمام آن‌ها از شروق نور وجود و لمعان ظهور اويند و جمهور فلاسفه آن‌ها را عقول فعاله ناميده و مشائيان كه اصحاب معلم اول باشند صور علميهء قائمهء به ذات بارى تعالى مىدانند و افلاطون و اصحابش مثل نوريه ناميده‌اند و جمهور متكلمان صفات الهيه و معتزله احوال و صوفيه گاه اسما و گاه اعيان ثابته خوانده‌اند .\r\nصدرا به بيان ديگرى در اين مورد گويد ذات حق فاعل و غايت هر چيزى است زيرا خير محض است و آن‌چه خير محض است مطلوب همه است و اين امرى است كه مركوز در جبلت تمام موجودات است اعم از مجردات و ماديات جزويات و كليات و غيره و هر سافلى را عشق و شوق براى نيل به عالى است و امكان وصول به عالى است و اين امكان يا ذاتى است چنان كه در مبدعات است و يا استعدادى است چنان كه در مكونات است و بعد گويد براى هر يك از موجودات طبيعت ديگرى است عقلى در عالم عقلى كه صور مفارقهء الهىاند و آن‌ها را افلاطون مثل ناميده‌اند و آن‌ها غير از صور شبحيه‌اند كه مثالات مىباشند و آن صور عقليه مستهلك در ذات حق‌اند و عقول فعاله‌اند . « 2 » ارسطو قايل به سرمديت عقول بوده است و لكن صدرا كلام او را توجيه كرده و گويد چون عقول مفارقه دائمىاند و لو آن كه ذاتا ممكن‌اند ارسطو آن‌ها را سرمدى و عقول فعاله را صور\r\n\r\n\r\n","description":"","footnote":"\r\n( 1 ) مفاتيح الغيب ، ص 117 .\r\n( 2 ) رسائل ، ملا صدرا ، ص 234 و مشاعر ، ص 85 .\r\n","page_name":" 342 ","page_number":342},
  {"content":"\r\n\r\nمكرمه و ملائكه مهيمه و انوار قاهره هم ناميده است . « 1 »\r\n\r\nعقول متكافئه -\r\nبيان شد كه در عرض عقول طوليهء مترتبه ، عقولى ديگر پديد آمده‌اند كه آن‌ها را عقول عرضيهء متكافئه مىنامند از آن جهت كه ترتب على و معلولى ميان آن‌ها برقرار نيست و گمان كرده‌اند كه مراد افلاطون از ارباب انواع همان عقول متكافئه عرضيه است . انوار عرضيه و انوار متكافئه . « 2 »\r\n\r\nعلت -\r\nعلت را دو مفهوم است يكى آن كه از وجودش وجود شىء ديگر و از عدمش عدم شىء ديگر لازم آيد و ديگر آن‌چه وجود شىء بر آن متوقف است و به عدم آن ممتنع مىشود و لكن به وجود علت ، معلول واجب نمىشود .\r\nعلت به معنى دوم منقسم به دو قسم مىگردد يكى علت تامه و آن علتى است كه غير از آن براى معلول علتى نباشد و ديگر علت غير تامه و علت غير تامه هم منقسم مىشود به صورت و مادة و غايت و فاعل كه علل اربعه‌اند .\r\nتقسيم ديگر علت يا معده است و يا مؤثره علت معده ممكن است مقدم بر معلول باشد زيرا علت غير مؤثره است و لكن علت مؤثره واجب است كه مقارن با معلول باشد .\r\nمرجع و بازگشت علت معده به امر متجدد الوجود و متشابكة الحقيقة است از انقضا و حصول به نحوى كه حصول هر مرتبتى بعد از زوال سابق آن است .\r\nعلت مؤثر ذاتا اقوى از معلول است . « 3 » يكى از مباحث اصلى فلسفه بحث در علت و معلول و به عبارت ديگر علت‌ها و معلولات است . فلاسفه در تعريف علت تامه گفته‌اند چيزى كه از وجودش وجود معلول و از عدمش عدم معلول لازم آيد يعنى عدما و وجودا با يكديگر رابطهء مستقيم دارند زيرا هر گاه علت تأثير چيزى موجود باشد بلافاصله معلول موجود مىشود بدون تأخر و در واقع فاصلهء بين علت و معلول نيست به فاصلهء وجودى و زمانى تنها معلول تأخر رتبى از علت دارد و نه تأخّر زمانى و بدين ترتيب تقدم علت بر معلول تقدم به شرف و به رتبه است و نه نوعى ديگر از تقدم ملا صدرا اين تعريف را براى علت پذيرفته و گويد وجود معلول بر وجود علت متوقف است و لكن از وجود علت الزاما وجود معلول لازم نمىآيد نظر ملا صدرا در باب علت مختار است يعنى ذات حق كه با وجود اين كه علت تامه موجودات است لازم نيست كه خود به خود جهان وجود همراه ذات او موجود شده باشد چون فاعل مختار است .\r\nعلت يا تامّ است و يا ناقص ، علت تام علتى است كه مستقل در اثر باشد و تمام شرايط عليّت در آن موجود باشد و آيا رفع موانع در جهت معلول شرط تماميّت علت است يا نه بحث است .\r\nعلت ناقصه عبارت از علتى است كه جزو علت باشد و نه تمام علت و ازين‌رو از وجود آن به تنهايى وجود معلول لازم نيست مانند علل معده فرضا اگر انسانى بخواهد به مقصدى برود و برسد بايد گام بردارد تا به آن مقصد مورد نظر برسد اين گام‌ها علل معده‌اند كه بايد همه موجود\r\n\r\n\r\n","description":"","footnote":"\r\n( 1 ) اسفار ، ج 9 ، ص 113 و ج 1 ، ص 283 و رسائل ، ملا صدرا ، ص 93 .\r\n( 2 ) رسائل ، ص 64 .\r\n( 3 ) اسفار ، ج 2 ، سفر 1 ، صص 126 - 127 .\r\n","page_name":" 343 ","page_number":343},
  {"content":"\r\n\r\nو معدوم شوند تا گام آخر كه علت وصول به مقصد است تحقق يابد پس هيچ يك از گام‌ها علت نمىباشند و از اجزاى علت‌اند فلاسفه گفته‌اند در تحقق هر موجودى مادى چهار علت بايد تحقق يابد ، علت مادى ، صورى ، فاعلى ، غائى مثلا علت مادى خانه مواد ساختمانى است و علت فاعلى آن بنّا و كارگر و علت صورى آن آن شكل مهندسى آن مىباشد و علت غائى انگيزه‌اى است كه شخص را وادار به ساخت آن كرده است . « 1 » پس هر موجودى در عالم وجود مستند به چهار علت است فاعل آن ، مادهء آن ، غايت آن و شكل و صورت آن اعم از صورت جسميّه و يا نوعيه .\r\n\r\nتقسيمات علل و احكام آن\r\nعلل يا بسيطاند و يا مركب . علت‌ها يا بالذات علت‌اند و يا بالعرض ، علت‌ها يا علل اوليه و قريبه‌اند و يا علل بعيده ، علت‌ها يا عام‌اند و يا خاص ، علت‌ها يا كلىاند يا جزيى ، علت‌ها بالقوه‌اند و بالفعل و علل اربعه موجودات ، هر يك داراى اين چند حالت مىباشند . در علل مركبه وضع بدين منوال است كه مجموع اجزاى مركب بر روى هم وجود وحدانى پيدا كرده و يك علت تامّه مىشوند يعنى تمام اجزا ، يك حالت وحدانى به وجود مىآورند كه آن علت تامه است .\r\nاز جمله احكام علت اين است كه يك علت واحد بسيط نمىتواند علت صدور دو معلول باشد از همان جهت و دو معلول هم نتوانند از يك جهت واحد منسوب به يك علت باشند و يك معلول واحد شخص هم نتواند از لحاظ وحدت شخصى مستند به دو علت باشد . ملا صدرا مسأله علل و معلول را از اهم مباحث امور عامه مىداند ازين‌رو بحث را گسترده‌تر كرده و انواع و اقسام علل مركبه و بسيطه و غيره را شرح داده است و طبق معمول مسأله وجود و مراتب آن را مطرح كرده است وى در باب فاعليت نفس براى صدور اشياء و عليت آن بحث دقيقى كرده است كه حاصل سخن او اين است كه نفس آدمى در اثر نيروى الهى كه دارد مىتواند منشأ حدوث اشيايى شود در بدن و در خارج بدن و گويد نيروى محركه‌اى در انسان هست كه منشأ افاعيل متضّاده است كه مىتواند منشأ ضدين باشد و بنابراين نفس آدمى مىتواند علت ايجاد متضادات باشد .\r\nملا صدرا اين بحث را عنوان كرده است كه معلولات آيا از علل خود ضعيف‌تراند و گويد بداهت حكم مىكند كه بگوييم علت‌هاى قوىتر از معلولات خودند و ابن‌سينا در اين باب تفصيل قايل شده است و گفته است كه معلولى كه به ذات و طبيعت خود محتاج به علت است ضعيف‌تر از علت است و معلولاتى كه در هويت و به شخص خود محتاج به علت‌اند مانند اين‌كه نارى علت براى نارى ديگر باشد در اين شق علت لازم نيست كه قوىتر از معلول باشد . « 2 » ملا صدرا در شواهد الربوبيه بحث علل و معلول را دقيق‌تر بررسى كرده و گويد :\r\nاشراق چهارم : در علت و معلول وجود منقسم مىگردد به علت و معلول علت موجودى است كه از وجود او ، وجود چيزى ديگرى حاصل مىشود و با انعدام او\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 126 .\r\n( 2 ) همان ، ص 168 .\r\n","page_name":" 344 ","page_number":344},
  {"content":"\r\n\r\nمنعدم مىگردد . پس علت چيزى است كه به سبب وجود او وجود ديگرى واجب و با عدم او و يا عدم جزيى از اجزا و يا شرطى از شروط او ممتنع مىگردد . ( و اين تعريف ، تعريف علت تامه است كه وجود او مستلزم وجود معلول و عدم او مستلزم عدم معلول و تخلف معلول از چنين علتى محال است . و علت تامه يا بسيط و يا مركب است و علت تامهء مركب ، هنگامى علت تامه است كه كليهء اجزا و شرايط در وى موجود باشند . ولى براى علت ، تعريف ديگرى است كه شامل علت ناقصه هم مىشود كه ذيلا بيان خواهيم كرد ، ضمنا بايد دانست كه همان‌طور كه وجود علت تامه ، علت وجود معلول است ، همين‌طور عدم علت تامه و يا عدم جزيى از اجزاى آن ، علت عدم معلول است ) و بايد دانست كه در انعدام معلول به سبب انعدام هر جزيى از اجزاى علت ، توارد علل مستقله ، بر معلول واحد شخصى لازم نمىآيد ( چنان كه بعضى چنين تصور كرده‌اند كه انعدام هر جزيى از اجزاى علت تامه ، علت مستقلى است براى انعدام معلول كه در اين فرض ، عدم معلول است كه امرى است واحد ) و براى دفع اين اشكال و تصور باطل ، نيازى به تحملات و تكلفاتى كه بعضى گفته‌اند نيست زيرا علت ، در اين حالت مفروض ، امر واحدى است و آن عبارت است از عدم علت تامه از آن جهت كه علت تامه است ( و عدم علت تامه - بما هى علة تامه - در ضمن عدم هر جزيى از اجزا ، صدق مىكند همان‌طور كه با عدم كليهء اجزا نيز صدق مىكند و بنابر اين ، عدم هر جزيى از اجزا ، خود علت مستقل براى عدم معلول نيستند بلكه اصولا علت نيستند ، زيرا علت عدم معلول ، عدم علت تامه است نه عدم هر يك از اجزا و عدم علت تامه امرى است واحد ) . « 1 » و گاهى ( در تعريف علت عبارت ديگرى به كار برده و ) گفته مىشود علت ، چيزى است كه مدخليت در وجود معلول داشته باشد و وجود معلول بدون وجود آن ممتنع باشد ، هر چند وجود معلول با وجود آن علت ، واجب و لازم نباشد ( و اين تعريف هم شامل علت تامه و هم شامل علت ناقصه است . زيرا اگر وجود معلول با وجود آن علت نيز واجب گردد ، همان‌طور كه معلول با عدم آن علت ممتنع مىگردد ، اين علت ، علت تامه است و اگر وجودش مدخليت در وجود معلول دارد ولى نه مدخليت تام ، اين علت ، علت ناقصه است ) و علت بدين معنى شامل چهار چيز است : فاعل و غايت كه هر دو ، علت وجود معلولند و ماده و صورت كه هر دو ، علت قوام و تقرر ماهيت‌اند . پس فاعل ، چيزى است كه به سبب او معلول ، موجود مىگردد مانند نجار براى سرير ، و غايت چيزى است كه وجود معلول براى او و به خاطر او است . مانند احتياج به نشستن بر روى سرير . و غايت در حقيقت ، از حيث ذات و ماهيت وى ( كه قبل از شروع در فعل و عمل ، در ذهن فاعل خطور مىكند ) علت فاعليهء فاعليت فاعل و مقدم است ولى در وجود و تحقق در خارج ، در خاتمهء فعل و عمل ، معلول فاعل و متأخر است .\r\nپس اين علت از جهتى غايت و از جهتى ديگر علت غائيه ناميده مىشود و همان‌طور كه علت غائيه ، همان معنا و مفهومى است كه ( در آغاز امر و قبل از شروع در عمل صورتى از آن )\r\n\r\n\r\n","description":"","footnote":"\r\n( 1 ) ترجمه شواهد ، ص 113 .\r\n","page_name":" 345 ","page_number":345},
  {"content":"\r\n\r\nدر ذات فاعل متمثل بود نه در خارج ، همچنين غايت و نتيجهء حاصل از عمل كه در خارج به وقوع مىپيوندد بالمآل عايد شخص فاعل مىگردد و بازگشت به او مىكند ( خواه وجود آن غايت و نتيجه ، نيز براى خود فاعل باشد مانند باغبانى كه درختى را در زمين غرس مىكند كه نتيجه و ثمرهء آن را به دست بياورد و يا بنايى كه خانه‌اى را بنا مىكند تا كه خود در آن سكونت كند ، و يا اين‌كه وجود آن غايت و نتيجه ، براى ديگرى باشد مانند بنايى كه خانه‌اى بنا مىكند براى سكونت ديگرى ) پس نجارى كه سازندهء سرير است براى نشستن بر روى آن و يا بنايى كه سازندهء خانه‌اى است براى سكونت ديگران و يا كسى كه گامى براى انجام حاجت مؤمنى و يا براى رضاى خاطر او بر مىدارد ، همگى ، اين اعمال و افعال را براى تحصيل غرضى انجام مىدهند كه در حقيقت و بالمآل عايد خود آن‌ها مىگردد ( مانند تحصيل رضاى خدا و يا رضا و خوشنودى نفس و يا كسب آبرو و وجاهت و محبوبيت در نظر عامه و يا طلب شهرت و جاه و نام و نشان در ميان مردم ) .\r\nعلت ماديه عبارت از ماده‌اى است كه شىء از آن ( با تدابير طبيعى و يا صناعى ) به وجود مىآيد مانند قطعات چوب براى سرير ( و نطفه براى تكوين انسان و حيوان ) . و علت مادى همان است كه شىء با وجود آن به تنهايى ، امرى است بالقوه و صورت ( يعنى علت صورى ) همان چيزى است كه شىء به وسيلهء آن وجود مىيابد و با وجود آن از قوه به فعليت مىرسد مانند صورت سرير ( و يا مانند صورت كامل انسان و حيوان كه چندى پس از انعقاد نطفه در شكم مادر تنظيم مىگردد . ) و بايد دانست كه ماده در مقام مقايسهء آن با موجودى كه از ماده و صورت تركيب يافته ( و ماده جزيى از او است ) علت ماديه است ( و بدين نام و نشان ناميده مىشود ) و در مقام مقايسه آن با چيزى كه ماده جزء آن نيست ( يعنى صورت ) ، عنصر و يا موضوع است ( و بدين نام و نشان ناميده مىشود ) و هم‌چنين صورت ، علت صوريه است براى موجود مركب از صورت و ماده و صورت است براى ماده . ( و صورت ، هم مقوم ماده و هم مقوم مركب از ماده و صورت است ) ولى بايد دانست كه تقويم صورت براى ماده بر منوال و بر اساس تقويم صورت براى مركب نيست . زيرا وجود صورت در قسم اول ، مفيد وجود معلول يعنى ماده است ولى نه بالاستقلال ، بلكه به معاونت شريكى ( به نام عقل مفارق ) كه نخست صورت را ايجاد مىكند و سپس به وسيلهء صورت ، ماده را تقويم مىكند . پس صورت ، واسطه در تقويم ماده و شريك العله است ( نه علت مستقل در عليت ) ولى وجود صورت در قسم دوم ( يعنى در تقويم مركب ) ، مفيد وجود مركب نيست ، بلكه مفيد وجود مركب ، شىء ديگرى است ( به نام عقل مفارق ) ولى براى صورت دخالتى است در تقويم مركب ( دخالت جزء در وجود كل و دخالت واسطه در ايجاد ) .\r\nپس ( با اين تقرير و بيان معلوم شد كه ) صورت ، مبدأ فاعلى است براى چيزى ( يعنى ماده ) و مبدأ صورى است براى چيز ديگرى ( يعنى مجموع مركب از صورت و ماده ) . پس تعداد علل ناقصه بيش از اين چهار قسم مذكور نيست .\r\nحكما گفته‌اند كه فاعل گاهى بالقوه است مانند فاعلى كه هنوز شروع در عمل نكرده است و گاهى بالفعل است مانند فاعل بعد از شروع در\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nعمل و گاهى فاعل ، كلى است مانند فاعل مطلق ( كه مفهوم عام ذهنى است ) و گاهى فاعل خاص و جزيى است ، مانند فاعلى كه محسوس است . و نيز گاهى فاعل ، فاعل عام است ( يعنى فردى مبهم و نامعلوم ) چنان‌كه گفته مىشود صانع و سازنده‌اى علت وجود سرير است . و گاهى فاعل خاص چنان‌كه گفته مىشود اين نجار معين ، سازنده اين سرير است ؛ و نيز فاعل گاهى قريب است مانند صورت براى هيولى و عفونت بدن براى عروض تب . و گاهى فاعل بعيد است مانند عقل فعال ( براى كاينات و مواليد كه علل و اسباب ديگرى در طبيعت دارند ) و يا مانند احتقان ( امعا ) و امتلاى ( معده كه فاعل بعيد براى پاره‌اى از امراض داخلى و عفونت‌ها است ) .\r\n\r\nحكمت مشرقيه\r\nوجود هر معلولى از لوازم وجود علت او است ولى از آن جهت كه علت است ( زيرا ممكن است در علت ، جهت ديگرى باشد كه از آن جهت ، علت نيست مانند معجون مركب از داروهاى مختلفى كه براى دفع مرض ساخته شده و عليت آن براى رفع مرض نه از جهت جسميت او است ، بلكه از جهت تركيب وى از اجزاء و داروهاى مختلفى است كه مؤثر در دفع مرض‌اند ) . و بايد دانست كه هر موجودى ، فعل و اثر او مشابه با طبيعت او است . پس آن موجودى كه داراى طبيعت بسيطى است فعل و اثر او هم مانند طبيعت او بسيط است . پس فعل صادر از خدا ( كه بسيط الحقيقه بلكه ابسط موجودات است ) عبارت است از افاضهء وجود ( و به عبارت ديگرى ايجاد كه امرى است بسيط ) و فعل متجدد ( يعنى فعلى كه در ازمنه و اوقات مخصوص و تحت شرايط خاصى از جاعل صادر مىگردد ) صادر نمىگردد مگر از فاعل متجددى ( كه وجود او نيز مانند فعل او محدود به زمان و اوضاع و شرايط خاصى است ) و فاعل ثابت الذات ( مانند واجب الوجود و عقل مفارق ) صادر نمىگردد از او مگر فعل ثابت و غير متجدد .\r\nو لا شك أن قوام كل معلول بامر مقوم له محصل اياه بذاته بلا توقف على غيره ، و الا ، لكان هو مع ذلك الغير مقتضيا للمعلول ، و الكلام فيما يتوقف عليه وجود المعلول بالاستقلال ، فلا بدفى كل علة مستقلة لمعلول أن يكون المعلول من لوازمها ، فكل معلول من لوازم ذات علته المقتضية اياه فكلما حصلت تلك العلة بخصوصها - سواء كان حصولها فى ذهن او خارج - حصل ذلك المعلول بخصوصه لما ظهر أنه من لوازم ذاتها و ليس كذلك حال العكس فان المعلول لا يقتضى العلة بخصوصها ، و الا ، لكانت العلة معلولة لمعلولها ، بل انما يقتضى بامكانه و افتقاره علة ما ، فاينما تحققت علة ما بخصوصها تحقق المعلول بخصوصه ، و اينما تحقق المعلول تحققت علة ما لا بخصوصها ، فحصول العلة برهان قاطع على وجود المعلول بخصوصه و حصول المعلول برهان قاطع على وجود علة ما .\r\nو هو دليل ظنى على وجود العلة . « 1 »\r\n\r\nعلت احتياج ممكن به علت -\r\nيكى از مباحث مورد بحث و جدال فلاسفه اين است كه ممكنات كه ذاتا متساوى الطرفين مىباشند و وجود و عدم براى آن‌ها مساوى است چگونه از حاق امكانيت بيرون آمده ، تقرر خارجى مىيابند و طرف وجود چرا بر طرف عدم اولويت يافته\r\n\r\n\r\n","description":"","footnote":"\r\n( 1 ) اسفار ، ج 6 ، ص 177 .\r\n","page_name":" 347 ","page_number":347},
  {"content":"\r\n\r\nاست . اين بيان عينا در طرف عدم هم جريان دارد و اصولا اولويت وجود بر عدم چه بوده است و آيا اولويت ذاتى در وجود آن‌ها كافى است و سرانجام اين مسأله مطرح است كه علت حاجب ممكن به علت چيست . پاره‌اى گفته‌اند علت نياز ، حدوث است و پاره‌اى حدوث را يكى از علت‌ها دانسته‌اند يعين جزء العله و پاره‌اى كه نظر خود ملا صدرا هم هست ، صرف امكان را علت نياز ممكن به علت دانسته‌اند وى گويد حدوث ، كيفيت نسبت وجود است كه متأخر از وجود است و وجود متأخر از ايجاد است و ايجاد متأخر از حاجت است كه حاجت متأخر از امكان است و امكان ندارد كه حدوث علت حاجت باشد . ملا صدرا صرف امكان و قصورات وجودات را علت حاجت ممكنات به علت مىداند از ديدگاه او موجودات عالم عبارت از تنزلات و قصورات وجود واحدند .\r\nماهيات ممكنات در موجوديت ظلال و معكوس موجوداتند و جعل متعلق به وجودات است و نه ماهيات پس موجودات نازله كه مراتب وجودند و مشوب به قصوراتند خود به خود نياز به علت دارند و بنابر اين قصورات وجودى آن‌ها ، علت نياز آن‌ها به علت تامّه است و همان‌طور كه وجودات آن‌ها نياز به علت دارد عدم آن‌ها نيز نياز به مرجّح دارند زيرا ممكنات به حكم اين‌كه متساوى الطرفين‌اند در وجود و عدم ، همان‌طور كه در وجود نياز به مرجّح دارند در عدم نيز نياز به مرجّح دارند . « 1 » اولويت ذاتى نمىتواند به تنهايى موجب وجود باشد و اولويت تا به سرحد وجوب نرسد موجب وجود نخواهد شد و « اشيئى ما لم يجب لم يوجد » و بالجمله هر ممكنى محفوف به دو وجوب است وجوب سابق و وجوب لا حق و نيز محفوف به دو عدم است . وجوب سابق « ما لم يجب » بايد مرجح به سرحد وجوب برسد تا وجود يابد و وجوب لاحق وجوب غيرى بعد از وجود است در طرف عدم هم همين طور است .\r\nأما إنه ليس الحدوث سبب الحاجة إلى العلة بالذات فلأنه لو كان كذلك لم يكن ماهية المبدعات معلولة و ليس كذلك لأنها لا مكانها و لا ضرورة طرفيها يحتاج في وجودها إلى مؤثر لا محالة لاستحالة رجحان أحد الطرفين المتساويين من غير مرجح . قالت الحكماء :\r\nالحدوث هو مسبوقية وجود الشيء بالعدم و هي صفة لاحقة لوجود الشيء و وجوده متأخر عن تأثير العلة فيه ، و تأثير العلة فيه متأخر عما لأجله احتاج إلى المؤثر فاذن يمتنع أن يكون الحدوث علة للحاجة أو شرطا أو جزء اللعلة و إلّا لكان متقدما على نفسه به مراتب و ذلك ممتنع . « 2 » أقول : و في قولهم إنّ الحدوث صفة لا حقة للوجود تسامح لما علمت أنّ الحدوث ليس من الصفات اللاحقة للوجود الحادث ، و قد مر أيضا إنّ كل وجود في مرتبة من المراتب كونه في تلك المرتبة من المقومات له لكن هذا لا يقدح في المقصود فالحاصل أن لا شك في احتياج المحدث إلى السبب و ذلك الاحتياج إما لا مكانه أو لحدوثه بوجه لأنا لو قدرنا ارتفاعهما بقي الشيء واجبا قديما ، و هذا الشيء لا يكون محتاجا إلى السبب فإذا ثبت إنّ هذه الحاجة إما للإمكان او للحدوث و قد بطل أحدهما و هو الحدوث بقي الآخر و هو كون الإمكان\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 206 - 215 .\r\n( 2 ) همان ، ص 222 .\r\n","page_name":" 348 ","page_number":348},
  {"content":"\r\n\r\nمحوجا لا غير أقول : الحقّ إنّ منشأ الحاجة إلى السبب لا هذا و لا ذاك بل منشأها كون وجود الشيء تعلقيا منقوما بغيره مرتبطا إليه ، و قولهم انّ إمكان الماهية من المراتب السابقة على وجودها و إن كان صحيحا إلّا أنّ الوجود متقدم على الماهية تقدم الفعل على القوة و الصورة على المادة إذ ما لم يكن وجود لم يتحقق ماهية أسلا ، و الوجود أيضا كما مرعين التشخص و الشيء ما لم يتشخص لم يوجود ، و الإمكان متأخر عن الماهية لكونه صفتها فكيف يكون علة الشيء و هي الإمكان فرضا بعد ذلك الشيء أعني الوجود نفسه ، و الّذي ذكروه من قولهم أمكن فاحتاج فوجد صحيح إذا كان المنظور إليه هو حال ماهية الشيء عند تجردها عن الوجود بضرب من تعمّل العقل ، و نحن لا ننكر أن يكون إمكان الماهية علّة لحاجته إلى المؤثر لما مرّ إنّ إمكانها قبل وجودها . « 1 »\r\n\r\nعلت صورى -\r\nصورت عبارت از چيزى است كه حصول فعليت شىء بدان مىباشد اعم از اين‌كه عنصر را بدون آن قوا مىباشد بر حسب مطلق وجود كه آن را موضوع نامند مانند جسم نسبت باسود و يا اين‌كه آن را قوامى نباشد كه ماده نامند . كه صورت به معنى اول عرض است . « 2 » و به معنى دوم جوهر است و در اصطلاحى صورت است . و البته صورت علت صورى ماده نيست زيرا جزيى از ماده نيست و صورت را معانى چند است . صورت .\r\n\r\nعلت عنصرى -\r\nيعنى علت مادى و آن را به نام‌هاى گوناگون ناميده‌اند . « 3 » 1 - از جهت بالقوه بودن آن هيولى ناميده‌اند .\r\n2 - از جهت فعليت و اين‌كه بالفعل حامل فعليت خاصى است موضوع ناميده‌اند .\r\n3 - از جهت اشتراك آن بين صورت‌هاى متعدد و اين‌كه حامل صور متعدد است ماده و طينت ناميده‌اند .\r\n4 - از اين جهت كه در مقام تحليل منتهى اليه تحليل است اسطفس ناميده‌اند .\r\n5 - از جهت اين‌كه نخستين امرى و جزيى كه تركيب از آن‌جا شروع مىشود او است عنصر ناميده‌اند .\r\n6 - از آن جهت كه يكى از مبادى و اجزاى داخلى جسم مركب است ركن ناميده‌اند .\r\nملا صدرا گويد حركت هيولى در اثر شوقى است كه به كمال و صروت‌ها دارد و اين شوق و عشق است كه هيولى را به حركت در مىآورد .\r\nملا صدرا گويد عنصر هر چيزى عبارت از چيزى است كه او را قوت وجود آن چيز باشد حال به تنهايى يا با شركت به امرى ديگر قسم اول دو حال دارد يكى اين‌كه با تغيير در آن ، عنصر شىء است و يا بدون تغييرى در آن ، قسم دوم مانند لوح نسبت به كتابت و قسم اول نيز چند حال دارد :\r\n1 - تغيير در حال او به زيادت و يا نقصان باشد چنان‌كه كودك عنصر مرد شدن است كه تغيير عنصرى پيدا مىكند هم در كيف و هم در كم 2 - اين‌كه تغيير در جوهر ذاتش حاصل شود حال به زيادت و يا به نقصان مانند چوب نسبت به تخت كه به واسطه تراشيدن نقصان يابد تا\r\n\r\n\r\n","description":"","footnote":"\r\n( 1 ) اسفار ، ج 3 ، ص 253 .\r\n( 2 ) همان ، ج 2 ، سفر 1 ، ص 246 .\r\n( 3 ) همان ، صص 231 - 233 .\r\n","page_name":" 349 ","page_number":349},
  {"content":"\r\n\r\nتخت شود يا منى كه عنصر انسان شدن است كه تغيير ماهوى و جوهرى آن به زيادت است .\r\nصورت‌هاى متعدى مىپذيرد تا انسان شود و انواع و اقسام تغييرات ديگر در عنصر . « 1 » از جمله مسائل مربوط به علت و معلول اين است كه آيا معلول بسيط رواست كه معلول علت مركب باشد . عكس مسأله مطرح شده در توجيه نظام خلقت كه گفته‌اند « الواحد لا يصد عنه الا الواحد » از بسيط نتوان به جز معلول بسيط صادر شود . در اين جا بحث اين است كه از يك علت كه مركب باشد از چند جزء معلول بسيط صادر مىشود يا نه . ملا صدرا مىگويد جايز نيست . البته ترديدى نيست كه اين امر امكان دارد كه يك علت مركب از چند جزء باشد و لكن آيا عليت چنين علتى مجموع اجزا است يا نه .\r\nمسألهء اساسى اين است . ملا صدرا مىگويد .\r\nاصولا عليت چنين امرى عبارت از حاصل از مجموع اجزا است و از تركيب اجزا يك امر بسيطى حاصل مىشود كه آن علت است و نه هر يك از اجزا ، و هر يك از اجزا هيچ‌گونه اثرى ندارند ، مجموعا يك علت بسيط را تشكيل مىدهند . و بالجمله براى مجموع اجزاى تركيب كنندهء آن علت جمعا داراى يك اثر واحداند و آن اثر واحد حاصل از همهء اجزا در واقع علت حقيقى است . و مثلا در موردى كه ده نفر اسنان سنگى را از زمين بلند كنند ، درست است كه هر يك يك آن‌ها جزء اثرند . لكن يك يك آن‌ها نتوانند سنگ را حركت دهند ، 5 و 6 و 7 و 8 و 9 نفر هم بالفرض نتوانند آن سنگ را حركت دهند ، از مجموع نيروهاى ده نفر به صورت جمعى يك نيروى واحدى به وجود مىآيد كه به وسيلهء آن سنگ حركت داده مىشود . البته در طرف عدم هر يك يك آن‌ها مىتوانند علت عدم حركت سنگ باشند ، و درست نيست كه بگوييم چون در طرف « عدم » عدم هر جزء موجب عدم تحقق معلول است ، پس در جهت وجود هم بگوييم وجود هر يك علت تحقق معلول است . البته هر يك از اجزا در حد خود اثر دارد لكن علت حقيقى محصول همهء اثرها است كه به صورت يك اثر بسيط در مىآيد .\r\nاز ديدگاه ملا صدرا مسأله و حلّ آن آسان‌تر است زيرا هم عليت و هم معلوليت حقيقى مربوط به وجود است . وى گويد : علت هر موجود متاصلى كه داراى وحدت حقيقى است بايد واحد باشد به وحدت حقيقى و وحدت علت بايد اقوى از وحدت معلول باشد و هر مركبى كه فرض مىشود كه علت موجود بسيط است قهرا آن مركب داراى يك جزء صورى است ( صورت ) كه در واقع آن . « 2 » صورت علت است ( در واقع در مركب از چند جزء علت واقعى صورت است ) زيرا فعليت شىء به صورت است معنى اين‌كه گفته‌اند مجموع داراى اثر واحداند همين است پس مجموع را دو اعتبار است يكى اعتبار اين‌كه مركب از مجموع چند امر است و ديگر جنبهء وحدانى و آن صورتى است كه آن مجموع به خود گرفته است كه از اين جهت علت براى صدور معلول است . چون تماميت شىء به صورت است و نه به مواد تركيب كننده .\r\nتوجيه ديگر اين‌كه هر يك از اجزاى علت\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 229 .\r\n( 2 ) همان ، صص 199 - 201 .\r\n","page_name":" 350 ","page_number":350},
  {"content":"\r\n\r\nداراى اثر ضعيف است و مجموع آن‌ها داراى اثر كامل است كه به صورت علت تامه وحدانى در مىآيد و به هر حال عليت يك امر وحدانى بسيط است .\r\nملا صدرا در اين مبحث اقوال و فروض مختلف را بررسى كرده است . ملا صدرا گويد همان‌طور كه علت معلول واحد بسيط بايد واحد و بسيط باشد و معلول بسيط از مركب و مركب از بسيط نتواند صادر شود علت بسيط جايز نيست كه علت دو امرى باشد كه بين آن دو امر علاقه و رابطهء مصاحبت و همبستگى باشد . يعنى دو معلول مستقل نباشد لكن دو امرى باشد كه بين آن دو معيت بالطبع باشد . زيرا در علت واجب است كه خصوصيتى باشد كه بر حسب آن خصوصيت معلول معين مخصوص از آن صادر شود و نه معلول خاص ديگر و بنابر اين يك علت بسيط داراى دو خصوصيت كه به اعتبار هر كدام معلولى صادر شود نمىتواند بالا باشد و الا بسيط خواهد بود ، پس همان‌طور كه از علت بسيط دو معلول مستقل صادر نمىشود دو امرى كه مستقل هم نباشد صادر نمىشود . « 1 » از جمله مباحث مربوط به علت و معلول اين است كه آيا معلول واحد جايز است كه مستند به چند و چندين علت باشد ، يعنى يك معلول ، معلول چند علت باشد .\r\nملا صدرا گويد : معلول واحد ، اگر يك معلول شخصى باشد ، يعنى معلول خاصى در اين صورت به هيچ وجه نمىتواند معلول دو علت مستقل باشد حال دو علت مستقل به طور متبادل فرض شود كه علت آن معلول واحدند و يا به صورت مجتمع و يك جا زيرا گفته شد كه در هر علتى بايد خصوصيتى باشد كه معلول مشخص مستند به آن خصوصيت بوده و آن خصوصيت است كه در واقع علت معلول است .\r\nاگر با فرض دو علت هر علت آن خصوصيت لازم را براى صدور معلول داشته باشد نياز به آن دگر نيست و اگر نداشته باشد يعنى مثلا يكى از آن دو علت مفروض آن خصوصيت را نداشته و آن ديگر داراى آن خصوصيت لازم باشد .\r\nنتيجه اين مىشود كه يكى از آن دو علت باشد و نه هر دو و اگر فرض شود كه هر كدام مقدارى از آن خصوصيت لازم را دارد و جمعا داراى يك خصوصيت‌اند لازم آيد كه علل متعدد نباشد و آن‌چه فرض شد كه دو و يا سه علت است ، يك علت بود . به هر حال اصولا متصور نيست كه فرض شود دو علت مستقل كه هر كدام علت تامه و صاحب اثر تام و خصوصيت كامل‌اند ، يك معلول مشخصى را به وجود آورند .\r\n\r\nعلل اربعه -\r\nفلاسفه گفته در تحقيق هر چيزى چهار علت مؤثر است . ( علل اربعه هر يك علت غير تامه است و در واقع جمعا يك علت تامه‌اند ) علت فاعلى ، غايى ، مادى ، صورى .\r\nصورت و ماده و علت . « 2 » و احكام مشترك علل اربعه عبارت است از :\r\n1 - همه علل اربعه يا بالذات است يا بالعرض .\r\nفاعل بالذات آن‌چه لذاته مبدأ فعل باشد و بالعرض فاعلى است كه لذاته مبدأ فعل نباشد و به چند صورت ممكن است مثلا فعل فاعلى اولا و بالذات زدودن ضدّ امرى باشد كه قهرا وجود\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 209 .\r\n( 2 ) همان ، صص 191 - 193 .\r\n","page_name":" 351 ","page_number":351},
  {"content":"\r\n\r\nضدّ ديگر منسوب به آن مىشود و به عبارت ديگر كار فاعل رفع يك امر است كه موجب وجود ضد آن امر مىشود و مثلا دوايى را براى رفع صفرا مصرف مىكند قهرا دفع صفرا به قول قدما موجب تبريد مىشود و مثلا فاعلى كه سبب بر طرف كردن مانعى باشد بالذات متوجه دفع مانع است كه به دنبال رفع مانع فعلى و امرى ديگر انجام مىشود . در واقع فاعل مستقيما متوجه رفع مانع حصول امرى است كه لازم آن حصول آن امر است و نظاير اين گونه امور كه كار فاعل مستقيما متوجه امرى خاص است و لازمهء آن حاصل شدن امرى ديگر است .\r\n2 - هر يك از علل اربعه يا علت قريب شىء هستند و يا علت بعيد ، فاعل قريب فعل فاعلى است كه مباشر فعل باشد بدون فاصلهء بين فعل و فاعل چنان‌كه در مقدمات عمومى فعل ( تصور ، تصديق ، شوق ، شوق مؤكد ، اجتماع يا عزم جازم و سرانجام حركت عضلات ) فاعل قريب فعل حركت عضلات است كه به دنبال آن فعل انجام مشود و بقيه مقدمات فاعل بعيد فعل‌اند .\r\n3 - هر يك از علل اربعه يا كلى است يا جزيى . فاعل جزيى عبارت از علت شخصى يا نوعى و يا جنسى است براى معلول شخصى يا نوعى و يا جنسى و فاعل كلى مانند عليت طبيعت براى معالجه هر مرض كه كلا طبيعت علت رفع هر مرضى است .\r\n4 - فاعل بسيط و مركب . فاعل بسيط عبارت از فاعلى است كه به قول ملا صدرا احدى الذات باشد كه همان مبدأ اول است . و فاعل مركب عبارت از فاعلى است است كه از مجموع تركيب چند امر فاعليت و عليت تامه يافته باشد مانند مثلا ده نفر اسنان كه سنگى را حركت دهند . . . و علت مادى بسيط مانند هيولى بر جسم و مركب مانند چند مادهء دارويى كه بر روى هم يك معجون را به وجود مىآورد ، صورت بسيط مانند صورت هر يك از عناصر بسيط و صورت مركب مانند صورت انسانيت كه صورت انسانى يك امر بسيط نيست . . .\r\nو همين‌طور همه علل اربعه را كه مشمول اين تقسيمات مىشود .\r\n\r\nعلم -\r\nعلم يعنى دانش و از حقايقى است كه انيت آن عين ماهيت آن است و از اين جهت تعريف آن ممكن نيست زيرا حدود مركب از اجناس و فصولند و امورى كه بسيطاند داراى جنس و فصل نمىباشند و از اين جهت قابل تعريف نيستند صدرا گويد : علم مرتبتى و بلكه عين وجود است و وجود قابل تعريف نيست زيرا مفهوم عام بديهى آن از بديهىترين اشياء است و كنه وجود كه عبارت از حقيقت بسيطه باشد قابل ادراك نبود و در غايت خفا است و امورى كه نوعى يا مرتبتى از وجوداند نيز قابل تعريف نمىباشند و علم هم از آن امور است و ديگر آن كه هر چيزى را به واسطهء علم تعريف كنند همان‌طورى كه هر موجودى را به وجود شناسند و تعريف علم به غير علم متصور نيست و به علم هم تعريف دورى خواهد بود .\r\nو مع ذلك تعريفاتى براى علم شده است از قبيل آن كه گويند علم عبارت از صور حاصلهء از اشياء است در عقل و يا نزد عقل و يا حصول صورتى است از معلوم در ذات عالم ، صدرا بعد از بيان اقوال و نظريات و تعريفات مختلفى كه براى علم شده است گويد :\r\nما همين اندازه مىدانيم كه اطلاع ما از جهان خارج از وجود ما به حضور صورت‌هايى است\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nدر ذهن ما ، حال چگونه است و چگونه حاصل مىشود نمىدانيم فقط مىدانيم كه صورت‌هايى از موجودات عينى در نيروى عالمهء ما حاصل مىشود و علاوه ، ذهن ما به امور معقول و نامحسوس هم آگاه مىشود كه اين‌گونه آگاهىها ديگر به حصول يا حضور صورت آن‌ها نيست و بر ساخته و پرداختهء خود ذهن و نيروى درّاكه است .\r\nاحكام ما مطابق با ادراكى است كه از محسوسات و معقولات داريم و چه بسا نوع ادراكات ما درست نباشد و آن‌چه در ذهن ما منعكس شده است ، خدعه‌اى بيش نباشد ، اين صورت‌ها كه ما نام آن‌ها را معقولات گذارده‌ايم يا بر ساختهء ذهن‌اند و منشأ خارجى ندارند و يا منشأ خارجى دارند و لكن نمىدانيم كه همان‌طور كه واقعيت دارند در ذهن ما حاصل شده‌اند . كه اين بحث يكى از مباحث بسيار پيچيده و دقيق است كه در مواردى مورد بحث واقع شده است فلاسفه عموما ( فلاسفهء الهى ) گويند عالم تقسيم به چهار عالم مىشود . عالم مجردات عقليه ، عالم مجردات نفسيّه ، عالم مثل و صور معلقه و عالم اجسام . معلومات انسان‌ها تنها صور موجودات عالم محسوس نيست و ما به عالم مجردات هم مىتوانيم علم پيدا كنيم و عقول انسانى در مرحلهء كمال به عقل فعّال اتصّال مىيابد و از طريق عقل فعّال به جهان مجردات و عالم مثل علم پيدا مىكند و به تمام آن‌چه در آن عوالم است .\r\nخلاصه سخن اين‌كه معلوم بالذات و بلا واسطه همان ذهنيات است و آن ذهنيات واسطهء در علم است به خارج محسوس و يا علم مجردات ، و امور خارج از ذهن ما معلوم بالعرض ما هستند كه از طريق همان ذهنيات به آن‌ها آگاه مىشويم عده‌اى و از جمله ملا صدرا گويد اصولا اين ذهن ماست كه خلاق است كه متصوّر به صور معلومات مىشود و به عبارت ديگر نفس ما متطور به اطوار مختلف مىشود پس عالم و علم و معلوم يكى است . ملا صدرا گويد چنان به نظر مىرسد كه علم از آن‌گونه حقايقى است كه وجودش عين ماهيت آن است و بنابر اين قابل تعريف نيست زيرا جنس و فصل ندارد و بنابر اين تعريف علم به رسم است و نه به حد و علم خود اعرف اشياء است زيرا حالت وجدانى نفسانى است كه هر موجود زنده‌اى دانندهء آن را بدون اشتباه در مىيابد يعنى علم نوعى حالت وجدانى است كه هر انسانى « 1 » آن را ادراك مىكند و چيزى اعرف از آن نيست تا بتوان به وسيلهء آن علم را تعريف كرد و هر چيزى به وسيلهء علم تعريف مىشود و چگونه ممكن است كه علم را به غير علم تعريف كرد تنها مىتوان امورى را ذكر كرد كه موجب توجه به آن شود و موجب فزونى كشف گردد و درست به مانند وجود كه آن هم اعرف اشياء است .\r\nملا صدرا گويد ما به اشيايى كه غايب از ما هستند علم حاصل مىكنيم و قهرا علم ما به آن‌ها از طريق تمثّل صورت آنان خواهد بود اين صورت‌ها چگونه حاصل مىشوند . ناگزير بايد بگوئيم ذهن ما خلق مىكند ، در باب وجود گفتيم توهّم معدومات و هم ممتنعات مىتوانند معلوم ما باشند و صورت‌هايى از آن‌ها در ذهن به وجود آيد زيرا ما در آن گونه امور احكامى صادر مىكنيم و مثلا حكم مىكنيم كه اجتماع ضدين و\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 279 به بعد .\r\n","page_name":" 353 ","page_number":353},
  {"content":"\r\n\r\nاجتماع و ارتفاع نقيضين محال است و احكام در قضايا موضوع لازم دارند و چون موضوع آن‌ها در خارج نيست ، پس در ذهن است كه ثبوت شىء لشىء فرع لثبوت الموضوع . موضوع را در اين گونه قضا ذهن مىآفريند . ملا صدرا تعريف ابن سينا را كه گويد علم عبارت از صور مرتسمه در جوهر عاقل است مطابق با ماهيت معقول مورد بررسى قرار داده است و تعريف سهروردى را كه گويد : علم عبارت از ظهور است و ظهور نفس ذات نور است بهتر پسنديده است . « 1 » ملا صدرا گويد اگر علم عبارت از حصول صورتى باشد در عاقل ، لازم آيد كه ما ذات خود را ندانيم در حال كه ذات خود را در مىيابيم پس علم حصول صورت نخواهد بود و نيز آن صورت حاصل بايد مساوى با ذات ما باشد و اجتماع مثلين لازم آيد كه باطل است .\r\nو نيز گويد : علم عبارت از اضافهء بين عالم و معلوم ( نظر شهاب ) هم نيست . زيرا ثابت شد كه اضافات امورى غير مستقل‌اند و حصول آن‌ها وابسته به دو طرف اضافه است و ما در اغلب اوقات اشيايى را تعقل مىكنيم كه وجود عينى ندارند ملا صدرا گويد آنان كه گويند علم عبارت از كيفيت ذات اضافه است اشتباه كرده‌اند و بالجمله وى عقايد گوناگون را مردود مىداند و گويد علم وجود است و نحوى از وجود است ، و وجود مجرد از ماده است كه « 2 » وجود بالفعل است و نه هر وجود بالفعل و بلكه وجود خالص غير مشوب به عدم و مراتب دارد هر اندازه از عدم برّى باشد شدت علميت آن زيادتر است .\r\nملا صدرا گويد از شرط ادراك حضور تمام مدرك است به نزد مدرك و از اين است كه جسم و جسمانيات مدرك ذات خود و اشياى ديگر نمىباشند وى اين معنى را كه علم حضور صور معقوله به نزد عاقل باشد مردود مىداند و هشت دليل آورده است كه حصول صور ادراكيه در نفس و حصول آن‌ها در ماده تفاوت دارد و صورت‌هاى مادى عينا نمىتوانند در ذهن حاصل شوند . « 3 » ملا صدرا قول كسانى را كه گويند علم از مقولهء عرض است مردود مىداند و گويد علم از مقولهء معلوم است اگر جواهر است جواهر و اگر عرض است عرض ، وى گويد : اگر علم از كيفيات نفسانى باشد چنان‌كه پاره‌اى گفته‌اند در صورت علم ما به جواهر لازم آيد كه هم جوهر باشد و هم كيف ، و اگر معلوم يكى از اعراض باشد لازم آيد كه مثلا هم متى باشد و هم كيف ، وى قول به شبح را هم مردود مىداند كه علم عبارت از شبح موجودات باشد كه در آينهء ذهن انطباع يابد . وى گويد اشياء به نفسه و ماهيته در ذهن آيند و بالجمله ملا صدرا مىگويد علم در مراتب مختلف عبارت از نحوهء وجود اشياء است ، اين اشياء در وجود علمى آثارى دارند و در وجود خارجى آثار ديگر ، يكى از مراتب وجود او وجود ذهنى است . و بنابر اين علم به طور كامل از مقولهء معلوم است ، اگر معلوم كم باشد ، علم كم است ، اگر وضع باشد ، وضع است و اگر كيف باشد كيف است و اگر جوهر باشد جوهر است .\r\n\r\nعلم آخرت -\r\nعلم آخرت عبارت از علمى\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 285 .\r\n( 2 ) همان ، صص 291 - 300 .\r\n( 3 ) همان ، ص 305 .\r\n","page_name":" 354 ","page_number":354},
  {"content":"\r\n\r\nاست كه به فساد بدن فاسد نشود و آن علم به تأمين سعادت اخروى است .\r\n\r\nعلم اجمالى -\r\nعلم به اشياء را در مقام اجمال علم اجمالى مىنامند چنان‌كه علم علت به معلولات و لوازم معلولات خود به نحو علم اجمالى است علم ذات حق به ذات خود عين وجود نظام جملى جهان است و از اين جهت علم او به ذات خود علم به كليات بوده و به واسطهء كليات علم به جزيىات موجودات است و اين ما حصل معنى علم اجمالى در عين كشف تفصيلى است .\r\n\r\nعلم اسفل ، علم اعلى ، علم اوسط -\r\nعلم به احوال و اوصاف و آثار موجوداتى كه در وجود احتياج به ماده نداشته باشند علم اعلى و فلسفه اولى و علم كلى و علم الهى مىنامند و موضوع آن به معنى اعم موجود مطلق و مطلق وجود است و موضوع علم الهى و كلى ، امورى هستند كه در وجود احتياجى به ماده ندارند مانند بحث از ذات و صفات و اسماى حق تعالى و هر گاه بحث از امورى شود كه هم در وجود خارجى و هم در وجود ذهنى به عكس اول احتياج به ماده داشته باشند علم ادنى و اسفل و علم طبيعى گويند و هر گاه بحث از امورى شود كه حد فاصل ميان‌اند و باشد يعنى در وجود خارجى احتياج به ماده داشته و در وجود عقلى احتياج به ماده نداشته باشند كه بحث از رياضيات باشد علم اوسط و علم رياضى و علم تعليمى نامند . « 1 »\r\n\r\nعلم انفعالى -\r\nو به تقسيم ديگر علم يا فعلى است و يا انفعالى و يا نه فعلى است و نه انفعالى .\r\nعلم فعلى مانند علم حق به ما عداى خود و مانند علم ساير علل به معلولات .\r\nعلم انفعالى مانند علم سواى بارى تعالى به اشياء و بالجمله كليهء علومى كه حصول آن‌ها به انفعال و تغيير است و به عبارت ديگر به ارتسام صور در نفس است علم انفعالى است و به اين تعريف معلوم است كه كليهء علوم افراد بشر و مدركات او انفعالى است .\r\nعلومى كه نه فعلى هستند و نه انفعالى مانند علم ذات عاقله به نفس خود به امورى كه از آن‌ها غريب نيست و تعقل آن‌ها به حدوث و ارتسام نيست . « 2 » علم فعلى هم گاه سبب براى معلول و معلوم است و گاه عين معلول است مانند علم حق كه عين وجود معلولات و معلومات مىباشد . « 3 »\r\n\r\nعلم بسيط -\r\nملا صدرا گويد همان‌طور كه جهل يا مركب است يا بسيط علم هم يا مركب است يا بسيط ، علم بسيط ادراك شىء است با غفلت از آن ادراك مدرك يعنى هم از مورد ادراك غافل است و هم از اصل ادراك و علم مركب ادراك شىء است با شعور به ادراك و مدرك و حق تعالى براى همه موجودات مدرك است يا به ادراك بسيط و يا به ادراك مركب و نوع ادراك بسيط در اصل فطرت براى همهء موجودات حاصل است .\r\nاز ديدگاه او مدرك بالذات نحوهء وجود مدرك است اعم از آن كه مدرك به فتح عين يا مدرك به كسر راء باشد يا امورى ديگر . « 4 »\r\n\r\n\r\n","description":"","footnote":"\r\n( 1 ) مشاعر ، ص 27 و مبدأ و معاد ، ص 91 .\r\n( 2 ) اسفار ، ج 3 ، ص 383 .\r\n( 3 ) همان ، ج 4 ، ص 16 .\r\n( 4 ) همان ، ج 1 ، سفر 1 ، صص 13 - 14 .\r\n","page_name":" 355 ","page_number":355},
  {"content":"\r\n\r\n\r\nعلم تفصيلى -\r\nعلم تفصيلى در مقابل علم اجمالى است و بيان شد كه علم به علت تامه موجب علم به معلولات آن نيز مىباشد چنان كه گويند علم به علت موجب علم به معلول است و يا علم « بذى السبب لا يحصل الا من جهة العلم بسببه » و بالأخره علم حاصل به موجودات واحدا و احدا به هر نحو و تعبير كه باشد علم تفصيلى است و علم به آن‌ها از راه علم به علت آن‌ها علم اجمالى . « 1 »\r\n\r\nعلم حصولى -\r\nبيان شد كه صورى كه از اشياى عينى در ذهن حاصل مىشوند معلوم بالذات‌اند و اشياى خارجى و عينى كه محكى عنه آن صورند معلوم بالعرض‌اند در هر حال نحوهء علم به اشياء را كه به واسطهء حصول صورتى از معلوم عينى حاصل شود علم حصولى مىنامند و علم انطباعى هم مىگويند و علم صورى هم مىنامند در مقابل علم حضورى كه نحوهء علم مجردات به ذات خود به طور مطلق باشد و علم هر نفس و عقلى به ذات خود علم حضورى است و علم علت به معلولات خود نيز علم حضورى است چون به نفس علم به ذات خود عالم به معلولات خود مىباشد .\r\n\r\nعلم حضورى -\r\nاصطلاح علم حضورى از لحاظ سابقه نخست درباره چگونگى علم خداوند به ذات خود به كار برده شده است كه گفته‌اند علم او بر خلاف انسان حضور صورت موجودات و يا ذات خودش نيست و بلكه علم او به ذات خود حضور ذاتش لذاتش مىباشد و نيز علم او به علت اولى كه عقل اول است كه از جهت معلول اول است عين وجود عقل اول و با واسطه عين وجود همهء موجودات است . « 2 » و به تدريج فلاسفه گفته‌اند كه علم انسان هم به ذات خود عبارت از حضور اشياء است و باز هم از آن فراتر رفته و گفته‌اند علم بالكلّ عبارت از حضور است ، نه حصول .\r\nپس علم حضورى بر دو قسم است يكى علم عالم به ذات خود مانند علم مجردات به ذات خود و علم نفوس انسانى به خود و ديگر علم علت به معلولات خود كه به نفس حضور معلولات نزد علت است زيرا علت در مرتبت عليت واجد همه مراتب معلول است .\r\n\r\nعلم طبيعى -\r\nبحث از علم طبيعى در جسم و جسمانيات است و گويند موضوع علم طبيعى « هو الجسم المحسوس » از جهت آن كه واقع در معرض تغييرات است و مبحوث عنه آن عبارت از اعراض لاحقهء جسم و جسمانيات است اعم از آن كه صور باشند يا اعراض يا نسب طبيعى از جهت نسبت آن‌ها به قوتى كه طبيعت ناميده‌اند و گفته‌اند طبيعت عبارت از قوتى است كه مبدأ تحول و تغيير است . « 3 »\r\n\r\nعلم كلى -\r\nمراد فلسفهء اولى و امور عامه است و گفته‌اند موضوع علم كلى موجود بما هو موجود است و « مبحوث عنه » در آن عوارض ذاتيه موجود است بدون توجه به آن كه آن موجود جسم باشد يا صورت باشد يا هيولى و انسان باشد يا حيوان جماد باشد يا نبات متغير باشد يا ثابت مجرد باشد يا مادى و بالأخره موضوع علم كلى موجود مطلق و مطلق وجود است . « 4 »\r\n\r\n\r\n","description":"","footnote":"\r\n( 1 ) رسائل ، ص 283 .\r\n( 2 ) اسفار ، ج 1 ، سفر 3 ، ص 149 ، 387 .\r\n( 3 ) رسائل ، ملا صدرا ، ص 283 .\r\n( 4 ) اسفار ، ج 3 ، صص 287 ، 491 .\r\n","page_name":" 356 ","page_number":356},
  {"content":"\r\n\r\n\r\nعلم مركب -\r\nبه نظر مىرسد كه اصطلاح علم بسيط و مركب را ملا صدرا از سخنان عارفان و اهل ذوق گرفته باشد كه عبارت ديگرى است از شعور تكوينى و يا تسبيح تكوينى كه عارفان در مقام تأويل آيهء شريفهء   يُسَبِّحُ لِلَّهِ ما فِي السَّماواتِ وَ ما فِي الْأَرْضِ   « 1 » و نيز در آن جا كه مىفرمايد همهء موجودات تسبيح حق گويند و لكن شما انسان‌ها تسبيح و ستايش موجودات را در نمىيابيد ، كه موجودات همه خدا را ستايش كنند و خود عالم به آن نمىباشند مگر به علم تكوينى و همه به سوى حق در حركت‌اند به هدايت تكوينى . بارى ملا صدرا گويد علم هم به مانند جعل بر دو گونه است . علم بسيط و علم مركب . علم بسيط عبارت از ادراك شىء است با عدم شعور از آن ادراك و از تصديق به اين كه مدرك چيست .\r\nو علم مركب عبارت از ادراك شىء است با توجه به آن ادراك و تصديق به اين كه مدرك چيست ، وى گويد : همه افراد بر وجه علم بسيط ذات حق را ادراك كرده و بدان علم دارند و بلكه همهء موجودات به علم بسيط عالم به موجد خود هستند زيرا ادراك هر چيزى چنان كه روشن شد عبارت از نحوهء وجود آن چيز است اعم از آن كه آن ادراك حسّى باشد يا خيالى و يا عقلى ، حصولى باشد و يا حضورى و جوهر چيزى عبارت از حقيقت هويت مربوطهء او به وجود حق است و هويات وجوديه از مراتب تجليات ذات حق‌اند و بنابر اين ادراك هر چيزى عبارت از ملاحظه و لحاظ آن چيز است بر آن وجهى كه مرتبط به ذات واجب الوجود است . يعنى همان وجهى كه وجود و موجوديت آن است و اين امر ممكن نيست مگر به ادراك ذات حق و به عبارت ساده‌تر چون هر موجودى مرتبه‌اى از فيض نازل حق است و علم نحوه‌اى از وجود خاص هر موجود عالمى است پس علم هر موجودى عبارت از علم او است به ذات حق به وجهى از وجوه . حال آگاه به اين علم باشد و يا غافل از آن باشد ملا صدرا به دنبال اين صغراها و كبراها گويد پس هركس كه چيزى را ادراك كند به هر نحوى از ادراك ( حسى ، عقلى ، خيالى ، وهمى ) خدا را ادراك كرده است هر چند خود غافل از اين امر باشد چنان‌كه حضرت امير المؤمنين مىفرمايند\r\n« ما رأيت شيئا الا و رأيت اللَّه قبله »\r\nپس ادراك بسيط به حق براى هر كس حاصل است ( فى الجمله و نه ادراك به كنه ذات او ) اما ادراك مركب اعم از آن كه بر وجه كشف و شهود باشد كه ويژه اولياء اللَّه است و يا به علم استدلالى باشد كه ويژه فلاسفه و انديشمندان است براى همه حاصل نمىشود و مناط تكليف و رسالت نوع علم مركب است و خطا و صواب و كفر و ايمان مربوط به اين نوع از علم است و اما در علم بسيط ، خطا و صواب و كفر و ايمان راه ندارد .\r\nو بدين ترتيب مدركات پنج‌گانه به مانند ساير قواى ادراكيه همه مظاهر هويت الهيه‌اند كه محبوب اول و مقصود كامل انسانى است و محبوب حقيقى را با تمام قوا و جوارح خود ادراك مىكند و ذات او را تقديس مىكند كه فرمود  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ . »  ملا صدرا گويد خداوند مىفرمايد  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  و معلوم\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 116 .\r\n","page_name":" 357 ","page_number":357},
  {"content":"\r\n\r\nمىشود كه موجودات همه امر و فرمان حق را درك مىكنند مبدأ خود را مىشناسند سخن او را مىشنوند زيرا امتثال امر فرع اين امور است .\r\n\r\nعلم ميزان -\r\nمراد علم منطق است . « 1 »\r\n\r\nعلم واجب -\r\nيكى از مباحث دشوار فلسفه بررسى علم خداوند است به اشياء كه در اين باب متكلمان و فلاسفه و عارفان بحث‌هاى جدل برانگيزى داشته‌اند و قرن‌ها مورد بحث و بررسى همه انديشمندان اسلامى بوده است .\r\nقبل از طرح مسائل و مباحث مربوط به آن كه قسمت بزرگى از اسفار را در برگرفته است و ما خيلى خلاصه و لب مطالب آن را بيان خواهيم كرد لب نظر ملا صدرا را بيان مىكنيم .\r\nملا صدرا گويد علم مانند وجود است كه گاه اطلاق بر امر حقيقى مىشود و گاه بر امر انتزاعى مصدرى . همان‌طور كه وجود داراى مراتب است كه پاره‌اى از مراتب آن اشدّ و پاره‌اى شديد و پاره‌اى اضعف و پاره‌اى ضعيف است كه بيان شد . علم نيز همين حال را دارد در مرتبهء بسيار نازل در حد ظلمت است كه محسوسات به حواس ظاهرى است و از اين رو است كه نام علم بر اجسام و احوال آن‌ها اطلاق نمىشود البته ملا صدرا مدركات حسّى را هم مراتبى از علم ميداند . بدين ترتيب مرتبهء اشدّ و اكمل علم ، علم خداوند است . ملا صدرا مىگويد مفهوم صفات كمال بر مفهوم وجود چيزى هم اضافه دارند و مثلا علم عبارت از وجود شىء است براى شيئى ديگر مستقل الوجود كه وجود استقلالى دارند و نه مانند اعراض و هيولى و بالجمله موجودات جسمانى در مراتب نزول به مرتبه‌اى مىرسند كه از خود محجوب‌اند و نه به خود و نه به غير خود آگاهى ندارند . « 2 »\r\n\r\nاما تفصيل امر\r\n1 - موجودى كه نام معلوم بر آن اطلاق مىشود دو گونه است يكى آن‌چه وجودش فى نفسه عبارت از وجودش براى مدرك خود مىباشد و صورت عينى آن همان صورت علمى او است كه معلوم بالذات است و دوم معلومى كه وجودش فى نفسه غير از وجود آن براى مدركش مىباشد و صورت عينى آن عينا صورت علمى آن نيست و آن معلوم بالعرض است .\r\n2 - موقعى كه گفته مىشود علم عبارت از صور حاصلهء از اشياء است نزد مدرك ، مراد از معلوم آن امرى خارج از قوهء مدركه است مانند آسمان ، زمين ، سنگ ، خانه و غيره كه صورت‌هاى آن در قوّه مدركه است و معلوم در خارج و گاه از معلوم همان صورت‌ها اراده مىشود و اگر گفته شود علم عبارت از حضور صورت چيزى است براى مدرك مراد از علم نفس است يعنى معلوم نفس است .\r\nمعلوم است ، معلوم از ديدگاه ملا صدرا وجود نورى ادراكى خالص از غواشى ماده است .\r\nملا صدرا گويد : معلوم شد كه وجود دو قسم است : وجود ادراكى ( ادراك ) و وجود غير ادراكى و عالم دو است . عالم غيب و عالم شهادت . غيب از لوازم وجود دنيوى است . و حضور و شهود از لوازم عالم اخروى است . بايد توجه شود . وى مىگويد : عالم غيب از لحاظ حضور علمى عالم شهادت اصطلاحى است كه عالم دنيا باشد كه\r\n\r\n\r\n","description":"","footnote":"\r\n( 1 ) اسفار ، ج 3 ، ص 284 و ج 2 ، ص 72 و ج 6 ، ص 167 .\r\n( 2 ) همان ، ج 1 ، سفر 3 ، ص 150 .\r\n","page_name":" 358 ","page_number":358},
  {"content":"\r\n\r\nغرق در ماده است و عالم حضور و شهادت عالم غيب اصطلاحى است چون عالم تجرّد است .\r\nآن‌چه مانع از كشف حضور و علم است مقارنات ماده است و معلوماتى كه مقارن با عوارض ماده است بسيار ضعيف است در برابر آن معلومات غير مادى قوىترند معلومات شوب با ماده همان محسوسات است كه آن‌ها هم مراتب دارند يا ناقص التجريد است مانند مدركات حسّى و يا متوسط التجريد مانند معلومات خيالى و يا كامل التجريد است مانند معلومات عقلى . و معلوم كامل آن است كه مجرّد كامل باشد عقل هم ذات انسان را تعقل مىكند و هم رنگ و وضع و مقارنات مادى او را . معيار شدت و ضعف معلومات ، ظهور و كماليت اشياء است و وابسته به شدت و ضعف وجودى آن‌ها است و چون وجود ذات حق اكمل وجودات است و مبرّى از جهات امكانيه است از لحاظ علم هم اكمل است و موجودات جسمانى كلا از لحاظ وجودى ضعيف و از لحاظ انكشاف علمى هم ضعيفند لكن مراتب دارند بر حسب مراتب وجودشان . و چون موجود ، طبقات گوناگون دارند ، به ترتيب عقول ، نفوس ، افلاك ، اجسام هر طبقه كه اقرب به تجريداند از لحاظ وجود و علم اشدند از طبقهء جسمانى و مادى و بالأخره طبقهء مادون .\r\nپاره‌اى از فلاسفه گفته‌اند معلول اول خداوند ، معلول اول يا عقل اول است كه علت براى موجودات است به ترتيبى كه در بحث از نظام آفرينش گفته شد و گويند خداوند به نخستين آفرينش خود علم تفصيلى دارد و چون عقل اول كه نخستين آفرينش است علت صدور و وجود موجودات جهان است به ترتيبى كه بيان شد و هر علتى به معلول خود عالم است پس عقل اول با واسطه و بدون واسطه به همهء عالم خلق ، عالم است و خداوند به عقل اول عالم است پس علم خداوند به موجودات از طريق علم او به عقل اول است كه اجمالا چون به عقل اول علم دارد به لوازم آن هم علم دارد پس علم خداوند به موجودات علم اجمالى است .\r\nاين نظر را فلاسفهء متأله و عارفان مردود مىدانند و گويند علم خداوند به همهء موجودات جزوى و كلى علم تفصيلى است و جزيىات امور جهان از علم او غايب نيست . ابن عربى گويد همه موجودات قبل از تقرر در خارج صور علميه خداونداند كه از آن‌ها تعبير به اعيان ثابته كرده است . و جهان وجود عبارت از بروز همان صور علميه است كه از آن‌ها تعبير به اسما و صفات و افعال كرده است ، جهان وجود مجالى و مظاهر حق يا اسماء اللَّه هستند و نظام خلقت را بدان صورت كه مشائيان گفته‌اند قبول ندارد .\r\nنظام آفرينش . ابن عربى گويد خداوند عالم به ذات خود است و همه موجودات قبل از وجود جزا و كلا تقرر علمى در علم حق داشته‌اند پس خداوند به جزيىات عالم است . كليات اعيان ثابته همان ماهيات حكما است و جزيىات همان هويات وجوديه است . ماهيات صور كليهء اسمائيه‌اند كه متعيّن در حضرت علميه‌اند به تعيّن اول كه همه به تجلّى اول و فيض اقدس بروز كرده‌اند . « 1 » و به عبارت ديگر اين صور علميه از ذات به علم به وسيله فيض اقدس فايض شوند و تجلى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 154 و 242 .\r\n","page_name":" 359 ","page_number":359},
  {"content":"\r\n\r\nاول همين است پس به واسطه فيض اقدس حق اعيان ثابته با تمام استعدادات خود در علم حاصل مىشوند و به وسيلهء فيض مقدس اين اعيان ثابته با لوازم و توابع‌شان در خارج حاصل مىشوند و گويد : اشياء مادام كه در علم حاصل نشده‌اند در عين حاصل نشوند و گويد اعيان ثابته بر حسب وجود و عدم ، وجود آن‌ها در خارج دو گونه‌اند يك قسم ممكنات و قسم ديگر ممتنعات و تقسيم ديگر اين است كه اعيان ممكنه يا جوهرند يا عرض و جواهر هم يا بسيط روحانىاند مانند عقول و نفوس مجرد و يا بسيط جسمانىاند مانند عناصر و مركب عقلىاند مانند ماهيت جوهر كه مركب از جنس و فصل است و يا مركب خارجى است مانند مواليد و تقسيمات ديگر . بدين ترتيب ابن عربى كليه موجودات را مراتب ظهور خارجى اعيان ثابته مىداند ، عارفان نظر فلاسفه مشاء را در باب علم خدا بالكل باطل مىدانند كه گويند علم خداوند به ذاتش عين ذاتش و علم او به اشياى ممكنه عبارت از وجود عقل اول است با صورت‌هاى قائمه بر آن . و گويند بنابر قواعد خود آن حكما عقل اول حادث است به حدوث ذاتى و حقيقت علم او قديم است زيرا علم او عين ذات او است و علاوه بر آن عقل اول به حكم امكان ذاتى مسبوق به عدم ذاتى است و خداوند قبل از خلق او عالم به او بوده است زيرا از شرايط خلقت علم به مخلوق است پس علم به آن قبل از وجود آن حاصل بوده است و نه بعد از وجود آن ، ابن عربى و عارفان بعد از وى برآنند كه علم خداوند به اشياء يعنى علم ذات به ذات است و همين‌طور است قدرت او . پس علم او به اشياء عبارت از علم او به عقل اولى و صور قائمه به آن نيست . ابن عربى علم حق را متعلّق به همان اعيان ثابته مىداند كه حقايق اشياء و معانى كليه و جزيىه‌اند كه در خارج ظهور عينى پيدا مىكنند بدان‌سان كه متعلق علم‌اند و گويد آن ذاتى كه موجودات را از كتم عدم ابداع كرد و لباس وجود به آن‌ها پوشانيد ، آن اشياء مخلوق خود و حقايق آن‌ها و صور لازمهء آن‌ها را مىدانست كه آفريد قبل از ايجاد و ابداع و موجودات و صور علميهء اشياء از لحاظ وجود ، عين حق‌اند و به اعتبار تعيّن غير اويند .\r\n\r\nخلاصهء اقوال حكما و عرفا و متكلمان در باب علم خداوند :\r\n1 - ملا صدرا : علم تامّ به علت تامّه مقتضى علم تامّ به معلول آن است و ذات حق علت تامّه موجودات است پس علم او به ذات خودش عين علم او است به موجودات .\r\n2 - ابن سينا و فارابى ، بهمنيار گويند : اقسام صور ممكنات در ذات حق بر وجه كلى است .\r\n3 - اتحاد ذات با صور متصله ( اتحاد عاقل و معقول ) است .\r\n4 - علم او به صور مفارقه و مثل عقليه عبارت از علم او است به انواع جسميّه . يعنى علم حق مستقيم به صور علميه است كه از ديدگاه افلاطون مثل عقليه است و از طريق مثل به جزئيات عالم است .\r\n5 - علم حق نخست به ثابتات ازليه است كه قبل از اين كه كسوت وجود بپوشند متعلق علم خداوند و ارادهء او بوده‌اند .\r\n6 - قول ششم كه شبيه به قول دوم است گويد خداوند به علم اجمالى عالم به مكنات است از طريق علم به كليات و اين قول مىتواند همان قول به صور عقليه يا مثل باشد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n7 - قول ديگر اين كه خداوند به معلول اول علم تفصيلى دارد و از طريق معلول اول علم اجمالى به ساير موجودات دارد . اين اقوال در دو قول خلاصه مىشود يكى اين كه خداوند به همهء موجودات كلى و جزيى عالم است به علم تفصيلى و دوم اين كه خداوند به مراتب اوليه وجود و معلول اول علم تفصيلى دارد و از طريق آن به موجودات جزيىه عالم است .\r\nو ملا صدرا گويد : كل اقوال در اين باب دو قول است يكى كسانى كه علم حق را منفصل از ذات مىدانند و ديگر كسانى كه علم حق را منفصل از ذات نمىدانند . قول اول يا قايل به ثبوت معدومات‌اند و يا قايل به اعيان ثابته‌اند كه به ترتيب متكلمان و عارفان باشند ( ملا صدرا اعتقاد دارد كه معدومات ثابته همان اعيان ثابته است ) طرفداران قول دوم يا گويند علم او به اشياى خارجى نفس وجود آن‌ها است كه علم فعلى حق است كه موجب وجود آن‌ها است و يا گويند علم خداوند عبارت از صور قائمه به ذات خود است كه همان مثل افلاطونى باشد كه در رديف چهارم گفته شد .\r\nو كونه ( تعالى ) عالما بجميع الاشياء على النظام الاتم فكان علمه بجميع ما عداه لازما لعلمه بذاته كما ان وجود ما عداه تابع لوجود ذاته . و أما كيفية هذا العلم بالاشياء على وجه لا يلزم منه تكثر فى ذاته ، و لا فى صفاته الحقيقية و لا كونه فاعلا و قابلا ، و لا ايضا يلزم منه الايجاب من جهة هذا العلم « 1 » بالاشياء ، هل هو قبل الاشياء او بعد الاشياء او مع الاشياء ؟ بان لا يعلم الاشياء الاحين وجودها فيكون للاشياء فيه تأثير و يكون بسبب الاشياء به حال لم يكن من قبل على ذلك الحال ، فلا يكون واجب الوجود بالذات واجب الوجود من جميع الجهات - فاعلم ان الاهتداء بها من اعلى طبقات الكمال الانسانى و الفوز به معرفتها يجعل الانسان مضاهيا للمقدسين ، بل من حزب الملائكة المقربين ، و لصعوبة دركها و غموضه زلت اقدام كثير من العلماء حتى « الشيخ الرئيس » و من تبعه فى اثبات علم زايد على ذات الواجب و ذوات الممكنات و حتى « شيخ اتباع الرواقيين » و من تبعه فى نفى العلم السابق على الايجاد ، فاذا كان حال هذين الرجلين مع فرط ذكائهما و شدة براعتهما و كثرة خوضهما فى هذا الفن - هذا الحال فكيف حال من دون هؤلاء من اهل الاهواء و البدع و اصحاب الجدل فى الكلام و البحث .\r\n\r\nفى تفصيل مذاهب الناس فى علمه ( تعالى ) بالاشياء .\r\n\r\nاحدها\r\nمذهب توابع « المشائين » منهم الشيخان « ابو نصر » و « ابو على » و « بهمنيار » و « ابو العباس اللوكرى » و كثير من المتأخرين و هو القول بارتسام صور الممكنات فى ذاته تعالى و حصولها فيه حصولا ذهنيا على الوجه الكلى .\r\n\r\nالثانى\r\nالقول بكون وجود صور الاشياء فى الخارج - سواء كانت مجردات او ماديات ، مركبات او بسائط - مناطا لعالميته ( تعالى ) بها و هو مذهب شيخ اتباع الرواقية « شهاب‌الدين » المقتول و من يحذو حذوه « كالمحقق الطوسى » و « ابن كمونة » و « العلامة الشيرازى » و « محمد الشهرزورى » صاحب كتاب « الشجرة الالهية . »\r\n\r\nالثالث\r\nالقول باتحاده ( تعالى ) مع الصور المعقولة و هو المنسوب الى « فرفوريوس » مقدم\r\n\r\n\r\n","description":"","footnote":"\r\n( 1 ) اسفار ، ج 6 ، صص 180 - 184 .\r\n","page_name":" 361 ","page_number":361},
  {"content":"\r\n\r\nالمشائين من اعظم تلامذه المعلم الاول .\r\n\r\nالرابع\r\nما ذهب اليه « افلاطن » الالهى من اثبات الصور المفارقة و المثل العقلية و انها علوم الهية ، بها يعلم اللَّه الموجودات كلها .\r\n\r\nالخامس\r\nمذهب القايلين بثبوت المعدومات الممكنة قبل وجودها و هم « المعتزلة » فعلم البارى ( تعالى ) عندهم بثبوت هذه الممكنات فى الازل و يقرب من هذا ما ذهب اليه « الصوفية » لانهم قايلون بثبوت الاشياء قبل وجودها ثبوتا علميا لا عينيا كما قالته « المعتزلة . » « 1 »\r\n\r\nالسادس\r\nمذهب القايلين بأن ذاته تعالى علم اجمالى بجميع الممكنات ، فاذا علم ذاته علم بعلم واحد كل الاشياء و هو قول اكثر المتأخرين قالوا للواجب علمان بالاشياء : علم اجمالى مقدم عليها ، و علم تفصيلى مقارن لها .\r\n\r\nالسابع\r\nالقول بان ذاته علم تفصيلى بالمعلول الاول و اجمالى بما سواه ، و ذات المعلول الاول علم تفصيلى بالمعلول الثانى و اجمالى بما سواه و هكذا الى اواخر الموجودات فهذا تفصيل المذاهب المشهورة بين الناس ، و ربما قيل فى وجه الضبط ان من اثبت علمه ( تعالى ) بالموجودات فهو اما ان يقول : انه منفصل عن ذاته اولا ، و القايل بانفصاله اما أن يقول بثبوت المعدومات - سواء نسبها الى الخارج « كالمعتزلة » اوالى الذهن كبعض مشائخ الصوفية مثل الشيخ العارف المحقق « محيى الدين العربى » و الشيخ الكامل « صدر الدين القونوى » كما يستفاد من كتبهما المشهورة - ام لا . « 2 » و من جملتها ما ذكره « صاحب كتاب الفتوحات المكية » فى الباب السابع و الخمسين و ثلثمأة منه و هو قوله « ان اعيان الممكنات فى حال عدمها رائية مرئية ، و سامعة مسموعة برؤية ثبوتية و سمع ثبوتى ، فعين الحق ( سبحانه ) ما شاء من تلك الاعيان فوجه عليه دون غيره من امثال قوله المعبر عنه فى اللسان العربى المترجم بكن فاسمعه امره فبادر المأمور ، فيكون عن كلمته ، بل كان عين كلمته و لم يزل الممكنات فى حال عدمها الازلى لها تعرف الواجب الوجود لذاته و تسبحه و تمجده به تسبيح ازلى و تمجيد قديم ذاتى ، و لا عين لها موجود » انتهى .\r\nو قال فى « الفصوص » : ان العلم تابع للمعلوم فمن كان مؤمنا فى ثبوت عينه و حال عدمه ظهر بتلك الصورة فى حال وجوده ، و قد علم اللَّه ذلك منه انه هكذا يكون ، فلذلك قال : « و هو اعلم بالمهتدين » فلما قال مثل هذا قال ايضا : « ما يبدل القول لدى » ( لان قولى على حد علمى فى خلقى )  « وَ ما أَنَا بِظَلَّامٍ لِلْعَبِيدِ »  اى : ما قدرت عليهم الكفر الذى يشقيهم ، ثم طلبتهم بما ليس فى وسعهم أن يأتوا به بل ما عملناهم الا بحسب ما علمناهم ، و ما علمناهم الا بما اعطونا من نفوسهم مما هم عليه ، فان كان ظلما فهم الظالمون و لذلك قال :  « وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ »  فما ظلمهم اللَّه . كذلك ما قلنالهم الا ما اعطته ذاتنا ان نقول لهم - و ذاتنا معلومة لنا بما هى عليه - من ان تقول كذا و لا نقول كذا ، فما قلنا الا ما علمنا ان نقول ، قلنا القول منا و لهم الامتثال و عدم الامتثال مع السماع منهم » انتهى . « 3 » فى حال مذهب القايلين بان علمه ( تعالى )\r\n\r\n\r\n","description":"","footnote":"\r\n( 1 ) اسفار ، ج 6 ، صص 180 - 184 .\r\n( 2 ) همان ، ج 1 ، ص 181 .\r\n( 3 ) همان ، ج 6 ، صص 181 - 186 .\r\n","page_name":" 362 ","page_number":362},
  {"content":"\r\n\r\nبما سواه علم واحد اجمالى ، يعلم به الاشياء كلها قبل ايجادها على وجه الاجمال .\r\nو هذا مذهب اكثر المتأخرين و قد بينوا ذلك بان الواجب ( تعالى ) لما كان عالما بذاته - و ذاته مبدأ لصدور جميع الاشياء - فيجب ان يكون عالما بجميعها ، علما متحققا فى مرتبة ذاته ، مقدما على صدور الاشياء لا فى مرتبة صدورها و الا لم يكن عالما بالاشياء باعتبار ذاته ، بل باعتبار ذوات الاشياء فلا يكون له علم بغيره هو صفة كمالية . و هو محال ، فزعموا ان علمه بمجعولاته عبارة عن كونه مبدأ مجعولاته فلمتميزة فى الخارج ، و مبدأ تميز الشئ يكون علما به ، اذا العلم ليس الا مبدأ التميز . فاذن ذاته علم بما سواه . « 1 »\r\n\r\nعلم اليقين -\r\nاهل ذوق گفته‌اند علم سه مرحله دارد ، علم اليقين كه عبارت از علم رسمى باشد كه حضور يا حصول صور معلوم در ذهن باشد ، عين اليقين كه علم است به اضافهء رؤيت و شهود كه قهرا اين مرتبه كامل‌تر است و حق اليقين مرحله لمس است و يك مرتبه بالاتر از عين اليقين است از باب مثال گفته‌اند يك بار تنها علم تصورى و تصديقى داريم به اين كه آتش سوزان است و يك بار آتش را هم مشاهده مىكنيم و يك بار واقع در آتش مىشويم و يا ما را به آتش مىاندازند اين مرتبه حق اليقين است كه مرتبهء چشيدن است نه شنيدن و ديدن . « 2 » معرفت به ذات حق از چند راه است يكى از راه ذات او به ذات او كه برهان صديقان است و دوم استدلال از طريق برهان و قياس معمول سوم استدلال از راه نفس كه « من عرف نفسه فقد عرف ربه ) و چهارم از راه وجود اجسام و موجودات مادى يعنى ذوات اجسام و پنجم استدلال از راه احوال و عوارض اجسام از قبيل استدلال از راه حركات افلاك و سيارات با تمام اين احوال ذات او را نتوان بدان‌سان كه هست اندر يافت زيرا ذات او اعرف است از هر امرى كه بخواهد در طريق شناخت او قرار گيرد .\r\n\r\nفى معرفة الذات الاحدية\r\nقد علمت ان العوالم ثلاثة : عقل و نفس و جسم . اما عالم الاعراض فهو تابع لعالم الجسم ؛ و الوجود شامل لهذه الامور الاربعة بعد الاول .\r\nفصارت الطرق المؤدية الى العلم بمصدر الكل و فاعله و غايته خمسة :\r\nاحدها الطريق المأخوذ من ذاته الى ذاته ، و هى طريقة الصديقين الذين يستشهدون به عليه ؛ لانه على كل شىء شهيد ، كما قال :  شَهِدَ اللَّهُ أَنَّهُ لا إِلهَ إِلَّا هُوَ .  « 3 » و الثانى الاستدلال عليه من وجود العقل . و الثالث من وجود النفس . و الرابع من الجسم . و الخامس من احوال الجسم ، كالحركات الفلكية و غيرها . و هى طريق الخليل عليه السلام .\r\nاما طريق الاول و هو طريق الصديقين ، المشار اليه بقوله تعالى :  أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  « 4 » ؛ و بقوله :  يُشْهِدُ اللَّهَ  ، و بقوله :  أَ لَمْ تَرَ إِلى رَبِّكَ كَيْفَ مَدَّ الظِّلَّ  « 5 » الاية .\r\nفنقول : انه تعالى اجل و اجلى و انور و اعلى من ان يدل عليه شىء من مخلوقاته و مصنوعاته .\r\nفان الهباآت المنشورة المحسوسة فى اشعة الشمس و الذرات المبثوثة المطموسة تحت\r\n\r\n\r\n","description":"","footnote":"\r\n( 1 ) اسفار ، ج 6 ، ص 245 .\r\n( 2 ) مفاتيح ، صص 139 - 140 .\r\n( 3 ) آل عمران / 18 .\r\n( 4 ) فصلت / 53 .\r\n( 5 ) فرقان / 45 .\r\n","page_name":" 363 ","page_number":363},
  {"content":"\r\n\r\nانوارها ، الداخلة فى عالم الظهور للحس من جهتها ؛ و ان كانت موجودة دونها ، كيف يعرف بها وجود الشمس و توضحها على البصر الحسى مع ان وجودها و نورها و عظمتها و قهرها يبهر ابصار الناظرين و يغشى انظار الباصرين ، فكيف شمس عظمة جلال الازل ، و نور اشراق الجمال الاول . فهو انور من ان ينوره ، و يدل عليه ذرات وجوده الافاضى ، و هباآت جوده الفياضى للعقول البشرية و البصاير القلبية ، التى كالخفافيش بالنسبة الى قرص الشمس ، مع ان وجودها و ظهورها و قوامها و دوامها منه و به و له و اليه ؛ و كفى باللّه شهيدا على نفس الوجود و ذات المعبود .\r\n\r\nعلوم ربانى -\r\n( علوم غيب - علم به غيب ) ملا صدرا مىگويد بسيارى از كسانى كه منتسبين به علم‌اند يعنى عالم‌نماها علم غيب را منكرند .\r\nيعنى علومى كه سالكان طريق بر آن‌ها تكيه كنند در حالى كه علوم غيبى احكم و اقوى از ساير علوم است . عالم نماها گويند . به جز آن‌چه از راه تعليم و تعلم حاصل مىشود علم نيست اصولا علم يعنى آن‌چه از راه كسب و آموزندگى به دست مىآيد . پاره‌اى گمان برند كه علم حقيقى منحصر در فقه است و ظاهر تفسير قرآن ( تفسير ظاهرى ) و كلام و وراى آن‌ها علمى نيست در حالى كه اين ظن باطل است و كسانى كه قايل به اين اقوالند گويا هنوز معنى قرآن را ندانسته‌اند و اعتقاد ندارند كه قرآن درياى محيطى است كه مشتمل بر همهء حقايق است و همهء معانى قرآن آن نيست كه در تفاسير جمع كرده‌اند مانند تفاسير ، ثعالبى ، زمخشرى ، واحدى و غيره اين مقلدان طعم شراب حقيقت را نچشيده‌اند و اين مرض مزمن يعنى وقوف در مرتبه‌اى تقليد به مذاهب آباء و مشايخ و جمود در مقام نقل الفاظ و انكار ماوراى مسموع هر گاه در دل رسوخ كند علاج آن ناممكن است ، مگر كسانى كه هنوز اين مرض كاملا در دل آن‌ها رسوخ نكرده باشد كه ممكن است معالجهء آن .\r\nملا صدرا سپس گويد : علم كه عبارت از صورت حاضره از حقايق اشياء است در نزد جوهر عاقل بر دو گونه است : يكى علم شرعى و ديگر علم عقلى و اكثر علوم شرعى به نزد عالم به آن‌ها عقلى است و اكثر علوم عقلى به نزد كسى كه مهارت دارد در آن‌ها شرعى است پس اين امر هم نظرى است و مورد اختلاف .\r\nعلوم شرعى دو گونه‌اند يا دو قسم‌اند . علم اصول و علم فروع . علم اصول عبارت از علم توحيد و رسالت و كتابت و نبوت و امامت و معاد است . مؤمن حقيقى بايد اين‌ها را بداند از راه كشف يقين يا برهان . علم فروع علم به فتاوى و احكام و قضايا و مناكحات و غيره است ، قرآن درياى محيط است شامل همهء آن‌ها .\r\nدربارهء علوم عقلى گويد علمى است دشوار كه در آن هم صواب و هم خطا واقع مىشود و كسانى كه به خوبى به علوم عقلى واقف باشند مىدانند كه اصول آن به اصول شريعت باز مىگردد . « 1 » اعلم هداك اللَّه ، ان كثيرا من المنتسبين الى العلم ينكرون العلم الغيبى اللدنى الذى يعتمد عليه السلاك و العرفاء ، و هو اقوى و احكم من ساير العلوم ، قايلين : ما معنى للعلم الا الذى حصل من تعلم او فكر و روية ، و ربما زعموا ان العلم الحقيقى منحصر فى الفقه و ظاهر التفسير\r\n\r\n\r\n","description":"","footnote":"\r\n( 1 ) مفاتيح الغيب ، صص 142 - 143 .\r\n","page_name":" 364 ","page_number":364},
  {"content":"\r\n\r\nو الكلام حسب ، و ليس ورائها علم ، و هذا ظن فاسد ، و القايل به كأنه لم يعرف بعد معنى القران ، و لم يصدق بانه بحر محيط مشتمل على جميع الحقايق ، اذ ليس جميع معانيه ما هو المذكور فى هذه التفاسير العامية المشهورة المنسوبة الى القشيرى و الثعلبى و الواحدى و الزمخشرى و غيرهم ، و قد جرت العادة بانكار كل احد ما وراء معلومه ، و هؤلاء المقلدون ما ذاقوا شراب الحقيقة ، و هذا المرض المزمن ، اعنى الوقوف فى مرتبة التقليد لمذاهب الاباء و المشايخ ، و الجمود على مقام نقل الالفاظ ، و الانكار لما وراء المسموع ، اذا استحكم و رسخ فى القلب لا يمكن علاجه و حسم مادته ، الا ان من لم يترسخ هذا الداء فى باطنه ، يمكن دوائه بان يعلم اولا اقسام العلوم و مأخذها و فوايدها ، ليعلم ان العلم اللدنى ما هو ، و لم هو ، حتى يصدق به وجوده .\r\nفنقول : ان العلم و هو الصورة الحاضرة لحقايق الاشياء عند الجوهر العاقل على قسمين ، احدهما شرعى ، و الاخر عقلى ، و اكثر العلوم الشرعية عقلية عند عالمها ، و اكثر العلوم العقلية شرعية عند ماهرها ، و من لم يجعل اللَّه له نورا فما له من نور .\r\nاما العلم الشرعى فينقسم الى قسمين : علم اصول و علم فروع ، اما علم الاصول فهو علم التوحيد و الرسالة و الكتابة و النبوة و الامامة و المعاد . و المؤمن الحقيقى من علم هذه الاصول عرفانا يقينا كشفيا او برهانيا ، و اليه اشير فى قوله :\r\nآمن الرسول بما انزل اليه من ربه و المؤمون كل آمن باللّه و ملائكة و كتبه و رسله الاية و اما علم الفروع فهو العلم بالفتاوى و الاحكام و القضايا و الحكومات و المناكحات و غيرها ، و القران بحر محيط بالكل ، و فيه من المشكلات الكثيرة ما لا يحيط به كل عقل ، الا من اعطاه اللَّه فهما فى كتابه ، و فقهه فى الدين و علمه علم اليقين ، و فى الحديث لكل حرف من حروف القران حد ، و لكل حد مطلع و اللَّه تعالى بين فى القران جميع العلوم بحقايق الاشياء محسوسها و معقولها ، جليها و خفيها ، صغيرها و كبيرها ، و الى هذا اشار بقوله :  وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  .\r\nاما القسم الثانى من العلم و هو القسم العقلى ، فهو علم مشكل يقع فيه الصواب و الخطاء ، و من عرفه حق المعرفة يرجع بالحقيقة اصوله الى اصول الشريعة ، و فروعه الى فروعها ، و اما اصوله فهى نظرية و عملية ، اما لنظرية فموضوعها فى ثلاث مراتب ، باعتبار القرب و البعد عن الاجرام الكونية ، فاعلاها مرتبة الالهيات ، و اوسطها الرياضيات و ادناها الطبيعيات . و اما العملية فهى ايضا ثلاثة اقسام : علم تهذيب الاخلاق ، و علم تدبير المنزل ، و علم تدبير المدينة ، و اما فروع هذه العلوم فهى ايضا كثيرة ، ليس هذا المقام موضع تفصيلها .\r\nاذا عرفت هذه المقدمة فاعلم : ان العلم الانسانى يحصل من طريقين . . .\r\n\r\nعناصر اربعه -\r\nعناصر اربعه عبارت‌اند از آب و خاك و هوا و آتش كه اصول عالم كون و فسادند . اسطقس و اركان . « 1 »\r\n\r\nعناصر عقود -\r\nمراد از عناصر عقود وجوب ، امكان و امتناع است كه نسبت ميان امور و موضوعات و محمولات‌اند . « 2 » و به عبارت ديگر منظور از عقود قضايا است . ملا صدرا در مقام تعريف وجوب ، امكان و امتناع گويد : اين‌ها\r\n\r\n\r\n","description":"","footnote":"\r\n( 1 ) مشاعر ، ص 57 .\r\n( 2 ) اسفار ، ج 1 ، صص 92 - 93 ، 144 .\r\n","page_name":" 365 ","page_number":365},
  {"content":"\r\n\r\nاز امورى ضرورى و بديهى اولى هستند و قابل تعريف نيستند و از آن گونه معانى مىباشند كه در ذهن و نفس انسانى مرتسم مىشوند و كسانى كه خواسته‌اند آن‌ها را تعريف كنند از نوع تعريف حقيقى مرتكب دور شده‌اند و بالجمله گويد هر گاه ضرورت را نسبت به وجود دهيم وجوب است و اگر نسبت به عدم دهيم امتناع است و اگر لا ضرورت را نسبت به يكى از آن دو و يا هر دو دهيم امكان است . ( امكان عام و امكان خاص ) .\r\nملا صدرا گويد : هر موجودى را كه عقل از آن‌رو كه موجود است لحاظ كند بدون لحاظ امرى ديگر چند حالت دارد :\r\n1 - آن كه از نفس ذات آن بذاته موجوديت به معنى عام و شامل همهء موجودات انتزاع مىشود .\r\n2 - آن كه انتزاع موجوديت از نفس ذات آن نشود و بلكه با لحاظ امرى ديگر سواى نفس ذات موجود ، از آن موجوديت انتزاع شود و به عبارت ديگر موجوديت آن مربوط به نفس ذات و به ذات آن نباشد و بلكه مربوط به امرى ديگر باشد . قسم اول واجب است و قسم دوم ممكن است . و بنابر اين از ديدگاه ملا صدرا نسبت قضايا ضرورت است نهايت ضرورت يا ذاتى است و يا با توجه به غير است . « 1 » وى گويد تحصّلات و وجودات همه مراتب يك وجود است و نسبت‌هاى نفس الامرى يا وجود است يا عدم و امتناع از ديدگاه او ، وجود مساوى با وجوب است ، نهايت وجوب دو قسم است يكى وجوب ذاتى و ديگر وجوب غيرى .\r\nوى گويد تقسيم مفهوم به حسب مواد سه گانه به واجب و ممكن و ممتنع يك قسمت حقيقى است و در همه مفاهيم جريان دارد و هر مفهومى قابل اين تقسيم است و مثلا مفهوم حيوان يا واجب الحيوانيت است و يا ممكن الحيوانيت و يا ممتنع الحيوانيت .\r\nملا صدرا گويد هر يك از طبايع عقليه كه به نام وجوب ، امكان و امتناع ناميده‌اند از لحاظ تصور عقلى و در بادى امر يا بالذات‌اند و يا بالغيراند و يا به قياس‌اند و لكن عقل امكان بالغير را نفى مىكند يعنى چون طبيعت امكان ، وجود غيرى است پس امكان بالغير بىمعنى است پس امكان يا بالذات است و يا به قياس پس واجب هم بالذات است و هم بالغير است و هم به قياس و همين‌طور ممتنع .\r\n\r\nعنايت -\r\nعنايت به معنى توجه و قصد و ارادت آمده است « عنى اللَّه به عناية » يعنى خداى او را حفظ نمود و به معناى اهتمام به امور نيز آمده است .\r\nعنايت حق به بندگان عبارت از علم او است به مصالح امور آن‌ها و علم محيط الهى را عنايت گويند و از آن تعبير به رحمت واسعه هم شده است و بالجمله :\r\n- در تعريف عنايت آمده است : بودن ذات خداوند است عالم لذاته بما عليه الوجود فى النظام الاتم - ذات بارى تعالى لذاته دانا است به جهان هستى و نظام اتم وجود بدان صورت كه آفريده شده است يعنى در نظام اتم و اكمل كه در عين حال علم عنايتى حق عين خلق و عين نظام اتم و اكمل است و ذات او علت است لذاته براى خير و كمال در حد اعلا و نهايت امكان و در عين حال راضى است بر آن بر همان نحو كه ياد شد و اين هر سه معنى ، مشمول عنايت و به عبارت ديگر معنى عنايت است ( علم ، علت و\r\n\r\n\r\n","description":"","footnote":"\r\n( 1 ) اسفار ، سفر 1 ، صص 88 - 90 .\r\n","page_name":" 366 ","page_number":366},
  {"content":"\r\n\r\nرضا ) همه آن‌ها عين ذات‌اند يعنى ذات او عين علم به نظام ، خير و عين سبب تام براى نظام خير و عين رضاى به آن مىباشد كه همان مشيت ازليه باشد ( يعنى رضا ) . « 1 » پس ذات او بذاته صورت نظام خير است بر وجه اعلى و اشرف .\r\nالعناية و القضاء و يقال له « ام الكتاب » و القدر و يقال له « كتاب المحو و الاثبات » كما اشار اليه بقوله  « يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ »  و محلهما اللوح و القلم ، احدهما على سبيل القبول و الانفعال و هو اللوح بقسميه ، و الاخر القلم على سبيل الفعل و الحفظ و اما العناية فقد انكرها « اتباع الاشراقين » و اثبتها « اتباع المشائين » ك « شيخ الرئيس » و من يحذ و حذوه ، لكنها عندهم صور زايدة على ذاته على وجه العروض . و قد علمت ما فيه و الحق أنها علمه بالاشياء فى مرتبة ذاته علما مقدسا عن شوب الامكان و التركيب فهى عبارة عن وجوده بحيث ينكشف له الموجودات الواقعة فى عالم الامكان على نظام اتم ، مؤديا الى وجودها فى الخارج مطابقا له اتم تأدية لا على وجه القصد و الروية . و هى علم بسيط واجب لذاته قائم بذاته ، خلاق للعلوم التفصيلية العقلية و النفسية ، على أنها عنه لا على انها فيه و اما القضاء فهى عندهم عبارة عن وجود الصور العقلية لجميع الموجودات فائفة عنه على سبيل الابداع دفعة بلا زمان . . .\r\nاما القدر فهو عبارة عن وجود الصور الموجودات فى العالم النفسى ، السماوى على الوجه الجزيى مطابقة لما فى موادها الخارجية الشخصية مستندة الى اسبابها و عللها واجبة بها لازمة لا وقاتها المعينة و امكنتها المخصوصة ، و يشملها القضا ، شمول العناية للقضاء .\r\nو اما اللوح و القلم فبيان القول فيهما ان البارى ( جلت كبرياؤه ) اول ما برز من ذاته و نشأ هو جوهر قدسى فى غاية النور و الضياء و السّناء ، بعد الاول ( تعالى ) و نشأ بتوسطه جواهر اخرى قدسية مترتبة فى الشرف و الكمال و شدة النورية على حسب ترتبها فى القرب منه ( تعالى ) ثم حصلت منها بواسطة جهات فقرها و نقصها فى الوجود و ضعف نوريتها موجودات نفسانية و اخرى طبيعية ، و هى النفوس السّماوية و الاجرام الفلكية و ما معهما من العناصر و المركبات و هذه كلها متجددة الوجود زمانية كالمكتوب من الكلمات المعقولة . و اما تلك الجواهر و الانوار القاهرة فهى مقدسة عن الزمان منزهة عن التجدد و الحدثان ، بل كلها مع تفاوت مراتبها فى الشرف و النورية كانت لشدة اتصال بعضها ببعض كانها موجودة واحدة ، و الحق انها واحدة كثيرة كما قررناه فى موضعه بالبرهان . و لهذا قد يعبر عنها بلفظ واحد كالقلم فى قوله ( تعالى )   « ن وَ الْقَلَمِ وَ ما يَسْطُرُونَ »   و اتى بصيغة جمع العقلاء مع وحدته اشارة الى . . .\r\n\r\nفى حكمته تعالى و عنايته و هدايته وجوده\r\nقد علمت : ان الحكمة هى افضل علم بالمعلومات و احكم فعل فى المصنوعات ، و واجب الوجود يعلم من ذاته كل شىء من الاشياء بعلله و اسبابه ، و يفعل النظام الاتم لغاية حقيقة يلزمه ، فهو بهذا المعنى حكيم فى علمه ( علمه خ ل ) محكم فى صنعه و فعله ، فهو الحكيم المطلق .\r\nو قد علمت : أن هذا العلم بعينه سبب وجود الاشياء و ارادة ايجادها من غير ان يكون المنظور\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 56 - 57 .\r\n","page_name":" 367 ","page_number":367},
  {"content":"\r\n\r\nاليه فى الايجاد شىء سافل و غرض غير حاصل فى ذات الفاعل فهذا معنى العناية .\r\nو الهداية هى ما يسوق الشىء الى كماله الثانى الذى لا يحتاج اليه فى اصل وجوده و بقائه ، و قد اعطى ( سبحانه ) كل شىء كمال وجوده ، و هو ما يحتاج اليه فى وجوده و بقائه و زاده ايضا كمالا ثانيا و هو ما لا يحتاج اليه فيهما . و اليه الاشارة فى القرآن بقوله ( تعالى )  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  فالخلق هو اعطاء الكمال الاول ، و الهداية هى افادة الكمال الثانى ، و بقوله ايضا  « الَّذِي خَلَقَنِي فَهُوَ يَهْدِينِ . »  و اما الجود فهو افادة الخير بلا عوض ، فان الافادة على وجهين : احدهما معاملة و الاخر جود فالمعاملة ان تعطى شيئا و تأخذ بدله سواء كان البدل عينا او ذكرا حسنا ، او فرحا ، او دعاء او حصول صفة كمالية ، او ازالة رذيلة نفسانية .\r\nو بالجملة ، ما يكون للمعطى فيه رغبة او غرض لا يحصل الا بذلك الاعطاء فانه المعاملة بالحقيقة و ان كان الجمهور يزعمون المعاملة حيث يكون معاوضة عينية و لا يسمون غيره معاملة ، و لكن العقلاء يعرفون أن الجود بالحقيقة حيث لا يكّن فيه عوض و لا غرض و أن كل ما فيه غرض او فائدة فهو معاملة ، فالجود بالحقيقة لمريد و فاعل لا يكون لفعله غرض ، و ما ذلك الا لواجب الوجود ، فاذن لا جواد الا واجب الوجود . على ان كل جود و كرم لا يحصل الا من جهته . « 1 »\r\n\r\nعنقا -\r\nعنقا عبارت از طاير قدسى است كه مكان ان جبل قاف است صدرا گويد عنقا محقق الوجود است نزد عارفان و شك و ترديدى در وجود آن ندارند و عقل دهم و عقل فعال را عنقا نامند . ملا صدرا با الهام از رسالهء سيمرغ شهاب‌الدين سهروردى گويد : عنقا موجود محقق الوجود است نزد عارفان و آن‌ها شكى در وجود آن ندارند همان‌طور كه شكى در وجود بيضا ندارند و آن پرندهء قدسى است كه محل آن كوه قاف است صفير آن انسان‌هايى كه در خوابگاه‌هاى تاريك خوابيده‌اند از خواب غفلت بيدارى كند و آواز او غافلان از آيات خدا را متنبّه مىكند ، نداى آن به گوش كسانى كه در پرتگاه جهالات خود سقوط كرده‌اند مىرسد نادانان كه در بيابان تاريك سرگردان‌اند ، لكن كم‌تر كسى است كه صداى او را بشنود . ملا صدرا تقريبا رساله آواز يا سفير سيمرغ را بدون ذكر نام سهروردى آورده است . « 2 »\r\n\r\n\r\n","description":"","footnote":"\r\n( 1 ) اسفار ، ج 6 ، ص 368 .\r\n( 2 ) مفاتيح الغيب ، صص 142 - 143 .\r\n","page_name":" 368 ","page_number":368},
  {"content":"\r\n\r\n\r\nغ\r\n\r\nغاذيه -\r\nقوهء غازيه نيرويى كه جاذب غذاست ، غذاها را به جسم متغذى جذب مىكند .\r\nملا صدرا قوهء غاذيه را به دو قوه تحليل كرده خاست يكى قوه‌اى كه غذا را از خارج از جسم متغذى به جوف معدهء او جذب مىكند و قوه‌اى كه از معده به جسم جذب مىكند و قوه ماسكه را هم دو قسم مىداند يكى قوه‌اى كه غذا را در بدن نگه‌دارى مىكند و ديگر نيرويى كه مواد را تبديل به خون و . . . مىكند و همين‌طور است دافعه . « 1 »\r\n\r\nغايت -\r\nبه معنى نتيجه و مقصود و اثر حاصل از شىء و به معنى هدف و فايده آمده است از نظر مفهوم فلسفى عبارت از چيزى است كه « لاجله يكون الشئ » و هر گاه آثار و نتايج مترتب بر فعلى باعث صدور فعل از فاعل گردد آن آثار و نتايج را غرض و علت غايى آن فعل نامند و بديهى كه فاعل مستكمل به آن آثار و نتايج است يعنى فاعل فعل را براى رسيدن به آن نتايج انجام مىدهد .\r\nخلاصه سخن اين‌كه هيچ حركتى در اين جهان وجود نيست مگر اين‌كه به سوى غايتى در جنبش است . هر حركتى به سوى غايتى عالى و متعالىتر از خود سير مىكند ، همه حوادث ، همه پديده‌ها ، همه افعال و اعمال هدفى را دنبال مىكنند . « 2 » غايت چيست . ما بيان كرديم كه هر انسان قبل از شروع به انجام كارى هدفى در ذهن تصور مىكند و در جهت تحقق بخشيدن به آن هدف مقدمات فعل را فراهم كرده اقدام به انجام آن فعل مىكند تا به هدف متصوّر خود نايل گردد و لذا گفته‌اند علت واقعى فعل غايت است يعنى انگيزهء اصلى اقدام به فعل . غايت است يعنى نيل به غايت ، غايت و علت غايى از لحاظ ذهنى مقدم بر همهء علل است و از لحاظ وجود خارجى متأخر بر همهء علل است ، هنگامى كه عمل انجام شد به غايت نزديك مىشود و گاه باشد كه بر افعال و اعمال آثارى مترتب شود و فوايدى حاصل گردد كه قبل از عمل در ذهن فاعل فعل مرتسم نبوده است و به ذهنش خطور هم نمىكرده است و مثلا انسان خانه را با هدف اين‌كه در آن سكونت كند مىسازد ، پس از اتمام بنا قيمت بازارى آن چند برابر مىشود ، آن چه قبلا در تصورش نبوده است و يا علاوه بر استفاده سكونت ، به عنوان محل كسب هم از آن مىتواند استفاده كند و نتايجى از اين قبيل كه قبل از اقدام به ساختمان در فكرش نبوده است اين\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 87 .\r\n( 2 ) همان ، ج 2 ، سفر 1 ، ص 271 .\r\n","page_name":" 369 ","page_number":369},
  {"content":"\r\n\r\nنتايج حاصله را غايت كار نمىگويند و بلكه فايده و نفع و خير گويند و بالجمله از ديدگاه ملا صدرا بررسى علل غايى نظام خلقت در حركات و سير خود لب حكمت و افضل مباحث آن است . ملا صدرا علت غايى را از اهمّ علل مىشمارد و گويد خلقت جهان عبث و باطل نيست كل نظام وجود به طور ارادى و غير ارادى به سوى خير مطلق در تكاپو و جنبش‌اند براى مزيد اطلاع عشق و شوق .\r\nملا صدرا گويد : معلول جلوهء علت است و بلكه عين علت است زيرا گفته‌ايم كه علت در مرتبهء عليت واجد تمام مراتب معلولات است به اضافه امرى زايد پس مفاض همان مفيض است و در عقل و تصور ذهن علت و معلول دو هويت مستقل نيستند . معلول بما هو معلول تعقل و تصور نمىشود مگر همراه با تعقّل و تصوّر علت چون بين آن دو علاقه تضايف است و معلول را حقيقتى مستقل نيست مگر مضاف به علت و مفهومى ندارد مگر اين‌كه اثرى است از علت ، و علت مفيض آن بود و اصل در تقرر و مبدأ اثر علت است و تمام موجودات جهان وجود بازگشت به اصل خود كنند و آن اصل واحد بالذات و منفرد است و او را مثلى و ضدى و شريكى نيست و بقيهء موجودات شؤون او است ، اسماى او است ، نعوت و افعال او است ، او اصل است و ما بقى اطوار و طورهاى وجود ، و اظلال فيض او ، او موجود اصيل است و باقى جهات و حيثيات او است ، همهء كثرات وهميّه در جنب قهاريّت او مندك و مضمحل‌اند و هر آن‌چه نام هستى بر آن اطلاق مىشود . به جز ذات او همه شؤونات و فيوضات ذات واحد قيّومىاند و نعوت و لمعات فيض او هستند ، معاليل كلا جهات اويند همهء علل و معلولات از او منشعب و به او بازگردند كه فرمودند  « إِنَّا لِلَّهِ وَ إِنَّا إِلَيْهِ راجِعُونَ »  « كلما فى الكون وهم او خيال او معكوس فى المريا او ظلال . » هر گاه باعث و برانگيزندهء بر فعل ، آثار و نتايج مترتبهء بر فعل نباشد آن آثار و نتايج را منفعت نامند .\r\nصدرا گويد غايت گاه نفس فاعل است مانند فاعل اول و گاه امرى ديگرى است در غير فاعل و آن يا در قابل است مانند تمام حركات كه مبدأ صدور آن‌ها رؤيت يا طبيعت است .\r\nو يا در غير قابل است مانند كسى كه كارى را انجام دهد براى رضايت شخصى كه حصول رضايت شخص ثالث غايت باشد نه فاعل .\r\nتمام حركات و افعال را غايتى است نهايت غايت گاه « ما انتهى اليه الحركة » است و يك وقت « ما لاجله الحركة » است و حتى عبث هم غايت قوت خياليه است .\r\nغايت گاه نفس فعل است گاه نفعى است كه تابع فعل است .\r\nو بنابر اين قول به اتفاق و صدفه قول باطلى است و هيچ فعلى از افعال نيست مگر آن‌كه تابع علل و متبوع آثار و نتايج خاص است ، حتى طبيعت را غاياتى است و فعل نايم و ساهى را نيز غايات خاصى است حركات افلاك و تغييرات و تحولات و استحالات عالم جسمانى و كون و فساد و خلع و لبس عالم طبيعى و موجودات همه و همه هدفى دارند كه با سرعت و شتاب هر چه تمام‌تر به طرف هدف اصلى و مطلوب خود در حركت‌اند . « 1 »\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 118 و ج 2 ، سفر 1 ، صص 250 - 252 .\r\n","page_name":" 370 ","page_number":370},
  {"content":"\r\n\r\nغايت حوادث و حركات ايجاد ماهيات نوعيه است و آن‌ها را نيز غايتى است و بالجمله هر يك از حوادث و حركات را غايت متعدد است .\r\nعلت غايى يا واقع است در تحت كون يا برتر از كون است . هر گاه واقع در خيطهء كون باشد يا موجود در قابل است . مانند وجود صورت خانه در گل و خشت و غيره براى بنا و يا موجود است در نفس فاعل مانند اسكان در آن و در هر صورت غايت سبب اول است در تمام آن‌ها براى ساير علل زيرا اگر غايت هر فعلى متصور فاعل نباشد فاعل فاعل نخواهد بود و لكن غايت در وجود خارجى معلول است براى ساير علل موقعى كه واقع تحت الكون شود .\r\nغايت به قياس به فاعل كه موجب كمال فاعل است خير است پس اگر نسبت به فعل داده شود غايت است و اگر نسبت به فاعل داده شود خير است و بالجمله به قياس به فاعل خير است . « 1 » غايت غايات تمام موجودات عبارت از خير اقصى است .\r\nغايت يا عام است و يا خاص و غايت خاصه عبارت از امرى است كه حاصل نمىشود مگر از طرق واحدى و غايت عامه حاصل مىشود از طروق متعدده .\r\nو يا جزيى است و يا كلى ، كلى مانند انتقام گرفتن از ظالم به طور مطلق بدون توجه به خصوصيات شخصى .\r\nو غايات گاه اتفاقى است و آن موقعى است كه نسبت داده شود به فاعل طبيعى .\r\nو گاه قريب است مانند صحت براى دوا و گاه بعيد است . و گاه بسيط است مانند سيرى براى اكل و گاه مركب است مانند مطلوب از تركيب چند امر .\r\nو گاه بالقوه است و گاه بالفعل مانند بودن صورت بالقوه يا بالفعل و بالأخره غاية الغايات ذات حق تعالى است كه فوق آن غايتى نيست چنان كه صورة الصور و مبدأ المبادى و حقيقة الحقايق است .\r\nملا صدرا در باب غايت افعال اختيارى گويد :\r\nگروهى از معطله فعل خداوند را خالى از حكمت و مصلحت دانسته‌اند در حالى كه بيان كرديم كه حتى براى افعال طبيعت هم غاياتى است و اين‌كه حتى فعل كسانى كه خواب‌اند و يا سهو كننده‌اند باز هم مقرون به غايت و مصلحت است ملا صدرا به طور تفصيل ثابت كرده است كه افعال خداوند كلا و جزوا مقرون به حكمت و مصلحت است . « 2 » ملا صدرا گويد : غايت متقدم بر فاعل است و هم متأخر و گويد هر آن‌چه را كمال منتظر مىباشد و بر چيزى از چيزها در وجود متقدم است به حسب فاعليت و مبدأيت ، در كمال وجود و تماميت آن از او متأخر است . « 3 » از باب مثال اول نبات مغز و بذر است و آخر آن نيز بذر و مغز است و حيوان از آن حيث كه حيوان است صاحب نموّ و تغذيه است اولش نطفه است كه حاصل از غذاست و آخرش نيز نطفه است كه حاصل از اواخر هضم غذاست .\r\n\r\n\r\n","description":"","footnote":"\r\n( 1 ) اسفار ، ج 1 ، صص 21 ، 210 ، 275 .\r\n( 2 ) همان ، ج 3 ، سفر 1 ، صص 259 - 260 .\r\n( 3 ) تفسير ملا صدرا ، ج 2 ، ص 280 .\r\n","page_name":" 371 ","page_number":371},
  {"content":"\r\n\r\nسازنده خانه براى سكونت نخست صورت خانه را در خيالش تصور مىكند بر آن وضع و خصوصيتى كه صلاحيت براى سكونت را داشته باشد اول در عالم خيال فرض مىكند كه در آن سكونت كرده است و خانه مسكونى را بدان وضع كه مىخواهد در خيالش مجسم مىكند سپس براى تهيه خشت حركت مىكند و به تدريج وسايل لازم را فراهم و به ساختن بناى آن مىپردازد تا تكميل مىشود و سپس در آن سكونت مىكند پس اول فكر آخر آمد در عمل از اين‌رو است كه گفته‌اند علت غايى از لحاظ تفكر تقدم دارد و از لحاظ خارجى متأخر است .\r\n\r\nتقدم الغاية على الفاعل و تأخّره عنه\r\nكلّ ماله كمال منتظر و قد تقدّم على شيء في الوجود بحسب الفاعليّة و المبدئيّة فهو متأخّر عنه في كمال الوجود و التماميّة و هذا مما اقيسم عليه البرهان ، و طابقه الكشف و الوجدان ، و يؤكده الاستقصاء في الاستقراء ، و الاستيفاء في التتبع من أهل البصيرة و الايقان .\r\nفالنبات مثلا أوله لبّ و بذر ، و آخره بذر و لبّ ، و الحيوان - بما هو ذو نموّ و اغتذاء - أوله نطفة حاصلة عن غذاء ، و آخره نطفة حاصلة من أواخر هضوم الغذاء - و بما هو ذو حسّ و تخيّل كلما يحسّ به او يتخيّله اولا يعل اليه اخيرا فانّ من اراد الا كل احضرت فى حسّيه بسبب وجود الجوع صورة المأكول ، و في خياله صورة الشبع ، فحاول أن يستكمل صورة المأكول التي في حسّه بالأكل ، و صورة الشبع التي في خياله بإدخاله من حدّ التخيل إلى حدّ العين ، فالشبعان تخيّلا هو الذي يأكل ليصير شبعان وجودا ، فالشبعان تخيّلا هو العلّة الفاعليّة ، و الشبعان وجودا هو العلّة الغائيّة .\r\nو كذلك الباني بيتأ للسكنى له يحضر في خياله أولا صورة البناء على وضع يصلح لسكناه فيسكن فيه أولا ، ثمّ يتحرّك في ضرب اللبنات و صنع الالات و يأخذ في صنعه شيئا فشيئا الى أن يتم ، فاذا تم و كمل يسكن فيه ، فكان أول البغية آخر الدرك ، و آخر البغية أول الدرك .\r\nفهكذا الحال في كلّ ماله فاعل و غاية في الأمور الزمانيّة و المكانيّة .\r\n\r\nغباوت -\r\nحكمت . « 1 »\r\n\r\nغضب -\r\nغضب يكى از كيفيات نفسانى است كه « يتبعها حركة الروح » كه از توابع آن حركت روح است به خارج بدن جهت دفع منافرات طبع و طلب انتقام . « 2 » ملا صدرا گويد : « 3 » غضب عبارت از جوشش خون است در قلب يا جوشش خون قلب است و انتشار در عروق و سير به طرف بالاى بدن و در نتيجه صورت و چشم قرمز مىشود و عبارت از حالت نفسانى است كه موجب اشتعال نار طبيعت و احراق مواد بدن و رطوبات آن مىشود و همان كارى را انجام مىدهد كه آتش محسوس به هيزم انجام مىدهد و در هنگام شدّت ، آتش غضب به معدن فكر مىرود و ظلمت آن بر نور عقل مستولى مىگردد و نور عقل به دخان غضب خاموش مىشود و چه بسا ظلمت‌هاى ناشى از فوران غضب به معادن حسّ برود و چشم انسان را تاريك كند تا آن جا كه احيانا چشمانش از ديدن باز ايستد و همهء دنيا در نظرش سياه نموده شود و گاه آن قدر شديد مىشود كه رطوبتى كه\r\n\r\n\r\n","description":"","footnote":"\r\n( 1 ) اسفار ، ج 2 ، ص 116 و ج 1 ، ص 438 .\r\n( 2 ) همان ، ج 8 ، ص 130 .\r\n( 3 ) تفسير ملا صدرا ، ج 2 ، ص 202 .\r\n","page_name":" 372 ","page_number":372},
  {"content":"\r\n\r\nحيات بدن به آن است خشك مىشود و از بين مىرود و شخص غضبناك فوت مىكند و اين است حال غضب ناشى از نفس .\r\nو انسان غضبناك دائما در انفعالات و كدورات و آلام است و غضب در خداوند عبارت از صفت قهاريت است و غلبه نور احديّت كه مجالى براى ظهور كثرات در برابر او نمىگذارد .\r\n\r\nغم -\r\nفرح .\r\n\r\nغيب -\r\nغيب در برابر شهادت است .\r\nملا صدرا گويد غيب آن چيزى است كه غايب است مثلا ملكوت براى ملائكه شهادت است و حضرت الهيه براى آن‌ها غيب است و آنان نتوانند به آن حضرت برسند براى انسان هم صورتى از عالم شهادت است و هم روحى از عالم غيب ملكوتى است و او را سيرى است كه به واسطهء آن مستعدّ قبول فيض نور الهى است و به واسطهء تربيت از عالم شهادت به عالم غيب كه عالم ملكوت است تواند رفت و به سر متابعت از عالم ملكوت به عالم جبروت سير مىكند و بالأخره به سرّ متابعت از انوار جمال و جلال حق بهره‌مند شوند .\r\nفالغيب ماغاب ، و ما شاهد فيه فهو شهادة ؛ فالملكوت للملائكة شهادة ، و الحضرة الإلهيّة لهم غيب ؛ و ليس لهم الترقّي إلى تلك الحضرة ؛ و إنّ للإنسان صورة من عالم الشهادة المحسوسة ، و روحا من عالم الغيب الملكوتي ، و سرّا مستعدا لقبول فيض النور الإلهي بلا واسطة ؛ فبالتربية يترقّي من عالم الشهادة إلى عالم الغيب - و هو الملكوت - و بسرّ المتابعة و خصوصيّتها يترقّي من عالم الملكوت إلى عالم الجبروت و العظموت - و هو غيب الغيوب - فيشاهد بنور اللَّه المستفاد من سرّ المتابعة أنوار الجمال و الجلال ، فيكون في خلافة الحقّ عالم الغيب و الشهادة ، كما إن اللَّه عالم الغيب و الشهادة  ( فَلا يُظْهِرُ عَلى غَيْبِهِ أَحَداً )  أي الغيب المخصوص - و هو غيب الغيب - أحدا - يعني من الملائكة  ( إِلَّا مَنِ ارْتَضى مِنْ رَسُولٍ )  يعني من الإنسان .\r\nفهذا هو السرّ المكنون المركوز في استعداد الإنسان الذي كان اللَّه يعلمه منه و الملائكة لا يعلمون كما قال :  ( إِنِّي أَعْلَمُ ما لا تَعْلَمُونَ )  .\r\nو منها إنّ الملائكة لما نظروا إلى كثرة طاعتهم و استعداد عصمتهم و نظروا إلى نتائج الصفات النفسانية استعظموا أنفسهم و استصغروا آدم و ذريّته ، فقالوا :  ( أَ تَجْعَلُ فِيها )  - أي : في الأرض - خليفة مع انه  ( يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ )  فنحسن ، مع هذه الصفات أحقّ بالخلافة منه كما قال بنو إسرائيل حين بعث اللَّه لهم طالوت ملكا  ( قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ وَ لَمْ يُؤْتَ سَعَةً مِنَ الْمالِ )  فأجابهم اللَّه تعالى بأنّ استحقاق الملك إنمّا هو بالاصطفاء و البسطة في العلم و الجسم و قال :  ( إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ ) \r\n. \r\nغيب الهويت -\r\nموجودى كه به هيچ وجه متعلق به غير نباشد و متقيد به قيدى نباشد عارفان هويت غيبيه و غيب الهويه و غيب مطلق و ذات احديت نامند كه ذات حق تعالى است به اعتبار لا تعيّن و تنزيه صرف . « 1 »\r\n\r\nغير متناهى -\r\nمفهوم غير متناهى و لا نهايت يعنى امور غير معدوده و غير محصوره و\r\n\r\n\r\n","description":"","footnote":"\r\n( 1 ) ايقاظ النائمين ، ص 5 .\r\n","page_name":" 373 ","page_number":373},
  {"content":"\r\n\r\nغير محدوده و به عبارت ديگر غير متناهى بودن وصف امور و موجوداتى است كه آن‌ها را حد و نهايت نه در طرف مبدأ و نه در طرف منتهى نباشد و يا امورى كه به عدّ و شمار و احصا درنيايند و از عوارض تسلسل نيز نامتناهى بودن است .\r\nبه طور كلى موجودات خارجى يا از كميات متصله‌اند و يا از كميات منفصله .\r\nنامتناهى بودن در كميات متصله يك وقت در موجودات قار الوجود لحاظ مىشود مانند ابعاد و اجسام نامتناهى و براهين متعددى براى ابطال وجود نامتناهى بودن در ابعاد قار الوجود اقامه شده است .\r\nو يك وقت در امتدادات غير قار الوجود لحاظ مىشود مانند زمان و حوادث پى در پى و برهانى بر بطلان اين گونه نامتناهى به ويژه در طرف آينده اقامه نشده است .\r\nو در كميات منفصلهء غير متدرج الوجود مانند اعداد كه نامتناهى مفروض در آن‌ها به معنى وجود عده‌ايى بىشمار موجودات مجتمع الوجود نامتناهى است نيز باطل است .\r\nدر مورد تسلسل هم كه پى در پى در آمدن امور و سلسلهء علل و معلول است به طور بىنهايت دو صورت دارد يا در امور واقعى خارجى لحاظ و فرض مىشود آن هم براهين متعددى بر بطلان آن اقامه شده است . و يا در امور اعتبارى ذهنى است كه بر حسب اعتبار معتبر است كه غير متناهى يقفى باشد و دليلى بر بطلان آن اقامه نشده است . « 1 » برهان و تسلسل .\r\n\r\n\r\n","description":"","footnote":"\r\n( 1 ) اسفار ، ج 5 ، ص 49 و ج 9 ، ص 379 .\r\n","page_name":" 374 ","page_number":374},
  {"content":"\r\n\r\n\r\nف\r\n\r\nفاعل -\r\nكلمهء فاعل يعنى كنندهء كار و انجام دهنده فعل كه فعل او مقرون به اختيار و اراده‌اش باشد و از اين جهت است كه عنوان فاعليت در موردى صادق است كه و لو يك آن هم باشد متلبس به فاعليت نباشد تا اراده دربارهء او صادق باشد و نظر به اين معنى است كه فلاسفه ميان فاعل موجب و فاعل مختار فرق گذارده و فاعل موجب را مرادف با علت دانسته‌اند و گويند « الفاعل هو الذى يقتضى وجود المعلول و يجعله واجب الحصول . » « 1 » فاعل به اصطلاح طبيعى عبارت از امر است كه تأثير آن زمانى باشد و متدرج التأثير باشد . « 2 » فاعل در فلسفه مقابل قابل استعمال شده است و به معناى تأثير كننده و اثر گذارنده است چنان‌كه قابل به معنى قبول كننده اثر از فاعل است .\r\nفاعليت فاعل يا بطبع است و يا به قسر است و يا به تسخير است يا به قصد است و يا به رضا است يا به عنايت است و يا به تجلى است و بالجمله اقسام فاعل شش است .\r\nالف - فاعل به طبع كه مبدأ صدور فعل باشد بدون شعور و اراده و فعل آن ملايم با طبعش باشد يا « هو الذى يفعل بطبعه الجسمانى حين هو مخلى و طبعه من غير عائق . » ب - فاعل به قسر كه مبدأ صدور فعل باشد و فعل صادره از او بدون شعور و اراده باشد و لكن فعلش خلاف مقتضى طبع باشد يعنى خلاف مقتضى طبع اصلى آن باشد و يا « هو الذي يفعل بطبعه المقسورة على خلاف ما يقتضيه حين ما هو غير مخلى و نفسه به تحريك قاسر و تحويل محول . » « 3 » ج - فاعل بالجبر كه مبدأ صدور فعل باشد بدون اختيار بعد از آن‌كه از شأن آن اختيار يا عدم اختيار آن فعل باشد اين سه نوع فاعل در اين معنى كه در فعل خود بلا اختيارند مشترك‌اند .\r\nد - فاعل بالقصد و آن مبدأ صدور فعل است كه مسبوق به ارادهء مسبوق به علم آن است كه متعلق به غرض است در آن فعل و يا « و هو ان يتساوى نسبته الى الطرفين فيحتاج الى ضميمة اخرى كعلم جديد و . . . » و به قولى صدور فعل از او مسبوق به علم و اراده باشد و نسبت اصل قدرت و قوت او بدون انضمام دواعى و يا صوارف به فعل و ترك مساوى باشد . « 4 »\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 75 - 220 ، 255 و ج 2 ، سفر 1 ، صص 223 - 226 .\r\n( 2 ) همان ، ص 75 .\r\n( 3 ) همان ، ج 1 ، صص 54 ، 201 .\r\n( 4 ) همان ، ج 2 ، صص 127 ، 220 .\r\n","page_name":" 375 ","page_number":375},
  {"content":"\r\n\r\nه - فاعل بالعناية كه مبدأ صدور فعل باشد و فعل او تابع علم او به وجه خير باشد بر حسب نفس الامر و علم او به وجه خير در فعل كافى براى صدور فعل باشد بدون نياز به قصد زايدى بر علم و يا « هو الذى منشاء فاعليته و عليته صدور الفعل عنه و الداعى له على الصدور مجرد علمه بنظام الفعل و الجود . » و - فاعل بالرضا كه مبدأ صدور فعل باشد و علمش به ذاتش كه عين ذاتش مىباشد سبب وجود اشياء باشد و نفس معلوميت اشياء و نفس وجود آن‌ها از او باشد « بلا اختلاف و اضافة » و عالميت او به اشياء به عينه اضافت فاعليت او باشد بر اشياء بدون تفاوت و يا « هو الذى منشأ فاعليته ذاته العالمة بذاته لا غير و يكون علمه بمجعوله عين هويته مجعوله . » « 1 » تعريف ديگرى نيز براى فاعل بالتسخير كرده و گويد عبارت از طبيعتى است كه افعال او به استخدام قواى قاهره است « فيما ينشأ منها فى المادة السفليه من الحركات و الاستحالات كالقوى الحيوانية و النباتية فيما يصدر عنها طاعة للنفوس و خدمة للقوى » صدرا گويد اقسام فواعل شش گانه در نفس انسان موجود است به قياس به افاعيل مختلفهء آن ، زيرا فاعليت نفس به قياس به تصورات و توهماتش بالرضا است و به قياس آن‌چه حاصل مىشود به مجرد تصور و توهم بالعناية است چنان‌كه در اثر توهم سقوط از ديوار يا بام ساقط مىشود و به قياس به آن‌چه حاصل مىشود به واسطه بواعث خارجيه بالقصد است و به قياس به فعل قبائح بالجبر است و فاعليت آن براى حفظ مزاج و افادهء حرارت غريزى در بدن به طبع است و براى حرارت حمائيه و مرض و سمن مفرط و هزل بالقسر است .\r\n\r\nفاعل زمان -\r\nفاعل زمان حركت فلك الافلاك است و بايد دانست كه اقسامى ديگر براى فاعل ذكر كرده‌اند از اين قرار :\r\nالف - فاعل بالقوت مانند نار به قياس به آن‌چه مشتعل نشده است و در شأن آن اشتعال باشد .\r\nب - فاعل بالذات كه لذاته مبدأ فعل است در مقابل فاعل بالعرض .\r\nج - فاعل جزيى كه علت شخيصه يا نوعيه يا جنسيه است براى معلول شخصى يا نوعى يا جنسى و فاعل كلى مخالف آن است .\r\nد - فاعل خاص كه موجب انفعال يك چيز باشد مانند نار كه محرق يك امر باشد در مقابل فاعل عام .\r\nه - فاعل قريب كه مباشر فعل است يعنى ميان آن و فعلش فاصله نباشد و مقابل فاعل بعيد و متوسط .\r\nو - فاعل ناقص كه در فاعليت خود محتاج به آلت و حركاتى باشد تا مهيا براى صدور فعل شود در مقابل فاعل كامل .\r\nز - فاعل بسيط كه احدى الذات باشد در مقابل فاعل مركب مانند ذات حق . « 2 »\r\n\r\nالفراسته -\r\nاستدلال به خلق ظاهر بر خلق باطن ، خداوند به اين امر تنبيه فرموده است در آيات  « إِنَّ فِي ذلِكَ لَآياتٍ لِلْمُتَوَسِّمِينَ »  و  « تَعْرِفُهُمْ بِسِيماهُمْ »  و بالجمله فراست اختلاس معارف است و آن دو قسم است : يك قسم آن براى انسان از خاطره‌اى بدون اين‌كه سبب آن معلوم\r\n\r\n\r\n","description":"","footnote":"\r\n( 1 ) مبدأ و معاد ، ص 98 .\r\n( 2 ) اسفار ، ج 2 ، سفر 1 ، صص 192 - 225 .\r\n","page_name":" 376 ","page_number":376},
  {"content":"\r\n\r\nباشد حاصل مىشود كه نوعى الهام بايد دانست و نوعى ديگر از طريق استدلال به صورت و شكل‌هاى ظاهر بر اخلاق باطن است . « 1 » و در حديث است اتقوا فراسة المؤمن فانه ينظر بنور ربه » و بالجمله .\r\nفراست عبارت از دريافتن اخلاق و حالات باطن است به راهنمايى اخلاق و حالات ظاهره و بالجمله اختلاس معارف است كه گاه از طريقى كه اسباب و موجبات آن معلوم نيست آشكار مىشود كه نوعى از الهام و وحى است و گاه از راه كسب و ممارست حاصل مىشود كه نوعى ديگر است و فراست حقيقى همان نوع اول است .\r\n\r\nفرح و غم -\r\nفرح و غم نيز از كيفيات نفسانيه‌اند و فرح عبارت از كيفيت نفسانى است كه از توابع آن حركت روح است به طرف برون و خارج بدن براى رسيدن به امر ملذ و غم عبارت از كيفيت نفسانى است كه از توابع آن حركت روح است به درون از جهت ترس از امور موذى كه مترتب بر آن است و هر دوى آن‌ها تابع انفعالات خاصهء روح‌اند . « 2 »\r\n\r\nفزع -\r\nفزع از كيفيات نفسانى است كه از توابع آن حركت روح است به درون از جهت ترس از امور موذى واقعى يا خيالى . « 3 »\r\n\r\nفسق -\r\nفسق يكى از رذايل اخلاقى است و اصل فسق خروج است « فسقت الرّطبة من قشرها » اين خرما از پوست خارج شد ، گويا فاسق از اطاعت خداوند خارج شده است ، فاسق به نزد خوارج كافر است و به نزد معتزليان نه مؤمن است و نه كافر زيرا ايمان به نزد آن‌ها عبارت از مجموع تصديق و اقرار و عمل است و كفر عبارت از تكذيب حق و انكار كردن آن مىباشد بنابر اين معتزليان فسق را قسم سومى دانسته‌اند كه بين مؤمن و كافر است زيرا با هر يك در پاره‌اى از احكام مشترك است هر كدام از آن‌ها استناد به آياتى كرده‌اند صاحب كشاف فاسقين را از حد ايمان خارج دانسته است به استناد قرآن مجيد لكن در اين‌كه فاسق خارج از امر و اطاعت خداوند است همه متفق‌اند و البته فسق را هم جايى است .\r\n\r\nقوله جلّ اسمه : « وَ ما يُضِلُّ بِهِ إِلَّا الْفاسِقِينَ »\r\nالفسق أصله الخروج من قولهم « فسقت الرطبة من قشرتها » أي : خرجت ، فكأن الفاسق هو الخارج عن الطاعة ، و تسمى الفأرة « فويسقة » لخروجها لأجل المضرّة .\r\nو عند الخوارج إنّه كافر ، و عند المعتزلة إنّه لا مؤمن و لا كافر ، لأن الايمان عندهم عبارة عن مجموع التصديق و الإقرار و العمل ، و الكفر تكذيب الحقّ و جحوده ، فجعلوه قسما ثالثا نازلا بين منزلتي المؤمن و الكافر لمشاركته كلّا منها في بعض الأحكام .\r\nو احتجّ المخالف بقوله تعالى  ( بِئْسَ الِاسْمُ الْفُسُوقُ بَعْدَ الْإِيمانِ )  [ 49 / 11 
  ] و قال :  ( حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ )  [ 49 / 7 
  ] و صاحب الكشاف لا عتزاله فسّر الفاسقين بالخارجين عن حدّ الايمان معتضدا بقوله :  ( إِنَّ الْمُنافِقِينَ هُمُ الْفاسِقُونَ )  [ 9 / 67 
  ] و تبعه البيضاوي جريا على عادته في الاتّباع . و هذه المسئلة طويلة مذكورة في الكلام .\r\n\r\n\r\n","description":"","footnote":"\r\n( 1 ) مفاتيح الغيب ، ص 141 .\r\n( 2 ) اسفار ، ج 1 ، سفر 2 ، ص 148 .\r\n( 3 ) همان ، ج 4 ، ص 150 .\r\n","page_name":" 377 ","page_number":377},
  {"content":"\r\n\r\nو مرتكب الكبيرة فاسق خارج عن أمر اللَّه بالاتفاق ، و له درجات :\r\nالأول : الذي لا يميّز بين الحقّ و الباطل ، و الجميل و القبيح ، ساذجا عن العقائد الرديئة ، غير مستمرّ الشهوة ؛ و هو سريع القبول للعلاج قريب المبادرة إلى التوبة .\r\nالثاني : أن يكون قد عرف ذلك ، لكنّه يتعاطاها انقيادا لشهوته ، و إعراضا عن صواب رأيه لاستيلاء الداعية الشهويّة عليه ، بل زيّن له سوء عمله ، لكن علم تقصيره . . .\r\n\r\nفصل -\r\nمميز جوهرى اشياء را فصل گويند كه مقوم اجناس است و علت وجود اجناس مىباشد مثلا ناطق فصل انسان است كه او را از ساير امور مشتركهء جنسى كه حيوانيت باشد ممتاز و جدا مىكند و مراد فصل منطقى نيست بلكه فصل اشتقاقى است كه مبدأ فصل منطقى است .\r\nتوضيح آن‌كه آن‌چه را در علم ميزان فصل مىگويند فصول منطقى هستند كه از مبادى خاصى گرفته شده‌اند كه در حقيقت آن‌ها فصول‌اند مثلا مفهوم ناطق كه فصل انسان است مبدئى دارد كه مأخوذ از آن است و آن مبدأ نفس ناطقه است و همين‌طور حساس مأخوذ و مشتق از نفس حاسه است در حيوان كه آن‌ها را فصول اشقاقيه گويند و آن‌ها به عينه همان صور نوعيه‌اند پس فصول حقيقى صور نوعيه‌اند و همان صور نوعيه‌اند كه حافظ وحدت نوعيه‌اند و فصل اخير اشياءاند كه ثابت بوده و مانند اصل و عموداند در اشياء و همين فصول اخيرند كه حافظ « هذيت » اشياء بود و واجد جميع مراتب وجود آن‌هايند و بالأخره به قول صدرا وجود در تمام اشيا فصل الفصول و فصل اخير آن‌ها است و يا صور طبيعيه اصول حافظه و فصول آن‌ها است .\r\nپس ناطق و حساس و تحرك در حقيقت فصول محموله‌اند نه فصول حقيقيه . « 1 » و بالأخره حقايق فصول بسيطه عبارت از وجودات خاصهء ماهيات است . « 2 » ملا صدرا گويد آن‌چه را اهل معقول به عنوان فصول اجناس ذكر كرده‌اند در واقع فصول نيست و بلكه از لوازم فصول است بنابر اين « حسّاس ، متحرك » به حسب مفهوم هيچ كدام فصل حيوان نيستند و بلكه فصل حقيقى آن « ذا نفس درّاكه » است و دراكيت و متحركيت نيز عين هويت نفس حيوانى نيست و بلكه از جمله لوازم آن است . لكن انسان‌ها از جهت عدم اطلاع از فصول حقيقى اشياء و يا از آن روى كه نامى به درستى براى آن‌ها وضع نشده است از ذكر فصول حقيقى به لوازم و علايم فصول منحرف شده‌اند و بنابر اين مراد از حساس خود اين مفهوم فصل نيست زيرا اين مفهوم يك امر عرضى و اعتبارى است و بلكه فصل حقيقى چيزى است كه مبدأ اين امور است . « 3 » آيا تقوم جنس به فصل بر حسب خارج است يا ذهن .\r\nملا صدرا گويد تقوم جنس به فصل بر حسب تحليل عقل است و نه در خارج زيرا در خارج جنس و فصل متحدند و دو امرى كه در ظرفى متحد باشند در همان ظرف روا نيست كه يكى از آن دو مقوم آن دگر باشد . و همين‌طور است عليت فصل براى جنس يك امرى است در عقل\r\n\r\n\r\n","description":"","footnote":"\r\n( 1 ) رساله عرشيه ، ص 34 .\r\n( 2 ) اسفار ، ج 1 ، صص 50 ، 441 .\r\n( 3 ) همان ، ج 2 ، سفر 1 ، ص 25 .\r\n","page_name":" 378 ","page_number":378},
  {"content":"\r\n\r\nوى گويد . « 1 » از فصل اشتقاقى حقيقى تعبير به فصل منطقى مىشود مانند نامى كه فصل نبات و حساس فصل حيوان و ناطق فصل انسان است كه اول عنوان نفس نباتى است و دوم عنوان نفس حيوانى و سوم عنوان نفس ناطقه است و اين نفس‌هاى سه گانه فصول اشتقاقى دارند .\r\n\r\nفصل و وصل -\r\nبرهان فصل و وصل . « 2 »\r\n\r\nفطنت -\r\nفطنت يعنى زيركى و فطن يعنى باهوش و ذكا و عبارت از تنبيه به چيزى است كه شناسايى آن مقصود و منظور باشد و اغلب در احجيه و لغز به كار برده مىشود . « 3 »\r\n\r\nفضيلت علم -\r\nملا صدرا در باب فضيلت علم به استناد آيات و روايات شرح مفصّلى داده‌اند و بيش از ده آيه در اين مورد ذكر كرده و تفسير كرده‌اند .\r\n\r\nفى الدلالة على فضيلة العلم من الكتاب و الحديث و الانار\r\nو اما شواهد القرانيه فمن وجوه :\r\nاحدها قوله :  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ  ، فانظر كيف بدأ بنفسه ، و ثنى بالملائكة ، و ثلث باهل العلم ، و ناهيك بهذا شرفا و فضلا و جلالة و نبلا .\r\nو ثانيها ان اللَّه تعالى سمى العلم بالحكمة ، ثم انه عظم امر الحكمة و ذكرها فى كثير من المواضع على سبيل الامتنان و الاهتمام و الاستعظام ، فقد قال فى البقرة ،  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  ،  وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ ،  و قال فى النساء :  وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ ،   فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ  ، و قال فى الانعام :\r\n أُولئِكَ الَّذِينَ آتَيْناهُمُ الْكِتابَ وَ الْحُكْمَ ،  و قال فى لقمان :  وَ لَقَدْ آتَيْنا لُقْمانَ الْحِكْمَةَ ،  و فى النحل :  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ ،  و المفسرون و ان ذكروا فى معنى الحكمة وجوها مختلفة حسب وجوه المناسبة ، كالموعظة و الفهم و النبوة و القران ، الا ان مرجع جميعها الى العلم ، كما هو مكشوف عند اهل البصيرة .\r\nو ثالثها قوله تعالى :  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ ،  و قد فرق اللَّه تعالى بين سبعة نفر فى كتابه الكريم ، فقد فرق بين الخبيث و الطيب ، فقال :  قُلْ لا يَسْتَوِي الْخَبِيثُ وَ الطَّيِّبُ  ، و بين الاعمى و البصير ،  قُلْ هَلْ يَسْتَوِي الْأَعْمى وَ الْبَصِيرُ  ، و بين النور و الظلمة ،  هَلْ تَسْتَوِي الظُّلُماتُ وَ النُّورُ ،  و بين الجنة و النار ، و بين الظل و الحرور . « 4 » و اذا تأملت هذه الوجوه تاملا لطيفا ، وجدت كل ذلك مأخوذا من الفرق بين العالم و الجاهل ، و بين العلم و الجهل .\r\nو رابعها قوله تعالى :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ ،  و المراد من اولى الامر ، هم الراسخون فى العلم على اصح اقوال المفسرين المشهورين ، لا الملوك و الامراء ذوى الشوكة ، و عند مفسرى اصحابنا الامامية رضوان اللَّه عليهم ، المراد بهم اهل بيت النبوة و الطهارة سلام اللَّه عليهم اجمعين ، ثم انظر الى هذه المرتبة فانه سبحانه ذكر العالم الراسخ فى المرتبة الثالثة فى قوله :  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ ،  ثم انه تعالى زاد فى الاكرام فجعلهم\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 102 .\r\n( 2 ) همان ، چاپ سنگى ، ج 2 ، ص 138 .\r\n( 3 ) همان ، ج 3 ، ص 516 .\r\n( 4 ) مفاتيح الغيب ، صص 118 - 119 .\r\n","page_name":" 379 ","page_number":379},
  {"content":"\r\n\r\nفى المرتبة الثانية فى الايتين ، و ما يعلم تأويله الا اللَّه و الراسخون فى العل ، و قال :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ . \r\nو خامسها قوله :  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ ،  قال ابن عباس :\r\nللعلماء درجات فوق المؤمنين بسبعمأة درجة ما بين الدرجتين مسيرة خمس مأة عام ، قال بعضهم : ان اللَّه تعالى ذكر الدرجات لاربعة اصناف ، اولها للمؤمنين من اهل بدر ، قوله :  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ ،  الى قوله  لَهُمْ دَرَجاتٌ عِنْدَ رَبِّهِمْ ،  و الثانية للمجاهدين ، قوله :  فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً ،  و الثالثة لمن عمل الصالحات ،  وَ مَنْ يَأْتِهِ مُؤْمِناً قَدْ عَمِلَ الصَّالِحاتِ فَأُولئِكَ لَهُمُ الدَّرَجاتُ الْعُلى ،  و الرابعه للعلماء ، و الذين اوتوا العلم درجات ، فاللّه تعالى قد فضل اهل بدر على غيرهم من المؤمنين بدرجات ، و فضل المجاهدين على القاعدين بدرجات ، و فضل الصالحين على هؤلاء بدرجات ، ثم فضل العلماء على جميع الاصناف بدرجات ، فوجب كون العلماء افضل الناس .\r\nو سادسها قوله :  إِنَّما يَخْشَى اللَّهَ مِنْ عِبادِهِ الْعُلَماءُ  ، فوصفهم بما وصف به الملائكة المقربين من قوله :  وَ هُمْ مِنْ خَشْيَتِهِ مُشْفِقُونَ ،  و فى هذه الاية وجوه من الدلالات على فضل اهل العلم .\r\nالاول الدلالة على كونهم من اهل الجنة ، لقوله :  جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الْأَنْهارُ  الى قوله :  ذلِكَ لِمَنْ خَشِيَ رَبَّهُ  ، و لقوله تعالى :  وَ لِمَنْ خافَ مَقامَ رَبِّهِ جَنَّتانِ  ، و الدليل على ان العالم انما . . .\r\n\r\nفلسفه -\r\nدر لغت يعنى دانش ، در اصطلاح نام فن خاصى است كه بناى آن بر تفكر و استدلال عقلى است ، ريشه يونانى دارد ، در تمدن اسلامى اطلاق حكمت به آن شده است .\r\nتعريف قديمى آن عبارت است از : علم به احوال اعيان موجودات است بدان سان كه در نفس الامر هست به اندازهء توانايى انسان . به نظر مىرسد كه ملا صدرا از اين تعريف عدول كرده است وى در تعريف فلسفه گويد : عبارت از استكمال نفس انسانى است بواسطهء شناخت حقايق موجودات بدان صورت كه واقعيت دارد و حكم به وجود آن‌ها از راه تحقيق برهانى و نه از راه گمان به اندازهء وسع انسان و بر حسب طاعت بشرى كه هدف آن تشبه به بارى تعالى است و در حقيقت اين تعريف ، تعريف به ثمرهء فلسفه مىباشد ، نظر ملا صدرا بيان اين امر است كه فلسفه حقيقى عبارت از آن علمى است كه ثمرهء آن كمال انسان باشد در جهت علم و عمل و لذا در توجيه تعريف فوق گويد : انسان مركب از دو مادهء اصلى است يكى صورت معنوى كه از عالم امر است و ديگر مادهء حسّى كه از عالم خلق است ، و نفس را نيز دو جهت است يكى جهت تعلق آن به ماده و ديگر جهت تجرّد آن و لذا حكمت حق بر حسب آباد كردن و اصلاح هر دو نشأه ايجاب مىكند كه به واسطهء دو فن نظرى و عملى حكمت هر دو قوّه اصلاح شده كمال يابند يعنى قوه نظرى و قوهء عملى . « 1 » و بالجمله به نظر مىرسد كه ملا صدرا از تعريف قديمى فلسفه ( علم به احوال اعيان موجودات بدان ترتيب كه در نفس الامر هست به قدر طاقت و قدرت انسان ) عدول كرده است .\r\n\r\n\r\n","description":"","footnote":"\r\n( 1 ) اسفار ، چاپ سنگى ، ج 1 ، سفر 1 ، صص 20 - 22 .\r\n","page_name":" 380 ","page_number":380},
  {"content":"\r\n\r\nوى دو تعريف قريب المعنى براى فلسفه كرده است به شرح زير :\r\n1 - فلسفه عبارت از استكمال نفس انسانى است به واسطه معرفت حقايق موجودات در حد وسع انسان و حكم به وجود موجودات از روى تحقيق و به استناد برهان و نه از روى ظن و تقليد .\r\n2 - فلسفه عبارت از شناخت ترتيب و نظام عقلى جهان وجود است در حد قدرت انسان . « 1 »\r\n\r\nفلسفهء اولى -\r\nيكى از اقسام فلسفهء نظرى را فلسفهء اولى يا علم كلى و امور عامه و فلسفهء ماوراى طبيعت و نيز ما قبل طبيعت و الهيات به معنى اعم نامند . موضوع فلسفهء اولى موجود بما هو موجود است و مسائل آن بحث در عوارض موجود بما هو موجود است ، منظور از موجود بما هو موجود ، عدم اختصاص آن به امرى از امور است يعنى موجود بدون لحاظ اين‌كه اين موجود نبات باشد ، معدن باشد ، حيوان باشد ، كم باشد ، كيف باشد ، زيرا بحث از موجود از لحاظ ذو كم بودن رياضيات ، از لحاظ نبات ، گياه شناسى و از لحاظ معدن بودن ، معدن شناسى و . . . مىباشد و موضوع علم كلى هيچ يك از اين‌ها نيست ، در علم الهى بحث در موجود من حيث هو موجود و اقسام اوليه آن مىشود يعنى عوارض اوليه موجود بدون اين كه مقيد به رياضيات يا طبيعيات و يا غير آن باشد .\r\nفلسفهء الهى و فلسفهء اعلى را فلسفهء اولى نامند .\r\n\r\nفلسفه عاميه -\r\nمراد از فلسفهء عاميه و فلسفهء مشهوره همان فلسفهء معموله است .\r\nصدرا فلسفهء مشهوره و عاميه را در مقابل فلسفهء خاصيه متعاليهء خود قرار داده است چنان‌كه در بعضى از موارد و مسائل گويد مطلب در فلسفهء مشهوره و يا عاميه چنين توضيح داده شده است و در فلسفهء ما از اين قرار است . « 2 » حكمت متعاليه .\r\n\r\nفلك -\r\nفلك جسمى است كروى الشكل كه قابل خرق و التيام نيست و محاط به دو سطح متوازى است و مركز آن دو سطح يكى است .\r\nافلاك را طبايع ديگرى است كه غير از طبايع عناصر اربعه مىباشد و صدرا گويد طبيعت فلك و نفس حيوانى او يكى است .\r\nافلاك و اول ما خلق و عقول و نفوس . « 3 »\r\n\r\nفهم -\r\nفهم عبارت از تصور شيئى است از راه كلام و لفظى كه متكلم بر مخاطب خود القا كند و افهام عبارت از ايصال معنى است به واسطهء كلام و لفظ به مخاطب ( به فهم سامع ) . « 4 »\r\n\r\nفيض -\r\nفيض در لغت به معنى ريزش و اعطا كردن و باران آمده است و در اصطلاح عبارت از القاى امرى است در قلب به طريق الهام بدون تحمل زحمت كسب و اكتساب و به معنى فعل فاعلى كه فعلش دائم بوده و براى غرض و عوض نباشد نيز آمده است كه به وجهى مرادف با وجود است .\r\nو فيض اقدس كه به نام قضاى ازلى هم خوانده مىشود عبارت از ثبوت اشياء است در علم حق به نظام اليق و افضل « من حيث كونها تابعة لاسماء الحق و صفاته » كه عين ذات او است و وجود آن ماهيات در خارج به افاضهء\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 1 .\r\n( 2 ) همان ، ص 356 .\r\n( 3 ) همان ، ج 2 ، صص 31 ، 86 .\r\n( 4 ) همان ، ج 3 ، سفر 1 ، ص 512 .\r\n","page_name":" 381 ","page_number":381},
  {"content":"\r\n\r\nوجود بر آن‌ها است بر حسب اوقات و استعدادات مخصوصه از حق تعالى كه فيض مقدس است .\r\nبنابر اين فيض مقدس مترتب بر فيض اقدس است زيرا به واسطه فيض اقدس اعيان ثابته و استعدادات اصليهء آن‌ها در عالم علم تحصل مىيابند و به واسطهء فيض مقدس اعيان و لوازم آن‌ها در عين تحقق مىيابند از فيض مقدس تعبير به نفس رحمانى هم شده است و « هو بعينه القدر الخارجى اذا التقدير تابع لعلم اللَّه و كلاهما فى الوجود غير منفك عن ذاته . » « 1 » و مراد از فيض اول عقل اول است . « 2 »\r\n\r\n\r\n","description":"","footnote":"\r\n( 1 ) اسفار ، ج 2 ، ص 354 و ج 8 ، ص 203 .\r\n( 2 ) مشاعر ، ص 97 .\r\n","page_name":" 382 ","page_number":382},
  {"content":"\r\n\r\n\r\nق\r\n\r\nقابل -\r\nقابل يعنى قبول كننده چنان‌كه فاعل به معنى كننده كار است و كسى كه فعلى را انجام مىدهد فاعل گويند و قابل به معنى پذيرنده فعل است و فرق آن با فاعل آن‌كه قابل بما هو قابل مقتضى مقبول خود نيست و فاعل بما هو فاعل تهيؤو و استعداد و استحقاق وجود مقبول است و نسبت فاعل به مفعول خود به وجوب است و لكن نسبت قابل به مقبول خود بالامكان است زيرا كه فاعل تام موجب فعل است و قابل موجب و مستلزم قبول نيست گر چه درست است كه قابل و مقبول ذهنا و از لحاظ مفهومى متضايقان‌اند . « 1 » يكى از مباحث مورد توجه ملا صدرا اين است كه آيا جايز است كه يك امر بسيط هم قابل باشد و هم فاعل ، هم مؤثر باشد و هم متأثر ، وى گويد : اگر قبول به معنى انفعال و تأثر باشد يك چيز نتواند متأثر از نفس خود باشد يعنى هم مؤثر باشد و هم متأثر و اگر قبول و مقبول صفت كمالى قابل باشد يك چيز نتواند مستكمل به خود باشد . ملا صدرا بر آن است كه كسانى كه گويند يك چيز به دو اعتبار مىتواند قابل و فاعل باشد به طور مطلق درست نيست . و هيچ شىء مستكمل به خود نيست . به نظر مىرسد كه منظور از طرح اين مبحث اثبات مبدأ المبادى باشد .\r\n\r\nقادر -\r\nقدرت . « 2 »\r\n\r\nقادسات -\r\nمراد عقول مفارقه‌اند كه مقدس و منزه از ماده و شوائب مادىاند . « 3 »\r\n\r\nقاعدهء امكان اشرف -\r\nدر ضمن بعضى از مسائل به طور خلاصه و اشاره گفته شد كه فلاسفه به استناد قاعدهء امكان اشرف مسائل بسيارى را حل كرده و وجود بسيارى از وسايط را ثابت كرده‌اند . مفاد قاعده آن كه ، هر گاه موجود ممكن تحصّل و وجود يافته باشد بالالتزام بايستى موجود ممكن اشرفى هم قبل از آن موجود شده باشد كه علت آن باشد بنابر اين قبل از اجسام و جسمانيات مجرداتى مانند عقول و نفوس موجود شده‌اند و مبناى اين قاعده اصل امتناع صدور كثرت از واحد است و بالجمله مفاد اين قاعده اين است كه ممكن اشرف بايد اقدام باشد در مراتب وجود از ممكن اخس و اين‌كه هر گاه ممكن اخس موجود باشد ناچار\r\n\r\n\r\n","description":"","footnote":"\r\n( 1 ) مبدأ و معاد ، ص 48 و اسفار ، ج 2 ، سفر 1 ، صص 75 ، 176 .\r\n( 2 ) اسفار ، ج 3 ، صص 8 - 10 .\r\n( 3 ) رسائل ، ملا صدرا ، ص 162 .\r\n","page_name":" 383 ","page_number":383},
  {"content":"\r\n\r\nبايد قبل از آن ممكن اشرفى هم موجود شده باشد و بالحس و الوجدان ممكنات اخس موجودند پس موجودات اشرف كه عقول و مجردات ديگر باشند موجودند .\r\nصدرا اين قاعده را عكسا نيز صادق دانسته و گويد هر گاه ممكن اشرف موجود باشد ممكن اخس هم بايد موجود شود و همان‌طور كه از موجودات اخس پى به وجود موجودات اشرف مىبريم كه عقول مجرد و نفوس مدبره و صور مثاليه باشد از راه عكس قضيه ثابت مىشود كه موجودات اخسى بعد از مجردات هست و بعد از آن‌كه ثابت شد كه براى موجودات طبيعى و بسايط عنصريه عقل مدبر و صورت مثالى است در عالم مفارقات ، ثابت خواهد شد كه براى آن‌ها نفس نباتى و حيوانات نفسانى و قوت خيالى موجود در عالم برزخ نيز هست و بالجمله موجودات اخس بلاواسطه نمىتوانند از ذات شريف الهى صادر شوند به حكم آن كه « الواحد لا يصدر عنه الا الواحد » و بالحس و الجدان مىدانيم كه موجودات ممكنهء اخس موجوداند پس وسايطى بوده‌اند كه واسطهء در وجود ممكنات اخس شده‌اند و آن وسايط نمىتوانند كه از موجودات اخس باشند زيرا همان محظور قاعده امتناع صدور كثرت از واحد جريان مىيابد پس وسايط بايد از لحاظ وجودى اشرف باشند و آن‌ها عقول مجرده و نفوس طوليه و مدبره و بالأخره مثل نوريه و صور مقداريه‌اند تا آن‌كه نوبت به اخس الممكنات رسيده است .\r\nصدرا قضيه را عكسا صادق داند و گويد از راه عكس قضيه ما نيز وجود بسيارى از موجودات را ثابت مىكنيم و گوييم وجود موجودات اخس ما را راهنمايى مىكند به اين كه موجودات اشرفى كه نمونه و اصول حافظهء آن‌ها باشد در عوالم ديگر موجودند . « 1 »\r\n\r\nقاعدهء فرعيه -\r\nمفاد قاعدهء فرعيه اين است كه ثبوت چيزى براى چيزى ديگر مستلزم ثبوت مثبت له مىباشد زيرا مادام كه مثبت له موجود نباشد چگونه مىتوان چيزى را به آن نسبت داد نهايت مثبت له يك وقت موجود در خارج است يك وقت موجود در ذهن است در هر حال اگر اتصاف در خارج باشد مثبت له بايد در خارج باشد و اگر در ذهن بايد در ذهن باشد .\r\nبعضى قاعدهء فرعيه را طورى ديگر بيان كرده و گويند « ثبوت شىء لشيىء متفرع على وجود المثبت له » نه آن‌كه مستلزم لثبوت المثبت له .\r\nصدرا گويد « ثبوت شىء لشىء متفرع على ثبوت المثبت له فى ظرف الاتصاف » و بعضى گويند ثبوت شئ لشئى متفرع على ثبوت ذالك الشىء فى نفسه . » « 2 »\r\n\r\nقبول -\r\nقبول بر دو نوع است يكى قبول به معناى انفعال تجددى و ديگر قبول به معنى مطلق اتصاف . قابل و برهان فصل و وصل . « 3 »\r\n\r\nقدر -\r\nقدر در لغت به معناى اندازه تدبير ، حكم ، قسمت ، اقتدار ، مقدار ، مماثلت ، طاقت ، قوت ، حرمت وقار و بىنيازى آمده است .\r\nو در اصطلاح فلسفى عبارت از تعلق ارادهء ذاتى احديت به اشياى خاص است و به عبارت ديگر هر حالى از احوال اعيان و موجودات به\r\n\r\n\r\n","description":"","footnote":"\r\n( 1 ) اسفار ، ج 2 ، صص 58 ، 307 و ج 4 ، ص 81 و ج 2 ، سفر 3 ، صص 244 - 246 .\r\n( 2 ) رسائل ، ملا صدرا ، ص 115 .\r\n( 3 ) مبدأ و معاد ، ملا صدرا ، ص 49 .\r\n","page_name":" 384 ","page_number":384},
  {"content":"\r\n\r\nزمان و سبب معين عبارت از قدر آن‌ها است چنان‌كه گويند « و القدر عبارة عن ثبوت صور جميع الموجودات فى العالم النفسى على الوجه الجزيى مطابقة لما فى موادها الخارجية الشخصية » كه مستند به اسباب و علل واجبهء به آن‌ها و لازمه معينهء آن‌ها است و محل قضا لوح و قلم است و بالجمله قدر عبارت از صور جميع موجودات است در عالم نفسى بر وجه جزيى مطابق با مواد خارجيه . « 1 » ملا صدرا در اسرار الآيات گويد : « 2 » قدر بر دو قسم است : قدر علمى و قدر خارجى ، قدر علمى عبارت است از وجود آن اشيايى كه در عالم اندازه و جهان مقدار آمده است و به صورت جزيى در قوهء ادراك و نفس مصور و نقش گرديده و قدر خارجى عبارت است از وجود آن صورت‌ها در مواد خارجى خود به صورت تفصيل و گسترده يكى بعد از ديگرى در گرو وقت و زمان مخصوص به خود است كه به مواد و استعدادات آن بستگى دارد .\r\nمراد از قدر علمى صور علمى و امورى است كه بايد تقرر يابد در نفوس فلكيه و منظور از خارجى ظهور آن‌ها است بر حسب اقتضاى زمان و مكان و استعدادات ، در تفسير بزرگ « 3 » گويد قدر عبارت از حصول تمام موجودات در عالم نفس بر وجه جزيى است مطابق با آن‌چه در مواد خارجى تقرر مىيابد . عالم قدر از نظر او عالم مثال است كه خيال عالم است كه از عالم مثال به عالم شهادت آيد .\r\n\r\nقدرت -\r\nصدرا گويد قدرت در ما عبارت از حالت نفسانى است كه مصحح فعل و عدم آن مىباشد و به عبارت ديگر قدرت در حيوان حالت نفسانى است كه به واسطهء آن درست است كه صادر شود از او فعل هر گاه بخواهد و صادر نشود از او هرگاه نخواهد و ضد آن عجز است و هر يك از آن دو يعنى قدرت و عجز به قياس به بعضى از اشياء متفاوت‌اند زيرا معنى قادر اين نيست كه به طور مطلق « يصح منه صدور كل ما يشاء » و الا فقط بر ذات حق درست مىبود و چه بسا قادرى كه درست نباشد از او مگر صدور بعضى از افعال « 4 » و گويد « القدرة صفة مؤثرة على وفق العلم و الاراده » و قدرت در ما عين قوت است و در واجب عين فعل است زيرا كه در واجب جهت امكانيهء نيست و قدرت او مندرج در تحت هيچ يك از مقولات نيست بلكه « كون ذاته بحيث يصدر عنه الموجودات » مىباشد از جهت علم او به نظام خير . « 5 » و بالجمله - قدرت يعنى توانايى بر انجام كار و ترك آن و اين معنى از مفهوم قدرت دانسته مىشود . پاره‌اى گفته‌اند قدرت بايد مقارن با فعل باشد يعنى اگر مقارن با فعل نباشد قدرت نيست .\r\nچون قدرت توانايى انجام فعل است و اگر فعلى نباشد معنى پيدا نمىكند وانگهى قدرت اگر تمام شرايط آن فراهم شود يعنى شرايط و اجزاى مؤثريت آن ، قهرا فعل را انجام مىدهد و يكى از شرايط مؤثريت وجود فعل است و اگر فعل نباشد قدرت و عدم قدرت معلوم نمىشود . و به هر حال اگر فعلى نباشد قدرت و يا قوت بر فعل نخواهد بود ، ملا صدرا گويد به هر حال آن كيفيت نفسانى كه قدرت نامند هم قبل و هم بعد\r\n\r\n\r\n","description":"","footnote":"\r\n( 1 ) مبدأ و معاد ، ص 92 .\r\n( 2 ) اسرار الآيات ، ص 96 .\r\n( 3 ) تفسير بزرگ ، ج 2 ، ص 254 .\r\n( 4 ) اسفار ، ج 1 ، سفر 3 ، صص 307 - 320 .\r\n( 5 ) همان ، ج 3 ، سفر 1 ، صص 8 - 13 .\r\n","page_name":" 385 ","page_number":385},
  {"content":"\r\n\r\nاز فعل وجود دارد و لكن آن كيفيت قوت كامل نيست و يكى از اجزاى قدرت است .\r\nملا صدرا مىگويد صاحب اين قول فراموش كرده است كه قوت گاه مقابل فعل است كه امكان از لوازم آن مىباشد و گاه منظور از قوت ، قوت ايجابى است براى فاعل تام الفاعليه و فراموش كرده است اين قوت را لازمى است كه آن امكان است و باز نمىداند كه اين امكان استعداد محض است و با فعليت جمع نمىشود و حال اين امكان مانند امكانات ذاتى نيست .\r\nمتكلمان گفته‌اند قدرت در صورتى درست است كه دو جهت فعل و ترك آن در پاره‌اى از آن صادق باشد و بنابر اين فاعل دائم الفعل را قادر نمىنامند .\r\nملا صدرا گويد چون ما قادر را تفسير كرده‌ايم به كسى كه با شعور از او فعل صادر شود ، پس هر كس از روى مشيت كارى را انجام بدهد چه فعل او دائم باشد يا نه ، قادر مختار است . . .\r\nوى گويد نهايت قادر بر اقسامى است :\r\n1 - فاعل بالقصد كه نسبت آن به دو طرف فعل و ترك آن متساوى باشد كه در انجام فعل نياز به امرى ديگر دارد مانند علم جديد يا وجود قابل و يا غير آن ، مانند وجود داعى يا زوال مانع .\r\n2 - فاعل بالعناية كه منشأ فاعليت آن و علت صدور فعل ، از او و داعى صدور فعل ، مجرد علم او باشد به نظام فعل وجود و نه غير آن از امور زايده بر علم .\r\nمانند افعال واجب تعالى .\r\n3 - فاعل بالرضا كه منشأ فاعليت آن ذات عالمهء آن باشد نه غير آن و علم او به مجعولش عبارت از عين هويت مجعولش باشد . مانند ذات واجب به نزد اشراقيان كه نوريت ذاتى او سبب ظهور موجودات است در اعيان و مجعولات بالذات او انوار قاهره و مديرهء عقليه و نفسيه و به واسطهء آن‌ها انوار عرضيه به ترتيب تا منتهى شود به غواسق در هر سه نوع فاعل ياد شده فاعليت آن‌ها بالاختيار است . و سه قسم ديگر فاعل بالجبرند مانند :\r\n4 - فاعل بالطبع كه به طبع جسمانى خود منشأ صدور فعل است به شرط عدم مانع .\r\n5 - فاعل بالقسر كه با طبع مقسورهء خود فعل انجام مىدهد .\r\nطبع مقسوره‌اى كه بر خلاف مقتضاى طبع اوليه او است يعنى اگر تحريك قاسرى نباشد طبع اوليه او چيز ديگرى است .\r\n6 - فاعل بالتسخير و آن طبيعتى است كه به استخدام قوهء قاهره فعل انجام مىدهد . مانند قواى جذب ، دفع و غيره كه صدور اين افاعيل نه بر حسب طبع تنها است و نه بالقسرى است كه مخالف طبع است بلكه بر مبناى موافقت مبادى آن‌ها است كه مقتضى آن‌ها است .\r\nدر شواهد الربوبيه دربارهء قدرت خداوند گويد :\r\nاشراق چهارم : در بيان قدرت و علم واجب الوجود به ذات خويش قدرت واجب الوجود عبارت است از صدور و فيضان اشياء ( مانند عقول و نفوس و اجرام و اجسام ) از ناحيهء ذات به صرف مشيت و اراده‌اى كه عين ذات او است نه زايد بر ذات او ؛ و علم واجب الوجود به ذات خود كه عين همين عنايت ازليه است ، عبارت است از انكشاف ذات او براى ذات او ( كه لازمهء شدت وجود و كمال و تماميت ذات او است ) به وجهى كه كليهء خيرات و\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nفضايل از نفس ذات او بر ذات او و به نفس ذات او فايض گردد ( بدين معنى كه ذات او كه مبدأ و منشأ حقيقى كليهء خيرات و كمالات و فضايل وجود است ، بدان گونه كه هست بر ذات او مكشوف و معلوم باشد ) . « 1 » از مجموع آن‌چه گفته شد بر مىآيد كه دو تعريف اصلى براى قدرت شده است :\r\n1 - صحت فعل و ترك آن و بودن فاعل در حالى كه اگر بخواهد انجام دهد و اگر نخواهد انجام ندهد . تفسير اول آن متكلمان و تفسير دوم از فلاسفهء متأخر است . « 2 » اساس بحث اين است كه عالم چگونه مىتواند حادث و مسبوق به عدم باشد در حالى كه ذات خداوند علت تامهء است و تخلف معلول از علت تامه جايز نيست پس چگونه گفته مىشود كه عالم معدوم بوده و موجود و حادث شده است . متكلمان و فلاسفه مبحث قدرت و اراده و اختيار را عنوان كرده‌اند كه خداوند در عين حال كه علت تامه است صاحب اراده و مشيت و اختيار است و مطابق مصلحت و مشيّت خلق مىكند و جهان مسبوق به اراده و معطوف به اختيار حق است پس ذات حق فاعل موجب نيست كه فاعل مختار است . ايراد ديگر اين است كه قدرت و اراده و اختيار هر سه عين ذات حق‌اند و اراده و قدرت هم به مانند ذات قديم‌اند و بنابر اين‌چه مرجحّى ايجاب كرده است كه جهان در فلان زمان يا فلان وقت خلق شود و چه مرجحّى بوده است كه تا آن هنگام خلق نشده بوده است . آيا عالم قديم است يا حادث .\r\nپاره‌اى از متكلمان گويند علت ازلى ايجاب مىكند كه معلول آن ازلى باشد و بنابر اين جهان ازلى است اين فرض شبيه به فرض زكرياى رازى در قدماى پنج‌گانه است گر چه پيروان قدماى خمس آن‌ها را در سطح علل مىدانند و پاره‌اى از فلاسفه گويند معلول فاعل مختار ، لازم نيست كه ازلى باشد هر چند فاعل مختار ازلى باشد ، زيرا فاعل مختار ازلى تواند كه از صدر معلول و فعل خوددارى كند زيرا معنى فاعل مختار اين است كه اگر مشيت او تعلق به ايجاد گرفت ايجاد كند و اگر نه ، نه .\r\nخواجه نصير الدين طوسى گويد همهء متكلمان گويند كه جهان حادث است و اثبات صانع عالم را از طريق حدوث عالم كرده‌اند و بنابر اين جهان وجود ازلى نيست در حالى كه پاره‌اى از اشاعره ، به قدماى هشت‌گانه گفته‌اند و آن قدماى هشت‌گانه را صفات مبدأ المبادى دانسته‌اند . در اين بين عده‌اى از فلاسفه گفته‌اند كه فاعل ازلى را فعل ازلى بايد . « 3 » ملا صدرا بعد از يادآورى آرا و اقوال ديگر در باب قدرت و اراده و اختيار گويد : ما و ساير حيوانات در كارهاى خود هر چند به ظاهر مختار مىنماييم در واقع مضطّر در صورت مختاريم زيرا حركات و كارهاى نفوس حيوان تسخيرى است مانند فعل و حركات طبيعت و فرق بين طبيعت و نفس ذى شعور اين است كه نفس آگاه به اهداف و اغراض و دواعى خود مىباشد و طبيعت نمىباشد و لكن فلاسفه محقق براى كل افعال و حركات غاياتى قايل شده‌اند چه آن كه فاعل آن افعال ، مختار باشد يا نه ، فعلش مسبوق\r\n\r\n\r\n","description":"","footnote":"\r\n( 1 ) ترجمه شواهد ، ص 417 .\r\n( 2 ) اسفار ، ج 1 ، سفر 3 ، ص 307 .\r\n( 3 ) همان ، ص 311 .\r\n","page_name":" 387 ","page_number":387},
  {"content":"\r\n\r\nبه اراده باشد يا نه .\r\nفعل ارادى به طور مطلق ويژهء ذات حق است و غير از ذات حق كه مختار مىنمايد در واقع مضطّر در صورت مختار است ( در باب از ده شرح داده شده است ) .\r\nمعتزليان گفته‌اند : اختيار معطوف به داعى و غرض است و اختيار معطوف به داعى ، نوعى اضطرار است و از اين رو است كه فعل حق معطوف به داعى نيست .\r\nابن سينا گويد : مختار در عرف انسان‌ها به كسى گويند كه بالقوه بتواند فعلى را انجام دهد و از قوت به فعل آرد و يا انجام ندهد و از قوت به فعل نياورد و براى اين كه فعلى از قوّت به مرحلهء فعليّت رسد مرجّح لازم است حال آن مرجّح مربوط به ذات فاعل مختار باشد و يا مستند به عالم خارج از ذات فاعل مختار باشد و انسان چون مرجّح را خود انتخاب نكرده است پس مختار در حكم مضطّر است توضيح اين كه فعل فاعل مختار معطوف به چند مقدمه است كه مبادى عامه فعل گويند اول تصوّر فعل كه انسان فعلى كه مىخواهد انجام دهد بايد نخست تصور كند و علم تصورى بدان پيدا كند و ضرر و زيان آن را بسنجد و حكم و يا تصديق به انجام آن و يا عدم انجام آن كند كه مقدمهء دوم است در مقدمهء سوم شوق به انجام آن فعل بايد در او حاصل شود و اين شوق همچنان مؤكّد شود كه به مرحله مقدمه چهارم برسد كه عزم و تصميم جازم است و در مرحله پنجم حركت عضلات است كه به دنبال آن فعل تحقق مىيابد ، صدها عامل در حصول اين مقدمات مؤثر است كه بسيارى از آن‌ها در اختيار انسان نيست و مثلا چگونه مبدأ اول آن‌كه تصور فلان فعل باشد حاصل شد ، در چه شرايطى ، مسأله آن قدر پيچيده است كه به سادگى نمىتوان نظر داد ، حصول اين مرجّحات چگونه و در چه شرايطى است ، آيا حصول شرايط اختيارى است يا اضطرارى . فقط ما مىدانيم كه به اختيار خود فعلى را انجام مىدهيم لكن اگر خوب بنگريم در مىيابيم كه حكم به اختيار و همين‌طور طرف ديگر آن اجبار بس دشوار است .\r\nدر باب ذات حق گويد ذات حق افعالش معطوف به مقدمات و دواعى خارج از ذاتش نيست پس او مختار است و افعال را به واسطه خيريت ذاتى آن‌ها انجام مىدهد و نه دواعى ديگر خارج از ذات فعل ، و در ذات او دو قوت متنازع نيست كه تا نياز به مرجّح داشته باشد و معنى قدرت در خداوند از ازل آزال بالفعل است و لكن قدرت در ما عبارت از قوت فعل است و خروج آن قوت به فعليّت نياز به مرجّح دارد و ما قادر بر ضدين مىباشيم نهايت در هر دو طرف وجود و عدم نياز به مرجح داريم كه همان بررسى سود و زيان فعل باشد پس قدرت در ما بدين معنى است كه اگر بخواهيم و مانعى در كار نباشد و داعى بر فعل كه همان جلب سود است پديد آيد انجام دهيم و اگر داعى بر ترك باشد كه زيان فعل را در بردارد مىتوانيم انجام ندهيم و در واقع موقعى كه حكم به سود آن كرديم شوق مؤكد و عزم راسخ به وجود آيد و ديگر الزاما انجام مىدهيم و حتى نمىتوانيم انجام ندهيم و موقعى به زيان آن يقين كرديم داعى بر ترك مؤكد و عزم راسخ به وجود آيد و ديگر الزاما انجام مىدهيم و حتى نمىتوانيم انجام ندهيم و موقعى به زيان آن يقين كرديم داعى بر ترك مؤكد مىشود و الزاما انجام نمىدهيم .\r\nپس ظاهر امر مىنمايد كه ما مختاريم .\r\nملا صدرا را مىگويد اين بيانات مقرون به صحت نيست و بلكه گمراه كننده است و فرق\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nبين قادر مختار و فاعل موجب اين توجيهات نيست . ارادهء خداوند مانند ذات او واجب الوجود است چون عين ذات او است و واجب الوجود بالذات واجب الوجود من جميع الجهات است و اراده ، در او نتواند قصد ايجاد و تكوين باشد زيرا قصد به فعل بعد از صدر فعل باطل مىشود .\r\nو اراده ، ذاتى خداوند است و قابل تغيير نيست پس اراده در خداوند عبارت از قصد او نخواهد بود و اين كه مىگويند خداوند مريد است بدين معنى است كه او ذات واجبى خود و نظام خير موجود در كل را تعقّل مىكند زيرا ذات او كل خيرات وجودى است زيرا كل اشياى وجودى است و وجود خير محض است پس نظام كامل و اكمل وجود امكانى تابع نظام اكمل و اشرف واجبى است و آن عين اراده و علم است . پس ارادهء او و رضايت او علم او است به فيضان اشياء از او و ارادهء تام و خالى از نقص اين است و ارادهء به اين معنى كاملا با تفسيرى كه از اراده كرده‌اند به صحت فعل و ترك ، منافات دارد . و اراده در آدميان مادام كه در حدّ امكانيت تساوى طرفين باشد يعنى نسبت آن به وجود و عدم مراد مساوى باشد بالذات صالح براى رجحان يكى از دو طرف فعل و ترك نيست و موقعى كه رجحان پديد آمد و به سرحدّ وجوب رسيد الزاما واقع مىشود و يا وقوع آن ممتنع مىشود و در اين مرحله فرقى بين فعل معطوف به اراده و غير آن نيست ، فرق بين فعل مسبوق به اراده و غير مسبوق به اراده اين است كه مريد كسى است كه عالم به صدور فعل از خود باشد و قادر بودن « 1 » امكان وجود و عدم فعل نيست يعنى صحت فعل و ترك از شرايط قدرت و اراده نيست و ملاك قادر بودن اين است كه مشيت سبب صدور فعل باشد و يا ترك فعل و قادر كسى است كه فعلش مسبوق به مشيت باشد ( اما اين كه اين اراده و مشيت به اختيار حاصل شده است و يا به اضطرار مسألهء ديگر است ) .\r\nملا صدرا گويد كسانى كه گفته‌اند ، قادر كسى است كه در وقتى از اوقات ارادهء فعل را نداشته است و يا صحيح باشد كه اراده فعل و انجام آن را نكند ، خطا كرده‌اند . گويد اصولا آنان به اين امر فكر نكرده‌اند كه عنوان فاعل به افراد در آن موقع اطلاق مىشود كه در حال صدور فعل باشد و قبل از شروع به فعل و بعد از فراغت از انجام فعل ديگر فاعل نيست و بنابراين چگونه مىتوان گفت فاعل كسى است كه روزگارى ارادهء فعل نداشته باشد و يا بتواند انجام ندهد .\r\nفعل و صنع علت در معلول ايجاب است لا غير ، زيرا گفته‌اند و ثابت شده است كه « الشئ ما لم يجب لم يوجد » و مادام كه شىء بر حال امكان است ، فرض وقوع و لا وقوع در آن محال است و تعيين يكى از دو طرف وجود و عدم در موقعى است كه به سر حدّ وجوب وجود و يا وجوب عدم رسيده باشد و صرف اولويت مادام كه به سرحد وجوب نرسيده باشد اعم از اولويت ذاتى و يا غير ذاتى در قطع نسبت امكان و تساوى طرفين مؤثر نيست و موقعى كه به سرحدّ وجوب رسيد ديگر صحت فعل و ترك بىمعنى است .\r\nو ملاك حاجت و فقر امكان به علت ، همان نسبت امكانى است نسبت اراده به مراد مانند نسبت علم است به معلوم و بلكه مانند نسبت وجود است به شيئى موجود و نه نسبت به ضدين\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، ص 318 .\r\n","page_name":" 389 ","page_number":389},
  {"content":"\r\n\r\nمتنافيين و بلكه به وسيله اراده يكى از دو طرف به سرحدّ وجوب و يا به سرحدّ امتناع مىرسد و اراده نسبت به دو طرف فعل و ترك نيست ( اراده يا به فعل است و يا به ترك در آن واحد متعلق به دو طرف نيست ) چون مفهوم اراده يعنى تصميم به فعل يا تصميم به ترك . يكى از آن دو .\r\nملا صدرا سرانجام گويد اراده هم مانند علم و نظاير آن بازگشت به وجود مىكند بر حسب موارد مراد ، متعيّن و متشخص مىشود و تشخص آن منافى با اين امر نيست . « 1 » كه گفته شود اراده كه عين ذات خداوند است متعلق به كليه ممكناتى است كه عنوان وجود بر آن‌ها صادق است ، مانند علم .\r\nملا صدرا در اين جا نظرى به اقسام موجودات انداخته و گويد : موجودات عالم يا طبيعىاند و يا تعليمى و يا عقلى و بنابر اين افعال ناشى از آن‌ها هم سه گونه‌اند : افعال طبيعى ، تعليمى و عقلى .\r\nافعال طبيعى صادر از فاعل طبيعى زمانى الوجود است و اين گونه افعال دائما در معرض استحالات و تجدّدات‌اند و افعال تعليمى گرچه از حركت و طبيعت جدا نيست لكن حركت و طبيعت در صدور افعال آن‌ها مدخل نمىباشند و آن چه مدخل است مجرّد كميت است و وضعى كه لازمهء كميت است .\r\nو اما افعال عقلى كه جاجت به زمان دارند و نه حركت و صرفا قابل و حدود وجودى آن در استفادهء فيض و مقدار و چگونگى آن مدخل است .\r\nمثال افعال طبيعى ، تغذيه ، تنميه ، توليد ، احالات ، استحالات و غيره .\r\nمثال افعال تعليمى اضائه ، اناره ، عكوس ، حدوث اشكال ، تربيع ، تسديس و غيره .\r\nافعال عقلى الهى مانند : مطلق خلق و ايجاد ، افاضه فيض ، ابداع و غيره .\r\nاقسام مدركات و علوم بدين‌سان مىباشند ، افعال مشاعر انسان پاره‌اى طبيعى است مانند ، لمس ، ذوق و غيره و پاره‌اى تعليمى است مانند ابصار و پاره‌اى عقلى است مانند تعقل و توهم . با اين مقدمه گفته مىشود ، هر فعل طبيعى كه صادر از فاعل قريب است يعنى فاعل مباشر فعل ، قهرا به مباشرت بين فاعل و منفعل است مانند سخونت نار در مادهء خود چون فاعل طبيعى آن غرق در ماده است و سارى در اجزاى آن و لكن در فاعل قريب است يعنى فاعل مباشر فعل ، قهرا به مباشرت بين فاعل و منفعل است مانند سخونت نار در مادهء خود چون فاعل طبيعى آن غرق در ماده است و سارى در اجزاى آن و لكن در فاعل غير طبيعى مباشرت بين فاعل و منفعل خود بدين صورت لازم نيست زيرا نوع فاعليت آن‌ها به نحو تقدّم و تحصّل منفعل است به فاعل فى المثل ، نوع رابطهء بين علت و معلول و يا ماده و صورت و جنس و فصل . ما حصل كلام صدور فعل از فاعل مختار مانند صدور فعل از فاعل طبيعى نمىباشد و اراده در موجودات مختلف تابع نوع وجود آن‌ها است ، پاره‌اى از مراتب وجود خير محض است و پاره‌اى خيرى است كه ملزوم شرّ است و اعيان ممكنات مراتبى دارند و وجود دو طرف دارد ، يك طرف آن وجود محض است و طرف ديگر آن وجود مشوب به اعدام و استعدادها و قوت‌ها و فعليّات تا مرتبه‌اى كه قوت محض است كه هيولى باشد ،\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 320 - 324 .\r\n","page_name":" 390 ","page_number":390},
  {"content":"\r\n\r\nحكم اراده و محبت هم همين حال را دارد .\r\nمرتبهء اكمل آن مريد لذته و بذاته است كه ارادهء حق است كه عين ذات و عين داعى است و مراتب ديگر هم مراتب دارد و در متربهء صفت زايد بر ذات است و اراده در آن مراتب وجود ، غير از داعى و غير از قصد است چنان كه در انسان كه داعى و قدرت جدا از فعلند يعنى در مواردى داعى و اراده و قصد و قدرت هر يك وجود جدايى دارند . بدين‌سان كه افعال انسانها مسبوق به مقدمات و مبادى چند است : 1 - تصوّر فعلى كه مد نظر است 2 - تصديق و حكم به لزوم انجام يا ترك آن‌كه بعد از سنجش مضّار و منافع آن مىباشد 3 - شوق به انجام آن 4 - شوق مؤكد كه ارادهء جازم است 5 - حركت عضلات به سوى انجام فعل به اضافه غايت و هدف فعل كه قبل از فعل است . « 1 »\r\n\r\nقدريان -\r\nقدريه در تاريخ كلام و تفكر اسلامى به دو معنى تفسير شده است يعنى در طول تاريخ دو تعبير به خود گرفته است يكى اين كه بندگان كاملا مختار و قادرند و مسؤول اعمال و كارهاى خود مىباشند اين نوع انديشه در طول تاريخ محكوم بوده و پيروان آن عمدتا معدوم شده‌اند و تعبير ديگر اين كه ما انسان‌ها بايد تابع قدر و قضاى الهى باشيم و هر چه بايد بشود مىشود قبلا مقدر شده است و ما انسان‌ها قادر به هيچ امرى نمىباشيم و دخالتى در سرنوشت خودمان نمىتوانيم داشته باشيم اغلب حكام در ادوار مختلف مبلغ اين نوع تفكر بوده‌اند و از پيروان اين انديشه حمايت مىكردند . « 2 »\r\n\r\nقديم -\r\nحدوث و قدم .\r\n\r\nقرآن -\r\nيكى از مباحث ملا صدرا در تفاسيرش و حتى در جاهايى از حكمت متعاليه بحث در قرآن مجيد و اهميت و موقعيت آن مىباشد . ملا صدرا قسمتى از مباحث و مسائل فلسفى را مستند به آيات قرآن كرده‌اند و حتى در حركت جوهريه به چند آيه از آيات قرآنى استناد كرده‌اند . « 3 » ملا صدرا گويد : بدان كه قرآن به مانند انسان منقسم به دو قسم سرّ و علن شود و هر يك از سر و علن را ظهرى است و بطنى و براى بطن آن نيز بطنى است تا آن جا كه خدا داند و بس و به جز خداوند تأويل آن را كسى نداند چنان كه در حديث آمده است\r\n« ان للقرآن ظهرا و بطنا و لبطنه بطنا الى سبعة ابطن »\r\nو آن مانند مراتب باطن انسان است از طبع ، نفس ، صدر و قلب ، عقل ، روح ، سرّ ، خفى ، اما ظاهر آن مصحف محسوس ، ملموس و رقم منقوش ملموس است و اما باطن علت آن چيزى است كه حسّ باطن ادراك مىكند و قرّاء اهل تجويد در خزانه مدركات خود ثبت كنند و در خزانه‌هاى خيال و غيره نگه دارند . ملا صدرا براى قرآن مجيد درجات و منازلى قرار داده است درست به مانند انسان و ادنى مراتب قرآن مجموعهء بين دو جلد است مانند ادنى مراتب انسان كه در بشره ظاهرى و كالبد است و براى قرآن در هر مرتبه‌اى « 4 » حاملانى است كه آن را حفظ كنند و بنويسند و مس نكنند مگر با طهارت و قشر انسان يعنى انسان‌هاى قشرى در نمىيابند از\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 340 - 342 .\r\n( 2 ) تفسير كبير ، صص 307 - 374 .\r\n( 3 ) تفسير ملا صدرا ، ج 5 ، صص 18 به بعد .\r\n( 4 ) اسفار ، ج 2 ، سفر 3 ، صص 36 - 39 .\r\n","page_name":" 391 ","page_number":391},
  {"content":"\r\n\r\nقرآن مگر قشور قرآن را و باز انسان قشرى از اهل ظاهر ، از قرآن ادراك نكنند مگر مفهومات قشرى ظاهرى را و سياسات شرعيه و احكام عمليه ظاهريه آن را و اما روح قرآن و سرّ و لبّ آن را در نيابند مگر صاحبان خرد و اولى الالباب از خلق و اهل بصيرت ، و حقيقت حكمت را نتوان دريافت مگر به موهبت اللَّه كه حكمت وراثت است و نه دراست و انسان به مرتبه‌اى كه بتوان به آن حكيم گفت نرسد مگر به اين كه خداى به او فيض و بركت رساند و از حكمت حقه به او افاضه كند زيرا علم و حكمت از جمله صفات كماليه حق است و عليم و حكيم از اسماى الهيّه حسنى است و صرفا از راه موهبت الهى به اشخاص مخصوصى اعطا مىشود كه  « يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  .\r\nو خلاصهء سخن او اين است كه حسّ و عقل انسان از درك باطن و حقايق قرآن عاجزند چنان كه فرموده‌اند  « لا يَمَسُّهُ إِلَّا الْمُطَهَّرُونَ »  و قبل از نزول به عالم امر كه لوح محفوظ است و قبل از نزول به عالم سماى دنيا كه لوح محو و اثبات و عالم خلق است او را مرتبهء فوق اين مراتب بوده است كه هيچ يك از انبياى خدا هم ادراك نمىكردند مگر در مقام وحدت و تجرد از دو كون و نيل به قاب قوسين كه فرمودند « لى مع اللَّه وقت لا يسعنى فيه ملك مقرب و لا بنى مرسل »\r\n\r\nفى تحقيق قوله صلى اللَّه عليه و آله : ان للقرآن ظهرا و بطنا و حدا و مطلعا\r\nاعلم : ان القرآن كالانسان منقسم الى سرّ و علن ، و لكلّ منهما ظهر و بطن ، و لبطنه بطن آخر الى ان يعلمه اللَّه ، و لا يعلم تأويله الا اللَّه ، و قد ورد ايضا فى الحديث : ان للقرآن ظهرا و بطنا ، و لبطنه بطن الى سبعة ابطن ، و هو كمراتب باطن الانسان من النفس و القلب و العقل و الروح و السر و الخفى و الاخفى ، اما ظاهر علنه فهو لمصحف المحسوس اطمسو و الرقم المنقوش الملموس ، و اما باطن علنه فهو ما يدركه الحس الباطن ، و يستثبته القراء و الحفاظ فى خزانة مدركاتهم كالخيال و نحوه ، و الحس الباطن لا يدركه المعنى صرفا بل خلطا مع عوارض جسمانية ، الا انه يستثبته بعد زوال المحسوس عن حضوره ، فان الوهم و الخيال كالحس الظاهر لا يحضران فى الباطن المعنى الصرف المطلق كالانسانية المطلقة بل على نحو ما يناله الحس من خارج ، مخلوطا بزوايد و غواشى من كم و كيف و وضع و اين ، فاذا حاول احدهما ان يتمثل له الصورة الانسانية المطلقة بلا زيادة اخرى ، لم يمكنه استثبات الصورة المقيدة بالعلايق المأخوذة عن ايدى الحواس ، و ان فارق جوهر المحسوس بخلاف الحس ، فانه لا يمكنه ذلك ، فهاتان المرتبتان من القران ، دنياويتان اوليتان مما يدركه كل انسان ، و اما باطنه و سره فهما مرتبتان اخرويتان لكل منهما درجات :\r\nفالاولى منهما ما يدركه الروح الانسانية التى يتمكن من تصور المعنى بحده و حقيقته ، منفوضا عنه اللواحق الغريبة ، مأخوذا من المبادى العقلية ، من حيث تشترك فيه الكثرة ، و تجتمع عنده الاعداد فى الوحدة ، و يضمحل فيه التعاند و التضاد ، و يتصالح عليه الاحاد ، و مثل هذا الامر « 1 » لا يدركه الروح الانسانى ما لم يتجرد عن مقام الخلق ، و لم ينفض عنه تراب الحواس ، و لم يرجع الى مقام الامر ، اذ ليس من شأن المحسوس من حيث هو محسوس ان يعقل ، كما\r\n\r\n\r\n","description":"","footnote":"\r\n( 1 ) مفاتيح الغيب ، صص 39 - 41 .\r\n","page_name":" 392 ","page_number":392},
  {"content":"\r\n\r\nليس من شأن العقل ان يحس بالة جسمانية ، فان المتصور فى الحس مقيد مخصوص به وضع و مكان و زمان و كيف و كم ، و الحقيقة العقلية لا يتقرر فى منقسم مشار اليه بالحس ، بل الروح الانسانية يتلقى المعارف بجوهر عقلى من حيز عالم الامر ، ليس بمتحيز فى جسم و لا متصور داخل فى حس اووهم .\r\nثم لما كان الحس و ما يجرى مجراء تصرفه فيما هو عالم الخلق و العقل تصرفه فيما هو من عالم الامر ، فما هو فوق الخلق و الامر جميعا فهو محجوب عن الحس و العقل جميعا ، قال اللَّه تعالى فى صفة القرآن :     « إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ ، تَنْزِيلٌ مِنْ رَبِّ الْعالَمِينَ »     فذكر له اوصافا متعددة بحسب مراتب و مقامات له ، اعلامها الكرامة عند اللَّه ، و ادناها التنزيل الى ربّ العالمين ، و لا شك ان كلام اللَّه من حيث هو كلامه ، قبل نزوله الى عالم الامر و هو اللوح المحفوظ ، و قبل نزوله الى عالم سماء الدنيا و هو لوح المحو و الاثبات و عالم الخلق و التقدير ، له مرتبة فوق هذه المراتب ، لا يدركه احد من الانبياء الا فى مقام الوحدة ، عند تجرده عن الكونين و بلوغه الى قاب قوسين او ادنى ، و تجاوزه عن العالمين الخلق و الامر ، كما قال افضل الانبياء صلى اللَّه عليه و آله : « لى مع اللَّه وقت لا يسعنى فيه ملك مقرب و لا نبى مرسل » و انما يختص صاحب هذه المرتبة بتلقى القرآن بحسب هذا المقام ، و الاشارة الى هذا المقام قوله تعالى :  « وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ »  و قوله :  « أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ »  و فى الحديث :\r\n« ان من العلم كهيئة المكنون لا يعلمه الا العلماء باللّه »\r\nو اشير الى مقام القلب و الحس الباطن بقوله :  إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ  .\r\n\r\nقسمت مستوفات -\r\nيعنى قسمتى كه داير مدار نفى و اثبات بوده شامل تمام افراد شود . « 1 »\r\n\r\nقضا -\r\nقضا عبارت از حكم كلى الهى است كه قضاى الهى هم مىنامند .\r\nصدرا گويد قضا عبارت از صور عقليه است براى موجودات به ابداع بارى تعالى آن‌ها را در عالم عقلى بر وجه كلى بدون زمان « و القضاء عبارة عن وجود صور العقلية لجميع الموجودات بابداع البارى اياها فى العالم العقلى على الوجه الكلى بلا زمان » و اين است معنى قضاى عينى در مقابل قضاى علمى كه وجود صور موجودات در علم حق باشد .\r\nپس قضا وجود صور كليهء موجودات است در لوح عقول و لوح محفوظ و قدر عبارت از صور جزئيهء آن‌ها است و قضاى اجمالى صور قائمه و موجودهء كليه است در عقول طوليه و قضاى تفصيلى صور موجودهء در عقول عرضيه‌اند و بالجمله صدرا گويد جواهر عقليه از آن جهت كه كلا و بالاجمال موجود در علم حق‌اند قضا مىنامند و از جهت آن‌كه همين علم اجمالى عين كشف تفصيلى است قدر مىگويند و وجود صور موجودات در عقل اول به نحو بساطت قضا است و وجود آن‌ها در نفس به طور تفصيل و مراتب سافله قدر است . « 2 » او گويد « و اما القدر فهى عبارة عن وجود\r\n\r\n\r\n","description":"","footnote":"\r\n( 1 ) اسفار ، ج 4 ، ص 8 .\r\n( 2 ) رسائل ، ملا صدرا ، ص 149 و مبدأ و معاد ، صص 91 - 92 و اسفار ، ج 2 ، سفر 1 ، ص 50 و ج 1 ، سفر 3 ، ص 292 .\r\n","page_name":" 393 ","page_number":393},
  {"content":"\r\n\r\nصور الموجودات فى عالم النفسى السماوى على الوجه الجزيى » و باز گويد « فالقضاء الربانية و هى صور علم اللَّه قديمة بالذات . »\r\n\r\nقضاياى سالبه -\r\nفلاسفه و منطقيان در باب قضايا و نسبت بين موضوعات و محمولات گفته‌اند . در قضاياى سالبه رفع نسبت است و تابع موجبه است و مثلا در زيد عالم است ، نسبت علم به زيد داده شده است نه در « زيد ليس به عالم » كه سلب نسبت است و بنابر اين تعريف ، قضيه على الظاهر بر آن‌ها صادق است و برحسب موجبات ، زيرا نسبت چيزى به چيزى در قضيه موجبه صادق است و سلب ، عدم نسبت است و نه نسبت ، در قضيه سالبه همان نسبت ايجابى سلب مىشود پس در قضاياى سالبه حمل و ربط و نسبت درست نيست ، سلب حمل است و سلب نسبت و از باب مجاز و تشبيه ، قضيه حمليه ساليه گفته مىشود . « 1 » عده‌اى گفته‌اند در سالبه نسبت سلبيه خود نسبتى است و غير از نسبت ايجابى است و عبارت از رفع نسبت نيست و همان‌طور كه ماده در نسبت ايجابيه وجود دارد ، در نسبت سلبى هم قضايا را ماده‌اى است و بالجمله همهء قضاياى سلبيه را موضوع ، محمول و نسبت نفس الامرى هست و از مواد ثلث عارى نيست ، ملا صدرا اين نظر را قبول ندارد و گويد در قضاياى ساليه اعم از اين‌كه به انتفاى موضوع باشد و يا به انتفاى محمول باشد و يا به انتفاى هر دو نسبت نفس امرى كه حاكى از مواد ثلث است وجود ندارد پس آن ماده‌اى كه فلاسفهء اوايل ، عنصر مىناميدند مربوط به حال موضوع است در ايجاب و نه سلب ، و دوام و لا دوام و ضرورت و لا ضرورت از حالات موضوع موجود در قضاياى ايجابى است .\r\nبا تمام اين احوال ملا صدرا گويد احكام سلبى داراى نحوه‌اى از وجود مىباشد . وى گويد : محمول عقود حمليه اعم از آن‌كه موجبه باشد يا سالبه ، گاه در خارج از امور ثبوتى است و گاه عدمى و لكن به هر حال در ذهن بايد موجود باشد زيرا در تمام احكام وجود موضوع در ذهن لازم است حال در خارج هم موجود باشد يا نباشد . چه احكامى سلبى باشد و چه ايجابى مگر در موردى كه محمول در معنى سلب مطلق باشد ، مانند « زيد معدوم فى الخارج » و « شريك البارى ممتنع » كه عبارت از نفس سلب از خارج است . كه معنى قضيه اول اين است كه زيد متصوّر در ذهن در خارج وجود ندارد خلاصه سخن ملا صدرا اثبات اين معنى است كه همه چيز مرتبه‌اى از وجود را داراست حتى سلب‌ها ، قضايا موجبه محصله باشد ، سالبهء محصله باشد ، معدوله باشد و هرچه باشد .\r\n\r\nقلب -\r\nقلب عبارت از موجود صنوبرية الشكل است و يا لحم صنوبرية الشكل است و محل تعلق و تصاعد روح بخارى است و موضع جريان و رسوخ آن است در بدن حيوان و انسان بعضى گويند اولين چيزى كه در انسان متكون شده است قلب است و بعضى گويند كبد است و بعضى گويند روح حيوانى است ، صدرا گويد :\r\nاين امر كه ابتدا قلب و بعد روح بخارى خلق و بعد روح مجرد و نفس ناطقه تعلق به آن‌ها گرفته باشد از نظر ما مردود است و بلكه نفس در مرتبت و مرحلهء نازل و ضعيف خود همواره در اشياء موجود بوده و با وجود آن‌ها موجود\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 365 - 366 ، 370 .\r\n","page_name":" 394 ","page_number":394},
  {"content":"\r\n\r\nمىشود و جريان كمال را در نبات و حيوان و انسان طى مىكند تا به مرتبت تجرد رسيده و باز مراتب كمال را طى تا به مرحلهء عقل بالفعل و مستفاد برسد . « 1 » ملا صدرا گويد : « 2 » قلب حقيقى انسان كه جوهر نطقى است مانند آينه است . كه در محلى نصب شده باشد و صور گوناگون از برابر آن عبور نمايند كه قهرا اثرى از آن صور در آن آينه منعكس مىشود . همين‌طور است وضع قلب انسان كه هر چه و هر واقعه و مسأله‌اى براى انسان پيش آيد اثرى از آن در آينهء دل منعكس و تأثير مىگذارد ، خيالات و صور خيالى شهوات ، غضب و اوصاف اخلاقى انسان اعم از رذايل يا فضايل هر يك در آينهء دل اثرى مىگذارند .\r\nدر مفاتيح الغيب گويد : « 3 » آن‌چه نخست بر دل وارد مىشود خاطرش نامند و آن عبارت از صورت علمى است چنان‌كه مثلا صورت زنى در دل او خطور كند و حال آن‌كه زن پشت سر او باشد در راه كه اگر متوجه او مىشد او را مىديد .\r\nدوم حركت شهوت است مطابق با طبع كه شوق نامند كه از خاطر اول توليد مىشود كه ميل طبع هم نامند .\r\nسوم حكم قلب است به اين‌كه شايسته است فلان كار را كه انجام دهد .\r\nو چهارم تصميم عزم است بر التفات و جزم نيست در آن‌كه همّ و قصد نامند اين چهار عمل قلب قبل از عمل با اعضا و جوارح مىباشد و . . .\r\nدر تفسير سوره يس گويد : « 4 » دل انسان از لحاظ صفا و لطافتى كه دارد در اصل فطرت هم مىتواند آثار ملكى را قبول نمايد و هم آثار شيطانى را ، نهايت پس از رشد و تربيت اگر به دنبال هواها و اميال و شهوات رفت و آن جنبه‌ها را در خود تقويت كرد جنبه‌هاى شيطانى را برگزيده است و اگر از آن‌ها اعراض نمود و با خواست اميال شيطانى مبارزه نمود ، اوصاف ملكى را رجحان داده است .\r\nفنقول : ما يرد على القلب اولا هو المسمى بالخاطر ، و هو صورة علمية ، كما لو خطر له مثلا صورة امرأة و انها وراء ظهره فى الطريق ، لو التفت اليها لرآها .\r\nو الثانى هيجان الرغبة الى النظر ، و هو حركة الشهوة التى فى الطبع ، المسماة بالشوق ، فهذا يتولد من الخاطر الاول ، و يسمى ميل الطبع ايضا ، و يسمى الاول حديث النفس ، اذا قلما ينفك الانسان فى مثل تلك الحالة عن المحادثة مع نفسها .\r\nو الثالث حكم القلب بان هذا ينبغى ان يفعل ، اى ينبغى ان ينظر اليها ، فان الطبع اذا مال لم تنبعث الهمة و النية ، ما لم تندفع الصوارف ، فانه قد يمنعه حياء او خوف من الالتفات ، و عدم الصوارف ربما يكون بتأمل ، و هو على كل حال حكم من جهة العقل ، و يسمى هذا اعتقادا ، و هو يتبع الخاطر و الميل . « 5 » و الرابع تصميم العزم على الالتفات و جزم النية فيه ، و هذا نسميه هما و قصدا ، و هذه الهمة قد يكون لها مبدأ ضعيف ، و لكن اذا اصغى القلب الى الخاطر الاول حتى طالت محادثته\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 140 - 145 و مبدأ و معاد ، ص 183 .\r\n( 2 ) تفسير ، ج 5 ، ص 220 .\r\n( 3 ) مفاتيح الغيب ، صص 214 - 215 .\r\n( 4 ) تفسير سورهء يس ، ص 228 .\r\n( 5 ) مفاتيح الغيب ، صص 214 - 215 .\r\n","page_name":" 395 ","page_number":395},
  {"content":"\r\n\r\nللنفس ، تأكدت هذه الهمة و صارت ارادة مجزومة ، فاذا انجزمت ، فربما يقدم بعد الجزم فير تكب العمل ، و ربما يقف بعارض و لا يعمل به و لا يلتفت اليه ، و ربما يعوقه عايق فيتعذر عليه فها هنا اربعة احوال للقلب قبل العمل بالجارحة ، و هو حديث النفس ثم الميل ثم الاعتقاد ثم الهم ، فنقول : امّا الخاطر فلا يؤاخذ به ، لانه لا يدخل تحت الاختيار و كذا الهم ، و هما المرادان بقوله صلى اللَّه عليه و آله : عفى عن امتى ما حدثت به نفوسها ، فحديث النفس كما علمت عبارة عن الخواطر التى تهجس فى النفس و لا يتبعها عزم على الفعل ، فاما العزم و الهم فلا يسمى حديث النفس ، كما روى عن عثمان ابن مظعون حيث قال : يا رسول اللَّه نفسى تحدثنى ان اطلق زوجتى .\r\nقال : مهلا ، فان من سنتى النكاح . قال : نفسى تحدثنى ان اجب نفسى . قال : مهلا خصاء امتى دؤب الصيام . قال : نفسى تحدثنى ان انزهب بنفسى ، قال مهلا رهبانية امتى الجهاد و الحج ، قال : نفسى تحدثنى ان اترك اللحم ، قال مهلا فانى احبه و لو اصبته لاكلته ، و لو سألت اللَّه لا طعمنى ، فالخواطر التى ليس معها عزم على الفعل هى حديث النفس ، و لذلك شاور رسول اللَّه صلى اللَّه عليه و آله اذ لم يكن معه عزم و هم بالفعل .\r\nو اما الثالث و هو الاعتقاد و حكم القلب بانه ينبغى ان يفعل ، فهذا تردد بان يكون اضطرارا او اختيارا ، و الاحوال يختلف فيه ، فالاختيارى منه يوآخذ به ، و الاضطرارى لا يؤاخذ به .\r\nو اما الرابع و هو الهم بالفعل فانه يؤاخذ به ، الا انه ان لم يعمل نظر . . .\r\n\r\nقلم -\r\nصدرا در مقام بيان معناى قلم گويد كه ذات بارى تعالى ابتدا جوهر مجرد قدسى را آفريد و به توسط او جوهر قدسى ديگرى آفريد و همين‌طور به طور مترتب در كمال و شرف و بعد از جهت فقر وسايط نفوس سماويه را آفريد و اجرام فلكيه و عناصر را آفريد و بالجمله هر كدام از عقول مجردهء طوليه علت وجود موجود عقلى و نفسى ديگر و اجرام فلكى و بسايط عنصرى و مركبات آن‌ها شده‌اند و از اين جهت از هر يك از آن‌ها تعبير به قلم شده است و تعبير به روح و به امر و كلمه و از قلم اول تعبير به ملك مقرب عقلى « و القلم الاعلى ملك روحانى قدسى و اللوح ملك نفسانى » و روح اعظم و بالجمله عقول را به اعتبار آن‌كه واسطهء فيضان صور علميه‌اند بر نفوس كليهء فلكيه و موجب وجود آن‌ها هستند و جهات ديگر قلم گويند و محل قضاى الهىاند همان‌طور كه نفوس سماوى محل قدرند . « 1 »\r\n\r\nقوابل سفليه -\r\nمراد موجودات حسى و اجسام و جسمانيات‌اند . « 2 »\r\n\r\nقواى جسمانى -\r\nملا صدرا گويد تأثير قواى جسمانى با مشاركت وضع است و تأثير قواى جسمانى در مجردات ناممكن است . « 3 »\r\n\r\nقواى نباتى -\r\nملا صدرا دربارهء قواى نباتى گويد : « 4 » قواى نباتى دو بخش‌اند يا خادم‌اند و يا مخدوم .\r\nآن قوه‌اى كه داراى درجه استخدام است يا فعل و تصرفش در غذا به خاطر شخص است و يا به خاطر نوع . در نوع اول يا براى بقاى شخص\r\n\r\n\r\n","description":"","footnote":"\r\n( 1 ) اسفار ، ج 6 ، ص 302 و ج 7 ، ص 47 و رسائل ، صص 150 و 157 .\r\n( 2 ) رسائل ، ص 25 .\r\n( 3 ) اسفار ، ج 2 ، سفر 1 ، ص 377 .\r\n( 4 ) همان ، ج 1 ، سفر 4 ، صص 77 - 79 .\r\n","page_name":" 396 ","page_number":396},
  {"content":"\r\n\r\nاست و يا به خاطر تحصيل كمال ذاتى است . آن قوه‌اى كه فعلش براى بقاى شخص است غانيه است و آن قوه‌اى است كه غذا را تبديل به مشابه جوهر متغذى مىكند كه بدل ما يتحلل نامند و اما آن قوه‌اى كه فعلش براى تحصيل كمال است .\r\nكمال شخصى آن را ناميه نامند كه در قطرهاى جسم متغذى اضافه مىكند بر يك تناسب خاص طبيعى .\r\nپس غانيه به ناميه خدمت كند . . .\r\n\r\nقواى عالمه و عامله -\r\nملا صدرا در مقام بيان حكمت و انواع و اقسام آن به مانند ساير حكيمان ، قواى نفس انسانى را به تقسيم اوليه به دو بخش اصلى تقسيم كرده است قواى عالمه و قواى عامله كه از هم تفكيك ناپذيرند ، افعال انسان‌ها پاره حسن و خوب‌اند و پاره‌اى قبيح و زشت‌اند حسن و قبح اعمال گاه بدون كسب ، معلوم است و گاه دانستن حسن و قبح آن‌ها نياز به علم و كسب دارد و انسان را نيرويى است كه به واسطه تربيت و تعليم مىتواند خوبىها را از بدىها بداند .\r\nاطلاق عقل گاه بر نيروى شيطانى مىشود چنان كه به معاويه اطلاق عاقل بودن شده است و به كسانى كه آراى پسنديده داشته باشند عاقل گفته مىشود لكن در عرف فلاسفه به كسى ، عاقل گفته مىشود كه صاحب نيروى انديشه باشد در كتب اخلاق عاقل كسى است كارهاى پسنديده انجام دهد اين‌ها قواى عامله است و قواى عالمه همان قوايى است كه در كتب فلسفه در باب نفس از آن‌ها ياد شده است . و گاه حكما عقل را بر خود قوهء عالمه اطلاق كرده‌اند و گاه بر ادراكات آن ، عقل نظرى را چهار قسم كرده‌اند بالقوه ، بالفعل ، بالمستفاد و عقل بالفعل نخست صرفا مستعد انتزاع ماهيات موجودات و يا صور آن‌ها است يعنى صرف استعداد تجريد و انتزاع است دوم مرحلهء حصول صور معقولات است و سوم مرحله‌اى است كه هر چه را بخواهد دريابد و همهء معقولات مشهود او شود كه در اثر اتصال به عقل فعال احاطه بر معلومات مىيابد . « 1 » و بالجمله قوهء عمليه عبارت از آن نيرويى است كه با استناد به ارادهء انسان به امورى كه شأنا مورد عمل واقع مىشود ، معرفت حاصل مىنمايد .\r\nبه وسيلهء قوهء مهنيه انسان هنرمند و صنعتگر مىشود و به وسيلهء نيروى مرويه كه منشأ انديشه است در امورى كه بايد انجام شود و يا انجام نشود مىانديشد .\r\nقوهء نزوعيه عبارت از نيرويى است كه به وسيلهء آن انسان‌ها به سوى انجام امرى گروش يابند و يا از آن بگريزند ، خواستار چيزى شوند و يا از چيزى دورى نمايند ، نيرويى كه آدمى را شيفته و مشتاق چيزى كند و يا ناخوشايند از آن كند .\r\nخشم و دوستى ، صداقت و دشمنى ، ترس و امن ، غضب و رضا ، شهوت و مهربانى و ساير عوارض نفسانى همه مربوط بدين نيرو است .\r\nاعلم أنّ النفس الإنسانية كما ستعلم في كتاب النفس لها قوتان عالمة و عاملة ، و العاملة من هذه النفس لا تنفك عن العالمة و بالعكس « 2 » بخلاف نفوس سائر الحيوانات لأنها سفلية بعيدة عن جمعيّة القوى ، أمّا العاملة فلا شك إنّ الأفعال الإنسانية قد تكون حسنة و قد تكون قبيحة ، و\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 419 - 421 .\r\n( 2 ) همان ، ج 3 ، ص 418 .\r\n","page_name":" 397 ","page_number":397},
  {"content":"\r\n\r\nذلك الحسن و القبح قد يكون العلم به حاصلا من غير كسب و قد يحتاج إلى كسب ، و اكتسابه إنما يكون بمقدمات ملائمها فاذا يتحقق هاهنا امور ثلاثة :\r\nالأول القوة الّتي يكون بها التميّز بين الامور الحسنة و الامور القبيحة .\r\nو الثاني المقدمات الّتي منها تستنبط الامور الحسنة و القبيحة .\r\nو الثالث نفس الأفعال الّتي توصف بأنها حسنة أو قبيحة ، و اسم العقل واقع على هذه المعاني الثلاثة بالاشتراك الإسمي فالأول هو العقل الّذي يقول الجمهور في الإنسان إنه عاقل ، و ربما قالوا في عقل معاوية إنه كان عاقلا ، و ربما يمتنعون أن يسمّوه عاقلا و يقولون إنّ العاقل من له دين ، و هؤلاء إنما يعنون بالعاقل من كان فاضلا جيّد الرويّة في استنباط ما ينبغي أن يؤثر من خير أو يجتنب من شرّ ، و الثاني هو العقل الّذي يردّده المتكلمون على ألسنتهم فيقولون هذا ما يوجبه العقل أو ينفيه العقل أو يقبله أو يردّه فإنما يعنون به المشهور في بادي رأى الجميع فإنّ بادي الرأى المشترك عند الجميع أو لأكثر من المقدمات المقبولة و الآراء المحمودة عند الناس يسمّونه العقل ، و الثالث ما يذكر في كتب الأخلاق و يراد به المواظبة على الأفعال التجربية و العادية على طول الزمان ليكتسب بها خلقا و عادة ، و نسبة هذه الأفعال إلى ما يستنبط من عقل عملي كنسبة مبادي العلم التصورية و التصديقية إلى العقل النظري . و أما القوة العالمة و هي العقل المذكور في كتاب النفس ، فاعلم أنّ الحكماء يطلقون اسم العقل تارة على هذه القوّة و تارة على إدراكات هذه القوّة ، و أما الإدراكات فبه التصورات أو التصديقات الحاصلة للنفس بحسب الفطرة ، و أما الإدراكات فهي التصورات أو التصديقات الحاصلة للنفس بحسب الفطرة أو الحاصلة لها بالاكتساب ، و قد يخصّون اسم العقل بما يحصل بالاكتساب ، و أمّا القوة فنقول لا شك إنّ النفس الإنسانية قابلة لإدراك حقائق الاشياء فلا يخلو إمّا أن تكون خالية عن كل الإدراكات أولا تكون فإن كانت خالية مع أنها تكون قابلة لتلك الإدراكات كانت كالهيولى الّتي ليس لها إلّا القوة و الاستعداد . . .\r\n\r\nقوت -\r\nلفظ قوت به اشتراك لفظى بر معانى متعدد اطلاق مىگردد .\r\nالف - آن‌چه مبدأ تغيير در چيزى ديگر باشد اعم از آن‌كه فعل باشد يا انفعال و بالجمله مبدأ حركت و تغيير را قوت مىگويند .\r\nب - مبدأ امكان حصول شىء « يعنى ما به يجوزان يصدر عن الشىء فعل او انفعال و ان لا يصدر » و قوت به اين معنى مقابل امكان استعدادى است .\r\nج - مبدأ غير منفعلهء شىء « يعنى ما به يكون الشئ غير متأثر عن متقاوم » و بالجمله امرى كه موجب عدم تأثر ما فيه القوة است از غيرش و قوت به اين معنى مقابل ضعف است .\r\nد - صورت نوعيه را به اعتبار مبدئيت آثار قوت نامند . « 1 » ه - مبدأ صدور و عدم صدور فعل را قوت نامند يعنى ( كون الحيوان بحيث يصدر عنه الفعل اذا شاء و لا يصدر عنه اذا الم يشاء » و قوت به اين معنى ضد عجز است و قريب المعنى است با معنى دوم .\r\nملا صدرا مسألهء قوت را در كتاب اسفار به\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 2 - 7 .\r\n","page_name":" 398 ","page_number":398},
  {"content":"\r\n\r\nطور دقيق بررسى كرده و گويد : قوت يعنى توان و توانايى و با مشتراك لفظى بر معانى متعدد اطلاق شده است و لكن چنان به نظر مىرسد كه معناى اوليهء آن عبارت از همان معنى توانايى در حيوان باشد كه موجب مىشود كه حيوان مصدر كارهاى دشوار باشد كه ضدّ آن ناتوانى و ضعف باشد و چنان نموده مىشود كه معنى قوت از معنى قدرت شديدتر است يعنى شدت و زيادت در معنى قدرت مىشود قوّت .\r\nقوت به اين معنى را مبدئى است و لازمهء مبدأ قوت همان قدرت است . و آن در حيوان بدين معنى است كه حيوان با قوت به نحوى است كه اگر بخواهد تواند منشأ صدور فعل شود و اگر نخواهد از او فعل صادر نشود . اگر بخواهد انجام دهد و اگر نخواهد انجام ندهد ( يا انجام نشود ) . و ضدّ اين معنى عجز است و اما لازم آن اين است كه شىء صاحب قوت به سهولت منفعل نشود زيرا آن چيزى كه مباشر كارهاى دشوار است چه بسا از كار شاق منفعل شده نتواند كار را به پايان رساند پس عدم انفعال دليل بر شدت قدرت است . و اين است معنى اوليه قوت لكن از اين معنى آن را نقل كرده اطلاق بر مبدأ آن كرده‌اند كه همان قدرت باشد و گاه نقل به لازمش يعنى عدم انفعال به سهولت كرده‌اند .\r\nقوت را وصفى است كه آن وصف به مانند جنس است براى او و او را لازمى است .\r\nآن‌چه در حكم جنس او است « وصف مؤثريت او است در غير » و آن‌چه لازم او است « وصف امكان » است زيرا قادر هم تواند كه انجام دهد و هم تواند كه انجام ندهد ، پس صدور فعل از او در محل امكان است پس امكان لازمهء آن است . اسم قوت را حكيمان به اين جنس نقل كرده‌اند و آن « هر صفت مؤثر در غير است از آن جهت كه غير است ) و هم نقل به لازم آن كرده‌اند كه امكان باشد و به اين معنى به امرى كه سفيد است گويند بالقوه سياه است يعنى ممكن است كه سياه شود . سپس حكما حصول و وجود را فعل ناميده‌اند كه هر چند در واقع فعل و تأثير نيست و بلكه انفعال است و تأثّر . زيرا معنى موضوع له اوليه قوت متعلق به فعل بوده است در اين جا چون امكان را « قوه » ناميدند ، امرى كه امكان به او تعلق دارد كه حصول و وجود باشد « فعل » ناميدند و مهندسان چون پاره‌اى از خطوط را چنين يافتند كه مىتواند ضلع مربع خاص باشد و پاره‌اى نمىتواند كه ضلع مربع خاص باشد . آن مربع را « قوت » آن قوت ناميدند كه گويا اين امر ممكن است در آن خصوصا موقعى كه پاره‌اى از مهندسان اعتقاد پيدا كردند كه حدوث مربع به واسطه حركت آن ضلع است در خود و چون قوت معلوم شد قهرا « قوّى » نيز شناخته مىشود و ضدّ قوى كه عاجز و ضعيف است نيز معلوم شد .\r\nقوت به معنى امكان را توضيح داده‌ايم و اما قوت به معنى عسر الانفعال ( سخت انفعال ) يكى از انواع كيف است كه در باب كيف آيد و قوت به معنى شدت و به معنى قدرت كه انواع قوت به معنى صفت مؤثريت است كه شرح داده مىشود .\r\nقوت گاه به مبدأ تغيّر از شىء در شىء ديگر گفته مىشود از آن جهت كه ديگر است و بنابر اين اگر مريض طبيب بود و خود را معالجه كرد از يك جهت به عمل او قوت گفته مىشود چون تأثير در غير است از آن جهت كه غير است . خلاصه اين‌كه هيچ امرى نتواند مبدأ تغيير\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nدر خود باشد از يك جهت پس هر متحركى را محركى الزاما لازم است و متحرك نتواند محرك خود باشد قوت فاعله بر چند گونه است :\r\n1 - مقرون به شعور و اراده باشد .\r\n2 - مقرون به شعور و اراده نباشد . و هر يك از آن دو را اقسامى است . قوت منفعل گاه در اجسام است و گاه در ارواح و ماهيت هر يك از آن دو يا متوجه به قبول تنها است و نه حفظ مانند آب كه قبول شكل كند و قبول حفظ نكند و گاه هم متوجه قبول است و هم حفظ مانند شمعه كه به اشكال گوناگون درآيد و مادام كه شكل مصنوعا به هم نخورده است حافظ شكل هم هست .\r\nقوت منفعل گاه متوجه يك امر است مانند قوت فلك در حركت وضعى و يا متوجه امور متعدد است لكن محدود مانند قوت حيوان بر اعمال و حركات محدود و گاه نامحدود است مانند قوت هيولى اولى و همين‌طور است قوت فاعله گاه متوجه يك امر است گاه امور محدود و گاه نامحدود كه محدود ، قوت انسان‌هاى مختار است و نامحدود قوت الهى است .\r\nقاعدهء كلى اين‌كه هر اندازه امور اشد تحصّلا و فعليتا باشند فعل آن‌ها فزون‌تر است و انفعال آن‌ها كم‌تر و بالعكس .\r\nو چون هيولى فى ذاته مبهم است يعنى در نهايت ابهام است مانند جنس الاجناس زيرا بالذات از همهء صورت‌ها عارى است صورت‌هايى كه مبادى فصول‌اند و مقومات حصول ، او راست قوت قبول ساير اشياء ، چنان كه جنس عالى قبول هر فصلى كند .\r\nو به هر حال قوت‌ها فاعل چند گونه‌اند . يا منشأ صدور يك فعل‌اند يا افعال مختلف و هر يك به دو قسم‌اند يا با شعوراند يا بدون شعور .\r\n1 - قوه‌اى كه منشأ صدور يك فعل باشد بدون شعور كه خود دو قسم است يا صورت مقوم است و يا نه و بلكه عرض است آن كه صورت مقوم است يا در اجسام بسيطه است كه « طبيعت » نامند مانند ناريت و مائيت و يا در اجسام مركب است « صورت نوعيه » نامند براى آن مركب و اگر عرض باشد مانند حرارت و برودت است .\r\n2 - قوتى كه منشأ صدور افعال مختلف است بدون شعور مانند قواى نباتيه .\r\n3 - قوتى كه منشأ صدور يك فعل است بر سنت واحد و با شعور بدان فعل مانند نفوس فلكيه .\r\n4 - قوه‌اى كه منشأ صدور افعال گوناگون است با شعور به آن افعال مانند قدرت موجود در حيوان .\r\nقوت فاعلى محدود اگر با قوت انفعالى محدود برخورد كند واجب است كه منشأ صدور فعل شود .\r\nقوت فعلى را گاه قدرت نامند و آن هر گاه همراه شعور و مشيت باشد ، ملا صدرا در شواهد الربوبيه نيز موارد اطلاق قوت را به دقت بررسى كرده است .\r\nو گاهى كلمهء قوه اطلاق مىشود به نيروى موجود در چيزى كه با آن نيرو ممكن است كه از آن چيز ، فعل و يا انفعالى صادر گردد و هم ممكن است كه صادر نگردد و قوه بدين معنى مقابل فعل است ( مانند قوهء كتابت در انسان كه با اين قوه هم ممكن است كتابت كند و هم ممكن است نكند و يا قوهء اكتساب علم كه با اين قوه هم ممكن است اكتساب كند و هم ممكن است\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nاكتساب نكند و عمل كتابت و يا اكتساب علم در وى به حالت قوه و امكان باقى مانده و هنوز به مرحلهء فعليت نرسيده است ) .\r\nو نيز گاهى قوه اطلاق مىشود به نيروى مقاومت در برابر هر امرى يعنى نيرويى كه شىء با آن نيرو متأثر از هيچ نيروى مقاوم ديگرى نمىگردد و اين قوه ، قوه مقابل ضعف است .\r\nقوهء منفعل ( يعنى قوهء موجود در جسمى كه او را آمادهء قبول و انفعال از اثرى مىكند ) گاهى جسم را آماده مىكند براى قبول اثر بدون قدرت بر حفظ و نگه‌دارى از آن مانند قوهء قبول اثر در آب ( كه هر شكلى را مىپذيرد ولى قادر بر حفظ آن نيست ) ولى در قطعهء شمع و يا موم ، قوه بر هر دو امر ( يعنى قبول اثر و حفظ اثر ) موجود است .\r\nقوهء انفعال گاهى قوهء انفعال و قبول اثر واحدى است و گاهى قوهء انفعال و قبول آثار متعدد محدودى است ولى در هيولاى اولى ، قوهء قبول كليهء صورى است نامحدود ( كه ممكن است متواليا بر وى وارد گردند ) زيرا در هيولاى اولى صورتى بالفعل موجود نيست و ليكن به توسط قبول هر صورتى قادر بر قبول صورت ديگرى است . قوهء فاعل گاهى محدود و منحصر است در انجام فعل واحد مانند قوهء آتش بر احراق و گاهى قادر است بر انجام افعال و اعمال متعددى ولى محدود و متناهى مانند قوهء فاعل مختار ( نظير انسان ) بر هر فعلى كه اراده كند و ( يا بر انجام افعال و اعمال غير متناهى ) مانند قوه و قدرت واجب الوجود بر كل اشياء .\r\nقوهء فعليه محدود هر گاه با قوهء منفعله ملاقات كند صدور فعل از وى واجب مىگردد ( مانند قوهء ناريه كه پس از ملاقات و تماس با جسم و وجود شرايط و عدم مانع ، بى درنگ اثر احراق از آن صادر مىگردد ) و قوهء فعليه گاهى « قدرت » ناميده مىشود و آن هنگامى است كه توأم با شعور و مشيت باشد و بعضى ( از اصحاب بحث و نظر يعنى متكلمين ) چنين گمان كرده‌اند كه اين قوه را « قدرت » نگويند مگر آن كه در كسى باشد كه فعل و ترك فعل ، هر دو در خور او و شأن او باشد ، بنابر اين متكلمين فاعلى را كه فعل او دائمى است ( مانند واجب الوجود كه دائم الافاضه و دائم الايجاد است ) قادر و متصف به صفت قدرت نمىنامند . ولى حق مطلب از نظر ما بر خلاف اين است ( بلكه ما اين موجود را به حقيقت ، قادر و متصف به صفت قدرت مىناميم ) پس هر كس عملى را به مشيت و اراده و خواست خود انجام داد بر چنين شخصى نيز اين معنى صدق مىكند كه اگر مشيت و اراده او به انجام اين عمل تعلق نگيرد و نخواهد آن را انجام بدهد ، انجام ندهد خواه عدم مشيت ، امرى اتفاقى باشد ( مانند عدم مشيت انجام فعل در افراد بشر كه گاهى مايل به انجام عملى نيست ) و يا اين‌كه عدم مشيت ، به دلايلى در حق او محال باشد ( مانند واجب الوجود كه به علت شدت و تماميت وجود و اشتمال وى بر تمام كمالات وجوديه و وجوب وجود ، دائما در افاضه و تجلى و اشراق است كه گفته‌اند « الملأن اوجب الفيضان » ) و بايد دانست كه صدق قضيهء شرطيه ، متوقف بر صدق طرفين قضيه يعنى مقدم و تالى نيست ( و بنابر اين صدق قضيهء شرطيهء « لو لم يشألم يفعل » متوقف بر صدق عدم مثبت و صدق عدم فعل نيست بلكه صدق اين قضيه كه ملاك قدرت است منافى با وجوب مشيت و وجوب فعل و ايجاد در حق واجب الوجود\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nنيست ) .\r\n\r\nفى تحديد القوة بهذا المعنى\r\nقد علمت أنّ القوة قد يقال لمبد ، التغير من شيء في شيء آخر من حيث هو آخر ، و إنما وجب التقييد بهذه الحيثية لأنّ الشيء الواحد لو فعل في نفسه فعلا كالمعالج إذا عالج نفسه لكان يجب أن يكون فيه اختلاف جهة و تركيب و إلّا لكان ذلك الواحد قابلا و فاعلا معا من جهة واحدة ، و ذلك ممتنع في المركب أيضا فضلا عن البسيط ، اللّهم إلّا أن لا يكون هناك قوة إمكانية للموصوف بالقياس إلى الصفة بل مجرد اللزوم على جهة الفعلية المحضة لا على جهة الاستعداد كما في لوازم الماهيات ، و كثير من الناس كصاحب الملخص و غيره لما نظر في لوازم الماهيات و رأى إنّ فيها فاعلا و قابلا بمعنى آخر وقع في شك و تزلزل في امتناع كون الشيء الواحد فاعلا و قابلا ، مع أنّ التقابل بين القوة و الفعلية من الضروريات الواضحة المستبينة .\r\nو بالجملة فالجزم حاصل بلا شبهة في أنّ الشيء يمتنع أن يكون مبدأ التغير في نفسه لأنه لو كان مبدءا لثبوت صقة أو معنى لنفسه لدامت تلك الصفة أو ذلك المعنى له ما دام ذاته موجودة ، و متى كان كذلك لم يكن متغيرا ، فعلمنا أنّ مبدأ تغيره لا بد أن يكون غيره ، و بهذا يثبت أنّ لكل متحرّك محركا غيره .\r\nثمّ قوة الفاعل قد تكون مع شعور و إرادة و قد لا تكون ، و كل واحدة . . .\r\nگويد : از بيانات گذشته اين معنى را دانسته‌ايد كه گاه قدرت به مبدأ تغيير چيزى در چيزى ديگر گفته مىشود از آن جهت كه شىء متأثّر امر ديگرى است و بنابر اين نمىتواند مؤثر در خودش باشد مگر به دو جهت مانند پزشكى كه خود ، خود را معالجه كند و ما حصل كلامش در اين جا اين است كه يك چيز ممتنع است خود مبدأ تغيير در خود باشد و بالأخره مىخواهد بگويد هيچ متحركى نمىتواند خود به خود متحرك باشد و نيروى محركهء خارجى لازم است تا آن را به حركت درآورد . « 1 »\r\n\r\nقوت خياليه -\r\nدر تحت عنوان و كلمهء خيال بيان شد كه صدرا گويد : قوت خياليهء انسان منفصل الوجود است از انسان و گويد « هو جوهر منفصل الوجود ذاتا و فعلا عن هذا البدن ؟ ؟\r\nالمحسوس » و در موقع تلاشى بدن باقى بوده و در معرض فتا و زوال و دثور نيست و بعد از مرگ بدن خود را تصور و ادراك كرده و در مىيابد و آن انسان مقدارى است و متشكل به هيأتى است كه در دنيا بوده است . صدرا مسألهء حشر اجساد و بسيارى از عوارض آن را از اين راه حل مىكند . « 2 »\r\n\r\nقوت قدسيه -\r\nملا صدرا در باب قوت قدسيه گويد هر گاه انسان به مرتبه‌اى كمال برسد براى او امور بديهى و اوليات و نظريات و علوم مكتسبه تفاوت نمىكند و از عالم علوى همهء آن‌ها بر نفوس متسعدّه افاضه مىشود لكن انسان‌هاى متوسط از طريق عادى علوم نظرى را كسب مىكنند و انسان‌هاى صاحب نفوس قدسيّه علوم خود را از عالم قوى دريافت مىكنند به وسيله معلم شديد القوى و فعل اين معلم قدسى در نفوس بسيار مخفى است و گاه از باطن به ظاهر بروز مىكند و اين علم علم\r\n\r\n\r\n","description":"","footnote":"\r\n( 1 ) اسفار ، ج 3 ، ص 5 .\r\n( 2 ) مشاعر ، صص 134 - 147 و رساله عرشيه ، ص 147 .\r\n","page_name":" 402 ","page_number":402},
  {"content":"\r\n\r\nموهويه است . « 1 » و بالجمله نفوس در استعداد ادراك اشياء متفاوتند بر حسب اختلاف و تفاوت آن‌ها در صفوت در كدورت و قوت و ضعف و در طرف اعلى و شدت نورانيت كه نفس مستنير از عقول فعالهء مجرده است با سرعت هر چه زيادتر قبول فيض مىكند و اكثر حقايق را در اسرع وقت در مىيابد و به حقايق اشياء احاطه پيدا مىكند بدون طلب و شوق و بدون ترتيب مقدمات و اقيسه به نتايج مىرسد و بدون ترتيب حدود و اوساط حقايق را در مىيابد و از نتايج به نتايج مىرود تا آن‌كه محيط شود به غايت مطالب انسانى و نهايات درجات بشرى و اين قوت را كه مرتبت اعلى و اشرف و اكمل نفس بشرى است قوت قدسيه مىنامند .\r\n\r\nقوت متصرفه -\r\nقوه‌اى است كه از شأن آن اين است كه در مدركات مخزون در خزينهء خيال و حافظه تصرف كند به تركيب و تحليل و مثلا انسانى را به صورت پرنده تركيب كند و كوهى از زمرد بسازد و دريايى از جيوه درست كند اين قوه را اگر قوهء وهميه حيوانيه مورد عمل و تصرف قرار دهد متخيله نامند و اگر قوه ناطقه به كار گيرد مفكره نامند .\r\n\r\nقوت مسترجعه -\r\nقوت ذاكره را قوت مسترجعه مىنامند . ذاكره و ذكر . « 2 »\r\n\r\nقوت مصوره -\r\nقوت متخيله را قوت مصوره گويند و قوتى كه در موجودات مبدأ تشكل آن‌ها به اشكال و صور مختلف است نيز قوت مصوره گويند ، در اين‌كه قوت مصورهء اشياء و موجدات جسمانى چيست ميان فلاسفه اختلاف است .\r\nصدرا گويد : مصور تمام موجودات ذات حق است به واسطهء در فيض كه آن واسطه نفس و قوى و طبيعت باشد كه متحول و متقلب است در اطوار كون به امر الهى و در اطوار و حالات مختلف شأن آن تصوير مواد و اجسام است به صورى كه مناسب با استعدادات آن‌ها باشد « هذه النفس تتقلب فى اطوار الكون كيف يشاء بامر اللَّه » و در بعضى از اطوار شأن آن تصوير مواد است به صور مناسب استعداد آن‌ها و در بعضى از اطوار شأن آن تصوير قواى حاسه است به صور مناسب با جوهر حس و در طورى ديگر شأن آن تصوير مدركات باطنه است به صور خياليه و در طورى ديگر شأن آن تصوير ذات است به صور حقايق و معانى الهيه و علوم ربانيه . « 3 »\r\n\r\nقوت وجود -\r\nمنظور ملا صدرا از قوت وجود وصف امكانيت موجودات ممكنه است قبل از تحقق عينى ، وى حامل اين معنى را موضوع و ماده و هيولى به اعتبارات مختلف ناميده است ، وى صريحا گويد اين امكان امر وجودى هر چند مصحوب عدم است و آن عام است و عموم آن تشكيكى است مانند وجود مطلق ، معانى متعددى تحت آن مىباشد كه امكانات مجهولة الاسامى است كه امكان وجود كذا و كذا از آن تعبير مىشود . « 4 »\r\n\r\nقوت و لاقوت -\r\nاز اقسام كيفيات استعداديه قوت و لاقوت است و آن را سه نوع است : 1 - استعداد شديد انفعالى مانند ممراضيت\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 384 و 396 .\r\n( 2 ) همان ، ج 3 ، ص 511 .\r\n( 3 ) همان ، ج 8 ، صص 41 ، 80 .\r\n( 4 ) همان ، ج 3 ، سفر 1 ، ص 52 .\r\n","page_name":" 403 ","page_number":403},
  {"content":"\r\n\r\nو غيره كه لاقوت گويند 2 - استعداد شديد عدم انفعال مانند صلابت و غيره 3 - استعداد شديد بر فعل مانند مصارعت و غيره و اين دو قسم را قوت گويند . « 1 »\r\n\r\nقوت‌هاى بهيمى -\r\nملا صدرا انسان‌ها را از لحاظ باطن به مانند معجونى مىداند كه از عتاقير بسيار متضاد و متنافى تركيب يافته باشد از صفاتى و قوت‌هايى كه پاره‌اى بهيمى و پاره‌اى سبعى و پاره‌اى شيطانى و پاره‌اى ملكى مىباشند ، تركيب شده است . از جنبه بهيمى شهوت شره ، حرص و فجور و از جنبهء سبعى :\r\nحسد ، عداوت ، بغض و از جنبهء شيطانى : مكر ، خدعه ، حيله ، تكبر و حبّ جاه و تفاخر و استيلا و از جنبه ملكى : علم ، نزاهت ، طهارت زايد و اصول همه خلق‌ها اين اخلاق چهارگانه است كه در باطن انسان عجين شده است . انسان از ظلمات سه گونه اخلاق ناپسند ياد شده تنها به نور هدايت كه مستفاد از شرع و عقل است تواند رهايى يابد و نخستين امرى كه در نفس انسان حادث مىشود صفات بهيمى است كه موجب غلبه شهوت و شره است و سپس اخلاق سبعى در او خلق مىشود كه موجب غلبه ، عداوت و معادات و مناقشه است .\r\nو سپس اخلاق شيطانى در آن به وجود مىآيد كه موجب غلبه مكر ، خدعه مىباشد زيرا صفت و خصلت بهيميت و غضب موجب مىشود كه زيركى خود را در طلب دنيا به كار گيرد و انجام خواست‌ها و شهوات و غضب‌ها پس از رسيدن به امور دنيا ، كبر ، عجب ، مفاخرت و برترى طلبى ظاهر مىشود و بعد از آن اگر عقل و خردى كه موجب بروز نور ايمان است در او ظاهر شود آن شخص از حزب خدا و جنود ملائكه است و اگر آن صفات ديگر در او رشد كند و نور ايمانى در نهاد او تجلى نكند از جنود شيطان خواهد بود و انسان در اين مرحله از صفات با شيطان محشور خواهد شد و از زمره ابليس و جنود ابليس محسوب مىشود . صفاتى كه در عداد جنود عقل‌اند در رأس چهل روز تكميل مىشود و اصول آن‌ها در هنگام بلوغ در انسان بروز مىكند و لكن صفات شيطانى قبل از بلوغ در وجود انسان رسوخ كرده نفوس شرير ، با آن‌ها انس گيرند و به جايى رسد كه در برابر نور عقل مقاومت كرده آن را مغلوب نمايد و سرانجام مسخر شود .\r\n\r\nقوهء باعثه -\r\nقوهء باعثه ، همان قوهء شوقيه‌اى است كه نخست به صحت و درستى صورت ادراك خيالى و يا ادراك وهمى و يا ادراك عقل عملى به توسط ادراك خيالى و ادراك وهمى اذعان مىكند و سپس ادراك و اذعان به صحت آن‌ها ، حيوان را در جست‌وجوى آن و يا فرار از آن بر حسب سوانح پديد آمده بر مىانگيزد . ( مثلا از تخيل صورت معشوق و يا توهم زيبايى چيزى و يا به قصد انجام آن عملى كه مطلوب و مستحسن در نظر او است به عزم تحصيل آن در جست‌وجو و طلب آن بر مىآيد و يا از تخيل صورت حيوان درنده و يا توهم بيم و هراس از چيزى و يا به قصد فرار از آن‌كه از نظر او لازم و ضرورى است وى را به عزم فرار از آن بر مىانگيزد . ) از براى قوهء باعثه دو شعبه است . يكى شعبهء شهوانيه كه حيوان را براى جلب امر ضرورى و يا امر نافعى به قصد تحصيل لذت بر مىانگيزد .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، صص 104 .\r\n","page_name":" 404 ","page_number":404},
  {"content":"\r\n\r\nديگرى شعبهء غضبيه كه وى را بر آن مىدارد كه به عزم انتقام ، ضررى را از خود دفع كند و يا از آن فرار كند و بدين جهت نيرويى كه در كليهء اعصاب و عضلات نهفته و منتشر است در خدمت و در اختيار اين قوه است تا كه عضلات را به وسيلهء جذب و استحكام رگ و پىها در موردى و يا به وسيلهء سست كردن و كش دادن آن‌ها در موردى ديگر برانگيزد . « 1 »\r\n\r\nقوهء عاقله -\r\nقوه‌اى كه مدرك كليات است در شواهد الربوبيه در تفسير و شرح قوهء عاقله آمده است :\r\nاشراق اول : در اثبات قوهء عاقله براى انسان .\r\nدر انسان قوه‌اى است روحانى ( به نام قوهء عاقله ) كه جدا مىكند صورت ماهيت كليهء هر چيزى را از ماده و قشرها و عوارض ماده ، همان‌طور كه قوهء غاذيهء حيوان ، عصاره و جوهر غذا را در مراتب چهارگانهء هضم از قشرها و غلاف‌ها و سفاله‌ها جدا مىسازد و مسلم است كه هر ادراك و اتصال ( و رابطه‌اى كه ما بين مدرك و مدرك برقرار مىشود ) به وسيلهء نوعى از تجريد ( و جداسازى صورت از ماده ) است با اين فرق كه نيروى حس در ادراك حسى ، صورت محسوس را از ماده جدا مىسازد ، به شرط حضور ماده و نيروى خيال در ادراك خيالى ، صورت هر امر محسوسى را ( هنگام غيبت ماده ) از ماده و برخى از عوارض ماده ( از قبيل وضع و اين متى ، نه از قبيل شكل و تعداد ) و نيروى وهم ، صورت را از ماده و از كليهء عوارض ماده جدا مىسازد با حفظ نسبت و اضافهء آن صورت به ماده ( زيرا قوهء خيال ، صور جزيىه را از قبيل صورت زيد و عمرو ، و قوهء واهمه ، معانى جزيىه را از قبيل محبت و يا عداوت به شخص معينى را ادراك مىكند ) .\r\nو اما عقل و قوهء عاقله انسان صورت را به طور كلى و عارى و جدا از هر قيد و شرطى ادراك مىكند . پس قوهء عاقله ، در امر محسوس ، عملى را انجام مىدهد كه آن را به طور كلى معقول ( و ذاتى عارى و مجرد از هر امرى زايد بر ذات وى ) بنمايد و اين فعل و عمل صادر از عقل ( يعنى فعل ادراك و عمل تجريد صورت از ماده تجريد كلى ) به مشاركت وضع ماده و رابطهء آن با قوهء عاقله نيست و در حالى كه هر قوهء جسمانى چنان كه قبلا معلوم شد هيچ فعل و عملى را انجام نمىدهد مگر با مشاركت وضع و ناچار فعل قوهء جسمانيه ، صورتى است معين و مختص به وضع . « 2 » و . . .\r\n\r\nقيامت -\r\nمراد از قيامت روزى است كه بندگان خدا بعد از مرگ در آن روز به پا خواسته و به كيفر و پاداش اعمال خود برسند در مسأله چگونگى قيامت و حشر عقايد و انظار مختلف هم از نظر متكلمان و متشرعان و هم از نظر فلاسفه اظهار شده است كه در محل خود ( معاد حشر ) بيان شده و مىشود . « 3 » اهل معقول به استناد روايات گويند قيامت بر دو قسم است يكى قيامت صغرى كه فرمودند من مات فقد قامت قيامته و ديگرى قيامت كبرى كه وقت آن نامعلوم است كه « علمه عند اللَّه . » ملا صدرا در شواهد الربوبيه در باب قيامت كبرى و صغرى بحث مفصلى دارد و گويد :\r\nاشراق دوازدهم : در بيان قيامت صغرى و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 93 - 95 .\r\n( 2 ) ترجمهء شواهد الربوبيه ، صص 309 به بعد .\r\n( 3 ) اسفار ، ج 2 ، سفر 4 ، صص 273 به بعد .\r\n","page_name":" 405 ","page_number":405},
  {"content":"\r\n\r\nقيامت كبرى .\r\nقيامت صغرى امرى است واضح و معلوم همان‌طور كه حكما گفته‌اند « من مات فقد قامت قيامته » ( هر كس بميرد قيامتش آشكار گردد ) و بايد دانست كه هر چه در قيامت كبرى و روز محشر است نظير و نمونهء آن در قيامت صغرى ( و دوران پس از مرگ و قبل از ظهور قيامت كبرى ) خواهد بود و نيز بايد دانست كه كليد و مفتاح علم به روز قيامت و معاد خلايق ، معرفت و شناسايى نفس و مراتب او است ( زيرا حقيقت قيامت و معاد ، ظهور سراير و ضماير و اوصاف و احوال نفس است ) و مرگ و رهايى از اين عالم عينا مانند ولادت طفل و رهايى او از شكم مادر است . پس آخرت را با دنيا و سراى نخستين مقايسه كن و درست كن و درست بسنج و معناى آيهء شريفهء  « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ »  ( نيست آفرينش و برانگيختن شما مگر بسان نفس واحده - سورهء لقمان ، آيهء 28 ) را به خوبى درك كن . « 1 » پس هر كس بخواهد قيامت كبرى و ظهور و تجلى حضرت حق را به صفت وحدت حقيقيه و بازگشت روح اعظم ( يعنى وجود مطلق ) و مظاهر مطلق را به سوى او و فناى كل عالم ( از عناصر و مواليد و مركبات ) و حتى افلاك و املاك ( يعنى قواى منطبعه در آن‌ها ) و ارواح و نفوس را بداند و به مضمون آيهء شريفهء  « فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ »  ( بىهوش شوند هر آن‌كه در آسمان‌ها و زمين‌اند ، مگر آن‌كه خدا بخواهد . « 2 » ( كه حاكى از فناى كل عالم است ) آگاه گردد ( و بداند كه همگى افراد فريادزنان و صيحه‌كنان از مقابر و منازل دنيوى خويش به ساحت آخرت مىشتابند و همگى به جز آنان كه در نتيجهء سير و سلوك و عبوديت پروردگار قيامت كبرى و مقامات عاليه را در دار دنيا احراز نموده‌اند از وحشت و دهشت قيامت و حضور در پيشگاه عدل الهى نالان و پريشانند ) ، اين چنين كسى بايد در اصول گذشته كه حاكى از توجه و سلوك هر موجود سافلى به جانب موجود عالى و بازگشت هر چيزى به اصل خويش و اثبات حركات طبيعيه و غايات آن و حركات نفسانيه و غايات آن و اتصال نفوس فلكيه به غايات و مقامات عقليه دقت و تأمل كند و همه را از نظر بگذراند و هر كس دربارهء انقلابات و تحولات واقع در اطوار خلقت انسان از آغاز انعقاد نطفه تا زمان تكوين صورت حيوانى و سپس احراز مقام انسانى و نيل به مرتبه عقلانى و ارتقا به مقامات بالاتر نظر و تأمل كند و از طريق برهان و شهود نه از طريق تقليد و شنيدن ، به معنا و حقيقت آيهء شريفهء  ( يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  ( اى انسان تو در راه پروردگارت سخت كوشيده‌اى و او يا حاصل عمل خود را خواهى ديد ) « 3 » واقف و آگاه گردد ( و اين حقيقت را در سير و سلوك و طى درجات و مراتب جسمانى و عقلانى انسان به خوبى دريابد ) .\r\nتصديق و ايمان به قيامت كبرى بر وى دشوار نخواهد بود . خداى متعال در قرآن مجيد مىگويد  « وَ لِلَّهِ مِيراثُ السَّماواتِ وَ الْأَرْضِ »  ( ميراث آسمان‌ها و زمين براى خداوند است ) « 4 »\r\n\r\n\r\n","description":"","footnote":"\r\n( 1 ) ترجمه شواهد ، صص 417 به بعد .\r\n( 2 ) زمر / 68 .\r\n( 3 ) انشقاق / 6 .\r\n( 4 ) آل عمران / 180 .\r\n","page_name":" 406 ","page_number":406},
  {"content":"\r\n\r\nو نيز مىگويد  « كُلُّ شَيْءٍ هالِكٌ إِلَّا وَجْهَهُ »  ( همه چيز فانى است جز وجه اللَّه ) « 1 » و نيز مىگويد   « كُلُّ مَنْ عَلَيْها فانٍ وَ يَبْقى وَجْهُ رَبِّكَ ذُو الْجَلالِ وَ الْإِكْرامِ »   ( هر كه بر زمين است فانى شود و وجه پروردگارت كه ذوالجلال و الاكرام است باقى ماند ) « 2 » ( و كليهء اين آيات شاهد بر رجوع و بازگشت كليهء موجودات به سوى خدا و ظهور قيامت كبرى است ) .\r\nو مسلم است كه انكار قيامت كبرى از ناحيهء آنان كه يا به وسيلهء شهود و عيان و يا از طريق دليل و برهان بدين مقام و مرتبه از علم و يقين نرسيده و بدين سعادت عظمى نايل نگشته‌اند ( و بر انكار و جهل و جمودت خويش باقى مانده‌اند ) يا به علت غرور آنان به عقل ناقص خويش و يا به علت ضعف ايمان‌شان ( به خدا و رسول و روز جزا و شواهد و براهين آسمانى ) است كه خدا ما و برادران ايمانى ما را از آن غرور و ضعف رهايى بخشد و هر كس دل او به نور يقين روشن و منور گرديد ، همواره تبديل و تغير اجزاى عالم و اعيان و طبايع و نفوس آن‌ها را در هر لحظه مشاهده مىكند و به رأى العين مىبيند كه كليهء اجزاى عالم دائما در تغير و تبدلند و تعينات و خصوصيات آن‌ها زايل و گذرانند و آن كس كه حشر جميع قواى انسانى با اختلاف و تباين آن‌ها در ذات و ماهيت و اختلاف مواضع آن‌ها در بدن و اختلاف آثار مترتب بر آن‌ها و بازگشت و رجوع همه آن‌ها را به يك ذات بسيط روحانى ( به نام نفس ) و اضمحلال و فناى آن‌ها را در آن ذات بسيط روحانى مشاهده كند ( و ببيند كه چگونه همگى قوا و آثار مترتب بر آن‌ها به يك اصل و حقيقت بسيط روحانى مشاهده كند ( و ببيند كه چگونه همگى قوا و آثار مترتب بر آن‌ها به يك اصل و حقيقت بسيط وحدانى به نام نفس باز مىگردند و همگى در ذات و وجود او فانى و مضمحل شده‌اند و با رجوع و اضمحلال و فناى در آن ذات استقلال و تعينات خود را از دست مىدهند ) تصديق به رجوع و بازگشت كليهء موجودات عالم به سوى خداى واحد قهار بر وى سهل و آسان خواهد بود .\r\nو بدان كه هر چند نفخه از جانب پروردگار نفخهء واحد يگانه‌اى است ، زيرا او به جميع ما سواى خود محيط است ولى نسبت به خلايق ، نفخات متعددى است بر حسب تعدد اشخاص همان‌طور كه كليهء ازمنه و اوقات و ساعات كه در اين عالم ، متكثر و متعدد و داراى امتدادى بسيار طولانى و متعاقب‌اند ، نسبت به خدا ساعت واحداند چنان‌كه خود در قرآن مجيد مىگويد  « وَ ما أَمْرُنا إِلَّا واحِدَةٌ »  « 3 » و لفظ ساعت نيز مشتق و مأخوذ از كلمهء سعى است زيرا جميع اشياء ساعى و متوجه به جانب اويند ( و اين مطلب خلاصه‌اى است از آن‌چه كه بر اهل كشف معلوم گرديده است و تمامى تحقيق در اين باب محتاج است به ملازمت طريقه اهل كشف و كثرت مراجعه به آنان ) .\r\n\r\n\r\n","description":"","footnote":"\r\n( 1 ) قصص / 88 .\r\n( 2 ) رحمن / 27 .\r\n( 3 ) قمر / 50 .\r\n","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\n\r\nك\r\n\r\nكائنات -\r\nكائنات در مقابل مبدعات است و در موارد مختلف با قيد و مضاف‌اليه خاصى به كار برده مىشود مثلا گفته مىشود « كائنات ارضيه » و يا « عنصريه » و يا « معدنيه » و « نباتيه » و حيوانيه و « كائنات متعاقبه » و بالجمله موجودات عالم جسمانى را اعم از عناصر و معادن و حيوانات و نباتات كائنات گويند و گاه كائنات به معنى اعم اطلاق بر تمام موجودات مىشود . « 1 »\r\n\r\nكامل -\r\nآن‌كه به مرحلهء كمال رسيده باشد .\r\nانسان كامل .\r\n\r\nكتاب -\r\nتمام موجودات عالم از جهت آن كه مظهر الهى بوده و مرقوم و مكتوب است در آن‌ها آثار وجودى حق ، كتب و صحف الهىاند صدرا گويد : انسان نسخهء مختصر عالم بزرگ و جهان وجود است كه « كتبه ايدى الرحمن الذى كتب على نفسه الرحمة » و تمام آن‌چه در عالم كبير هست نمونهء آن در نفس انسانى موجود است و بلكه نفس انسان مظهر صقع ربوبى و عالم لاهوت نيز مىباشد و بعدا بيان خواهد شد كه تمام افعال و حركات و آن‌چه را انسان انجام مىدهد آثارى در كتاب نفس مىگذارد و روز حشر كه حجب بر طرف گردد ظاهر و هويدا شده اگر خوب « خوب » و اگر بد « بد » كه فرمود  « فَأَمَّا مَنْ أُوتِيَ كِتابَهُ بِيَمِينِهِ »  . و مراد از كتاب مبين كه  « لا رَطْبٍ وَ لا يابِسٍ إِلَّا فِي كِتابٍ مُبِينٍ »  فرمود نفوس ناطقه كليه است . « 2 » ملا صدرا در تفسير آيهء نور گويد : « 3 » انسان كامل كتاب جامع آيات حق است و محلى است كه همهء حقايق عقول و نفوس در آن منطوى است و كلمهء كامله‌اى است مملو از فنون و علم ، و نسخهء مكتوبى است از مثال كن فيكون و آن ( انسان كامل ) امر وارد به واسطه كاف و نون است ، مظهر اسم اللَّه اعظم است ، جامع جميع اسما است از جهت روح و عقلش قلم اعلى است كه ام الكتاب ناميده‌اند و از جهت قلب حقيقى او يعنى نفس ناطقهء او كتاب لوح محفوظ است و از حيث نفس حيوانى او ، دفتر جسمانى است .\r\n\r\nكتاب المحو و الاثبات -\r\nملا صدرا مراتب علم خداوند را به اشياء عبارت از عنايت او و قضاى او مىداند كه از آن تعبيرات ديگرى هم شده است از جمله ام الكتاب و قدر و كتاب المحو و الاثبات چنان‌كه فرمودند  « يَمْحُوا اللَّهُ \r\n\r\n\r\n","description":"","footnote":"\r\n( 1 ) اسفار ، ج 8 ، ص 105 و رسائل ، صص 224 .\r\n( 2 ) همان ، ج 1 ، سفر 3 ، صص 290 - 291 .\r\n( 3 ) تفسير آيهء نور ، ص 175 .\r\n","page_name":" 409 ","page_number":409},
  {"content":"\r\n\r\n ما يَشاءُ وَ يُثْبِتُ وَ عِنْدَهُ أُمُّ الْكِتابِ »  و محل آن لوح و قلم است يكى از آن دو بر سبيل قبول و انفعال كه آن لوح باشد يا هر دو قسمش و ديگر قلم بر سبيل فعل و حفظ . « 1 »\r\n\r\nكدخدا -\r\nاز عقل فعال تعبير به كدخدا و كدخداى ارض شده است . « 2 »\r\n\r\nكرسى -\r\nهر چيزى كه بر آن تكيه شده و آن‌چه موضوع براى نشستن روى آن بوده است .\r\nظاهرا از اقدام روزگار با چوب وسايلى درست مىكردند كه بر روى آن جلوس مىكردند آن را تخت و پاره آن را كرسى نام مىنهادند زيربناى اوليه ساختمان را هم كرسى گويند ، پايه‌هاى استوارى كه قبلا سازند براى اين‌كه بنا را بر آن استوار كنند ، كرسى گويند . « 3 » عده‌اى گويند كرسى عبارت از جسم بزرگى است به اندازه تمام آسمان‌ها و زمين از لحاظ ظرفيت و احاطهء مقدارى ، پاره‌اى گفته‌اند كرسى عبارت از نفس عرش است و هر دو يعنى عرش و كرسى يكى است و استدلال كرده‌اند كه گاه به سرير ، عرش گويند و گاه كرسى گويند « قيل اهذا عرشك » و « و لها عرش عظيم » كه بر همان اطلاق كرسى هم شده است .  « وَ لَقَدْ فَتَنَّا سُلَيْمانَ وَ أَلْقَيْنا عَلى كُرْسِيِّهِ جَسَداً »  بنابر اين كرسى و عرش يكى است ، عده‌اى گفته‌اند كه كرسى و عرش هركدام چيز جدايى مىباشند . پاره‌اى گفته‌اند تختى است زير عرش و بالاى آسمان هفتم كه در اين باب روايات هم آمده است . پاره‌اى گفته‌اند كه آسمان‌ها و زمين همه بر كرسى قرار دارند و كرسى زير زمين است مانند عرش كه فوق ارض است يعنى كرسى زير زمين و عرش بالاى زمين است .\r\nحضرت على عليه السلام فرموده‌اند « آسمان‌ها و زمين و آن‌چه در آن‌ها است در جوف كرسى است و چهار ملك موكل دارد كه به اذن خداوند آن را حمل مىكنند . يكى از آن ملائكه در صورت آدم است كه خداوند آن صورت را بسيار دوست مىدارد .\r\nملك دوم در صورت گاو است كه سيد حيوانات است و آن ملك نزد خداوند تضرع و التماس كند . از خداوند براى بهايم طلب شفاعت و روزى كند و ملك سوم در صورت كركس است كه سيد پرندگان است . نزد خداوند تضرع و زارى كند و براى طيور طلب شفاعت و روزى كند . ملك چهارم در صورت شير است كه سيد درندگان است و آن به نزد خداوند گريه و زارى كند و براى درندگان شفاعت و رزق طلب كند و صورتى بين آن صور از صورت گاو زيباتر نبود و اصولا صورت گاو از همه حيوانات زيباتر است و از اين رو قوم بنى اسرائيل براى عبادت و پرستش از گاو استفاده كرده‌اند . ملا صدرا گويد اين احاديث كه نقل شد متشابه‌اند .\r\nپاره‌اى از اهل هيأت گفته‌اند كه فلك هشتم كرسى است و عرش مجموع هشت فلك است كه متعلق نفس است .\r\nفخر رازى گفته است لفظ كرسى در آية الكرسى اخبار صحيح آمده است در اخبار كرسى عبارت از جسم بزرگ است كه تحت عرش است و فوق آسمان هفتم است و به هر حال كلمات عرش و كرسى از كلماتى است كه متشابه‌اند و نياز به تأويل دارند كه اغلب در\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، صص 290 - 291 .\r\n( 2 ) رسائل ، ملا صدرا ، صص 151 ، 292 .\r\n( 3 ) تفسير آية الكرسى ، صص 150 - 152 .\r\n","page_name":" 410 ","page_number":410},
  {"content":"\r\n\r\nكلمات عارفان و فلاسفه اسلام مورد تأويل واقع شده است . و لذا پاره‌اى گفته‌اند كرسى علم است و آن‌چه وسيع است به وسعت زمين و آسمان‌ها علم است . پاره‌اى گفته‌اند مراد از كرسى قدرت و سلطنت است . يعنى قدرت خداوند بر آسمان‌ها و زمين احاطه دارد .\r\n\r\nكشف -\r\nبه دست آوردن چيزى نامنتظر يا غير مسبوق به سابقه . ملا صدرا گويد : كشف به دو قسم است ، كشف صورى و كشف معنوى .\r\nكشف صورى آن چيزى است كه در عالم مثال از طريق حواس خمس حاصل مىشود و علت آن اين است كه نفس فى ذاتها سمع و بصر و شمّ است و يعنى همان‌طور كه بيان شد ، نفس در عين وحدت همه قوت‌ها است يعنى اين نفس است كه بيننده و شنونده و چشنده و لمس كننده است پس مكاشفهء صورى گاه بر طريق مشاهدهء بصريه است كه البته در معنى و واقع كار نفس است . « 1 » مانند مكاشف ، صور ارواح را به صور متجسد مشاهده كند و يا انوار روحانى را متجسّد بيند و يا مسموعات را متجسد بشنود ، به صورت كلام منظوم و يا مانند صلصلة الجرس و صداهاى زنبور عسل شنود چنان‌كه در حديث آمده است كه حضرت رسول در اصوات ياد شده كه مىشنودند خودشان منظور را مىفهميدند . و يا به صور ديگر چنان كه مىفرمودند « انى لا جد نفس الرحمن من قبل اليمن » .\r\nانواع كشف صورى يا متعلق به حوادث است يعنى حوادث دنيوى است يا نه اگر مربوط به حوادث دنيوى باشد رهبانيت نامند و اگر مربوط به حوادث دنيا نباشد معتبر خواهد بود و اهل سلوك به اين نوع كشف‌ها كه مربوط به امور دنيوى است توجهى ندارند و حتى بسيارى از اهل اللَّه توجه به كشف اخروى هم ندارند زيرا آن‌ها غايت مقصد خود را خدا قرار داده‌اند و محو در جناب حق‌اند و اين مكاشفات صورى گاهى با اطلاع بر معانى غيبى است و بلكه اكثر آن‌ها متضمن مكاشفات معنوى است و منبع اين مكاشفات قلب انسان است يعنى نفس ناطقه آن و اما كشف معنوى مجرد از صور حقايق كه حاصل از تجليات اسم العليم الحكيم است .\r\nعبارت از ظهور معانى غيبى و حقايق عينى است و آن را نيز مراتب است كه اولين مرتبت آن ظهور معانى است در قوهء مفكّره بدون به كار داشتن مقدمات و تركيب قياسات و بلكه ذهن از مطالب به مبادى ، نتقال مىيابد كه حدس نامند . و در قوهء عاقله نوعى لوامع انوار است كه در ادنى مراتب كشف اين لوامع ظهور مىكند و بعد در مرتبهء قلب است كه الهام نامند و مرتبه سوم ، مرتبهء روح است كه مرتبهء شهود روحى است پس مراتب آن : 1 - مفكره 2 - عاقله 3 - قلب 4 - روح است .\r\n\r\nفى انواع المكاشفة على الاجمال .\r\nاعلم ان الكشف كما اشير اليه قسمان :\r\nصورى و معنوى ، و اعنى بالصورى ما يحصل له فى عالم المثال من طريق الحواس الخمس ، و سبب ذلك يحتاج شرحه الى كلام طويل ، يظهر منه ان للنفس فى ذاتها سمعا و بصرا و شما و ذوقا و لمسا ، فالمكاشفة الصورية قد تكون على طريق المشاهدة البصرية ، كرؤية المكاشف صور الارواح المتجسدة و الانوار الروحانية ، و اما ان يكون على طريق السماع ، كسماع النبى صلى اللَّه\r\n\r\n\r\n","description":"","footnote":"\r\n( 1 ) مفاتيح الغيب ، صص 149 ، 151 .\r\n","page_name":" 411 ","page_number":411},
  {"content":"\r\n\r\nعليه و آله الوحى النازل عليه كلاما منظوما ، او مثل صلصلة الجرس و دوى النحل ، كما جاء فى الحديث ، فانه صلى اللَّه عليه و آله كان يسمع ذلك و يفهم المراد منه ، او على سبيل الاستنشاق ، و هو التنسم بالنفخات الالهية ، و التنشق بالفتوحات الربوبية ، كما اخبر عنه بقوله صلى اللَّه عليه و آله : ان للّه فى ايام دهركم نفحات ، الا فتعرضوا لها ، و قال ايضا : انى لاجد نفس الرحمن من قبل اليمن ، او على سبيل الملامسة و هى بالاتصال بين النورين او بين الجسدين المثاليين ، كما قال ابن عباس رضى اللَّه عنهما قال :\r\nقال رسول اللَّه صلى اللَّه عليه و آله : رأيت ربى تبارك و تعالى فى احسن صورة ، فقال : فيمن يختّص الملأ الاعلى يا محمد ، قلت : انت اعلم اى ربى مرتين ،\r\nقال فوضع اللَّه كفه بين كتفى ، فوجدت بردها بين ثديى ، فعلمت ما فى السموات ، ثم تلا هذه الاية :  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ ،  او على طريق الذوق ، كمن يشاهد انواعا من الاطعمة ، فاذا ذاق منها و اكل ، اطلع على معان غيبية ، قال النبى صلى اللَّه عليه و آله : رأيت انى اشرب اللبن حتى خرج الرى من اظفارى ، فاولت ذلك بالعلم ، و قد يجتمع بعض هذه المكاشفات مع بعض ، و قد ينفرد ، و كلها تجليات اسمائية ، اذ الشهود البصرى من تجليات الاسم البصير ، و السماع من الاسم السميع ، و كذلك البواقى ، اذ لكل منها اسم يربيه ، و كلها من سوادن الاسم العليم .\r\nثم انواع الكشف الصورى اما ان يتعلق بالحوادث الدنيوية اولا ، فان كانت متعلقة بها فيسمى رهبانية ، و ان لم يكن متعلقة بها فهى معتبرة ، و اهل السلوك العلمى لعدم وقوف هممهم العالية فى الامور الدنيا و به لا يلتفتون الى هذا القسم من الكشف ، لصرفها فى الامور الاخروية و احوالها ، و يعدون ذلك من قبيل الاستدراج او المكر بالعبد ، بل كثير منهم لا يلتفتون الى الكشف الاخروى ايضا ، و هم الذين جعلوا غاية مقصدهم و منتهى غرضهم الفناء فى اللَّه و المحو فى جنابه .\r\nو هذه المكاشفات الصورية قد تكون مع اطلاع على المعانى الغيبية ، بل اكثرها يتضمن المكاشفات المعنوية ، فيكون اعلى مرتبة و اكثر يقينا لجمعها بين الصورة و المعنى ، و منبع هذه المكاشفات هو القلب الانسانى ، اى نفسه الناطقة المنورة بالعقل العملى ، المستعمل لحواسه الروحانية ، و قد مرّ ان للنفس فى ذاتها عينا و سمعا و غير ذلك كما اشار اليه بقوله :  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  ، و فى الاحاديث المشهورة ما يؤيد ذلك كثيرة ، و تلك الحواس الروحانية هى اصل هذه الحواس الجسمانية ، فاذا ارتفع الحجاب بينها و بين هذه الخارجية ، يتحد الاصل مع الفرع ، فيشاهد بهذه الحواس ما يشاهد بها ، و الروح يشاهد جميع ذلك بذاته ، لان هذه الحقايق يتحد فى مرتبته عند كونه فى مقام العقل ، لان العقل كل الموجودات كما بيناه فى العلوم النظرية ، و اقمنا البرهان عليه على ما يناسب اهل النظر ، و براهين هذه المقدمات كلها يوجد فى مقالاتنا و مسفوراتنا ، قد ذكرناها هاهنا مجردة عن البراهين ، جريا على عادة القوم .\r\nو اما الكشف المعنوى ، المجرد من صور الحقايق ، الحاصل من تجليات الاسم العليم الحكيم ، و هو ظهور المعانى الغيبية و الحقايق العينية ، فله ايضا مراتب ، اولها ظهور المعانى فى\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nالقوة المفكرة من غير استعمال المقدمات و تركيب القياسات ، بل بان ينتقل الذهن من المطالب الى مباديها ، و يسمى بالحدس ، فم فى القوة العاقلة المستعملة للمفكرة ، و يسمى بالنور القدسى ، و الحدس من لوامع انواره ، فهى ادنى مراتب الكشف ، ثم فى مرتبة القلب و يسمى بالالهام ، ان كان الظاهر معنى من المعانى ، لا حقيقة من الحقايق و روحا من الارواح ، و الا فيكون مشاهدة قلبية ، ثم فى مقام الروح و يسمى بالشهود الروحى ، و هى بمثابة الشمس المنورة لسموات مراتب الروح و اراضى مراتب الجسد ، فهو بذاته اخذ من اللَّه العليم الحكيم المعانى الحقيقية من غير واسطة على قدر استعداده ، اى قوة قبوله الاصلى ، و يقيض على ما تحته من القلب و قواه العالية و السافلة .\r\n\r\nكفر -\r\nسياهى شب و تاريكى آن و تاريكى خانه ، ناگرويدن و ناسپاسى كردن و معانى ديگر .\r\nملا صدرا گويد : كفر را درجات متفاوت است و در ازاى هر مرتبه‌اى از ايمان مرتبه‌اى از كفر است و از مراتب آن : كفر قالب ، كفر نفس و كفر قلب است .\r\nنخستين درجات كفر ، كفر قالب است كه هر كس از آن آگاه است هر كس منكر ضروريات دين شود واجب القتل است .\r\nدوم كفر نفس است ، زيرا نفس در واقع بت بزرگ و طاغوت اعظم است  « أَ رَأَيْتَ مَنِ اتَّخَذَ إِلهَهُ هَواهُ »  . اجتناب كردن از بت هواى نفس واجب است كه فرمودند  « وَ اجْنُبْنِي وَ بَنِيَّ أَنْ نَعْبُدَ الْأَصْنامَ »  . « 1 » سوم كفر قلب است و آن اين است كه هر گاه در مرآت سرّ عارف تجلى كند و از عين دلش غشاوت بزدايد و كدورت و زنگار را از آن بر طرف كند . نور حق در آن ظهور و بروز كرده و جمال احديت در آن ( قلب ) تجلى مىكند و . . .\r\nدر جاى ديگر گويد : « 2 » و نيز كفر عبارت از احتجاب است و احتجاب از حق است همان‌طور كه مشركان حاجب از حق بودند و يا حجاب از دين است مانند اهل كتاب كه محجوب از دين حق بودند و قهرا محجوب از حق ، محجوب از دين هم مىباشد و لكن محجوب از دين ممكن است محجوب از خداوند نباشد كه اينان منافقانند كه با خداوند و مؤمنان خدعه مىكنند . « 3 »\r\n\r\nفى مراتب الكفر\r\nاعلم : ان الكفر على درجات متفاوتة ؛ و بازاء كل مرتبة من الايمان مرتبة من الكفر فمن مراتبه كفر القالب و كفر النفس و كفر القلب .\r\nفاول درجات الكفر كفر القالب ؛ و هو ظاهر مكشوف لكل احد فمن انكر شيئا من ضروريات الدين ، او ردّ علامة من علامات الشريعة ، فقد استحق القتل و الاسر فى الدنيا و العذاب فى الاخرة .\r\nو ثانيها كفر النفس ؛ فلان النفس بالحقيقة هى الصنم الاكبر و الطاغوت الاعظم . أرأيت من اتخذ الهه هويه ؟ و فى الحديث : ابغض إله عبد فى الارض الهوى ؛ و قل من العباد من اجتنب عن عبادة صنم الهوى و طاعة طاغوت النفس ؛ فحرى ان يستعيذ الانسان منها الى اللَّه و يدعو له ان يوفقه للاجتناب عنها ؛ و لعل دعاء ابراهيم عليه السلام فيما حكى اللَّه عنه فى قوله :  وَ اجْنُبْنِي وَ بَنِيَّ أَنْ \r\n\r\n\r\n","description":"","footnote":"\r\n( 1 ) مفاتيح الغيب ، صص 174 - 175 .\r\n( 2 ) تفسير آية الكرسى ، ص 273 .\r\n( 3 ) همان .\r\n","page_name":" 413 ","page_number":413},
  {"content":"\r\n\r\n نَعْبُدَ الْأَصْنامَ  ؛ هو للاجتناب عن هذه العبادة . فهذا كفر من كان بعد فى عالم الاكوان و لم يتجاوز عنه الى عالم الملكوت .\r\nو اما كفر القلب ، فهو ان السالك اذا انجلى مرآة سره و كشف عن عين قلبه الغشاوة و ارتفع عنه الكدورة و تقوى حدقته ، فوقع فيها نور الحق و تجلى لها جمال الاحدية . فاذا غافصه تجليه فر بما لم يثبت فاعتقد لذاته انها عين الحق ؛ و بادر لبقاء الانانية فيه ؛ و قال انه فيها ، فانا الحق او سبحانى ؛ او فقد تدرع باللاهوت ناسوتى ؛ الا ان يثبته اللَّه تعالى بالقول الثابت فى الحيوة الدنيا و فى الاخرة فيعرف ان الصورة الالهية ليست فى مرآة ذاته ؛ بل تجلت لها و ما حلت فيها ؛ بل ظهرت منها و لها و لو حلت ، لما تصور ان يتجلى صورة واحدة لمرائى متعددة فى حالة واحدة ؛ بل كانت اذا حلت فى مرآة ارتحلت عن الاخرى و هيهات . فان اللَّه تجلى لجملة من العارفين دفعة ؛ و ان كان فى بعض المرائى اصح ظهورا و اقوم كشفا ؛ و فى بعضها اخفى و اميل الى الاعوجاج عن الاستقامة ؛ و ذلك لتفاوت المرائى فى الصفاء و الصقالة و صحة الوجه و استواء البسيط . فافهم جدا و تنبه لمعنى قوله تعالى :  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  ؛ و قوله  يا أَيُّهَا الَّذِينَ آمَنُوا آمِنُوا  .\r\nنقل عن ابى يزيد البسطامى انه قال : الهى ان قلت يوما سبحانى ما اعظم شأنى ، فانا اليوم كافر مجوسى اقطع زنارى و اقول : اشهد ان لا إله الا اللَّه و اشهد ان محمدا رسول اللَّه ، و قال الحلاج :\r\n كفرت بدين اللَّه و الكفر واجب * لدى و عند المسلمين قبيح \r\nو اما كفر الروح فهو شرك خفى اخفى من كل شرك ؛ و هو منبع كل شرك و كفر و مبدأ كل شر و آفة ، الا و هو الامكان الثابت لجميع لما هيات الفاشى فى كل الموجودات المعلولة ، و لهذا قيل : كل ممكن زوج تركيبى . فالممكن الموجود اذا نظرت الى ماهيته من حيث هى هى ، حكم العقل عليها بعدم الارتباط و النسبة الى الواجب تعالى و بجواز طريان العدم و البطلان عليها من تلك الجهة ؛ لانها غير مجعولة ؛ و اذا نظرت الى وجودها الفايض عليها من الحق ، حكم عليها بالوجوب و الحقية ، فكل ما سوى الاول تعالى باطلة بذواتها ، حقة بغيرها .\r\nفهذه الظلمة المستبطنة فاشية فى جميع العالم ؛ الا انها مضمحلة فى المبدعات بسطوع نور الحق و اشراق شمس الاحدية .\r\n\r\nكلّ -\r\nكل به معنى جمع ، جميع و در برابر جزء است ، چنان كه كلى در برابر جزئى است ، فرق بين كل و كلى عبارت است از :\r\n1 - كل از جهت آن‌كه كل است موجود در خارج است اما كلى از جهت آن‌كه كلى است موجود در خارج نيست بلكه موجود در ذهن است .\r\n2 - كل مركب از اجزا است و كلى مركب از جزئيات خود نيست .\r\n3 - كلى گاه مقوم جزئى است و كل متقوم به جز است .\r\n4 - طبيعت كل حمل بر هر يك از اجزا نمىشود لكن كلى بر هر يك از افراد خود حمل مىشود .\r\n5 - كل به هر يك از اجزاى خود به تنهايى متحقق نمىشود و لكن كلى كلى است به هر يك از جزئيات خود .\r\n6 - اجزاى كل محصور و محدود است و جزئيات كلى نامحصور و نامحدودند و فروقى\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nديگر . « 1 »\r\n\r\nكلام -\r\nكلام يعنى سخن و عبارت از جمله‌اى است كه لااقل مركب از دو كلمه باشد و بالأخره كلام از نظر معناى عرفى عبارت از الفاظ و حروفى است كه به منظور اداى مقصود و بيان مراد از مقاطع خاص خارج مىشود و از نظر معناى عام آن‌چه مبين و حاكى از ما فى الضمير باشد كلام گويند و تكلم مصدر و مشتق از كلم است و به معنى جرح است و « المتكلم من قام به الكلام » چنان كه كاتب « من اوجد الكتاب » است كه كتابت باشد و هر كتابى كلام است از وجهى و هر كلامى كتاب است از وجهى زيرا هر متكلمى كاتب است از وجهى و هر كاتبى متكلم است از وجهى و به عبارت ديگر هر متكلمى به واسطهء قلم قدرت خود در لوح نفس خود كاتب است .\r\nكسانى كه گويند كلام صفت متكلم است مراد آن‌ها متكلميت است و كسانى كه گويند كلام صفتى است قائم به متكلم مراد آن‌ها قيام فعل به فاعل است نه از قبيل قيام عرض به معروض و موضوع و كسانى كه گويند متكلم كسى است كه ايجاد كلام كند مراد آن‌ها از كلام امرى است كه قائم به نفس متكلم است . « 2 » يكى از مباحث مورد بحث ملا صدرا ، بحث در كلام و چگونگى آن از سوى خداوند و بحث در معنى كتاب است . به طورى كه از تاريخ فن كلام مستفاد مىشود نخستين بحث متكلمان در تمدن اسلامى بحث در چگونگى كلام و سخن گفتن خداوند بوده است كه مىفرمايد  « كَلَّمَ اللَّهُ مُوسى تَكْلِيماً »  يكى از وجوهى كه در نام‌گذارى فن جدل و مناظره به علم كلام ذكر شده است اين است كه گروهى از اهل نظر نخستين بحث آن‌ها در باب چگونگى كلام و متكلم بودن خدا بوده است و به تدريج نام فن جدل و مناظره و بحث در ذات و صفات الهى را كلام بدان سبب ناميدند و اساس بحث آن‌ها بر اين پايه بوده است كه خداوند ثابت و لا يتغيّر است و در معرض حوادث و تبدّلات نيست و طبيعت كلام خروج حروف و اصوات است از مقاطع خروج كه حروف و خروج در خداوند درست نيست زيرا خداوند اعضا و جوارح ندارد چون جسم نيست و ديگر در معرض تغيّر و تبدّل نيست و سخن گفتن صفت حادث است و نه قديم ، پس كلام دربارهء خدا يعنى چه پاره‌اى گفته‌اند خداوند در درخت براى موسى ايجاد كلام كرد و اين درخت بود كه به حكم مظهريت كلام حق را القا كرد و پاره‌اى براى آن تأويل ديگرى كرده‌اند .\r\nملا صدرا فرق بين كلام خالق و كلام مخلوق گذارده است و نيز فرق بين كتاب مخلوق و كتابت خالق را بيان كرده است و مراتب كتاب الهى يعنى قرآن مجيد را با مراتب انسان انطباق داده است و گفته است ، شناخت لبّ قرآن ويژهء اهل اللَّه است ، قرآن حاوى اسرار و رموزى است كه  لا يَمَسُّهُ إِلَّا الْمُطَهَّرُونَ  . پاره‌اى فرق گذارده‌اند بين كلام لفظى و كلام نفسى لكن ملا صدرا براساس اصالت و وحدت وجود بيانى دارد هم در باب كلام و هم كتاب و هم لوح محفوظ و لوح قضا و قدر الهى كه كاملا با بيان و تأويلات همهء عارفان و فلاسفه و متكلمان متفاوت است و به عبارت ديگر تفسير و توجيه او از نوعى دگر است كه احيانا هيچ يك از مكتب‌ها بدان\r\n\r\n\r\n","description":"","footnote":"\r\n( 1 ) اسفار ، ج 4 ، ص 213 .\r\n( 2 ) مشاعر ، ص 121 و اسفار ، ج 2 ، سفر 3 ، صص 32 - 54 .\r\n","page_name":" 415 ","page_number":415},
  {"content":"\r\n\r\nنرسيده‌اند . « 1 » كلمهء كتاب به معنى قرآن مجيد و كتب آسمانى ديگر در موارد عديده در قرآن مجيد آمده است . از جمله واژه‌هايى كه مكرر در قرآن آمده است « كلمه » و « كلمات » است .\r\n26 مرتبه نام كلمه آمده است به معنى اصطلاحى :  مُصَدِّقاً بِكَلِمَةٍ مِنَ اللَّهِ  ( آل عمران ، 3 ) .\r\n يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ  ( آل عمران ، 3 ) .\r\n تَعالَوْا إِلى كَلِمَةٍ سَواءٍ  ( 64 ، 3 ) .\r\n وَ تَمَّتْ كَلِمَةُ رَبِّكَ صِدْقاً وَ عَدْلًا  ( انعام ، 6 ) .\r\nو چهارده مورد كلمات و كلمات تامات آمده است .\r\nو چهارده مورد « كلم » و هفتاد بار كلمهء قرآن و هفت مورد فرقان آمده است .\r\nيك بار لوح محفوظ آمده است .\r\nو كلمات : قضى به صورت فعل در شكل‌هاى گوناگون بيش از چهل مورد و كلمهء قدر به صورت فعل و هم اسم و مصدر در صيغه‌هاى گوناگون 39 مورد آمده است .\r\nو اشاره شد كه بخش اعظم از سفر سوم اسفار بحث در كلام ، قرآن و تأويل آيات مربوط به كتاب و كلام و قرآن و لوح محفوظ و لوح محو و اثبات و قضا و قدر الهى است .\r\nاساس اشكال اهل كلام اين بوده است كه خداوند ذات مقدس است كه در معرض تغيير و تبديل نيست و كلام ذاتش تجدد و تغيّر است و عبارت از حروفى است كه از مقاطع مخارج حروف به تدريج خارج مىشود و اين امر دربارهء خداوند نمىتواند درست باشد و از طرفى در قرآن مجيد اطلاق تكلم و متكلم بودن به خداوند شده است پس بايد راهى يافت كه در عين حال كه خداوند متكلم است و با حضرت موسى سخن گفته است نوع كلام را دربارهء او توجيه كرد .\r\nكلام از ديدگاه ملا صدرا و عارفان اسلامى مفهوم ديگرى دارد كه گفته‌اند « فما ظهر العالم الا بالكلام بل العالم كلمه الكلام » چرا جهان وجود را كلا كلام دانسته‌اند زيرا از وجود سازندهء آن حكايت دارند . زيرا چنان كه ملا صدرا گويد :\r\nغرض اول گوينده در ارادهء كلام انشاى اعيان حروف است و ايجاد ما فى ضمير يعنى بيان آن‌چه در درون انسان به وسيله حروف و اصوات متكى به مخارج حروف است و ترتيب اثر بر آن از اهداف ثانويه است و اين در موردى است كه انشاى كلام بالذات مطلوب باشد و درمواردى ترتّب اثر بر آن مطلوب بالذات است . « 2 » كلام بر سه گونه است اول آن‌كه مقصود بالذات خود كلام باشد مانند ابداعات الهى كه جهان عقول مجرده باشد كه كلمات تامات‌اند دوم آن‌كه هم كلام و هر ترتيب اثر و آثار آن هر دو مطلوب بالذات باشد و آن خلق جهان مدبّرات علويه و ملائكهء سماويه است كه لازمهء وجود آن‌ها تدبيرات و تحريكات است يعنى تأثير در سفليات كه آثار غير قابل انفكاك آن‌ها است كه ملا صدرا آن‌ها را كلمات وسطى ناميده است سوم كلماتى است كه بالذات مطلوب نيست و غرض از آن‌ها چيز ديگر است مانند خطابيات و اوامر و نواهى به ارباب تكليف كه قهرا قابل تخلف است و گاه مكلفان از ترتيب اثر بر آن‌ها سرپيچى كنند .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، صص 3 - 54 .\r\n( 2 ) همان ، ص 5 .\r\n","page_name":" 416 ","page_number":416},
  {"content":"\r\n\r\nبنابر اين صدرا عالم امر الهى كه مجردات عقليه و نفسيه‌اند كلمات تامات مىداند و امر دوم كه مربوط به افلاك و مدبرات فلكيه است كلمات وسطى و اوامر او را به بندگان كلمات ادنى مىدانند و مىگويد : در وجود انسان هم اين سه مرحله ، وجود دارد . انسان قدرت بر ابداع و انشا دارد ، انسان قادر بر تكوين و تخليق است و انسان را تحريك و تصريف است به اراده .\r\nكلمات تامّات در انسان دريافت معارف است از ذات حق و استفادهء علوم است . من لدن حكيم عليم كه به سمع قلبى كلام عقلى حديث قدسى شنود و اوسط آن امر و نهى انسان به قواى ظاهر و اعضا مىباشد به واسطه تحريك قواى نفسانى كه قواى طبيعى را به حركت در مىآورد كه حكم نفس مجرّد است . و سومين مرحلهء آن طلب كارى و انجام فعلى است به وسيلهء زبان و دهان . « 1 » كه مرحلهء كلمات ادنى است .\r\n\r\nفرق بين كلام و كتاب\r\nاين بحث از اين رو مطرح است كه قرآن را كتاب خدا و هم كلام خداوند گويند بحث اين است كه آيا بين كتاب و كلام فرق است يا نه . « 2 » ملا صدرا احيانا به تبع عارفان و فلاسفهء اشراقى همهء موجودات را كلمات اللَّه مىداند و مراتب وجود را سه گونه مىداند . عالم مفارقات عقليه علم مثل و صور و عالم اجسام و طبايع . مراد از كلمات تامات مرتبهء مفارقات مجرده است و عالم صور معلقه و نفوس كلمات وسطى و عالم اجسام كلمات سفلىاند .\r\n\r\nقرآن و حجب\r\nملا صدرا گويد اين قرآن از سوى حق با هزار حجاب براى خلق نازل شده است براى افراد ناتوان و گويد اختلاف صور موجودات و تباين صفات و تضاد احوال آن‌ها شواهد بزرگى است براى شناخت بطون قرآن و كلمات فعلى كونى به ازاى كلام قولى عقلى و آن به ازاى اسما و صفات الهى است . سپس به تأويل و تفسير كلمات حضرت امير ( ع ) پرداخته‌اند و شرح مبسوطى در باب قرآن و باب بسم اللَّه و انطباق آيات الهى با موجودات داده‌اند . « 3 » همهء موجودات از ديدگاه او كتاب تكوين ، و صحف الهىاند . كتاب ابرار ، كتاب فجار كه    « إِنَّ كِتابَ الفُجَّارِ لَفِي سِجِّينٍ وَ ما أَدْراكَ ما سِجِّينٌ ، كِتابٌ مَرْقُومٌ ،       إِنَّ كِتابَ الْأَبْرارِ لَفِي عِلِّيِّينَ وَ ما أَدْراكَ ما عِلِّيُّونَ ، كِتابٌ مَرْقُومٌ ،      فِي صُحُفٍ مُكَرَّمَةٍ ، مَرْفُوعَةٍ مُطَهَّرَةٍ   .\r\n\r\nكلمات اللَّه -\r\nاين اصطلاح از قرآن مجيد گرفته شده است . در حكمت اشراق و رسائل فارسى شهاب‌الدين سهروردى مكرر به كار برده شده است ، كنايت از موجودات و جهان خلق است كه كلمات تامات عقول و نفوس است . كه كلمهء عليا است ، در اين تأويل عرفا و سپس شيخ اشراق پيش كسوت‌اند . از كلمات تعبير به كلمات وجودى شده است . « 4 » ملا صدرا همه موجودات را كلام حق مىداند . . . شرح مفصل راجع به كلام و كتاب و فرق بين كلام و كتاب داده‌اند « 5 » و بالجمله ملا صدرا عقل را كلمه‌اى از كلمات اللَّه مىداند و\r\n\r\n\r\n","description":"","footnote":"\r\n( 1 ) اسفار ، ج 2 ، سفر 3 ، ص 9 .\r\n( 2 ) همان ، صص 10 - 17 .\r\n( 3 ) همان ، صص 24 - 32 .\r\n( 4 ) همان ، ج 1 ، سفر 1 ، ص 221 .\r\n( 5 ) تفسير سوره واقعه ، ص 212 .\r\n","page_name":" 417 ","page_number":417},
  {"content":"\r\n\r\nگويد مفاد عقل حجت است وى احكام عقلّ ملا صدرا را معتبر مىداند و گويد عين القضات همدانى گفته است كه ميزان عقل صحيح و احكام آن صادق يقينى است . « 1 » درباره كلمات تامات در مفاتيح الغيب « 2 » گويد انوار مجرده قاهره در حظيرهء عالم قدس يعنى عقول فعاله عبارت از كلمات تامات خداونداند . پس عقول طوليه كلمات تامات‌اند زيرا تام عبارت از موجودى است كه همهء آن چه براى او ممكن باشد بالفعل برايش موجود باشد و عقول طوليه در اين وضع‌اند پس عقول طوليه تامند و ذات حق فوق تمام .\r\n\r\nفى التّام و فوق التمام و الناقص و المستكفى\r\nاعلم ان الانوار المجردة القاهرة ، القاطنين فى حظيرة عالم القدس ، اعنى العقول الفعالة ، هى كلمات اللَّه التامات ، لان التام هو الذى يوجد له كلما يمكن له فى اول الكون و به حسب الفطرة الاولى من غير انتظار ، و فوق التمام هو الذى يفضل عن وجوده وجود غيره ، و يفيض على غيره لفرط كماله ، و هو واجب الوجود ، و الناقص ما يحتاج الى غيره فى كماله اللايق بحاله ، و لا يوجد له فى اول الفطرة ما يستكمل به ، و المستكفى هو الناقص الذى لا يحتاج فى تمامه و كماله الى امر مباين عنه ، خارج عن اسبابة الذاتية و مقوماته ، كالنفوس الفلكية المستكفية فى خروجها عن ما بالقوة الى الفعل فى حركاتها الشوقية بمباديها الذاتية العقلية ، و كنفوس الانبياء سيما خاتمهم عليه و عليهم السلام حيث لم يحتج فى تكميل نفسه القدسية الى معلم خارج بشرى ، بل يكادزيت نفسه الناطقة يضيئى بنور ربه و لو لم تمسه نار التعليم البشرى لغاية لطفه و ذكائه ، فالعقول المقدسة عن الاجرام هى كلمات اللَّه التامة العليا ، و النفوس المدبرة للمساويات هى كلماته الوسطى ، و النفوس السفلية هى كلماته السفلى ، و كثيرا ما كان يقول شارع العرب و العجم صلى اللَّه عليه و آله : اعوذ بكلمات اللَّه التامات كلها ، يشير به الى العقول الكاملة التامة ، التى اعطى لها جميع كمالاتها اللايقة بها فى اول الابداع ، بخلاف النفوس و الاجرام ، فالاجرام نواقص ابدا ، و النفوس مستكفيات بعضها ، و متوسطات بعضها فى الكمال و النقص و العلو و السفالة ، و بعضها ناقصات مستحيلات هالكات كالاجرام .\r\n\r\nكلى -\r\nاز بيان فروق ميان كلى و كل معلوم شد كه كلى مفهومى است ذهنى كه عنوان براى افراد و با انواع زيادى است و وصف اضافى است كه عارض بر ماهيات مىشود و تمام ماهيات را اين صفت هست و اين صفت موقعى از قوت به فعل مىآيد كه افراد آن حادث شوند اين نوع كلى كه عبارت از مجرد مفهوم و وصف اشتراك بين كثيرين است كلى منطقى مىگويند و گاه معروض اين وصف را از كلى مىخواهند و آن كلى طبيعى است و گاه مجموع عارض و معروض و صفت و موصوف را مىخواهند و آن كلى عقلى است . « 3 » و بالأخره مراد از كلى طبيعى ماهيت بلا شرط است از نظر صدرا و از اين جهت گويد كلى طبيعى يعنى ماهيت من حيث هى موجود\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 322 .\r\n( 2 ) مفاتيح الغيب ، ص 456 .\r\n( 3 ) اسفار ، ج 1 ، سفر 2 ، ص 210 و ج 1 ، سفر 1 ، ص 431 و ج 2 ، سفر 1 ، ص 8 .\r\n","page_name":" 418 ","page_number":418},
  {"content":"\r\n\r\nنيست و بلكه موجود بالعرض است زيرا حاكى از وجود است . « 1 » بديهى است كه كلى منطقى كه مجرد وصف و كلى عقلى كه مجموع وصف و موصوف است در خارج موجود نخواهد بود .\r\nملا صدرا در شواهد الربوبيه دربارهء كلى و جزئى بحث نسبة مفصّل دارد :\r\nاشراق دوم : در بيان كلى و جزئى كلى چيزى است كه نفس تصور وى مانع از صدق بر افراد زيادى نباشد ( مانند مفهوم انسان كه بر كليهء افراد انسان‌هاى موجود در خارج ، صدق مىكند ) . پس وجود كلى به صفت كليت ، در خارج ممتنع است . زيرا اگر كلى ، در خارج تحقق يابد مانند ساير موجودات خارجيه داراى هويت و تعين و تشخص خواهد بود و در عين تعين و تشخص ، مشترك ما بين افراد خواهد بود ( و اين امرى است محال ) . بعضى چنين اشكال كرده‌اند كه طبيعت موجود در ذهن نيز داراى هويت خاص و وجودى متعين و متشخص است . زيرا طبيعت موجود در ذهن نيز مقارن با امورى است كه موجب تعين و تشخص و تميز او خواهند بود . از قبيل حصول طبيعت در نفس شخص معين و همچنين تجرد وى از ماده و عوارض ماده ، خود موجب تشخص و تعين و سلب صفت كليت از وى مىگردد ) .\r\nبعضى گفته‌اند كليت كلى عبارت است از انطباق او بر افراد كثير كه اين انطباق ، نه از جهت تعين و تشخصى است كه به علت حصول وى در ذهن شخص معينى بر وى عارض گشته است ، بلكه از جهت معنا و حقيقت ذات او است .\r\nصاحب كتاب مطارحات گفته است كه كليت كلى از اين نظر است كه ( طبيعت موجود در ذهن ) ، ذات و حقيقتى است مثالى و ادراكى و شبحى است غير متأصّل در وجود . زيرا وجود او در ذهن ، وجودى است ظلى و منعكس از خارج و قائم به نفس ( و اين وجود ، سايه‌اى است از اشخاص خارجى كه در نفس افتاده و طبعا مقتضى ارتباط با افراد خارجى و انطباق بر آن‌ها است ) نظير وجود سايهء شخصى كه بالطبع مقتضى ارتباط به غير يعنى ارتباط به شخص صاحب سايه است . « 2 »\r\n\r\nحكمت شرعيه\r\nامورى كه در يك معناى كلى مشتركند به وسيلهء يكى از چهار چيز از يكديگر ممتاز و جدا خواهند شد . زيرا اگر اشتراك آن‌ها فقط در يك امر عرضى است ( مانند اشتراك حجر و شجر در رنگ سفيدى ) امتياز و افتراق آن‌ها به نفس ذات و ماهيت آن‌ها است . و اگر اشتراك آن‌ها در امر عرضى نباشد ( بلكه در يك امر ذاتى باشد ) بنابر اين امتياز و افتراق آن‌ها از يكديگر يا به وسيلهء فصل است در صورتى كه اشتراك ، در معناى جنسى باشد ( مانند انسان و فرس كه دو نوع مشترك در حيوانيت‌اند و هر يك از ديگرى به وسيلهء فصل مخصوص به خود ممتاز و جدا خواهد شد ) . و گاهى امتياز و افتراق ما بين امور ، به وسيلهء نقص و تماميت افراد ماهيت واحدى است كه اين ماهيت و طبيعت واحد متفق عليه ، در كليهء افراد ، موجود است ( ولى ظهور اين طبيعت در فردى ، قوىتر و در فرد ديگرى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 210 و ج 1 ، سفر 1 ، ص 431 و ج 2 ، سفر 1 ، ص 8 .\r\n( 2 ) ترجمه شواهد ، صص 180 به بعد .\r\n","page_name":" 419 ","page_number":419},
  {"content":"\r\n\r\nضعيف‌تر است و قوى و ضعيف ، هر دو در نفس طبيعت متحد و مشتركند ) . زيرا به عقيدهء ما قاعده‌اى را كه متأخرين از حكما در مورد وجوب و لزوم اختلاف ما بين افراد تام و ناقص ، در نفس حقيقت و طبيعت گفته‌اند قاعده‌اى است باطل و موهون .\r\nو اما امتياز اشخاص ( را كه جمهور به وسيلهء امر عرضى غير لازم مىدانند ، از نظر ما صحيح نيست زيرا عوارض شخصيه از قبيل كم و كيف و وضع و شكل ، هيچ يك علت تشخص نيستند بلكه همگى امارات و علايم تشخصند و ) حق اين است كه تشخص ، حاصل نمىگردد مگر به وسيلهء وجود چنان‌كه معلم ثانى ابو نصر فارابى معتقد است . زيرا همانطور كه قبلا تذكر داديم ، وجود ، به نفس ذات خويش ، متعين و متشخص است ( و موجب حقيقى تشخص و تعين ، چيزى است كه خود به نفس ذات خود ، متشخص و متعين باشد نه به وسيلهء غير و عوارض شخصيه كه جمهور آن‌ها را علت تشخص مىدانستند زيرا تعين و تشخص خود آن‌ها نيز به وسيلهء وجود است نه به ذات آن‌ها ) و اگر در هر موجودى ، قطع نظر از نحوه وجود او كنيم ، اين چنين موجودى از نظر عقل ابا و امتناع از شركت ما بين افراد كثير ندارد هر چند هزاران مخصص به وى اضافه كنيم . ( پس هر چند ممكن است كه موجودى به وسيلهء انضمام امورى از ساير موجودات ممتاز و جدا گردد ) زيرا امتياز در واقع و حقيقت ، غير از تشخص است زيرا قسم اول يعنى امتياز حالتى است براى موجودى نسبت به موجودات ديگرى كه همگى در يك امر عامى مشترك باشند ( هر چند با امتياز و جدايى از آن‌ها ، در خود در حد ذات ، كلى و قابل انطباق بر افراد كثيرى باشد مانند امتياز انسان از ساير انواع حيوانات كه در جنس حيوانيت با هم مشتركند و در عين امتياز از ساير انواع ، خود نيز معنى عام و كلى است ) .\r\nولى قسم دوم يعنى تشخص ، صفتى است براى موجودى در نفس ذات خويش ( نه به اعتبار مقايسهء آن با ديگرى ، و در حقيقت ، امتياز ، صفت نسبى و اضافى است و تشخص صفت نفسى است ) تا بدين حد كه اگر بالفرض براى او فرد ديگرى به نام مشارك با وى نباشد نيازى به وجود مميزى زايد بر خويش ندارد ، با اين‌كه در حد ذات خويش داراى تشخص و تعين است . و بعيد نيست كه تميز ، در موجود مادى ( نظير انسان و فرس و نظاير آنان ) ، موجب حصول استعداد و شايستگى وى براى قبول وجود خاص متعينى گردد . زيرا تا ماده ، استعداد خاصى براى پذيرفتن وجود خاصى براى فرد معينى از نوع نداشته باشد ، آن وجود خاص ، از ناحيهء مبدأ فياض بر وى افاضه نخواهد شد . پس آن‌چه كه از قول حكما و فلاسفه ، نقل كرده‌اند داير بر اين‌كه تشخص شىء به وسيلهء نحوى از احساس و مشاهده است ، مىتواند ناظر به گفتار ما باشد .\r\nزيرا علم به هويت خاص وجود ، ممكن نيست مگر به وسيلهء مشاهدهء حضورى ( زيرا قبلا گفته شد كه حقيقت وجود در ذهن نگنجد و علم به حقيقت و نحوهء وجود هر موجودى جز از طريق شهود ميسر نيست ) . و همچنين گفتار آنان كه گفته‌اند تشخص شىء به وجود فاعل و جاعل او است نيز صحيح و قابل توجيه است . زيرا فاعل ، معطى و بخشندهء وجود است و وجود در هر موجود ، عين تشخص و تعين است . پس فاعل يعنى معطى وجود ، همان است كه مايهء تشخص\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nاست ( زيرا فاعل ، معطى وجود است و وجود عين تشخص است ) . و قبل از اين از طريقهء ما در مورد وجود بر تو معلوم شد كه وجود در هر موجودى ، متقوم به وجود فاعل خويش است .\r\nپس وجود كه عين تشخص است متقوم به فاعل تشخص است . و همچنين عقيدهء آن كس كه گفته است تشخص هر چيزى به واسطهء ارتباط او است به وجود حقيقى كه مبدأ كل و متشخص به ذات خويش است ، نيز از نظر ما قابل توجيه و تطبيق بر طريقهء ما است . هر چند صاحب اين عقيده قايل به اصالت ماهيت است . زيرا دانستنى كه ماهيات ، به هيچ وجه مرتبط به وجود واجب الوجود نخواهند شد مگر به وسيلهء وجودات خاص به آن‌ها . ( پس ارتباط ماهيات به وجود حق و تعين و تشخص آن‌ها نيز به واسطهء وجوداتى است كه متشخص بالذات و متقوم بالذات به وجود واجب الوجودند ؛ هر چند گوينده مزبور معتقد به اصالت وجود و تحقق وجود در ماسواى واجب الوجود نباشد ) و الّا مفاهيم ماهيات بالذات و بالفطره ، امورى جدا و منفصل از يكديگرند پس ناچار هر چيزى به وسيلهء وجود ، به وجود واجب الوجود مرتبط مىگردد . زيرا وجود او وجودى اصيل و تابنده نور هستى و وجود بر جميع موجودات است و وجودات ، همگى اشعه و لمعات و اشراقيات وجود اويند و ماهيات ، فروع و توابع و سايه‌هاى وجوداتند .\r\n\r\nكم -\r\nيكى از مقولات عرضى كم است و آن عرضى است قابل انقسام بالذات و بر دو قسم است يكى متصل و ديگر منفصل . كم متصل عبارت از امتدادى است كه ميان اجزاى مفروضهء آن تماس و برخورد بوده و در حدود مشترك باشند و كم منفصل بر عكس آن است و هر يك بر دو قسم‌اند يا حقيقى است و يا غير حقيقى و كم متصل يا ثابتة الذات و قار الاجزاء است يا نه كه اول عبارت از خط و سطح و جسم است و دوم عبارت از زمان است و كم منفصل تنها اعدادند و كسانى كه اقوال و اصوات را از نوع كم منفصل مىدانند اشتباه كرده‌اند و مبناى آن‌ها بر اين است كه كم اعم از متصل يا منفصل يا قارالذات است و يا غير قار الذات متصل غير قارالذات زمان و قارالذات خط و سطح و جسم و منفصل غير قار الذات اصوات و اقوال و قار الذات اعداد و بالجمله خواص و خصوصيات كم عبارت‌اند از تقدير و مساوات و مقارنت و قبول قسمت و بالأخره تساوى و لا تساوى و اندازه و قبول قسمت و تمادى و غيره است . « 1 » ملا صدرا در شواهد الربوبيه آورد :\r\nكمّ منقسم مىگردد به كمّ متصل ( و كمّ منفصل ) كمّ متصل آن است كه داراى اجزاى فرضيه‌اى است كه هر يك از آن اجزا ، قدر مشترك ما بين جزء سابق و جزء لا حق است كه مىتوان آن را بدايت جزء لا حق و نهايت جزء سابق فرض نمود . مانند خط كه هر يك از اجزا و نقاط فرضيه آن داراى همين خاصيت است و آن بر دو قسم است : ( كمّ متصل ) قارّ ( يعنى ثابت الاجزاء ) و آن عبارت است از جسم تعليمى و سطح و خط . و كمّ متصل غير قار مانند زمان ( كه اجزاى فرضيه آن دائما در تغيير و زوال‌اند ) و ( اما ) كمّ منفصل عبارت است از عدد ( و آن كمّى است كه فاقد جزء مشترك باشد زيرا كه هيچ يك از آحاد موجود در اعداد ، جزء مشترك ما بين اين\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 13 .\r\n","page_name":" 421 ","page_number":421},
  {"content":"\r\n\r\nواحد و واحد ديگرى نيست ) . و از خصوصيات كمّ اين است كه هم قابل قسمت و هم قابل نسبت يعنى مساوات و عدم مساوات است به وسيلهء عدّ ( يعنى شمارش آحاد در كمّ منفصل ) و به وسيلهء تطبيق ( در كمّ متصل ) يا تطبيق بالفعل ( مانند تطبيق خط مستقيمى بر خط مستقيم ديگر ) و يا بالقوه به واسطهء امكان وجود عادّ ( مانند تطبيق خط منحنى بر خط مستقيم و تطبيق سطح مستدير بر سطح مستوى . عادّ در كمّ منفصل يعنى عدد ، عددى است كه از تكرار وى ، آن عدد به دست آيد مانند عدد دو كه عادّ عدد شش است و در مقدار و كمّ متصل ، مقدار مفروضى است كه آن را واحد اندازه‌گيرى كم قرار دهيم . مانند متر كه واحد طول است . وجود عاد در تطبيق خط مستقيم بر خط منحنى و يا سطح مستدير بر سطح مستوى ، امرى است ممكن بدين طريق كه ما مىتوانيم بالفرض خط منحنى و يا سطح مستدير را خط مستقيم و يا سطح مستقيم فرض كنيم و سپس عادى براى آن فرض نماييم و با آن عاد مفروض آن‌ها را با يكديگر تطبيق كنيم ) .\r\nو بايد دانست كه ما بين اقسام كم تضاد نخواهد بود زيرا هر سه قسم از كم متصل قار ( يعنى خط و سطح و جسم تعليمى ) با هم در موضوع واحد يعنى جسم طبيعى جمع مىشوند ( و نيز تضادى ما بين كم متصل قارّ و كم متصل غير قارّ يعنى زمان نيست . زيرا شرط تضاد ما بين دو چيز عدم امكان اجتماع آن‌هاست در موضوع واحد كه بالنتيجه وجود هر يك در موضوع واحد در تعاقب ديگرى و پس از زوال آن خواهد بود ) و مسلم است كه زمان كه كمّ متصل غير قارّ است بدان‌گونه نيست كه در تعاقب كميات متصله سه گانه در موضوع واحد قرار گيرند ، تا بدين جهت ما بين آن و كميات متصل قارّ تضادى باشد ( زيرا موضوع كميات متصلهء قار ، جسم طبيعى است ) و موضوع زمان ، حركت است و اما ( كمّ منفصل يعنى ) عدد ، آن ماهيتى است كه نوع اقلش در نوع اكثرش موجود باشد ( مانند عدد سه كه در عدد چهار و عدد چهار كه در عدد پنج موجود است و هر يك نوعى جداگانه‌اند و اين تنها از خصوصيات عدد است ) بنابر اين ما بين مراتب اعداد ، تضادى نيست . و اما عدد زوج و عدد فرد نيز با هم متضاد نيستند ، زيرا يكى از طرفين ، امر عدمى است ( و شرط تضاد ما بين دو چيز اين است كه هر دو طرف امر وجودى باشند مانند سفيدى و سياهى و ظاهرا امر عدمى فرد است نه زوج . زيرا معنى فرد تنهايى و جدايى از غير است و معنى زوج تقارن دو فرد است . و بايد دانست كه ما بين كم متصل و كم منفصل چنان‌كه از تعريف آن‌ها مستفاد مىگردد تضاد وجود دارد ) . « 1 »\r\n\r\nكمال -\r\nآن‌چه تماميت شيئى به آن است كمال آن شىء مىنامند و آن معنى اضافى است زيرا موجودات در مرتبتى واجد فعليتى مىباشند كه نسبت به موجود فاقد آن مرتبت و يا مرتبهء نازل‌تر كامل‌اند و نسبت به مرتبت بالاتر و آن چه را فاقدند ناقص‌اند و كمال هر موجودى به فعليت آن است و نحوهء وجود هر موجودى در همان كمال آن است و آن كمال اول است كه شىء بدان آن شىء شود و صورت و حد طبيعى هر شىء كمال آن شىء است چنان‌كه گويند\r\n\r\n\r\n","description":"","footnote":"\r\n( 1 ) ترجمه شواهد ، صص 37 - 38 و اسفار ، ج 1 ، سفر 2 ، صص 8 - 20 .\r\n","page_name":" 422 ","page_number":422},
  {"content":"\r\n\r\nنفس نباتى كه صورت نبات است كمال اول نبات است و نفس حيوانى كمال اول حيوان است و بالأخره آن‌چه مربوط به اصل و بناى وجودى اشياء است كمالات اول آن‌ها است و امور ديگرى كه در مرتب بعداند كمالات ثانوىاند و آخرين مرحلهء كمال انسانيت ترقى نفس او و رسيدن به مرتبت عقل بالمستفاد است كه مرحلهء تكميل قواى علمى و عملى آن مىباشد . « 1 »\r\n\r\nكمون -\r\nكمون به معنى بطون و خفا است و مرحله نارسى و پنهانى اشياء را كمون نامند و مقابل ظهور است اصحاب كمون كه انباذقلس و پيروان او هستند بنابر آن‌چه مشهور است و به آن‌ها نسبت داده‌اند گويند وجود عبارت از بروز كامن است يعنى همهء اشياء به حال كمون موجودند و حوادث عالم غير از آن‌چه بوده است چيزى ديگر نيست و محال است كه شىء از لا شىء به وجود آيد پس كون عبارت از ظهور از كمون است و همه چيز در حال كمون هست .\r\nصدرا گويد مراد انباذقلس اين نبوده است و بلكه مراد او همان تطور و تكمال موجودات و سير آن‌ها در مراتب وجودى بوده است كه صور مختلفى قبول مىكنند . « 2 »\r\n\r\nكون -\r\nكون به معنى وجود آمده و كون بحت يعنى وجود صرف ، كون در عين ، يعنى وجود در خارج ، عالم كون يعنى عالم وجود و عالم كون و فساد يعنى عالم وجود و تباهى و معنى خاص فلسفى آن عبارت از وجود دفعى شيئى است در مقابل فساد كه تباهى دفعى است و فساد مقابل استحاله است كه تبديل به واسطهء حركت تدريجى است .\r\nو بالجمله كون و فساد وجود و تباهى دفعى هستند بر خلاف استحالت به طور كلى موجودات بر دو قسم‌اند بعضى قابل كون و فساداند و بعضى ديگر قابل كون و فساد نمىباشند و بلكه مبدع بوده و آن‌ها را هيولاى مشترك قابل تبديل به صور نمىباشد .\r\nنظر و عقيدهء خاص صدرا در مورد تحولات طبيعت چنان‌كه درحركت جوهريه معلوم شد تبديل مبدع به نحو خلع و ليس آنى و كون و فساد دفعى نيست و بلكه به نحو استحاله و حركت تدريجى است و از نظر او كون و فساد يعنى وجود و تباهى دفعى مردود است . « 3 »\r\n\r\nكهانت -\r\nملا صدرا در مورد كهانت و فرق آن با نبوت گويد :\r\nبايد گفت افضل اجزاى نبوت كه عبارت است از علم به حقايق اشياء بدان گونه كه هستند ، گاهى در اوليا نيز به عنوان تبعيت يافت مىگردد ( بدين معنى كه چون ولى كامل مطلق در حقيقت خليفهء پيامبر مىباشد و اتصال كامل با وى دارد ، لذا علم به حقايق اشياء در نتيجهء خلافت و اتصال كلى به مقام نبوت در آن‌ها يافت خواهد شد ) .\r\nو همچنين گاهى نوعى اخبار از مغيّبات جزئيه و مربوط به حوادث جزئيه ، در اهل كهانت و مستنطقين ( كه به وسيلهء خواب كردن اشخاص و يا به وسايل و عوامل ديگرى كه در محل خود ذكر شده است و يا به وسيلهء اتصال به ارواح جزئيه ، سماويه و يا ارضيه بر آن‌ها مكشوف\r\n\r\n\r\n","description":"","footnote":"\r\n( 1 ) اسفار ، ج 1 ، ص 1 و ج 6 ، ص 134 .\r\n( 2 ) همان ، چاپ سنگى ، ج 2 ، ص 164 و رسائل ، ص 73 .\r\n( 3 ) رسائل ، صص 88 - 89 .\r\n","page_name":" 423 ","page_number":423},
  {"content":"\r\n\r\nمىگردد ) يافت مىگردد .\r\nو همچنين قوهء تأثير نفس متعدى به بدن ديگرى ( يعنى نفسى كه مىتواند در بدن ديگرى غير از بدن خود هم مؤثر باشد ) نيز گاهى در اشخاص صاحب نفس قوى يافت مىگردد ( هر چند كه آن صاحب نفس قوى داراى مقام نبوت و ولايت و ساير مقامات فاضلهء نفسانيه نباشد ) مانند چشم‌زدن به اشخاص يا حيوانات و يا ابنيه و عمارات توسط نفوس شريره . زيرا آن نفوس شريره نيز از جمله نفوسى هستند كه مىتوانند در بدن موجود زنده‌اى مانند انسان يا غير انسان حيوان را به وسيلهء نيروى توهم فاسد و تباه بسازند و او را بكشند و لذا نبى اكرم ( ص ) فرموده است\r\n« العين يدخل الرجل القبر و الجمل القدر » .\r\nو نيز فرموده است\r\n« العين حق »\r\nو معنى اين كلام اين است كه آن شخص صاحب نفس شريره ، شترى را من باب مثل مىبيند و او را چنان مستحسن و خيال‌انگيز مىپندارد و از وى درشگفتى فرو مىرود ، ناگاه به علت ردائت و دنائت نفس قوى خبيثش ، سقوط و بر روى خاك افتادن شتر را در نفس خويش به قوه واهمه تصور مىكند و بالنتيجه بدن شتر از ناحيهء قوه واهمه آن شخص منفعل و متأثر مىگردد و فى الحال بر روى زمين مىغلتد و احيانا مىميرد .\r\nحال در صورتى كه اين گونه تأثيرات نفسانى از ناحيهء نفوس شريره دنيّه در جانب شرور و ايجاد ضرر در افراد و اشخاص ديگر جايز و روا باشد ، مسلما جواز و امكان تأثير از ناحيهء نفوس عظيمهء عاليهء فاضله در جانب خيرات بيش‌تر ، بلكه اولى و ارجح است . « 1 » و چگونه تأثيرات نفوس قويهء فاضلهء عاليه از بدن خويش و جهان صغير خويش به ابدان ديگران تعدى و تجاوز نكند و حال آن كه اين‌گونه نفوس قويه شايستهء آنند كه نفس كليهء عالم جسمانى باشند و شايستهء آنند كه كليهء قواى طبيعيهء موجود در سراسر عالم را به استخدام خويش درآورند و آنان مستحق‌اند كه مسجود ملائكه سفليه باشند ، بلكه هنگام ارتقا به حضرت الهيه ، مسجود ملائكهء علويه باشند ؛ و نيز شايستهء تعليم و فرا گرفتن اسماى حسنى ( چنان‌كه در آيهء شريفهء  « وَ عَلَّمَ آدَمَ الْأَسْماءَ كُلَّها »  ( و خداوند آموخت كليهء اسما را به آدم « 2 » بوده باشند .\r\nپس اين‌گونه نفوس چگونه ممكن است كه قادر بر دگرگونى هيولاى عالم به وسيلهء احداث حرارت و يا برودت و تحريك و جمع و تفريق در سرتاسر اجزاى عالم نباشند ، و حال آن كه اصول استحالات و انتقالات در عالم سفلى ما ، همگى از ناحيهء حرارت يا برودت و يا حركت ناشى مىگردد . چنان‌كه اين مسأله هنگام نظر افكندن در حوادث جوى بر همه كس مكشوف است و مثل اين گونه تأثيرات و ايجاد دگرگونىها در هيولاى عالم جسمانى ، در نزد مردم به نام كرامت و يا به نام معجزه ناميده مىشوند و عامهء مردم اين خاصيت را ( يعنى خاصيت تأثير در ابدان و نفوس و اجسام و اجرام عالم را ) بيش از دو خاصيت ديگر كه در اشراق دوم از آن‌ها نام برديم مورد تعظيم و تكريم قرار مىدهند .\r\nو اين به علت اين است كه احكام\r\n\r\n\r\n","description":"","footnote":"\r\n( 1 ) ترجمه شواهد ، ص 472 .\r\n( 2 ) بقره / 31 .\r\n","page_name":" 424 ","page_number":424},
  {"content":"\r\n\r\nجسمانيات بر اكثر مردم غلبه دارد ( و بدين جهت معجزات و خوارق عادات در مورد اجسام و اجرام عالم در نظر آنان بسيار قابل تعظيم و اهميت است ) . پس جمهور خاصيت دوم را كه عبارت است از اخبار از حوادث جزئيه ، مورد تعظيم و تكريم قرار مىدهند و اين گونه اخبارات در نظر آنان اهميتش بيش از اطلاع بر معارف حقيقيه است . و اما صاحبان عقل و درايت بر خلاف جمهوراند زيرا افضل و اكمل اجزاى نبوت در نظر آنان قسم اول است و سپس قسم ثانى و سپس قسم ثالث . و قسم اول از اجزاى نبوت جز خير و فضيلت نخواهد بود ولى هر يك از دو جزء اخير به دو وجه منقسم مىگردد . . .\r\n\r\nكياست -\r\nكياست عبارت از تمكن نفس است از استنباط « ما هو انفع » براى شخص كه ادراك كنندهء مصالح و مفاسد خود باشد . « 1 »\r\n\r\nكيف -\r\nيكى از مقولات نه گانهء عرضى كيف است و آن عبارت از هيأتى است كه تصور آن موجب تصور چيزى ديگر خارج از ذات آن و حامل آن نباشد و مقتضى قسمت و نسبت هم نباشد « انها هيئة قارة لا يوجب تصورها تصور شئ خارج عنها و عن حاملها » و بالجمله مقتضى قسمت و نسبت در اجزاى حامل آن نباشد .\r\nكيفيات بر انواع و اقسامى چندند :\r\n1 - كيفيات مختصهء به كميات مانند استداره و تربيع و زوجيت و فرديت .\r\n2 - كيفيات محسوسه كه انفعالات و انفعاليات نامند زيرا اگر سريع الزوال باشند مانند حمرت براى خجل انفعال نامند و اگر راسخ باشند انفعاليه و انفعالات نامند .\r\n3 - كيفيات استعداديه مانند قوت ، صلابت و غيره و بالجمله اقسام كيفيات عبارتند از : 1 - كيفيات محسوسه كه انفعالات و انفعاليات نامند .\r\n2 - كيفيات نفسانيه 3 - كيفيات متصلهء به كميات 4 - كيفيات استعداديه و هر يك از آن‌ها را انواع است مثلا كيفيات نفسانيه را اگر راسخ نباشند حال گويند و اگر راسخ باشند ملكه گويند و كيفيات محسوسه به اقسامه اگر سريعة الزوال باشند انفعالات گويند و اگر راسخ باشند انفعالات نامند هر يك از اقسام كيفيات در تحت عنوان كلمات مربوط به خود شرح داده شده و يا مىشود . « 2 » در شواهد الربوبيه آمده است :\r\nو ديگر از اعراض كيف است و آن عبارت است از هيأت و حالتى قارّ و ثابت در محل و غير قابل قسمت و نسبت ( هر چند بالعرض و به تبع محل قابل قسمت و نسبت است مانند حرارت و برودت در اجسام و استقامت و انحنا در خط و شادى و غم و نظاير آن در نفس ) و گاهى كيف متضاد با كيف ديگرى خواهد بود ( مانند بياض كه ضد سواد است ) و گاهى نيز ( در نتيجهء حركت ) رو به اشتداد و كمال مىنهد ( مانند حرارت در آب مجاور با آتش و با آفتاب كه به تدريج شدت مىيابد و مخفى نماند كه اشتداد در كيف گاهى تابع اشتداد در جوهر است ، مانند اشتداد حرارت در قطعهء فلزى كه در آتش گداخته و ذوب شود و گاهى نيست مانند اشتداد حرارت در آب مجاور با آتش و آفتاب ) .\r\nكيف به چهار قسم ( كه هر يك جنسى است\r\n\r\n\r\n","description":"","footnote":"\r\n( 1 ) مفاتيح الغيب ، ص 141 و اسفار ، ج 3 ، ص 518 .\r\n( 2 ) اسفار ، ج 1 ، سفر 2 ، ص 97 .\r\n","page_name":" 425 ","page_number":425},
  {"content":"\r\n\r\nمشتمل بر انواعى ) منقسم مىگردد . ( كيف مختص به كمّ ، كيف محسوس ، كيف قوه و كيف لاقوه ، كيف استعدادى ) زيرا كه كيف غير مختص به كمّ يا از باب كمالات و يا از باب استعدادات است . آن كيفى كه از نوع كمالات است يا كيف محسوس و يا كيف غير محسوس است . قسم اول از دو قسم اول ( يعنى كيف محسوس ) بعضى ثابت و راسخ در محل‌اند كه آن را كيف انفعالى نامند ( مانند لطافت و ظرافت در بعضى از اجسام و احجار كريمه و زيبايى اندام در انسان و يا حيوان ) و بعضى غير ثابت و قابل زوال‌اند ( مانند زيبايى و نقش و نگار در صورت زن و يا مرد كه پس از مدتى زايل گردد ) كه آن را انفعال مىنامند ( چون به علت عدم ثبات و رسوخ شباهت كامل به مقولهء ان ينفعل يعنى تأثر تدريجى دارند . بر خلاف قسم اول كه ثابت و راسخ است و بدين جهت يا نسبت بر آن‌ها افزوده‌اند . زيرا به قول ادبا زيادت مبانى دلالت بر زيادت معانى مىكند ) . « 1 » قسم دوم از دو قسم اول ( يعنى كيف غير محسوس ) نيز بعضى ثابت و راسخ در محل‌اند كه به نام ملكات ناميده مىشوند ( مانند علم و شجاعت و امثال آن ) و بعضى غير ثابت و به زودى قابل زوالند ( مانند سرخى در شخص خجل و زردرويى در شخص ترسان ) كه به نام حالات ناميده مىشوند و هر دو قسم از جنس كيفيات ، مختص به موجوداتى هستند كه داراى نفس مىباشند و اما قسم دوم از دو قسم اول ( يعنى استعدادات ) بعضى از آن‌ها كيفياتى است از باب تأبّى و امتناع ( از قبول حالت و اثرى مخالف ) مانند صلابت ( در جسم ) و مصحاحيت ( يعنى نيرو و قوه اسقامت در برابر امراض ) نه صحت و اين قسم از كيفيت به نام قوهء طبيعيه ناميده مىشود ، خواه در امرى محسوس و يا در امرى غير محسوس باشد و بعضى از آن‌ها براى قبول و پذيرفتن اثرى است ( از غير ) مانند لين ( يعنى نرمى و روانى جسم كه آن را براى فصل و وصل و پذيرفتن هر شكلى آماده مىكند ) و يا مانند ممراضيت ( يعنى آمادگى مفرط بدن براى قبول مرض ) نه مرض و اين هر دو قسم از كيف ( چه آن‌كه براى تابى و امتناع از قبول اثر و چه آن‌كه براى قبول و پذيرش اثرى است ) به نام قوهء غير طبيعيه ناميده مىشوند .\r\nكيفيات محسوسه عبارتند از كيفياتى كه به وسيلهء حواس پنج‌گانه ظاهرى ادراك مىشوند .\r\nآن‌هايى كه به وسيلهء حس لامسه ادراك مىشود ، عبارتند از كيفيات چهارگانهء اوليه ( يعنى حرارت و برودت و رطوبت و يبوست ) و لطافت و كثافت ( يعنى زبرى و خشونت ) و لزوجت و هشاشت ( يعنى نرمى ) و جفاف ( يعنى خشكى ) و بلّه ( يعنى نم و رطوبت ظاهر جسم ) و ثقل و خفّت . آن‌چه به وسيلهء حس باصره ادراك مىشود عبارت است از نور در درجهء اول و سپس اشيايى كه نور بر روى آن‌ها تابيده ، در درجهء دوم ، آن‌چه به وسيلهء حس سامعه ادراك مىگردد عبارت است از اصوات و حروف و عوارض آن‌ها ( يعنى نغمات و اصوات و اشكال مختلف در حروف ) و آن‌چه به وسيلهء حس ذايقه ادراك مىگردد عبارت است از نه ( 9 ) طعم حاصل از فعل و تأثير سه كيفيت حرارت و برودت و كيفيت معتدل ما بين حرارت و برودت در سه مادهء لطيف و كثيف و مادهء معتدل ما بين\r\n\r\n\r\n","description":"","footnote":"\r\n( 1 ) ترجمه شواهد ، صص 38 - 39 .\r\n","page_name":" 426 ","page_number":426},
  {"content":"\r\n\r\nلطيف و كثيف .\r\nكيفيات مختص به كم ( بر دو قسمند ) بعضى از آن‌ها مختص به كم متصلند مانند استقامت و استداره و شكل ، و زاويه نيز از انواع كيف مختص به كم است در نزد طبيعيين ( زيرا زاويه نزد آنان عبارت است از هيأت محاطيت و محدوديت سطح ما بين دو خط هنگام تقاطع دو خط در يك نقطه . ولى زاويه در نزد مهندسين عبارت است از سطحى كه احاطه كند آن را دو خط متقاطع در يك نقطه ؛ و بنابر اين زاويه در نزد ايشان از جنس مقولهء كم است ) و بعضى از آن‌ها مختص به كمّ منفصل‌اند مانند زوجيت و فرديت . و اما كيفيات نفسانيه عبارتند از مثل علم و قدرت و خلق و لذت و فرح ؛ اين عبارت است از نسبت جسم به مكان . وجده .\r\n\r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\n\r\nل\r\n\r\nلازم -\r\nمعمولا لازم شىء عبارت از عوارضى است كه لازمه شىء است و به هر حال اطلاق بر ذاتيات نمىشود . لازم يا عام است يعنى لازم جنسى است يا نوعى و يا لازم خاصى است كه لازم شخص است . « 1 »\r\n\r\nلامسه -\r\nقوه لامسه . نيرويى كه در تمام بدن پراكنده و به وسيله آن نرمى ، زبرى ، صلابت ، خشونت ، سردى و گرمى و غيره ادراك مىشود . « 2 » ملا صدرا دربارهء فايدهء قوه لامسه گويد : براى اين‌كه حيوان زمينى حامل كيفيت اعتداليه باشد نيازمند قوه‌اى است كه به وسيله آن از امور محيط به خود آگاه شود آن‌چه موافق است جلب و آن‌چه مخالف است دفع كند و چنان مىنمايد كه حاجت انسان به قوهء لامسه براى دورى از مضرات و امور مضربه بدن بيش از ساير قواى ظاهرى است و نيز حاجت انسان به قوه چشايى براى راهنمايى شدن به خوردنىهاى خوب و بد ، نافع و زيان‌آور كه موجب بقاى حيات است اشد و اقوى است لكن بين آن دو اگر مقايسه شود معلوم مىشود كه حاجت انسان به قوهء لامسه بيش از چشايى است به هر حال قوه لامسه منتشر در تمام اعضا و سارى در اجزاى بدن حيوان است كه به وسيله آن قوت انواع حالات و كيفيات ملموسه مانند حرارت و برودت و رطوبت و يبوست و خشونت و خفت و ثقل را ادراك مىكند . بعضى گفته‌اند قوه لامسه خود منحل به چهار قوت مىشود :\r\n1 - حاكم در تضاد ميان حار و بارد .\r\n2 - حاكم در تضاد بين رطب و يا بس .\r\n3 - حاكم در تضاد بين سخت و نرم .\r\n4 - حاكم در تضاد بين خشن و املس .\r\n\r\nلانهايت -\r\nيعنى بىانتها و بىپايان - لانهايت يك وقت در جهت ماضى فرض مىشود و يك گاه در جهت مستقبل اما در جهت ماضى : ما هر گاه بگوييم كه مثلا افراد و اشخاص گذشته غير متناهىاند معنى آن يا اين خواهد بود كه هر يك ، يك اشخاص غير متناهى است كه اين امر باطل است و يا اين‌كه جمله اشخاصى به حال جمعى را عددى است غير متناهى اين فرض يا به حسب وجود لحاظ مىشود و يا به حسب وهم و هر يك از آن دو يا به معنى عدول است و يا به معنى سلب است ( نامتناهى بودن ) پس چهار قسم مىشود .\r\n1 - اول مثل اين‌كه بگوييم : همه افراد گذشته\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 76 .\r\n( 2 ) همان ، ج 1 ، سفر 4 ، ص 159 .\r\n","page_name":" 429 ","page_number":429},
  {"content":"\r\n\r\nرا عددى است در خارج غيرمتناهى . اين امر باطل است ، زيرا موضوع اين قضيه امر غير موجود است . زيرا جمله اشخاص من حيث جمله و بر روى هم وجود ندارد پس موضوع قضيه ممتنع الوجود است و به عبارت ديگر جملهء اشيايى كه هر يك آن‌ها پايدار نباشند مگر به وجود آن ديگر به عنوان اشياء و يا اشخاص متعدد وجود ندارد .\r\nو اما قسم دوم كه جمله اشخاص ماضيه را امرى است كه آن را عدى است نامتناهى در ذهن . اين هم باطل است زيرا ذهن نتواند و قادر نيست كه يك عدد لا نهايت را در خود حاضر كرده و حكم به غير متناهى بودن آن كند .\r\nو اما قسم سوم كه حكم سلبى است درست است زيرا مقتضى وجود موضوع نيست پس درست است كه حكم شود كه اين اشخاص متناهى نمىباشند و براى صحت اين حكم ( حكم سلبى ) جايز است كه فى الجمله اشخاص در ذهن حاضر شوند و نه مفصلا و همين‌طور است وضع در قسم چهار كه باز هم حكم سلبى است لكن بر حسب و هم پس در طرف نفى و حكم سلبى اعم از اين‌كه موضوع قضيه وهمى فرض شود و يا وجودى مىتواند قضيه و حكم درست باشد .\r\nو نيز لانهايت در پنج مبحث مورد بررسى است .\r\n1 - گاه از لانهايت خود لانهايت منظور است و گاه شىء موصوف بلانهايت همان‌طور كه در عدد نيز گاه خود عدد خواسته مىشود و گاه ذوالعد - ( معدود ) پاره‌اى براى طبيعت لانهايت مبدئى قرار داده‌اند و آن مبدأ عالم است ملا صدرا اين فرض را اصلا و فرعا باطل مىداند .\r\n2 - بحث در موصوف بلانهايت - و چون موصوف بلانهايت امرى عدمى است ناگزير او را صرفا مادهء لازم است و نه صورتى .\r\n3 - جسم موصوف به لانهايت محال است كه متحرك باشد .\r\n4 - جسم موصوف بلانهايت را وجودى نيست 5 - زيرا اگر فرض شود جسم موصوف بلانهايتى وجود داشته باشد قهرا فعل و انفعال آن در لازمان خواهد بود .\r\n\r\nلاهوت -\r\nمراتب و احديت كه از آن تعبير به وجود جامع مىشود از لحاظ جامعيت آن بر اسما و صفات مرتبت لاهوت است و بالجمله صقع ربوبى را مرتبت لاهوت گويند . « 1 »\r\n\r\nلذت -\r\nلذت عبارت از ادراك ملايم با طبع است در مقابل الم كه ادراك منافر و منافى با طبع است هر يك از لذت و الم بر حسب قوت مدركه منقسم مىشوند به عقلى و وهمى ، حسى و خيالى .\r\nحسى مانند تكيف عضو لامس به كيفيت ملموسه شهيّه و ذايقه به حلاوت و غيره و خيالى مانند تخيل لذات حاصله يا مرجوة الحصول در اثر پيروزى در انتقام و غيره و وهمى مانند توهمات نافعه و آرزوهاى شيرين و عقلى عبارت از مدركات و امورى است كه براى جوهر عقلى لذت‌آور است كه كمال او باشد و رسيدن به نهايت كمال عقلى خود باشد .\r\nو در مقابل آن آلام حسى ، وهمى ، خيالى و\r\n\r\n\r\n","description":"","footnote":"\r\n( 1 ) تفسير سوره واقعه ، ص 157 و اسفار ، ج 1 ، سفر 2 ، صص 112 - 117 .\r\n","page_name":" 430 ","page_number":430},
  {"content":"\r\n\r\nعقلى است و بالجمله صدرا گويد . لذت ادراك وجود و در نتيجه خير است و الم عدم ادراك وجود و خير است و هر يك از آن‌ها يا مادى حسى مىباشند و يا معنوى روحى كه در مسأله معاد بيان خواهد شد .\r\nملا صدرا گويد لذات تابع ادراكات است و انسان جامع جملهء از قوى و غرايز است و هر قوت و غريزه را لذتى خاصى است كه لذت آن در رسيدن به مقتضاى طبع آن مىباشد . طبعى كه براى آن آفريده شده است و رنج آن در فقدان آن مىباشد ، لذّت غضب در تشّفى و انتقام است و لذت شهوت در نكاح و طعام است و لذت بصر در ادراك رنگ‌ها و روشنىها است و لذت سمع در شنيدن آوازهاى مناسب است و لذت و هم در اميد است و الم هر يك از آن‌ها فقدان امر مناسب با آن‌ها است .\r\n\r\nلطافت -\r\nظرافت ، نازكى ، رقت قوام مانند هواى رقيق ، ماء رقيق در برابر غلظت و يكى از كيفيات است . « 1 »\r\n\r\nلطايف سبع -\r\nلطايف هفت گانه عبارت‌اند از بدن ، نفس ، قلب ، سرّ ، روح ، خفى و اخفى . « 2 »\r\n\r\nلوح -\r\nلوح به معناى صفحه و صحيفه‌اى است كه قابل ترسيم صور و كتابت بر روى آن باشد و لوح صحيفهء نفس را گويند كه محل ارتسام صور اشياء و يا انطباع و يا تمثل و غيره است . بنابر آرا و عقايد مختلف كه در وجود ذهنى هست و لوح نفوس سماوى ، محل ارتسام صور كليهء موجودات اين عالم است .\r\nصدرا گويد اما لوح محفوظ عبارت از نفس كليهء فلكيه به ويژه فلك اقصى است زيرا آن چه در عالم محقق شده و خواهد شد مكتوب و ثابت است در نفوس فلكيه و آن‌ها عالمند به لوازم حركات خود چه آن‌كه صور موجودات از عالم عقل بر وجه كلى در نفوس فلكيه مرتسم مىشوند و بالأخره محل صور كليه نفوس فلكيه و به ويژه نفس فلك اقصى است كه قلب عالم است كه صوفيه انسان كبير نامند .\r\nو لوح محفوظ گويند از آن جهت كه صور كليهء موجودات در آن محفوظ و منضبطاند كه فيض على الدوام از خزاين فيض خدا بدان افاضه مىشود و لوح محفوظ را ام الكتاب گويند و در مرتبت بعد از نفوس كليهء فلكيه و على الخصوص نفس كلى فلك اقصى منتقش مىشوند در نفوس جزئيهء منطبعهء فلكيه صور جزئيه متشخصه با اشكال و هيأت خاص آن‌ها كه مقدرند و مقارن‌اند با اوقات معينهء آن‌ها مطابق با آن‌چه در مواد خارجيه‌اند و آن صور با جزئيت خود متبدلند و متجددند و اين نفوس را الواح قدريه و الواح محو و اثبات مىنامند . « 3 » و لوح قضا عبارت از علم عقول است و عقول عرضيه الواح قدريهء الهيه‌اند .\r\nبعضى از منجمان و فلاسفه گفته‌اند كه در هر سال الهى كه سيصد و شصت هزار سال نجومى است آن‌چه در الواح قدريه و محو و اثبات است پايان يافته و محو شود و مجددا به واسطه قلم اعلاى الهى صور اشياى مقدرة الوجوه مرتسم مىشوند به حكم  « يَوْمَ نَطْوِي السَّماءَ كَطَيِّ السِّجِلِّ »  و  « يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ »  و اين است معنى كور و دور .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 76 .\r\n( 2 ) مبدأ و معاد ، ص 171 .\r\n( 3 ) اسفار ، ج 6 ، صص 291 ، 293 .\r\n","page_name":" 431 ","page_number":431},
  {"content":"\r\n\r\nو مثال مناسب براى روشن شدن معانى لوح و قلم و قضا و قدر نشآت انسانى است همان‌طور كه براى انسان و افعال آن از ابتدا صدور و بروز از مكامن غيب تا مظاهر شهادت چهار مرتبت است كه ابتدا در مكمن عقلش مىباشد كه غيب الغيوت ؟ ؟ ؟ است و در غايت خفا است و بعد تنزل كند به قلب عند استحضار آن‌ها به فكر و اخطار به بال كه در اين مرتب براى هر انسانى تصورات كليه حاصل مىشود كه تعبير به قلب مىكنند و مرتبت بعد تنزل به خيال است كه موطن تصورات جزئيه است كه باعث بر عزم جازم مىشود و بعد حركت اعضا است .\r\nهمان‌طور است حال موجودات كه از مكمن غيب نزول ، تا به جهان ظهور و بروز رسيده‌اند . « 1 »\r\n\r\nلون -\r\nلون يعنى رنگ ، يكى از مباحث فلسفى بحث در رنگ‌ها است بعضى گفته‌اند رنگ اصولا وجود ندارد و بلكه همه رنگ‌ها از باب خيالات است همان‌طور كه در قوس و قزح و هاله و مواردى ديگر و گويند مثلا بياض از درآميختگى هوا با اجسام ريز شفاف از جهت كثرت سطوح متعاكسه در قوهء خيال ترسيم مىشود يعنى از اين درآميختگىها و تعاكس نور در خيال رنگ سفيد ديده مىشود و الا در واقع و خارج نيست و سياهى مثلا از عدم نفوذ نور در جسم كثيف يعنى موقعى كه مقابل نور جسم غليظ كثيف قرار گيرد سياه ديده مىشود و به عبارت ديگر سياه خيال مىشود ، حاصل سخن آن‌ها اين است كه سفيدى راجع به نور و سياهى راجع به تاريكى است و باقى رنگ‌ها نيز از تفاوت درآميختگى اجرام شفاف با هوا تخيل مىشود .\r\nپاره‌اى بياض را منكر شده و سياهى را پذيرفته‌اند به اين دليل كه سياهى انسلاخ ندارد و سفيدى انسلاخ دارد . ملا صدرا گويد رنگ‌هايى كه به وسيله طبخ صناعى درست مىشود و يا نضج طبيعى به وجود مىآيد و بالجمله به وسيله استحالهء ماده ، رنگ طبيعى مىباشند و هر آن چه در محلى دفعتا درست مىشود هر چند بعد از حركتى مكانى باشد رنگ غير طبيعى است ، مانند الوان قزحيه و زجاجيّه و الوان مسحوقات شفافه .\r\nاز بين كسانى كه گفته‌اند سواد و بياض دو كيفيت حقيقى مىباشند پاره‌اى گفته‌اند سفيدى و سياهى اساس همه رنگ‌ها است و ما بقى از تركيب آن دو به وجود آيند و پاره‌اى گفته‌اند كه اصول رنگ‌ها سياه ، سفيد ، قرمز ، زرد و سبز است و باقى از تركيب آن‌ها است .\r\n\r\n\r\n","description":"","footnote":"\r\n( 1 ) اسفار ، ج 6 ، ص 394 و تفسير ملا صدرا ، ج 6 ، ص 250 .\r\n","page_name":" 432 ","page_number":432},
  {"content":"\r\n\r\n\r\nم\r\n\r\nماده -\r\nماده جوهرى است جسمانى كه تحقق و فعليت آن به صورت و محل توارد صور متعاقبه مىباشد . در تحت عنوان علت اقسام علل مادى و صورى و غايى را شرح داديم و گفته شد كه علت مادى هر شىء « عبارت از امرى است كه متقوم به صورت است و بيان شد كه فرق ميان ماده و موضوع و محل اين است كه ماده بدون صورت تقرر ندارد و محض قوت است و موضوع بدون عروض عرضى متقرر و موجود است .\r\nگاه ماده گفته مىشود و اجزاى تركيب كننده شىء و اشيايى را مىخواهند مانند چوب و آهن و غيره كه ماده تخت‌اند و مادهء به اين معنى غير از مادهء به معنى قوت محض است كه مادة المواد است .\r\nدر بيان برهان فصل و وصل بيان شد كه در اجسام عالم امرى است كه در هر حال و در تمام حالات طاريهء بر موجودات عالم و پذيرش صور مختلف و تبديل و تقلب آن‌ها موجود است مثلا آب با حركت استحالى در مرتبت خاص صورت خود را رها كرده و تبديل به بخار مىشود و بخار دوباره در شرايط خاص تبديل به آب مىشود و يا تبديل به چيزى ديگر مىشود و جمادات تبديل به نباتات و معادن و نباتات تبديل به حيوانات و بالعكس مىشوند و بالأخره هر يك از موجودات در عالم تبديل به موجود ديگرى مىشوند و حتى عناصر اربعه در حال خلوص و محوضت هم كه باشند در معرض تبديل به يكديگرند و ناچار يك امرى در آن‌ها هست كه در تمام اين احوال تحولات ، باقى است و محل توارد صور مختلفهء متعاقبه است و آن را مادة المواد و هيولاى اولى گويند .\r\nماده‌اى به اين معنى غير از ماده‌اى است كه گويند مواد اوليه اجسام عناصر اربعه‌اند زيرا خود عناصر اربعه هم هر يك داراى مادهء به معنى اول و صورت‌اند مثلا آب در حال خلوص هم كه يافت شود خود مركب از ماده و صورت است و غير از ماده‌اى به معنى اصول تركيب كننده‌اى موجودات است مثلا خانه مركب از مواد و اجزاى خاصى است از قبيل خشت و آجر و آهن و غيره و هر يك از آن مواد مركب از صورت و ماده است .\r\nو بالأخره ماده‌اى عام و هيولاى اولى و مادة المواد عالم ، يكى است و آن امر بالقوت است كه در تمام مراحل و صور مختلف با اجسام هست و آن مبدأ تغيير و تحريك و تحولات و تقلبات اشياء است كه سبب حصول فعليات و صور مختلف مىشود و مراد از مادهء بسيط عالم همان\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nاست و به هر حال ماده را به هر معنى كه فرض كرده و اعتبار كنيم و بدانيم نسبت به صورت و شكل خاص كه قابل تلبس به آن است قوت است و ماده‌اى كه گفته شده است كه هيچ‌گاه عارى از صورت نمىشود همان مادة المواد است . « 1 »\r\n\r\nماده آخرت -\r\nمراد از مادهء آخرت از نظر صدرا قوت خيال است كه هيولاى صور آخرت است و آن‌چه نفس انسان در اين عالم كسب مىكند اثرى در خيال خواهد گذشت و خيال متلبس به صورى مىشود كه بعد از رفع حجاب با صور مكتسب و حال و حاصل در آن نمودار مىشود و اين است معنى حشر ابدان .\r\nخيال . « 2 »\r\n\r\nمادهء عقليه -\r\nمراد از مادهء عقليه جنس است كه مادهء عقلى است و فصل صورت عقلى است . « 3 »\r\n\r\nمادة المواد -\r\nمراد هيولاى اولى است . « 4 »\r\n\r\nماهيت -\r\nملا صدرا در تصوير ماهيت بنابر اصل خود و اصالت وجود گويد : براى هر يك از امورى كه در برابر ماست ماهيتى است و انيّتى و ماهيت عبارت از پاسخ از پرسش به « ما هو » است همان‌طور كه « كميت » عبارت از پاسخ از پرسش به « كم هو » است . « 5 » و بنابر اين ماهيت ( كه صرفا پاسخ از پرسش به ما هو است ) مفهومى است كلى و پاره‌اى آن را چنين تعريف كرده‌اند « ما به الشى هو هو » يعنى مفاد اين همانى اشياء است . و ماهيت به اعتبار خودش يعنى من حيث اين‌كه ماهيت است نه واحد است و نه كثير است و نه كلى است و نه جزئى و مثلا صرف ماهيت انسان ( صرف طبيعت انسان ) نه كلى است و نه شخصى و بلكه انسان از آن جهت كه انسان است ، صرفا انسان است نه واحد و نه كثير است و نه كلى است و نه جزئى . زيرا اگر مثلا مقيد به واحد باشد لازم آيد كه انسان كثير انسان نباشد و اگر مقيد به كثير باشد لازم آيد كه انسان واحد انسان نباشد .\r\nپس انسان ، انسان است ، هم با واحد و هم با كثير و هم با كلى و هم با جزئى انسان است و خود انسان هيچ كدام نيست . و بالجمله ماهيات از لحاظ ذات‌شان متصف به هيچ قيدى و وصفى نمىباشند . ( تقريبج معنى جنس‌اند ) در باب كليات و همه مفاهيم كلى هم اين امر صادق است ، كلى من حيث اين‌كه كلى است نه موجود است و نه معدوم ، نه واحد است و نه كثير . . .\r\nملا صدرا در شواهد الربوبيه در باب تعريف ماهيت و بررسى دقيق آن گويد :\r\nاشراق اول : در تعريف ماهيت ( و بعضى از احكام آن ) كليهء امورى كه در برابر ما هستند و در حس و ادراك ما مىگنجند ، براى هر يك از آن‌ها ماهيت و وجودى است ( كه در ذهن و تصور مغاير با ماهيت و زايد بر او است ، چنان‌كه قبلا گفته شد ) . ماهيت چيزى است كه به وسيلهء آن پاسخ سؤال از حقيقت هر چيزى داده مىشود ، همان‌طور كه كميت ، چيزى است كه به وسيلهء آن پاسخ سؤال از مقدار و اندازه هر چيزى داده\r\n\r\n\r\n","description":"","footnote":"\r\n( 1 ) اسفار ، ج 4 ، ص 233 و ج 5 ، صص 66 ، 77 و ج 3 ، ص 434 و مشاعر ، ص 99 .\r\n( 2 ) همان ، ج 9 ، صص 18 ، 31 .\r\n( 3 ) همان ، چاپ سنگى ، ج 2 ، ص 16 و ج 3 ، ص 311 .\r\n( 4 ) همان ، ج 1 ، صص 157 ، 198 .\r\n( 5 ) همان ، ج 2 ، سفر 1 ، صص 1 - 5 .\r\n","page_name":" 434 ","page_number":434},
  {"content":"\r\n\r\nمىشود و بنابر اين ، ماهيت يك مفهوم عام و معناى كلى است ( زيرا ماهيت ، مبين ذات و حقيقت هر چيزى است و ذات و حقيقت هر چيزى در حد ذات ، با قطع نظر از خصوصيات ، معناى عام و كلى و شامل كليهء افراد است ) .\r\nگاهى ماهيت ، به كلمهء « ما به الشىء هو هو » يعنى چيزى كه حقيقت شىء به وسيلهء او است تفسير مىشود و اين تفسير ، شامل وجود هم مىگردد ( زيرا وجود ، چيزى است كه حقيقت هر چيزى بسته به او است و تا چيزى وجود نداشته باشد حقيقتى ندارد ) . « 1 » ( بعضى چنين تصور كرده‌اند كه تعريف و تفسير ماهيت به هر يك از آن دو عبارت ، مشتمل بر دور است زيرا كلمهء « ماهيت » ، تركيبى است از لفظ « ما هو » به اضافهء « ياى نسبت » و « تاء » كه حرف نقل است . پس تعريف آن به كلمه « ما به الشىء هو هو » تعريف شىء است به خود شىء و اين تعريف ، دور است ) . ولى ما مىگوييم كه اين تعريف و تفسير ، تعريف و تفسير لفظى است مانند تعريف انسان به لفظ بشر و بالعكس .\r\nو در تعريف و تفسير لفظى ، دور نيست ( بلكه دور در تعريف حقيقى است يعنى در آن مقام كه بخواهيم حقيقت چيزى را با جنس و فصل و ساير خصوصيات آن تعريف كنيم ) . و بايد دانست كه چون ماهيت انسان مثلا هم به صورت يك فرد خاص شخصى در خارج موجود مىگردد و هم به صورت يك معناى عام كلى در ذهن تجلى مىكند ، بنابر اين ، ماهيت انسان و يا هر ماهيت ديگرى در حد ذات نه مشروط به اين است كه فرد خاص جزئى و يا معنى عام كلى باشد و نه مشروط به اين است كه واحد و يا كثير و متعدد باشد . و چون ماهيت ، در واقع و نفس الامر همواره يا واحد است و يا كثير و يا عام است و يا خاص و هيچ‌گاه از يكى از اين اوصاف بيرون نيست ، نبايد گفت كه ماهيت در حد ذات و حقيقت خويش يا واحد است و يا كثير و يا عام و يا خاص . ( زيرا اين اوصاف ، اوصافى است كه در يكى از ظروف و مراتب واقع و نفس الامر بر وى عارض مىگردد ولى همگى از مرتبهء ذات و حقيقت اصليهء ماهيت خارجند ) و سلب اتصاف از حيثيتى از جنس ، منافى با اتصاف از حيثيت ديگرى نيست . ( پس سلب اتصاف ماهيت به اوصاف نامبرده از حيث ذات ، منافى با اتصاف ماهيت بدان اوصاف از حيث واقع و نفس الامر نيست . و نيز بايد دانست كه نقيض هر چيزى فقط رفع و نفى آن چيز است نه اثبات امرى كه مقابل او است . مثلا نقيض سفيدى رفع و نفى سفيدى است نه اثبات وجود سياهى ، هر چند ممكن است وجود سياهى توأم با نفى سفيدى باشد ) . و بنابر اين ، نقيض اقتضا نمودن چيزى چيز ديگرى را ، فقط عدم اقتضاى او است نه اقتضاى امرى مقابل آن تا كه از عدم اقتضاى احد متقابلين ، اقتضاى مقابل ديگر ، لازم آيد .\r\n( پس اين حكم عينا در مورد ماهيت ، نسبت به وجود و عدم جارى است . يعنى سلب هر يك از طرفين از مرتبهء ذات ماهيت ، مستلزم ثبوت ديگرى نيست ) . و بنابر اين هر گاه وجود را از مرتبهء ذات و ماهيت ممكن الوجود سلب نموديم ، سلب وجود ، مستلزم ثبوت عدم در مرتبهء ذات و ماهيت او نيست ( و مرتبهء ذات و ماهيت ممكن الوجود ، از هر دو نقيض ، يعنى از وجود و عدم ، خالى است ) . زيرا خالى بودن\r\n\r\n\r\n","description":"","footnote":"\r\n( 1 ) ترجمه شواهد ، ص 176 .\r\n","page_name":" 435 ","page_number":435},
  {"content":"\r\n\r\nشىء از هر دو امر نقيض ، هر چند در جميع مراتب واقع و نفس الامر محال است ( و ماهيت در واقع و نفس الامر متصف به يكى از آن دو امر است ) لكن خلو ماهيت از هر دو نقيض ، در مرتبهء ذات كه يكى از مراتب واقع و نفس الامر است جايز است . زيرا واقع و نفس الامر ، اوسع از مرتبهء ذات است . ( پس ممكن است كه ماهيت در يكى از مراتب نفس الامر كه مرتبهء ذات ماهيت است از هر دو نقيض عارى و خالى بوده و متصف به هيچ كدام نباشد ولى در مراتب ديگر نفس الامر ، متصف به يكى از آن دو نقيض باشد ) . علاوه بر اين‌كه نقيض وجود شىء ، در مرتبهء ذات ، رفع وجود او است در مرتبهء ذات به طورى كه كلمهء « در مرتبه » ، ظرف و قيد شىء مرفوع باشد نه ظرف و قيد رفع ، يعنى رفع شىء مقيد ، نه رفعى كه مقيد است . ( مثلا نقيض اثبات وجود كتابت در مرتبهء ذات انسان ، نفى وجود كتاب در مرتبهء ذات انسان است . بدين‌گونه كه همان‌طور كه قيد در مرتبهء ذات ، در قضيهء موجبه ، قيد براى كتابت است ، همين‌طور در قضيهء سالبه نيز قيد براى كتابت باشد نه قيد براى سلب ) .\r\nملا صدرا در مفاتيح الغيب « 1 » به جنبه ذوقى و عرفانى ماهيات پرداخته و گويد : ماهيات عبارت از صور كمالات خداوند و مظاهر اسما و صفات او مىباشند كه نخست در علم حق ظهور يافتند و ثم در عين ظاهر شدند بر حسب حب و ارادهء او ( كنت كنزا مخفيا فاحببت ان اعرف فحلقت الخلق لكن ( عرف ) و بر حسب اظهار آيات و اعلام اسما و صفات خود .\r\nالماهيات صور كمالاته و مظاهر اسمائه و صفاته ظهرت اولا فى العلم ثم فى العين به حسب حبه و ارادته ، و اظهاراياته و اعلام اسمائه و صفاته و رفع اعلامه و راياته ، فتكثر حسب تكثرها ، و هو باق على وحدته الحقيقية ، ثابت على كمالاته السرمدية ، و هو يدرك حقايق الاشياء بما يدرك به حقيقة ذاته لا بامر اخر كالعقل الاول و غيره ، و ذلك لأن كل كمال يلحق للاشياء بواسطة الوجود ، و هو الموجود الحق بذاته و اذا علمت هذا علمت معنى ما قيل : ان صفاته عين ذاته و لاح لك حقيته ، و علمت بطلان ما قاله بعض الحكما من المتأخرين : ان علمه بذاته عين ذاته ، و علمه بالاشياء الممكنة عبارة عن وجود العقل الاول مع الصور القائمه به ، هربا من المفاسد الذى يلزمهم و كذا ما قاله المشاؤن :\r\nمن ان علمه بذاته ذاته و علمه بما سوى ذاته صورها الحاصلة فى ذاته على ترتيب تجمع الكثرة فى وحدة ، معتذرين بان هذه الكثرة لكونها بعد الذات لا يوجب انثلام الوحدة الذاتيه ، و لا ايضا يلزم منه ان ينفعل ذاته منها ، فيكون قابلا و فاعلا و ذلك لما اشرنا اليه من ان ذاته تعالى بحيث لا يوجد فيها جهة امكانية او عدمية ، فذاته بذاته من فرط التحصل و الفعلية بحيث لا ينفك عنه كمال وجودى ، ثم ما ذكروه و ان كان له ايضا وجه عند الربانيين من الموحدين ، لكن لا يصح مطلقا و لا على قواعدهم لان ما سواه حادث ذاتى و حقيقة علمه قديمة بالذات ، لأنها عينه . « 2 » براى ماهيت تقسيماتى كرده‌اند يعنى ماهيت مطلقه را بر سه قسم كرده‌اند به شرط شىء ، لا به شرط و به شرط لا ملا صدرا در شواهد الربوبيه مسأله را بدين ترتيب بررسى كرده است . « 3 »\r\n\r\n\r\n","description":"","footnote":"\r\n( 1 ) مفاتيح الغيب ، ص 326 .\r\n( 2 ) همان .\r\n( 3 ) ترجمه شواهد ، ص 195 .\r\n","page_name":" 436 ","page_number":436},
  {"content":"\r\n\r\n( پس معلوم شد كه ماهيت مطلقه به سه قسم منقسم مىگردد . ماهيت « به شرط لا » ، ماهيت « لا به شرط » ، ماهيت « به شرط شىء » و نيز معلوم شد ماهيت « لا به شرط » ، بر دو قسم است ، ماهيت « لا به شرط مقسمى » كه مقسم براى هر سه قسم مذكور است و ماهيت « لا به شرط قسمى » كه خود يكى از اقسام سه گانهء مزبور است و نيز معلوم شد كه لفظ جزء در اين جا بر ماهيت به معنى اول ، يعنى ماهيت « به شرط لا » اطلاق مىشود ) ولى ضمنا لفظ جزء به هر يك از جنس و فصل اطلاق مىشود و گفته مىشود كه جنس و فصل جزء نوعند و اين به علت آن است كه هر يك از جنس و فصل جزء حد نوع و داخل در تعريف نوعند . پس تقدم جنس و فصل بر ماهيت نوع ، فقط در نظر عقل و مرحلهء تصور است ، هنگامى كه عقل ، صورتى را كه مطابق با نوعى است كه در تحت جنسى است لحاظ و تصور مىكند ( مانند صورت حيوان ناطق كه مطابق با نوع انسان و حد مخصوص به او است ) و تقدم جنس و فصل بر نوع در اين لحاظ عقلى و تصور ذهنى ، تقدم بالطبع است و اما بر حسب وجود خارجى ، هر دو جزء ، به خصوص جنس ، متأخر از نوعند زيرا تا انسانى در خارج موجود نگردد ، عقلا ممكن نيست كه يك معناى عامى به نام « جنس » و يك معناى خاصى به نام « فصل » كه موجب تحصل و تحقق او است براى او فرض و تصور نمود .\r\nاين‌ها خلاصه‌اى است كه در كتاب شفا ذكر شده ولى پاره‌اى از آن‌ها مورد اعتراض قرار گفته ( و ما نخست اعتراضات وارده را بيان مىكنيم و سپس به ذكر پاسخ آن مىپردازيم ) .\r\nاعتراض اول اين‌كه اين تقسيم ( يعنى تقسيم ماهيت به سه قسم مذكور ) ، در حقيقت ، تقسيم شىء است به خود شىء و شىء ديگرى زيرا مورد قسمت يعنى مقسم ، ماهيت مطلقه است و ماهيت مطلقه ، خود عين ماهيت مأخوذ « لا به شرط » است ( كه شما آن را يكى از اقسام ماهيت مطلقه قرار داديد ) .\r\nاعتراض دوم اين‌كه مفهوم از ماهيت مأخوذ « به شرط لا » اين است كه هيچ چيزى مقارن با او نباشد پس حكم به اين‌كه اين ماهيت ، ماده و جزء مركب است تناقض است ( زيرا معنى ماهيت « به شرط لا » اين است كه تنها و جدا باشد و معنى جزء و ماده بودن براى مركب اين است كه مقارن با چيز ديگرى باشد كه آن ، جزء ديگر مركب است ) .\r\nاعتراض سوم اين كه « شيخ » ( در بيان اقسام ماهيت ) ، ماهيت غير مبهم ( يعنى ماهيت نوع ) را از جمله اقسام ماهيت مأخوذ « لا به شرط » قرار داده ولى در آخر امر تصريح نموده است به اين‌كه ماهيت نوع ، مأخوذ « به شرط شىء » است .\r\nاعتراض چهارم اين‌كه نوع مركب عبارت است از مجموع مركب از جنس و فصل نه جنس متحصل به امرى كه منضم با او شده و يا جنس « به شرط شىء » ( زيرا نوع در حقيقت ، آن مجموع حاصل از تركيب جنس و فصلى است كه در وجود ، با هم متحد شده‌اند . زيرا انسان مثلا نه حيوانى است كه چيزى با وى منضم گرديده و به وسيلهء آن چيز تحصل يافته است و مسلما فرق است ما بين امر واحدى كه در ذهن و يا در خارج به اجزايى تحليل مىيابد و آن امرى كه او را با چيزى ضميمه كنند ) .\r\nاعتراض پنجم اين‌كه اگر ماده ، جزء خارجى و از جمله اجزاى خارجيهء مركب باشد ، چگونه\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nلازم است كه در عقل هم متقدم بر كل باشد ( زيرا تقدم هر چيزى بر هر چيزى ، فقط در ظرف وجود همان چيز است ) .\r\nاعتراض ششم اين‌كه آن‌چه كه در خارج ، حيوان است همان عينا جسم است به صورت حيوان ، پس چگونه جسم « به شرط لا » را مىتوان مأخوذ در حيوان و متقدم بر وى دانست در حالى كه هر دو در خارج يكى و متحدند .\r\nاعتراض هفتم اين‌كه همان‌طور كه مفهوم جسم يعنى مفهوم جنس محتمل است كه انواع مختلفى باشد هم‌چنين مفهوم نوع ، متحمل است كه اشخاص مختلفى باشد ( پس هر دو مفهوم در احتمال صدق بر افراد خود متساوىاند ) پس چگونه قسم اول را مفهومى مبهم و غير متحصل دانسته و قسم دوم را مفهومى غير مبهم بلكه متعين و متحصل دانسته‌ايد .\r\n( اين‌ها بود اعتراضاتى كه بر سخنان شيخ در اين مقام ايراد كرده‌اند ) ولى ما در پاسخ اعتراض اول مىگوييم كه قيد اطلاق به هيچ وجه در مقسم ، منظور نيست ( بلكه مقسم ، ماهيت عارى از هر قيدى است حتى قيد اطلاق ، نظير موجود كه تقسيم مىشود به موجود مطلق و موجود مقيد و مقسم ، مطلق موجود است نه موجود مطلق و در اين جا نيز مقسم ، مطلق ماهيت است نه ماهيت مطلقه ) .\r\n\r\nماهيات الامكانيه -\r\nملا صدرا گويد :\r\nعارفان و اهل ذوق گفته‌اند كه ماهيات امكانيه امور عدمى مىباشند يعنى فى حد ذاته و به حسب ذوات موجود در اعيان نمىباشند و بلكه ماهيات امكانيه اطوار و شؤون وجودند و موجود بالعرض‌اند كه فرمودند  « كُلُّ شَيْءٍ هالِكٌ إِلَّا وَجْهَهُ »  .\r\n\r\nمبادى افعال -\r\nكليهء افعال اختيارى كه از انسان صادر مىشود مسبوق به مقدمات و مبادى چند است كه آن‌ها را مبادى عامهء افعال مىنامند و عبارتند از : 1 - تصور آن فعل 2 - اعتقاد به نفع و ضرر آن 3 - شوق 4 - اجماع 5 - قوت محركه كه محرك عضلات باشد و بالأخره تصور ، ميل ، شوق ، حركت كه به دنبال ارادهء جازم مىباشد . « 1 »\r\n\r\nمبادى اربعه - مبادى طبيعيه - مبادى ماديه -\r\nمراد علل اربعهء مادى ، صورى ، فاعلى و غايىاند . « 2 »\r\n\r\nمبدأ المبادى -\r\nمراد ذات حق است . « 3 »\r\n\r\nمبدعات -\r\nمبدعات موجوداتى هستند كه مسبوق به مادت و مدت نباشند مانند عقول و نفوس مجرده كه امكان آن‌ها امكان ذاتى است و فاقد امكان استعدادى و جنبهء قوت‌اند . « 4 »\r\n\r\nمتخيله -\r\nقوت متخيله را به اعتبار استعمال ناطقه ، مفكره هم گويند . خيال و حواس باطنه . « 5 »\r\n\r\nمتصورات و متخيلات -\r\nآن‌چه به تصوّر و خيال درآيد ، آن‌چه در قوهء درّاكه صورت بندد ، صور ذهنى ، خيالى . ملا صدرا مىگويد آن‌چه را انسان تصور مىكند و يا در قوهء خيالش نقش مىبندد و ممكن است در خارج وجود داشته باشد و يا اگر وجود نداشته باشد بالأخره وجود يابد مگر مانعى از موانع بسيار اين جهان مادى مانع از وجود خارجى آن شود . « 6 »\r\n\r\n\r\n","description":"","footnote":"\r\n( 1 ) اسفار ، ج 1 ، صص 167 ، 280 .\r\n( 2 ) همان ، ج 2 ، ص 224 و ج 6 ، صص 349 ، 617 .\r\n( 3 ) همان ، ج 3 ، ص 9 .\r\n( 4 ) مشاعر ، ص 58 .\r\n( 5 ) همان و اسفار ، ج 4 ، ص 52 .\r\n( 6 ) اسفار ، چاپ سنگى ، ج 1 ، سفر 2 ، ص 34 و ج 4 ، ص 52 .\r\n","page_name":" 438 ","page_number":438},
  {"content":"\r\n\r\nو بالجمله ملاصدرا در باب مثل افلاطونى نظر افلاطون را بيان كرده و گويد افلاطون گفته است براى موجودات مادى صورى است مجرد از ماده در عالم الهى كه قابل فساد نمىباشند و گفته است انسان از باب مثل دو است يكى انسان مادى كه در معرض فساد و تباهى است و ديگر انسان ثابت كه در معرض تباهى نيست كه مفارق از ماده است و وجود او وجود مثالى است ملاصدرا بعد از بيان نظر افلاطون گويد مثل افلاطونى بر خلاف نظر فارابى و ديگران عبارت از اشباح معلقه نمىباشند و كسانى كه قايل به مثل افلاطونىاند قايل به مثل و اشباح معلقه هم بوده‌اند و مثل نوريه عقليه ، مجرد از ماده‌اند و مثل اشباحيه واسطهء بين ماده و روح‌اند ، شكل دارند و وزن و جسميّت ندارند مانند اشباح در آينه كه ارواح بعد از مفارقت از بدن نخست بدان عالم صعود كنند و پاره‌اى در همان عالم بمانند و عذاب بينند و پاره‌اى منصم شوند .\r\nاز بررسى تاريخ فلاسفه و فلسفهء يونان به نظر مىرسد كه افلاطون صرفا قايل به ارباب انواع و مثل بوده است اما اين كه مثل او كاملا مجرد و نورى بوده است يا نه از بررسىهاى مربوط به تمدن اسلامى است .\r\nاز بيانات ملاصدرا اين طور استفاده مىشود كه شهاب‌الدين سهروردى بر آن بوده است كه افلاطون هم قايل به دو گونه مثل بوده است . مثل نوريهء عقليهء مجرده و مثل معلقه و اشباح برزخيه .\r\nبعيد نيست كه اين انديشه را شهاب‌الدين از نوافلاطونيان گرفته باشد چنان‌كه ملاصدرا هم از اثولوجيا نقل كند كه : عالم حسى مثال و صنم عالم روحانى است و از طرفى عده‌اى از فلاسفه مثل افلاطونى را حمل بر همان اشباح كرده‌اند كه نامش مثل است و مناسب با اشباح است و پاره‌اى صور علميه دانند . ملاصدرا نظر ابن سينا را كه انديشه سقراط و افلاطون را توجيه طبيعى كرده است مردود مىداند و گويد آن‌چه افلاطون و حكماى فرس و قدماى يونان گفته‌اند مربوط به مفارقات نوعيات و مجرّد از صور جوهرى حقايق اجسام است . ملاصدرا مىگويد : هر كس اهل اسرار الهى باشد تعيين خواهد كرد كه هر قوت و كمال و جمالى كه در اين عالم است سايه‌اى است از آن‌چه در عالم اعلى هست و همهء صور كاينات آثار و انوار و جو حقيقى و نور قيّومى است كه منبع جمال و كمال مطلق است .\r\n\r\nمتى -\r\nيكى از مقولات نه گانهء عرضى مقولهء متى است و عبارت از بودن شىء است در زمان يا حد زمان ( و هو كون الشىء فى زمان واحد او فى حد منه » زيرا كه بسيارى از اشياء در اطراف زمانند نه در زمان با آن‌كه مسؤول به « متى » مىباشند يعنى از آن‌ها به وسيلهء متى سئوال مىشود مانند وصولات و غيره كه واقع در امورى مىباشند كه آن‌ها را تعلق « ما » به زمان باشد و احوال متى از لحاظ عموم و خصوص و كون در زمان عام و خاص عينا مانند « اين » است . « 1 »\r\n\r\nمثلان -\r\nدو امرى كه متشارك در حقيقت واحده باشند مثلان گويند « المثلان هما المتشاركان فى حقيقة واحده من حيث هما كذلك » بنابر اين انسان و فرس از جهت آن كه انسان و فرس‌اند مثلان نمىباشند بلكه متجانسانند به اعتبار شركت در حيوانيت لكن\r\n\r\n\r\n","description":"","footnote":"\r\n( 1 ) اسفار ، چاپ سنگى ، ج 3 ، ص 73 .\r\n","page_name":" 439 ","page_number":439},
  {"content":"\r\n\r\nزيد و بكر كه دو فرد از يك نوع‌اند مثلانند . « 1 »\r\n\r\nمثل عقليه -\r\nيكى از مباحث مورد توجه فلاسفه عارف مشرب و عارفان و فلاسفهء اشراقى مسأله مثل است كه به نام مثل افلاطونى معروف است . ريشهء اين تفكر را بايد در كليات و انديشه‌هاى سقراط فيلسوف يونانى بررسى كرد . براى نخستين بار ظاهرا سقراط قايل به اصالت كليات بوده است و بر آن بوده است كه چون جزئيات در معرض فساد و فنا مىباشند نتواند متعلق علم باشد و بنابر اين آن‌چه معلوم و متعلق علم است چيزهايى است كه از بين نمىروند و آن مفاهيم ذهن است و به تدريج اين فكر قوت گرفت كه كليات اصيل‌اند كه فاسد و تباه نمىشوند و جزئيات تباه مىشوند و اصالت ندارند . شاگردش افلاطون اين فرض را دنبال كرد و بر آن شد كه افراد هر نوع را ربّى است كلّى كه حافظ جزئيات است . و مثلا افراد انسان مىآيند و مىروند ، تباه مىشوند و باز افرادى ديگر مىآيند و مىروند و تباه مىشوند و لكن انسان كلى و انسانيت پابرجا است و بدين انديشه افتادند كه پس انسانيت ثابت است و انسان دو است يكى طبيعى فاسد و تباه شونده و ديگر انسان نفسى . كه نخست غرض آن‌ها از انسان نفسى همان صورت كلى ذهنى انسان بود و به تدريج وجود واقعى براى آن قايل شدند و بر آن شدند كه بالاتر از انسان نفسى انسان عقلى است . افلاطون راى كليات كه صورت‌هاى نوعى و ثابت‌اند براى هر نوعى ربّ نوعى ديگر به طور متصاعد فرض كرد و آن‌ها را مثل يا مثل نوريه ناميد . فلاسفه اسلام در اين سبك انديشه كه عالم را در دو طبقه مجرّد ( ارباب انواع مجرده ) و مادى خلاصه مىكردند طبقهء بينابينى افزودند كه نه كاملا مجرد بودند و نه كاملا ماده داراى شكل و قيافه بوده مانند اشكال در آينه و لكن وزن ندارند قابل لمس نمىباشند اما قابل رؤيت مىباشند . مقدارى از خواص ماده را دارند و مقدارى از خواص مجردات را و نام آن‌ها را مثل متعلق و اشباح برزخيه گذاردند كه برزخ بين مجردات و ماديات‌اند بنابر اين عوالم كلى سه عالم است . مجردات برازخ و ماديات كه مجردات هم دو بخش‌اند . عقول و نفوس و عارفان عالم ذات و عالم صفات و افعال گفته‌اند ، و ماديات هم دو بخش‌اند : اجرام فلكى و اجسام زمينى .\r\nملاصدرا در باب اين كه كدام يك از عوالم اصل و كدام فرع و سايه مىباشند گويد : وجود عالم عقلى اصل است . زيرا عالم عقول مجرده هم علت و فاعل موجودات ديگراند و هم غايت آن‌ها ( در نظام آفرينش بيان شده است كه نخست عقل و عالم عقول از ذات حق صادر شدند و از عالم عقول به ترتيب موجودات ديگر به وجود آمدند و چون وجود آن‌ها كامل است .\r\nسير موجودات براى وصل به آن‌ها است پس هدف سير موجودات و غايت آن‌هايند ) .\r\nنظر ملاصدرا گويد مخفى بودن جهان عقول براى انسان‌ها به جهت شدّت نورانيت آن‌ها و توغّل انسان‌ها در ماديات ظلماتى است كه حجاب‌اند و مانع‌اند از كشف علمى و شهود عينى . « 2 » نظر ملاصدرا اين است كه مثل افلاطونى\r\n\r\n\r\n","description":"","footnote":"\r\n( 1 ) اسفار ، چاپ سنگى ، ج 1 ، ص 134 .\r\n( 2 ) اسفار ، ج 1 ، سفر 1 ، ص 307 و ج 2 ، سفر 1 ، صص 46 - 48 و 52 - 53 و 63 و ج 2 ، سفر 3 ، صص 69 - 172 .\r\n","page_name":" 440 ","page_number":440},
  {"content":"\r\n\r\nعبارت از عالم عقول مجرده‌اند و از آن‌ها به مثل نوريه تعبير كرده است . اين تعبير را شهاب‌الدين سهروردى نيز كرده است . بنابر اين دو عالم مثال مىدانند يكى مثل عقليه مجردّه كه همان عالم مجردات است . و ديگر مثل معلقه كه اشباح برزخيه‌اند ، برزخ بين مجردات و ماديات .\r\nملاصدرا گويد : انسان عالم محسوس با مادهء و عوارض آن انسان طبيعى است و وجود ديگرى دارد با مقدار و شكل و خصوصيات ديگر كه انسان نفسى است و آن برزخ است و سوم انسان عقلى است . وى گويد : آن‌چه از انسان ادراك مىشود يك معنايى است مشترك بين كثيرين و با نوعى تجريد عقلى اين ادراك حاصل مىشود و بديهى است كه انسان طبيعى با امكان و زمان خاص و عوارض و لو احق ماده مدرك ما نمىشود و آن‌چه معقول و مدرك است عارى از اين عوارض است . پس انسان يك وجود طبيعى دارد در ماده و وجودى در حسّ مشترك و وجودى در خيال و وجودى در عقل و همهء موجودات يك وجود طبيعى دارند يك وجود شبحى مثالى مانند صورت‌هاى در آينه پاره‌اى از خصوصيات مادى را دارند و پاره‌اى را ندارند در مرحلهء بالاتر وجودى در عالم عقول كه مثل عقلى نامند و هر عالى علت دانى است . عالم عقول علت عالم مثل برزخيه ، و مثل برزخيه ارباب انواع جسميّه‌اند . « 1 »\r\n\r\nمثل معلقه -\r\nمراد صدرا از مثل معلقه همان اشباح مقداريه و صور مقداريه و خيال منفصل است . « 2 »\r\n\r\nمجرد -\r\nمجرد يعنى بدون لواحق و ضمايم ، تنها ، برهنه و تجريد نيز به معناى جدا كردن ضمايم و خصوصيات شىء است به وسيلهء ذهن و به عبارت ديگر تجريد به معنى عريان كردن چيزى است از صفات و عوارض مادى و آن در عقل و ذهن امكان‌پذير است و مجردات موجوداتى هستند كه مفارق از ماده‌اند مانند عقول و نفوس كه مجرد بالذات‌اند . « 3 » مجردات بر دو قسم‌اند يكى مجرداتى كه ذاتا و فعلا مجردند مانند عقول و ديگر مجرداتى كه ذاتا مجردند نه فعلا مانند نفوس انسانى و فلكى و از آن جهت است كه گويند عقول مجردات محضه‌اند ، در فلسفهء صدرا مانند فلسفهء افلاطون مجردات اهميتى خاص دارند چنان‌كه در مسألهء مثل نوريه و مثل معلقه و خيال منفصل كه بيان شد و او در حقيقت بسيارى از مسائل فلسفى خود را بر مبناى مجردات قرار داده و آن‌ها را حل كرده است چنان‌كه در مسألهء حشر و معاد و ثواب و عقاب و غيره اين نظر كاملا هويدا است .\r\nاز جمله مسائل مربوط به مجردات اين است كه گفته‌اند هر مجردى عاقل ذات خود است .\r\nملاصدرا مىگويد اثبات اين مطلب كه هر مجردى لذاته عاقل است بعد از شناخت ماهيت علم امرى سهل است موقعى كه معلوم شد كه ماهيت علم عبارت از وجود صورت شىء است غير مشوب به عدم و فقدان . زيرا ماده لذاته غير مدرك است زيرا لذاته وجودى نيست مگر براى صورت و صور طبيعيه ذات خود را ادراك نمىكنند زيرا ذات آن‌ها مخلوط با اعدام است\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، ص 190 .\r\n( 2 ) همان ، ص 64 و ج 9 ، ص 26 .\r\n( 3 ) همان ، چاپ سنگى ، ج 3 ، ص 447 .\r\n","page_name":" 441 ","page_number":441},
  {"content":"\r\n\r\nزيرا وجود آن‌ها وجود ذوات وضع است و هر جزئى از آن‌ها داراى وضع و مكان ديگر است و هيچ جزئى براى جزء ديگر مدرك نيست و بالنتيجه هر امر جسمانى يا جسم ، ذات خود را ادراك نمىكند و هر موجود غير جسمانى چون محتجب از ذات « 1 » خود نيست حاصل است لذاته و عاقل است لذاته زيرا كه علم نفس وجود است به شرط عدم احتجاب از خود . ملاصدرا اين مطلب را از اين طريق بيان كرده است يعنى بر اساس فرض خود و اصالت و وحدت وجود و اين كه علم هم نوعى از وجود مجرد است پس همه مجردات عالم به ذات خود و عالم به مجردات غير خوداند چون در مجردات حجابى نيست پس نفس در مرحله تجرد شاعر و عالم به خود است و پس از مفارقت از كالبد شاعر و عالم به خود و ساير نفوس و عقول است چون از شوائب امكانات و اعدام خلاص شده است .\r\nاما فلاسفه ديگر مانند ابن سينا مسأله را از طرق ديگر اثبات كرده كه قريب المأخذ به اين طريقه است و همان‌طور كه هر مجردى عاقل ذات خود است هر مجردى نيز لذاته عقل يعنى معقول است زيرا عاقل لذاته منفك از معقول لذاته بودن نخواهد بود و مىتوان گفت موقعى كه درست است كه مدرك غير خود باشد واجب است كه مدرك ذات خود باشد زيرا موقعى كه « 2 » مجرد از ماده و لواحق ماده باشد ، هر آن چه ممكن است ، براى او واجب است كه بالفعل حاصل براى او باشد زيرا كه ممتنع است كه مجردات در معرض انتقال و تجدد باشند و بنابر اين در آن چيزى بالقوه نيست پس ممكن المعقوليت بودن آن غير منفك است از معقول بودن آن‌ها بالفعل پس واجب است كه معقول او باشد هر آن‌چه كه صحيح است كه معقول بالفعل باشد پس هر مجردى عقل لذاته است دائما و نيز هر آن‌چه عاقل ذات خود مىباشد تعقل او ذاتش را عين ذاتش مىباشد زيرا هر آن‌چه خود را ادراك كند از جهت حضور ذاتش مىباشد به نزد ذاتش ، نه حضور صورت ديگرى و بالجمله تعقل ذات به نفس حضور آن ذات به نزد ذات است و قهرا دائمى است .\r\n\r\nمجبّره -\r\nپيروان مكتب جبر .\r\n\r\nمحبت -\r\nمحبت و آن‌چه مرادف با محبت است عبارت از ابتهاج به شىء يا از شىء موافق است اعم از اين كه عقلى باشد يا حسى حقيقى باشد يا ظنى ( ان المحبة و ما يراد فها فى وضع اللسان عبارة عن الابتهاج بالشىء الموافق سواء كان عقليا او حسيا حقيقيا او مظنونا . » عشق . « 3 »\r\n\r\nمحرك -\r\nيكى از اصول مسلم فلاسفه كه تقريبا مورد اتفاق آن‌ها است اين است كه هيچ متحركى محرك ذات خود نمىتواند باشد و هر متحركى محركى لازم دارد در اين بين طبيعيون گفته‌اند همه حركات منتهى شود به طبيعت و طبيعت بذاته متحرك است و محرك خارجى ندارد ملاصدرا اين عقيده را با ذكر دلايل متعدد مردود مىداند و ثابت مىكند كه طبيعت نيز خود عوامل محركه دارد . « 4 » فاعل حركت گاه بالذات عامل حركت است و گاه به واسطه و بالعرض مانند نجار كه به واسطه آلات و ابزار نجارى عامل حركت است و از\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، ص 447 .\r\n( 2 ) همان ، صص 448 و 465 .\r\n( 3 ) مبدأ و معاد ، ص 113 و رسائل ، ملاصدرا ، ص 269 .\r\n( 4 ) اسفار ، ج 3 ، سفر 1 ، ص 47 .\r\n","page_name":" 442 ","page_number":442},
  {"content":"\r\n\r\nاين‌رو است كه گفته‌اند محرك گاه بر سبيل مباشرت است و گاه بر سبيل مباشرت نيست .\r\nملاصدرا در باب محرك غير متحرك در شواهد الربوبيه گويد :\r\nاشراق نهم : در اثبات وجود محرك غير متحرك قبل از اين ثابت شد كه براى هر متحركى محركى است مغاير با وى زيرا ممتنع است كه چيزى ، خود ، محرك ذات خويش باشد و الّا لازم مىآيد كه شىء واحد ، در حد ذات خويش ، مندرج در تحت دو مقولهء متضاد باشد ، مقولهء فعل و مقولهء انفعال ( كه به اعتبار اندراج در مقولهء فعل ، محرك و فاعل حركت باشد و به اعتبار اندراج در مقولهء انفعال ، متحرك و قابل حركت باشد و اين امرى است محال ) .\r\nاينك مىگوييم متحرك يا اين كه از ناحيهء ذات خويش متحرك است و يا اين كه از ناحيهء محركى مغاير و مباين با او .\r\nقسم اول نيز بر دو قسم است . يا اين كه فاعل حركت ، خود هم متحرك به نحوى از انحاى حركت و هم محرك است به نحو ديگرى ، و اين چنين متحركى ، متحرك بالاختيار ناميده مىشود ( مانند نفس ناطقه كه خود از جهتى متحرك است به حركاتى مخصوص به خود و از جهتى ديگر محرك بدن است كه آن را به ميل و اختيار خود به هر ناحيه‌اى كه بخواهد به حركت در مىآورد ) . و يا اين كه اين چنين نيست ( يعنى فاعل حركت ، خود از جهت ديگرى متحرك نيست ) و اين چنين متحركى ، متحرك بالطبع ناميده مىشود . متحرك بالطبع ، يا اين كه فاقد اراده و اختيار است مانند حركت آتش مشتعل به جانب بالا و اين چنين متحركى متحرك بالطبيعه ناميده مىشود و يا اين كه داراى اراده است ( مانند فلك كه داراى نفس فلكى و اراده است ) و اين چنين حركتى حركت فلكيه ناميده مىشود . « 1 » اما قسم دوم ( يعنى متحركى كه از ناحيهء محركى مغاير و مباين با ذات خويش متحرك است ) اگر حركتش ( مخالف با مقتضاى ذات و طبيعت او ) مانند حركت سنگ به جانب بالا باشد ، اين حركت را حركت قسريه ( و متحرك را متحرك بالقسر ) نامند و اگر حركتش مانند حركت شخصى است كه در كشتى نشسته ( اين حركت را حركت عرضيه و ) متحرك به اين حركت را متحرك بالعرض گويند .\r\nمحرك غير ، يا اين كه چيزى را به واسطهء آلتى تحريك مىكند و يا اين كه بدون واسطه ، قسم اول مانند نجار كه به وسيلهء تيشه و يا ابزار ديگرى نجارى مىكند ( قسم دوم مانند كسى كه محرك چيزى است بدون توسل به واسطه ) . و نيز بعضى از اقسام محرك ، محركى است كه تحريك غير ، توأم با تحرك خود او است ( مانند محركى كه جسمى را حركت دهد و خود نيز با آن جسم حركت كند ) . و يا اين كه تحريك غير ، توأم با تحرك خود نيست ، مانند معلم كه متعلم را در جهت تعليم و تربيت تحريك كند و يا معشوق كه عامل تحريك عاشق است .\r\nو بايد دانست كه كليهء متحركات ناچار و به حكم ضرورت ، منتهى مىگردند به محركى كه خود ، متحرك نيست ( و ما اين مدعا را به دو دليل كوتاه و مختصر ثابت مىكنيم ) اما دليل اول ، تناهى اجسام است ( زيرا در محل خود ثابت شده است كه اجسام هم از نظر تعداد و هم از\r\n\r\n\r\n","description":"","footnote":"\r\n( 1 ) ترجمهء شواهد ، ص 168 .\r\n","page_name":" 443 ","page_number":443},
  {"content":"\r\n\r\nنظر ابعاد ، متناهىاند ) و اما دليل دوم ، تناهى سلسلهء علل است ( زيرا در محل خود ثابت شده است كه سلسلهء علل بايد به علتى منتهى گردد كه ما فوق آن علت ديگرى وجود ندارد ) . پس محركى كه خود ، متحرك نيست بر دو قسم است زيرا تحريك او يا بدين گونه است كه نيروى محرك يعنى مبدأ و علت متصدى تحريك را كه به اصطلاح ، علت قريب و متصل به جسم است در جسم ايجاد كند و يا بدين گونه است كه غايت و معشوق محرك جسم است كه طالب لقا و مشتاق وصال او است .\r\nپس چنين محركى ، از جهتى علت علت حركت است ( زيرا غايت حركت است و غايت ، علت عليت علت فاعليه است ) و از جهتى علت است ( زيرا مفيد و موجد نيروى محرك جسم است ) و هر علت غايبه‌اى ، عليت وى بر همين دو قسم مذكور است چنان‌كه در مبحث علت و معلول بيان گرديد . و مثل چنين محركى كه محرك غير متحرك است به جز قوهء عقليه يعنى موجود عقلانى نخواهد بود . همان‌طور كه در حركات اجرام فلكيه چنين خواهد بود ( زيرا محرك اصلى و حقيقى آن‌ها موجود عقلانى است كه تحريك وى بر يكى از دو قسم مذكور است ) لكن بايد در جرم فلكى ، قوه‌اى به نام قوهء جرمانيه وجود داشته باشد تا كه آن قوه ، متصدى و مباشر تحريك جرم فلكى باشد ، اما اولا ، به علت لزوم و ضرورت تخصيص جزئيات حركت ( در مدار و تعيين حدود و مقادير آن‌ها كه اين تخصيص و تعيين ، فقط به وسيلهء قوهء جرمانيهء منطبع در جرم فلكى خواهد بود ) . زيرا نسبت موجود مفارق عقلانى الوجود به جميع جزئيات و حدود ، متساوى است ( و بدين سبب هيچ حدى از حدود و هيچ حركت جزئى خاصى از نظر موجود عقلانى بر ديگرى رجحان ندارد ) .\r\nو اما ثانيا به علت اين كه شدت قوت وجود ، موجب شدت حركت و قلت زمان خواهد بود و بنابر اين ، تصدى تحريك به وسيلهء موجود عقلانى كه قوت وجود او غير متناهى است موجب آن مىشود كه حركت ، در آن ، انجام گيرد و بنابر اين ، حركت ، حركت نخواهد بود ( زيرا حركت ، امرى است تدريجى الوجود كه بايد در امرى تدريجى الوجود مانند زمان واقع شود ) . و اما ثالثا به علت اين كه اختصاص يافتن اين جسم به قبول و پذيرفتن تأثير از موجود مفارق عقلانى ، يا به علت جسميت او است ، در اين صورت ، كليهء اجسام به علت داشتن جسميت ، در قبول اين اثر مشترك خواهند بود ( و بنابر اين بايد كليهء اجسام ، شايستهء قبول اين اثر از ناحيهء عقل مفارق باشند ) و يا به علت وجود قوه‌اى است در آن جسم ( به نام نفس منطبعه ) كه بنابر اين ، مطلوب ما ثابت مىشود . زيرا صدور فعل يعنى تحريك ، از ناحيهء عقل مفارق ، به وسيلهء همين قوه خواهد بود . و اگر اختصاص يافتن جسم ، به قبول اثر مذكور از ناحيهء عقل مفارق به واسطهء خود قوه‌اى است در ذات عقل مفارق ، كلام و اشكال ما در مورد آن قوه ، همان است كه در مورد خود عقل بيان كرديم .\r\n\r\nفى اثبات المحرك الاول .\r\nإنك قد عرفت حدّ الحركة فهي فعل أو كمال أول للشيء الّذي هو بالقوة من جهة ما هو بالقوة ، فالفوة للمتحرك بما هو متحرّك بمنزلة الفصل المقوم له و يقابله السكون تقابل العدم و العينية . فنقول : الحركة لكونها صفة وجودية\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nإمكانية لا بد لها من قابل و لكونها حادثة بل حدوثا لا بدّ لها من فاعل و لا بدّ من أن يكونا متغايرين لاستحالة كون الشيء قابلا و فاعلا فعلا و قبولا تجدديين واقعين تحت مقولتين متخالفتين ، و هما مقولة أن يفعل و أن ينفعل ، و المقولات أجناس عالية متبائنة ، و لاستحالة كون المفيض مستفيضا بعينه فالمحرّك لا يحرّك نفسه بل الشيء لا يكون في نفسه متحرّكا ، و المتحرك لا يتحرك عن نفسه فيكون حركته بالفعل من جهة ما هو بالقوة و هذا محال . و المسخّن لا يسخّن نفسه بل لأمر يكون سخونته بالقوة فلا بد أن يكون قابل الحركة متحرّكا بالقوة لا بالفعل و فاعلها لا بد و أن يكون بالفعل فيما يحرّك الشيء إليه أعني الكمال الوجودى الّذى يقع فيه الحركة و إن لم يكن بالفعل في نفس الحركة و لا بالقوة إذ ليست الحركة كما لا لما موجود بالفعل من جهة ما هو موجود بالفعل .\r\nلكن هنا دقيقة رستعلم بها و هي إنه لا بد في الوجود من أمر غير الحركة و غير قابل الحركة و هو متحرّك بذاته متجدد بنفسه و هو مبدأ الحركة على سبيل اللزوم ، و له فاعل محرك بمعنى موجد نفس ذاته المتجددة لا بمعنى جاعل حركته . « 1 » أقول : حق أنّ كلّ متحرّك يحتاج إلى محرّك غيره ، لكن قد مرّ أنّ كلّ ما يتحرّك في مقولة من المقولات الأربع العرضية يحتاج إلى محرّك يفيد لها الحركة ، و كلّ ما يتحرّك في مقولة الجوهر كالطبيعة المتجددة الوجود فيحتاج إلى جاعل يجعلها متحركا و قد مر الفرق بين عوارض الوجود و عوارض الماهية ، و كذا بين اختلاف الجهتين في الخارج كما في القوه و الفعل ، و بين اختلافها به حسب التحليل الذهني كما في الوجود و الماهية ، و الحركة فيما يتحرّك لذاته هي نحو وجوده ، و المحتاج في الوجود إلى الجاعل يحتاج إلى جاعل يقيد ذاته لا إلى جاعل يصفه بالوجود ؛ إذا الوجود ليس وصفا زائدا على الماهية خارجا بل ذهنا ، و على أي الوجهين فحاجة كلّ متحرّك إلى محرّك غيره ثابت ، و كذا انتهاء المتحركات إلى محرّك غير متحرك . « 2 »\r\n\r\nمحرك سماوات -\r\nافلاك .\r\n\r\nمحركات شوقيه -\r\nمبادى حركت در حيوان و انسان ، تصور ، ميل ، شوق ، حركت است .\r\n\r\nمحركات قدسيه -\r\nعقول و نفوس .\r\n\r\nمحرك قريب سماوات -\r\nنفوس فلكى .\r\n\r\nمحركات مفارقه -\r\nعقول .\r\n\r\nمحسوس -\r\nمحسوس بالذات صور حاضرهء عند النفس است . حس و حواس و ادراك . « 3 »\r\n\r\nمحل -\r\nمحل هر گاه بىنياز از حال باشد حقيقتا و تشخصا ماهيتا و وجودا موضوع نامند و هر گاه در وجود شخصى خود نيازمند به حال باشد براى وجود مطلق آن را هيولى گويند و به عبارت ديگر اگر در وجود شخصى خود نسبت به وجود مطلق احتياج به حال داشته باشد هيولى است . « 4 »\r\n\r\nمختار -\r\nمختار عبارت از موجودى است كه فعل و ترك آن به اراده‌اش باشد نه آن‌كه فعلش به اراده‌اش باشد . اراده و اختيار . « 5 »\r\n\r\n\r\n","description":"","footnote":"\r\n( 1 ) اسفار ، ج 3 ، ص 38 .\r\n( 2 ) همان ، ج 8 ، ص 256 .\r\n( 3 ) همان ، ج 2 ، صص 78 ، 80 .\r\n( 4 ) همان ، ج 4 ، ص 229 و ج 5 ، ص 126 .\r\n( 5 ) همان ، ص 114 و ج 6 ، ص 332 .\r\n","page_name":" 445 ","page_number":445},
  {"content":"\r\n\r\n\r\nمخصّصات انواع -\r\nمراد از مخصّصات در بعضى از عبارات صدرا صور نوعيه است . « 1 »\r\n\r\nمدارك -\r\nاصطلاح مدارك اغلب اطلاق بر مدركات يا قواى دراكه باطن مىشود كه شامل پنج قوه است و به قواى مدركه ظاهرى اغلب حواس ظاهرى گويند و البته حواس باطنى هم گويند . به هر حال ملا صدرا در باب مدركات باطنى و كار آن‌ها در شواهد الربوبيه گويد :\r\nاشراق هفتم : در بيان مدارك و مشاعر باطنى به طور اجمال مدارك باطنى بر پنج قسم‌اند كه به طور كلى به سه قسم منقسم مىگردند به نام مدرك و حافظ و متصرف .\r\nقسم اول يعنى مدرك ، يا مدرك صور است ( مانند ادراك صور امرى كه ملايم با طبع و مطلوب او است يا منافر با طبع و منفور در نظر او است ) يا مدرك معانى است ( مانند ادراك محبت و يا ادراك عدوات از چيزى ) .\r\nقسم دوم يعنى حافظ ، يا حافظ صور است يا حافظ معانى ( كه وظيفهء او فقط حفظ و نگاه‌دارى صور يا معانى است كه توسط قوهء مدركه ادراك شده‌اند ) . نيروى مدرك صور به نام حس مشترك يا به نام « بنطاسيا » يعنى لوح نفس ناميده مىشود و آن قوه‌اى است متعلق به بطن متقدم تجويف اول از تجاويف سه گانهء دماغ ( كه مراكز قواى پنج‌گانهء باطنىاند ) . و اگر اين قوه در ما نبود ( كه كليهء صور محسوسات را كه از طريق پنج‌گانهء ظاهرى در وى وارد شده و در آن جمع مىشوند ادراك كند ) ، حكم بر محسوسات مختلف در آن واحد براى ما مقدور نبود ، و بالجمله قواى باطنى پنج است : « 2 » ( و آن پنج قوه با توجه به آن چه كه در اين كتاب نگاشته‌ايم عبارتند از حس مشترك و قوه حافظه به نام قوهء مصوره و يا خيال و قوهء واهمه و قوهء متصرفه به نام متخيله و يا متفكره و بنابر آن چه كه در كتاب اسفار نوشته‌ايم عبارتند از حس مشترك ، خيال ، واهمه ، حافظه يعنى حافظ مدركات واهمه ؛ و بنابر آن چه كه در كتاب تجريد نوشته شده عبارتند از حس مشترك ، خيال ، واهمه ، حافظه ، متخيله يا متفكره ؛ و اما قوهء عاقله قوه‌اى است مجرد از ماده كه در حقيقت حاكم بر كليهء قواى ظاهرى و باطنى است و با اين ترتيب ، قوهء ذاكر و قوهء مسترجعه از عمّال و توابع قوهء واهمه‌اند نه قوهء ديگرى ) و تنها دليلى كه حكما و اطبا را به ارتباط و تعلق داشتن هر قوه‌اى به يكى از آلات و تجاويف دماغ راهنمايى كرده اين است كه هنگام عروض آفت و اختلال در يكى از آلات و تجاويف ، عمل قوهء متعلق به آن آلت مختل مىگردد . و اما دليل بر تعدد قواى نامبرده اين است كه بعضى از آن‌ها با زوال و فساد ديگرى به حال خود باقى مانده و در حين اختلال ديگرى به كار خود ادامه مىدهد .\r\nپس آن چه را كه شيخ الرئيس در كتاب شفا در مورد قواى باطنى گفته است به حقيقت اصابت كرده . چه او در كتاب شفا مىگويد چنين به نظر مىرسد كه قوهء واهمه عينا همان قوهء متفكره و قوهء متخيله و قوهء متذكره باشد و همين قوه عينا حاكم بر ساير قوا باشد ، بدين گونه كه به نفس ذات خويش ( يعنى بدون وساطت فعل و حركتى ) حاكم و ناظر بر مدركات خويش باشد و به وسيلهء حركات و افعال ديگرى قوهء متخيله و\r\n\r\n\r\n","description":"","footnote":"\r\n( 1 ) اسفار ، ج 4 ، ص 236 و ج 5 ، ص 165 .\r\n( 2 ) ترجمهء شواهد ، ص 291 .\r\n","page_name":" 446 ","page_number":446},
  {"content":"\r\n\r\nقوهء متذكره باشد . پس به وسيلهء عملى كه در مورد صور و معانى و ترتيب و تنظيم آن‌ها با يكديگر قوهء متفكره باشد ( چون فكر عبارت است از ترتيب مقدمات و تنظيم صور با معانى براى حصول نتيجهء مطلوب ) و بدان چه كه عمل وى بدان منتهى مىگردد قوهء متذكره باشد ( چون تذكر در خاتمه و انتهاى اعمال فكرى حاصل مىشود ) و مسلما كسانى كه به گفتار « شيخ » در كتاب شفا نظر كرده و گمان كرده‌اند كه او در مورد قواى باطنى دچار شك و ترديد شده است به خطا رفته‌اند و در حقيقت مقصود او را به خوبى درك ننموده‌اند . زيرا مقصود او از اين گفتار اين است كه قوهء واهمه بر قواى نامبرده رياست دارد و قواى نامبرده به عناوين مختلف همگى كارگزاران و خدمت‌گزاران اويند .\r\n\r\nمدبر نوع -\r\nتدبير كننده نوع ، منظور از مدبر نوع همان ارباب انواع است يا مثل افلاطونى « 1 » و بالجمله ملا صدرا در خلال مباحث مربوط به صورت نوعيه مىگويد ممكن است مفارقات را جهات مختلفه باشد نسبت به اجسام و در پاره‌اى از اجسام افادهء آثار و لوازم خاص كنند و در اجسام ديگر آثار ديگر بدون احتياج به صورت نوعيه و يا اين‌كه عدد مفارقات به اندازهء انواع جسميه باشند و هر مفارقى ويژهء نوعى باشد و انواع خاصى را ايجاب كند همان‌طور كه افلاطون و سقراط ، انباذ ، قلس ، فيثاغورس و آغاثاذيمون و هرس و جز آن‌ها از بزرگان حكماى فارسى و ملوك حكمت مشرقيه و اساطين فلسفه خسروانى گفته‌اند طبق روايت شيخ شهاب‌الدين سهروردى در كتاب مطارحات ، مشارع و مقاومات و حكمت اشراق كه در كتب فوق گفته است . ( از قول آن‌ها ) براى هر نوعى از افلاك و كواكب و بسايط عنصريه و مركبات عنصريه « ربى » است در عالم قدس كه مدبر آن نوع بوده و بدان عنايت دارد و او است در واقع غذا دهنده و رشد دهنده و نيروى مولده در اجسام ناميه زيرا صدور اين افعال مختلف در نبات از يك قوهء بسيط عديم الشعور ممتنع است .\r\nو تعجب مىكنند از كسانى كه مىگويند اختلاف هر يك از پرهاى طاوسان منسوب به مزاج خاصى است و گويند تمام رنگ‌ها و الوان منسوب به ارباب انواع است . و گويند انجذاب روغن چراغ به طرف نار ، كار مدبر نار و رب النوع آن مىباشد كه فارسيان آن را اردىبهشت ناميده‌اند زيرا فارسيان در باب ارباب طلسمات بسيار مبالغه كرده‌اند و ادّعاهاى خود را مقرون به شهود عينى در خلسه‌هاى ملكوتى خود كرده‌اند .\r\n\r\nمراتب تجرد -\r\nملا صدرا در باب چگونگى تجريد و طى مراحل آن گويد : بيان شد كه اشياى طبيعى و موجودات صاحب طبايع به سوى كمال سير مىكنند يعنى به سوى كمالات و غايات مطلوب خود ، انسان از جمله اكوان طبيعى است كه افراد و اشخاص آن گاه و در مواردى در معرض ترقى و تكامل است كه قوهء آن را دارد كه از ادنى مراتب به اعلا مراتب سير كند با حفظ هويت شخصى مستمر خود بر نعت اتصال ( در حركت جوهرى بيان شد ) و ساير طبايع نوعيه بر اين وضع نمىباشند ، زيرا ماده‌اى كه حامل صورت آن‌ها است صورتى را رها كرده و از آن جدا شده صورتى ديگر پذيرد از نوعى ديگر منقطع از نوع اول و هويت\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 163 - 165 .\r\n","page_name":" 447 ","page_number":447},
  {"content":"\r\n\r\nشخصيهء او منحفط نيست و بلكه و نه هويت نوعى آن . لكن انسان بدين وضع نيست زيرا انسان را اكوان متعدد است ، بعضى طبيعى و بعضى نفسانى و بعضى عقلى است ( انسان طبيعى ، نفسى و عقلى ) و براى هر يك از اين اكوان سه گانه مراتب غيرمتناهى است بر حسب وهم و فرض نه بر حسب انفصال خارجى پس بعضى منتقل به بعضى ديگر شود از پايين‌تر به بالاتر . « 1 » و از اخسّ به اشرف و مادام كه همهء شرايط مادون را استيفا نكرده است يعنى آن چه مربوط به نشأت اول از اين سه نشأت است يعنى طبيعت و نفسيت و عقليت به نشأت دوم نرود و همين‌طور از دوم به سوم پس انسان از مبدأ طفوليت تا اوان بلوغ و يا اوان اشتداد صورى انسان طبعى است و انسان اول است و به تدريج صفاى وجودى مىيابد و لطيف مىشود تا آن‌گاه كه كون ديگر اخروى نفسانى براى او حاصل شود كه در اين مرتبه انسان نفسانى است و انسان ثانى است و او را اعضاى نفسانى است كه در وجود نفسانى خود نيازى به مواضع متفرق ندارد يعنى آن طور كه در انسان طبيعى نياز دارد زيرا وجود نفسانى مرتبهء جمع متفرقات است و به جز مرتبهء وجود مادى حيوانى است و هر گاه از وجود نفسانى منتقل شود به وجود عقلى و عقل بالفعل شود كه در خيلى كم از افراد اتفاق مىافتد بر حسب اين وجود ، انسان عقلى است و او راست اعضاى عقليه و او انسان ثالث است اين در صورتى است كه ترتيب امر را از اين عالم به حساب آوريم و اگر ترتيب را از عالم عقل به حساب آوريم آن وقت انسان اول ، انسان عقلى است و انسان دوم نفسانى و سوم طبيعى . ارسطو گفته است ( اثولوجيا مربوط به ارسطو نيست ) انسان عقلى به انسان دوم كه در عالم نفسانى است به واسطه نورش فيض رساند و انسان دوم به واسطه نورش بر انسان سوم اشراق كند و آن انسان سوم در عالم جسمانى است ، جسمانى اسفل . پس در انسان جسمانى انسان نفسانى و انسان عقلى است يعنى سه وجود به هم پيوسته‌اند و انسان جسمانى صنم آن دو انسان است و انسان جسمانى پاره‌اى ازافاعيل انسان عقلى و پاره‌اى از افاعيل انسان نفسانى را انجام مىدهد ، در انسان جسمانى ، كلمات انسان نفسانى و كلمات انسان عقلى است كه انسان جسمانى هر دو كلمه را جمع كرده است يعنى نفسانى و عقلى به جز اين‌كه آثار انسان نفسانى و عقلى در انسان جسمانى كم است زيرا صنم صنم است اين بود سخن ارسطو .\r\nملا صدرا در تكامل انسان و تجرد آن از مراتب ادنى به اعلى و رسيدن به مقام تجرد كامل شرح مستوفى داده‌اند .\r\n\r\nمراتب وجود -\r\nمراتب وجود پنج است ، ذاتى ، حسّى ، خيالى ، عقلى و شبحى . « 2 »\r\n\r\nمرتبت احديت -\r\nملا صدرا با استفاده از سخنان عارفان و اهل اللَّه براى وجود مطلق مراتبى قايل شده است و گويد : حقيقت وجود هر گاه به شرط لا مأخوذ و ملحوظ شود يعنى به شرط ان لا يكون معها شىء . وجود را با اين لحاظ مرتبت احديّت نامند كه در آن تمام اسما و صفات مستهلك‌اند و مرتبت جمع الجمع و نيز حقيقة الحقايق ناميده‌اند و هر گاه به شرط شىء\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 94 - 98 .\r\n( 2 ) مبدأ و معاد ، ملا صدرا ، ص 295 .\r\n","page_name":" 448 ","page_number":448},
  {"content":"\r\n\r\nملحوظ و مأخوذ شود دو حالت دارد يا ملحوظ و مأخوذ با همهء اشياى لازمهء آن اعم از كليات و جزئيات مىشود در اين صورت مرتبت الهيه ، و احديت ، مقام جمع ناميده‌اند و همين مرتبت را به اعتبار ايصال مظاهر اسما كه همان اعيان و حقايق باشند به كمالات مناسب با استعدادشان در خارج ، مرتبت ربوبيت نامند . و در صورتى كه نه به شرط شىء و نه به شرط لا شىء و بلكه به طور مطلق مأخوذ شود ، هويت ساريه ناميده شده است . البته اين انقسام از لحاظ امتياز بين وجود و ماهيت است و تغاير در جهت عبوديت و بالجمله وجود هر گاه مأخوذ شود به شرط « ان يكون معه شىء » مرتبت احديت گويند و جمع الجمع و حقيقة الحقايق نامند و عما هم نامند و هر گاه مأخوذ شود به شرط تمام اشياى لازمهء او اعم از كليات و جزويات كه اسما و صفات‌اند به نام مرتبت و احديت و مقام جمع خوانده مىشود و هر گاه مطلق مأخوذ شود نه به شرط شىء و نه به شرط لا شىء هويت ساريه نامند .\r\n\r\nمرض -\r\nصحت . « 1 »\r\n\r\nمزاج -\r\nمزاج عبارت از كيفيت ملموسه است و از جنس اوايل ملموسات متوسطه ميان ملموسات اول است « و هى كيفية واحدة متوسطة بين اطراف الكيفيات المتخالفة متشابهة فى اجزاء الممتزج . » زيرا در اثر امتزاج چند امر ، صورت ديگرى به وجود مىآيد كه منشأ مواليد است و بالجمله كلمهء مزاج به معنى مزج و اختلاط است و چون اختلاط اركان و عناصر موجب حدوث كيفيت مخصوص است آن كيفيت را مزاج گويند از باب نام‌گذارى مسبب به اسم سبب . و كيفيتى است كه از تعادل كيفيات متضاده به وجود مىآيد و از تفاعل بعضى از اجسام در بعضى ديگر كيفيت متوسطى حاصل مىشود كه مزاج گويند .\r\nزيرا تركيب عناصر و اجزا و فعل و انفعال آن‌ها در يكديگر سبب پيدا شدن صورت نوعيهء ديگر است كه صور نوعيهء مخصوصه هر يك از آن‌ها را تحت الشعاع قرار داده و حالت بينابينى به وجود مىآيد . « 2 »\r\n\r\nمساوقت وجود -\r\nتساوق يعنى تساوى .\r\nپاره‌اى از متكلمان گفته‌اند شىء غير از وجود است و نيز غير از عدم است و گفته‌اند وجود عبارت از صفتى است كه بر ذوات در حال وجود و عدم توارد مىكند . به نظر مىرسد كه نظر آنان توجيه آيه شريفهء قرآن مجيد است كه گويد هر گاه ارادهء خداوند متعلق به وجود شىء قرار گيرد و امر به وجود آن كند موجود مىشود .\r\nو گويد اگر شىء همان وجود باشد تحصيل حاصل است و اگر عدم باشد عدم نتواند مورد تعلق يا متعلق ارادهء خداوند باشد . رجوع به ثابتات ازليه شود . آنان اين معنى را دربارهء همهء صفات گفته‌اند و گفته‌اند صفات نه موجود است و نه معدوم ، نه مجهولند و نه معلوم . « 3 »\r\n\r\nمسترجعه -\r\nقوت مسترجعه بنا بر عقيدهء صدرا غير از همان قواى حافظه و مفكره و واهمه و غيره امر جدايى نيست چنان‌كه گويد « ان الادراك للوهم و الحفظ للحافظة و التصرف\r\n\r\n\r\n","description":"","footnote":"\r\n( 1 ) اسفار ، ج 4 ، صص 144 ، 146 .\r\n( 2 ) همان ، ج 1 ، سفر 3 ، صص 321 - 330 و ج 2 ، سفر 2 ، صص 320 به بعد .\r\n( 3 ) همان ، سفر 1 ، ص 75 .\r\n","page_name":" 449 ","page_number":449},
  {"content":"\r\n\r\nللمفكرة و بهذا القوى يتم الاسترجاع من غير حاجة الى قوة اخرى غيرها فوحدة المسترجعة وحدة اعتبارية » و همين‌طور ذاكره مركب از ادراك و حفظ است كه و « يتم يالوهم و الحافظة » .\r\nذاكره « 1 »\r\n\r\nمسخ -\r\nمسخ دگرگون شدن ، تغيير ماهيت دادن مثل اين‌كه انسان ميمون شود و يا حيوان ديگر شود .\r\nملا صدرا مىگويد مسخ يك حقيقت و واقعيت است و غير قابل انكار ، يعنى امرى است كه هست و بوده در اين دنيا و آن دنيا ، و در اين باب آيات و احاديث هم آمده است از حضرت رسول روايتى نقل شده است كه در آن در باب مسوخات و اعمال و معاصى و موجبات مسخ در آن بحث شده است و حاصل آن اين است كه بر هر كسى كه صفتى از اوصاف حيوانات غلبه كند و رسوخ كند در او به طورى كه استعداد اصلى او را زايل كند و آن صفت دوم و ذاتى او شود .\r\nطباع چنين كسى طباع آن حيوان خاص شود و روح او به هنگام مفارقت به بدنى مىپيوندد كه مناسب « 2 » با صفت راسخ در او باشد كه فرمود  « وَ نَحْشُرُهُمْ يَوْمَ الْقِيامَةِ عَلى وُجُوهِهِمْ »  يعنى بر صور حيوانات ، و آيات و روايات بسيارى در اين باب آمده است كه آشكارا دلالت دارد به اين‌كه مجرمان دگرگون مىشوند يعنى صورت‌هاى آن‌ها تبديل به صورت‌هاى حيوانات مىشود و مثلا در روز حشر در شكل و قيافه سگ ، خوك ، گرگ و ميمون محشور مىشوند در روايت آمده است\r\n« يحشر الناس على وجوه مختلفه »\r\nيعنى به صورت‌هايى كه مناسب با اخلاق و نيات آن‌ها باشد ، شرح مفصلى ملا صدرا در باب خلق و خوى انسان‌ها و حيواناتى كه به صورت آن‌ها محشور مىشوند داده است . « 3 » ملا صدرا گويد نفوس انسان‌ها بر حسب فطرت اوليه متمايل‌اند و متحد بالنوع و بر حسب آن چه از قوت به فعل آيد از ملكات و اخلاقيات حاصل براى آن‌ها كه ناشى از تكرار اعمال است ، متكثر النوع مىشود كه هر نوعى از آن مناسب با نوع ملكات و اخلاقيات است ، صفات هر حيوانى كه بر او غالب آمده باشد به شكل همان حيوان محشور مىشود و عدد حيوانات حاصل از انسان در نشأه دوم بر حسب نوعيت ، زيادتر از انواع حيوانات اين عالم است و در قيامت حيواناتى محشور مىشوند و مشاهده مىشوند كه در دنيا نبوده‌اند و اين نوع حيوانات بىسابقه در اثر امتزاج اوصاف و ملكات حيوانات متعدد كه در باطن يك انسان جمع شده‌اند حاصل مىشود .\r\n\r\nمشّخصات -\r\nعوارض مشخصه امورى مىباشند كه تعيّن و تشخّص هر موجودى را معين مىكند . ملا صدرا گويد هر جوهرى جسمانى را نحوه‌اى از جود است كه مستلزم عوارض غير قابل انفكاك از آن مىباشد و همين عوارض لازم را جمهور حكما مشّخصات ناميده‌اند . « 4 »\r\n\r\nمشكوة -\r\nكلمهء مشكوة در آيهء نور آمده است و در لغت طاقى فراخ كه در آن چراغ و قنديل گذارند و احيانا آن طاقى كه چراغ را در\r\n\r\n\r\n","description":"","footnote":"\r\n( 1 ) اسفار ، ج 8 ، ص 218 .\r\n( 2 ) تفسير آية الكرسى ، صص 282 - 284 .\r\n( 3 ) تفسير بزرگ ، ج 5 ، ص 47 .\r\n( 4 ) اسفار ، ج 3 ، سفر 1 ، ص 104 .\r\n","page_name":" 450 ","page_number":450},
  {"content":"\r\n\r\nآن مىگذاردند از جنس شيشه‌هاى مخصوصى بوده تا نور چراغ را فزون كند به هر حال ملا صدرا گويد منظور از مشكوة در آيه نور ، « 1 » وجه حق است و بنده در جريان سير و سلوك به مقامى مىرسد كه خداى را مىبيند همان‌طور كه نور مصباح را با چشم سر از وراى زجاجه‌اى كه واقع در مشكوة است مشاهده مىكند آن چه از اين نور به منزلهء زجاجه است محمد رسول اللَّه است زيرا مشاهدهء نور احدى ممكن نيست مگر در پشت حجاب زجاج محمدى و به واسطهء او است كه نور مصباح حق سبحانه شناخته مىشود . پاره‌اى گفته‌اند مشكوة صدر است و زجاجه قلب است و مصباح روح است .\r\n\r\nمصباح -\r\nاين كلمه در آيهء نور آمده است يعنى چراغ ، ملا صدرا در تفسير آية الكرسى در مورد مصباح و چند كلمهء ديگر كه در آيه نور آمده است گويد : « 2 » مصباح نورى است كه بر همهء حقايق امكانيه تجلى مىكند و مشكوة ماهيات سفليه و زجاجه ماهيات علويه و زيت نفس رحمانى است كه وجود منبسط است از حق بر خلق ، شجرهء مباركه عبارت از وجود و نور فايض از آن بر مركبات است بر حسب قابليات آن‌ها .\r\nخلاصه مطلب آن اين است كه صفت نور وجود كه فايض از نورالانوار و موجود حقيقى است و فايض بر ممكنات است مانند مصباحى است كه مشتعل باشد در زجاجه حقايق ارواح عاليه و جواهر نوريه عقليه كه مشكوة جواهر سفليه بدان متنور مىشود و اشتعال اين مصباح از زيت نفس رحمانى كه منبسط بر مراتب موجودات است و آن از لحاظ لطافت و قربى كه به منبع خير وجود و معدن نور وجود دارد طورى است كه نزديك است . وجود و نوريت بر اشياء افاضه شود اگر چه نار فيض اقدس و مقدس به او نرسيده و مسّ نكرده باشد و نوريت برافروخته شده از شجرهء مباركه عبارت از فيض مقدس غير مختص شرق احديت است كه هم مختص به شرق احديت و هم به غرب اعيان نمىباشد . و اين نور متجلى بر حقايق اشياء ، نور على نور است زيرا نور عالى واجبى است كه فيض نور سافل ممكن است كه خداوند هدايت مىكند به نور او يعنى از جهت تجلى وجودى قيّومى ، هر كس را كه بخواهد او را هدايت كرده از ظلمات به نور رهبرى مىكند و روايت شده است كه مشكوة ، صدر است ، زجاجه قلب است ، مصباح روح است و نيز گفته‌اند كه مصباح كلام اللَّه است . « 3 »\r\n\r\nمصوره -\r\nقوت مصوره . « 4 »\r\n\r\nمضاف -\r\nيكى از مقولات نه گانهء عرضى مضاف است . مراد از مضاف گاه نفس اضافه است فقط و گاه امرى است كه « عرض له الاضافة » و گاه مجموع دو امر است چنان‌كه در كلى گاه نفس مفهوم مشترك اراده مىشود كه « ما عرضت له الكلية » و گاه مجموع دو امر كه كلى عقلى باشد .\r\nمضاف به اعتبار دوم يعنى « ما عرضت له الاضافة » خارج از غرض ما است اما به اعتبار اول مورد بحث است كه مقولهء اضافه و مضاف باشد و آن بنابر تعريف مشهور « ماهية معقولة\r\n\r\n\r\n","description":"","footnote":"\r\n( 1 ) نور / 153 .\r\n( 2 ) تفسير آيهء نور ، ص 354 .\r\n( 3 ) همان ، ص 144 .\r\n( 4 ) مبدأ و معاد ، ص 350 .\r\n","page_name":" 451 ","page_number":451},
  {"content":"\r\n\r\nبالقياس الى غيرها » اعم از آن‌كه در ذهن باشد يا در خارج و لكن صدرا گويد : تعريف حدى مضاف ممكن نيست و گويد مضاف عبارت از نفس اضافه مكرره است و دو طرف دارد و آن دو طرف هم بايد متكافئ باشند و متلازم خارجا و ذهنا قوتا و فعلا و هر يك منعكس شوند بر ديگرى يعنى هر يك هم مضاف باشد و هم مضاف‌اليه مانند نسبت ميان آب و ابن و دو طرف كه اب و ابن باشند .\r\nصدرا گويد نفس اضافه هم امرى است كه مانند دو طرف آن موجود است ، نهايت وجود اضافات ضعيف بوده و قائم به مضافات‌اند . « 1 »\r\n\r\nمظاهر اسما -\r\nملا صدرا گويد ماهيات موجودات صور كمالات و مظاهر اسما و صفات حق تعالى است كه نخست در عالم علم ظاهر شد و سپس از علم به عين آمد بر حسب حبّ و ارادهء حق كه فرمود « فاحببت ان اعرف فخلقت الخلق يكن اعرف » و از باب اظهار آيات و اعلام اسما و صفات خود و بالا بردن پرچم و نشانه‌هاى خود و مظاهر اسماى او بر حسب تكثر آيات او ، متكثراند و لكن ذات حق تعالى باقى است بر وحدت حقيقى خود و ثابت است بر كمالات سرمدى خود . « 2 »\r\n\r\nمظاهر و مرايا -\r\nآن چه شبح و سايه اشياء در آن ديده مىشود مظهر و مرآت گويند اهل عرفان و ذوق گويند همهء ماهيات و ممكنات آينهء وجود حق‌اند و مجلى ، يعنى موضع تجلى ذات مقدس خداوند و خاصيت هر يك از مرآت‌ها اين است كه از صورتى كه در آن انعكاس يافته است حكايت كند و به عبارت ديگر مجلى و موضع تجلى صورتى از صور جمال و كمال و جلال الهى است ، نهايت بايد توجه داشت كه امور مادى محسوس از لحاظ كثرت قشر و تراكم جهات نقص امكانى كه در آن‌ها هست به درستى نتوانند حكايت از حق اول و صفات و نعوت آن كنند ، معلم اول ارسطو نيز بر اين عقيده است وى در كتاب معرفت ربوبيت ( اثولوجيا ) گفته است كه حق را يك تجلى و يك ظهور است بر ممكنات « 3 » و اين تجلى و ظهور بر اشياء به عينه همان ظهور ثانى است به صنع نفس خود در مرتبهء افعال ( تجلى در مرتبهء افعال - تجلى دوم است ) زيرا خداوند متعال از جهت نهايت لطافت و فرط كمال ، ذات خود را از قبل ذات خود برترى داد و ذات خود را افاضه كرد زيرا كه من ذاته فوق تمام و كمال است و اين ظهور دوم لذاته بر نفس خود نتواند كه مانند ظهور اول باشد ، زيرا دو مثل محال است و نيز تابع نتواند دو مرتبهء متبوع باشد از لحاظ كمال وجودى وضو و شعاع و نور ، پس از ظهور دوم كه خود در عين حال مرتبهء نزول وجود واجبى است ، كثرت و تعدد ناشى شد بر حسب تكثر اسما و صفات . پس ذات احديت در هر يك از مرائى ماهيات ظهور مىكند . ابن عربى گفته است هر گاه انسانى صورت خود را در آينه ادراك كند به طور قطع مىداند كه هم از وجهى صورت خود را ادراك كرده است و از وجهى صورت خود را ادراك نكرده است زيرا آن را در نهايت كوچكى ملاحظه مىكند مناسب كوچك بودن جرم آينه و هر گاه آينه خيلى بزرگ باشد در نهايت بزرگى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 190 .\r\n( 2 ) مفاتيح الغيب ، ص 324 .\r\n( 3 ) اسفار ، ج 2 ، سفر 1 ، صص 356 - 358 و اثولوجيا مربوط به ارسطو نيست .\r\n","page_name":" 452 ","page_number":452},
  {"content":"\r\n\r\nمشاهده كند ( به هر حال درست منطبق با اصل نيست ) و به هر حال نمىتواند منكر اين امر شود كه صورت خود را ديده است و در عين حال مىداند كه صورت او در آينه نيست و باز مىداند كه صورت او بين او و آينه هم نيست پس نه صادق است و نه كاذب . اگر بگويد صورت خود را ديده است و يا بگويد صورت خود را نديده است .\r\nو تجليات حق تعالى ادق و الطف است و همين امر خردها را حيران كرده است .\r\nملا صدرا گويد : پس تجلى حق تعالى بر اشياء تجلى واحد است و تعدد و اختلاف به حسب تعدد ماهيات حاصل شده است و بنابر اين تكرارى در تجلى نيست به اعتبار مظهر واحد و از اين راه مىتوان دريافت كه علم به هر حقيقتى عبارت از حضور آن مىباشد و نه حصول شبح ديگرى از آن ، زيرا ظهور شبح آن عين آن نيست و عين ظهور آن نيست و از اين جا روشن مىشود كه نفس در هنگام تجرد و اتصال به مبدأ فياض حقايق را ادراك مىكند وى گويد : « 1 » نفس هنگامى متصل به مبدأ مىشود كه انيت خود را رها كند و به مرتبهء فناى ذاتى رسيده ، باقى به بقاى حق شده باشد و مستغرق در مشاهدهء ذات و صفات حق باشد قهرا در اين صورت اشياء را بدان صورت كه در خارج هست مشاهده مىكند نه اشباح و شالات آن‌ها را و اما ناقص و محجوب ، حق را در مرآت اشياء مشاهده كند و گمان برد كه اشياء در واقع همان‌طورى كه مشاهده مىكند مىباشند پس اشياء را بر صورتى كه مورد اعتقادش مىباشد مشاهده مىكند ( نه آن طور كه در واقع هست ) و چون روز قيامت خداوند تجلى كند در غير آن صورتى كه وى معتقد بوده است آن را نشناسد و بلكه از او دورى كند و از اين رو است كه بين مردم اختلاف عقايد سبب اختلاف ديد و شهود آن‌ها است از حق چنان‌كه آمده است « انا عند ظن عبدى » فيقبل كل احد منه ما يليق بحاله .\r\nو سالك و اصل فانى حق را مجرد از نسبت خلق مشاهده مىكند و قصور ذات او موجب حجاب او مىشود و همان‌طور كه قبل از فنا محجوب از حق بود به واسطهء توجه به خلق از جهت ضيق و عاء وجودى او محجوب بود ، همين‌طور در حال فنا و شهود حق از جهت فنايش از هر چيز از مراتب الهيت غافل مىشود اما كامل و عارف باللّه در تمام مظاهر و مجالى حق را بر وجه اسما و صفاتش مشاهده مىكند و خلق را به حق بيند و علمش به اشياء از ناحيه علمش به مبدأ اشياء خواهد بود پس اشياء را بدان‌سان كه هست مشاهده مىكند ، بدان‌سان كه در مرآت وجه كريم او هست مشاهده مىكند ( مرتبه سالك و اصل فرودتر از مرتبه عارف كامل است ) پس همان‌طور كه به وجهى اشياء مرائى ذات حق‌اند ، ذات حق نيز مرآت حقايق اشياء است لكن آينه بودن هر يك از آن دو به وجهى است غير از آن دگر . « 2 » توضيح اين‌كه هر يك از مرائى كه غير ذات خداونداند مانند مرائى ماهيات ممكنات كه مرآت ظهور حقيقت وجودند و مرائى قوت‌هاى خياليه كليه ، كه مظاهر عالم مثالند و قوهء خياليه جزئيه كه مظهر صور خياليه است و همين‌طور\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 340 - 358 .\r\n( 2 ) همان ، ص 361 .\r\n","page_name":" 453 ","page_number":453},
  {"content":"\r\n\r\nجلديه ، بلور ، آب ، آهن هر يك مظهرى براى صور مبصره‌اند و حاسهء سمعيه ، ذوقيه ، شميّه ، لمسيّه هر يك مظهر محسوس است و مظهريت آن‌ها از اين جهت است كه ذات آن‌ها حاكى از صورى است كه مظهر آن‌ها مىباشند پس مرآت بودن آن‌ها از حيث ذات و وجودشان نمىباشد و حيث مرآت بودن آن‌ها به جز حيث ذات آن‌ها است هر گاه توجه به ذات مرآت شود كه از باب مثال آهن يا شيشه باشد اين توجه انسان را از ملاحظه صورى كه در آن هست محجوب مىدارد و توجه به مرآت بودن آن ندارد . از اين رو است كه عارفان كامل همواره اشياء را از لحاظ مرآت بودن مشاهده مىكنند و اصولا در هر چيزى حق را و صفات او را بينند و نه اشياء را .\r\nو روشن شد كه هيچ امرى شناخته نشود مگر به شناخت موجد و خالق آن ، پس درست است كه علم به علت معين مستلزم علم به معلول معين است و اما علم به معلول معيّن مستلزم علم به علت معين نيست تنها موجب علم است به وجود مطلق علت .\r\nملا صدرا گويد : اختلاف انظار در شناخت حق بازگشت مىكند به اختلاف انحاى شهود آنان از تجليات الهى و بسته به مراتب كمال مردم است و مقدار تجردى كه حاصل كرده‌اند هر كس به اندازه كمال تجردش حقايق را از مبدأ فياض دريافت مىكند همه جدال‌ها و انكارها از اين جا ناشى مىشود . زيرا هر كس حق را مشاهده نكند مگر به توسط وجود خاص خودش و آن را نشناسد مگر به وسيله هويت ويژه خود و از حق براى او ظاهر نشود مگر همان كه در مرآت ويژه او تجلى كرده است پس هر يك از قوت‌ها به نفسه محجوب از حق‌اند و افضل از ذات خود را نبينند ، همان‌طور كه ملائكه در حق آدم ابو البشر نزاع كردند و مانند عقل و وهم كه هر يك مدعى سلطه بر آن دگر است به همديگر اذعان ندارند . عقل مدعى است كه محيط به ادراك حقايق است . به حسب قوهء نظرى خود در حالى كه درست نيست و او به واسطه قواى فكرى به جز مفاهيم چيزى ديگر درنيابد ، مفاهيم ذهنى و لوازم هويات وجودى را و نه حقايق خارجى را و نهايت شناخت عقل مادام كه در مقام فكر است اين است . بالجمله ادراك او اين است كه او را خدايى است منزه از نقصها و لكن محجوب از شهود حق و مشاهده تجليات ذاتى و ظهورات تفصيلى او است و محجوب از نفوذ نورش در اقطار عوالم است و همين‌طور وهم كه مدعى سلطنت است و عقل را در تمام دريافت‌هايش تكذيب مىكند .\r\nو ملا صدرا گويد : اما انسان كامل آن كسى است كه حق را مىپذيرد و به واسطه نور حق به تمام تجليات رهبرى مىشود ، انسان كامل را از آن روى عبد اللَّه ناميده‌اند كه حق را در تمام مظاهر امريه و خلقيه ، مشاهده مىكند .\r\n\r\nمعاد جسمانى -\r\nيكى از مسائل مشكل مورد بحث فلاسفه و متكلمان ، مسأله معاد است يعنى بازگشت و زنده شدن اجساد در روز حشر . مشكل اساسى در اين مبحث اين است كه چگونه اجساد فانى و تباه شده كه هر جزئى از اجزاى آن در گوشه‌اى از اين دنيا پراكنده است مجددا با همان وضعى كه در اين دنيا داشته است زنده شود و مورد عقاب و پاداش اعمال خود كه در اين دنيا انجام داده است واقع شود در حالى كه مذاهب عمدتا قايل به اين امراند و يكى از\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nاصول دين اسلام اعتقاد به معاد و حشر اجساد است كه در روز رستاخيز كه از آن تعبير به قيامت شده است همهء انسان‌ها و به قول پاره‌اى ، همهء موجودات محشور مىشوند و پاسخگوى اعمال خود باشند و اين اصلى است كه بر اساس عدل الهى استوار است كه عدل ايجاب مىكند كه گناه‌كاران و ستم‌گران به جامعه پاسخگوى اعمال خود باشند ، در مسير اين بحث ، مسأله چگونگى ميزان ، حساب ، صراط ، خلود در نار و بهشت مطرح است يعنى آن چه اخبار و روايات بدان گويا است . اين بحث يك بحث كلامى فلسفى است كه در ساير مذاهب مورد توجه بوده است .\r\nاصل كيفر و پاداش احيانا در ساير مذاهب وجود دارد و لكن نه بدان صورت كه در دين اسلام مطرح است . ملا صدرا گويد : « 1 » مسألهء انكار حشر از اوهام عوام و آراى فاسده جاهليت است و كسانى كه بر اين عقيده‌اند ملاحده ، طباعيه و دهريّه‌اند و گروهى از علماى طبيعى و پزشكان كه اعتمادى بر آن‌ها نيست و رأى آن‌ها در حكمت بىاعتبار است آنان گويند انسان به جز اين هيكل محسوس حامل كيفيت مزاجى چيز ديگرى نيست و بعد از مرگ همه چيز تمام مىشود و به زوال حيات همه چيز تباه مىشود و انسان هم مانند ساير حيوانات و نباتات است كه هنگامى كه مرد تمام مىشود و سعادت و شقاوت او بر حسب لذات و رنج‌هاى دنيوى است . ( احيانا توجه به عقايد رواقيان يا لذيون داشته است ) .\r\nملا صدرا گويد : « اين گونه اعتقادات تكذيب عقل و برهان است و تكذيب فيلسوفان بزرگ و اهل شرايع است آن چه از جالينوس در باب معاد نقل شده است تردد است و توقف كه ناشى از تردد او در امر نفس است كه آيا نفس جوهر است يا صرف مزاج است .\r\nپاره‌اى از متكلمان مسألهء اعادهء معدوم را مطرح كرده‌اند و گفته‌اند اعادهء معدوم طبق براهين عقلى محال است و بنابر اين گويند از راه عقل و برهان نتوان معاد جسمانى را ثابت كرد پاره‌اى قايل به معاد روحانى شده‌اند و پاره‌اى منكر معاد شده‌اند و پاره‌اى گفته‌اند اجزايى از انسان با نفس او باقى مىماند و حشر اجساد بدان معنى است كه نفوس با اجزاى باقى مانده ، حشر يابند . » محققان فلاسفه در اصل معاد و وجود نشأت ديگر ترديدى ندارند لكن در چگونگى آن اختلاف دارند مسلمين و فقها و اصحاب حديث گفته‌اند معاد تنها جسمانى است بنابر اين فرض كه روح جسمى است سارى در بدن مانند سريان نار در ذغال و آب در گل و روغن زيت در زيتون .\r\nفلاسفهء مشاء برآنند كه معاد روحانى است زيرا بدن بعد از مرگ فانى مىشود و به شخصه قابل اعاده نمىباشد و نفس جوهرى است مجرّد و باقى و فنا در آن راه ندارد . پس بازگشت مىكند به عالم مفارقات و مجردات . . . « 2 » عده‌اى از حكما و بزرگان عرفا و گروهى از متكلمان مانند غزالى ، كعبى ، حليمى و راغب اصفهانى و بسيارى از اماميّه مانند شيخ مفيد و ابو جعفر طوسى و سيد مرتضى و علّامهء حلى معتقد به حدوث ارواح و رجوع به كالبد مىباشند يعنى ارواح آدميان در روز حشر\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 163 به بعد .\r\n( 2 ) همان ، ص 164 .\r\n","page_name":" 455 ","page_number":455},
  {"content":"\r\n\r\nمجددا به كالبدها باز مىگردند و تناسخيان گويند نفوس در همين عالم به ابدان مناسب با اخلاقيات مكتسبهء در اين دنيا باز مىگردند هر روحى به بدنى مناسب با اخلاقيات خود .\r\n1 - وجود در هر چيزى اصل است در موجوديت و ماهيات امور تبعى و اعتبارىاند . و حقيقت هر چيزى نحوه وجود آن مىباشد .\r\n2 - تشخص هر موجودى عبارت از نحوه وجود آن مىباشد .\r\n3 - طبيعت وجود قابل شدّت و ضعف است به نفس ذات وجود و نه به تركيب ذهنى و خارجى يعنى تركيب در آن وجود ندارد مگر اين‌كه گفته شود هر مرتبه‌اى از آن مركب از متحصّل و لا متحصل است .\r\n4 - وجود در جوهرش استحالهء ذاتى است و اجزاى حركت واحد متصّل و حدود آن به وجود فعلى هر كدام جدا جدا موجود نمىباشند و بلكه همهء مراتب موجود به وجود واحدند . « 1 » 5 - هويت هر موجود مركبى به صورت آن مىباشد و نه به ماده و مثلا انسان به صورت انسانى ، انسان است و نه به ماده آن ، كه ماده قابل هر صورتى مىباشد . و فصل اخير انسان كه نطق است اصل است يعنى اصل ماهيت نوعيه انسان فصل اخير است .\r\n6 - وحدت شخصى در هر چيز ، عين وجود است يعنى وجود او و نحوهء آن ، وحدت شخصى هر چيزى را محدود و مشخص مىكند چنان‌كه گفته شد كه وحدت شخصيه در مقادير متصّله ، عين امتداد و متصليت آن‌ها است و در زمان و حركت و كل متدرج الوجودات وحدت شخصيه عين تجدّد و تصرم آن‌ها است ، در جواهر نفس در عين وحدت مىتوانند موضوع متضادات باشند ، چنان‌كه نفس انسان در عين وحدت سميع است ، بصير است و . . . و هر اندازه تجرد نفوس فزون‌تر باشد احاطهء آن‌ها به اشياء زيادتر مىشود و در مراحل تكامل به جايى رسد كه فى ذاته واجد همه كمالات ممكن گردد تا آن گاه كه عالم عقلى موازى با عالم محسوس گردند و متحّد با خير مطلق و جمال مطلق گردند .\r\n7 - هويت بدن و تشخّص آن به نفس است و نه به ماده و جرم بدن « زيد » به نفس خود زيد است و نه به بدن و از اين‌رو است كه وجود و تشخص او با دوام و حيات و نفس محفوظ است و تغيير و تبدل در اجزاى جرمى او زيانى به تشخّص او نمىرساند ، در حالى كه در طول عمر تمام اجزاى آن متبدّل مىشود .\r\nو هر تبدلى كه در اجزاى او حاصل شود هويت آن محفوظ است در آخرت نيز كه با بدن اخروى كه نشأت ديگرى است از تبدّل اجزا محشور مىشود ، هويت و تشخص آن محفوظ است .\r\n8 - قوهء خيال يك امرى جوهرى قائم به ذات خود مىباشد و در عين حال مجرّد از اين عالم طبيعى است و واقع است بين عالم طبيعت و مجردات محضه .\r\n9 - هيچ يك از مدركات و صور ادراكى در محل و موضوع نمىباشند و بلكه قائم به نفس‌اند مانند قيام معلول به علت كه قيام صدورى است و نه حلولى چنان‌كه در مبحث وجود ذهنى و علم بيان شد .\r\n10 - صورت‌هاى مقدارى و اشكال و هيآت جرمى همان‌طور كه به مشاركت ماده از فاعل\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 165 - 189 .\r\n","page_name":" 456 ","page_number":456},
  {"content":"\r\n\r\nصادر مىشوند گاه هم بدون مشاركت مادهء قابله حاصل و صادر مىشوند مانند وجود افلاك و اجرام ابداعى ديگر كه به موجب تصورات ( علوم فعلى ) صادر شده‌اند و از اين قبيل است ، صور خياليه كه كار نفس‌اند وى عالم خيال را يك عالم مستقل خلاق مىداند . « 1 » 11 - اجناس عوالم و نشآت با وجود كثرت بىحساب همه منحصر در سه عالم‌اند ، هر چند دار وجود يكى است . و موجودات مرتبط با هم‌اند و آن سه عالم عبارت‌اند از عالم صور طبيعى كاين و فاسد و عالم صور ادراكيه حسيّه كه عالم وسط مجرد و ماده است و عالم صور عقليهء مثل الهيه ، وى گويد : انسان جامع هر سه عالم است با بقاى هويت و تشخص خود . از ابتداى طفوليت داراى وجود طبيعى است در اين مرحله سير مىكند مصفّا مىشود و وجود نفسانى براى او پديد آيد در آن مرحله سير مىكند و تزكيهء نفس مىكند تا وجود عقلى براى او پديدار شود كه انسان سوم است .\r\nبا توجه به اصول ياد شده حشر انسان در قيامت با همين تشخص است كه با بدن مناسب با يوم المعاد محشور مىشود . ملا صدرا كليه اقوال و نظرات را در باب معاد و تناسخ و غيره ذكر و رد و نقض كرده است . ملا صدرا دربارهء آن امر باقى از بدن انسان بعد از مفارقت نفس از بدن ، « 2 » كه در حديث نبوى بدان اشاره شده است بحث مفصل كرده است . در حديث نبوى آمده است كه آن چه از كالبد باقى مىماند بعد از مفارقت نفس از آن « عجب الذنب » است و اين همان است كه در روز رستاخيز محشور مىشود اين روايت را بسيارى از علما مانند غزالى و متكلمان مورد بحث و بررسى قرار داده‌اند و آن عجب الذنب را همان اجزاى اصليه دانسته‌اند و در تفسير اجزاى اصليه نيز اختلاف دارند .\r\nملا صدرا همه اقوال را نقل كرده است دربارهء مادهء آخرت و هيولى و صورت‌هاى باقى در روز حشر و اين‌كه آيا انسان‌ها با همين ماده دنياوى و صورت دنياوى محشور مىشوند و يا ماده و صورت اخروى در فرق بين ماده و صورت دنيوى و اخروى بحث مستوفى كرده است .\r\nدربارهء اصطلاح بعث و حشر و تعريف و تحديد هر يك بحث كرده است و گويد در داخل بدن هر انسان و مكمن جوف او حيوانى است صورى با تمام اعضا و اشكال و قوى و حواس خود كه موجود است و قائم بالفعل است كه با مرگ اين بدن نخواهد مرد و اين همان چيزى است كه در روز قيامت محشور مىشود و پاداش و كيفر مناسب عايدش مىشود . « 3 » و حيات آن حيات ذاتى است و آن حيوانى است متوسط بين حيوان عقلى و حيوان حسى در روز قيامت در هيأت ملكات و اخلاقى محشور مىشود كه در دنيا كسب كرده است . در اين جا گويد معنى ثنا سخنى كه افلاطون و سقراط و فيثاغورس و ساير اساطين حكمت گويند همين است .\r\nمجددا عوالم سه گانه و نشآت آن را به تفصيل شرح داده است . « 4 » در شواهد الربوبيه آمده است :\r\nاز جمله اوهام و عقايد عاميانه در مورد\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 189 - 193 .\r\n( 2 ) همان ، صص 219 - 222 .\r\n( 3 ) همان ، ص 228 .\r\n( 4 ) همان ، صص 221 - 229 .\r\n","page_name":" 457 ","page_number":457},
  {"content":"\r\n\r\nمعاد ، عقيدهء گروهى از ملاحده و دهريه و عده‌اى از علماى طبيعى و دسته‌اى از اطبا است كه در فلسفه اعتنايى به آنان و در امور مسائل عقليه اعتمادى به گفتارشان نيست و بهره و نصيبى از شريعت حقهء اسلام و شرايع آسمانى ندارند .\r\nايشان معتقدند به نفى معاد و امتناع حشر نفوس و اجساد به گمان اين‌كه انسان پس از مرگ به كلى معدوم مىگردد و اثرى از وى باقى نمىماند و براى او معادى نيست ، همان‌طور كه براى ساير حيوانات و نباتات معادى نيست ؛ و ايشان از نظر ما رذل‌ترين مردم‌اند در رأى و عقيده و پست‌ترين مردم‌اند از حيث مقام و منزلت . و آن چه از جالينوس در مورد معاد نقل شده است اين است كه او در اين مورد دچار ترديد شده است و ترديد او در اين مورد ناشى از ترديد او است دربارهء نفس كه آيا نفس صورتى است جسمانى و مولود از مزاج تا با فساد بدن و مزاج فاسد و نابود گردد يا صورتى است مجرد و روحانى تا بعد از فساد بدن باقى بماند .\r\nجمعى از منكرين و از متشبثين به ذيل علما ( كه غالبا خود ارزش علمى معتنابهى ندارند ) كسانى هستند كه علاوه بر انكار معاد براى تحكيم و تثبيت عقيدهء خود به قاعدهء « المعدوم لا يعاد » متكى شده‌اند ؛ و گفته‌اند كه بنابر اين ، حشر اموات محال و ممتنع است . ولى متكلمين سخنان آنان را از دو طريق مردود شمرده‌اند ، گاهى از طريق تجويز اعادهء معدوم و گاهى از طريق منع فناى حقيقت انسان پس از مرگ به اتكا به اين‌كه حقيقت انسان بسته به اجزاى اصليهء او است كه پس از مرگ باقى خواهند بود ، يا با تجزى و تفرقهء اجزا و يا بدون تجزى . سپس ايشان آيات قرآن و نصوصى را كه از ائمهء اطهار در مورد اثبات حشر اجساد وارد شده است ( و دلالت بر اين دارد كه اجساد مردگان در روز قيامت بدان كيفيت و خصوصيت كه بوده‌اند محشور خواهند شد ) بدين‌گونه تفسير و توجيه كرده‌اند كه مقصود از حشر اجساد جمع‌آورى اجزاى اصليه‌اى است كه اجزاى حقيقى انسان‌اند و در اثر مرگ از يكديگر متفرق و پراكنده شده‌اند ( تا بدين وسيله مجددا زنده و بدان صورت كه در دنيا بوده‌اند محشور گردند ) .\r\nپس ايشان به يكى از دو امرى كه عقلا و نقلا مستبعداند ملتزم شده‌اند ، يكى تجويز اعادهء معدود و ديگرى حصر حقيقت انسان در اجزاى اصليه ( كه بطلان هر دو امر هم از نظر عقلا و اعاظم حكما و متكلمين و هم بر اساس ظواهر آيات و نصوص و نيز بر اساس تحقيقات حكما و اطباى عالى مقام واضح و مبرهن است ) و به نظر ما سكوت براى آنان‌كه از حقيقت امر بىخبرند بهتر از سخن گفتن و اظهارنظر كردن است .\r\nدر مقابل منكرين معاد ، كليهء محققين از حكما و فلاسفه و محققين فقها از اهل شريعت بالاتفاق معتقدند به ثبوت معاد ولى ما بين آنان در كيفيت معاد اختلاف است بدين گونه كه جمهور متكلمين و قاطبهء فقها برآنند كه معاد ، فقط جسمانى است زيرا روح در نزد آنان جرم لطيفى است سارى در بدن ( نه جوهرى مجرد و مغاير با بدن تا براى او معادى جداگانه باشد ) و جمهور فلاسفه برآنند كه معاد فقط روحانى است .\r\nولى عدهء كثيرى از حكماى متألهين و مشايخ عرفاى شريعت حقهء اسلام به هر دو معاد\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمعتقدند . اما من تا به حال در كلمات و آثار ايشان دليل و برهان عقلى قاطعى بر اثبات اين مدعا نيافته‌ام ولى ما با توجه به اصول هفت‌گانهء مذكور ، برهانى عرشى براى اثبات اين مدعا اقامه نموديم و ثابت كرديم كه شخص معاد در روز قيامت هم از حيث روح و هم از حيث جسد عينا همان شخصى است كه در دنيا مىزيسته به طورى كه هر كسى او را ببيند مىگويد اين همان شخصى است كه در دنيا ديديم . اين است اعتقاد ما دربارهء معاد و هر كس آن را انكار كند ، ركن بزرگى از ايمان را انكار كرده ، و عقلا و شرعا كافر و زنديق است و بايد بسيارى از نصوص و احكام كتاب و سنت را نيز انكار كند .\r\nاشراق پنجم : در رفع شبهات منكرين معاد جسمانى نخستين شبهه اين است كه اعادهء اجسام به عين‌ها مستلزم اعادهء معدوم است .\r\nدوم اين‌كه مفسدهء تناسخ ( كه عبارت است از تعلق دو نفس به يك بدن ) لازم مىآيد ( يكى نفس معاد ديگرى نفس حادث كه به بدن حادث در روز قيامت تعلق مىگيرد . زيرا بدنى كه در روز قيامت عودت داده مىشود ، ناچار بدنى است حادث و هر بدن در هر عالمى حادث گردد ، بىدرنگ از طرف حضرت واهب الصور نفسى به وى تعلق خواهد گرفت . زيرا هر بدنى بالفطره مستعد قبول نفسى است مخصوص به وى ) .\r\nسوم اين‌كه اعادهء ابدان مردگان بدون هيچ قصد و غرضى امرى است لغو و عبث كه سزاوار حكيم نيست ؛ و اگر اعاده ابدان مقرون به قصد و غرضى است ، اين غرض اگر عايد به خدا است پس او موجودى است ناقص و محتاج به تكميل به وسيلهء حصول غرض . درحالى كه بايد او را منزه از هر نقص و قصورى دانست . و اگر غرض عايد به بندگان است از دو صورت خارج نيست .\r\nيا ايلام و ايذاى او است كه چنين امرى شايستهء خداى حكيم دانا نيست . « 1 »\r\n\r\nمعانى عامه -\r\nمراد از معانى عامه كه معانى ناعتيه هم مىگويند مانند وحدت و شخصيت و امكان و وجوب و غيره است . « 2 »\r\n\r\nمعجزات -\r\nمعجزه امرى است كه بطور عادى و مردم عادى از انجام آن عاجزند .\r\nملا صدرا در شواهد الربوبيه گويد :\r\nاشراق دوم : در بيان اصول معجزات و خوارق عادات قبلا در مباحث گذشته يادآور شديم كه انسانى كه از جهت مبادى ادراكات سه گانه يعنى قوهء احساس و قوهء تخيل و قوهء تعقل به سرحد كمال رسيده است ، جوهر ذات او از عوالم سه گانه يعنى عالم احساس و عالم تخيل و عالم تعقل التيام و انتظام يافته است . و نيز ثابت شد كه هر صورتى از صور ادراكيه خود قسم خاصى است از وجود و اين‌كه براى هر يك از اين صور قوه و استعدادى و نيز مرتبهء تمام و كمالى است و مرتبهء كمال عبارت است از اين‌كه شىء از قوه به فعليت برسد . بنابر اين كمال تعقل در انسان اتصال او است به ملأ اعلى ، و مشاهدهء ملائكهء مقربين . و كمال قوهء مصوره ، انسان را مىرساند به مرتبهء مشاهدهء اشباح و صور مثاليه و تلقى و دريافتن مغيبات و اخبار جزئيه از آنان ، و اطلاع يافتن بر حوادث گذشته و آينده . و كمال قوهء\r\n\r\n\r\n","description":"","footnote":"\r\n( 1 ) ترجمه شواهد ، ص 470 .\r\n( 2 ) اسفار ، ج 2 ، ص 88 .\r\n","page_name":" 459 ","page_number":459},
  {"content":"\r\n\r\nحساسه موجب شدت تأثير وى در مواد جسمانيه بر اساس وضع و محاذات فى ما بين حس و مواد جسمانيه مىگردد . زيرا قوهء حس مساوى با قوهء تحريكى است كه موجب انفعال و تأثر مواد و خضوع و خشوع قوهء جرمانيه و اطاعت و انقياد لشگريان بدن ( يعنى قواى نهفته در وى ) مىباشد و كم‌تر انسانى است كه در وى كليهء قواى سه‌گانه نامبرده در وى جمع گردد .\r\nپس هر كسى كه براى وى مقام و مرتبهء جامعيت در جميع مراتب كماليه اين نشآت سه‌گانه اتفاق افتاد چنين كسى داراى رتبهء خلافت الهيه و استحقاق رياست بر خلق خواهد بود و اين شخص رسول و مبعوث از طرف خدا است كه به وى وحى مىرسد و به وسيلهء معجزات مورد تأييد خدا است و خدا او را بر دشمنان يارى مىدهد . پس چنين كسى خصايص سه‌گانه را داراست .\r\nاشراق سوم : در شرح خصايص سه‌گانه اما خصلت نخستين اين است كه نفس ناطقهء او در جهت قوهء نظريه به مرتبهء اعلاى صفا و درخشش برسد ، تا بدان جا كه شباهت كامل به روح اعظم ، يعنى عقل كلى عالم ، پيدا كند و بالنتيجه با روح اعظم اتصال كلى يابد هر گاه كه بخواهد ، بدون آن‌كه نيازى به فكر و تأمل زيادى داشته باشد ، تا در نتيجهء اتصال به روح اعظم علوى لدنّى بدون وساطت تعليم بشرى بر وى افاضه گردد . بلكه تا آن حد كه نزديك است به اين‌كه روغن عقل منفعل ( يعنى عقل پذيرنده و گيرندهء علوم و صور عقليه ) او به علت شدت استعداد و قابليت ، به نور عقل فعال كه از درون ذات و باطن مقدس وى بيرون نيست شعله‌ور گردد هر چند شعله‌هاى آتش فروزنده و نايرهء تعليم بشرى به وسيلهء بادزن فكر و با دست بحث و تكرار و مرور در مسائل علمى با وى لمس و تماس نكند ( همانطور كه در آيهء شريفهء  « يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ »  « 1 » بدان اشاره شده است ) زيرا نفوس در درجات حدس و اتصال به عالم نور مختلف و متفاوتند . « 2 » بعضى از نفوس ، نفوس زكيه‌اى هستند كه در اكثر مقاصد مهمهء علميه ، بلكه در جميع مسائل علمى نيازى به تعليم غير ندارند و بعضى از نفوس ، نفوسى هستند غبى و تيره و كدر كه در افكار و نصورات خويش رستگار و موفق نمىگردد و نيز تعليم و ارشاد هم در وى مؤثر نيست . تا بدان جا كه به پيامبر اكرم ( ص ) دربارهء آن نفوس در قرآن مجيد خطاب مىشود و خداى متعال به پيامبر گرامى درباره آن نفوس مىفرمايد  « إِنَّكَ لا تَهْدِي مَنْ أَحْبَبْتَ »  ( تو نمىتوانى هر كس را كه دوست دارى هدايت كنى ) « 3 »  وَ ما أَنْتَ بِمُسْمِعٍ مَنْ فِي الْقُبُورِ  ( و تو شنوانندهء پيام ايمان به دل مردگان نيستى ) « 4 »  فَإِنَّكَ لا تُسْمِعُ الْمَوْتى وَ لا تُسْمِعُ الصُّمَّ الدُّعاءَ »  ( و تو شنوانندهء سخن به كران و گنگان نيستى ) « 5 » و اين به علت اين است كه هنوز به درجهء استعداد و قابليت حيات عقليه نرسيده‌اند ، و بالنتيجه براى آنان گوش باطنى كه بتوان به وسيلهء آن كلام معنوى را شنيد ، ندارند . و بعضى از نفوس\r\n\r\n\r\n","description":"","footnote":"\r\n( 1 ) نور / 35 .\r\n( 2 ) شواهد ، صص 470 به بعد .\r\n( 3 ) قصص / 56 .\r\n( 4 ) فاطر / 22 .\r\n( 5 ) روم / 52 .\r\n","page_name":" 460 ","page_number":460},
  {"content":"\r\n\r\nنفوسى هستند كه كما و كيفا داراى حدسى شديد و كثيراند و با سرعت به عالم ملكوت اتصال پيدا مىكنند به طورى كه به وسيلهء حدسى كه در خود او است اكثر معلومات را در زمان بسيار كمى ادراك مىكند ، ادراكى شريف و نورانى و ايشان صاحب نفس قدسيه‌اند .\r\nو همان‌طور كه مراتب افراد بشر در جهت نقصان فطرت و خمود نور فطرت به حدى مىرسد كه فاقد حدس و فكر است و انبيا از ارشاد و هدايت آنان عاجز و ناتوان خواهند بود ، همين‌طور در جهت كمال و قوهء حدس و شدت اشراق به مرتبهء نفس قدسيه نايل مىگردد كه به قوهء حدس خويش در زمان بسيار كمى به كليهء معقولات و علوم و صور عقليه بدون تعلم نايل مىگردد ، و بالنتيجه امورى را ادراك مىكند كه ساير افراد بشر از درك آن امور عاجز و قاصراند ، مگر به تعب و مشقت فكر و تحمل رياضت در زمان طولانى . و به چنين شخصى كه صاحب اين نفس قدسيه و مرتبهء عالى كمال انسانى است ، نبى يا ولى گفته مىشود و اين قدرت و توانايى سير و عروج به اعلى مراتب علم و كمال ، عالىترين اقسام معجزه يا كرامت است و اين امر از جمله ممكنات نادر الوقوع است كه در اقل افراد بشر يافت مىگردد .\r\nاما خصلت دوم اين است كه قوهء متخيله وى آن‌چنان قوى باشد كه در عالم بيدارى عالم غيب را به چشم باطنى خويش مشاهده كند و صور مثاليهء غايب از انظار مردم در برابر او متمثل گردد ، و اصوات و كلمات و جملات محسوسه را از ناحيهء عالم ملكوت اوسط در مقام و مرتبه « هورقليا » و يا غير اين مقام و مرتبه به گوش خويش بشنود . و اين صورتى كه آن شخص مشاهده مىكند و در نظرش متمثل مىگردد ، ملكى است حامل وحى ( به نام جبرئيل و يا به نام ديگرى ) و آن چه را مىشنود از دهان آن ملك ، خود كلامى است منظوم و ساخته و پرداخته از ناحيهء خداوند و يا كتابى است در صحيفه و اوراقى . و اين مقام ، مقامى است مختص .\r\n\r\nمعدوم -\r\nمعدوم در مقابل موجود است يعنى آن چه در عالم خارج تقرر و وجود ندارد فلاسفه گويند : در اعدام و معدومات امتيازى نيست و امتياز اعدام به ملكات آن‌ها است .\r\nو گويند آن چه معدوم شود بازگشت نكند و مراد از آن‌كه چيزى معدوم شود اين نيست كه محو و نابود شود زيرا آن چه متقرر در عالم است معدوم نخواهد شد بلكه صورتى را رها و صورتى ديگر پذيرد و مراد از آن‌كه گويند معدومات بازگشت نمىكنند همان صور آن‌ها است و صدرا گويد « ان اللَّه لا يتجلى فى صورة مرتين و كل يوم هو فى شأن و لا تكرار فى التجلى » و در هر حال بازگشت موجودات با تمام عوارض و لواحق و حالات و خصوصيات غير ممكن است و هويات وجودات عبارت از تجليات حق‌اند كه متكرر نمىشوند و موجودات مراحل كمال را طى كرده تا و اصل الى الحق شوند و جهال گمان كنند كه آن‌ها بالكل معدوم شده و چيزى ديگر موجود شده است . و از سير تكاملى اشياء غافلند .\r\n\r\nمعدوم بسيط -\r\nملا صدرا معدوم را دو قسم مىداند ، معدوم بسيط و معدوم مركب معدوم بسيط مانند عدم ضد اللَّه و عدم شريك و عدم مثل او كه تعقل آن از باب تشبيه به امر موجود است و از راه شناخت مضادات و\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nمماثلات و مجانسات بين امور وجودى است و اگر اين شناخت‌ها نبود محال بود كه بتوان حكم كرد كه خدا را ضدى و ندى و مماثلى و مجانسى نيست و معدوم مركب مانند علم به عدم اجتماع متقابلين و غيره كه حصول علم به اين نوع معدومات مركبه از باب علم به اجزاى « 1 » آن‌ها است مثل اين‌كه سياهى و سفيدى تعقل شودو سپس اجتماع آن‌ها تعقل شود و سپس حكم به عدم جواز اجتماع آن‌ها شود و بالجمله عدم بسايط به واسطهء مقايسه به امور وجودى و عدم مركبات به واسطهء معرفت بسايط آن‌ها شناخته مىشوند خلاصهء كلام اين‌كه ملا صدرا مىگويد خرد انسان هر چيزى را مىتواند تعقل كند حتى امور محال را مانند معدوم مطلق و مجهول مطلق و اجتماع نقيضين و شريك بارى و غيره و احكامى مناسب با آن‌ها صادر كند ، وى گويد :\r\nموضوعات اين قضايا در عقل و ذهن حظى از وجود دارند ( وجود ذهنى ) به نحوى كه اطلاق شىء بر آن‌ها جايز است ( چون به هر حال اشياء ذهنى هم شىءاند ) و به هر حال نحوى از وجود دارند زيرا حداقل اين است كه عرض بوده و از كيفيات نفسانىاند و از اين جهت مىتوانند موضوع احكام واقع شوند . ملا صدرا مىگويد ، امور ذهنى مذكور معدوم در خارج‌اند و نه در ذهن و بنابر اين موضوعات ذهنى دارند و مىتوانند موضوع قضايا باشند ، قضاياى ايجابى و يا سلب عدولى و يا سلب محصل و بسيط به طورى كه ملاحظه مىشود بر اساس فرض ملا صدرا در اصالت وجود و مراتب آن به شدت و ضعف و كمال و نقص ، هر چيزى و حتى مفهومات امورى كه وجودشان در خارج محال است خطى و سهمى از وجود دارند .\r\n\r\nالمعدوم لا يعاد -\r\nيعنى آن چه نيست شد قابل بازگشت نيست . اين اصلى است كه همه عقلا و فلاسفه برآنند . زيرا هر آن چه نيست شد به همان صورتى كه قبلا وجود داشته است عقلا نتواند مجددا بازگشت كند . فلاسفهء الهى گفته‌اند صحت اين اصل عقلى منافاتى با معاد و حشر اجساد در روز رستاخيز ندارد ( در باب معاد مسائل مختلف بررسى شده است ) . « 2 » ملا صدرا گويد :\r\n1 - عدم را ماهيتى نيست به جز همان رفع وجود .\r\n2 - وجود هر چيزى نفس هويت آن چيز است .\r\n3 - هر چيزى را يك وجود است و يك عدم .\r\nعارفان گويند : خداوند در يك صورت دو بار تجلّى نكند و باز گفته‌اند تكرارى در تجلى خداوند نيست زيرا آن چه معدوم شد به عينه بازگشت نكند با توجه به مقدمات بالا و اين كه وحدت هويت عين وحدت وجود او است هر هويتى يك وجود دارد و نه دو وجود . و نيز اگر آن چه معدوم شود عينا بازگردد ، لازم آيد كه فرقى بين وجود ابتدايى و وجود معادى آن نباشد چون فرض اين است كه عينا بازگردد و حتى اگر صد بار هم عود كند لازم آيد عين موجود اول باشد و فرقى بين وجود ابتدايى و وجود فرضا صدمين بار او نباشد و لازم آيد كه جايز باشد به طور بىنهايت معاد كند يا عين حوادث زمانيه .\r\nو گفته‌اند كه معنى عروض عدم بر چيزى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 238 - 240 .\r\n( 2 ) همان ، ص 353 .\r\n","page_name":" 462 ","page_number":462},
  {"content":"\r\n\r\nبطلان ذاتى آن شىء است و عدم و نيست محض چگونه بازگردد . و معنى وجود چيزى اين است كه قبلا معدوم بوده و بعد موجود شده .\r\nو بعدا نيز معدوم مىشود و معنى اين‌كه چيزى معدوم بوده و موجود شده و بعد هم مجددا معدوم مىشود اين است كه وجود آن مستمر نيست و استعداد استمرار ندارد نه سابق و نه لاحق زيرا معدوم بوده ، موجود شده و باز هم معدوم مىشود . ملا صدرا در اثبات اين امر دلايل بسيارى آورده است .\r\n\r\nمعرفت -\r\nاقوال و آراى مختلفى در بيان تعريف معرفت و تفسير آن اظهار شده است بعضى گويند معرفت عبارت از ادراك جزئيات است و علم ادراك كليات است بعضى گويند معرفت عبارت از تصور است و علم تصديق است و بعضى گويد كسى كه چيزى را ادراك كرده و اثرى از آن درنفس او حاصل شود و بعد مجددا آن را درك كند معرفت نامند كه بشناسد كه اين همان است كه اول ادراك كرده بوده است .\r\nپاره‌اى عرفان و معرفت را از لحاظ رتبه بالاتر از علم دانند و پاره‌اى بر عكس گفته‌اند و گفته‌اند هر عالمى عارف است و لكن هر عارفى ممكن است عالم نباشد . « 1 » السابع المعرفة ، و قد اختلف الاقوال فى تفسيرها ، فمنهم من قال انها ادراك الجزئيات ، و العلم ادراك الكليات ، و اخرون قالوا : انها التصور ، و العلم هو التصديق ، و هؤلاء جعلوا العرفان اعظم رتبة من العلم .\r\nقالوا : لان تصديقنا باستناد هذه المحسوسات الى موجود واجب الوجود امر معلوم بالضرورة ، و اما تصور حقيقة الواجب فامر فوق الطاقة البشرية ، لان الشىء ما لم يعرف لا يطلب ماهيته ، فعلى هذا الطريق كل عالم عارف ، و لا عكس كليا ، و لذلك فان الرجل لا يسمى عارفا الا اذا توغل فى ميادين العلم ، و ترقى من مطالعها الى مقاطعها ، و من مباديها الى غاياتها به حسب الطاقة البشرية .\r\nو قال اخرون : من ادرك شيئا و انحفظ اثره فى نفسه ثم ادرك ذلك الشىء ثانيا ، و عرف ان هذا ذاك الذى قد ادركه اولا ، فهذا هو المعرفة ، ثم فى الناس من يقول : بقدم الارواح ، و منهم من يقول : بتقدمها على الاشباح ، و يقول : انها هى الذر المستخرج من صلب آدم عليه السلام ، و انها اقرت بالالهية ، و اعترفت بالربوبية ، الا انها لظلمة العلاقة البدنية نسيت مولاها ، فاذا عادت الى نفسها ، متخلصة من ظلمة البدن و هاوية الجسم عرفت ربها و عرفت انها كانت عارفة به ، فلا جرم سمى هذا الادراك عرفانا .\r\nملا صدرا مىگويد بحث در حقايق موجودات را و بالجمله حكمت‌آموزى را كه اساس آن بر معرفت ربوبيت و خداوند عالم است لازم و خوب دانسته‌اند و گويد در قرآن مجيد از حكمت به عنوان خير كثير ياد كرده است  « وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  و به هر حال معرفت ربوبيت افصل معارف و علوم است و انسان‌ها بايد به دنبال معارف حقه و كشف حقايق و حكمت واقعى باشند ، ملا صدرا درباره فضيلت حكمت و حكيم واقعى سخن گفته است .\r\nو بعد : فهذا شروع فى طور آخر من الحكمة و المعرفة و هو تجريد النظر الى ذوات الموجودات و تحقيق وجود المفارقات\r\n\r\n\r\n","description":"","footnote":"\r\n( 1 ) مفاتيح الغيب ، ص 134 .\r\n","page_name":" 463 ","page_number":463},
  {"content":"\r\n\r\nو الالهيات ، المسمى بمعرفة الربوبية و الحكمة الالهية ، و لما كان افضل نعم اللَّه الفائضة على خلقه و اشرف عطياته التى آتاها من لدنه عبدا من عباده هو الذى سماء اللَّه فى كتابه المنير بالخير الكثير ( اعنى الحكمة الالهية و المعرفة الربوبية .\r\nو لا شك انها السعادة العظمى و البهجة الكبرى ، و بتحصيلها ينال الشرف الكبير و السيادة العليا التى تفوق سائر الدرجات الرفيعة و الكمالات المنيعة ، و كل من آتاه اللَّه نعمه يجب به حسب ؟ ؟ ؟ ه عليه شكرا و احسانا » فيجب على من اتاه اللَّه رحمته من عنده ، و علّمه من لدنه علما و افاده قوة فى هذا العلم يمشى به فى ارض الحقائق ، و نورا تهتدى به فى ظلمات البرازخ السفلية و جناحا يطير به الى اوج العوالم العلوية ، و بصيرة أراه بها ملكوت السموات و الارض كما قال ( تعالى ) :  « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ »  و اما المتأخرون منهم كتوابع المشائين ، و سائر المحدثين ، فقد وقع لهم سهو عظيم ، و اغلاط كثيرة فى الالهيات و كثير من الطبيعيات من المطالب التى لا يعذر الخطأ و النسيان فيها من الانسان ، و لا ينجو من عذاب الجهل فيها ابدا ، اذا كان فيه استعداد و قوة سلوك نحو المعاد ، و قد ضل ، و غوى و انحرف عن طريق المسرى و المأوى ، و الرجل الحكيم لا يلتفت الى المشهور ، و لا يبالى اذا اصاب الحق من مخالفة الجمهور ، و لا يتوجه فى كل باب الى من قال ، بل الى ما قيل ، كما نقل عن مولانا امام الموحدين و امير المؤمنين عليه السّلام ، انه قال :\r\n« لا يعرف الحق بالرجال ، و لكن اعرف الحق تعرف اهله »\r\nو نحن لم نقصد فى تحقيق كل مسئلة و تنقيح كل مطلوب ، الّا التقرب الى اللَّه و ملكوته الاعلى فى ارشاد طالب زكى ، او تهذيب خاطر نقى ، فان وافق ذلك نظر ابناء البحث و التدقيق فهو الذى او مأناه و ان لم يوافق فمعلوم انّ الحق لا يوافق عقول قوم فسدت قرائحهم . « 1 »\r\n\r\nمعلول -\r\nمعلول عبارت چيزى است كه همواره به دنبال امرى ديگر كه علت نامند موجود شود و آن بايد مناسب با علت خود باشد زيرا معلول از لوازم ذات علت است و انفكاكى ميان آن دو نيست و معلول واحد شخصى مستند به دو علت نمىشود چه به طور اجتماع و يا تبادل و تعاقب زيرا اگر هر يك از آن علل با خصوصيت مخصوص خود وجود آن معلول را ايجاب كنند و بالأخره او را يا خصوصيتى باشد كه مدخليت تامه در وجود معلول داشته باشد آن علت است و ديگرى علت نيست و اگر نداشته باشد علت تامه نمىباشد . « 2 » از جمله احكام معلول اين كه :\r\nتأخر معلول از علت ضرورت لازم نيست كه تأخر زمانى باشد و بلكه اصولا تأخر زمانى نيست و بالجمله واجب نيست بين معلول و علت فاصلهء زمانى باشد به اين معنى كه معلول مقارن عدم زمانى باشد . تعبير ملا صدرا اين است كه مقارنت عدم براى علت ، واجب نيست ، يعنى شرط عليت ، علت و تأثير آن در معلول اين نيست كه معلول زمانى نبوده نباشد و سپس علت او را حادث كرده باشد . بنابر اين شرط تعلق چيزى به فاعل اين نيست كه وجودش بعد از عدم باشد .\r\n\r\n\r\n","description":"","footnote":"\r\n( 1 ) اسفار ، ج 6 ، صص 3 - 4 ، 7 - 9 .\r\n( 2 ) همان ، ج 2 ، سفر 1 ، ص 202 .\r\n","page_name":" 464 ","page_number":464},
  {"content":"\r\n\r\n\r\nمعلول اول -\r\nعقل اول است . « 1 »\r\n\r\nمعلوم -\r\nمعلوم بر دو قسم است يكى معلوم بالذات و ديگرى معلوم بالعرض . علم . « 2 »\r\n\r\nمعيت -\r\nاقسام معيت به ازاى اقسام تقدم و تأخر است بر حسب مفهوم و معنى نه به حسب وجود . تقدم . « 3 »\r\n\r\nمفارقات قدسى -\r\nمراد از مفارقات قدسى عقول مجرده‌اند . در تحت عنوان عقل عقايد و آراى فلاسفه در مسألهء وجود مفارقات عقليه كه واسطهء در فيض‌اند و اول صوادرند بيان شد .\r\nصدرا خود از طرقى چند وجود مفارقات متوسطه را ثابت كرده است . از اين قرار :\r\nالف - اخبار و روايات كه فرمودند :\r\nاول ما خلق اللَّه العقل و اول ما خلق اللَّه القلم و اول ما خلق اللَّه نورى و خلقت انا و على من نور واحد\r\nو غيره .\r\nب - از طريق امتناع صدور كثير از واحد .\r\nعقل ج - از طريق امكان اشرف . ممكن اشرف و قاعدهء امكان اشرف .\r\nد - از طريق لزوم مناسبت ميان مقتضى و مقتضى و علت تامه و معلول و فاعل تام و فعلش .\r\nه - از طريق اخراج ما بالقوت الى ما بالفعل كه آن‌چه ذات اشياء را از قوت به فعل آرد بايد امرى باشد خارج از ذات آن و الا لازم آيد كه شىء واحد هم مفيد باشد و هم مستفيد پس بايد يك امر خارجى باشد و فعليت محض باشد كه مفيد فعليت باشد و آن عقل قدسى است كه محرك اول است و تمام اشياء را از قوت به فعليت آورد . و - از طريق هيولا و صورت و كيفيت تلازم ميان آن دو و لزوم امرى كه واهب الصور باشد و حافظ شخصيت اتصاليهء آن‌ها باشد و آن بايد امر ثابت باشد و متبدل نباشد .\r\nز - از طريق طبيعت متجدده و اين‌كه طبيعت ديگر نتواند مفيض وجود او باشد و خود نتواند مفيض وجود خود باشد و الا دور و تسلسل لازم آيد و نفس هم نتواند مفيض باشد زيرا از جهت تعلقش به بدن حكمش حكم طبيعت است و هيولى هم نتواند باشد زيرا قوت محض است پس مفيض ، ذات مفارق عقلى است .\r\nح - از طريق اشواق و اغراض و ميول و توجه آن‌ها به غايات كه ناچار هر نوع طبيعتى را غايت كمال عقلى است كه متوجه به آن و مرجع اشياء و موقف آن‌ها است .\r\nط - از طريق آن‌كه مفيض فيض بر انواع محصله و طبايع متجدده نتواند امر متجدد و متغير باشد و بايد مفارقاتى باشند كه واسطه در قبول فيض باشند و مفيض بر موجودات ديگر و آن‌كه انواع محصله و صور نوعيه در قبول فيض احتياج به امكان استعدادى ندارند زيرا كلىاند و همان امكان ذاتى آن‌ها كافى است در فيضان فيض و آن‌ها واسطه‌اند در ايصال فيض بر امور متغيره و مفارقاتى نيز بايد باشند كه به ترتيب مفيض به آن‌ها شوند و بالجمله فيض از مبدأ فياض مستقيما به موجودات ماديهء جزئيه نرسد و وسايطى بايد باشد و واسطهء بلا فصل ، مفارقات‌اند .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 193 .\r\n( 2 ) همان ، ج 6 ، ص 163 .\r\n( 3 ) همان ، ج 3 ، صص 258 ، 270 .\r\n","page_name":" 465 ","page_number":465},
  {"content":"\r\n\r\nى - از طريق حركات فلكيه كه هر متحركى را محرّكى باشد و محرك آن بايد موجودى باشد كه خود متحرك نباشد و الا تسلسل لازم آيد پس عقول و مفارقاتى هستند كه محرك افلاك‌اند و افلاك محرك ساير موجودات متحرك‌اند .\r\nيا - از طريق مطابقت احكام صادقه با نفس الامر كه واقعياتى بايد باشند كه احكام در صورت مطابقت با آن‌ها صادق و در غير آن صورت كاذب باشند و آن نفس الامر كه مطابق به فتح است حقيقتى است موجود قائم به ذات و غير ذى وضع و مشتمل بر تمام معقولات و صور موجودات است كه آن‌چه را انسان تصور مىكند اگر مطابق به آن اصول و صور باشد صادق است و الا كاذب .\r\nيب - از طريق كمال و تقص كه اشياء يا تامند يا ناقص قسم اول يا فوق تمام است يا نه و دوم هم يا مستكفى بذاته است و يا مستكفى به غير است و بالجمله عنصريات ناقص و فلكيات مستكفى و موجود فوق تمام ذات حق است پس بايد در عالم تمامى باشد كه متوسط بين فوق تمام و بين موجودات ناقص و يا مستكفى باشد و آن عقل است پس موجودات يا ناقص‌اند يا تام‌اند يا فوق تمام‌اند و اين تقسيم عقلى است .\r\nيج - از طريق وجود منبع فيض و خزاين براى معقولات انسانى كه فرمود  « وَ إِنْ مِنْ شَيْءٍ إِلَّا عِنْدَنا خَزائِنُهُ »  و باز فرمود :  وَ لِلَّهِ خَزائِنُ السَّماواتِ وَ الْأَرْضِ  كه معقولات جهان انسانى را مخزنى است كه اين معقولات نمونه و مستفيد از آن خزاين‌اند و آن مخزن صور الاشياى معقوله است كه در موقع توجه و اتصال نفس به آن امورى كه فراموش كرده است به ياد مىآورد و بالجمله آن مخازن به نفوس انسانى همواره فيض مىدهد و صور معقوله كه فراموش مىشوند مجددا باز مىگردند . « 1 »\r\n\r\nمقدار -\r\nمقدار در لغت امرى است كه به وسيله آن شناخته شود اندازهء اشياء و در فلسفه مقدار عبارت از كم متصل است اعم از آن كه قارالاجزا باشد مانند خط و يا غير قارالاجزا باشد مانند زمان و فرق ميان صور مقداريه و جسميه از اين قرار است :\r\nالف - بر جسم واحد مقادير مختلف متوارد شوند در حال كه جسميت آن به حال خود باقى است مانند يك قطعه موم كه به حالات و مقادير گوناگون درآيد و لكن جسميت آن به حال خود باقى باشد پس مقادير زايد و غير از صور جسميه‌اند .\r\nب - تمام اجسام در جسميت مشترك‌اند و در مقادير مختلف .\r\nج - اجسام بعضى متقدر بعضى ديگر و بعضى عاد و بعضى معدودند و مقدار عاد در اكثر موارد مخالف با مقدار معدود است پس مقداريت و متقدريت نفس جسميت نيستند .\r\nد - جسم واحد به واسطه تسخن تخلخل به حجم آن افزوده و به واسطه تكاثف از مقدار آن كاسته مىشود بدون آن‌كه در جسميت آن تغيير حاصل شود و بالجمله مقادير غير از جسميت اجسام‌اند و متوارد بر اجسامند و گويند « كل جسم فله مقدار و له صورة و له هيولى » كه مقدار عبارت از ابعاد ثلثه مىباشد كه مشترك ميان اجسام است « بقول صدرا » و صورت جسميت عبارت از همان جسميت اشياء است و هيولا\r\n\r\n\r\n","description":"","footnote":"\r\n( 1 ) اسفار ، ج 1 ، ص 383 و ج 3 ، ص 48 و ج 9 ، ص 243 .\r\n","page_name":" 466 ","page_number":466},
  {"content":"\r\n\r\nجنبه قوت اشياء است .\r\nو مقادير هم يا تعليمىاند و يا طبيعى ، مقادير طبيعى همان شكل طبيعى اجسام است كه بنا بر مشهور ، مقدار طبيعى همان كرى الشكل بودن اجسام است كه اجسام فى حد ذاته كرى الشكل‌اند و اشكال ديگر آن‌ها تعليمى است و عقايد و آراى ديگر . « 1 » خلاصه اين‌كه ملا صدرا فرق بين مقدار و جسميت را به شش امر يا شش وجه مىداند .\r\n1 - بر جسم واحد مقادير مختلفه وارد مىشود در حالى كه جسميت مخصوصه باقى به حال خود است مانند قطعه مومى كه به اشكال مختلف درآورده شود و ابعاد مختلف بر آن توارد كنند در حالى كه در جسميت آن تغييرى و تبديلى حاصل نمىشود . پس معلوم مىشود كه مقادير غير از جسميت‌اند و زايد بر جسميت .\r\n2 - اجسام در جسميت مشترك و در مقادير مختلف‌اند .\r\n3 - پاره‌اى از اجسام مىتوانند مقدّر و عادّ بعضى ديگر باشد و بعضى معدود بعض ديگر و عاد مخالف معدود و غير آن مقدار .\r\n4 - يك جسم بعد از سخونت به حجم آن افزوده مىشود بدون اضافه شدن چيزى به آن و همان جسم بعد از تبريد از حجمش كاسته مىشود بدون اين‌كه چيزى از آن كاسته شود .\r\nجسم در هر دو حال محفوظ الهوية و متبدل المقدار است .\r\n5 - به طورى كه ثابت شده است . وجود سطح از توابع ماده است و تابع ماده نفس جسميت نيست زيرا مقوّم آن و مقدم بر آن مىباشد ، پس سطح مغاير جسميت است .\r\n6 - خط و سطح داخل در معنى جسم نيستند زيرا كسى كه تعقل كند يا فرض كند جسمى را به صورت نامتناهى در اين صورت جسم را فرض و تعقل كرده است نه اين‌كه جسم را لا جسم فرض كرده است ( زيرا نامتناهى درست نيست و باطل است پس ابعاد غير از جسم‌اند يعنى غير از جسميت‌اند ) .\r\n\r\nمقادير تعليمى -\r\nطول ، عرض و عمق .\r\n\r\nمقادير مجرد -\r\nيكى از مسائل مورد توجه ملا صدرا به ويژه در اسفار بخش جواهر و اعراض است كه آيا مقادير ممكن است مجرد از ماده باشد . فلاسفهء اوليه گفته‌اند كه شكى نيست كه مقادير وارده و متواردهء بر اجسام ، مادى هستند ملا صدرا اين نظر را به طور دربست قبول ندارد خلاصه سخن او اين است كه مقادير مجرده وجود دارند و البته مىدانيم كه وى مثال و عالم مثال يا ملكوت اسفل را صاحب مقادير مىداند بدون جسميت لكن كم‌تر به اين مطلب تصريح كرده است بر خلاف شهاب‌الدين سهروردى كه صريحا گفته است . ملا صدرا گويد در مورد خلأ بايد گفت بر فرضى كه خلأ وجود داشته باشد عبارت از مجرد مقدار نخواهد بود بلكه مقدار ذو وضع واقع در جهات عالم خواهد بود و مقدار فى ذاته وضع بدين معنى ندارد . « 2 » ملا صدرا در جايى ديگر گويد : بدان كه مقدار معينى هر چند ممكن است تجريد آن از ماده و لواحق ماده يا در خيال و يا در عالمى ديگر لكن ممكن نيست تجريد صورت معين را از ماده مگر به اين‌كه وجود آن وجود ديگر شود كه اقوى و اتم از اين وجود باشد به اين‌كه مثلا\r\n\r\n\r\n","description":"","footnote":"\r\n( 1 ) اسفار ، ج 3 ، سفر 1 ، صص 147 - 149 .\r\n( 2 ) همان ، ج 1 ، سفر 2 ، صص 33 - 35 .\r\n","page_name":" 467 ","page_number":467},
  {"content":"\r\n\r\nبسيارى از لوازم اين وجود از او سلب شود . « 1 »\r\n\r\nمقدار طبيعت متجدده -\r\nزمان را ملا صدرا مقدار طبيعت متجدده مىداند . « 2 »\r\n\r\nمقولات -\r\nدربارهء مقولات و اقسام و انواع آن‌ها و تقسيمات فرعى در هر يك از مقولات در كتب فلسفى اسلامى همان ديدگاه‌هاى ارسطو و جهان‌بينى او است جز اين‌كه در پاره‌اى از موارد به وسيله فلاسفهء اسلامى نظراتى ابراز شده است و لكن به هر حال چهارچوب مقالات همان نظريه ارسطويى است .\r\nارسطو موجودات جهان وجود را در ده مقولهء اصلى محدود كرده است ، بدين سان :\r\nموجودات به طور كلى يا وجودشان چنان است كه پايدار به خود هستند و خود موضوع و محل براى قيام اشياى ديگراند يا وجودشان وجود تبعى است و پايدار به خود نيستند ؛ نام موجودات نوع اول را جوهر نهاده است و نام موجودات نوع دوم را عرض .\r\nجوهر عبارت از موجودى است كه وجودش در غير و وابسته به غير نباشد و عرض موجودى كه وجودش در غير باشد .\r\nارسطو جوهر را پنج قسم دانسته است و گفته است . جوهر به تقسيم اوليه دو گونه است :\r\n1 - جوهر مادى 2 - جوهر غير مادى .\r\nجوهر مادى شامل سه نوع است : 1 - ماده 2 - صورت 3 - جسم كه مركب از ماده و صورت است . جوهر غير مادى از ديدگاه او دو قسم است : 1 - عقل 2 - نفس .\r\nموجودات غير پايدار به خود كه عرض ناميده شده‌اند بر نه قسم يا نه مقوله‌اند :\r\nكم ، كيف ، وضع ، اين ، متى ، فعل ، انفعال ، ملك و اضافه . در طول تاريخ اين نوع تقسيم‌بندى موجودات گه‌گاه مورد نقض و جرح واقع شده است و لكن به هر حال عمدهء فلاسفهء اسلام و از جمله ملا صدرا همين تقسيم‌بندى را قبول كرده‌اند .\r\nملا صدرا گويد : پاره‌اى از فلاسفه مقولات را چهار مقوله دانسته‌اند - جوهر ، كم ، كيف و نسبت و گفته‌اند نسبت خود هفت مقوله را شامل است و مثلا « متى » نسبت به زمان است و « اين » نسبت به مكان از جمله اين فلاسفه ابن سهلان صاحب بصائر است و صاحب مطارحات مقولات را پنج مقوله دانسته است كه همان چهار مقوله باشد به اضافه مقوله حركت و گفته است كه حركت جوهر نيست و هيچ يك از مقولات عرضى هم نيست پس مقولهء جدايى است .\r\nملا صدرا گويد : حركت نحوه‌اى از وجود تدريجى است . و وجود خارج از هر نوع مقوله است بنابر اين حركت از ديدگاه ملا صدرا نوعى از وجود است نه جوهر است و نه عرض .\r\nملا صدرا گويد بحث در جواهر بحث از عوارض ذاتى وجود است وى گويد : موجودات بر سه قسم‌اند ، موجودى كه وجود محض و بسيط و پايدار به خود بوده وجودش عين ماهيت و ماهيتش عين وجود است و وجود او اتم و اكمل وجودات است و آن مبدأ كل وجود است .\r\nاما موجودات ديگر بر دو گونه‌اند يا موجوداتى هستند كه وجودشان فى ذاته عين وجودشان براى محل و موضوعند و يا\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 37 .\r\n( 2 ) همان ، ج 3 ، سفر 1 ، ص 147 .\r\n","page_name":" 468 ","page_number":468},
  {"content":"\r\n\r\nوجودشان فى ذاته قائم بر خود و به ذات خودند .\r\nو بالجمله يا وجودشان در چيزى ديگر است مانند سياهى ، سفيدى و آن عرض است و يا وجودشان در چيزى ديگر نيست و آن جوهر است . « 1 » بحث مهم اين است كه بگوييم وجودش در محل است يا در موضوع ، فرق بين محل و موضوع چيست و آيا هر چيزى كه وجودش در چيزى ديگر است عرض است و بنابر اين صورت عرض است ، در حالى كه گفته‌اند صورت جوهر است . بنابر اين تعريف عرض را بدين سان اصلاح كرده‌اند . عرض عبارت از موجودى است كه در شىء باشد و شىء متقوم به آن نباشد و مانند جزء آن هم نباشد و قوام او به چيزى است كه در او است و به اين قيود چهارگانه شامل صورت نمىشود اين‌كه گفته مىشود در يك چيز ، براى احتراز از اين معنى است كه يك عرض شخصى در دو چيز باشد ، كه ممكن نيست . ملا صدرا گويد : جواهر پنج‌اند .\r\nزيرا يا در محل‌اند و نياز به محل دارند يا نه ، جوهرى كه در محل است صورت مادى است و جوهرى كه در محل نيست يا مركب از حال و محل است كه جسم است و يا نه ، در صورت دوم يا علاقه انفعالى به جسم دارد يا نه ، اگر دارد نفس است و اگر نه ، عقل است . يا محل صورت جسميه است كه هيولى است . و باز گويد بهتر اين است كه گفته شود جوهر يا قابل ابعاد سه گانه است و آن جسم است و الا يا جزء جسم است كه جسم به وسيله آن بالفعل مىشود چه در نوع و چه در جنس ، صورت است حال صورت امتدادى باشد يا طبيعى ، و يا جزئى است كه جسم به واسطهء آن جزء بالقوه است و يا بالقوه بودن جسم به آن است . آن را هيولى يا ماده گويند و اگر اصولا جزء جسم نباشد دو حال دارد يا جوهرى است كه متصرّف در جسم است بالمباشره آن را نفس گويند و الا عقل .\r\nپس نفس جوهر مجرد است در ذات خود و در فعل نياز به ماده يعنى بدن دارد . و عقل جوهر مجردى است كه به هيچ وجه نيازى به ماده ندارد . ملا صدرا همهء جواهر و اعراض را مظاهر مراتب وجود مىداند وى در مقام تعريف جوهر و ماهيت ، نخست بحث از جواهر ذهنى و عقلى و نحوه وجود اشياء در خيال ، در حس ، در وهم و در عقل كرده است و سرانجام گفته است جوهر ماهيتى است كه حق وجود آن اين است كه در موضوع نباشد و بدين ترتيب جواهر خياليّه ، حسيّه ، عقليه بايد مستقل باشند و نه در حسّ و خيال و عقل . بحث مورد نظر ملا صدرا اين است كه قيام جواهر عقلى به عقل چگونه است قيام حلولى است يا صدورى ، وى بر آن است كه جواهر در هر مرحلهء وضع خاصى دارد و آثارى مخصوص ، جواهر مجردهء عقليه آثار خاصى دارند و جواهر نفسيه آثار مخصوص ديگر و جواهر ماديه آثارى ديگر . « 2 » مىدانيم كه در يونان باستان در باب جهان جسمانى دو فرضيه وجود داشته است . يكى فرضيه ارسطو در باب مقولات و تركيب اجسام از ماده و صورت و تقسيم صورت به صورت جسميّه و نوعيه ديگر فرض اصحاب ذره يا اتم كه بنابر آن فرض اجسام مركب از اجزا و اتم‌ها بودند و خواص موجودات يعنى مواليد مربوط\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، ص 338 .\r\n( 2 ) همان ، صص 242 - 243 .\r\n","page_name":" 469 ","page_number":469},
  {"content":"\r\n\r\nبه نوع اتم‌ها است يعنى مواد تركيب كنندهء اجسام ، در اين فرض از برخورد و تركيب اتفاقى اتم‌ها كرات و اجسام به وجود مىآيند و مسأله عليّت و معلوليت متزلزل است . اين فرض بنابر عللى كه بايد در تاريخ فلسفه بررسى شود در همان يونان باستان هم كم‌تر مورد توجه واقع شد و يك بخش از مبارزات و جدال‌هاى بين فلاسفه مربوط به رد نظريات پيروان تفكر اتمى است در تاريخ تمدن علمى اسلامى مسألهء اتمى بودن اجسام مجددا مورد توجه واقع شد . عمدتا فلاسفه افكار و نظريات آن‌ها را مردود مىدانند لكن گروهى از متكلمان به علت فوايدى كه مىتوانستند در پاره‌اى از اصول اعتقادات مذهبى برند فرضيه اتمى بودن را به نحوى پذيرفته‌اند و آثارى بر اين فرضيه بار كرده‌اند كه در كتب كلامى كما و كيفا مذكور است .\r\n\r\nمكان -\r\nمكان در لغت عبارت از امرى و چيزى است كه چيزى ديگر در آن نهاده شود و يا بر آن تكيه كند . مسئلهء مكان يكى از مسائلى است كه هم از لحاظ ماهوى و هم از لحاظ وجودى افكار و انظار فلاسفه را به خود جلب كرده است .\r\nمع ذلك امارات و علايمى براى مكان ذكر شده است كه مورد اتفاق همهء فلاسفه است از اين قرار :\r\n1 - « ما يصح ان ينتقل الجسم عنه اواليه و ان يتمكّن فيه » 2 - « ان يكون مشار اليه » 3 - ان يكون مقدارا له نصف و ربع 4 - « ان يكون بحيث يمتنع حصول جسمين فى واحد منه » و لكن در مورد وجود آن اختلاف است . صدرا گويد جمهور حكما گويند ، مكان عبارت از سطح باطن از جسم حاوى است به نحوى كه هيچ جزئى از آن خارج از سطح نباشد و اين وضع واقع نيست مگر در اجزاى اين عالم مانند آحاد عناصر و افلاك و هر گاه مجموع آن چه در اين عالم است از امكنه و ازمنه به طور جملى و كلى و بدان نحو كه يك شىءاند لحاظ شوند به يك نام خوانده مىشوند و چيزى خارج از آن‌ها نيست كه به نام مكان خوانده شود و الا مجموع مجموع نخواهد بود و بنابر اين براى اين جهان مكانى نيست پس مكان به قول صدرا امرى داخل در خود عالم و همان سطح باطن از جسم حاوى است . ( سطح حاوى و محوى فلك الافلاك ) و به طور كلى پنج مذهب در مورد مكان وجود دارد از اين قرار :\r\n1 - سطح جسم كه ملاقى با جسم است .\r\n2 - سطح باطن جسم حاوى كه مماس با سطح ظاهر محوى است .\r\n3 - بعدى كه اقطار آن متساوى است با جسم متمكن در آن 4 - هيولاى جسم است .\r\n5 - صورت جسم است .\r\nبعضى گويند مكان و زمان هر دو امر متوهم‌اند و در خارج چيزى به نام مكان موجود نيست و چون هدف ما در اين كتاب به طور اختصار بيان اصطلاحات و عقايد صدر است لذا از شرح و بسط اقوال صرف‌نظر مىكنيم . « 1 »\r\n\r\nملائكه -\r\nيكى از مباحث مورد توجه ملاصدرا در بسيارى از آثارش بحث در ملائكه\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، صص 38 - 42 .\r\n","page_name":" 470 ","page_number":470},
  {"content":"\r\n\r\nو حقيقت آن‌ها است . « 1 » ملائكه جمع ملاك است مانند شمايل كه جمع شمال و تاء براى تأنيث جمع است .\r\nدر حقيقت ملائكه اختلاف كرده‌اند در اين كه موجود است و از موجودات جوهرى است و نه عرضى همه قبول دارند اكثر مسلمانان گفته‌اند كه اجسام لطيف‌اند و قادرند كه متشكل به اشكال مختلف شوند و گويند دليلش اين است كه حضرت رسول آن‌ها را ديده است .\r\nگروهى از نصارى گفته‌اند كه نفوس فاضله بشرىاند كه از بدان مفارق‌اند يا مفارق كرده‌اند و جن نفوس شريره است كه از ابدان شريره مفارقت كرده است . حكما گفته‌اند نوعى از ملائكه جواهر مجرده‌اند مخالف با نفوس ناطقه و نوعى ديگر از آن‌ها متعلق به اجرام‌اند ، اجرام كليه و جزئيه . نوعى از آن‌ها همواره مستغرق در خدايند .\r\nمتكلمان اختلاف كرده‌اند كه آيا آن ملائكه كه مأمور شدند به حضرت آدم سجده كنند يك گروه از ملايكه بود مثلا ملائكهء زمين يا همه ملائكه بودند .\r\n\r\nالملائكة و الأقوال فيها\r\nالملائكة جمع ملأك - على الاصل - كالشمائل في جمع شمأل ، و التاء لتأنيث الجمع .\r\nو هو مقلوب « مألك » من الالوكة و هي الرسالة ، لأنّهم وسائط بين اللّه و بين الناس ، فهم رسل اللّه او كالرسل إليهم ، و لهذا لا يسمّى « ملكا » من لا رسالة له - يسمى « روحا » أو شيئا آخر :\r\nو اختلفت العقلاء في حقيقتهم بعد اتفاقهم على أنّها ذوات موجودة وجودا جوهريّا صوريّا لا كوجود الأعراض ، فذهب أكثر أهل الإسلام إلى أنّها اجسام لطيفة قادرة على التشكّل بأشكال مختلفة ، مستدلّين بأنّ الرسل صلى اللّه عليه و آله كانوا يرونها كذلك . و قالت طائفة من النصاري : « هي النفوس الفاضلة البشريّة المفارقة للأبدان ، كما إنّ الجنّ أيضا عندهم هي النفوس الخبيئة الشريرة المفارقة » .\r\nو زعم الحكما إن ضربا منها جواهر مجرّدة مخالفة للنفوس الناطقة في الحقيقة و ضربا آخر متعلقة بالأجرام الكلّية و الجزئيّة من التدبير و التصريف ، فهي عندهم منقسمة إلى قسمين :\r\nقسم شأنهم الاستغراق في معرفة الحق ، و التنزه عن الاشتغال به غير ملاحظة جماله و جلاله ، و هم العلّيون و الملائكة المقربون ، كما وصفهم اللّه في محكم تنزيله بقوله :  يُسَبِّحُونَ اللَّيْلَ وَ النَّهارَ لا يَفْتُرُونَ  [ 21 / 20 
  ] . و قسم يدبّر الأمر من السماء إلى الأرض على ما سبق به القضاء ، و جرى به القلم الإلهي ،  ( لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ )  [ 66 / 6 
  ] و هم المدبّرات أمرا ، فمنهم سماوية ، و منهم أرضيّة - على تفصيل ذكره في المفاتيح الغيبية .\r\nو اعلم إنّهم اختلفوا في أنّ المقول لهم كلّ الملائكة ، أم ملائكة الأرض ، و الحقّ إنّ المراد من الخليفة إن كان آدم عليه السلام أو الإنسان الصغير فالمقول له هم الملائكة الأرضيّة ، و إن كان الإنسان الكبير المحمدي عليه السلام فالمخاطب كلّ الملائكة أجمعين .\r\nو قيل : هم إبليس و من كان معه في محاربة الجنّ ، فإنّه تعالى أسكنهم في الأرض أولا فأفسدوا فيها ، فبعث إليهم إبليس في جند من الملائكة فدمّرهم و فرّقهم في الجبال\r\n\r\n\r\n","description":"","footnote":"\r\n( 1 ) تفسير بزرگ ، ج 2 ، صص 303 - 304 .\r\n","page_name":" 471 ","page_number":471},
  {"content":"\r\n\r\nو الجزائر .\r\nاشراق پنجم : در بيان عدد ملائكهء عقليه .\r\nخداى متعال در قرآن مجيد مىفرمايد  وَ أَوْحى فِي كُلِّ سَماءٍ أَمْرَها  ( و به هر آسمانى امرش را وحى كرد ) « 1 » در هر آسمانى درباره امر آن آسمان وحى نمود .\r\nقبل از اين گفته شد كه براى هر متحركى محركى است . پس عدد محركات به تعداد متحركات است و نيز دانستى كه كليهء حركات طبيعيه ، مستنداند به شوق‌ها و اراده‌هاى موجود در ذات متحرك و نيز دانستى كه شوق‌ها همگى به غايات و هدفهاى عقليه منتهى مىگردند .\r\nپس اگر كليهء متحركات و محركات به طور مجموع ، مستقيما و ابتدائا بدون رعايت ترتيب و در نظر گرفتن اوليت و ثانويت در ايجاد و خلقت ، به واجب الوجود و يا به صادر اول نسبت داده شوند ، هر آينه تعدد جهات و كثرت حيثيات و اعتبارات در ذات او راه مىيافت و حال آن كه با دليل و برهان قاطع ، ثابت كرديم كه ذات واجب الوجود واحد من جميع الجهات است و نيز با برهان قاطع ثابت نموديم كه صادر اول موجودى است وحدانى الذات ، هر چند بالعرض داراى سه وجههء مختلف است ( كه از هر وجهه‌اى موجودى از وى صادر مىشود ) .\r\nپس با اين ترتيب ، جواهر عقلانى الوجود داراى عدد كثيرى هستند و بر طبق اعداد متحركات و حركات كليهء آن‌ها زيرا طبق قاعدهء مزبور از هر جوهر عقلى ، جوهر عقلى ديگرى با يك نفس كلى و يك جرمى از اجرام افلاك نه گانه صادر مىگردد و هر عقلى با هر نفسى متعلق به يك جرمى از اجرام فلكيه‌اند .\r\nضمنا بايد گفت مقصود از جواهر عقليه فارق از وجود در اين جا ارباب انواع بسايط و مواليد مركبند كه اعداد آن‌ها بر طبق اعداد محركات و حركات كليهء حادثه‌اند و هر يك از اين جواهر عقليه ، محرك و عامل حركات كليه‌اند كه در ايجاد بسايط و تركيب و فعل و انفعال و حدوث مواليد و مركبات ، مؤثر و مدبرند و هر يك از اين حركات كليه كه حادث و مؤثر در ايجاد نوعند ، پس از وجود نوع منقطع مىشوند . ) و نيز از طرفى ديگر ، به وسيلهء صناعت و علم مجسطى ، وجود يك سلسله اجرام سماوى بسيارى كه عدد آن‌ها ( به گفتهء ارسطو ) بالغ بر پنجاه و يا بيش‌تر ( و به گفتهء بطلميوس بالغ بر بيست و چهار جرم فلكى است ) و هر يك داراى حركات دوريه‌اى مىباشند كه هم از حيث مقدار و هم از حيث جهت مختلف و متفاوتند ، بر حكما ثابت شده است و براى هر يك از اين اجرام كروى متحرك ، قوه و نيروى محركى است به نام محرك شوقى ( و نفس فلكى ) كه داراى شوق و علاقهء غيرمتناهى است ( و بدين علت ، خود نيز متحرك و غير ثابت است ) و همچنين براى او محركى است ثابت و بىحركت ( به نام عقل مفارق ) كه تحريك وى بر سبيل تحريك معشوق است نسبت به عاشق خويش . « 2 » پس براى هر يك از اين اجرام فلكى ، دو محرك است . يكى مفارق عقلانى ( كه خود ، مباشر و متصدى تحريك جرم فلكى نيست ) و ديگرى ( محركى كه مزاول و مباشر تحريك جرم فلكى است به نام ) مزاول و مباشر\r\n\r\n\r\n","description":"","footnote":"\r\n( 1 ) فصلت / 12 .\r\n( 2 ) شواهد ، صص 221 به بعد .\r\n","page_name":" 472 ","page_number":472},
  {"content":"\r\n\r\nنفسانى كه مايهء قوام و تحقق جرم سماوى و صورت او است .\r\nپس محركات مفارق عقلانى ، محرك نفوس افلاكند بدين جهت كه مطلوب و معشوق نفوسند ( همان‌طور كه معشوق ، عاشق را تحريك مىكند ) و محركات مزاول ( يعنى نفوس فلكيه كه متعلق به اجرام فلكيه‌اند ) ماده و جرم فلكى را على الدوام به حركت درمىآورند ، بدين علت و سبب كه طالب و عاشق وصال عقولند و طبيعت سماويات ( يعنى ذات و ماهيت آن‌ها ) صورت اين حركات جسمانيه و اصل و مبدأ آن‌ها است ( زيرا متحرك ، ذات و طبيعت و صورت ذاتيه و ماهيت آن‌ها است ) و نفوس سماويه صورت و مظهر و محل عشق و شوق آن‌ها به وصال عقول‌اند و مجموعهء افلاك و كرات سماويه همگى زنده و داراى درك و شعور و مقام و مرتبه تعقلند و همگى در حقيقت ، عاشق جلال و جمال الهى و طالب و جوياى اويند ( چنان كه گفته‌اند « و بالعشق قامت السّماوات و الارض » ) و بايد دانست كه مقام و مرتبهء عقول بالاتر و والاتر از نفوس است و آنان به خدا نزديك‌تر و درجهء عشق و عبوديت آن‌ها نسبت به خدا به مراتب بيش‌تر است . پس عدد عقول بر طبق عدد افلاك و اجرام و عدد نفوس مدبرهء آن‌ها است . پس جنود و لشكريان خدا بسيارند و جز او احدى تعداد و شمارهء آن‌ها را نمىداند چنان كه در قرآن مجيد مىفرمايد  وَ ما يَعْلَمُ جُنُودَ رَبِّكَ إِلَّا هُوَ  ( و سپاه پروردگارت را كسى جز او نمىشناسد ) « 1 »\r\n\r\nفى اختلاف مذاهب الناس فى ماهية الملائكة\r\nان الناس قد اختلفوا فى ماهية الملائكة و حقيقتها ، و طريق الضبط ان يقال : الملائكة لا بد و ان يكون لها ذوات قائمة بانفسها فى الجملة ، ثم ان تلك الذوات اما ان يكون متحيزة او لا يكون ، اما الاول ففيه اقوال :\r\nاحدها انها اجسام لطيفة هوائية تقدر على التشكل باشكال مختلفة ، مسكنها السموات ، و هذا قول اكثر الظاهريين و هو من سخيف القول ، و ثانيها قول طوائف من عبدة الاصنام : ان الملائكة فى الحقيقة هى هذه الكواكب الموصوفة بالانحاس و الاسعاد ، فانها عندهم احياء ناطقة ، و ان المسعدات منها ملائكة الرحمة ، و المنحسات منها ملائكة العذاب ، و ثالثها قول معظم المجوس و الثنوية ، و هو ان هذا العالم مركب من اصلين ازليين ، و هما النور و الظلمة ، و هما فى الحقيقة جوهران شفافان مختاران قادران ، متضاد النفس و الصورة ، مختلفا الفعل و التدبير ، فجوهر النور فاضل خير نقى طيب الريح كريم النفس ، يسر و لا يضر ، و ينفع و لا يمنع ، و يحيى و لا يبلى ، و جوهر الظلمة على ضد ذلك فى جميع هذه الصفات ، ثم ان جوهر النور لم يزل يولد الاولياء و هم الملائكة لا على سبيل التناكح ، بل على سبيل تولد الحكمة من الحكيم ، و الضوء من المضيئى ، و جوهر الظلمة لم يزل يولد الاعداء و هم الشياطين على سبيل تولد السفه من السفيه ، لا على سبيل التناكح ، فهذه اقوال من جعل الملائكة اشياء متحيزة جسمانية .\r\nالقول الثانى : ان الملائكة ذوات قائمة بانفسها و ليست بمتحيزة و لا باجسام ، فها هنا قولان ، احدهما قول طائفة من النصارى ، و هو ان الملائكة فى الحقيقة هى الانفس الناطقة بذاتها المفارقة لا بدانها على نعت الصفاء و الخيرية ، و\r\n\r\n\r\n","description":"","footnote":"\r\n( 1 ) مدثر / 31 .\r\n","page_name":" 473 ","page_number":473},
  {"content":"\r\n\r\nذلك لان هذه النفوس المفارقة ان كانت صافية خالصة فهى الملائكة ، و ان كانت خبيثة كدرة فهى الشياطين ، و ثانيها قول الفلاسفة ، و هو انها جواهر قائمة بانفسها ليست بمتحيزة البتة ، و انها بالماهبة مخالفة لانواع النفوس الناطقة البشرية ، و انها اكمل قوة منها ، و اكثر علما ، و انها للنفوس البشرية جارية مجرى الشمس بالنسبة الى الاضواء ، ثم ان هذه الجواهر على قسمين ، منها ما هى بالنسبة الى اجرام الافلاك و الكواكب ، كنفوسنا الناطقة بالنسبة الى ابداننا ، و منها ما هى اعلى شأنا من تدبير اجرام الافلاك ، بل هى مستغرقة فى معرفة اللّه و محبته ، مشتغلة بطاعته . « 1 »\r\n\r\nملك مقرب -\r\nصدرا از عقل اول تعبير به ملك مقرب كرده و عقول طوليه را ملائكهء مقربين ناميده است به اعتبار قاهريت و تأثير آن‌ها در مادون خود و ملائكهء عقليه هم ناميده و عقول عرضيه را ملائكهء مدبره ناميده است . « 2 » اساس اين طرز فكر مربوط به شهاب‌الدين است كه ريشه در كتب مذهبى مزد سينائى دارد .\r\n\r\nملكوت اسفل -\r\nملكوت اعلى - عالم عقول و نفوس مجرده را ملكوت اعلى گويند و عالم مثل را عالم ملكوت اسفل نامند . مثل « 3 »\r\n\r\nملكه -\r\nيكى از اقسام كيفيات نفسانيه را ملكه و جمع آن را ملكات نفسانى مىنامند .\r\nحال . « 4 »\r\n\r\nممتنع -\r\nامرى كه وجودش ناممكن باشد .\r\nملاصدرا گويد همان‌طور كه تعقل واجب بالذات از جهت غايت مجد و علو مرتبت و شدت نوريت وجود و وجوب آن ممكن نيست ، تصوّر ممتنع بالذات هم از جهت نهايت نقص و بطلان و لا شيئت قابل تعقل نمىباشد . « 5 » هر ممكن محفوف به دو وجوب يا دو امتناع است ، وجوب و امتناع سابق و وجوب و امتناع لاحق ، به اين معنى كه هر گاه علت تامهء وجودى ممكن تحقق پيدا كرد و به سر حدّ ايجاب و وجوب رسيد موجود مىشود و پس از وجوب واجب بالغير است و در طرف عدم نيز همين امر درست است . و بايد توجه داشت كه هم وجوب سابق وجوب غيرى است و هم وجوب لا حق چنان‌كه حادث هم در حدوث و هم در بقا نياز به علت دارد همان‌طور كه علتى آن را حادث كرده به وجود مىآورد علتى بايد كه همواره او را باقى بدارد و حفظ كند .\r\n\r\nممكنات -\r\nدر تحت عنوان كلمهء امكان بيان شد كه موجود ممكن موجودى است كه فى حد ذاته ليس باشد و در رجحان يكى از دو طرف « وجود و عدم » براى او احتياج به علت مرجحه باشد .\r\nو بالجمله موجودات يا واجب‌اند و يا ممكن و ممكنات ، موجودات سواى ذات حق ممكناتند و امكان را در وجودات خاصه به معنايى گفته‌اند و در ماهيات به معنى ديگر .\r\nفلاسفه گويند هر ممكنى مركب از دو امر است يكى وجود و ديگرى ماهيت و اين كه « كل ممكن محفوف به وجوبين و وجودين و امتناعين و عدمين « وجوب سابق و وجوب لاحق » و آن كه هر ممكنى واجب به غير است و اين كه تمام طبقات موجودات از مفارقات عقليه و ارواح مدبرهء كليه و جزئيه نفوس نباتيه و حيوانيه و\r\n\r\n\r\n","description":"","footnote":"\r\n( 1 ) مفاتيح الغيب ، صص 341 - 342 .\r\n( 2 ) مبدأ و معاد ، ص 92 و رسائل ، ص 105 .\r\n( 3 ) رسائل ، ملاصدرا ، ص 284 .\r\n( 4 ) رساله عرشيه ، ص 129 .\r\n( 5 ) اسفار ، ج 1 ، سفر 1 ، صص 224 ، 236 .\r\n","page_name":" 474 ","page_number":474},
  {"content":"\r\n\r\nطبايع ماديه تمام و تمام ممكن الوجودند و احتياج به واجب الوجود دارند . « 1 » توضيح اين كه چيزى كه وجود و عدم براى آن مساوى باشد ممكن است . موجودات ممكن گاه داراى وجود فى ذاته مىباشند و گاه وجود آن‌ها براى غير است و ممكن الوجود براى شىء ديگراند كه قهرا هر چه ممكن الوجود براى چيزى باشد فى ذاته هم ممكن است لكن عكس قضيه درست نيست زيرا بسيارى از چيزها هست كه فى نفسه ممكن‌اند و ممكن الوجود براى شىء ديگر نمىباشند و بلكه يا واجب الوجود براى اشياى ديگراند مانند صورت‌ها براى مواد و موضوعات براى اعراض و يا ممتنع براى غيراند مانند جواهرى كه قائم به نفس خوداند .\r\nآن چه فى ذاته ممكن الوجود است يا امكان وجودش در فيضان آن از علت كافى است و يا صرف امكانش كافى نيست كه از مبدأ فيض ، فيض وجودى مىگيرد .\r\nملاصدرا گويد براى بعضى از ممكنات دو امكان مىباشد در توضيح اين فرض گويد پاره‌اى از ممكنات از امورى مىباشند كه بالذات و بدون شرط خارج از ذات و خارج از مقوم ذات از مبدأ فياض دريافت فيض مىكنند و اين فيض را بدون مهلت و فراخى دريافت مىكنند و بدون سبق عدم زمان و استعداد جسمانى ( عقول ) .\r\nو پاره‌اى از ممكنات بدين وضع نمىباشند و دريافت فيض آن‌ها از مبدأ تابع شرايط و وسايط است ( عالم اجسام ) . ممكنات نوع اول را يك امكان و ممكنات نوع دوم را دو امكان است و بالجمله بعضى از ممكنات را دو امكان است كه يكى از آن دو امكان عبارت از وصف عام و معنى واحد است و بالأخره : همهء ممكنات مستند به سببى مىباشند كه واجب الوجود لذاته باشد ، واجبى كه از همهء جهات واجب باشد ، و جايز نيست از موجودى كه در اين وضع و حال است .\r\nپاره‌اى از اشياء از او صادر شود و پاره‌اى از اشياء صادر نشود . و بلكه نسبت فيض او به تمام ممكنات يكسان است لكن از طرفى مدلل شده است كه پاره‌اى از ممكنات قبل از پاره‌اى ديگر موجود شده‌اند ( عقول ، نفوس ، افلاك ، اجسام ارضى . . . ) و نيز مشاهده مىكنيم كه پاره‌اى از حوادث در سلسله متعاقبات بر بعضى ديگر تقدم زمانى دارند . اين اختلاف در افاضه از ناحيه واجب الوجود نيست و بلكه از جهت اختلاف امكانات است زيرا ممكنات در امكانيت متفاوت‌اند به اولويت و اقدميت و اشديت و اضعفيت و غيره و مثلا امكان عقل دوم به مانند امكان عقل اول نمىباشد و در پاره‌اى از موجودات مانند موجودات استعداديه شرايط و لواحق ديگرى شرط در ايصال فيض است و نيز وسايط در فيض وجود دارد .\r\nهر ممكنى در مقام تحليل مركب از دو امر است يكى جهت مطلق وجود و ديگر جهت وجود متعين و بردن آن در مرتبهء خاص از مراتب وجود . بنابراين ممكن را ملاحظات عقلى و تحليلى متعدد است به احكام مختلف :\r\n1 - ملاحظهء ذات ممكن به وجه مجمل بدون تحليل به جهات و اعتبارات . « 2 » 2 - ملاحظه آن به اعتبار اين كه موجودات به\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 230 ، 241 ، 393 - 396 .\r\n( 2 ) همان ، ج 2 ، سفر 1 ، صص 330 - 331 .\r\n","page_name":" 475 ","page_number":475},
  {"content":"\r\n\r\nطور مطلق بدون لحاظ تعيّن و تشخص آن در مرتبهء از مراتب .\r\n3 - ملاحظهء نفس تعينيات ممكنات منفك از طبيعت وجود كه همان جهت تعين و مراتب وجود باشد و آن چه است ، اعتبارى محض است همين جهات تعيين و مراتب نازلهء آن‌ها است . و آن چه را عرفان عدم محض دانسته است اين مرتبه و لحاظ است .\r\nملاصدرا مىگويد معنى اين كه عارفان و اهل ذوق مىگويند « هويات ممكنات امور اعتبارىاند » اين نيست كه صرفا اوهامى و خيالاتى بيش نمىباشند و اصلا و ابدا وجود خارجى ندارند خلاصهء كلام آن كه ممكنات در جنب ذات واجب الوجود ليس محض‌اند و الا فى حدّ ذاته موجودند و در خارج داراى آثار خاصىاند و هر ممكنى از ممكنات داراى دو وجه و جهت است يك جهت جهتى است كه بدان جهت موجود است و واجب بالغير است از آن جهت كه موجود و واجب بالغيرات و به اين اعتبار موجودى است كه در موجوديت مشارك با همهء موجودات است حتى واجب الوجود بدون تفاوت و جهت ديگر جهتى است كه موجب تعيّن هويّت او است يعنى هويّت وجودى و درجه و حدّ آن و مرتبهء آن كه در كدام مرتبه و طبقات موجودات است و مىدانيم كه ممكنيت ممكن مأخوذ از مراتب نازل وجود است ، نازل از مرتبهء وجود وجوب و بنابر اين هر اندازه از مرتبهء واجب نازل‌تر باشد نقصان او زيادتر است و به اين جهت است كه گفته‌اند ممكنات نقص محض و اعتبار صرف‌اند .\r\n\r\nممكن اشرف -\r\nقاعدهء امكان اشرف .\r\n\r\nمنهج لمى -\r\nمراد از منهج لمى برهان لمى است در مقابل منهج‌انى كه برهان انى است . « 1 »\r\n\r\nمواد ثلث -\r\nيكى از مسائل مورد بحث در بخش امور عامه اسفار بحث از مواد و يا جهات سه گانه است كه جهات يا مواد قضايا است .\r\nبحث اين است كه نسبت نفس الامرى و واقعى بين دو جزء هر قضيه مانند ( انسان حيوان است ) و يا مانند ( انسان كاتب است ) و يا مثلا ( زيد كاتب است يا نيست ) و مانند « شريك البارى موجود نيست يا موجود هست ) و ازين قبيل قضايا بحث اين است كه اين نسبت‌ها يعنى نسبت محمول‌ها به موضوع‌ها درست است يا درست نيست و اگر درست است چگونگى آن چيست . وجود حيوان براى انسان و كتابت براى او ضرورت دارد و يا ضرورت ندارد و امكان دارد و يا بالكل محال است . و مثلا نسبت وجود شريك براى خداوند محال است . اين نسبت‌ها در واقع به نحوى وجود دارد چه ما او را درك كنيم يا نكنيم به زبان بياوريم يا نياوريم آن چه ما ذكر مىكنيم مانند اين كه بگوييم انسان حيوان است بالضرورة و يا انسان حجر نيست بالضرورة و يا انسان كاتب است بالامكان و نسبت وجود شريك به خدا بالامتناع است اين‌ها را جهات قضايا گويند و نسبت واقعى را ماده قضايا گويند كه سه قسم اصلى بيش‌تر ندارد زيرا مفاهيم ذهنى ما با مقايسه به خارج و اين كه وجود خارجى دارند يا ندارند و اگر دارند چه نوع وجودى دارند سه قسم است مفهومى كه مصداق خارجى آن حتمى است و ضرورت دارد كه واجب است و مفهومى كه امكان وجود خارجى ندارد ممتنع نام دارد و مفهومى كه\r\n\r\n\r\n","description":"","footnote":"\r\n( 1 ) اسفار ، ج 3 ، صص 399 ، 470 .\r\n","page_name":" 476 ","page_number":476},
  {"content":"\r\n\r\nافرادش در خارج مىتوانند موجود شوند و مىتوانند موجود نشوند ممكن نام دارند و بالجمله نسبت « 1 » واقعى بين موضوعات و محمولات در تمام انواع قضايا از سه حال خارج نيست يا وجود محمول براى موضوع حتمى و ضرورى است مانند حيوانيت براى انسان ( در وجوب غيرى ) و وجوب براى ذات حق اين گونه قضايا را ضروريه گويند و يا محمولات به نحوى است كه وجود و عدم آن‌ها براى موضوعات يكسان است مانند : انسان كاتب است كه اين گونه قضايا را ممكنه گويند و يا وجود محمولات براى موضوعات ناممكن است كه قضاياى ممتعنه گويند . اين تقسيم‌بندى با توجه به امور ذهنى است و گرنه آن چه در خارج محقق است واجب است حال واجب بالذات يا واجب بالغير و ممكنات مراتب ضعيف وجوداند و بالجمله نسبت‌هاى واقعى قضايا را ماده و تصوّر ذهنى و يا آن چه به لفظ آيد جهت قضايا گويند ، جهت‌هاى ذهنى و يا لفظى بر حسب اين كه وجود سه مرحله دارد ، عينى ذهنى و لفظى . اين جهات يعنى امكان ، وجوب و امتناع مفاهيم ذهنى و اعتبارىاند . در اين جا مسأله واسطهء بين وجود و عدم را مطرح و ردّ و نقض مىكند .\r\nملاصدرا وجود مفاهيم عامه را وجود ظلى و ذهنى مىداند كه باز مرتبه‌اى از وجود است كه بيايد . « 2 » بحث ديگر در اين باب اين است كه با توجه به اصالت وجود و وحدت آن كه همه موجودات مراتب وجود حق‌اند آيا حقايق ممكنات در واقع متكثرند . قهرا نظر عارفان اين است كه يك وجود است و موجودات ممكنه اعتبارات ذهنىاند . ملا صدرا هم در مواردى گفته است همهء موجودات حتى ذوات شريفهء ملكوتيه مانند عقل اول و عقول مقدسهء ديگر و ساير ملائكهء مقربين و ذات انبيا و اوليا همه در جنب وجود حقه حق موهومات و خيالات‌اند و اعتبارات‌اند در اين جا گويد هر ممكن دو جهت دارد يكى اين كه موجود است و واجب بالغير است كه در وجود مطلق مشارك است بدون تفاوت . و جهت ديگر تعيّن هويت آن مىباشد يعنى هويت وجودى آن . « 3 »\r\n\r\nموازين خمسه -\r\nمنظور از موازين پنج‌گانه كه به قول ملا صدرا همان قسطاس مستقيم مىباشد عبارت از كلمات ميزان در آيات : 1 - سوره بقره آيه 60 ، 2 - سوره الرحمن آيه 1 تا 9 ، سورهء اسراء آيه 35 ، سوره حديد آيه 25 .\r\nملا صدرا گويد منظور از ميزان در سوره و آيات ياد شده معرفت خداوند است و معرفت ملائكه و كتب آسمانى و رسولان او و ملك و ملكوت حق تعالى .\r\nملا صدرا شرح مفصلى در باب ميزان بودن حضرت رسول و قرآن مجيد داده‌اند و بيان كرده‌اند كه حضرت رسول اكرم ميزان چيست و چگونه ميزانى است و قرآن مجيد ميزان چيست و چه چيزهايى را با ميزان آن بايد سنجيد . « 4 » و گويد وزن كردن به ميزان قرآن را خود قرآن معلوم كرده است .\r\nفاعلم ان اللّه تعالى قد وضع لنا ميزانا مستقيما انزل من السماء ، ليعرف بها موازين النقود العقلية\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 86 به بعد .\r\n( 2 ) همان ، ص 139 - 144 .\r\n( 3 ) همان ، ج 2 ، سفر 1 ، صص 320 - 336 .\r\n( 4 ) مفاتيح الغيب ، صص 306 - 307 .\r\n","page_name":" 477 ","page_number":477},
  {"content":"\r\n\r\nو مكائيل الاغذية الروحانية و الارزاق المعنوية و يفهم حقها من باطلها و رايجها فى سوق الاخرة من زيفها ، و علمنا بتعليم رسول اللّه صلى اللّه عليه و آله كيفية الوزن بها و معرفة اقسامها الخمسة ، و مستقيمها عن مايلها ، فعرفناها اتباعا للّه و تعليما من كتابه المنزل على رسوله و نبيه الصادق المصدق ، حيث قال : و زنوا بالقسطاس المستقيم .\r\n\r\nفى ان معرفة كيفية الوزن بهذا الميزان ، يستفاد من نفس القرآن ، بتعليم اللّه و رسوله .\r\nفان قال قايل : فما القسطاس المستقيم ، قلنا :\r\nهى الموازين الخمسة التى انزلها اللّه تعالى فى كتابه و علم انبيائه الوزن بها ، فمن تعلم من كتابه و رسوله الوزن بها فقد اهتدى ، و من عدل عنها الى الرأى و عمل بالقياس ، فقد ضل و تردى و غوى فهوى .\r\nفان قلت : اين الميزان فى القرآن ، و هل هذا الا افك و بهتان ؟\r\nقلنا : الم تسمع قوله تعالى فى سورة الرحمن    عَلَّمَ الْقُرْآنَ خَلَقَ الْإِنْسانَ عَلَّمَهُ الْبَيانَ    ، الى ان قال :\r\n   وَ السَّماءَ رَفَعَها وَ وَضَعَ الْمِيزانَ أَلَّا تَطْغَوْا فِي الْمِيزانِ ، وَ أَقِيمُوا الْوَزْنَ بِالْقِسْطِ وَ لا تُخْسِرُوا الْمِيزانَ    ، الم تسمع قوله تعالى فى الحديد :  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  ، اتزعم ان الميزان المقرون بالكتاب هو ميزان البر و الشعير و الذهب و الفضة ، اتتوهم ان الميزان المقابل وضعه برفع السماء فى قوله :  وَ السَّماءَ رَفَعَها وَ وَضَعَ الْمِيزانَ  ، هو الطيار و القبان ما ابعد الحسبان و ابعد هذا البهتان ، فاتق اللّه و لا تتعسف فى التأويل ، و اعلم يقينا ان هذا الميزان هو ميزان معرفة اللّه سبحانه ، و معرفة ملائكة و كتبه و رسله و ملكه و ملكوته ليعلم كيفية الوزن به من انبيائه عليهم السلام ، كما تعلموهم من ملائكته ، فاللّه هو المعلم الاول ، و الثانى جبرئيل ، و ثالث المعلمين هو الرسول صلّى اللّه عليه و آله فالخلق كلهم يتعلمون من الرسول ، ما لهم طريق فى المعرفة سواه .\r\nفان قلت : فبم يعرف ذلك الميزان صادق ام كاذب ؟\r\nقلت : بيان صدق موازين القرآن معلوم من نفس القرآن به تعليم النبى و الائمة عليهم السلام ، فكما انك تعرف ميزان الذهب و الفضة و صدقه و معرفة قرض دينك اذا كان عليك دين ، حتى تقضيه تاما من غير نقصان ، او كان لك على غيرك دين حتى تأخذه عدلا من غير رجحان ، فدخلت سوقا من اسواق المسلمين و اخذت ميزانا من الموازين ، فقضيت او استقضيت الدين حقا و عدلا ، فان عرض لك شك فى بعض الموازين احدته و رفعته و نظرت الى كفتى الميزان و لسانه ، فاذا استوى انتصاب اللسان من غير ميل الى احد الجانبين ، و رأيت مع ذلك تقابل الكفتين عرفت انه ميزان صحيح صادق ، فلو قيل لك :\r\nهب ان اللسان قد انتصب على الاستواء و ان الكفتين تحاذتا بالسواء ، فمن اين تعلم ان الميزان صادق ؟ تقول فى جوابه : انى اعلم ذلك علما ضروريا يحصل لى من مقدمتين احديهما تجربية ، و الاخرى حسية ، فالتجربية ان الثقيل يهوى الى اسقل و ان الاثقل اشد هويا ، و الحسية ان هذا الميزان لم يهو احدى كفتيه ، بل حاذت الاخرى محاذاة مساواة ، فبهاتين المقدمتين يلزم قلبى نتيجة ضرورية و هى استواء هذا الميزان ، و ان احد الكفتين لو كانت اثقل لكانت اهوى .\r\nثم ان قيل لك : فبم تعرف الصنجة و المثقال ، فلعله اخف و اثقل من المثقال .\r\nفتقول : ان شتت فاخذ عياره من صنجة\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nمعلومة عند الاداء قابلتها بها فاذا ساوى علمت ان المساوى للمساوى للشىء مساوله .\r\nفان قيل لك : هل تعلم واضع هذا الميزان ؟\r\nتقول لا ، و ما الحاجة اليه ، و قد عرفت صحته بالمشاهدة و العيان بل آكل البقلة ، و لا اسأل من . . .\r\n\r\nمواليد ثلث -\r\nمعدن ، نبات و حيوان .\r\n\r\nموت -\r\nيكى از مباحث مورد بررسى فلاسفه و متكلمان بررسى موت و قبر و عذاب قبر و موت طبيعى و اختراعى است . ملا صدرا در شواهد الربوبية اين مسأله را بررسى كرده و گويد :\r\nاشراق اول : در بيان حقيقت موت بايد بدانى كه مرگ امرى است به جا و حتمى . زيرا امرى است طبيعى و منشأ آن اعراض نفس از عالم حواس و نشأهء محسوسات و اقبال به خدا و ملكوت او است ، نه آن امرى است كه تو را به كلى معدوم و نابود كند ، بلكه فقط ما بين تو و آن چه كه غير تو و غير صفات لازمه تو است جدايى مىافكند ( زيرا حقيقت تو نفس تو و اوصاف لازمهء او است كه مغاير با بدن است و اين حقيقت ، امرى است مجرد و از عالم علوى و محل حكمت ) و ادله و براهين قاطع عقلى دلالت مىكند بر اين كه محل حكمت و جايگاه علم و معرفت هرگز معدوم نخواهد شد ، همانطور كه حديث نبوى\r\n« خلقتم للبقاء لا للفناء »\r\nو حديث شريف\r\n« الارض لا تأكل محلّ الايمان »\r\nو آيهء شريفهء   « أَحْياءٌ عِنْدَ رَبِّهِمْ يُرْزَقُونَ فَرِحِينَ بِما آتاهُمُ اللَّهُ »   ( زندگانند و نزد پروردگار خويش روزى خورانند و آن چه خداوند به آنان عطا كرده شادمانند ) « 1 » حاكى از اين مطلب است . « 2 » اشراق دوم : در بيان ماهيت قبر و عذاب و ثواب قبر .\r\nبدان كه براى انسان كامل در ايام وجود و كينونت دنيوى چهار حيات است حيات نباتيه و حيات حيوانيه و حيات نطقيه و حيات قدسيه ، دو حيات اولى حيات دنيوى و دو حيات ديگر حيات اخروىاند .\r\nمثال مناسب اين مقام ، كلام است . زيرا كلام نيز داراى چهار حيات است حيات امتدادى تنفسى ( كه الفاظ و جملات را با نظم مخصوص در امتدادى توأم با تنفس آشكار مىسازد ) و اين حيات به منزلهء طبيعت نباتيه است . حيات صوتيهء لفظيه كه به منزلهء حيات حيوانيه است . حيات معنويه كه به منزلهء حيات انسانيه است و حيات حكميه كه به منزلهء حيات و روح الهى است .\r\nهنگامى كه كلام از درون متكلم و دنياى او ( كه سازمان حنجره و مجارى تنفس او است ) خارج شد داخل در باطن سامع و مركز قلب او كه اخرى و مقابل دنياى او است مىگردد . پس نخست در منزلگاه صدر و سپس در جايگاه قلب او وارد مىشود و چون از عالم تكلم و حركت لازمهء تكلم ، به علم سمع و ادراك مستمع ارتحال و انتقال يافت ، دو حيات اول و دوم از وى سلب مىگردد . زيرا نفس قطع مىشود و صورت منهدم مىگردد و بعد از اين ، حال او از يكى از دو صورت خارج نيست . زيرا يا اين كه در روضه‌اى از رياض بهشت وارد مىشود ، و اين هنگامى است كه در سينه‌اى كه محل تجلى انوار معرفت الهى و الهامات ملكوتى است جايگزين گردد ، و بالنتيجه اين شخص مستمع قرين و جليس ملائكهء الهى و بندگان نيكوكارى\r\n\r\n\r\n","description":"","footnote":"\r\n( 1 ) آل عمران / 170 .\r\n( 2 ) شواهد ، صص 398 به بعد .\r\n","page_name":" 479 ","page_number":479},
  {"content":"\r\n\r\nگردد كه همواره به زيارت اين قبر و جايگاه معرفت مىشتابند ، و يا اين كه در حرفه‌اى از حفره‌هاى جهنم وارد مىشود و اين هنگامى است كه در سينهء تنگ و تاريك و مكدرى جايگزين مىگردد كه مملو از شرور و آفات باطنى و مقر شياطين و مركز ظلمات و مفاسد اخلاق و مورد لعنت خدا و غضب حضرت پروردگار و مخلد در عذاب الهى است . زيرا بعضى از باطن‌ها و سينه‌هاى باطن سينه‌هايى هستند كه هر روز هزاران نفر از ملائكه و انبيا و اوليا به علت صفاى جوهر و نقاوت گوهر ايشان به زيارت ايشان مىآيند ، و آن مانند روضه‌اى است از رياض بهشت و بعضى از باطن‌ها و سينه‌ها باطن و سينه‌هايى هستند كه همه روزه هزاران وسوسه و كذب و فحش و خصومت و مجادله با مردم در آن‌ها جايگزين مىگردد . پس آن سينه منبع مشقت و غضب و عذاب اليم است و در ضيق و ظلمت و وحشت مانند حفره‌اى است از حفره‌هاى آتش جهنم چنان كه خداى متعال در قرآن مجيد مىفرمايد  « وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ »  ( و هر كس كه دل به كفر بنهد به غضب خداوند و عذاب اليم دچار گردد ) « 1 » پس با توجه به مثال مذكور مىتوان گفت انسان نيز داراى چهار حيات است و هرگاه انسان مرد و از اين جهان رخت بربست فقط دو حيات اخروى براى او باقى مىماند ، در صورتى كه اهل آخرت باشد و حيات نباتى و حيات حيوانى از وى منقطع مىگردد و سرّ اين كه ما به جاى آن كه بگوييم حيات نباتى و حيات حيوانى منعدم مىگردد گفتيم « منفطع مىگردد » اين است كه طبق تحقيق فلسفى ، هر چه در صحنه وجود قدم نهاد ديگر معدوم نخواهد شد ( بلكه يا به صورت ديگرى و يا به عالم ديگرى انتقال و ارتحال مىيابد ) و الا لازم مىآيد كه نام او از دفتر علم الهى محو و زايل گردد در حالى كه خدا مىفرمايد  « وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ »  ( و ذره‌اى در آسمان و زمين از علم پروردگارت خارج نيست ) « 2 » و معلوم است كه براى جسد وجودى است همان‌طور كه براى نفس وجودى است و براى قالب و پيكر تكوينى است همان‌طور كه براى قلب است .\r\nپس براى هر يك از چهار حيات انسان قبرى است حقيقى و مخصوص به آن . پس قبر حيات جسدانى نباتى و حيوانى عبارت است از مقدار تكون تدريجى و مدت تبدل و تحول استكمالى آن‌ها در دنيا ( به حكم حركت جوهريه كه صورت حادثى بى درنگ در قبر تبدل و تحول مدفون مىگردد تا صورت ديگرى بر وى افاضه گردد و آن صورت نيز در همان قبر مدفون گردد تا زمانى كه استكمال و استبدال تدريجى به غايت و نهايتى منتهى گردد و صورت جسدانى دنيوى به صورت برزخى اخروى مبدل گردد ) و اين قبر مقبره‌اى است براى صور اكون حادثه‌اى كه در علم سابق اجمالى الهى و علم لا حق تفصيلى او ، چه قبل از ورود در مقابر اين جهان و چه بعد از صدور و ارتحال از اين جهان ، معلوم و موجود بودند و بدين قبليت ( يعنى قبليت وجود صور اكوان حادثه و ورود آن‌ها بدين عالم ) در حديث نبوى\r\n\r\n\r\n","description":"","footnote":"\r\n( 1 ) نحل / 106 .\r\n( 2 ) يونس / 61 .\r\n","page_name":" 480 ","page_number":480},
  {"content":"\r\n\r\nكه مىفرمايد « خُلِق الارواحُ قبل الاجسادِ بالفَى عام » ( ارواح دو هزار سال قبل از اجساد آفريده شده‌اند ) اشاره شده است و بدين بعديت ( يعنى بعديت صدور آن‌ها از مقابر تكون تدريجى دنياوى و ارتحال آن‌ها به عالم آخرت ) در آيهء شريفهء  « وَ إِلَى اللَّهِ تُرْجَعُ الْأُمُورُ »  ( بازگشت كارها به خداوند است ) « 1 » اشاره شده است و به هر دو قسم در آيهء شريفهء  « كَما بَدَأَكُمْ تَعُودُونَ »  ( چنان كه خلقت شما را آغاز كرد ، بازگشت خواهيد كرد ) « 2 » نيز اشاره شده است .\r\nو اما قبر نفس و روح ، عروج به مأواى نفس و ارتقا به عالم ارواح و رجوع هر يك به اصل خويش است . چنان كه قرآن مجيد مىگويد  « إِنَّا لِلَّهِ وَ إِنَّا إِلَيْهِ راجِعُونَ »  ( ما از خداونديم و به سوى او باز مىگرديم ) « 3 » پس خداى متعال به قدرت كاملهء خويش دايرهء عرش را با سلسلهء عقول و نفوس ابداع فرمود و آن را مأوى و مرجع قلوب و ارواح قرار داد و با حكمت بالغهء خود نقطهء فرش را آفريد و آن را مسكن طبايع و اجسام قرار داد .\r\nسپس به مقتضاى قضا و مشيت ازلى و صور اسرافيليه عالم قضا به ارواح و قلوب فرمان داد كه به قالب‌ها و ابدان فرشيه تعلق گيرند و سپس به مقتضاى قدر حتمى خويش فرمان داد تا كه قالب‌ها و اجساد با استعداد فطرى خويش ، قلوب و ارواح را در درون خويش براى برهه‌اى از زمان بپذيرند ، تا آن گاه كه خدا خواهد ، و چون كتاب آفرينش ناگزير به اجل و نهايت زمان زيست و حيات مادى منتهى گرديد و هنگام مرگ و زمان حيات و زندگى حقيقى فرا رسيد ارواح و قلوب به مقتضاى آيهء شريفهء  « إِنَّا لِلَّهِ وَ إِنَّا إِلَيْهِ راجِعُونَ »  به اصل و مأواى خويش بازگردند و اشباح و اجساد به خاك و ذرات پراكنده آن به مقتضاى آيهء شريفهء  مِنْها خَلَقْناكُمْ وَ فِيها نُعِيدُكُمْ  ( از خاك آفريديم شما را و روى آورند .\r\nو اما ارواح مكدر تاريك منكوس و نفوس شقاوت پيشه‌اى كه نعمت‌هاى خدا را كفران كرده و به مضمون آيهء شريفهء  « فَأَذاقَهَا اللَّهُ لِباسَ الْجُوعِ وَ الْخَوْفِ »  « 4 » لباس گرسنگى و محروميت از طعام‌هاى اخروى و علوم و معارف الهى و ترس و وحشت از هر چيزى بر قامت آن‌ها پوشيده ، ايشان با بارهاى سنگين رذايل و بال‌هاى چيده شده به مقراض بعد و احتجاب و دل‌هاى زنگ‌زده و قبض شده به كدورات و دست‌هاى بسته شده به ريسمان‌هاى علايق جسمانى و پاهاى كنده شده به غلها و زنجيرهاى شهوات و تمايلات نفسانى از مقام شامخ عرش و قرب به حضيض فرش و بعد روى آوردند و به مضمون آيهء كريمهء  « وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الْأَرْضِ ما لَها مِنْ قَرارٍ »  « 5 » همچون گياه گنديده و نامطلوبى كه از بالاى زمين بركنده شده و روى قرار و استقرار ندارد ، نه روى زمين است و نه در هوا بلكه معلق ما بين زمين و هوايند و بالنتيجه اين نفوس ، منكوس و معلق فيما بين عرش و فرش و آويزان ما بين آسمان و زمين‌اند و همان‌طور كه قرآن مجيد در آيهء شريفهء  « وَ لَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ »  « 6 » از كردار خود پشيمان و در مقابل خداى خويش سر به زير افكنده‌اند .\r\n\r\n\r\n","description":"","footnote":"\r\n( 1 ) بقره / 210 .\r\n( 2 ) اعراف / 29 .\r\n( 3 ) بقره / 156 .\r\n( 4 ) نحل / 112 .\r\n( 5 ) ابراهيم / 26 .\r\n( 6 ) سجده / 12 .\r\n","page_name":" 481 ","page_number":481},
  {"content":"\r\n\r\nپس با بيانات گذشته ثابت و آشكار شد كه موت ، عارض بر اوصاف است نه بر ذوات . زيرا موت عبارت است از تفريق و جدايى ما بين نفس و بدن و روح و جسد نه اعدام و رفع وجود ، و معلوم شد كه برخى از مقابر ، عرشى و بعضى ديگر فرشىاند و مقابر عرشى براى سابقين و مقربين‌اند و مقابر فرشى يا روضه‌اى است از رياض بهشت و يا حفره و گودالى است از جهنم همان‌طور كه در آيهء شريفهء  « كَما بَدَأَكُمْ تَعُودُونَ »  « 1 » و آيهء كريمهء  « فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ »  ( گروهى به هدايت مخصوصند و گروهى به ضلالت ) « 2 » بدان اشاره مىكند و عرش مقبرهء ارواح عرشيه است . چنان‌كه حديث شريف « اوّل ما خلق اللَّه جوهر » تا آخر بدين مطلب دلالت مىكند و فرش مقبرهء اجساد فرشيه است و آيهء كريمهء  « كَما بَدَأْنا أَوَّلَ خَلْقٍ نُعِيدُهُ »  ( همچنان‌كه خلقت شما را آغاز كرديم اعاده‌اش مىدهيم ) « 3 » ناظر به اين مطلب است .\r\n\r\nحكمت عرشيه\r\nو اما سبب موت طبيعى نه آن است كه پيروان جالينوس و ساير اطباى طبيعى مسلك در كتب خويش بيان كرده و چنين معتقدند كه عروض موت طبيعى به علت غلبه و استيلاى حرارت بر رطوبات بدن است ، به حدى كه به طور كلى موجب فنا و نابودى رطوبات بدن شده و سپس خود نيز با فناى رطوبات ، فانى و نابود مىگردد ، و لذا گفته‌اند كه همان چيزى كه سبب حيات در زندگى است ، همان نيز علت و سبب مرگ است ( زيرا از نظر آنان علت و سبب بقاى حيات ، بقاى حرارت معتدل است به طورى كه موجب فناى رطوبت لازم در بدن نگردد و علت و سبب مرگ طغيان و استيلاى حرارت است كه موجب فنا و زوال رطوبت است . و نيز ايشان براى مرگ طبيعى علل ديگرى بيان كرده‌اند كه همگى مقدوح و مشكوك و نادرست به نظر مىرسد . مثل اين‌كه گفته‌اند علت مرگ طبيعى متناهى بودن قواى جسمانى است ( كه نمىتوانند به كار خود ادامه دهند . ) ولى از نظر ما اين دليل در صورتى صحيح است كه وجود قواى جسمانى به تنهايى و بالاستقلال علت حيات انسان باشند و اما اگر ( قواى جسمانى علت مستقل نباشند بلكه ) عليت آن‌ها توأم با امداد علل و اسباب علوى ( و تأثير نفوس و اجرام سماوى ) باشند ، چنين نيست كه تصور كرده‌اند .\r\nو يا مثل پاره‌اى از حكايات و افسانه‌هاى نجومى ( و طلوع و غروب ستارگان را علت و سبب و يا دليل بر حيات و يا موت اشخاص قرار داده‌اند ) ، كه اكثر آن‌ها جزافات و خرافاتى است كه نه موجب ظن و نه موجب يقين است ( و در اين مورد حكايات و يا قصص بسيارى است كه در عهد جاهليت و حتى بعد از ظهور اسلام در افواه و السنهء عوام و شايد بعضى از خواص شايع شده بود و بيش‌تر آن‌ها به افسانه شباهت دارد و نقل آن‌ها در اين كتاب شايسته نيست . هر چند سير و حركت نجوم و كواكب و غروب و طلوع و اشعه و اشراقات آن‌ها جزء علل معدّهء حيات نبات و حيوان به « 4 » . . .\r\n\r\nموجب -\r\nموجب و فاعل ، موجب مقابل فاعل مختار است « و هو ما يجب عليه الفعل لا ما\r\n\r\n\r\n","description":"","footnote":"\r\n( 1 ) اعراف / 29 .\r\n( 2 ) همان / 30 .\r\n( 3 ) انبياء / 104 .\r\n( 4 ) شواهد ، صص 145 به بعد .\r\n","page_name":" 482 ","page_number":482},
  {"content":"\r\n\r\nيجب عنه الفعل » اختيار . « 1 »\r\n\r\nموجود تام -\r\nعقول و نفوس را گويد .\r\nموجودات به اعتبار تأثير و تأثر بر سه قسم‌اند . از اين قرار :\r\n1 - منفعل غير فاعل مانند اجسام .\r\n2 - منفعل و فاعل مانند نفوس فلكيه .\r\n3 - فاعل غير منفعل مانند عقول مجرده . و به تقسيم ديگر ، موجودات يا طبيعىاند يا تعليمى يا عقلى يا نفسى و به تقسيم ديگر يا تامند يا ناقص و يا فوق تامند . ناقص هم يا مستكفى است يا غير مستكفى . و به تقسيم ديگر موجودات يا بسيطاند و يا مركب و به تقسيم ديگر آن كه يا محسوس‌اند يا متخيل و يا معقول . « 2 »\r\n\r\nموجود ناقص -\r\nاجسام و جسمانيات را گويند .\r\n\r\nموجود ناقص مستكفى -\r\nافلاك را گويند .\r\n\r\nموضوع حركت -\r\nموضوع حركت جسم است « 3 » ملاصدرا گويد : حركت حالت سيالى است كه نحوه وجود او بين فعل محض و قوت محض و لازمهء فعل محض بودن امر متصّل تدريجى قطعى است كه بر وصف حضور و جمعيت وجود ندارد مگر در وهم بنابراين بايد يك امر ثابتى باشد كه حركت عارض آن شود و اين امر ثابت بالفعل باشد از جهتى و بالقوه باشد از جهتى ديگر و به عبارت ديگر بايد جوهر مركبى باشد از دو جزء . جزء بالقوه و جزء بالفعل و اين جسم تواند بود . پس موضوع حركت جسم باشد .\r\n\r\nموضوع حكمت -\r\nدر مورد بيان موضوع علم حكمت ملا صدرا در شواهد الربوبيه گويد :\r\nاشراق دهم : ( براى هر علمى موضوعى است كه در آن علم از احوال و اوصاف و عوارض ذاتيهء آن موضوع بحث مىشود . مثلا موضوع علم حساب عبارت است از عدد كه در آن علم از احوال و اوصاف و عوارض اعداد بحث مىگردد و يا موضوع علم طب عبارت است از بدن انسان كه در آن علم از صحت و مرض و احوال و عوارض بدن بحث مىشود ) .\r\nموضوع علم حكمت الهى عبارت است از وجود . زيرا محمولات ( و اوصاف و احوال و احكامى كه در اين علم مورد بحث قرار مىگيرد ) همگى از جمله امورى هستند كه اولا و بالذات عارض بر موجود مىگردند از آن جهت كه موجود است بدون آن كه ( در عروض اين امور ) احتياجى باشد به اين كه موجود ، امرى طبيعى ( مانند جسم ) و يا امرى تعليمى ( مانند كمّ ) گردد ، چنان كه در ساير علوم اين احتياج است . زيرا مطالبى كه در ساير علوم مورد بحث قرار مىگيرند ، محمولاتى ( يعنى احوال و اوصاف و عوارضى ) هستند كه عارض بر موجود مطلق نمىشوند . مگر بعد از آنى كه موجود مطلق ، امرى و موجودى خاص از جنس حركات و متحركات يا از باب مقادير متصل و منفصل باشند . « 4 » مع ذلك در علوم جزئيه‌اى كه در تحت علم طبيعى ( يعنى علمى كه بحث از اجسام و انواع و اقسام و احكام اجسام مىكند ) و علم تعليمى ( يعنى علم رياضى ) قرار گرفته‌اند ، بدين قدر از\r\n\r\n\r\n","description":"","footnote":"\r\n( 1 ) مبدأ و معاد ، ص 117 و مشاعر ، ص 223 .\r\n( 2 ) مبدأ و معاد ، ص 203 و اسفار ، ج 3 ، ص 124 .\r\n( 3 ) اسفار ، ج 3 ، سفر 1 ، ص 59 .\r\n( 4 ) شواهد ، صص 19 به بعد .\r\n","page_name":" 483 ","page_number":483},
  {"content":"\r\n\r\nتخصيص و تعيين ( و محدود ساختن موضوع ) اكتفا نمىشود بلكه بايد ( در موضوعات علوم جزئيه ) مخصّصات ديگرى بر آن موضوعات علاوه بر اين كه موضوع ، صاحب طبيعت مطلقه ( يعنى جسم طبيعى ) و يا صاحب كميت مطلقه ( يعنى جسم تعليمى ) مىباشد اضافه نمود ( تا با اين قيود اضافى بتوانند موضوع علوم جزئيه‌اى كه در تحت علم طبيعى و يا در تحت علم تعليمىاند قرار گيرند ) و اين علوم جزئيه كه در تحت علم طبيعى و يا تعليمى قرار گرفته‌اند عبارتند از مباحثى نظير مباحث امزجه ( يعنى مسائلى كه مربوط به شرح و توضيح و تفصيل انواع تركيبات عنصرى است ) و يا نظير مباحث مربوط به اقسام اصوات و تأليف و تركيب ما بين اصوات و نغمات گوناگون آن‌ها و يا نظير مباحث مربوط به احكام كواكب و سيارات و مسائلى كه متفرع‌اند بر نسبى به نام نسب انظار نجوم و مقارنات و اتصالات آن‌ها به يكديگر و يا نظير غير اين علوم از ساير علوم جزئيه‌اى كه بحث مىكند از احوال موجوداتى كه تنزلات و تخصصات خارج از مطلق وجود طبيعى و تعليمى بر آن‌ها متضاعف گرديده است ( معمولا هر علمى داراى موضوعات و مسائل و مبادى است . مقصود از موضوع ، امر كلى است كه در علم بحث از احوال و عوارض آن مىشود و مقصود از مسائل ، احوال و عوارضى است كه بر موضوع حمل مىگردد . و مقصود از مبادى ، مقدماتى است كه قبل از شروع در بيان مسائل علم بايستى آن‌ها را يا به طور مسلم پذيرفت و يا وجود و صحت آن‌ها در علمى بالاتر و اعم از آن علم مورد نظر ثابت شده باشد . از جمله مبادى علم ، اثبات وجود موضوع آن علم است كه بايد در علم بالاتر يعنى علم اعم ، مورد بحث قرار گيرد و لذا اثبات وجود موضوع علم ادنى ، خود از مسائل علم اعلى است . مثلا وجود جسم ، موضوع علم طبيعى است كه در آن از احوال و عوارض جسم بحث مىشود ولى اثبات وجود جسم از جمله مسائل علم اعلى يعنى علم فلسفهء كلى و الهيات بالمعنى الاعم خواهد بود ) .\r\nولى چون وجود از آن جهت كه وجود است مستغنى از اثبات و تحديد است تا كه براى اثبات آن نيازى به وجود علمى اعلى و اعم از فلسفه باشد و وجود در آن علم از جمله مسائل و مطالب آن علم قرار گيرد و در علم فلسفه از مبادى مسلمه باشد ، لذا موضوع اول براى علم حكمت الهى همانا موجود است از آن جهت كه موجود است ، ( يعنى موجود مطلق اعم از واجب و ممكن ) ، نه وجود واجب به تنهايى چنان كه برخى گمان كرده‌اند . زيرا وجود واجب ، خود ، از جمله مطالبى است كه بايستى در اين علم ( يعنى علم فلسفه اعلى ) ثابت گردد . و اما مسائل علم حكمت الهى و مطالب مورد بحث در آن علم عبارت است از اثبات جميع حقايق وجوديه كه از آن جمله است اثبات وجود خدا و وحدانيت او و اسما و صفات و افعال و ملائكه و كتب و پيامبران او و اثبات عالم آخرت و كيفيت پديد آمدن عالم آخرت از ناحيهء نفوس . پس حكيم الهى در حقيقت آن كسى است كه ايمان بياورد و تصديق كند اين معارف را كه عبارتند از خدا و ملكوت اعلى و اسفل و كتب عرشى و لوحى و قضا و قدر الهى و سفرا و فرستادگان او و ايمان بياورد به بازگشت هر چيز به سوى خدا .\r\n « يَوْمَ تُبَدَّلُ الْأَرْضُ غَيْرَ الْأَرْضِ »  ( روزى كه زمين\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nچيزى شود جز زمين ) « 1 » و بدين علوم ربوبى در آيهء شريفهء  « آمَنَ الرَّسُولُ بِما أُنْزِلَ إِلَيْهِ »  ( رسول به آن چه به او نازل شده ايمان دارد ) « 2 » صريحا اشاره شده است . و از جمله مطالب و مسائل اين علم ، اثبات مقولات ده گانه جوهر و عرض نظير كم و كيف و ساير اعراض است و اين مسائل همگى براى موجود مطلق به منزلهء انواع محسوب مىشوند .\r\nو از جمله مسائل علم اعلى ، اثبات امور عامه است ( كه بعدا به تفصيل در مورد آن بحث خواهيم كرد ) و اين امور عامه به منزلهء عوارض خاصه براى موجود مطلقند ( كه موضوع علم اعلى است ) . و اين عوارض عبارتند از « واحد » و « كثير » و « قوه » و « فعل » و « كلى » و « جزئى » و « علت » و « معلول » و « متقدم » و « متأخر » ( و امثال اين گونه مسائل كه در علم اعلى مورد بحث قرار مىگيرند ) . نيز از جمله مطالب اين حكمت ( يعنى علم اعلى ) اثبات مبادى قصوى ( يعنى علل ) چهارگانه براى كليهء موجودات عالم است كه عبارتند از « فاعل » و « غايت » و « ماده » و صورت » .\r\n\r\nموضوع علم -\r\nقدماى فلاسفه گفته‌اند موضوع هر علمى عبارت از امرى است كه در آن علم بحث از عوارض ذاتى آن مىشود ، عرض ذاتى عبارت از خارج محمولى است كه لذاته ملحق به چيزى مىشود و يا با واسطهء امرى كه مساوى با آن چيز ( در اين جا موضوع علم ) باشد .\r\nملا صدرا گويد بر اين تعريف و بيان اشكالاتى وارد شده است و اين اشكالات در اثر نادانى فلاسفه به اعراض ذاتى و اعراض مختص به اشياء است و نيز عدم اطلاع آن‌ها است به ذاتيات و عرضيات اشياء و سپس گويد فصول منوعهء اجناس به انواع من حيث الذات عارض بر جنس مىشود در حالى كه ذاتى است و عرضى نيست و خاص است و عام نيست و گويد : آن چه از عوارض ذاتى و يا غريب انواع است گاه از جمله اعراض اوليه ذاتيه جنس است و گاه چنين نيست پس در تقسيمات اوليه گاه اعراض اوليه سبب آن تقسيمات نمىشود و گاه اعراض اوليه سبب تقسيم جنس به انواع مىشود . « 3 » دربارهء موضوع علم حكمت ملاصدرا در شواهد الربوبيه آرد :\r\n\r\nموضوع علم طبيعى -\r\nموضوع علم طبيعى جسم است از آن جهت كه در معرض تغييرات است و بحث در آن از عوارض ملحق به جسم طبيعى است . وى گويد شناخت امور طبيعى مبتنى است بر شناخت مبادى و علل و اسباب آن‌ها ، مبادى مشترك بين همهء آن‌ها و يا مبادى خاصه‌اى به بعضى ، مبادى مشترك را به عنوان اصول موضوعه بايد پذيرفت اما مبادى خاص علوم طبيعى را احيانا ممكن است در علوم طبيعى بررسى و اثبات كرد وى گويد كسى كه نفس خود را به فلسفهء الهى رياضيت داده باشد مىداند كه معرفت مبادى وجود مانند فاعل و غايت اقدم‌اند در شناخت از معلولات آن‌ها و طريق اشرف در تعليم اين است كه سلوك علمى مطابق با سلوك وجود باشد كه نازل از اعلى به اسفل است .\r\nدانشجوى علوم الهى از اعلى با شرف مىآيد و دانشجوى علوم طبيعى برعكس از\r\n\r\n\r\n","description":"","footnote":"\r\n( 1 ) ابراهيم / 49 .\r\n( 2 ) بقره / 285 .\r\n( 3 ) اسفار ، ج 1 ، سفر 1 ، ص 30 .\r\n","page_name":" 485 ","page_number":485},
  {"content":"\r\n\r\nجزئيات شروع مىكند و به كليات و مبادى مىرسد . « 1 » ملا صدرا در اين بخش از اسفار نيز مسألهء وجود و مراتب آن را عنوان كرده است و گويد : و مقصود از فعل طبيعت نحوى از وجود است .\r\nوى گويد مبدأ صورى مشترك بين امور طبيعى دو جهت دارند يكى جهت عقلى كه حاصل به ابداع است و ديگر جهت طبيعى كه مربوط به هيولى است كه منظور افلاك و نفوس فلكى است كه گويد قواى اجسامى ناشى از افلاك است و بالجمله ديدگاه‌هاى خاص ملا صدرا در باب اجسام طبيعى و نيروها و قوّت‌ها و صورت‌هاى آن‌ها از اين قرار است :\r\n1 - قوت نوعى از وجود است و قدرت هم نوعى از وجود است .\r\n2 - صورت ، نوعى كامل‌تر از وجود است .\r\n3 - جوهر از لحاظ وجودى قبول شدّت و ضعف مىكند به مانند وجود .\r\n4 - ماده جهت ضعف وجود است و صورت جهت قوت آن .\r\n5 - تركيب صورت و ماده نوع تركيب اتحادى است كه مربوط به اتحاد وجودى آن دو است .\r\n6 - مجموع صورت‌ها كه حاصل از حركت اجسام است از مبدئى به مقصدى داراى يك ماده است و در واقع يك وجود است .\r\n7 - يك ماهيت ممكن است كه داراى انحايى از وجود مىباشد پاره‌اى شديد و پاره‌اى ضعيف پاره‌اى متقدم و پاره‌اى متأخّر . . . « 2 »\r\n\r\nموطن عهد -\r\nمراد از موطن عالم ذرر است . « 3 »\r\n\r\nميزان -\r\nاز جمله مسائلى كه ملا صدرا و متكلمان مورد بحث و بررسى قرار داده‌اند مسأله ميزان است كه در قرآن مجيد هم آمده است ملا صدرا در شواهد الربوبيه در اين باب گويد :\r\nو اما « موازين » ( عبارتند از احكام و قوانين دينى و مذهبى ) كه كتب و صحايف اعمال بندگان در آن‌ها قرار داده مىشوند ( و بر آن‌ها عرضه مىشوند تا با آن‌ها سنجيده شوند تا كه صحت و مطابقت و يا عدم صحت و مطابقت آن‌ها با آن موازين معلوم گردد ) همان‌طور كه در اين عالم ، افكار و انظار علمى صحيح و باطل به وسيلهء علم ميزان يعنى علم منطق و قوانين مضبوطهء آن سنجيده مىشوند تا صحت و فساد آن‌ها معلوم گردد و فكر صحيح از فكر فاسد باطل ممتاز و جدا گردد و آخرين چيزى كه در ميزان اعمال بندگان گذاشته مىشود ( تا شايد بدين وسيله حسنات بر سيئات اعمال آنان رجحان و غلبه پيدا كند ، ) گفتار بنده‌اى است كه مىگويد « الحمد للّه » و لذا پيغمبر اكرم ( ص ) فرمود : گفتار الحمد للَّه پر مىكند ميزان اعمال بندگان را .\r\nو بايد دانست كه كفهء ميزان هر كسى به مقدار علم و دانش او است ( به نظام عالم و مبدأ وجود ) و هر ذكر و عملى در ميزان سنجش اعمال داخل مىشود مگر ذكر « لا إله الا اللّه » . زيرا براى هر عملى در اين عالم ، كه عالم تضاد است ، مقابلى است ولى براى توحيد مقابلى جز شرك نيست و مسلم است كه توحيد و شرك در ميزان واحدى\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 264 - 275 .\r\n( 2 ) همان ، صص 276 - 307 .\r\n( 3 ) مبدأ و معاد ، ص 203 .\r\n","page_name":" 486 ","page_number":486},
  {"content":"\r\n\r\nبا هم جمع نمىشوند ( و در مقابل يكديگر قرار نمىگيرند ) . زيرا همان‌طور كه يقين دائم ثابت ، با ضد يقين ( يعنى جهل و يا شك و ترديد ) در موضوع واحد جمع نمىشوند ، همين‌طور در موضوع واحد در تعاقب يكديگر قرار نمىگيرند ( بدين‌گونه كه گاهى شرك در نفس جايگزين توحيد و يا توحيد جايگزين شرك گردد ، بر خلاف ساير اضداد مانند سفيدى و سياهى كه هر چند در محل واحد با هم جمع نمىشوند ، ولى در تعاقب يكديگر قرار مىگيرند ) . پس براى كلمهء « لا إله الا اللّه » چيزى كه مقابل و معادل او باشد در كفهء ديگرى قرار نخواهد گرفت و هيچ چيزى بر وى رجحان و برترى نخواهد پيدا كرد ( و هيچ عملى جاى آن را نخواهد گرفت ) همان‌طور كه حديث « صاحب السجلات » بر اين مطلب ( يعنى اهميت و عظمت ذكر « لا إله الا اللّه » دلالت دارد .\r\n( زيرا در حديث مذكور آمده است كه شخصى در همه عمر هيچ كار نيكى انجام نداده بود ولى روزى از روى اخلاص ، كلمهء لا إله الا اللّه را به زبان جارى كرد و بدين علت در روز قيامت در كفهء حسنات او نود و نه سجل يعنى دفتر حاكى از اعمال نيك گذاشته مىشود تا بدين وسيله كفهء حسنات بر كفهء سيئات رجحان پيدا كند و اين به بركت تلفظ به كلمهء « لا إله الا اللّه » است ) و اما مشركين همان‌طور كه در آيهء شريفهء  « فَلا نُقِيمُ لَهُمْ يَوْمَ الْقِيامَةِ وَزْناً »  « 1 » بدان تصريح مىكند ، در روز قيامت هيچ وزن و ارزشى براى آنان قايل نيستند و كفهء حسنات آنان به كلى عارى و خالى از خيرات و حسنات است زيرا ( به علت شرك به خدا ) اعمال نيك آنان به كلى حبط و محو گرديده است . موازين .\r\n\r\nميل -\r\nميل به معناى رغبت در چيزى است و به معناى حب است و به معناى خروج از حال استوا است و در فلسفه مبدأ حركت اجسام به طرف علو و سفل را ميل طبيعى آن‌ها گويند توضيح آن كه هر جسمى از اجسام و عنصرى از عناصر داراى مركز خاصى است كه متمايل به آن مىباشد چنان كه آتش طبعا به طرف علو رود و خاك به طرف سفل .\r\n\r\n\r\n","description":"","footnote":"\r\n( 1 ) كهف / 105 .\r\n","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\n\r\nن\r\n\r\nنار آخرت -\r\nصورتى از صورت‌هاى غضب خداوند است كه سارى در عوالم است و جهنم شررى از شرر نار او و مطهرى از مظاهر قهر او است و شرور ابليس و جنود او و اولاد او مظهر نارى ديگر است فوق همه آن‌ها كه حاوى مظهرى ناچيز و كوچكى از آن مىباشد . « 1 »\r\n\r\nناقص -\r\nناقص مقابل تام است و آن امرى است كه محتاج باشد به امر ديگرى كه خارج آن باشد تا او را كامل كند مانند اشياء و موجوداتى كه در عالم كون و فسادند و در تعريف آن گفته‌اند « هو الذى يحتاج الى امر خارج يمده بالكمال مثل الاشياء التى فى الكون . تام « 2 »\r\n\r\nنبوت -\r\nمقامى است كه هر كس بدان نايل شود قادر است از احكام خداوند و اوامر و نواهى او خبر دهد . نبى كسى است كه خبر از فرمان‌هاى خداوند مىدهد احكام حلال و حرام او را به مردم ابلاغ مىكند ملا صدرا در شواهد الربوبيه گويد :\r\nاشراق اول : در بيان درجهء نبوت نسبت به ساير درجات انسان بدان براى انسان درجات و مقامات مختلف و متفاوتى است كه بعضى از آن‌ها حسى و مربوط به عالم محسوسات است ، و برخى خيالى و در صحنهء خيال است و بعضى ديگر فكرى و تعقلى و مربوط به عالم فكر و انديشه و ادراكات عقلى است ؛ و بعضى ديگر شهودى و مربوط به عالم شهود و عيان است و اين درجات و مراتب نامبرده در ازا و قبال عوالمى است كه طبق ترتيب و نظام عالم وجود قرار گرفته و همان‌طور كه مىدانيم بعضى از اين عوالم فوق عالم ديگرى و برتر از او است .\r\nپس نخستين منازل نفس انسانى ، درجهء محسوسات و سير در عالم اجرام و اجسام و ماديات است . لذا مادام كه انسان در اين منزل جسمانى است حكم او عينا مانند حكم كرمى است كه در جوف زمين مىخزد ، و يا مانند حكم پروانه‌اى است كه در هوا پرواز مىكند . زيرا ، درجه و مرتبهء پروانه از درجه و مرتبهء احساس بالاتر نرفته و حتى داراى مرتبهء تخيل و نيروى خيال و قادر بر حفظ و نگاه‌دارى صورت خيالى نيست و اگر پروانه داراى قدرت تخيل و حفظ صورت خيالى خويش مىشود ، پس از احساس سوختن از شعلهء شمع و يا هر آتش افروخته‌اى ، مجددا خويشتن را به طرف آن شعله و آن آتش افروخته شده سوق نمىداد . چه در نخستين\r\n\r\n\r\n","description":"","footnote":"\r\n( 1 ) تفسير ملا صدرا ، ج 2 ، ص 204 .\r\n( 2 ) اسفار ، ج 6 ، صص 23 ، 134 ، 272 .\r\n","page_name":" 489 ","page_number":489},
  {"content":"\r\n\r\nمرتبهء نزديك شدن به آتش و شعله افروخته شمع ، سوختن را احساس نموده بود .\r\nبعد از درجهء احساس ، درجهء خيال و تخيلات و ادراكات خيالى است و مادام كه انسان در اين درجه و مرتبه است حكم او حكم پرندگان و ساير حيوانات بى شعور و فاقد ادراك عقلى است . زيرا پرنده و ساير حيوانات هرگاه در يك محلى به وسيلهء چوب و يا هر آلت ديگرى مضروب و يا مجروح شدند ، بىدرنگ از آن موضع فرار مىكنند و ديگر بدان موضع و محل بازگشت نمىكنند . زيرا اين پرنده يا حيوان به منزل دوم و مرتبهء دوم رسيده است كه آن مرتبه عبارت است از حفظ و نگاه‌دارى صورت خيالى اشياء بعد از غايب شدن آن اشياء از حواس پنج‌گانه .\r\nپس مادام كه انسان در اين مقام و منزلت است ، هنوز حيوانى است فاقد ادراك و شعور و ناقص . و نهايت حد او در اين مرتبه اين است كه از آن چيزى كه يك مرتبه از آن آزار و اذيت ديده است فرار كند و تا زمانى كه از چيزى متأذى و متأثر نشده است ، نمىداند كه آيا آن چيز از جمله چيزهايى است كه بايستى از آن فرار كند يا خير . « 1 » بعد از اين مرتبه يعنى مرتبه سوم ، درجه و مرتبهء موهومات است و انسان در اين منزل و مرتبه ، حيوانى است كامل در حيوانيت ، مانند اسب من باب مثال ، كه در درجهء حيوانيت و توجه به پاره‌اى از موهومات ، مرتبهء كاملى دارد .\r\nزيرا اسب همواره از شير هراس دارد و در هر آنى كه او را از دور ببيند فورا وحشتزده شده و از آن ناحيه مىگريزد ، هر چند تا به حال از شير به وى آسيبى نرسيده باشد . پس تنفر او از شير موقوف و مشروط به تأذى و آسيب ديدن از او شخص او نيست . بلكه گوسفند كه براى اولين مرتبه گرگ را مىبيند بى درنگ مىترسد و از وى فرار مىكند و حال آن كه همين گوسفند شتر و گاو را كه جثه آن‌ها به مراتب از گرگ بزرگ‌تر است و شكل و قيافهء آن‌ها وحشت‌آورتر است مىبيند و ابدا از آن‌ها ترس و واهمه‌اى ندارد زيرا در طبيعت شتر و گاو خوى ايذاء آزار نهفته نيست .\r\nتا بدين حد هر انسانى كه داراى درجات نامبرده به خصوص مرتبه و درجهء سوم باشد ، با حيوانات و بهايم سهيم و شبيه و شريك است . و بعد از طى مراتب مذكور ( به خصوص طى منزل سوم ) آن‌گاه به عالم انسانيت ارتقا مىيابد . پس ادراك مىكند امورى را كه در حس و خيال و و هم نگنجند و از امور آينده كه هنوز به وقوع نپيوسته‌اند نيز مىترسد و مراقب آن‌ها است و ترس و حراست او منحصر در امور عاجل و زودرس نيست و نيز امورى را كه از حس و عالم وهم و خيال غايب و مستوراند ادراك مىكند ( كه مقصود صور عقليه و صور كليه‌اند ) و اين انسان در چنين حالى طالب سراى اخروى و جوياى بقاى ابدى است ( و از اين جهان و لذايذ آن به كلى و يا آن چه كه زايد بر ضرورت و لزوم حيات دنيوى است چشم مىپوشد ) و از اين جاست كه اسم انسانيت به حقيقت بر وى صدق مىكند .\r\nو اين حقيقت يعنى حقيقت انسانيت همان روح منسوب به خداى متعال است كه در آيهء شريفهء  « وَ نَفَخْتُ فِيهِ مِنْ رُوحِي »  ( سپس از روح\r\n\r\n\r\n","description":"","footnote":"\r\n( 1 ) ترجمه شواهد ، صص 466 به بعد .\r\n","page_name":" 490 ","page_number":490},
  {"content":"\r\n\r\nخويش در او دميدم ) « 1 » بدان تصريح شده است و در همين عالم درهاى ملكوت بر روى وى باز مىگردد و بالنتيجه ارواح مجرد از قالب‌هاى جسمانى را با ديدهء ملكوتى مشاهده مىكند و مقصود من از اين ارواح ، حقايقى است عارى و مجرد از كسوت تلبيس و حجاب‌ها و پرده‌هاى اشكال گوناگونى كه چهرهء حقيقت را مىپوشانند . و اين صور عقليهء مجردهء حقيقيه همان صور مفارقه‌اى هستند كه بزرگان حكما و اصحاب معارج الهيه از اساطين و رؤساى پيشينيان اهل سير و سلوك و عرفان و حكمت آن‌ها را به چشم خويش ( در عالم خلسه و توجه كامل به ناحيهء جناب قدس الهى ) مشاهده كرده‌اند . چنان كه افلاطون الهى از خويشتن و دربارهء خويش حكايت مىكند و همچنين سقراط حكيم ، آن عارف ربانى و فيثاغورث و انباذقلس حكيم بزرگ و سايرين ديده‌اند و مشاهدات خويش را در كتب و رسائل خود نقل كرده‌اند . و همچنين ارسطاطاليس معلم اول و سر سلسلهء حكماى مشائين نيز اين صور قدسيهء الهى را مشاهده كرده است . چنان‌كه كتاب او كه به نام اثولوجيا معروف است ، بر اين مشاهده دلالت دارد ( و مشاهدات خويش را در آن كتاب بيان مىكند ) .\r\nو اين عالم ( يعنى عالم ارواح عاليه و عقول مجرده و صور مفارقه ) عالمى است بسيار گشاده كه براى ميدان فسحت او نهايتى نيست و عالمى است مشتمل بر اسرار الهى ؛ و سير و سياحت در اين عالم بىنهايت مانند سير و سياحت برروى آب و درياى بى كران است ؛ و ما بدين جهت سير و سياحت در آن جهان عقلى را به سير و سياحت بر روى آب دريا تشبيه نموديم كه آن جهان جهانى است سراسر مملو از حيات حيوان عقلى ( يعنى حيوانى كه جسم و روح آن سراسر عقلانى و مشتمل بر حيات عقلى است .\r\nهمان‌طور كه آب مايهء حيات موجودات اين عالم است ) و براى اين عالم عقلى طبقات بسيارى است كه نخستين طبقهء آن به منزلهء زمين آن عالم است و سقف عالم جسمانى است كه در زير آن عالم قرار گرفته است . همان‌طور كه زمين بهشت ، كرسى است و سقف بهشت عرش رحمان است . سپس همين انسان ترقى مىكند و از اين مقام به مقامى بالاتر و از اين طبقه به طبقه‌اى عالىتر ارتقا مىيابد كه مثال و همانند او در اين جهان ، حركت كردن در هوا و پرواز در فضا است .\r\nو لذا هنگامى كه به رسول اكرم ( ص ) گفتند كه عيسى ( ع ) بر روى آب راه مىرفت و آن حضرت فرمود : اگر يقين و ايمان او زايد بر اين بود هر آينه از آب گذشته در هوا و فضا پرواز مىنمود . و اما سير و سياحت در عالم محسوسات و راهپيمايى در اطراف و اكناف آن‌ها ( و دلبستگى به آن‌ها ) در مثل عينا مانند راهپيمايى بر روى زمين و گردش و سير و سياحت در اطراف او است زيرا اين عالم يعنى عالم محسوسات همگى به منزلهء زمين‌اند براى عالم ارواح . و ما بين زمين ( كه عالم ارواح ، به منزلهء آسمان براى اين زمين است ) عالم ديگرى است به منزلهء كشتى ( براى كسى كه قصد سير و سلوك و راهپيمايى در اين كشتى دارد و اين عالم به اعتبارى عبارت است از عالم معانى جزئيه كه ما بين معانى كليه و محسوسات قرار\r\n\r\n\r\n","description":"","footnote":"\r\n( 1 ) ص / 72 .\r\n","page_name":" 491 ","page_number":491},
  {"content":"\r\n\r\nگرفته‌اند . همان‌طور كه ما بين زمين و آب يك كشتى وجود دارد كه بر روى آب استوار گرديده است .\r\nدر مفاتيح الغيب گويد : « 1 » نبوت را باطنى است كه آن ولايت است و ظاهرى است كه آن شريعت است ، پس نبى به واسطه ولايت از خداوند و يا ملك معانى و حقايق را دريافت مىكند آن حقايقى كه كمال مرتبهء نبوت و ولايت به آن‌ها است و آن چه از خدا دريافت مىكند بدون واسطه يا با واسطه به بندگان ابلاغ مىكند و آن‌ها را تزكيه كرده حكمت و كتاب مىآموزد و اين امر ممكن نيست مگر به واسطهء شريعت و شريعت عبارت از مجموعهء امورى است كه پيامبر آورده است از كتاب و سنت و آن چه استنباط مىشود از احكام فقهى بر سبيل اجتهاد و يا : . . .\r\n\r\nفى باطن التبوة و ظاهرة\r\nان للنبوة باطنا و هو الولاية ، و ظاهرا و هو الشريعة ، فالنبى بالولاية يأخذ من اللَّه او من الملك ، المعانى التى بها كمال مرتبتة فى الولاية و النبوة ، و يبلغ ما اخذه من اللَّه بواسطة اولا بواسطة الى العباد ، و يكلمهم به و يزكيهم و يعلمهم الكتاب و الحكمة ، و لا يمكن ذلك الا بالشريعة ، و هى عبارة عن كل ما اتى به الرسول صلى اللَّه عليه و إله من الكتاب و السنة ، و ما استنبط منهما من الاحكام الفقهية على سبيل الاجتهاد ، او انعقد عليه اجماع العلماء متفرع عليهما ، و لما كان للكتاب ظهرا و بطنا وحدا و مطلعا ، كما قاله عليه و إله السلام فظهره ما يفهم من الفاظه يسبق الذهن اليه ، و بطنه المقومات اللازمة للمفهوم الاول ، وحده ما اليه ينتهى غاية ادراك الفهوم و العقول ، و مطلعه ما يدرك منه على سبيل الكشف و الشهود من الاسرار الالهية و الاشارات الربانية ، و المفهوم الاول الذى هو الظهر للعوام و الخواص ، و المفهومات اللازمة للخواص ، و الحد للكاملين الاخصين منهم ، و المطلع للمكلمين و خلاصة اخص الخواص ، كاكابر الاولياء و العلماء الراسخين ، و كذلك التقسيم فى الاحاديث القدسية و الكلمات النبوية ، فان فيها ايضا انباءات و كما قيل شعر :\r\n انا من اهوى و من اهوى انا * نحن روحان حللنا بدنا \r\nو لا تتعجب من عناية الخالق الرازق حيث يرزق من يشاء به غير حساب .\r\n\r\nفى وجوب البعثة\r\nو اما الكشف عن ماهية النبوة و سر وجوب البعثة فاسمع و اعقل : انه قد اتى على الانسان حين من الدهر لم يكن شيئا مذكور و مضت عليه برهة من الزمان ما كان امرا مشهورا ، و دعوى حدوث الانسان غنية عن البرهان ، لان البدن المخلوق عن النطفة الكاينة من الطين الازب ، المخمر بيد القدرة اربعين صباحا ، كيف يكون قديما غير مسبوق به زمان ، فلا بد له من زمان سابق عليه لم يكن موجودا فيه ، بل و لا معلوما مذكورا ، و ليس هذا مبالغة زايدة على الحقيقة فى اثبات حدوث الانسان كما ظن ، بل نحو وجود الشىء الزمانى المتجدد لا يكون قبل زمانه ، فلا يعلم هذا النحو بالعلم الحضورى الا حين وجوده ، و اليه الاشارة فى قوله تعالى :  نَنْساهُمْ كَما نَسُوا لِقاءَ يَوْمِهِمْ هذا  تنبيها على هلاكهم و عدمهم من دار القدس ، ثم بعد مرور الشهور و كرور الدهور ، خلق من نطفة امشاج حاصلة على اوسط مزاج ، و هذه المدة و ما\r\n\r\n\r\n","description":"","footnote":"\r\n( 1 ) مفاتيح الغيب ، ص 485 .\r\n","page_name":" 492 ","page_number":492},
  {"content":"\r\n\r\nوقع فيها من الاستحالات و التجددات حسب ارادة اللَّه و مشيته فى خلق الانسان ، سماها القران تعديلا و تسوية فى قوله تعالى :    يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ الَّذِي خَلَقَكَ فَسَوَّاكَ فَعَدَلَكَ فِي أَيِّ صُورَةٍ ما شاءَ رَكَّبَكَ    ثم بعد التعديل و التسوية افاضت عليه انوار الحواس بواسطة تسليط الحرارة الغريزية على الرطوبة الغريزية لاعداد الادخنة اللطيفة ، و اصعاد الارواح الهوائية منها ، لتشبث بها النفس الناطقة ، و هى بها تشبث النار ، بل نورها بالفتيلة الدخانية ، فينجذب كل منهما الى صاحبه انجذاب الحديد الى مغناطيس .\r\n\r\nنفخ صور -\r\nاين اصطلاح نيز يكى از اصطلاحات مذهبى است كه از جهت ارتباطى كه با مسائل فلسفى دارد مورد توجه صدرا واقع شده است حاصل كلام متشرعان در مورد نفخ صور اين است كه در روز و ساعت معين كه آخر عمر دنيا مىباشد اسرافيل كه يكى از فرشتگان خداست نفخى در صور دميده تمام موجودات عالم فانى شده و در هم مىريزند و عمر دنيا به پايان مىرسد و بعد از مدت‌هاى مديد مجددا نفخهء ديگر در صور مىدمد كه مردگان زنده شده و محشور مىشوند كه نفخهء دوم است در اين كه ماهيت صور چيست و چگونه است ميان متشرعان و متكلمان اختلاف است و هر يك تعبير و تفسيرى براى آن كرده‌اند بعضى گويند آلتى است كه براى جمع‌آورى لشكريان به كار برده مىشود و هرگاه در آن دميده شود صداى مهيب و عظيمى به وجود مىآيد .\r\nبعضى ديگر گفته‌اند كه مراد از صور مجموع صور است و معنى نفخ در آن‌ها نفخ ارواح است در صور . بعضى ديگر گفته‌اند كتابت از بعث و نشور است .\r\nصدرا گويد مراد از نفخ در صور احيا و افاضهء روح و انشاى حيات مىباشد و لكن انشاى حيات در نشأت عاليه مستلزم موت و انتقال از نشأت سافله است و به واسطهء نفخهء اول اجساد مىميرند و ارواح زنده مىشوند و در نفخهء دوم « تقوم الارواح قياما بالحق لا بداتها » . « 1 » ملا صدرا در شواهد الربوبيه مسأله نفخ صور را با دقت بررسى كرده و گويد :\r\nاشراق يازدهم : در معناى نفخ صور خداى متعال در قرآن مجيد مىگويد  « وَ نُفِخَ فِي الصُّورِ »  « 2 » ( و چند مورد ديگر ) . و چون از پيامبر اكرم پرسيدند صور چيست گفت شاخى است از نور كه اسرافيل آن را در دهان خود گرفته است و در اين كه آيا قسمت فوقانى آن تنگ و قسمت تحتانى آن گشاد و يا بالعكس است ما بين اهل حديث اختلاف است . ولى به عقيده ما براى هر يك از اين دو نظريه وجهى است درست و بجا و صور به سكون واو و همچنين به فتح واو ، جمع صوره است ( كه مقصود ، صورت نوعيه و حقيقت اصليه هر چيزى است ) و نفخه بر دو قسم است ، و نفخه‌اى كه آتش را خاموش مىكند و نفخه‌اى كه به علت دميدن و وزيدن آتش را شعله‌ور مىسازد و خداى متعال ( در يك جاى قرآن مجيد در مورد نفخهء اولى يعنى نفخهء خاموش كننده شعلهء حيات ) مىفرمايد  « وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ »  « 3 » ( كه به سبب آن حيات از كليهء\r\n\r\n\r\n","description":"","footnote":"\r\n( 1 ) اسفار ، ج 3 ، سفر 4 ، صص 274 ، 376 .\r\n( 2 ) كهف / 99 .\r\n( 3 ) زمر / 68 .\r\n","page_name":" 493 ","page_number":493},
  {"content":"\r\n\r\nماسوى سلب مىگردد ) سپس نفخهء ديگرى در عالم وجود دميده مىشود ( و اين نفخه به مضمون آيهء شريفهء )  « فَإِذا هُمْ قِيامٌ يَنْظُرُونَ »  « 1 » ( نفخهء حيات بخش و زنده كننده‌اى است كه كليهء ماسوى دوباره زنده مىشوند ) .\r\nپس هنگامى كه اين صور ( يعنى صور طبيعيه به وسيلهء استعدادات موجود در مواد ) آماده و مهياى افاضه شدند ( و مادهء بدن بدين صورت متصور گرديد ) فتيلهء استعداد موجود در صورت عينا مانند حشيش و گياه خشكيده‌اى است كه به اندك شعله‌اى مشتعل مىگردد ؛ و اين استعداد عبارت است از استعداد براى قبول ارواح و نفوس ناطقه ، نظير استعداد حشيش به سبب عنصر نارى كامن در ذات او براى قبول اشتعال .\r\nو صور برزخيه ( كه پس از مرگ قائم مقام صور طبيعيه‌اند ) مانند چراغى مىباشند كه به وسيلهء ارواح و نفوس ناطقهء كامن در آن‌ها مشتعل مىگردند ( همان‌طور كه چراغ به علت داشتن روغن و مادهء دهنى آغشته به فتيله مشتعل مىگردد ) .\r\nپس اسرافيل يعنى ملك متصدى احيا در آغاز امر نفخه‌اى مىدمد و آن نفخه بر صور طبيعيه مرور مىكند و آن‌ها را خاموش مىكند ؛ و سپس نفخهء ديگرى مىدمد و اين نفخهء دوم بر صورى كه مستعد اشتعالند ( به نام صور برزخيه ) مرور مىكند تا بدين وسيله نشأهء دوم يعنى نشأهء اخروى برپا شود و اين صور برزخيه به وسيلهء ارواح و نفوس ناطقه ( كامن در ذات و جوهر آن‌ها ) مجددا مشتعل گردند ، همان‌طور كه آيهء شريفهء  « فَإِذا هُمْ قِيامٌ يَنْظُرُونَ »  « 2 » حكايت مىكند .\r\nپس صور برزخيه بدين گونه كه گفتيم در عرصهء محشر زنده مىشوند و در مقابل حق قيام مىكنند و بدان چه كه حق مىخواهد و مىداند تكلم مىكنند . پس بعضى از اشخاص كسانى هستند كه مىگويند « الحمد للّه » و برخى ديگر آنانند كه مىگويند  « مَنْ بَعَثَنا مِنْ مَرْقَدِنا »  ( چه كسى ما را از خوابگاهمان برانگيخت ) « 3 » و برخى ديگر آنانند كه مىگويند الحمد للّه الذى احيانا بعد ما اماتنا و اليه النشور » ( شكر بر كسى كه بعد از ميراندن ما ، ما را زنده كرد و حشر و نشر در پيشگاه او است ) .\r\n\r\nحكمت مشرقيه\r\nنفخه بر دو قسم است يكى نفخه‌اى كه آتش را خاموش مىكند و ديگرى نفخه‌اى كه آتش را برافروخته و مشتعل مىسازد . پس وجود نفس و بقاى آن ، از ناحيهء نفس رحمانى و نفخهء الهى است و آن عبارت است از انبساط فيض وجود و وزش امواج هستى از وزش گاه روايح وجود ، چنان كه زوال و فناى نفس عبارت است از انقباض و انعطاف امواج فيوضات الهيه و در پشت اين پرده سر ديگرى از اسرار نهانى است ( كه از آن مفهوم آيهء شريفهء  « إِنَّا لِلَّهِ وَ إِنَّا إِلَيْهِ راجِعُونَ »  « 4 » و معنى اسم باسط و قابض و دوران دايرهء وجود بر مركز قدرت مطلقهء عالم و دوام و ازليت و ابديت تجليات الهيه در سر تا سر عالم و ظهور وى در جميع مظاهر غيب و شهود و برترى انسان بر ساير آيات الهى معلوم مىگردد ) .\r\n\r\n\r\n","description":"","footnote":"\r\n( 1 ) زمر / 68 .\r\n( 2 ) همان .\r\n( 3 ) يس / 52 .\r\n( 4 ) بقره / 156 .\r\n","page_name":" 494 ","page_number":494},
  {"content":"\r\n\r\nپس معلوم شد كه نبايد گفتار بعضى از پيشينيان را داير بر اين كه نفس ، آتش است و يا شعله و شررى است ( در نهاد انسان ) و يا عنصرى است از جنس هوا ، بر خلاف معنى حقيقى اين الفاظ تلقى نمود و آن را حمل بر تجوّز كرده و از آن‌ها معنى مجازى استفاده نمود . « 1 »\r\n\r\nالنشأة القدسيه -\r\nمنظور عالم مجردات است ، عالم صور مفارقه الهيه و مثل نوريه است .\r\n\r\nنشر صحايف و كتب -\r\nملا صدرا در توضيح نشر صحف و كتب كه در قرآن مجيد هم آمده است گويد : « 2 » قول و فعل مادام كه وجود آن‌ها در اكوان حركات و مواد مكونات است .\r\nحظّى از بقا ندارد ( متدرج الوجود و غير پايداراند ) و لكن كسى كه كارى را انجام دهد و يا سخنى گويد اثرى از آن در نفس انجام دهندهء فعل و گوينده سخن باقى مىماند يعنى تأثيرى در نفس در اثر عمل و قول حاصل مىشود كه اين آثار مدت زمانى باقى مىماند و چون افعال و اقوال تكرار شوند ، پى در پى اثرى در نفس مىگذارند و آثار آن‌ها در نفس مستحكم مىشود و به صورت ملكات در مىآيد اين كيفيات نفسانيه كه در اثر آثار اعمال و اقوالات در نفس به تدريج شدت پيدا مىكند و ملكهء راسخهء نفسانى مىشود ، يعنى صورت نفسانى كه مبدأ آثار مختص به خود است و به سبب « 3 » آن افعال مناسب با آن‌ها صادر مىشود به سهولت و بدون رؤيت و ملكه صفت‌ها از همين راه ايجاد مىشود و همين‌طور مبدأ مكاسب عملى و علمى از اين گونه طرق حاصل مىشود و هرگاه نفوس آدمى را از افعال و اقوال اين گونه تأثّرات و سپس شدت يافتن آن‌ها در اثر تكرار اعمال و اقوال نمىبود براى هيچ كس كسب و صنعتى و حرفه‌اى نبود و هيچ صفت علمى و عملى وجود نداشت و تأدّب و تعلّم براى كسى حاصل نمىشد و در تمرين كردن اطفال در اعمال فايده‌اى نبود . پس اين آثار حاصل از اعمال و اقوال در قلوب و ارواح به منزلهء نقوش و كتابت است كه حاصل مىشود در صحايف و الواح چنان كه فرموده‌اند  « أُولئِكَ كَتَبَ فِي قُلُوبِهِمُ الْإِيمانَ »  و اين قلوب و ارواح را در زبان شريعت صحايف اعمال نامند و اين نقوش و صور همان‌طور كه محتاج به قابل است كه آن‌ها را قبول كند ( كه همان محل نقوش باشد ) نياز به فاعل يعنى مصوّر و كاتب دارد و مصورون و نويسندگان اين گونه كتابت‌هاى نورى عبارت از كرام الكاتبون‌اند و كرام الكاتبين گويند از جهت كرامت ذاتى و افعالى آن‌ها و آن‌ها نوعى از ملائكه‌اند ، ملائكه متعلق به اعمال بندگان .\r\nو اقوال عباد كه فرمود   « وَ إِنَّ عَلَيْكُمْ لَحافِظِينَ كِراماً كاتِبِينَ »   و آن كرام الكاتبين دو گروه‌اند گروهى مربوط به راست‌اند و گروهى مربوط به چپ ، يك گروه اعمال اصحاب يمين را نويسند و يك گروه اعمال اصحاب يسار را يا شمال را پس اين ملائكه دو دسته‌اند و اين صحايف و كتب از جنس اعمال و اقوال است . اعمال و اقوال خوب و بد . اصحاب يمين و اصحاب شمال و اين است معنى صحايف و كتب كه فرمود :  « فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا »  .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، ص 274 .\r\n( 2 ) واقعه / 159 .\r\n( 3 ) اسفار ، ج 2 ، سفر 4 ، صص 290 - 292 .\r\n","page_name":" 495 ","page_number":495},
  {"content":"\r\n\r\nملا صدرا مسأله نشر كتب و صحف را در شواهد الربوبيه به طور دقيق بررسى كرده و گويد :\r\nاشراق نهم : در بيان نشر كتب و صحايف ( و اين كه مقصود از كتاب و صحيفه اعمال چيست ) هر چه را كه انسان به وسيلهء حواس ظاهرى ادراك مىكند ، اثرى از آن به روح و نفس ناطقه وى متصاعد ( و در آن منعكس ) مىگردد و همگى در صحيفهء ذات و خزانهء مدركات او جمع مىگردند ؛ و آن صحيفه كتابى است كه در دار دنيا از ديده‌ها مستور و پنهان است و با مرگ او آن چه كه در مدت حيات از حواس وى پنهان بود و صورت آن در كتاب نفس و صحيفهء ذات وى نوشته شده بود ، در نظر او آشكار خواهد شد ، كتابى كه آن‌ها را ظاهر و آشكار نمىسازد مگر در وقت خود . و قبل از اين‌كه گفته شد كه رسوخ هيآت و احوال در نفس و تأكّد و شدت اوصاف كه در نزد اهل حكمت به نام ملكه و در نزد اهل نبوت و كشف به نام ملك و شيطان ناميده مىشود موجب خلود ثواب ( و مصاحبت با ملائكه ) و خلود عقاب ( و ملازمت با شيطان ) خواهد بود .\r\nپس معلوم شد كه آثار حاصل از افعال و اقوال ، در نفوس اشخاص به منزلهء نقوش و رسوم نوشته‌ها در صفحات الواح و اوراق‌اند همان‌طور كه آيهء شريفهء  « أُولئِكَ كَتَبَ فِي قُلُوبِهِمُ الْإِيمانَ »  ( اينان كسانى هستند كه خداوند ايمان را در دل‌شان نقش كرده ) « 1 » بدين مطلب به طور صراحت دلالت مىكند و اين الواح نفسيه ( كه صور اعمال و اقوال در آن‌ها نقش مىبندد ) صحايف اعمال ناميده مىشوند و اين نقوش و صور مرتسم در نفوس همان‌طور كه نيازمندند به محل قابلى ( به نام نفس ) كه آن‌ها را در خود بپذيرد ، همين‌طور نيازمندند به نقاش و مصورى ( كه آن‌ها را در نفس تصوير نمايد ) . پس تصوير كنندگان و نويسندگان ( صور اعمال و افعال در نفوس ) همان ملائكه‌اى هستند كه در قرآن مجيد از آن‌ها بعنوان « كرام الكاتبين » ياد شده و ايشان دو طايفه از ملائكه هستند ، ملائكهء يمين ( كه در طرف راست مستقر و مأمور كتابت اعمال نيك‌اند ) و ملائكهء شمال ( كه در طرف چپ مستقرند و مأمور كتابت اعمال ناپسنداند ) همان‌طور كه خداى متعال در آيهء كريمهء  « إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ »  ( هنگامى كه گيرندگان و نويسندگان از چپ و راست اعمال او را مىنگارند ) « 2 » از هر دو طايفه نام برده است و در حديث آمده است\r\n« كل من عمل حسنة يخلق اللَّه منها ملكا » يثاب به و من اقترف سيئة يخلق اللَّه منها شيطانا يعذّب به »\r\n( هر كس حسنه‌اى به جا آورد خداوند فرشته‌اى از آن مىآفريند كه به توسط او به بندهء نيكوكار پاداش دهد و هر كس مرتكب سيئه‌اى شود خداوند از آن شيطانى مىآفريند كه بدان عذابش كند ) . « 3 » ( و نيز در قرآن كريم درباره نفوس مقدسى كه محل تجليات انوار علوم و معارف الهيه و شايسته رحمت و عنايات سبحانيه و مقر نزول ملائكه و زيارتگاه آنانند مىگويد )  « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ »  ( كسانى كه گفتند پروردگار ما همانا اللَّه است و در اين قول استقامت ورزيدند ملائكه بر آنان نازل\r\n\r\n\r\n","description":"","footnote":"\r\n( 1 ) مجادله / 23 .\r\n( 2 ) ق / 18 .\r\n( 3 ) شواهد ، صص 411 به بعد .\r\n","page_name":" 496 ","page_number":496},
  {"content":"\r\n\r\nمىگردد ) « 1 » الى آخر الآيه و در مقابل آن ( در حق نفوس آغشته به كدورات اميال و شهوات دنيوى مردود از دربار الهى و جايگاه شياطين‌اند ) مىگويد  « هَلْ أُنَبِّئُكُمْ عَلى مَنْ تَنَزَّلُ الشَّياطِينُ »  ( آيا آگاهتان سازيم كه شياطين بر چه كسى فرود مىآيند ) « 2 » الى آخر الآيه و نيز مىگويد  « وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ »  ( هر كه از ياد خداوند اعراض كند ، شيطانى را همنشين او مىگردانيم ) « 3 » و بايد دانست كه هر يك از اهل بهشت و يا اهل جهنم به علت ثبات و دوام اخلاق و ملكات حاصل در نفس آنان مستحق خلود در بهشت و يا خلود در جهنم‌اند ( كه اگر الى الابد زنده بودند بر آن اخلاق و ملكات راسخ در نفس باقى مىماندند ) نه به صرف آحاد و تعداد اعمال و افعال ( و بر اساس كثرت آحاد و افراد اعمال صادر از آنان زيرا ملاك استحقاق خلود ، ثبات و دوام و رسوخ اعمال و افعال و قصد و نيت ادامه و بقاى بر آن‌ها است ) .\r\nپس نتيجهء مطالب گذشته اين شد كه هر كس در دار دنيا مرتكب مثقال ذره‌اى از عمل نيك و يا عمل بد شد ، اثر آن عمل را در صحيفهء ذات خود و يا در صحيفه‌اى اعلى و اشرف از ذات خويش مشاهده خواهد نمود ، و همين عبارت است از نشر صحيفه و بسط كتاب اعمال ؛ و چون هنگام آن رسيد كه چشم وى بر صورت ذات خويش بيفتد و آن ، هنگام كشف حجاب بدن و رفع شواغلى است كه از ناحيهء حواس ظاهرى وارد در ذات و نفس او مىشد بدان‌گونه كه در آيهء شريفهء  « وَ إِذَا الصُّحُفُ نُشِرَتْ »  « 4 » در آن هنگام به صفحهء باطن خود و صحيفهء قلب خويش ( كه محل انتقاش صور اعمال و افعال او است ) متوجه ميگردد ( و نتيجه و حاصل آن‌ها را در ذات خويش مشاهده مىكند ) . پس هر كس كه در دار دنيا از ذات خويش و محاسبهء باطن خود غافل ماند ، هنگام رفع حجاب و مشاهده صور اعمال در نفس خويش مىگويد  « ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً »  ( اين كتاب چيست كه صغيره و كبيره‌اى را فرو نگذاشته و همه را برشمارده ، و نتيجهء كردار خود را حاضر يابند و پروردگار تو بر احدى ظلم نمىكند ) . « 5 » و بايد دانست كه علت و منشأ اين امر چنان كه قبلا گفته شد اين است كه دار آخرت دار حيات و ادراك است ، همان‌طور كه خداى متعال در قرآن مجيد مىفرمايد  « وَ إِنَّ الدَّارَ الْآخِرَةَ لَهِيَ الْحَيَوانُ »  ( حيات واقعى در سراى آخرت است ) « 6 » و مواد و عناصر سازندهء ابدان اشخاص اخروى همان تأملات فكريه ( دربارهء بعضى از اشخاص ) و تصورات وهميه ( دربارهء برخى ديگر ) است كه بر همين اساس ، اخلاق و نيات ( خوب و بد ) اشخاص ( به صورى مناسب با آن‌ها ) تجسم مىيابند و به مضمون آيه شريفهء  « يَوْمَ تُبْلَى السَّرائِرُ »  « 7 » سراير و ضماير افراد و اشخاص آشكار مىگردند ؛ چنان كه اعمال و افعال در دار دنيا ( به سبب تعلق نفس به بدن )\r\n\r\n\r\n","description":"","footnote":"\r\n( 1 ) فصلت / 30 .\r\n( 2 ) شعرا / 222 .\r\n( 3 ) زخرف / 36 .\r\n( 4 ) تكوير / 10 .\r\n( 5 ) كهف / 50 .\r\n( 6 ) عنكبوت / 65 .\r\n( 7 ) طارق / 9 .\r\n","page_name":" 497 ","page_number":497},
  {"content":"\r\n\r\nجان مىگيرند و زنده مىشوند و خودنمايى مىكند با اين فرق كه در عالم آخرت ، فعل مقدم بر قوه و ملكه است و در اين عالم بر عكس آن است و خداوند متعال در قصهء فرزند نوح مىفرمايد  « إِنَّهُ عَمَلٌ غَيْرُ صالِحٍ »  « 1 » ( يعنى فرزند تو در مقام مخالفت و مقاومت در برابر تو نتيجهء ملكاتى است ناشى از اعمال متعاقبى كه به نفس سركشى تبديل يافته و اين نفس نيست مگر ملكات مختص به او ) .\r\nو در حديث آمده است\r\n« خَلَقَ اللَّه الكافَر من ذَنْبِ المؤمن »\r\n( يعنى خدا ماده وجود كافر را از گناهان مؤمن آفريده است پس صفت گناه مؤمن و عمل ناپسند او به صورت انسان كافر تجسم يافته است و خلاصه اين كه اين آيه و اين حديث ، تجسم اعمال را حتى در دار دنيا تأييد و تثبيت مىكند ) و نيز فيثاغورث حكيم در مقام خطاب به انسان مىگويد « بدان كه تو به زودى در معرض اقوال و افعال و افكار خود قرار خواهى گرفت و از هر حركتى از حركات فكرى و يا قولى و يا فعلى صادر از تو صورتى روحانى و يا صورتى جسمانى در وجود تو ظاهر و آشكار ميگردد . پس اگر حركت مذكور ، حركت غضبيه و يا شهوانيه باشد مادهء تكوين شيطانى مىشود كه تو را در مدت حيات دنيوى آزار مىدهد ( و از ملازمت با او رنج مىبرى و موجب سلب آسايش از تو خواهد شد ) و پس از مرگ تو را از ملاقات نور ( يعنى انوار عقليه الهيه و ذوات قدسيه نوريه ) محجوب و محروم مىسازد و اگر حركت ، حركت عقليه ( و سير و سلوك در معارف كليهء الهيه ) باشد به صورت ملكى ظاهر مىگردد كه در دار دنيا از ملازمت و منادمت با او لذت مىبرى . « 2 »\r\n\r\nنفس -\r\nدر تحت عنوان كلمهء جوهر و مقولات بيان شد كه نفس جوهرى است كه ذاتا مستقل بوده و فعلا متعلق به اجساد و اجسام است . مسألهء نفس نيز يكى از مسائل مهم فلسفى است كه از قديم الايام مورد توجه فلاسفه قرار گرفته و از لحاظ ماهوى و وجودى مورد بحث آنان قرار گرفته است و آرا و عقايد و نظريات مختلفى در مورد ماهيت و وجود آن اظهار شده است كه بعضى از اقوال در مورد ماهيت نفس از اين قرار است .\r\n1 - اجزاى لا يتجزى است 2 - نار است 3 - هوا است 4 - ارض است 5 - ماء است 6 - جسم بخارى است 7 - عدد است 8 - مركب از عناصر است 9 - حرارت غريزى است 10 - برودت است 11 - دم است 12 - مزاج است 13 - نسبت ميان عناصر است . « 3 » صدرا هر يك از اين اقوال را حمل بر معنى خاصى كرده است و خود در مقام بيان ماهيت نفس گويد .\r\nخداوند متعال موجودات را به ترتيب و نظام احسن از اشرف به احسن آفريده است و عنايت او ايجاب مىكند كه همواره به موجودات فيض بخشد و فيض او دائم باشد و موجودات به واسطهء استفاضه از ذات مفيض همواره در تكامل و سير الى الكمال باشند و اين فيض به ترتيب از اشرف به احسن نزول و افاضه مىشود و واسطهء ايصال فيض به اجسام و صور طبيعيه ، اجرام فلكى مىباشند كه به واسطهء تأثير اشعهء\r\n\r\n\r\n","description":"","footnote":"\r\n( 1 ) هود / 47 .\r\n( 2 ) شواهد ، صص 411 به بعد .\r\n( 3 ) اسفار ، ج 1 ، سفر 4 ، صص 5 - 14 ، 25 ، 231 ، 335 .\r\n","page_name":" 498 ","page_number":498},
  {"content":"\r\n\r\nكواكب و گردش افلاك بر مواد طبيعيه فيض مىدهد و آن‌ها را همواره مستعد براى قبول صور كمالات و فعليات مىكند و آن‌ها را به مرتبتى مىرساند كه مستعد قبول حيات مىشوند و اول امرى كه از آثار حيات در موجودات طبيعيه ظاهر مىشود حيات تغذيه و نشو و نما است و بعد حيات حس و حركت است و بعد حيات علم و تميز است .\r\nهر يك از اين سه مرتبت را صورت كمالى است كه به واسطهء آن صورت كماليه آثار حيات مخصوص به آن ، فيضان مىكند بر آن و به عبارت ديگرى هر يك از اين سه نوع را صورت خاصى است كه واسطهء ايصال فيض و آثار حيات مخصوص آن مرتبت است بر مواد به واسطهء قوايى كه در آن مواد بوده و در خدمت آن صورند .\r\nآن صورت را نفس گويند و سه مرتبت دارد :\r\n1 - نفس نباتى 2 - نفس حيوانى 3 - نفس ناطقه و حد جامع آن اين است كه گفته‌اند « فهى اذن كمال للجسم » . « 1 » و به بيانى ديگر گويد كه ما مشاهده مىكنيم كه اجسامى در اين عالم بوده كه منشأ صدور آثارى خاص مىباشند و آن آثار يكسان و برو تيرهء واحد نمىباشند مانند تغذيه و تنميه و توليد و بالأخره حس و حركت و مبدأ آثار مادهء اولى نيست زيرا آن ماده قابليت محض است و صورت جسميه هم نيست زيرا آن مشترك ما بين تمام اجسام است و اجسام در آثار يكسان نمىباشند .\r\nو ناچار بايد در اجسام مبادى ديگرى باشد كه در هر يك منشأ آثار خاص به آن است و آن مبادى نتوانند كه جسم باشند پس قوتى باشند متعلق به اجسام و بيان شد كه هر قوتى كه مبدأ آثار باشد نه برو تيرهء واحد نفس است .\r\nو كلمهء نفس نام براى آن قوه است نه از جهت ذات بسيطهء آن بلكه از جهت مبدأ و منشأيت او براى اقاعيل و آثار .\r\nصدرا گويد نفس را حيثيات متعدد است كه بر حسب آن حيثيات به اسامى مختلف ناميده مىشود مانند قوت و كمال و صورت . قوت نامند از جهت آن كه « تقوى على الفعل الذى هو التحريك و على الانفعال من الصور المحسوسات و المعقولات » كه ادراك باشد و صورت نامند به قياس به ماده‌اى كه حال در آن است كه از مجموع صور نباتى و يا حيوانى پديد آيد و كمال نامند از جهت آن كه موجب كمال نوع است .\r\nو از اين جهت است كه نفس را به كمال تحديد و تعريف كرده‌اند و اولى از صورت است زيرا صورت مشترك و منطبع در ماده است پس نفس كمال است براى جسم لكن كمال اول و آن چيزى است كه نوع به واسطهء آن نوع مىشود و مانند شكل براى شمشير و ديگر كمال دوم و آن چيزى است كه تابع نوعيت چيزى است از آثار و افاعيل مانند برندگى براى شمشير و تميز و احساس و حركت بالاراده براى انسان كه اين نوع كمالات ثانوىاند و انواع در نوعيت نيازى به آن‌ها ندارند پس حيوان حيوان است بالفعل گرچه متحرك بالاراده هم نباشد پس نفس كمال اول است براى جسم و اين جسم اعم از جسم طبيعى و صناعى نيست بلكه مراد\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 287 ، 293 و 360 و ج 2 ، سفر 4 ، صص 94 - 95 .\r\n","page_name":" 499 ","page_number":499},
  {"content":"\r\n\r\nجسم طبيعى است كه « يصدر عنه كمالاته الثانويه » به واسطهء آلات كه معين بر صدور افعال‌اند .\r\nدر جاى ديگر گويد بدن انسان به استعداد خاص خود از واهب الصور مستدعى صورت مدبرهء متصرفه است كه حافظ تشخص و نوع آن باشد و از نفوس مبدعه بر قوابل جسمانيه استعدادات نفسانى فايض مىشود .\r\nو معنى كينونت سابقهء نفس بر بدن همين است نه آن كه نفوس ناطقه انسانى از ابتدا كينونت مجرده داشته باشند چنان كه ديگران مىگويند .\r\nصدرا گويد : نفوس جسمانية الحدوث بوده و روحانية البقاءاند و آن‌ها را نشأت سه گانه است توضيح اين كه .\r\nنشأت وجود متلاحق و متلاصق‌اند و با تفاوت مراتبى كه دارند بعضى متصل به بعضى ديگرند و نهايت هر مرتبتى بدايت مرتبت ديگر است و آخرين درجات نشأت تعليقيه ، اولين درجات نشأت تجرديه است و در عالم تجرد محض حدوث و تعلق وجود ندارد .\r\nنفس انسان را نيز سه نشأت است اول نشأت صورت حسيهء طبيعيه و مظهر آن حواس خمس ظاهره است كه دنيا هم گويند نشأت دوم اشباح و صور غايبه‌اى از اين حواس است و مظهر آن حواس باطنه است كه عالم غيب و آخرت گويند نشأت سوم نشأت عقليه است كه دار مقربين و دار عقل و معقول است و مظهر آن قوت عاقله انسان است نشأت اول دار قوت و استعداد است و دوم و سوم دار تمام و فعليت و فرمودند  « وَ لَقَدْ خَلَقْناكُمْ ثُمَّ صَوَّرْناكُمْ . . . »  و بالأخره نفس در مرتبت و نشأت اولى خالى از علوم تصور به و تصديقيه است و اولين علم او علم او است به ذات خود . « 1 » و در ابتداى حال درجت وجودى او در حدود درجهء نباتى است ( در ابتداى جنينى ) و در مرحله طفوليت به درجت حيوانى مىرسد و بعد از كمال و بلوغ به درجه انسانيت و كمال خود مىرسد و اين هنوز اولين نشأت نفس ناطقه است .\r\nو بعد از مرتبت عقل هيولانى كه فاقد تمام تصورات است به مرحلهء بالملكه مىرسد كه بعضى از صور را دريافته است و در اين مرحله اولين علم او علم به ذات خود است و بعد از طى مراحل كمال به مرتبت فعليت و عقل بالفعل مىرسد و بعد از آن به مرتبت عقل بالمستفاد كه مرتبت كمال ممكن او است « مادام كه متعلق به بدن است » و بعد خلع لباس و قشر كند و متصل به روحانيات شود .\r\nو بنابر اين نفس در اولين مرحلهء تكونش مفارقة القوام از بدن نمىباشد بلكه او را استعداد قوام و تجرد هست و جوهر جسمانى است كه به طور تدريج كمال يابد تا آن كه مجرد شود و قائم به ذات گردد و موقعى كه از مرتبت قوت به فعل آيد « صارت عقلا بسيطا » كه كل الاشياء و مدركات است و در ابتدا قوت نفس سارى در تمام اعضا است به وجوه تصرفات .\r\nنفوس انسانى در مرحلهء تجرد مدرك كليات مىباشند .\r\nصدرا از نشأت سه گانهء نفس تعبيرات مختلفى كرده است كه از جمله نشأت حسى و\r\n\r\n\r\n","description":"","footnote":"\r\n( 1 ) اسفار ، ج 8 ، صص 3 ، 8 و ج 9 ، صص 62 ، 140 .\r\n","page_name":" 500 ","page_number":500},
  {"content":"\r\n\r\nخيالى و عقلى است . « 1 » او از وجهى و به اعتبار محل و مظهر ، نفس را منقسم به سه جزء كرده است :\r\n1 - نباتى كه موضع آن كبد است .\r\n2 - حيوانى كه موضع آن قلب است .\r\n3 - انسانى كه سلطان آن دماغ است و ابتدا جزء نباتى حادث و بعد حيوانى و بعد انسانى و حيوانى به فساد بدن فاسد و انسانى باقى مىماند .\r\nو نفس انسانى در تمام افراد اعم از بالغ و غيره موجود است نهايت متفاوت بوده و داراى مراتبى است .\r\nو در محل خود بيان شده است كه او گويد نفس انسان از جمله صور طبيعيه است براى اجسام و فصلى از فصول اشتقاقى آن است كه محمول بر آن‌ها است كه با انضمام آن به جسميت حيوانيه ، نوع طبيعى واحدى كه انسان طبيعى باشد موجود گشته و تدريجا از نوعى به نوعى ديگر منتقل مىگردد .\r\nو خلاصه كلام آن كه صدرا نفس را به تقسيم اوليه بر سه قسمت كرده است :\r\n1 - نباتى كه در تعريف آن گويد « و هى كمال اول لجسم طبيعى آلى من جهة ما يتولد و يربو و يتغذى » .\r\n2 - نفس حيوانى و در تعريف آن گفته است « و هى كمال اول لجسم طبيعى آلى من جهة ما يدرك الجزئيات و يتحرك بالارادة » 3 - نفس انسانى و در تعريف آن گويد « و هى كمال اول لجسم طبيعى آلى من جهت ما يدرك الامور الكليه و يفعل الافاعيل الكائنة بالاختيار الفكرى و الاستنباط بالرأى » « 2 » صدرا براى اثبات تجرد نفوس انسانى براهين متعددى ذكر كرده است كه از آن جمله است :\r\nالف - برهانى كه شيخ الرئيس به آن تكيه كرده و مورد توجه قرار داده است و بيان آن اين كه ما را رسد كه ذات خود را تعقل نماييم بدون التفات به عوارض جسمانيه ، پس ذات ما حاصل براى ما است و هر چه ذاتش حاصل براى ذاتش باشد قائم به ذات خود است .\r\nپس نفس جوهر قائم به ذات خود است البته بيان اين برهان مبتنى بر مقدماتى است كه ما از ذكر آن‌ها صرف نظر كرديم .\r\nب - نفوس ماراست كه صور كليه را ادراك كند و ثابت شده است كه صور كليه ماده و مادى نيستند پس در ذهن‌اند و محل آن‌ها جسم نتواند باشد پس جوهر مجردند اين برهان را صدرا قبول كرده است .\r\nج - قوت عاقله را توانايى و قدرت است بر افعال غير متناهيه در حالى كه هيچ يك از قواى جسمانى را توانايى بر افعال غير متناهه نمىباشد پس قوت عاقله جسم و جسمانى نمىباشد .\r\nد - هرگاه قوت عاقله منطبع در جسم باشد مانند قلب و دماغ يا دائمة التعقل است مر آن جسم را يا غير عاقل است ، دائمة التعقل نتواند باشد و نمىباشد بالوجدان و به كلى غير عاقل هم نمىباشد بلكه يك دفعه عاقل است و يك دفعه عاقل نيست پس قوت عاقله منطبع در جسم نيست و اين اجسام آلات فعل اويند .\r\n\r\n\r\n","description":"","footnote":"\r\n( 1 ) مبدأ و معاد ، ص 363 و شواهد ، ص 23 و رسائل ، ص 284 و اسفار ، ج 2 ، سفر 4 ، صص 56 ، 86 و ج 1 ، سفر 4 ، ص 287 .\r\n( 2 ) مبدأ و معاد ، صص 213 - 215 .\r\n","page_name":" 501 ","page_number":501},
  {"content":"\r\n\r\nه - اگر قوت عاقله جسمانى باشد در سن پيرى و فتور و ضعف جسمانى آن هم فتور يابد و ضعيف شود در صورتى كه چنين نيست .\r\nو - زيادى تفكر و تعمق در مسائل فكرى و عقلى موجب ذبول بدن است و سبب استكمال نفس است به واسطهء خروج از مراحل قوت به فعل و هر اندازه نفس قوى شود علاقهء او از بدن كم مىشود و شىء واحد نمىتواند هم موجب كمال وهم نقص شود پس نفس قائم به بدن نيست .\r\nز - نفس در فعلش بى نياز از ماده است يعنى در ادراك ذات و آلات و افعالش مستغنى از ماده است و آن چه به اين صفت باشد مستقل و مجرد است .\r\nح - مواد و اجسام قابل استحاله و تحول و تقلب‌اند و فرسوده شده و تحليل مىروند بر خلاف نفس .\r\nط - مدرك در تمام اقسام ادراكات يك چيز است و جسم را ممكن نباشد كه مدرك باشد و قواى جسمانى هم مدرك نمىباشند و قوت و صفات ديگر جسمانى نيز نتوانند مدرك باشند و الّا تمام اعضاى بدن انسان مدرك يكديگر بودند و هر يك كار ديگرى را انجام مىداد .\r\nى - صور علميه‌اى كه براى انسان حاصل مىشود گاه زايل شده و بدون اكتساب و سبب جديد دوباره حاصل و بر مىگردند در حال كه بازگشت اجسام احتياج به اسباب جديدى دارند بر خلاف استرجاع صور علميه پس مدرك صور علميه جسم نباشد .\r\nصدرا اكثر اين براهين و حجج را مردود مىداند . « 1 »\r\n\r\nنفس الامر -\r\nدربارهء نفس الامر بين فلاسفه اختلاف است . پاره‌اى از حكما گويند نفس الامر عبارت از عقل فعال است و مراد از امر ، چيزى است مقابل با خلق و مرادشان از موجود فى نفس الامر ، موجود در عالم امر است و گفته‌اند : آن چه از احكام در ذهن ما هست اگر مطابق بود با آن چه در عقل فعال است قهرا با آن چه در نفس الامر است مطابق و صادق خواهد بود و الّا كاذب خواهد بود و بالجمله صدق و كذب خبر مطابقت با نفس الامر و عدم مطابقت با آن مىباشد . « 2 » و ذهبت الحكما إلى أنّ نفس الأمر عبارة عن العقل الفعّال عندهم ، فالمراد ب « الأمر » هو المعنى المقابل « للخلق » ، فيكون مرادهم من الموجود في نفس الأمر الموجود في عالم الأمر .\r\nقالوا : إن ما في أذهانتا من الأحكام إن كانت مطابقة لما في العقل الفعّال كانت صادقة مطابقة لما في نفس الأمر - و الّا فكانت كاذبة - .\r\n\r\nنفس حيوانى -\r\nنفس حيوانى را دو قوت است يكى محركه و ديگرى مدركه ، محركه هم يا محركهء باعثه است و يا محركهء فاعله است .\r\nنفس . « 3 »\r\n\r\nنفس رحمانى -\r\nعقل ، وجود و مفارقات عقليه و اول ما صدر و اول ما خلق . « 4 »\r\n\r\nنفس ناطقه -\r\nفلكيه يكى از مباحث فلسفى بحث در عقل و يا نفس ناطقهء فلكيه است كه آيا افلاك داراى نفوس ناطقه‌اند يا نه .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 4 ، صص 78 ، 86 ، 94 - 95 .\r\n( 2 ) تفسير ، ج 2 ، ص 143 .\r\n( 3 ) اسفار ، چاپ سنگى ، ج 4 ، ص 12 .\r\n( 4 ) همان ، ج 7 ، ص 5 و ج 2 ، ص 354 .\r\n","page_name":" 502 ","page_number":502},
  {"content":"\r\n\r\nملا صدرا در شواهد الربوبيه گويد :\r\nاشراق يازدهم : در بيان نفس فلكى به طور اشاره و اجمال اجرام علوى داراى نفوس ناطقه‌اند و اين از جمله مطالبى است كه حكماى طبيعى بر حسب اصول و قوانين علم طبيعى آن را ثابت كرده‌اند .\r\n( دليل مشهود در نزد آنان اين است كه حركات اجرام فلكى حركات ارادى است . زيرا هر وضعى از اوضاع ممكنه را كه به وسيلهء حركت طلب مىكنند ، پس از حصول آن وضع بىدرنگ آن را رها مىكنند و مجددا آن را طلب مىكنند و على الدوام در طلب آن وضع و فرار از آن وضع بوده و مىباشند و اين چنين حركتى جز به وسيلهء اراده امكان‌پذير نيست . پس اين حركت حركت ارادى است نه طبيعى زيرا طبيعت هر جسمى پس از نيل به حيز طبيعى خود از حركت باز مىايستد و هرگز آن را رها نمىكند و از آن فرار نمىكند تا اين كه مجددا آن را دنبال كند مگر آن كه قوهء قاسر آن را از حيز طبيعى بيرون كند و يا آن كه آن را به خلاف حيز طبيعى سوق دهد . و مسلم است كه وجود اراده‌اى اين چنين حاكى از وجود نفس ناطقه است و صدور اين عمل از نفس حيوانى به طور دائم محال است . زيرا اولا دوام و بقاى حيات به علت تركيب از اضداد بر وى ممتنع است و ثانيا منجر به هلاكت او خواهد شد ) .\r\nو از جمله مطالبى كه به سرعت اين مسئله را ( يعنى وجود نفس ناطقه در اجرام فلكى ) آشكار مىسازد اين است كه مانع از قبول فيض در مورد اجسام ، تضاد عناصر و تفاسد ( ناشى از تركيب ) و كثافت طبيعى ناشى از بعد و دورى از اعتدال مزاج است . آيا نمىبينى هنگامى كه اجسام بسيط به يكديگر مىپيوندند و از آن‌ها جسم مركبى به وجود مىآيد صلاحيت آن‌ها براى قبول فيض ربانى ( يعنى نفس و درجات مختلف آن ) بيش‌تر مىشود ، حتى اين كه اگر در خروج از تضاد به غايت پيشروى كنند و به مرتبهء اعتدال حقيقى نايل گردند ، شايستهء قبول ذات فيض ( يعنى اتصال و اتحاد به فيض مقدس و رحمت واسعهء الهيه ) گردند .\r\nپس با توجه به اين اصل چه تصور مىكنى دربارهء اجرام شريف شفاف عارى از تضاد و دارندهء حركات مستدير و شوق دائمى جهت تقرب به مبادى عاليهء وجود . اجرامى كه از حركات و گردش آن‌ها در فضاى نامتناهى ، خيرات و بركات بر كرهء زمين نازل مىگردد و معلوم است كه تأثير افاضات و عنايات الهى نخست در عرش اعظم يعنى فلك اطلس كه به منزلهء قلب عالم است ظاهر مىگردد و از ناحيهء فلك اطلس كه جرم اقصى و فلك اعظم است بر بقيهء افلاك و به توسط افلاك بر كرهء خاك نازل مىگردد ، بدان‌گونه كه افاضل حكما بيان كرده‌اند . « 1 »\r\n\r\nنفس نباتى -\r\nنفس نباتى را سه قوت است قوت غاذيه كه واسطهء تبديل جسم است به جسم مشاكل خود و قوت منميه كه قوتى است كه مبدأ افزايش جسم است در اقطار خود و قوت مولده كه از جسمى كه در آن است آن ماده را گرفته و به استمداد اجسام ديگر مثلى ديگر مىسازد و بالأخره مبدأ توليد جسمى ديگر است مشاكل با جسمى كه در آن است .\r\n\r\n\r\n","description":"","footnote":"\r\n( 1 ) شواهد ، صص 350 به بعد .\r\n","page_name":" 503 ","page_number":503},
  {"content":"\r\n\r\n\r\nنفوس تامه -\r\nمراد نفوس فلكيه است . « 1 »\r\n\r\nنفوس ساذجه -\r\nنفوسى كه در حد عقل هيولانى مىباشند نفوس ساذجه گويند .\r\nنفس . « 2 »\r\n\r\nنفوس سماويه - نفوس عماله -\r\nمراد نفوس فلكى اعم از ناطقه و منطبعه . « 3 »\r\n\r\nنفوس منطبعه -\r\nفلاسفه گويند براى افلاك دو نوع نفس است يكى نفس منطبعه و ديگرى نفس ناطقه و نفس منطبعه در افلاك به مثابهء روح بخارى در حيوان و انسان است كه سارى در تمام اجزاى افلاك است زيرا افلاك را مانند حيوان و انسان اعضا و جوارح خاصى نيست كه آلات و مظاهر نفوس باشند از اين جهت گويند آن‌ها را نفوس منطبعه مىباشد .\r\n\r\nنور -\r\n( نور و ظلمت ) همان‌طورى كه بيان شد يكى از اركان فلسفهء اشراقى مسئله نور و ظلمت است كه صدرا در اكثر از مسائل فلسفى خود از آن استفاده كرده و به طور كلى از قواعد اشراقى در بسيارى از موارد متأثر شده است صدرا گويد : « 4 » نور هم مانند وجود از امورى است كه بىنياز از تعريف است و تعاريفى براى آن كرده و گويند نور كيفيتى است كه كمال اول براى شفاف است از جهت آن كه شفاف است و يا كيفيتى است كه ابصار آن متوقف بر ابصار غير است تعريفات رسمى است نه حدى .\r\nو بالجملة كسانى كه گويند نور از كيفيات است خود در ماهيت آن اختلاف دارند بعضى گويند نور عبارت از ظهور لون است . و گويند ظهور مطلق ، ضوء و خفاى مطلق ، ظلمت و متوسط بين‌اند و ، ظل است .\r\nصدرا گويد اگر مراد از نور « الظاهر بذاته و المظهر لغيره » اراده شود مساوق با وجود است و بلكه نفس وجود است و در اين صورت حقيقت بسيطى است و منقسم مىشود به اقسامى چند مانند نور واجب بذاته و انوار عقليه و انوار نفسيه و انوار حسميه و غيره .\r\nو اگر اراده شود امرى كه به واسطهء آن اجسام ديگر آشكار و مبصر مىشوند و به واسطهء آن ابصار حاصل مىشود حقيقت آن مورد اختلاف فلاسفه است از اين قرار كه :\r\nبعضى گويند عرض است و از كيفيات محسوسه است بعضى گويند جوهر جسمانى است . « 5 » و بالجمله در مورد ماهيت نور محسوس و نه نور غير مادى يعنى همان نورى كه وسيلهء رؤيت رنگ‌ها است سخن بسيار گفته‌اند پاره‌اى آن را جوهر جسمانى مىدانند و پاره‌اى عرض دانسته‌اند .\r\nملا صدرا مىگويد لازم است تذكر داده شود كه كسانى كه آن را عرض مىدانند نبايد فكر كنند كه از عرض‌هاى معمولى است كه به واسطهء انفعال ماده و يا استحاله به وجود مىآيد و بلكه از عرض‌هايى است كه دفعتا از مبدأ فياض در محلى كه پذيراى او است به وجود مىآيد يا به واسطه مقابله نيّرى و يا بذاته ، و كسانى هم كه گمان برند جسم است بايد بدانند كه از اجسام\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 63 ، 70 ، 312 ، 317 ، 375 .\r\n( 2 ) همان ، چاپ سنگى ، ج 2 ، ص 168 .\r\n( 3 ) رسائل ، ملا صدرا ، صص 153 - 210 .\r\n( 4 ) اسفار ، ج 1 ، سفر 2 ، صص 91 ، 95 و ج 1 ، صص 63 ، 411 .\r\n( 5 ) همان ، صص 89 - 91 .\r\n","page_name":" 504 ","page_number":504},
  {"content":"\r\n\r\nمعمول مركب از قوت و فعليت و ماده و صورت نيست و بر فرض كه جسم باشد خالى از كيفيات انفعاليه مانند رطوبت ، يبوست ، ثقل و خفت و غيره است و همين‌طور از كيفيات فعليّه كه مقتضى آن انفعاليات است مانند حرارت كه موجب حركت به طرف فوق است و امثال اين‌ها و بلكه ناگزير بايد از اجسام كاينهء دفطيه باشد .\r\nبدون استحاله و انفعال لكن كسانى كه گويند جسم است اين طور نظر داده‌اند كه نور عبارت از اجسام صغاوى است كه از مضىء منفصل مىشوند و متصل به مستضىء مىشوند ( از نور دهنده و نور پراكننده منفصل مىشوند و به مستضيل يا نور گيرنده مىپيوندند ) ملا صدرا مىگويد اين امر اصولا ممتنع است زيرا بيش‌تر ستارگان نور پخش كننده اجرام كوكبى دائم الاناره‌اند يعنى ستارگانى كه دائما نور مىدهند و هيچ‌گاه اجزاى آن‌ها از آن‌ها جدا نشده و نمىشود ( معلوم مىشود نمىدانسته‌اند كه نور افاضه مىشود و تراوش مىكند ) و اگر نظر آنان درست باشد لازم آيد كه اجرام نيره لاغر و كوچك شوند و بايد مىشدند و به تدريج تمام مىشدند و از بين مىرفتند و يا به مانند نبات و حيوان ، بدل ما يتحلل جايگزين تحليل رفته مىشد و لازم مىآمد كه اجسام آن‌ها هم كاينه فاسده باشد ( كه البته آن‌ها قبول نداشته‌اند ) و در فلكيات اين امر محال است .\r\nاز اين رو بسيارى بر آن شده‌اند كه اصلا نور جسم نيست به اين دليل و دلايل ديگر مانند : اگر نور جسم بود حركت طبيعى او به يك طرف بود و ساير جهات منور نمىشدند .\r\nاگر نور جسم مىبود بلافاصله و دفعتا موقعى كه خورشيد طلوع مىكرد دنيا روشن نمىشد و حال آن كه مىدانيم خرق و التيام افلاك محال است و دلايل و براهين ديگر .\r\nدر تعريف آن نخست ملا صدرا گويد : نور هم به مانند ساير محسوسات بى نياز از تعريف است و تعريفى كه شده است و گفته‌اند : كمال اول براى شفاف است از آن حيث كه شفاف است و يا اين كه عبارت از كيفيتى است كه ابصار به آن ، متوقف بر ابصار به چيزى ديگر نمىباشد ، اين گونه تعاريف تعريف باخفى است و نه با عرف .\r\nپاره‌اى گفته‌اند : نور عبارت از ظهور رنگ است تنها ، و گفته‌اند : ظهور مطلق ضد است ، و خفا مطلق ظلمت ، و متوسط بين آن‌ها ظل يا سايه است و مراتب هر يك مختلف است .\r\nنور شمس را چون ذاتى او است ضوء ناميده‌اند و نور قمر را كه اكتسابى از آفتاب است نور ناميده‌اند كه البته آيات قرآن هم مفيد همين معنى است و لمعان عبارت از نورى است كه به وسيلهء آن رنگ جسم پوشيده مىشود و آن دو قسم است ، ذاتى و عرضى ، ذاتى ( يعنى لمعان ذاتى ) را شعاع و عرضى را بريق نامند .\r\n\r\nنور قيومى -\r\nمراد ذات حق است صدرا گويد هرقل حكيم گويد كه اول الاوائل نور حق است كه عقل ما آن را درنيابد و او خدا است .\r\n\r\n","description":"","footnote":"","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\n\r\nو\r\n\r\nواجب -\r\nدر تحت عنوان كلمهء امكان بيان شد كه فلاسفه كليهء مفاهيم را از نظر انتساب آن‌ها به خارج بر سه قسمت كرده‌اند واجب ، ممتنع و ممكن .\r\nواجب يا واجب بالذات است يا واجب بالغير و يا واجب بالقياس .\r\nكليهء موجودات عالم وجود در حال كه موجودند واجب بالغيرند زيرا كه موجودند و هر موجودى « ما لم يجب لم يوجد » پس چون موجودند واجب‌اند نهايت چون وجود آن‌ها از غير است پس واجب بالغيرند .\r\nواجب بالذات يعنى موجودى كه من حيث الذات مصداق موجوديت باشد و عين وجود باشد و موجوديت آن بدون قيد و وصف و شرط باشد و اصل الوجود در حقيقت آن باشد .\r\nو اين كه گويند وجوب وجود مرتبت تأكد وجود است وجوب ذاتى است . « 1 » معنى واجب بالقياس آن است كه غير استدعاى وجوب او را دارد و بنابر اين تمام معاليل مستدعى وجوب وجود علت خود مىباشند اعم از وجوب بالذات يا بالغير . پس ممكنات هم واجب بالغيرند و هم واجب بالقياس و ذات واجب الوجود واجب بالذات و بالقياس است . واجب الوجود بالذات نتواند كه هم قابل باشد و هم فاعل زيرا قابليت با وجوب وجود منافات دارد و از اين جهت واجب الوجوب بالذات واجب الوجود من جميع الجهات است و اگر از جهتى از جهات فاقد مرتبتى از كمال باشد در حصول آن كمال احتياج به مكمل خواهد داشت و لازم مىآيد كه از آن جهت ممكن باشد و لازم مىآيد كه مركب باشد از كمال و نقص .\r\nپس واجب بالذات را تمام كمالات و صفات وجودى حاصل بالفعل بوده و عين ذات مىباشند .\r\nو بالجمله موجودى كه وجودش بذاته و لذاته مىباشد واجب است در مقابل موجودى كه وجودش به غيره است . وجودى كه به خود و براى خود موجود است واجب الوجود است و آن ذات خداوند است و وجودى كه به خود موجود نباشد و بلكه وجودش ناشى از موجودى ديگر باشد ممكن الوجود است .\r\nفلاسفه اعم از آنان كه قايل به اصالت ماهيت‌اند و آنان كه قايل به اصالت وجودند گويند در ذات حق وجود و ماهيت يكى است ، وجود حق عين\r\n\r\n\r\n","description":"","footnote":"\r\n( 1 ) اسفار ، ج 1 ، ص 108 و ج 6 ، ص 11 و مشاعر ، ص 73 .\r\n","page_name":" 507 ","page_number":507},
  {"content":"\r\n\r\nماهيت او و ماهيت او عين وجود او است زيرا در ذات حق هيچ‌گونه تركيبى حتى تركيب ذهنى متصوّر نمىباشد ، ملا صدرا دلايل متعددى مبنى بر امتناع زيادت وجود حق بر ماهيت آن آورده است . « 1 »\r\n\r\nواجب الوجود لذاته واجب من جميع جهاته -\r\nاين قاعده و اصل ظاهرا از ابتكارات ملا صدرا است .\r\nملا صدرا گويد : از متن عبارت و اصطلاح واجب الوجود بالذات اين معنى مستفاد مىشود كه واجب الوجود بالذات عبارت از موجودى است كه هر آن چه به امكان عام براى او ممكن بوده است بالفعل براى او موجود باشد و به عبارت ديگر واجب ذاتى عبارت از موجودى است كه همهء امورى كه فرضا براى او ممكن بوده و يا توان در او تصور كرد بالفعل براى او باشد و به مانند ساير موجودات حالت انتظارى در او نباشد زيرا معنى واجب الوجود اين است كه در آن قوت راه ندارد و فرق واجب با ممكن اين است زيرا در ممكنات مراحل قوت و فعليت وجود دارد و در واجب چنين امرى متصور نيست . « 2 » در اين جا ايرادى كه پيش مىآيد اين است كه مفارقات عقليه نيز اين چنين‌اند كه حالت انتظارى ندارند و همهء امور ممكنه براى آن‌ها بالفعل وجود دارد پاسخ اين ايراد اين است كه در ذات واجب صفات عين ذات است يعنى صفات به عين ذاتش واجب الوجود بالذات است و كل صفات است يعنى ذاتش عينا بالذات همه صفات است و بالجمله در مفارقات هم وجودشان و هم كمالات‌شان بالغير است و در ذات حق چنين نيست .\r\n\r\nواحد -\r\nواحد مقابل كثير است و تعاريفى كه براى آن شده است همه تعاريف دورى است و بالجمله تعريف و تحديد آن ممكن نباشد مگر به مقابليت با كثير . واحد را بر حسب تعلق آن به موضوعات و موارد اقسامى چند است .\r\n1 - واحد بالاتصال . واحد شخصى كه منقسم به اجزاى مقداريهء متشابه شود واحد بالاتصال است و اجزاى آن همه در حقيقت بايد متحد باشند .\r\n2 - واحد بالتركيب و آن عبارت از امرى است كه متكثر بالفعل باشد و از جهت حصول تركيب ميان آن‌ها حالت وحدانى پيدا كرده باشند كه واحد بالاجتماع نيز مىگويند .\r\n3 - واحد بالجنس كه عبارت از مابه الاشتراك ميان انواع مختلفة الحقايق است و آن انواع از لحاظ جنس با هم ديگر وحدت دارند .\r\n4 - واحد بالعدد كه واحد شخصى است و اقسام ديگرى كه در محل خود بيان شده است مانند واحد بالنوع و واحد بالعرض و بالذات و غيره .\r\nملا صدرا در شواهد الربوبيه دربارهء واحد و كثير و انواع آن گويد :\r\nاشراق دوم : در بيان واحد و كثير .\r\nوحدت مساوق و هم طراز با وجود است در صدق بر جميع اشياء . بلكه در حقيقت ، وحدت عين وجود است و لذا در قوت و ضعف همانند او است . زيرا هر چيزى كه وجودش اقوى است ، وحدتش نيز اقوى و اتمّ است و همچنين وحدت همانند و هم‌طراز با وجود است در\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 96 .\r\n( 2 ) همان ، ص 132 .\r\n","page_name":" 508 ","page_number":508},
  {"content":"\r\n\r\nاين كه او نيز مفهومى است واحد و معلوم براى همه كس و بى نياز از تعريف و هر زمان كه بخواهند او را به چيزى تعريف كنند مواجه با دور مىشوند ( همان‌طور كه تعريف وجود به هر چيزى مواجه با دور مىگردد ) .\r\nاز جمله احوال و خصوصيات وحدت ، هويت و تجانس و تماثل و تشابه و تساوى و تناسب است ( كه تعريف هر يك ذيلا بيان خواهد شد ) . و ضمنا بايد دانست كه در وحدت ، شايبه و رنگى است از كثرت ( زيرا در هر دو چيز در عين وحدت و اتحاد در هر جهتى از جهات ، به علت دو چيز بودن كثرتى است ) همان‌طور كه در كثرت كه مقابل وحدت است از قبيل غيريت و خلاف و تناقض و تضاد شايبه و رنگى است از وحدت ( زيرا در هر كثرتى كه ما بين دو چيز است چه به عنوان تغاير و يا به عنوان تخالف و يا تناقض و يا تضاد و يا به عنوان ديگرى از عناوين تقابل ، يك نوع وحدتى است لا اقل از وحدت در وجود و يا وحدت در مفهوم شيئيت به خصوص كه بنابر عقيدهء ما وجود در كليهء موجودات داراى حقيقت واحدى است . ) « 1 » پس وحدت بر دو قسم است : وحدت حقيقيه ( كه صفتى است براى شيئى كه خود به اعتبار ذات خود نه به اعتبار امر ديگرى داراى وحدت باشد و به اصطلاح صفت وحدت وصف به حال ذات و نه وصف به حال متعلق باشد مانند وحدت ذات واجب الوجود و وحدت حقيقت وجود و وحدت عقل اول در مرتبهء وجود عقلانى خود ) و وحدت غير حقيقيه و آن عبارت از اين است كه امور متعددى مشترك در امر واحدى باشند كه آن امر واحد ، جهت وحدت و اتحاد ما بين آن امور است و اين امر واحد ( كه جهت وحدت و اتحاد امور مذكور است ) يا امرى است مقوم ذات و ماهيت آن‌ها ( از قبيل جنس و فصل و نوع ) و يا امرى است عارض بر ذات آن امور ( از قبيل كم و كيف و ساير اعراض ) .\r\nپس اتحاد در نوع را مماثلت و اتحاد در جنس را مجانست و اتحاد در كيف را مشابهت و اتحاد در كم را مساوات و اتحاد در وضع را مطابقت و اتحاد در اضافه را مناسبت خوانند . و واضح است كه جهت وحدت و اتحاد در اين امور باز مىگردد به آن چه كه داراى وحدت حقيقيه است ( زيرا نوع و جنس و كيف و كم و وضع و اضافه كه جهت وحدت در امور نامبرده‌اند هر كدام واحد به وحدت حقيقيه‌اند ) لكن براى وحدت حقيقيه نيز مراتبى است مختلف از حيث شدت و ضعف و قوىترين امور در اتصاف به صفت وحدت حقيقيه ، آن امرى است كه هيچ‌گونه كثرتى در آن به هيچ وجه وجود ندارد ( مانند ذات واجب الوجود و حقيقت وجود و وحدت كه مبدأ اعداد است ) و غير اين وحدت ( از ساير اقسام وحدت حقيقيه ) گاهى واحد جنسى است ( مانند جسم مطلق و جسم نامى و حيوان ) و گاهى واحد نوعى است ( مانند انسان و فرس ) و گاهى واحد عددى يعنى واحد شخصى است و واحد عددى شخصى يا اين كه در خارج به هيچ وجه قابل قسمت نيست و يا اين كه قابل قسمت است .\r\nقسم دوم يعنى آن كه قابل قسمت است گاهى واحد بالاتصال است ( مانند جسم واحد كه\r\n\r\n\r\n","description":"","footnote":"\r\n( 1 ) شواهد ، صص 103 به بعد .\r\n","page_name":" 509 ","page_number":509},
  {"content":"\r\n\r\nوحدتش عبارت است از اتصال امتداد در جهات سه‌گانه ) و گاهى واحد بالتركيب است ( مانند بدن انسان و حيوان كه داراى تركيب طبيعى است و يا معجون مركب از داروهاى مختلف كه در اثر ارتباط اجزا و يا اختلاط اجزا ، به صورت موجود واحدى مركب از اجزاى گوناگون درآمده و داراى تركيب صناعى است ) .\r\nقسم اول ( يعنى آن كه در خارج به هيچ‌وجه قابل قسمت نيست ) يا اين كه داراى وضع ( يعنى قابل اشارهء حسيه ) است مانند نقطه ( كه نهايت خط و قابل اشارهء حسيه است ) و يا اين كه داراى وضع و قابل اشارهء حسيه نيست ، اين چنين موجود واحدى جوهرى است مفارق ( و مجرد از ماده و لواحق ماده ) مانند عقل و نفس و بايد دانست كه شرف و فضيلت هر موجودى به سبب غلبه وحدت است در آن ، هر چند موجودى ( اگر چه از يك جهت و يا چندين جهت داراى كثرت باشد ) خالى از نوعى از وحدت نيست حتى اين كه عدد عشره ( در عين داشتن كثرت آحاد ) ، در عشريت ( كه مرتبه‌اى است از مراتب اعداد ) داراى وحدت است بلكه در حقيقت ، عشره براى خود ( و نسبت بدين مرتبه از وجود ) واحد است . ( يعنى يك واحدى است از مراتب اعداد چنان كه مىگوييم يك عشره و يا ده عشره و يا صد عشره مثلا ) و نسبت به غير ( يعنى نسبت به ساير مراتب اعداد و همچنين نسبت به آحادى كه از آن‌ها تأليف يافته است ) عشره است .\r\nپس هر چيزى كه وجودش از كثرت دور تر است از ماسواى خود ( كه داراى كثرت و يا كثرت بيش‌ترى است ) اكمل است .\r\n\r\nواقعه -\r\nيكى از سوره‌هاى قرآن است ملا صدرا مىگويد منظور از كلمهء واقعه در سورهء واقعه قيامت است كه حتمى الوقوع است . « 1 »\r\n\r\nواهمه -\r\nيكى از قواى باطنى و يا يكى از قوتهاى پنج‌گانه باطنى است . ملا صدرا قواى ذاكره ، واهمه و متخيله را در يك فصل بررسى كرده و گويد اما متخيله كه به اعتبار اين كه ناطقه او را به كار دارد مفكره هم ناميده‌اند يعنى اگر ناطقه او را در ترتيب فكر به كار دارد مفكره ناميده‌اند . پاره‌اى در مقام اثبات اين معنى كه متخيله غير از ساير قوى است گفته‌اند كه فعل و عمل غير از ادراك و نظر است و در اين ترديدى نيست و ما مىتوانيم كه پاره‌اى از صورت‌هاى محسوسه را با پاره‌اى ديگر تركيب كنيم و همين‌طور پاره‌اى از صور محسوسه را از پاره‌اى ديگر تحليل و تفصيل كنيم به آن نحو كه در خارج ديده‌ايم و مثلا حيوان دو سر بسازيم و يا حيوانى كه سر پرنده دارد و يا پرنده‌اى كه سر حيوان دارد و يا كله آدم دارد و يا دريايى از حيات بسازيم و غيره . اين گونه تصرفات كار قوت‌هاى معروف مانند حافظه و . . . نيست و قوه‌اى بايد كه اين كارها را انجام دهد . ملا صدرا ثابت مىكند كه واهمه و ذاكره كارشان آن كارهاى ياد شده نيست و قوه ديگرى است كه آن را متخيله ناميده‌اند . خيال .\r\n\r\nوجوب -\r\n- واجب .\r\n\r\nوجود -\r\nوجود يعنى هستى .\r\nيكى از مباحث بسيار دشوار در فلسفهء ملا صدرا بحث از وجود و اطلاقات آن مىباشد .\r\nمسأله وجود از ديدگاه ملا صدرا اساس فلسفهء الهى است ، هم الهى به معنى اعم و هم الهى به\r\n\r\n\r\n","description":"","footnote":"\r\n( 1 ) تفسير سوره واقعه ، ص 135 .\r\n","page_name":" 510 ","page_number":510},
  {"content":"\r\n\r\nمعنى اخص و بلكه در تمام مسائل فلسفى از ديدگاه اين فيلسوف وجود داراى نقش است .\r\nتقريبا همهء فلاسفه قبل از ملا صدرا ( نه عرفا ) بر آن بودند كه وجود معادل هستى فارسى است و مفهوم ذهنى و اعتبارى است و حداكثر رابط بين موضوعات و محمولات است چنان كه در اين قضايا « هوا سرد است » و « آتش گرم است » و « حسن داناست » و « على شجاع است » اين « است‌ها » كه همان هست است ، محمولاتى را به موضوعات ربط داده است و وجود غير ازين گونه وجود ربطى چيز ديگرى نيست و در مثال « زيد موجود هست » و « عمر موجود نيست » آن چه اصالت دارد زيد است و جملهء موجود هست مفيد اين امر است كه زيد را در دار تقرر و جهان عين مىتوان مشاهده كرد چون موجود است و عمر را نمىتوان مشاهده كرد چون تقرر عينى ندارد پس معنى موجود هست و موجود نيست تقرر و عدم تقرر عينى است و به عبارت ديگر اين هست و نيست را به عنوان وصف و حالت زيد و عمر به كار مىبريم و خود هست و نيست دو مفهوم متقابل‌اند . هست ما بازائى ندارد به جز زيد و بالجمله هست را مقابل نيست به كار مىبريم و همان‌طور كه نيست وصف عمرو است « هست » وصف زيد است و بنابر اين هست داراى مصداقى نيست يك معنى نعتى وصفى است . « 1 » ملا صدرا گويد درست است كه مفهوم هست ، يك مفهوم ذهنى و اعتبارى است و معنى لغتى است لكن مصداق دارد و مصداق آن هم وجود است و قابل تعريف نيست ، استدلال سادهء او اين است كه هر چيزى را به وسيله وجود تعريف مىكنند و چيزى شناخته‌تر از وجود نيست تا بتوان وجود را به آن شناخت . ملا صدرا بر اساس نظريهء خود در اصالت وجود گويد : مفهوم وجود اعرف چيزها است و بالوجدان مىتوان دريافت و كنه و حقيقت وجود در نهايت خفا است يعنى آن مصداق ذو مراتب . وى گويد : چون براى وجود تعريفى نيست بنابر اين براى اثبات آن نتوان برهان آورد زيرا همان‌طور كه در منطق گفته‌اند حدّ و برهان در حدود مشتركند و گويد : امكان ، وجوب و وجود و نظاير آن‌ها از امورى است كه مركوز در ذهن و به فطرت اوليه مرتسم در عقل‌اند . « 2 » ملا صدرا گويد : مفهوم وجود مشترك است و محمول است بر همهء اشياى متقرر به حمل تشكيكى و نه حمل تواطؤ . وى گويد مشترك بودن وجود بين ماهيات تقريبا از اوليات است و عقل بداهة بين چند امر موجود مناسبت و مشابهت را درك مىكند و فرق مىگذارد بين چند ماهيت موجود و ماهيات غير موجود و اگر موجودات در مفهوم مشارك نمىبودند لازم مىآمد كه حال پاره‌اى از موجودات با پاره‌اى ديگر مانند حال وجود با عدم باشد . ملا صدرا مىگويد آن وجه مشارك بين ماهيات موجود كه ما را مجاز مىدارد كه مفهوم وجود را بر آن‌ها اطلاق و حمل كنيم چيست ، آن حدّ مشترك را ملا صدرا مصداق مفهوم وجود مىداند و گويد :\r\nدرست است كه مفهوم وجود يك امر ذهنى و اعتبارى است لكن اين مفهوم اعتبارى بر بىنهايت از ماهيات موجوده حمل و اطلاق مىشود و بر يكايك آن‌ها هم اطلاق موجود و\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 23 - 29 ، 35 .\r\n( 2 ) شرح حكمت اشراق ، قطب الدين شيرازى ، ص 123 .\r\n","page_name":" 511 ","page_number":511},
  {"content":"\r\n\r\nوجود مىشود و بر كل آن‌ها نيز اطلاق موجود مىشود و بنابر اين حد جامع همهء ماهيات موجود يك امرى است كه مصداق همان مفهوم است . « 1 » و بالجمله ملا صدرا مفهوم وجود را يك امر كلى و مفهوم عام مىداند كه صدق آن بر افرادش از باب صدق كلى مشلك بر افراد خود مىباشد و نه متواطى توضيح اين كه صدق مفاهيم كلى بر افراد و مصاديق خود در مواردى به تشكيك است و در مواردى به تواطرد . منظور از تشكيك است و در مواردى به توا ؟ ؟ ؟ طرد . منظور از تشكيك اين است كه در صدق بر افراد متفاوت باشد مانند مفهوم نور كه صدق و اطلاق آن بر نور قوى و اقوى اولويت دارد تا بر نور بسيار ضعيف و منظور از تواطؤ اين است كه صدق آن بر مصاديق خود يكسان باشد مانند مفهوم انسان كه صدق آن بر همهء افراد انسان يكسان است . زيد ، عمر ، حسن ، تقى همه انسانند و اين‌طور نيست كه يكى داراى انسانيت شديد باشد و يكى ضعيف لكن در نور اين‌طور نيست و نور مراتب دارد .\r\nپس مفهوم وجود هم به مانند ساير كليات امرى است اعتبارى و ذهنى و لكن اين مفهوم داراى مصداق است . لكن به مانند مفهوم انسان نيست كه مصاديق متباين داشته باشد و بلكه از ديدگاه ملا صدرا نوع كلى است كه يك مصداق دارد و آن يك مصداق مراتب دارد .\r\nملا صدرا صدق مفهوم وجود را بر افراد و مصاديق كه در واقع مصاديق همه مراتب يك مصداق‌اند به اوليت و اولويت و اقدميت و اشديّت مىداند و گويد : وجود در بعضى از موجودات مقتضى ذاتش مىباشد ( ذات حق ) و در بعضى نه و در بعضى به حسب طبع اقدم است در بعضى اتم و اقوى است . وى گويد : آن وجودى كه بلا سبب است اولى و اقدم است به موجوديت از موجودى كه داراى سبب است و متقدم بر همهء موجودات است بالطبع و وجود هر يك از عقول فعّاله بر عقل بعد از خود تقدم دارند و وجود جوهر بر وجود عرض تقدم دارد ، وجود مفارق اقوى از وجود مادى است ، در موجودات مادى هم اجسام تقدم دارند بر وجود هيولى ، وى گويد : متقدم و متأخر و اقوى و اضعف در حكم مقوم موجودات‌اند ، وجود در هر مرتبه غير از مرتبهء سابق و لا حق خود مىباشد و در عين حال عين آن ديگر است . « 2 » ملا صدرا گويد حقيقت هر چيزى عبارت از خصوصيّت وجود او است ( مرتبهء وجود او است ) و چون حقيقت اشياء به نحوهء وجود و مرتبه‌اى از آن مىباشد بنابر اين خود وجود و صرف وجود اولى است به اين كه داراى حقيقت و واقعيت باشد و تقرر هر چيزى به وجود است و تقرر وجود به نفس ذات خود است چنان كه سفيدى هر چيزى به بياض است و بياض به خود سفيد است و نيز چون سفيدى هر چيز به بياض است خود بياض اولى است به اين كه ابيض باشد و بالجمله همهء اشياء به وجود عارضى موجودند و خود وجود بالذات موجود است ملا صدرا گويد : وجود نفس ثبوت ماهيت است و نه ثبوت چيزى براى ماهيت تا اين كه به حكم ثبوت شىء براى شيئى فرع ثبوت مثبت له باشد و آنان كه وجود را اعتبارى و ماهيت را اصيل مىدانند از اين مطلب غفلت\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 26 - 36 .\r\n( 2 ) همان ، صص 37 - 43 .\r\n","page_name":" 512 ","page_number":512},
  {"content":"\r\n\r\nكرده‌اند . وى گويد : تخصص وجود ( به مراتب ) يا به نفس حقيقت وجود است و يا به مرتبه‌اى از تقدم و تأخر و شدت و ضعف و يا به نفس موضوع آن مىباشد .\r\nمعنى تخصص وجود به نفس حقيقت آن اين است كه وجود به اعتبار شؤون ذاتى و به اعتبار نفس حقيقت بسيطهء خود مشخص به مراتب است .\r\nو تخصص آن به موضوع خود يعنى ماهيات متصّف به آن ، به اتّصافى كه در اعتبار عقل است ، به اعتبار شؤون ذاتى و نفسى او نيست و بلكه به اعتبار ماهيات متخالفة الذوات موصوف به وجود است هر چند وجود و ماهيّت در خارج متحداند .\r\nو بالجمله هر چند مفهوم وجود عام ، امرى ذهنى مصدرى انتزاعى است و لكن داراى افراد و مصاديق است در عين حال همان‌طور كه « شىء » يك مفهوم اعتبارى عام است و مصاديق آن خارجى است . نسبت وجود به افراد عينى آن مانند نسبت « شىء » است به افرادش لكن وجودات معانى مجهول الاسامى است و آن چه معلوم الاسامى است ماهيات است . پس تخصص وجودات و نام‌گذارى آن‌ها به مراتبى است كه دارند ، وجود مجرد ، وجود مادى ، وجود عقول ، وجود نفوس ، و وجود احسام و . . . و اين وجودات در عين حال كه مراتب يك وجودند ، هويات بسيطه و حقيقت وجود نه معنى جنسى است و نه نوعى و نه كلى و متقوم از جنس و فصل نمىباشند .\r\nپس در حقيقت وجود هيچ‌گونه تركيبى راه ندارد نه مركب از اجزاى خارجى و نه عقلى تحليلى و او را به هيچ وجه سببى از اسباب نيست .\r\nملا صدرا دربارهء رابطهء وجود و ماهيت گويد : ماهيت در واقع و خارج متحد با وجود است به نحوى از اتحاد ( اتحاد متحصل و لا متحصل ) نهايت عقل مىتواند آن امر واحد را منحل به دو امر كند و به تقدم وجود بر ماهيت حكم كند ، زيرا وجود اصل است و آن‌چه صادر از مبدأ است وجود است و ماهيت محمول بر آن متحد با آن مىباشد و از لحاظ حكم ذهنى ماهيت متقدم بر وجود است . پس وجود از لحاظ تقرر در خارج متقدم بر ماهيت است چون آن چه محصول بالذات و صادر از مبدأ است وجود است و ماهيت در ذهن تقدم بر وجود دارد زيرا در احكام ذهنى ماهيت تقدم دارند .\r\nملا صدرا مىگويد مسألهء وجود و مراتب آن هم همانند نور است وى مىگويد : همان‌طور كه پيروان حكمت اشراقى نور را حقيقت عينى ذو مراتب به تشكيك مىدانند ما نيز وجود را حقيقت عينى ذو مراتب مىدانيم و همان‌طور « 1 » كه نور دو اطلاق دارد يكى معنى مصدرى و مفهوم عام عارض بر افراد كه صرف انتزاع ذهنى است و يكى حقيقت عينى كه صرف فعليت و ظهور است وجود هم دو اطلاق دارد يكى مفهوم وجود كه كلى است و عام است و صرف انتزاع ذهنى است و ديگر عبارت از امر حقيقى عينى است كه عدم و لا شيئت از ذات او ابا دارد .\r\nملا صدرا منظورش از وجود ذو مراتب به شدت و ضعف و كمال و نقص اين وجود است و نه مفهوم وجود .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 64 .\r\n","page_name":" 513 ","page_number":513},
  {"content":"\r\n\r\n\r\nوجودات امكانيه -\r\nامكان .\r\n\r\nوجودات عقلى -\r\nاين اصطلاح تعبير ديگرى از عالم عقول است . در برابر وجودات نفسى كه عالم نفوس است . « 1 »\r\n\r\nوجود اخروى -\r\nملا صدرا در مقام توضيح دربارهء وجود اخروى گويد ما در مباحث مربوط به ماهيت و لواحق آن گفتيم كه حقيقت هر چيزى عبارت از صورتى است كه به وسيلهء آن آن چيزى ، آن چيز است و ماده صرفا حامل ماهيت آن مىباشد در آن گاه كه در اين عالم است و ضعيف الوجود است زيرا اشياء در اين عالم از لحاظ صورت ضعيف الوجودند و تعلق به ماده و ظلمت موجب ضعف صورت و وجود آن‌ها « 2 » شده است و ثابت كرديم كه براى اشيايى كه در اين عالمند يك نشأهء ديگر هست كه نشآت دوم آن‌ها است و نحوهء ديگر از وجود آن‌ها است و براى صور نوعيه عالم ديگر است كه وجود آن‌ها در آن عالم بى نياز از مواد عنصرى است و قائم بذات خود و موجود به وجود فاعل‌شان مىباشند و نه به وجود قابل‌شان و اين وجود اخروى بر دو گونه است . . .\r\n\r\nوجود انبساطى -\r\nمراد وجود واجد خارجى است كه منبسط بر موجودات عالم است . « 3 »\r\n\r\nوجود انتزاعى - وجود اثباتى -\r\nمراد همان وجود به معناى مفهوم عام اعتبارى است . « 4 »\r\n\r\nوجود بحت -\r\nمنظور وجود محض غير مشوب به ماهيت است در تعبيرات ملا صدرا اطلاق بر ذات خداوند شده است وى گويد « حقيقت واجب تعالى وجود بحت قائم به ذات است كه از آن تعبير به وجود متأكد شده است . « 5 »\r\n\r\nوجود ذهنى -\r\nدر تحت عنوان كلمهء عقل و علم و ادراك بيان شد كه موجودات عالم خارج و عين را وجود ديگرى است در اذهان و اين كه انسان به واسطه حواس ظاهرى و باطنى خود اشياء و موجودات عالم را دريافته و ادراك مىكند و آن‌ها را در قوا و مشاعر خود حاضر مىكند .\r\nشكى نيست آن چه را از اشياء و موجودات خارجى انسان در مىيابد و در قوت حافظه و ذهن او حاضر و مصور مىشود مطابق است با آن چه در خارج است مثلا از آتش صورت آتش مصور شود و از آب صورت آب مصور مىگردد و گفته‌اند كه انسان را قوتى است دراكه كه منتقش گردد در آن اشياء چنان كه در آينه و لكن در آينه منتقش نمىشود مگر صور محسوسات و در قواى مدركهء انسانى هم صور محسوسات و هم معقولات هر دو منقش مىشوند .\r\nو بالجمله در اين كه انسان به اشياء و موجودات عالم خارج علم حاصل كرده و صورى از آن‌ها در قواى ذهنيه انسان حاصل مىشود شكى و شبهه‌اى نيست .\r\nو باز در اين كه علاوه بر صور موجودات محسوسه كه در ذهن انسان منقش و مصور مىشوند امور معنوى و غير محسوس را هم انسان مىتواند دريابد شكى نيست .\r\nلكن در نحوهء حصول آن صور براى ذهن و بالأخره وجود ذهنى اختلاف است .\r\nبعضى گويند اشياء به نفسه و عينه حال در\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 221 .\r\n( 2 ) تفسير آية الكرسى ، ص 280 .\r\n( 3 ) رسائل ، ملا صدرا ، ص 143 .\r\n( 4 ) مشاعر ، ص 15 .\r\n( 5 ) اسفار ، ج 1 ، سفر 1 ، ص 131 .\r\n","page_name":" 514 ","page_number":514},
  {"content":"\r\n\r\nذهن مىشوند يعنى در ذهن حلول مىكنند بعضى گويند اشباح اشياء منطبع در ذهن مىشوند بعضى گويند صور اشياء حال در ذهن مىشوند بعضى گويند ذهن صور را صادر مىكند يعنى مىسازد و عقايد و آراى ديگر .\r\nصدرا در مقام بيان نظر و عقيدهء خود گويد . « 1 » 1 - وجود امر خارجى بوده و مجعول بالذات است و آن هم داراى مراتبى است و هر مرتبتى آثار و خواص مخصوص دارد مناسب با آن مرتبت . وجود ذهنى هم طورى از وجود است كه نه فاعل است و نه منفعل و نه محرك است و نه متحرك .\r\n2 - خداى متعال نفس انسان را طورى آفريده است كه مىتواند خود خالق و آفريننده باشد و صور مجرده و ماديهء بيافريند زيرا نفس از سنخ ملكوت است و ملكوتيان را اقتدار خلق و آفرينندگى هست و مىتوانند صور قائمهء به ذات و مجرده را بيافرينند و ابداع كنند و مىتوانند صورى كه قائم به ماده‌اند خلق كنند .\r\nو هر صورتى كه صادر از نفس و فاعل ديگرى باشد حصول آن بعينه حصول براى فاعلش مىباشد و شرط حصول چيزى براى چيز ديگر حصول در آن نيست و چه بسا امرى كه حاصل براى چيزى باشد بدون قيام آن چيز بدان به نحو حصول و وصف .\r\nچنان كه صور تمام موجودات حاصل براى ذات حق است بدون قيام و حلول آن‌ها در ذات حق . « 2 » 3 - خداى متعال نفس انسان را طورى آفريده است كه او را عالم خاصى باشد كه در آن عالم كليه موجودات از جواهر و اعراض مفارقه و ماديه و افلاك ، متحركه و ساكنه و عناصر و مركبات هست و نفس آن‌ها را مشاهده مىكند به نفس حصول آن‌ها براى نفس نه به حصول ديگرى براى آن و بالأخره خدا نفس انسان را آفريده است كه مثال و نمونهء ذات و صفات و افعال خود باشد او را ممكن است كه هر چه بخواهد در آن مىآفريند و لكن نفس با اين كه از سنخ ملكوت است مع ذلك ضيعفة الوجود است و از اين جهت است كه آثار مترتبهء بر مخلوقات نفس در غايت ضعف است و آن چه را نفس مىآفريند اشباح و اظلال موجودات خارجيه است .\r\nو اگر چه ماهيات در هر دو نحو از وجود محفوظاند لكن آثار مترتبهء بر موجودات و مخلوقات نفس غير از آثار مترتبهء بر موجودات خارجى صادر از حق است مگر بعضى از اولياء اللَّه كه از جهت شدت اتصال نفس آن به عالم قدس مىتوانند با قوت نفسانى خود امورى را كه آثار خارجى بر آن‌ها مترتب باشد ايجاد كنند و بيافرينند .\r\nو بالجمله موجودات و مخلوقات نفس را به نام وجود ذهنى مىنامند كه صادر از نفس است و آثارى بر آن‌ها مترتب نيست مگر آثار ضعيف خاص و آن موجوداتى كه آثار بر آن‌ها مترتب است به نام موجود خارجى ناميده مىشوند .\r\nو بنابر اين صدرا تمام عقايد و آرايى كه در مورد وجود ذهنى اظهار شده است مردود مىداند و موجودات ذهنى را مخلوق ذهن مىداند كه صرفا آفريده شده ذهن‌اند و شبيه و مثال موجودات عينىاند .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 263 به بعد .\r\n( 2 ) همان ، صص 263 ، 268 .\r\n","page_name":" 515 ","page_number":515},
  {"content":"\r\n\r\nاز وجودات ذهنى تعبير به وجود رابطى هم شده است چنان كه گويند ( و الوجود الرابطى اى المعلوم للقوى الادراكية و المشهود لها و الحاضر لديها انما هى الوجودات الحسيه او العقليه اما الحسيات فباستيناف وجودها عن النفس الانسانية و مثولها بين يديها فى غير هذا العالم بواسطة مظهر لها . . . اما العقليات فبارتقاء النفس اليها و اتصالها بها » .\r\nو بالجمله ملا صدرا گويد :\r\n1 - ممكنات را ماهيتى است و وجودى و اثر جاعل اولا و بالذات وجود اشياء است ( با مراتبى كه دارد ) و نه ماهيت اشياء زيرا ماهيات اشياء از جهت شدت نقصان و ضعف آن متعلق جعل جاعل ( اولا و بالذات ) نيست و بيان شد كه وجود داراى مراتب به شدّت و ضعف و نقصان و كمال است و هر اندازه وجود كامل‌تر باشد آثار مترتب بر آن زيادتر است .\r\nزيرا اين وجود است كه بذاته منشأ اثر است و گاه براى ماهيت و مفهوم واحد انحايى از وجود و ظهور است كه پاره‌اى اقوى و پاره‌اى ضعف‌اند و بر پاره‌اى از آن‌ها آثارى مترتب است كه بر پاره‌اى ديگر آن آثار مترتب نيست . و همان‌طور كه جوهر را يك ماهيت و مفهوم است كه گاه مستقل به نفس است و مفارق از ماده است مانند عقول و گاه محتاج به ماده است و مقرون به آن مانند صور نوعيه با مراتب و تفاوتى كه دارند ، وجود نيز اطوارى دارد و مراتبى دارد . « 1 » 2 - خداوند نفس انسان را به نحوى آفريده است كه قادر است هم صور مجرده و هم صور ماديه را ايجاد و خلق كند ، زيرا نفس انسان از سنخ ملكوت و عالم قدرت و سطوت است و نفس را رسد كه صور عقليه قائم به ذات خود را بيافريند و هم صور قائمهء بر مواد را و هر صورتى كه از فاعل صادر شود ، حصول آفاقى نفسه عبارت از حصول آن براى فاعلش خواهد بود ( نه حصولى حلولى و وصفى ) و بلكه به نحو حصول صدورى مانند قيام معلول به علت كه قيام صدورى است و نه وصفى و حلولى و مانند حصول صور موجودات براى ذات خداوند . و هر صورتى كه براى موجودى حاصل باشد ، موجودى كه مجرد از ماده است همان حصول مناط عالميت آن موجود مجرد است به آن صور .\r\nحال آن صورت عين موجود عالم باشد ( اتحاد عالم و معلوم ) مانند علم نفس به ذات خود و يا غير آن باشد . پس نفس انسان را عالمى است ويژه خود با جواهر و اعراض مفارقه و ماديه و افلاك متحركه و ساكنه . و عناصر و مركبات و ساير حقايق ، نفس انسان اين موجودات عالم خود را به نفس حصولات آن‌ها مشاهده مىكند .\r\nملا صدرا گويد خداوند نفس را مثال ذات و صفات و افعال خود بيافريد تا معرفت آن وسيله شناخت خداوند باشد و آن را مجرد از زمان و احيان و اكوان بساخت و او را صاحب قدرت و اراده آفريد مملكت او را مشابه مملكت خود قرار داد ، و نفس را آن قدرت و اختيارى داد كه هر چه را خواهد آفريند لكن هر چند از سنخ ملكوت است و عالم قدرت ، ضعيفة الوجود است ، زيرا در مراتب نزول از وجود واقع است ، بين او و ذات حق وسايط است و كثرت وسايط بين او و منبع وجود موجب ضعف وجودى اوست .\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 264 .\r\n","page_name":" 516 ","page_number":516},
  {"content":"\r\n\r\nو بنابر اين آثار وجودى نفس انسان در غايت ضعف وجودى است و بلكه عبارت از اظلال و اشباح وجودات خارجيهء صادر از خداوند است ، هر چند ماهيت‌ها در هر نوع از وجود محفوظ است ( وجودات خارجى و وجودات ذهنى ) و لذا آثارى كه مترتب است بر وجودات خارجى كه مخلوق حق تعالى است ، بر وجودات ذهنى كه مخلوق نفس انسان است مترتب نيست . مگر پاره‌اى از اصحاب معارج كه مجرد شده از كالبدهاى انسانى و بشرى بدر آمده باشند ( يعنى اولياء اللَّه ) كه از جهت شدت اتصال‌شان به عالم قدس قادرند كه عينا امورى را كه وجود خارجى يابند بيافرينند كه داراى همان آثار خارجى باد .\r\nدر اين باب از ابن عربى شواهد و امثالى آورده است .\r\nبا توجه به دو مقدمهء بالا ، نظر ملا صدرا در ماهيت وجود ذهنى كاملا روشن مىشود و آن چه در فصول بعد در اين باب آورده است عبارت از ذكر اقوال مختلف است و توضيح در اطراف همين دو مقدمه .\r\nملا صدرا در باب چگونگى ماهيت وجود ذهنى اقوال و آراى گوناگون را نقل و نقض كرده است ما حصل نظر ملا صدرا در باب وجود ذهنى همان توضيحى است كه در دو مقدمه مذكور داده است .\r\nوى گويد : نفس نسبت به مدركات خيالى و حسى خود شبيه به فاعل مبدع است و با قبول اين اصل بسيارى از ايراداتى كه فلاسفه بر وجود ذهنى وارد كرده‌اند خود به خود دفع مىشود ، زيرا همهء اين ايرادات مبنى بر اين است كه نفس محل مدركات باشد و قيام به شىء عبارت از حلول در آن باشد . « 1 » ملا صدرا در شواهد الربوبيه در مسألهء وجود ذهنى پس از نقل قول فخر رازى آن را به سبكى ديگر بررسى كرده است .\r\nاشراق دوم : در اشاره به وجود ذهنى ( گروهى از حكما مانند امام فخر رازى اصولا منكر وجود ذهنى و حصول اشياء در ذهن شده‌اند و مىگويند علم نفس به اشياى خارجى عبارت است از اشراف و احاطه نفس بر اشياء بدون آن كه صورتى از آن‌ها در ذهن وارد گردد .\r\nبعضى ديگر گفته‌اند اشياء به حقيقت ذات و ماهيت خويش در ذهن حاصل نمىگردند ، بلكه مثال و شبحى از آن‌ها در ذهن حاصل مىگردد .\r\nولى اعاظم حكما و فلاسفه معتقدند به اين كه ذات و حقيقت اشياء بدان‌گونه كه در خارج‌اند به وجودى صورى به نام وجود ذهنى در نفس حاصل مىشوند . پس انسان ذهنى تصورى ، انسانى است واقعى و حقيقى كه با تمامى ذات و ماهيت خود كه عبارت است از حيوان ناطق ، در ذهن موجود گرديده و هيچ فرقى ما بين انسان ذهنى تصورى و انسان خارجى نيست ، به جز اين كه انسان خارجى موجود به وجودى است عينى و منشأ آثار ، و انسان تصورى موجود به وجودى ذهنى با آثارى ديگر .\r\nاشراق چهارم : در اشاره به مسلك ديگر در اثبات وجود ذهنى . « 2 » آن طريق اين است كه ما مىتوانيم از اشخاص و افراد مختلف مندرج در تحت نوع واحد ( مانند افراد انسان ) و همچنين از انواع مختلف مندرج در تحت جنس واحد ( مانند\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، ص 287 .\r\n( 2 ) ترجمه شواهد ، صص 41 به بعد .\r\n","page_name":" 517 ","page_number":517},
  {"content":"\r\n\r\nانسان و فرس و حمار ) ، تعينات و خصوصيات شخصيه و تحصلات نوعيه ، يك معنى واحد نوعى و يا يك معنى واحد جنسى را انتزاع كنيم ، به طورى كه ممكن و جايز باشد آن معنى واحد نوعى و يا جنسى را بر آن افراد و يا انواع به حمل هو هو حمل كنيم ( و بگوييم مثلا زيد انسان است و انسان حيوان است ) . مسلم است كه اين معنى واحد مشترك نوعى يا جنسى ممكن نيست كه در خارج به صورت يك معنى واحد مشتركى ( كه جام جميع خصوصيات و يا جامع جميع فصول نوعيه باشد ) ، موجود گردد . زيرا محال است كه موجود واحدى در خارج متصف گردد به صفات متضادى كه عبارتند از تعينات متخالف و لوازم و خصوصيات متضاد مربوط به افراد و يا انواع ( از قبيل كوتاهى و بلندى قامت و يا سفيدى و سياهى رنگ و يا اوصاف ديگرى در افراد يك نوع ، و از قبيل فصل ناطق و يا فصل ساهل و يا فصل ناهق در انسان و فرس و حمار كه سه نوع مختلف‌اند . « 1 » و اين معانى در علم و ذهن حاصل مىشوند .\r\n\r\nوجود رابطى -\r\nاز ديدگاه فلاسفه وجود به دو معنى است يكى وجودى كه مقابل وجود محمولى است كه وجود شىء فى نفسه باشد كه در مواد سه گانه به كار برده مىشود كه رابط در قضاياى حملى ايجابى است و اين به جز نسبت حكمى است . ( زيرا هر قضيه داراى سه جزء است . موضوع و محمول و نسبت بين محمول و موضوع و حكم به آن نسبت را بعضى جزء چهارم دانسته‌اند ) ديگر وجودى كه يكى از اعتبارات وجود شىء است كه از معانى وصفى است وجود معلول از آن جهت كه معلول است عينا عبارت از وجود آن براى علت خود است و در واقع وجود معلول عبارت صرف ارتباط آن بر جاعل مىباشد .\r\nما حصل كلام وجود يا وجود رابط است و يا محمولى :\r\nوجود رابط ثبوت چيزى است براى چيزى ديگر مثال در عربى « البياضى موجود فى الجسم » و مثال فارسى « عاطفه در انسان وجود دارد » و « احمد دانا است » كه نوع وجود « است » و يا وجود صفت قدرت در انسان و يا بياض موجود در جسم ، وجود استقلالى نيست كه وجود فى نفسه ندارد و بلكه فى غيره و لغيره است كه نوعى معنى حرفى است و محمول را به موضوع ربط مىدهد اين نوع از وجود صرف رابط است در قضاياى ايجابيه . و در قضاياى سالبه هم سلب ربط است . اين وجود رابط غير از حكم است زيرا حكم در تمام عقود و قضايا وجود دارد حتى سوالب و لكن اين وجود رابط مخصوص قضاياى موجبه است . اين نوع از وجود را پاره‌اى وجود رابطى ناميده‌اند و وجود رابطى را دو قسم كرده‌اند يكى همين وجود كه مفاد كان ناقصه است و ديگر وجود رابطى كه وجود محمولى است كه مفاد كان تامه بوده و وجود شىء است فى نفسه در باب وجود محمولى گفته‌اند دو قسم است ، يا وجودش فى نفسه و لنفسه است مانند وجود عقل و يا جسم و يا وجودش فى نفسه است و لكن نه لنفسه مانند وجود اعراض كه قسم دوم را ربطى هم گفته‌اند .\r\nو اما وجودى كه هم فى نفسه است و هم لنفسه يا به نفسه هم مىباشد كه قهرا وجود\r\n\r\n\r\n","description":"","footnote":"\r\n( 1 ) ترجمه شواهد ، صص 41 به بعد .\r\n","page_name":" 518 ","page_number":518},
  {"content":"\r\n\r\nخداوند است و يا به نفسه نيست و بلكه به غيره است مانند وجود جواهر .\r\nو وجود رابط يعنى رابط بين موضوع و محمول نه وجودى خواهد بود و نه حتى چيزى از چيزها و اگر اطلاق وجود هم بر آن مىشود تنها از باب اشتراك لفظى است و نه معنوى .\r\nچون آن يك معنى حرفى است و لكن اگر همين معنى حرفى ملحوظ فيه شد و خود مورد حكم واقع شد . يعنى به عنوان موضوع و يا محمول مورد لحاظ واقع گرديد در اين صورت تبديل به وجود محمولى شود و بالجمله معانى حرفى و روابط مستقلا هيچ نمىباشند و واسطهء در ربطاند و اگر منظور اليه واقع شوند يعنى موضوع و يا محمول قضايا واقع شوند به صورت وجود اسمى در مىآيند . و مثلا اگر گفته شود « سفيدى موجود در جسم است » « موجود » يك معنى حرفى است و اگر گفته شود « سفيدى موجود است » موجود داراى معنى اسمى است . اگر گفته شود « آتش گرم است » است يا هست معنى حرفى است و اگر گفته شود « آتش هست » هست معنى اسمى است . وجود معلولات براى علت صرف ربط و تعلق است از ديدگاه ملا صدرا و بنابراين از ديدگاه ملا صدرا وجود رابطى و رابط مخصوص به اعراض نيست و بلكه صور نوعيه و جسميه كه جوهرند و معلول براى علت ، نوع وجود رابطى به يك معنى و نسبت به خداوند همه موجودات رابطى و بلكه صرف ربطاند هر چند هر عالى نسبت به مادون خود وجود نفسى و استقلالى دارند . همان‌طور كه نسبت به ما فوق وجود رابطاند . پس از ديدگاه ملا صدرا وجود رابطى هم بر دو گونه است يكى مفهوم تعلقى كه مستقلا تعقّل نمىشود كه آن‌هم مانند وجود رابط معنى حرفى است . ملا صدرا مىگويد اين قسم از موجود رابطى را به هيچ‌وجه نتوان تبديل به معنى اسمى كرد و مستقلا منظور نظر كرد و به صورت وجود محمولى در آورد و رابطى به معنى دوم مفهوم مستقل به تعقّل است كه مىتوان آن را منظور اليه قرار داد بالاستقلال .\r\nالبته ملا صدرا در آخر كار مىگويد همه جهان وجود وجودشان صرف ربط و تعلق است . « 1 »\r\n\r\nوجود مستعار -\r\nمراد وجودات انتسابى و وجودات ممكنات است .\r\n\r\nوجود مصدرى انتزاعى -\r\nمنظور مفهوم وجود است كه امرى عامّ و انتزاعى است و از ديدگاه ملا صدرا منشأ انتزاع آن وجود حقيقى عينى ذو مراتب است كه به قول ملا صدرا « ما ينتزع هو منه امر قائم بذاته هو الواجب الحق » تعبير ديگر او از مصداق و منشأ انتزاع مفهوم عام مصدرى وجود مطلق است ، وجود مطلق غير مشوب به عدم . وجود مطلق .\r\n\r\nوجود مطلق -\r\nمراد وجود عينى خارجى است كه كلى به معنى سعى است و مطلق است .\r\nو گاه مراد از وجود مطلق وجودى است كه شامل تمام موجودات مىشود اعم از واجب و ممكن .\r\nو گاه مقابل وجود انتزاعى است .\r\nو بالأخره وجود مطلق محدود به حدود معينى نيست و كل الاشياء است على وجه ابسط . « 2 » و بالجمله تعبير ملا صدرا از وجود مطلق غير از تعبير فلاسفهء ديگر است . منظور او از\r\n\r\n\r\n","description":"","footnote":"\r\n( 1 ) اسفار ، ج 1 ، سفر 1 ، صص 327 به بعد .\r\n( 2 ) همان ، ص 134 .\r\n","page_name":" 519 ","page_number":519},
  {"content":"\r\n\r\nمطلق كلى شامل افراد مختلف الحقيقه و يا متفق الحقيقيهء به معنى منطقيان و فلاسفه نيست و منظور او از مطلق عموم سعى است و وجود مطلق از ديدگاه او يعنى وجود غير مشوب به عموم و خصوص و تعدد و انقسام است و با اين فرض مصداق وجود يكى است و اصولا مسأله تعدد واجب متصور نخواهد بود چون يك وجود است ذو مراتب كه مرتبهء شديد فوق شدت آن ذات حق است و تصور دوئيت در آن مرتبهء فوق شدت نمىشود يعنى يك مرتبه از همهء مراتب شديدتر است .\r\n\r\nوجود منبسط -\r\nوجود منبسط كه در لسان عرفا نفس رحمانى نامند بنابر نظر و رأى صدرا اول ما صدر است كه حق المخلوق هم ناميده مىشود و نور سارى در تمام موجودات هم نامند و روح وجود هم گويند كه در تمام موجودات سارى و در هر مرتبتى به صورتى نمايان مىشود و ظل و هباء و عما هم نامند . « 1 »\r\n\r\nوحدت و كثرت -\r\nاز جمله مباحث مربوط به امور عامهء فلسفه بررسى وحدت و كثرت است و لواحق آن‌ها و در مقابل وحدت ، كثرت است و باز در مقابل وحدت غيريت است ، و هو هويت نوعى از وحدت است .\r\nملا صدرا گويد وحدت رفيق وجود است ، هر كجا وحدت هست ، وجود هست و هر كجا وجود هست ، وحدت هست و اين هر دو در صدق بر اشياء متساوقند و به هر چه موجود گفته مىشود واحد گفته مىشود و در قوّت و ضعف نيز مانند همند . هر چه وجودش ضعيف‌تر و حدتش ضعيف‌تر و هر چه وجودش قوىتر وحدتش قوىتر است . و متساوى بودن اين دو از لحاظ مصداق است و نه مفهوم و بدين ترتيب اصالت و وحدت وجود را به بيانى ديگر شرح مىدهد . « 2 » بين هر گروهى و كثيرى از يك جهت وحدت وجود دارد كه قهرا وحدت نسبى است و نه مطلق و حقيقى از ديدگاه ملا صدرا هر وحدتى و هر جهت وحدتى بازگشت به وجود مىكند ، چند رنگ گوناگون در اصل لونيت وحدت دارند كه واحد بالكيف است آن جهت وحدت بازگشت به وجود مىكند در افراد يك نوع مثل افراد انسانى وحدت بالنوع است كه جهت وحدت همه افراد انسانيت باشد يعنى وجود آن در بين چند نوع وحدتى هست كه وحدت جنسى است و انواع وحدت‌هاى ديگر ؛ وحدت در نسبت و وحدت در اتّصال ، وحدت بالاجتماع و وحدت بالمقدار و هو هويت عبارت از اتحاد بين دو امر است كه از جهتى متغاير و از جهتى ديگر متحد باشند ، وحدت مفهومى و اتحاد مصداقى مانند انسان و بشر و يا به وجهى انسان و حيوان كه بين هر دو امرى يا نسبت تساوى است و يا تباين و يا عموم و خصوص مطلق و يا عموم و خصوص من وجه كه باز در نسبت هر دو امر يا هو هويت است به وجهى و يا غيريت است باز بطور كامل يا به وجهى از وجوه و بالجمله وحدت شخصى و با الشخص ، وحدت بالنوع ، وحدت بالجنس ، وحدت بالمشابهت ، وحدت بالمناسبت ، وحدت بالمقدار ، وحدت بالاتصّال ، وحدت بالذات كه در كتب فلسفى مذكور است و همهء\r\n\r\n\r\n","description":"","footnote":"\r\n( 1 ) اسفار ، ج 1 ، سفر 3 ، ص 100 و ج 2 ، سفر 3 ، ص 300 .\r\n( 2 ) همان ، ج 2 ، سفر 1 ، صص 82 به بعد .\r\n","page_name":" 520 ","page_number":520},
  {"content":"\r\n\r\nجهان هستى با مراتبى كه دارند وحدت بالوجود دارند .\r\nو بالجمله در برابر وحدت‌ها انواع غيريت‌ها است كه مسألهء تقابل اشياء باشد ، از ديدگاه ملا صدرا وحدت و كثرت از لوازم و عوارض وجود است و ازين رو در باب امور عامّه مورد بررسى است .\r\nتقابل بين دو به دو امر است يعنى هر دو امرى را كه در نظر بگيريم در صورتى كه مصداقا متّحد نباشند چند حالت دارند يا نسبت بين آن‌ها سلب و ايجابى است مانند زيد و عدم زيد .\r\nانسان و لا انسان قهرا اين نسبت تناقض و سلب و ايجاب است يكى وجود و ديگرى عدم است و اگر هر دو وجودى باشند لكن بين ماهيت آن‌ها نهايت بعد باشد مانند سياه و سفيد يا سياهى و سفيدى تقابل آن‌ها تقابل تضاد است و اگر يكى از آن‌ها وجود و ديگر عدم همان وجود باشد مانند بصر و عدم بصر تقابل عدم و ملكه است يا تقابل عدم ملكه چون در طرف عدم بايد ملكه و جود باشد يعنى به انسان كور مىتوان گفت اعمى و نه به ديوار كه شأن بصير بودن در آن نيست و اگر دو امر طورى باشند كه تصور هر يك مستلزم تصور آن دگر باشد و وجود هر يك وابسته به وجود آن دگر باشد مانند پدر و پسر كه تصوّر پسر بدون پدر و پدر بدون فرزند نمىشود و نسبت بين علت و معلول ، علت موقعى علت است كه داراى معلول باشد و معلول موقعى معلول است كه علت داشته باشد و مانند عالم و معلوم و عاقل و معقول ملا صدرا مىگويد در مقولات عاليه تضادى وجود ندارد زيرا پاره‌اى از آن‌ها با پاره‌اى ديگر در يك جوهر گرد آيند وى نوع نسبت بين واحد و كثير را نوع تقابل ديگر مىداند . « 1 » واحد و كثير\r\n\r\nوحى -\r\nيكى از مسائل كلامى كه مورد بحث ملا صدرا است مسألهء وحى است در شواهد الربوبيه در اين باب آرد .\r\nاشراق هفتم : در بيان كيفيت اتصال نبى صلى اللَّه عليه و آله به عالم وحى الهى و قضاى ربانى و قرائت لوح محفوظ و لوح محو و اثباتى كه محل نسخ احكام است . دانستيد كه حقايق كليهء اشيا ، هم در عالم عقلى كه به نام « قلم الهى » ناميده شده است ، و هم در عالم نفسانى كه به نام « لوح محفوظ » و « ام الكتاب » ناميده شده است و هم در الواح قدريه كه قابل محو و اثبات‌اند ، ثبت گرديده‌اند . همان‌طور كه آيهء شريفهء  « يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ »  ( خداوند هر چه را بخواهد محو يا اثبات مىكند و ام الكتاب نزد اوست ) « 2 » حاكى از آن است و بايد بدانيد كه جميع كتب نامبرده ( يعنى عالم عقلى و عالم نفسانى و الواح قدريه ) كتاب‌هايى هستند كه حضرت حق ، جل و علا ، به مقتضاى اسم « الرحمن » آن‌ها را به دست قدرت و عنايت خويش نوشته است . زيرا عنايت الهيه ، وجود اين كتب تكوينيه و انشاى آن‌ها را بر وفق علمش به ذات خويش كه علم فعلى و مستلزم وجود معلوم است ، اقتضا نموده است . زيرا ماسواى او همگى آثار وجود و قدرت اويند ( و آثار هر چيزى لازم و تابع وجود او است ) .\r\nپس همان‌طور كه شخص مهندس ، نخست صورت ابنيه و نقشه و شكل و هندسهء آن‌ها را طرح‌ريزى مىكند و آن را در صفحهء كاغذى\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 112 - 118 .\r\n( 2 ) رعد / 39 .\r\n","page_name":" 521 ","page_number":521},
  {"content":"\r\n\r\nمىنويسد ، سپس آن‌ها را طبق نقشهء طرح شده به وجود مىآورد ، همين‌طور آفريننده و مهندس طراح آسمان‌ها و زمين ، به مقتضاى رحمت و عنايت ، نسخهء عوالم وجود را كه در حضرت ذات و علم ازلى طراحى شده است از اول تا به آخر از مرتبهء ذات و مقام علمى به عرصه و نشأهء وجود خارجى اعزام فرمود ، و كليهء عوالم ، طبق نقشه و نسخهء علمى ، به وسيلهء ملائكهء عماله‌اى كه ملائكهء علامه ، آن را به استخدام خود در آورده‌اند ، موجود گرديدند . و چون صورت عالم وجود به تمام و كمال خود رسيد ، خداى بزرگ نوع بشر را از كرهء خاك آفريد و خواست كه از جنس كرهء خاك و خاكيان براى خود خليفه‌اى در دار دنيا و نايبى در تعمير عمارت نشأهء آخرت قرار دهد ( تا كه در دار دنيا خليفه و جانشين و مظهرى از ذات و صفات او باشد ) و ضمنا به ساختن و تعمير نشأهء آخرت بپردازد ، و اين خليفه عبارت از انسان است ) . « 1 » لذا به انسان قوا و مشاعرى به نام آلات حس و تخيل و تعقل عطا فرمود . پس هنگامى كه به صورت عالم نگريست و آن را احساس نمود ، صورتى از آن صورت خارجى مرتسم مىگردد و از حس او به قوه خيال او منتهى مىشود . زيرا كسى كه نگاه كند به آسمان و زمين و سپس چشم خود را ببندد ، در اين هنگام صورت آسمان و زمين را در آينهء خيال خود مىبيند و آن‌ها را مشاهده مىكند و اگر احيانا صورت آسمان و زمين در خارج معدوم و نابود گردد ، خللى در مشاهدهء صورت خيالى وارد نمىكند ( بلكه صورت خيالى آن‌ها در آينهء خيال محفوظ خواهد بود ) . سپس همين صورت از آينهء خيال به عقل منتقل مىگردد . ولى به نحوى اعلى و ارفع و اشرف از صورت خيالى . اما در عقل ، حقيقت اشياء و امورى كه صورتى از آن‌ها در حس و يا در آينهء خيال جلوه‌گر مىشوند ، حاصل مىگردد ( زيرا عقل محل تجلى حقيقت اشياء است نه محل انعكاس صور آن‌ها ) .\r\nپس آن چه كه در عقل حاصل مىشود عينا موافق و مطابق است با آن چه در نفس الامر موجود است ، و صورت مجموعه عالم كونى يعنى عالم اجرام و اجسام ( همان‌طور كه قبلا گفتيم ) مطابق با نسخهء موجود در لوح عقلى است كه عبارت است از قلوب ملائكهء مقربين و وجود عالم در لوح عقلى . و چنان كه گفته شد سابق بر وجود او در لوح قدرى است كه آن هم سابق بر وجود كونى جسمانى است ( و در مقام ايجاد ، وجود عالم در لوح عقلى سابق بر وجود او در لوح قدرى و وجود او در لوح قدرى سابق بر وجود كونى جسمانى است ) ولى در اين جا يعنى در مقام ادراك و تصور ، امر بر عكس است ( زيرا وجود كونى قدرى ، مقدمه بر وجود حسى و وجود حسى مقدمه بر وجود خيالى و وجود خيالى مقدمه بر وجود عقلى است ) .\r\nپس وجود خيالى تابع وجود حسى ، و وجود عقلى تابع وجود خيالى است . و قبل از اين از مطالب گذشته ما تحقيقى در مورد اتحاد عاقل با معقول و اتحاد حس با محسوس و اتحاد خيال با امر متخيل دريافتى ( و دانستى كه هر يك از نيروهاى سه‌گانهء ادراك با آن چه را كه ادراك مىكنند در وجود متحدند ) .\r\nپس ادراك هر صورتى از صور عالم وجود ، به وسيلهء هر يك از نيروهاى سه گانه عبارت\r\n\r\n\r\n","description":"","footnote":"\r\n( 1 ) ترجمه شواهد ، صص 481 به بعد .\r\n","page_name":" 522 ","page_number":522},
  {"content":"\r\n\r\nاست از اتحاد انسان با آن صورت و تحقق وى به وجود آن صورت ؛ و مسلم است كه بعضى از آن وجودات وجود حسى و بعضى وجود خيال و بعضى وجود عقلى است . پس معلوم شد كه وجود صادر از مبدأ در اولين منازل قوس نزول ، عقل بوده و سپس نفس و سپس وجود حسى و سپس ماده گرديده و آن آخرين منازل قوس نزول است . سپس وجود بر خويشتن دور زد و در اولين مراتب دور ( و طى منازل قوس صعود ) وجود حسى و سپس نفس و سپس عقل گرديد .\r\nپس مجددا به همان مقام و مرتبه‌اى كه از آنجا هبوط نموده بود ارتقا نمود و از اين مطالب معلوم شد كه خداى متعال هم مبدأ وجود و هم غايت وجود است .\r\nپس هنگامى كه انسان در سير صعودى بدين مقام شامخ ربانى نايل گرديد ، بر كليهء اسرار مكنون در عالم قضا و قدر الهى واقف مىگردد و با چشم ملكوتى و ديد و شهود عقلانى ، قلم و لوح را مشاهده مىكند . همان‌طور كه رسول اكرم ( ص ) در مقام حكايت از ديد و شهود خود در شب معراج مىگويد مرا به جايى سير دادند كه صداى گردش قلم را ( بر روى لوح قضا و قدر ) مىشنيدم . چنان كه در آيهء شريفهء   « لِنُرِيَهُ مِنْ آياتِنا إِنَّهُ هُوَ السَّمِيعُ الْبَصِيرُ »   « 1 » بدان اشاره شده است .\r\nپس كتابت عقليه ( يعنى صورى كه در لوح عقل ثبت گرديده است ) مصون و محفوظ از تبدل و تغير و نسخ و تحريف است و اما كتابت نفسيه ( يعنى صورى كه در لوح نفس ثبت گرديده است ) قابل تغيير و تبدل و محو و اثبات است و نسخ احكام از آن جا ناشى مىگردد ، و بعيد نيست كه شنيدن صداى صرير يعنى گردش اقلام بر روى الواح جهت ثبت صور حوادث واقع در عالم ، اشاره به صور قدريه‌اى باشد كه اقلامى كه رتبهء آن‌ها مادون رتبهء قلم اعلى است ، بر الواحى كه مادون لوح محفوظاند ، ثبت نموده‌اند . زيرا صورى را كه قلم اعلى در لوح محفوظ ثبت مىكند هرگز تغيير و تبدل پيدا نمىكنند و قابل محو نيستند و آن‌ها عبارتند از صور حقايق علوم عقليه‌اى كه هيچ‌گاه از صفحهء لوح محفوظ محو نمىشوند .\r\nولى آن اقلام يعنى اقلامى كه صداى گردش آن‌ها را پيامبر اكرم ( ص ) شنيده است اقلامى هستند كه صورى را در الواح محو و اثبات مىنويسند و صحف و كتب و شرايعى را كه بر انبيا عليهم السلام ، نازل مىگردند ، همگى از نوع صورى هستند كه در الواح محو و اثبات ثبت و ضبط گرديده‌اند ؛ و لذا در يك شريعت و دين واحدى نسخ احكام روى مىدهد و نسخ در حقيقت عبارت است از انقضاى زمان اجراى حكم نه دفع و رفع حكم . زيرا آن چه كه در صحنهء وجود و هستى داخل شد هيچ‌گاه منتفى و مرتفع نمىگردد زيرا هر امر حادثى را سببى است و براى آن سبب نيز سببى است تا سلسلهء اسباب منتهى گردد به امور حتمى قضائيه ( كه در عالم قضاى الهى ثبت و ضبط گرديده ) و به اسماى الهيه ( كه هر يك مقتضى ظهور يكى از مظاهر خود در عالم وجود و حاكى از انطواى حقيقت آن مظهر در ذات مقدس الهى است ) .\r\nو هر كس كه حقيقت امر در كيفيت صدور و ظهور كثرت و تغير از ناحيهء حضرت احديت سرمديه را درك نموده باشد حقيقت حال ( در\r\n\r\n\r\n","description":"","footnote":"\r\n( 1 ) اسراء / 1 .\r\n","page_name":" 523 ","page_number":523},
  {"content":"\r\n\r\nمورد ضرورت حدود اشياء از ناحيهء علل و اسباب و منتهى شدن كليهء علل و اسباب به حضرات واجب الوجود كه علت العلل و مسبب الاسباب است و كيفيت ظهور كثرت از مقام شامخ احديت ) بر وى مشتبه نخواهد گشت و هيچ‌گاه قدم او از جايگاه و مقام او در درك و فهم امثال اين منازل و مقامات علمى متزلزل نمىگردد .\r\nظريف‌ترين طبايع موجودات ارضيه و نفس او نخستين مراتب نفوس عاليه است و شايستهء اين است كه به صورت ملك مصور گردد . پس هنگامى كه ( اين جوهر قدسى و طاير ملكوتى در نتيجهء اختلاط به ماده ) ، از آن مقام و مرتبه‌اى كه شايسته و سزاوار او است عدول نمود ( و خود را اسير و پاىبند تعلقات جسمانى نمود ) در اين صورت بقاى او در اين سراى مادى و دلبستگى او بدين منزلگاه جسمانى براى او اولى و احق است از ارتقا به منازل عالى روحانى و مقامات رفيع انسانى و در اين هنگام از صورت انسانى بيرون مىرود و صورت ملكوتى از وى سلب مىگردد و با ارتكاب اعمال و افعال ناشايسته ، يا صورت شيطانى و يا صورت سبعيت و بهيميت حيوانى را براى خود كسب مىكند ( و داخل در سلك شياطين و يا حيوانات درنده مىشود ) و براى هميشه در آتش حرمان و حسرت و ندامت مىسوزد و به درجات و مراتب بهشت ارتقا نمىيابد .\r\nپس نفوس انسانى بر حسب اوايل حدوث ( كه هنوز عقل هيولانى از قوه به فعل نرسيده است ) صورت نوع واحدى است به نام انسان ( كه كليهء افراد در اين مرتبه ، نوع واحداند و هيچ اختلاف و تفاوتى ما بين آن‌ها نيست ) ولى چون از قوهء انسانيت بيرون رفتند و انسان بالفعل شدند و عقل هيولانى آن‌ها به مرتبهء عقل بالفعل نايل گرديد ، انواع گوناگونى خواهند شد از جنس ملائكه ، و يا از جنس شياطين و يا از جنس سباع و بهايم ، كه البته تبديل آن‌ها به اين انواع بر حسب نشأه دوم و يا نشأه سوم خواهد بود ( زيرا نفس در هر نشأه‌اى از نشآت حالت و خصوصيت جديدى پيدا مىكند كه بر حسب آن حالت و خصوصيت به انواع مختلفى منقسم مىگردد ) و به زودى اطلاع بيش‌ترى درباره اين مطلب خواهى به دست آورد و مقصود ما از ذكر اين مطلب در اين جا اين بوده است كه خوانندگان به طور اجمال بدانند كه نفس حادث است به حدوث بدن و اين كه براى نفس پس از حدوث و تعلق به بدن اختلافات و تفاوت‌هايى است در جنس و نوع و شخص . « 1 »\r\n\r\nوضع -\r\nيكى از مقولات نه گانه عرضى وضع است كه در تعريف آن گفته‌اند « و هى هيئة الحاصلة للشئ بسبب نسبة اجزائه بعضها الى بعض » و يا بودن جسم است به نحوى كه « يكون لاجزائه بعضها الى بعض نسبة فى الجهات المختلفة كالقيام و القعود . » صدرا گويد وضع عبارت از نفس نسبت نمىباشد زيرا گرچه نسبت بين اجزاى آن واقع است لكن آن نسبت از باب اضافه است نه وضع بلكه بودن جسم به نحوى كه براى اجزاى آن اين نسبت است وضع است و مراد از اين وضع وضعى كه در نقطه گفته شده است نيست .\r\nوضع گاه به طبع است و گاه بالفعل است و گاه بالقوت است و بالجمله وضع بر سه معنى\r\n\r\n\r\n","description":"","footnote":"\r\n( 1 ) ترجمه شواهد الربوبيه ، صص 481 به بعد .\r\n","page_name":" 524 ","page_number":524},
  {"content":"\r\n\r\nاطلاق مىشود .\r\n1 - « كون الشئ مشار اليه بالحس » كه به اين معنى نقطه را وضع است و وحدت را وضع نيست .\r\n3 - كون الكم بحيت يمكن ان يشار اليه فى جهة 3 - حالة الجسم فى جهة نسبة اجزاء بعضها الى بعض « 1 »\r\n\r\nولايت -\r\nولايت مأخوذ از ولى است يعنى قريب و از اين رو است كه حبيب را ولى گويند يعنى محبوب را ولى گويند و در اصطلاح قريب و نزديك به خدا را ولى گويند و ولايت دو گونه است ، عام و خاص .\r\nولايت عامه براى هر كسى كه به خداوند ايمان بياورد و عمل صالح انجام دهد حاصل مىشود كه فرمود :  « اللَّهُ وَلِيُّ الَّذِينَ آمَنُوا . . . »  و ولايت خاصه عبارت از مرتبه فناى در خداوند است فناى ذاتى ، صفاتى و افعالى پس ولى كسى است كه فانى فى اللَّه و متخلق به اسما و صفات او است ، آن هم يا عطايى است و يا كسبى ولايت عطايى به قوت انجذاب به حضرت الهيه حاصل مىشود قبل از مجاهدت .\r\nو آن ولايتى كه بعد از مجاهدت به واسطه انجذاب به حضرت الهيه حاصل مىشود در اين كه آيا ولى بايد بداند كه ولى است و يا لازم نيست كه خود بداند كه ولى است اختلاف است بعضى گفته‌اند اصلا جايز نيست كه ولى خود بداند كه ولى است زيرا ولى به خود به نظر حقارت و كوچكى مىنگرد و اگر احيانا چيزى از كرامات ظاهر شود مىترسد كه مكر باشد و دائما احساس ترس مىكند .\r\nعده‌اى گويند جايز است كه ولى بداند كه ولى است . . . « 2 »\r\n\r\nفى الولاية\r\nاعلم ان الولاية مأخوذة من الولى و هو القرب ، و لذلك يسمى الحبيب وليا ، لكونه قريبا من محبه ، و فى الاصطلاح هو القرب من الحق سبحانه ، و هى عامة و خاصة .\r\nو العامة حاصلة لكل من امن باللّه و عمل صالحا قال اللَّه تعالى :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ . \r\nو الخاصة هو الفناء فى اللَّه ذاتا و صفة و فعلا ، فالولى هو الفانى فى اللَّه ، القائم المتخلق باسمائه و صفاته تعالى ، و هى قد تكون عطائية ، و قد تكون كسبية ، و العطائية ما يحصل بقوة الانجذاب الى الحضرة الالهية قبل المجاهدة ، و الكسبية ما يحصل بالانجذاب اليها بعد المجاهدة ، و من سبقت جذبته على مجاهدته يسمى بالمحبوب ، لان الحق سبحانه يجذبه اليه ، و من سبقت مجاهدته جذبته ، يسمى بالمحب ، لتقرب اليه اولا ، ثم يحصل له الانجذاب ثانيا ، كما قال رسول اللَّه صلى اللَّه عليه و إله ناقلا عن ربه : لا يزال العبد يتقرب الى بالنوافل حتى احبه . . . الحديث ، فجذبته موقوفة على المحبة الناتجة من تقربه ، و لذلك يسمى كسبيا ، و ان كان هذا التقرب ايضا من جذبته سبحانه من طريق الباطن اليه و دعوته باستعداده الازلى الى حضرته ، اذ لو لاه لما امكن لاحد ان يخرج من حظوظ نفسه ، و المحبوبون اتم كمالا و ارفع منالا من المحبين .\r\nو اختلفوا فى ان الولى هل يجوز ان يعلم انه ولى ام لا ؟ فمنهم من قال لا يجوز ، ذلك لان الولى\r\n\r\n\r\n","description":"","footnote":"\r\n( 1 ) اسفار ، ج 1 ، سفر 2 ، صص 16 ، 220 .\r\n( 2 ) مفاتيح الغيب ، صص 487 - 488 .\r\n","page_name":" 525 ","page_number":525},
  {"content":"\r\n\r\nيلاحظ نفسه به عين الاستصغار ، و ان ظهر شىء من الكرامات خاف ان يكون مكرا ، و هو يستشعر الخوف دائما سقوطه عما هو فيه ، و ان يكون عاقبته بخلاف حاله ، و هؤلاء لا يجعلون من شرط انولاية و فاء المآل ، و الحق عندنا خلافه ، فان اصل الولاية العلم باللّه و صفاته و آياته و ملائكته و كتبه و رسله و اليوم الاخر علما شهوديا برهانيا ، و العلوم البرهانية غير قابلة للانمحاء و الزوال و النسيان .\r\nو منهم من قال : يجوزان يعلم الولى انه ولى ، و ليس من شرط تحقق الولاية فى الحال الوفاء فى المآل ، و قيل : علامة الولاية ثلاث ، شعله باللّه تعالى ، و فراره الى اللّه ، و همه ( اللّه ) .\r\nو اعلم ان الولى كما اشرنا اليه هو العارف باللّه و اليوم الاخر ، و المواظب على الطاعات و نفل العبادات . المجتنب عن المعاصى و اللذات ، المعرض عن الدنيا و ما فيها ، المعصوم عن الجهل و الخطاء ، و ليس عندنا من شرط الولاية ظهور الكرامة و خوارق العادة ، و ربما يظهر خرق العادة من غير الولى ايضا كالرهابين و المستعينين بالجن و غيرهم ، فلذا قالوا : ان الخوارق اربعة انواع :\r\nمعجزة و كرامة و معونة و اهانة ، فالمعجزة للانبياء ، و الكرامة للاولياء ، و هى ظهور امر خارق للعادة ، غير مقارن للتحدى ، و بها يمتاز عن المعجزة ، و بمقارنة الاعتقاد الصحيح و العمل الصالح ، و التزام متابعة النبى صلى اللّه عليه و إله يمتاز عن الاستدراج ، و من مؤكدات تكذيب الكذابين .\r\nكما روى : ان مسيلمة دعا لا عور ان يصير بصيرا بعينيه ، فصارت عينه الصحيحة عمياء ، و يسمى هذا اهانة ، و قد يظهر من عوام المسلمين مخلصا . . .\r\n\r\nوهم -\r\nوهم عبارت از اعتقاد مرجوح است و بعضى گويند عبارت از حكم به امور جزئيهء غير محسوسه است و گاه اطلاق مىشود بر قوتى كه اين امور را ادراك مىكند و گويند قوت واهمه .\r\nو بالجمله قوت واهمه قوه‌اى است كه محل آن تجويف اوسط دماغ است و عمل آن ادراك معانى غير محسوسه است .\r\nاين قوت در حيوانات حاكم است همان‌طور كه قوت عاقله در انسان .\r\nصدرا گويد و هم نزد ما عبارت از اضافهء ذات عقليه است به شخص جزئى و بنابر اين قوت عاقلهء متعلق به خيال از نظر صدرا وهم است و خود قوت مستقلى نيست چنان‌كه ديگران گمان كرده‌اند . « 1 »\r\n\r\n\r\n","description":"","footnote":"\r\n( 1 ) مفاتيح الغيب ، ص 139 ، و اسفار ، ج 1 ، سفر 4 ، صص 205 ، 214 ، 217 .\r\n","page_name":" 526 ","page_number":526},
  {"content":"\r\n\r\n\r\nه\r\n\r\nهبوط -\r\nعده‌اى از فلاسفه از جمله ارسطو گويند نفوس بشرى قبل از وجود ابدان در عالم ملكوت و موطن اصلى خود بوده و بعد گرفتار ابدان و قيود مادى شده‌اند و در اين ابدان كسب كمال و فيض كرده و مجددا به موطن اصلى خود باز گردند .\r\nاين عقيده را نسبت به افلاطون نيز داده‌اند و در كلمات افلاطونيان اخير اين معنى نيز هويداست . ( مسلما اين نظر مربوط به ارسطو نيست ) از بيانات صدرا در مورد جسمانية الحدوث بودن نفوس معلوم شد كه اين نظر مورد قبول او نمىباشد . « 1 » و بالجمله ملا صدرا گويد حكايت هبوط نفس آدمى از عالم قدس كه محل پدر مقدس او بوده است به اين عالم كه موطن طبيعت است طبيعت جسمانى كه به مانند گاهواره براى تربيت نفس است و موطن نفس حيوانى است كه به منزلهء مادر نفس ناطقه است در كتب آسمانى بسيار آمده است و همين طور در مرموزات انبيا و اشارات اوليا و حكماى كبرا زياد آمده است ، در قرآن ذكر هبوط و صعود نفس در آيات بسيار آمده است مانند    « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ثُمَّ رَدَدْناهُ أَسْفَلَ سافِلِينَ إِلَّا الَّذِينَ آمَنُوا وَ عَمِلُوا الصَّالِحاتِ »    و مانند قول خداوند حكايت از آدم و هبوط آن از بهشت :  « قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ »  و  « قالَ اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ »  و آيات ديگر و در حديث است الناس معادن كمعادن الذهب و الفضّة كه اشاره به تقدم وجود آن‌ها است در معادن از عقول و نفوس يعنى وجود انسان‌ها متقدم است بر وجود عقول و نفوس در سخنان حضرت امير المؤمنين آمده است « رحم اللّه امرءا عرف من اين و فى اين والى اين » قسمت اول آن اشاره است به حال نفس قبل از كون و قسمت آخر آن اشاره است به حال نفس بعد از كون .\r\nملا صدرا بعد از توضيحاتى گويد . ارسطو در كتاب اثولوجيا گويد فايده هبوط نفس به اين عالم معرفت است يعنى نفس به اين عالم به خاطر شناخت آمده است و ظهور افعال و اعمال و آثار او و گويد اگر به اين عالم نيامده بود و معرفت حاصل نمىكرد و آثار و افاعيل او ظاهر نمىشد قوت‌هاى او بى فايده و مهمل مىماند و شرف آنان مجمل مىماند و ناشناخته\r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، صص 355 - 365 .\r\n","page_name":" 527 ","page_number":527},
  {"content":"\r\n\r\nپس حكمت الهى ايجاب مىكرد كه نفوس به اين عالم مادى هبوط كند ) و در گفتارهاى حكما مطالب زيادى در مورد هبوط نفوس به عالم ماده آمده است در مرموزات شريفهء حكيمان اشارات بسيارى در اين باب آمده است از جمله قصه سلامان و ابسال ، قصهء حمامهء مطوقه در كتاب كليله و دمنه ، قصهء حى بن يقطان ، قصيده عينيه ابن سينا . در مطلع آن گويد :\r\n هبطت اليك من المحل الارفع * و رقاء ذات تعزّز و تمنّع \r\nهمهء اين‌ها مفيد اين معنى است كه براى نفس كينونتى قبل از بدن بوده است و در عالم شامخ الهى وجودى داشته است و اين كه مجددا عود مىكند به عالم اصل .\r\nملا صدرا مىگويد من توضيح داده‌ام كه هبوط نفس عبارت از صدور او است از سبيل اصلى آن و نزول آن از نزد پدر مقدسش ، پدر عقلى و آن چيزى كه موجب شده است كه از آن عالم هبوط كند شؤون فاعل آن و جهات و حيثيات علت آن بوده است . و اشاره شد كه معلولات نازل و صادر از فواعل خود به جهات و لوازم امكانى خود صادر مىشوند يعنى از جهت امكانيت و فقر ذاتى و نقص ذاتى و نيازى كه به جاعل خود دارند كه از پاره‌اى از اين نقايص در لسان شريعت تعبير به خطاها و خطيئه شده است كه نسبت به آدم ابو البشر داده شده است . ملا صدرا در اين جا اقوال انباذقلس و افلاطون و ساير فلاسفه‌اى را كه گويند نفوس از عالم الهى هبوط كرده و به اين عالم خاكى نزول و سقوط كرده‌اند نقل كرده است و علت هبوط نفس را از قول افلاطون نقل كرده است و مجددا قول ارسطو را بياورده است و سرانجام گويد حكما هم به مانند انبيا عادت داشته‌اند كه سخنان خود را به رمز بيان كنند ، به رموز و مجازات و استعارات . ملا صدرا مىخواهد بگويد اين سخنان منافاتى ندارد با جسمانية الحدوث بودن نفوس كه نظر و رأى ماست .\r\nو بالجمله ملا صدرا مىگويد ما از اين مجازات و رمزهاى حكما نمىتوانيم اين معنى را نتيجه بگيريم كه ارواح قبل از ابدان مجردا و مستقلا وجود داشته‌اند و گويد حتى شيخ شهاب اشراقى هم قايل به جسمانية الحدوث بودن نفوس است با اين كه از ظاهر سخنان فارسيان قديم و حكيمان اشراقى قبل از سهروردى چنين مستفاد مىشود كه ارواح قبل از ابدان بوده‌اند لكن اين‌ها همه مجازات است و استعارات ، بله ماده نفوس به صورت فيوضات الهى از ناحيه عالم قدس به عالم طبايع افاضه شده است لكن در طبيعت رشد كرده است و گويا حدوث آن هم در مواد مستعد در عالم طبايع بوده است و الا همه چيز از عالم الهى صادر شده است و اول ما خلق عقل است و از عالم افلاك طبايع و از عالم عقول و نفوس معنويات و افاضات روحانى به عالم خاكى افاضه شده است بعد از اعتدال عنصرى . « 1 »\r\n\r\nهدايت -\r\nهدايت يعنى راهنمايى و ارائه طريق خير و صواب است . صدرا در معنى هدايت گويد « فالخلق هو اعطاء الكمال الاول و الهداية هى افادة كمال الثانى » كه ابتدا بندگان را آفريد و بعد آن‌ها را به راه راست و طريق سعادت هدايت نمود كه فرمود  « رَبُّنَا الَّذِي أَعْطى \r\n\r\n\r\n","description":"","footnote":"\r\n( 1 ) اسفار ، ج 1 ، سفر 4 ، ص 360 .\r\n","page_name":" 528 ","page_number":528},
  {"content":"\r\n\r\n كُلَّ شَيْءٍ خَلْقَهُ ثُمَّ هَدى »  و بالجمله هدايت عبارت از سوق دادن اشياء است به طرف كمال دوم آن‌ها و كمال دوم كمالى است كه موجودات در اصل وجود نيازى بدان ندارند و در بقا هم احتياج به آن ندارند . « 1 »\r\n\r\nهليت بسيطه -\r\nسؤال به واسطهء هليت بسيطه يعنى سؤال از وجود شىء « هل الانسان موجود » كه مفاد كان تامه است در مقابل هل مركبه كه مفاد كان ناقصه است يعنى سؤال از وجود شىء لشىء چنان‌كه گفته شود آيا انسان ناطق است . « هل الانسان ناطق » و بالجمله وجود شىء ، مسؤول به واسطهء هل بسيطه است و وجود شىء لشىء ، مسؤول به واسطه هل مركبه است . « 2 »\r\n\r\nهم -\r\nيكى از كيفيات نفسانيه « هم » است و آن عبارت از كيفيت نفسانى است كه به دنبال آن حركت روح است به داخل بدن و خارج آن كه « يتبعها حركة الروح » حركت به داخل بدن و خارج آن به واسطهء حدوث امرى كه متضمن خيرى متوقع باشد يا شرى منتظر و آن مركب از خوف و رجا است . « 3 »\r\n\r\nهواجس نفسانى -\r\nخواطر .\r\n\r\nهوهويت -\r\nبيان شد كه حمل « هوهو » يا هوهويت يعنى اين همانى مفاد آن اين است كه هر چيزى خودش خودش مىباشد چنان‌كه گويد « فالهوهوية عبارة عن الاتحاد بين شيئين فى الوجود و هما متغايران بوجه من الوجوه المتحدان فى الوجود ؟ ؟ ؟ الخارجى او الذهنى » كه تغاير آن‌ها اعتبارى و اتحاد آن‌ها وجودى است چه آن كه وجود منسوب به موضوع به عينه وجود منسوب به محمول باشد - مانند « زيد انسان » كه اتحاد ميان آن دو در وجود بالذات است و يا آن‌كه اتحاد ميان آن دو در وجود بالعرض باشد مانند « انسان كاتب است » كه جهت اتحاد ميان آن دو وجود واحدى است كه انتساب آن به موضوع بالذات است و به محمول بالعرض و يا انتساب وجود به هر دو يعنى موضوع و محمول بالعرض باشد مانند « الكاتب متحرك . » صدرا در جاى ديگر گويد هويت از احوال وحدت است و وجود و تشخص و وحدت شىء واحدند ذاتا و مصداقا و گويد « ان الهوية من احوال الوحدة كما ان الغيرية من اقسام الكثرة » .\r\nو از وجود تعبير به هويت كرده است چنان‌كه گويد « كل هوية سواء كانت واجبة او ممكنة فلا بد لها من لوازم عقلية . » « 4 » و بالجمله ملا صدرا گويد :\r\n- از جمله احكام وحدت هوهويت است و آن عبارت از اتحاد بين دو چيز است در وجود كه به وجهى از وجوه متغاير و در وجود خارجى و يا ذهنى متحد باشند اعم از اين كه اتحاد بين آن دو بالذات در وجود باشد مثل اين‌كه هريك از آن‌دو امر به وجودى موجود باشد كه آن ديگر به آن موجود است در اين فرض حمل ذاتى خواهد بود مانند « زيد انسان است » كه وجود منسوب به زيد همان وجود منسوب به انسان است .\r\nو اگر اتحاد بين آن دو در وجود بالعرض باشد كه وجود منسوب به هريك عين وجود\r\n\r\n\r\n","description":"","footnote":"\r\n( 1 ) اسفار ، چاپ سنگى ، ج 3 ، ص 82 .\r\n( 2 ) همان ، ج 5 ، ص 279 .\r\n( 3 ) همان ، ج 1 ، سفر 2 ، صص 104 به بعد .\r\n( 4 ) همان ، ج 2 ، سفر 1 ، صص 91 - 93 .\r\n","page_name":" 529 ","page_number":529},
  {"content":"\r\n\r\nمنسوب به آن ديگر نباشد چه اين‌كه هر دو موجود به وجود بالعرض باشند و يا يكى از آن دو موجود به وجود بالعرض باشد . مانند « انسان كاتب است » كه جهت اتحاد بين آن دو مفهوم يك وجود است كه انتساب آن به موضوع بالذات است و به محمول بالعرض است و مانند « الكاتب متحرك الاصابع » .\r\nكه جهت اتحاد بين آن دو موجود منسوب به غير هردو است يعنى منسوب به انسان است و بالجمله جهت وحدت در هوهويت گاه در هر دو طرف و گاه در يك طرف ذاتى است و گاه از هردو طرف خارج و منسوب به امرى ديگر است .\r\n\r\nهويات بسيطه -\r\nمراد عقول و نفوس و مجردات‌اند .\r\n\r\nهويات متجدده -\r\nحوادث زمانى كلا هويات متجدده‌اند و بالاخص طبايع جسميّه كه ملا صدرا صور نوعيه اجسام هم مىداند . « 1 »\r\n\r\nهويات وجوديه -\r\nمراد وجودات خاصه‌اند . « 2 »\r\n\r\nهويت اول -\r\nيعنى عقل اول .\r\n\r\nهويت ساريه -\r\nمرتبت احديت . « 3 »\r\n\r\nهويت شخصيه -\r\nمراد صدرا از اين اصطلاح وجود خارجى است و به ذات حق نيز اطلاق هويت شخصيه شده است . « 4 »\r\n\r\nهياكل الاعيان -\r\nمراد موجودات و ماهيات‌اند . « 5 »\r\n\r\nهياكل سبعه -\r\nهفت هيكل يعنى هفت معبد صابئيان بنام سيارات هفت‌گانه درست كرده بودند . صابئيان سيارات را واسطه و شفيع بين بندگان و خدا مى دانسته‌اند و آن‌ها را عبادت مىكردند . مبارزه حضرت ابراهيم عليه السلام با ستاره‌پرستان و بت‌پرستان كه در قرآن مجيد آمده است ظاهرا مبارزه با قوم صابئيان بوده است . « 6 » ملا صدرا مىگويد آن‌ها اصنام و بت‌هايى را بر مثال هياكل هفت‌گانه درست كرده بودند در برابر هرشخص هيكلى بوده است و آن‌ها را از هفت ماده ساخته بودند ، آهن ، مس و غيره و بالجمله ملا صدرا آن‌ها را عابدان كواكب مىداند .\r\nو آن‌ها را اصحاب اشخاص هم ناميده است .\r\nو أما أصحاب ؟ ؟ ؟ الأشخاص . فقالوا : إذا كان لا بد من متوسط يتوسط ؟ ؟ ؟ به ، و شفيع يتشفع اليه ، و الروحانيّات و إن كانت هي الوسائل لكنّا إذا لم نرها بالأبصار و لم نخاطبها بالألسن لم يتحقّق التقرّب إليها إلّا بهياكلها ، و لكن الهياكل قد ترى في قت و لا ترى في وقت - لطلوعها و افولها ، و ظهورها بالليل و خفائها بالنهار - فلا بد لنا من صور و أشخاص موجودة قائمة منصوبة نصب أعيننا نعكف عليها و نتوسّل بها إلى الهياكل ، فنتقرّب بها إلى الروحانيّات ، و بها إلى الباري ، فنعبدهم ليقرّبونا إلى اللَّه زلفى .\r\nفاتَّخذوا أصناما و أشخاصا على مثال الهيا كل السبعة كل شخص في مقابلة هيكل - وضعوها من الأجساد السبعة المتطرّقة من الحديد و النحاس و غيرهما ، فراعوا في ذلك :\r\nالزمان ، و الوقت ، و اليوم ، و الساعة ، و الدرجة ، و الدقيقة ، و جميع الأوصاف النجوميّة ، فتقرّبوا إليه في يومه و ساعته و تبخّروا ببخوره ، و تختّموا\r\n\r\n\r\n","description":"","footnote":"\r\n( 1 ) اسفار ، ج 3 ، صص 63 ، 65 .\r\n( 2 ) مشاعر ، ص 76 .\r\n( 3 ) اسفار ، ج 2 ، ص 305 .\r\n( 4 ) همان ، چاپ سنگى ، ج 3 ، ص 17 .\r\n( 5 ) مشاعر ، ص 56 .\r\n( 6 ) تفسير ملا صدرا ، ج 2 ، ص 120 .\r\n","page_name":" 530 ","page_number":530},
  {"content":"\r\n\r\nبخاتمه ، و لبسوا لباسه ، و تضرّعوا بدعائه ، و عزّموا بعزائمه ، و سألوا حاجاتهم منه .\r\nفيقولون كان تقضي حوائجهم بعد رعاية هذه الإضافات ، و ذلك هو الذي أشار إليه قوله :\r\n ( فَلا تَجْعَلُوا لِلَّهِ أَنْداداً )  فأصحاب الهياكل هم عبدة الكواكب إذ قالوا بإلهيّتها - كا مر - و أصحاب الأشخاص هم عبدة الأوثان إذ سمّوها آلهة في مقابل الآلهة السماويّة و قالوا :  ( هؤُلاءِ شُفَعاؤُنا عِنْدَ اللَّهِ )  [ 10 / 18 
  ] .\r\n* * * و قد ناظر الخليل - على نبيّنا و آله و عليه السلام - هؤلاء الفريقين ، فابندء بكسر مذاهب الأشخاص و ذلك قوله تعالى :  ( وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ )  [ 6 / 83 
  ] و تلك الحجّة أن كسرهم قولا لقوله   ( أَ تَعْبُدُونَ ما تَنْحِتُونَ * وَ اللَّهُ خَلَقَكُمْ وَ ما تَعْمَلُونَ )   [ 37 / 95 - 96 
  ] .\r\nو لمّا كان أبوه آذر هو أعلم القوم به عمل الأشخاص و الأصنام و رعاية الإضافات . . .\r\n\r\nهيولى -\r\nدر تحت عنوان كلمه ماده آمده است . حكما گويند ماده اوليه عالم كه همواره متصور به صور و متقلب به احوال و اشكال و هيأت مختلف است يكى است .\r\nمسألهء پيدا كردن مادهء اوليه عالم نيز يكى از مسائل مهم فلسفى است كه از قديمىترين ايام مورد توجه فلاسفه قرار گرفته است و بيان شد كه بعضى مادهء اوليه را آب و بعضى آتش و بعضى خاك و بعضى هوا و بعضى دو عنصر و بعضى چهار عنصر دانسته‌اند .\r\nفلاسفه در اين مورد دقت زيادترى كرده و گويند آب و هوا و خاك و آتش كه به نام عناصر اربعه خوانده مىشوند خود در معرض تحول و تقلب‌اند و فعليتى دارند و قوتى و صورتى دارند و مادهء پس مادة المواد و هيولاى اولى غير از مواد اربعه و عناصر و اركانند و آن همان جهت قوتى است كه در تمام اشياء و موجودات عالم يافت مىشود .\r\nصدرا گويد كسى كه اندك شعورى داشته باشد در مىيابد كه در اجسام چيزى هست كه محل توارد صور و هيأت است و خميره‌اى هست كه محل استحالات و انقلابات است چنان كه خاك تبديل به نبات مىشود و نطفهء انسان يا حيوان شود و مسلم است كه نطفه در طى مراحل كمال و ادوار وجودى خود به كلى باطل نمىشود و چيزى ديگر به نام جنين به وجود آيد و بالأخره انسان پديد آيد و اگر چنين باشد نتوان گفت كه انسان با حيوان از نطفه است پس معلوم مىشود كه در تمام مراحل و فعليات و صور چيزى باقى است كه وحدت شخصيه و نوعيه به آن محفوظ است و همان هيولى و هيولاى اولى بى رنگ و بى نام است . « 1 » صدرا گويد هيولى در جسم عبارت از محض قابليت تلبس به صور است « فالهيولى فى الجسم ليس الا جوهرا محضا له فى الوجود قابلية التلبس باية صورة و صفة كانت . » و بنابر اين حقيقت هيولى همان استعداد حدوث است كه او را هر آن صورتى است بعد از صورت ديگر بر نعت اتصال .\r\nو هيچ جسمى از اجسام عالم عارى و خالى از هيولى نيست و در عين حال عارى از صورتى از صور هم نمىباشد .\r\n\r\n\r\n","description":"","footnote":"\r\n( 1 ) اسفار ، ج 2 ، سفر 1 ، صص 37 ، 73 و ج 2 ، سفر 2 ، صص 64 ، 117 .\r\n","page_name":" 531 ","page_number":531},
  {"content":"\r\n\r\nو بنابر اين هر جسمى در هر مرتبتى متلبس به صورتى است و داراى جهت فعليتى است  « كُلَّ يَوْمٍ هُوَ فِي شَأْنٍ »  ماده و برهان فصل و وصل . « 1 »\r\n\r\n\r\n","description":"","footnote":"\r\n( 1 ) اسفار ، ج 2 ، سفر 2 ، صص 145 به بعد .\r\n","page_name":" 532 ","page_number":532},
  {"content":"\r\n\r\n\r\nى\r\n\r\nيقين -\r\nيقين را چند مرحله است ، يقين اول عبارت از علم است . و يقين دوم عين است و يقين سوم حق است و اين كمال نفس است برحسب قوت نظرى . « 1 »\r\n\r\nيوم الفتح -\r\nملا صدرا گويد : يوم الفتح گاه اطلاق بر وقت ولادت معنوى شود كه مهلك بدن و عساكر قواى بهيمى و سبعى و شيطانى منفتح براى روح مىشود و گاه اطلاق بر قيامت صغرى يعنى مرگ طبيعى شده كه باب بدن در آن گشوده مىشود و گاه اطلاق به قيامت كبرى مىشود به ظهور مهدى ( ع ) و غلبهء آن بر دجال . « 2 »\r\n\r\n\r\n","description":"","footnote":"\r\n( 1 ) تفسير ملا صدرا ، ج 6 ، ص 133 .\r\n( 2 ) همان .\r\n","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\nمآخذ\r\n1 - اسفار ، چاپ سنگى ، صدرالدين شيرازى ، ملاصدرا ، چاپ اول 1282 ه‍ . ق .\r\n2 - اسفار ، چاپ قم ، مصطفوى در نه مجلد عبارات عربى / كتاب حاضر از اين چاپ است .\r\n3 - اسفار ، چاپ دارالاحياء التراث العربى بيروت 198 در نه مجلد .\r\n4 - تفسير كبير در قم چاپ شده است ( يك مجلد آن ) به اهتمام سيد عبدالله قاطمى 1393 ه‍ . ق .\r\n5 - تفسير ملاصدرا در شش مجلد به وسيله انتشارت بيدار در قم چاپ شده است و در تاريخ 1361 و سال هاى بعد .\r\n6 - تفسير سوره جمعه از انتشارت مولى تهران 1363 .\r\n7 - تفسير سوره واقعه از انتشارت مولى تهران 1363 .\r\n8 - اسرار الآيات مؤسسه مطالعات وتحقيقات فرهنگى ، خواجوى ، 1363 .\r\n9 - تفسير آيه نور از انتشارات مولى ، تهران 1361 ه‍ . ش .\r\n10 - كسر اصنام جاهليت به اهتمام محمدتقى دانش پژوه تهران ، دانشگاه 1962 م .\r\n11 - مظاهر الهيه - ترجمه سيد حميد طبيبيان ، تهران ، اميركبير ، 1364 ه‍ . ش .\r\n12 - رساله عرشيه - ترجمهء غلامحسين آهنى ، اصفهان ، 1341 ه‍ . ش .\r\n13 - ايقاظ النائمين ، به اهتمام دكتر مؤيدى ، تهران ، 1361 ه‍ . ش .\r\n14 - مفاتيح الغيب ، مؤسسه مطالعات وتحقيقات اسلامى ، 1363 ه‍ . ش .\r\n15 - مجموعهء رسائل ملاصدرا شامل چند رساله چاپ سنگى ، 1302 و 1375 .\r\n16 - شواهد الربوبيه ، ترجمه جواد مصلح ، چاپ تهران ، 1366 ه‍ . ش .\r\n17 - المبدأ والمعاد ، چاپ سنگى ، تهران 1314 ه‍ . ق .\r\n18 - كتاب مشاعر ، به اهتمام هنرى كربن ، 1342 ه‍ . ش .\r\n19 - اكسير العارفين ، چاپ تهران ، 1984 م .\r\n20 - تفسير قرآن كريم در شش مجلد ، به اهتمام محمدخواجوى ، چاپ قم 1361 ه‍ . ش .\r\n\r\n\r\n","description":"","footnote":"","page_name":" 535 ","page_number":535}
  ]