[
  {"content":"\r\n\r\nبسم الله تعالى\r\nمؤسسه احياء طب طبيعى\r\nتوجه\r\nاز خوانندگان محترم خواهشمند است كه قبلا مقدمه كتاب را مطالعه و از راهنمائيهاى آن استفاده فرمايند . مترجم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\n\r\n[ جلد اول 
  ]\r\n\r\n[ مقدمه مترجم 
  ]\r\nبسم اللّه الرحمن الرحيم الحمد لله و سلام على عباده الذين اصطفى\r\nكتاب دقائق العلاج كه اينك ترجمه آن از نظر خوانندگان ارجمند مىگذرد كتابى است بسيار پرارزش و بدون شك از گرانقدرترين كتبى است كه درباره پزشكى عملى سنتى بوسيله پزشكان اسلامى نوشته شده است .\r\nاين كتاب از مؤلفات مرحوم آقاى حاج محمد كريم خان كرمانى اعلى الله مقامه است كه بيشتر كسانى كه با تأليفات متعدد آن مرحوم آشنائى دارند ايشان را بعنوان يك فقيه و يا يك فيلسوف مىشناسند اما بجز عده بسيار معدودى نمىدانند كه آن حكيم الهى ، پزشكى حاذق و رياضىدانى دانشمند نيز بوده و علاوه بر اين داراى تأليفات زيادى در فقه ، اصول ، حكمت الهى ، علوم ادبى و طبيعيات و ساير علوم هم مىباشند تأليفات چهارگانه ايشان در علم پزشكى نظرى ، پزشكى عملى ، معالجات عام و خاص و همچنين رساله‌اى كه در شرح قسمتى از كتاب قانون ابو على سينا نوشته‌اند و نيز ساير كتبى كه نسخ اصلى آن هم‌اكنون به خط خود مؤلف اعلى الله مقامه موجود مىباشد گواه اين مدعا است و اينك بترجمه مختصرى از شرح‌حال آن مرحوم مىپردازيم .\r\nمرحوم آقاى حاج محمد كريم خان كرمانى ( ا ع ) فرزند مرحوم ابراهيم خان قاجار در تاريخ پنجشنبه هيجدهم محرم الحرام 1225 هجرى قمرى در كرمان متولد شدند والده ايشان صبيه ميرزا رحيم مستوفى است آن مرحوم از سن پنج سالگى به تحصيل علوم مقدماتى پرداخته و تا سن پانزده سالگى چندين جلد كتاب در صرف و نحو و منطق تأليف كردند و ضمنا مقدمات فقه و اصول را فراگرفته و برياضيات و علوم غريبه و نيز پاره‌اى از صنايع پرداختند پدر ايشان در سال يكهزار و دويست و چهل در تهران فوت كرد و مرحوم حاج محمد كريم خان\r\n\r\n","description":"","footnote":"","page_name":" مقدمه 1 ","page_number":2},
  {"content":"\r\n\r\nكه دائما در پى تحصيل علوم عالىترى بودند براهنمائى يكى از شاگردان مرحوم شيخ احمد احسائى ( ا ع ) بنجف مسافرت نموده و در آنجا به خدمت مرحوم سيد كاظم رشتى ( ا ع ) رسيدند و پس از مدتى بكرمان برگشته و كمى بعد دوباره رخت سفر بسوى سيد استاد ( ا ع ) بربستند و پس از دو سال تعلم و استفاده از محضر سيد مرحوم ( ا ع ) بكرمان بازگشتند و به خدمات دينى و درس و موعظه و تأليف و تصنيف مشغول گرديدند و تا بيست و دوم شعبان سال 1288 كه در راه مسافرت بعتبات عاليات در قريه ته‌رود رحلت نمودند دويست و چهل و شش جلد كتاب در علوم و فنون متفرقه تأليف فرمودند .\r\nاز اين كتب چهل و شش جلد در حكمت الهى ، بيست و هشت جلد در اعتقادات حقه ، پنج جلد در طريق سلوك الى الله ، نه جلد در تفسير بعض آيات و سوره‌هاى قرآن ، سه جلد در اخبار فقهيه ، شانزده جلد در اصول فقه چهل و سه جلد در احكام فقهيه ، پنج جلد در ادعيه ، هفده جلد در طبيعيات موسيقى ، هيأت ، رياضيات و اسطرلاب ، چهارده جلد در علم كيميا و اكسير نه جلد در علوم ادبى مانند صرف و نحو عربى و فارسى و غيره ، هفت جلد در علوم غريبه ، چهل و نه جلد در جواب سؤالات مختلف و چهار جلد در علم پزشكى مىباشد . بر اين مجموع بايد دروس و مواعظى كه از آن مرحوم ضبط شده است افزوده گردد كه مجموعا بالغ بر 576534 بيت كتابتى است « 1 »\r\n\r\n\r\n","description":"","footnote":"\r\n( 1 ) براى نوشتن اين مختصر از كتاب فهرست تأليف مرحوم آقاى حاج ابو - القاسم خان ابراهيمى ( ا ع ) و نيز مقدمه كتاب مبارك فصل الخطاب به قلم مرحوم آقاى حاج عبد الرضا خان ابراهيمى ( ا ع ) استفاده شده و توضيحا اضافه مىشود كه هر بيت كتابتى پنجاه حرف است .\r\n","page_name":" مقدمه 2 ","page_number":3},
  {"content":"\r\n\r\nو اكنون براى آشنائى قبلى شرحى درباره اين كتاب به نظر خوانندگان محترم مىرسد .\r\nكتاب دقايق العلاج همانطور كه گذشت كتابى است در مسائل پزشكى عملى كه به غير از آخرين باب مقاله پنجم كه بين سالهاى 1264 و 1267 نوشته شده است تاريخ آغاز كار تأليف آن بتحقيق معلوم نيست اما با توجه بمقدمه آن مسلما پس از اتمام كتاب حقايق الطب « 1 » مىباشد كه اين كتاب در تاريخ 1264 هجرى قمرى باتمام رسيده است در مقدمه باب آخر مقاله پنجم چنين آمده كه :\r\n« ازآن‌جهت كه هر روز تغيير و تبديلى در قسمتهاى گذشته روى ندهد اين باب را اضافه مىكنيم تا هر چيز جديد و تجربه تازه‌اى را در آن بياوريم و بنا بر اين ترتيب خاصى نخواهد داشت و تا آخر عمر ادامه خواهد يافت تا تقدير چه باشد و هرچه خداوند بخواهد همان خواهد شد و هرچه نخواسته باشد نخواهد بود و لا قوة الا بالله العظيم و كتاب در پنجم ذى القعده سال هزار و دويست و شصت و هفت بدينجا رسيد حامدا مصليا مستغفرا . »\r\nويژگى كتاب دقايق العلاج نسبت بساير كتب طب قديم در اين است كه مانند همه تأليفات مؤلف اعلى الله مقامه و ساير مشايخ سلسله شيخيه براساس آيات قرآن و اخبار اهل عصمت عليهم السلام نوشته شده است و درعين‌حال آلوده بتقليد كوركورانه‌اى از مؤلفين سابق اعم از يونانى و ايرانى نيست .\r\nكتاب حاضر شامل مسائل كلى عملى يعنى تشخيص و درمان بيمارىها و داروهاى مختلف و طرز تهيه آنها است ، به اين معنى كه مؤلف مسائل پزشكى عملى و نيز داروسازى را به اين شرح گردآورى فرموده : مقدمه در ذكر بعض\r\n\r\n\r\n","description":"","footnote":"\r\n( 1 ) اين كتاب و نيز كتاب جوامع العلاج در چاپخانه سعادت كرمان بچاپ رسيده و منتشر شده است .\r\n","page_name":" مقدمه 3 ","page_number":4},
  {"content":"\r\n\r\nكليات علمى و عملى ، مقاله نخست در درمانهاى عام ، مقاله دوم در درمان - هاى خاص ، مقاله سوم درباره ساختن داروها ، مقاله چهارم در ساختن مركبات ، مقاله پنجم در پاره‌اى نوادر . با اين توضيح كه مؤلف ( ا ع ) در اين مقاله بمسائل مختلفى از قبيل درمانهاى روايت شده از اهل بيت عليهم - السلام و دستور به كار بردن بعض داروها و نيز مفردات پزشكى و غيره پرداخته‌اند .\r\nنكته قابل ذكر اين است كه مؤلف ( ا ع ) در موارد بسيارى به اين مسئله اشاره فرموده‌اند كه يك درمان يا يك دارو بوسيله خود ايشان شخصا و يا درباره يكى از نزديكانشان بآزمايش رسيده است و بخصوص بايد توجه داشت كه آن مرحوم در همه مسائل علمى و عملى اعم از پزشكى ، فيزيكى ، كيميا ( شيمى ) و مانند آن براى تجربه ارزش بسيار زيادى قائل بوده و چه در اين كتاب و چه در ساير كتب خود به اين مسئله اشاره فرموده‌اند و مثلا در خاتمه كتاب مرآت - الحكمة بعنوان نصيحت پس از سفارش درباره رجوع به قرآن و سنت و اخبار اهل بيت عليهم السلام و نيز گرفتن علم از استاد راهنمائى كه دلش بنور علم آل محمد عليهم السلام روشن باشد چنين نگاشته‌اند \" اما آن ميزان خارجى كه آن را با چشمت مىبينى و با دستت عمل مىكنى و درستى يا نادرستى كار را عينا به چشم خودت آشكارا مىبينى دانشى است الهى و نبوى و علوى و هرمسى ، زيرا آنچه را كه پنهان است مشاهده مىكنى و از آنچه پوشيده است پرده برميدارى و حقايق بدون آنكه شكى در آن باشد مجسم مىگردد . \"\r\nو نيز در خود كتاب دقايق العلاج مكررا سفارش فرموده‌اند كه سعى پزشك بايد بر اين باشد كه بر آزمايشهاى پيشين خود و يا كسان قابل اعتمادى كه مطلبى را آزموده‌اند تكيه كند و فقط بمطالعه آثار گذشته قناعت ننمايد .\r\n\r\n","description":"","footnote":"","page_name":" مقدمه 4 ","page_number":5},
  {"content":"\r\n\r\nبه‌هرحال آن‌طور كه از كتاب دقايق العلاج و بعض كتب ديگر مؤلف ( ا ع ) بر مىآيد آن مرحوم شخصا بانجام آزمايشهاى شيميائى مىپرداخته كه گاه وسائل لازم را نيز بدست خود مىساخته‌اند .\r\nنكته مهم ديگر اين است كه مؤلف ( ا ع ) مانند ساير مشايخ سلسله شيخيه اعلى الله مقامهم براى اثبات مسائل در هريك از تأليفات خود و در هريك از رشته‌هاى علمى بدلايلى بساير دانشها متوسل شده‌اند و چه بسيار است استدلالهائى كه در همين كتاب بمسائل حكمت الهى و يا صناعت فرموده‌اند\r\nاما مسأله‌اى كه اين كتاب را از همه كتابهاى همانندش ممتاز مىسازد استدلالات عقلى متكى بر قرآن و اخبار اهل بيت صلوات الله عليهم اجمعين است و بعلاوه مؤلف ( ا ع ) مسائل تازه‌اى را مطرح ساخته‌اند كه مهمتر آنها بحث درباره اين فرضيه است كه اخلاطى كه سبب ايجاد بيمارى هستند داراى روح بوده و زنده‌اند و حتى بعضى داراى روح حيوانى و پاره‌اى داراى روح گياهى و يا جمادى هستند و اين موضوع را در باب سيزدهم از مقاله دوم در ضمن تحقيق راجع به تب نوبه و نيز در فصل نوزدهم باب چهارم از مقاله پنجم و همچنين در كتاب رجوم الشياطين كه پس از دقايق العلاج تأليف گرديده مورد بحث قرار داده‌اند و اگر توجه شود كه اين كتاب در حدود سالهاى 1850 تا 1853 ميلادى نوشته شده و اولين مطالعات درباره سياه زخم حيوانات بوسيله كازيمير داون فرانسوى در 1850 انجام گرفته ، و پاستور در 1857 كار خود را درباره تخمير شروع كرده و در 1865 ميلادى بتحقيق درباره آفت عمومى كرم ابريشم در جنوب فرانسه پرداخته و همين تحقيقات بوده كه بكشف مسائل اساسى مربوط به ميكربها انجاميده است « 1 » ، نبوغ خاص\r\n\r\n\r\n","description":"","footnote":"\r\n( 1 ) تاريخ علوم تأليف پير روسو ترجمه بهمن صفارى چاپ اول .\r\n","page_name":" مقدمه 5 ","page_number":6},
  {"content":"\r\n\r\nخدادادى مؤلف بزرگوار كتاب دقايق العلاج ( ا ع ) بيشتر روشن مىگردد .\r\nعلاوه بر اين خواننده ارجمند در اين كتاب به روشهاى ابتكارى و بىسابقه آن مرحوم در تهيه مواد شيميائى و داروها و يا درمان بيماران كه گاه بنا به - فرمايش خود ايشان جنبه الهام داشته است برخورد مىكند و بعنوان نمونه مىتوان روش خاص ايشان را در درمان سياه‌سرفه ذكر كرد .\r\nاما منابع كتاب علاوه بر قرآن و سنت و اخبار اهل بيت ( ع ) و تجربيات و نظريات شخصى به شرحى است كه خود آن مرحوم در پشت نسخه اصلى به خط خود ذكر فرموده‌اند كه عينا گراور شده و به نظر خواننده محترم مىرسد .\r\nتوضيحا اضافه مىشود كه چون نسخه اصل كتاب كه عينا عكس‌بردارى و به كتابخانه‌هاى بزرگ ايران و ساير نقاط جهان فرستاده شده داراى حواشى متعددى است و در بين سطور آن نيز مطالبى اضافه شده دو بار زير نظر و بدستور خود مؤلف ( ا ع ) پاكنويس گرديده و هربار باز بوسيله خود آن مرحوم تصحيح و حاشيه‌نويسى شده و نيز ترتيب بعض فصول ديگرگون گرديده است و پاكنويس دوم مبناى نسخه‌اى است كه بسال 1315 هجرى قمرى مطابق سالهاى 1255 هجرى شمسى و 1896 ميلادى در بمبئى بچاپ رسيده و منتشر شده است .\r\nتوضيحا اضافه مىنمايد همانطور كه اشاره شد مؤلف ( ا ع ) به غير از كتاب حاضر سه تأليف ديگر نيز در علم پزشكى دارند كه عبارتند از حقايق الطب كه در طب نظرى است و در مسائل پزشكى از نظر حكمت الهى يعنى فلسفه و پيش از دقايق العلاج تحرير يافته و ديگرى جوامع العلاج است كه شامل معالجات عام است و پس از دقايق العلاج تأليف يافته و سوم رساله‌اى در شرح مسئله نبض از كتاب قانون تأليف ابو على سينا است .\r\n\r\n","description":"","footnote":"","page_name":" مقدمه 6 ","page_number":7},
  {"content":"\r\n\r\n\" گراور فهرست منابع كتاب دقايق به خط مرحوم آقاى حاج محمد كريم خان \"\r\n\r\n","description":"","footnote":"","page_name":" مقدمه 7 ","page_number":8},
  {"content":"\r\n\r\n\r\n\" روش ترجمه \"\r\nهمانطور كه خوانندگان ارجمند توجه دارند كتاب حاضر كتابى فنى است كه حاوى مطالب و اصطلاحات علم پزشكى است و كار ترجمه آن با يك كتاب عادى متفاوت است و از اين گذشته متن كتاب عربى است و نام همه بيمارىها و بسيارى از داروها به اين زبان كه قرنها زبان متداول علمى ايران بوده است مىباشد و در زبان فارسى امروز معادلى براى اغلب از آنها نيست و چاره‌اى از آن نبوده كه يا عينا در ترجمه آورده شود و يا نزديكترين واژه‌اى را كه مترجم با مراجعه بمنابع متعدد يافته بجاى آن بگذارد اما به‌هرحال سعى شده كه با حفظ امانت كامل در ترجمه بزبانى ساده و روشن و نزديك به زبان محاوره‌اى و تا آنجا كه ميسر شود با اصطلاحات و واژه‌هاى عادى و علمى روزمره فارسى فعلى به اين زبان برگردانده شود و اميد است كه مورد پسند خوانندگان محترم اعم از پزشكان و داروسازان ارجمند و يا غير ايشان باشد .\r\nبه‌هرحال اشكال عمده كار ترجمه ، يافتن برابر نام داروهاى مفرد در زبان فارسى است و بايد توجه شود كه داروهاى گياهى و معدنى در نقاط و كشورهاى مختلف بدست مىآمده و مىآيد و هر دارو در هرجا و با هر لهجه نامى دارد كه در قرون و اعصار باز تفاوت يافته و نسخه‌هاى مختلف داروئى نيز در زبانها و جاهاى مختلف تأليف شده و از قديم الايام بين مؤلفين كتب داروئى اختلاف بوده و هم‌اكنون نيز بين مفسرين اين كتابها درباره حقيقت داروها اختلاف وجود دارد كه گاهى اين اختلاف ناشى از شباهت شكل و يا خاصيت و يا بر عكس اختلاف فيزيكى و ظاهرى دو يا چند دارو است و باز بايد گفت كه در طبقه‌بندىهاى جديد علمى نيز نام يك دارو در دو فرهنگ ممكن است تفاوت داشته باشد زيرا امكان دارد اسم علمى يك دارو در بررسيهاى علمى\r\n\r\n","description":"","footnote":"","page_name":" مقدمه 8 ","page_number":9},
  {"content":"\r\n\r\nكامل‌تر تغيير يافته باشد اما به‌هرحال مترجم ناچار بوده كه نام مشهورتر را انتخاب كند و براى اين كار از فرهنگ معين ( تأليف مرحوم دكتر معين ) ، پزشكىنامه نوشته مرحوم ناظم الاطباء ، نسخه خطى اصل مرآت اللغة كه بوسيله مرحوم محمد طاهر خان فرزند مؤلف ( ا ع ) بسال 1328 تأليف گرديده كتاب تحفة المؤمنين ، مخزن الادوية و المعتمد فى الادوية المفردة و همچنين كتاب معيار اللغة تأليف مرحوم محمد على شيرازى ( اين كتاب زير نظر مرحوم آقاى حاج محمد كريمخان \" ا ع \" تأليف شده ) و ساير كتبى كه در فهرست مآخذ آمده است استفاده شده و نيز براى يافتن معادل نام لاتين يا فرانسه و يا انگليسى داروها يا امراض از كتابهاى فرهنگ معين ، فرهنگ جديد فارسى فرانسه تأليف دكتر مرتضى معلم كه پزشك بوده و نيز كتاب واژه‌نامه - هاى گياهى نام علمى گياهان تأليف دكتر اسماعيل زاهدى ، پزشكىنامه لاروس اونيورسل ، درمان با گياه ، فرهنگ داروها و واژه‌هاى دشوار كتاب الابنية عن حقايق الادوية و كتاب الدر المكنون فى الصنايع و الفنون تأليف خواجه جرجس طنوس عون استفاده شده است با اين توضيح كه هرجا داروئى نام برده شده فارسى مصطلح آن و گاهى نام عربى آورده شده و گاه در پرانتز توضيحى آمده است و باز حتى الامكان سعى شده كه نام مشهورتر بين عطارها يعنى داروفروشان قديمى ذكر شود هرچند كه اين نام عربى يا به زبان ديگر باشد و از استعمال نام فارسى نامشهور به تنهائى خوددارى شده و يا توضيحى درباره آن ذكر گرديده است . در بسيارى از موارد مؤلف ( ا ع ) نامهاى چندى به ترتيب حروف تهجى ذكر فرموده‌اند كه براى حفظ اصالت كار ايشان اين نامها عينا با همان ترتيب در ترجمه ذكر گرديده و ضمنا معادل فارسى يا مشهور در اين زبان نيز اضافه شده است\r\n\r\n","description":"","footnote":"","page_name":" مقدمه 9 ","page_number":10},
  {"content":"\r\n\r\nو براى استفاده بيشتر خوانندگان محترم در پايان كتاب فهرستى افزوده شده كه نامهاى عربى يا فارسى كه در متن كتاب يا ترجمه به كار رفته در آن ذكر شده و نيز حتى الامكان نام لاتين يا فرانسه و يا انگليسى هر نام در برابر آن آمده است تا امكان اشتباه كمتر باشد البته بايد افزود كه با همه كوششى كه به عمل آمده باز بعض داروها ناشناخته مانده كه اغلب توضيحى در اين‌باره داده شده است .\r\nضمنا چون در مقاله پنجم در باب داروهاى مفرد و نيز در همين مقاله در باب داروهاى متفرقه نام داروها برحسب حروف تهجى ذكر شده و اگر بر همين ترتيب ترجمه مىشد يافتن نام يك دارو در بين صدها نام دشوار مىنمود و اگر برحسب حروف تهجى براساس نام فارسى تنظيم مىشد اصالت كار مؤلف ( ا ع ) محفوظ نمىماند به اين صورت عمل شد كه يكايك نامها عينا به همان صورتى كه در متن هست در فصول مربوط آورده شود و معادل فارسى و غير آن داخل پرانتز ذكر شود . البته خواننده محترم مىتواند نخست با مراجعه بفهرست آخر كتاب نام فارسى مورد نظر و سپس معادل عربى يا نامى را كه در كتاب آمده بيابد و آنگاه بمتن ترجمه مراجعه و شرح آن را پيدا كند .\r\nتوضيح لازم ديگر آن است كه نام داروهاى مركب بيشتر به صورت اسامى خاص است كه وسيله مؤلف ( ا ع ) يا پزشكان پيشين نهاده شده و ترجمه آن از نظر ادبى چندان درست به نظر نرسيد و عينا در ترجمه آورده شده و در پاره‌اى از جاها كه چنين نيست تا ممكن بوده نام فارسى آورده شده و يا ال ( حرف تعريف عربى ) حذف شده تا به فارسى نزديكتر باشد . در بعض موارد ممكن بوده كه اشتباهى براى خواننده پيش آيد مثلا شراب التفاح كه بمعنى شربت سيب است ( كه با دستور مذكور در داروهاى مركب بايد ساخته شود ) اگر به همين صورت\r\n\r\n","description":"","footnote":"","page_name":" مقدمه 10 ","page_number":11},
  {"content":"\r\n\r\nآورده و يا به صورت شراب سيب ترجمه مىشد ممكن بود با شراب سيب يعنى شرابى كه از سيب درست مىشود اشتباه شود در اين قبيل موارد نام مورد نظر به نحوى ترجمه شده كه اشتباهى نشود و مثلا در همين مورد در ترجمه بجاى شراب التفاح شربت سيب آمده است .\r\nنكته ديگر اين است كه در اين كتاب طرز ساختن پاره‌اى از تركيبات مانند روح الكبريت و جوهر الاشوس و مانند آن توضيح داده شده كه نام عربى آنها عينا در ترجمه آورده شده و در ضمن سعى شده است كه با مراجعه بمظان مختلف از قبيل كتاب در المكنون ( كه راه تهيه پاره‌اى از مواد شيميائى را با استفاده از مواد عادى معدنى و نام قديمى و نيز نام شيميائى جديد را ذكر كرده ) اسم و فرمول شيميائى آنها تعيين گردد اما در بسيارى از موارد چنين كارى براى مترجم ميسر نبوده است .\r\nاين مسئله نيز قابل يادآورى است كه در مورد هر بيمارى درمانهائى ذكر و از داروهائى اعم از مفرد يا مركب ، در متن يا در حواشى نام برده شده است و ضمنا مقاله‌هاى سوم ، چهارم و پنجم كتاب حاوى مسائل مربوط به داروها است و خواننده مىتواند در هر مورد به اين سه مقاله كه در جلد دوم اين ترجمه آمده است مراجعه كند و نام هر داروى مركب را در محل خود بيابد و از كيفيت تركيب آن آگاه گردد و در مورد نام داروهاى مفرد كه در حاشيه ذكر شده احيانا با كمك فهرست آخر كتاب بباب مربوط بداروهاى مفرد و يا داروهاى مفرد متفرقه مراجعه كند و باز بايد تذكر داده شود همانطور كه اشاره شد مؤلف ( ا ع ) پس از پايان كار با توجه بتوضيحى كه در آخرين باب كتاب فرموده‌اند بتدريج مطالبى بر آن افزوده‌اند كه ترتيب معينى ندارد بنابراين بناچار در فهرست خاصى كه اضافه شده شماره صفحات مطالبى كه در جلد دوم\r\n\r\n","description":"","footnote":"","page_name":" مقدمه 11 ","page_number":12},
  {"content":"\r\n\r\nبخصوص باب آخر راجع ببيماريهاى مختلف نوشته شده افزوده گرديده است .\r\nمسئله ديگر اين است كه در نسخه‌هاى مختلف و حتى در يك نسخه وزنها و اندازه‌هاى داروئى با واحدهاى مختلفى ذكر شده كه در حال حاضر كمتر كسى با آنها آشنا است ازاين‌رو لازم ديده شد كه براى امكان استفاده بيشتر بواحدهاى سيستم متريك تبديل گردد و براى انجام اين كار از كتاب بسيار ارزنده فرهنگ معين و نيز كتاب مرآت اللغه استفاده شده و در اين‌باره توضيح بيشترى خواهد آمد .\r\nبه‌هرحال با همه دقت و كوششى كه به عمل آمده باز در بعض موارد به نظر مترجم ابهامى در معناى عبارات يا اسامى و يا اوزان بوده است كه توضيحى در حاشيه داده شده تا حتى الامكان موضوع روشنتر شود .\r\nضمنا بايد اضافه شود كه در بعض موارد درمانهاى سنتى مشهور و آزمايش شده در خانواده‌ها نيز در حاشيه و گاه در متن و داخل پرانتز ذكر شده است .\r\nبه‌هرحال بدون هيچ‌گونه شك و ترديد نقائص بسيارى در كار موجود مىباشد كه بدون يارى خوانندگان محترم رفع‌شدنى نيست و اميد است كه مترجم را از آن آگاه فرمايند تا ان شاء الله در چاپهاى بعدى بدان توجه شود .\r\nناگفته نماند كه اين كتاب قبلا نيز بوسيله شخصى كه نام او معلوم نيست و احتمالا بامر امين السلطان به فارسى ترجمه گرديده است كه نسخه آن اخيرا در كتابخانه ملك به شماره 4570 بدست آمده است اما متأسفانه گذشته از آنكه قريب بيك پنجم از كتاب ترجمه نشده و اگر شده در دسترس نيست از نظر اسامى داروها و اندازه آنها نيز ناقص است به اين معنى كه نامها و مقادير داروئى عينا به همان صورت اصلى در ترجمه آورده شده و بنا بر اين نمىتواند براى فارسى زبانها مفيد فايده‌اى باشد اما بهر صورت مترجم\r\n\r\n","description":"","footnote":"","page_name":" مقدمه 12 ","page_number":13},
  {"content":"\r\n\r\nگمنام مرحوم در اين‌باره زحمتى را تحمل كرده است كه بايد از آن ياد شود .\r\nنكته‌اى كه تذكر آن بسيار لازم به نظر مىرسد اين است كه هرچند كوشش شده اين كتاب با زبانى ساده ترجمه شود و شايد در فهم معنى ظاهر عبارات اشكالى براى بسيارى از خوانندگان ارجمند نباشد اما جاى هيچ‌گونه ترديد و تأمل نيست كه مثل همه كتب قديم و جديد پزشكى ديگر و بلكه ساير علوم بدون داشتن تخصص ، مطالعه و آزمايش قابل استفاده و عمل نمىباشد و هركس نمىتواند به صرف خواندن مطلبى از آن طبابت براى خود و ديگران را جايز بداند و اين مسئله بخصوص جالب توجه است كه حتى با فرض تشخيص درست يك بيمارى از طرف پزشك متخصص داروهاى ياد شده در هر مورد را هركس نمىتواند بشناسد و از فروشندگان و تهيه‌كنندگان بدون اطلاع و بدون مسئوليت نيز نمىتوان بدست آورد .\r\nمسئله بسيار مهم ديگر اين است كه بسيارى از داروها اعم از گياهى ، صنعتى و معدنى نبايد باهم خورده شود زيرا ممكن است كه از تركيب آنها موادى زيان آور و حتى سم شديد در بدن انسان ساخته شود و براى توجه خوانندگان محترم نمونه‌اى از اين نوع داروها از كتاب پزشكىنامه در پايان كتاب نقل خواهد شد تا درباره داروهاى مذكور در كتاب دقايق العلاج نيز مورد توجه باشد .\r\nبه‌هرحال اين كتاب براى استفاده پزشكان ، داروسازان و متخصصين فن و معرفى يك يادگار علمى سنتى اسلامى و ايرانى ترجمه شده است ، مترجم اميدوار است كه در اين رهگذر از عهده خدمتى بعلوم اسلامى ايرانى برآمده باشد . تا چه قبول افتد و چه در نظر آيد .\r\nتوضيحا بايد اضافه شود كه از نظر سهولت كار خوانندگان ارجمند مقاله‌هاى\r\n\r\n","description":"","footnote":"","page_name":" مقدمه 13 ","page_number":14},
  {"content":"\r\n\r\nاول و دوم كه درباره مسائل درمانى تحرير شده در جلد اول و باقى كتاب كه حاوى مسائل داروئى است در جلد دوم بچاپ رسيده است .\r\nدر خاتمه مقال بر خود لازم مىدانم كه از زحمات ارزنده برادر بزرگوارم آقاى كاظم حيدرى در تنظيم و تصحيح نمونه‌هاى ماشين شده تشكر كنم از برادران عزيز آقايان محمد باقر خراسانى ، جبار سالمى ، حسين لنگرىزاده عبد المهدى كيوان ابراهيمى ، حسن گنجه‌اى و ساير برادران محترمى كه هركدام صميمانه به نحوى در كار مقابله و تهيه فهرستهاى لازم كمك كرده‌اند و برادران ارجمندى كه امور چاپ و صحافى را در چاپخانه سعادت بر عهده داشته‌اند ممنون هستم ، جزاهم الله خير جزاء .\r\nعيسى ضياء ابراهيمى\r\n\r\n","description":"","footnote":"","page_name":" مقدمه 14 ","page_number":15},
  {"content":"\r\n\r\n\r\nوزنها و اندازه‌ها\r\nهمانطور كه قبلا اشاره شد اوزان و مقادير در كتاب دقايق العلاج با واحد - هاى متعددى از قبيل درهم ، حنطه ، شعيره ، دانق ، مثقال ، رطل و امثال آن آورده شده است كه در ترجمه كوشش شد كه با تقريب نزديك بواحدهاى سيستم متريك ( البته در داروهاى سمى با دقت بيشتر ) تبديل گردد و براى اين كار از فرهنگ معين و مرآت اللغه استفاده شده است . به‌هرحال بين مراجع هريك از اين دو كتاب در تعيين اندازه دقيق اتحاد نظر نيست و در هركدام از آنها اندازه‌هاى مختلفى براى پاره‌اى از واحدها ذكر شده است اما در ترجمه سعى شد كه آن اندازه‌اى مورد نظر باشد كه بيشتر صحيح به نظر مىرسد و اگر تعداد كاربرد يك واحد در اندازه يك دارو در آن حد بوده كه آن را بعدد درستى نزديك مىنمايد از اعشار صرفنظر شده است ضمنا توضيح مىدهد كه در بسيارى از نسخ داروئى همه اجزاء با يك واحد ذكر شده‌اند و بنا بر اين هيچ‌گونه اشكالى در تبديل بسيستم متريك پيش نمىآيد و نسبت‌ها محفوظ مىماند و فقط ممكن است در پاره‌اى از نسخه‌ها كه دو يا چند نوع واحد به كار رفته باشد اين بحث پيش آيد كه آيا با توجه باختلاف نظر مؤلفان مختلف در مورد اندازه‌ها آيا نسبت حقيقى داروها مراعات شده است يا نه و چنين امرى محتمل است و چاره‌اى جز توضيح مختصر نيست . و اينك واحدهاى مختلف :\r\nرطل 420 گرم اوقيه 5 / 37 گرم مثقال تقريبا 5 گرم درهم 5 / 2 گرم ماشه 1 گرم دانق 82 / 0 گرم خرنوب 41 / 0 گرم طسوج 29 / 0 گرم قيراط 29 / 0 گرم نخود 209 / 0 گرم حمصه 209 / 0 گرم شعيره 2 / 0 گرم حبه 2 / 0 گرم گندم 1 / 0 گرم خردل 05 / 0 گرم\r\n\r\n","description":"","footnote":"","page_name":" مقدمه 15 ","page_number":16},
  {"content":"\r\n\r\n\r\nفهرست منابع ترجمه و مقدمه به ترتيب حروف تهجى\r\nنام كتاب / علامت اختصارى / نام مؤلف يا مترجم\r\nپزشكىنامه / پ . ن / مرحوم على اكبر خان ناظم الاطباء نفيسى\r\nتاريخ علوم / / پىير روسو ترجمه بهمن صفارى\r\nتحفه حكيم مؤمن / ت . م / مرحوم سيد محمد مؤمن حسينى\r\nحقايق الطب / / مرحوم حاج محمد كريم خان كرمانى\r\nدرمان با گياه / / دكتر فريدون افشار ، دكتر فريبرز معطر ، دكتر هادى صمصام شريعت\r\nالدرّ المكنون فى الصنايع و الفنون / / جرجس طنوس عون اللبنانى\r\nعيون التجارب / / مرحوم حاج محمد كريمخان كرمانى\r\nفرهنگ جديد فارسى فرانسه / ف . ج / دكتر مرتضى معلم\r\nفرهنگ داروها و واژه‌هاى دشوار / /\r\nكتاب الابنيه عن حقايق الادويه / / ترجمه دكتر منوچهر اميرى\r\nفرهنگ معين / ف . م / دكتر محمد معين\r\nگياهان داروئى / / دكتر على زرگرى\r\nقانون در طب جلد دوم / / ابو على سينا ترجمه عبد الرحمن شرف كندى\r\nلاروس آنسيكلوپديك / / مؤسسه لاروس\r\nلاروس اونيورسل / / مؤسسه لاروس\r\nمخزن الادوية / م . ا / مير محمد حسين خراسانى\r\nمرآت الحكمة / / مرحوم حاج محمد كريم خان كرمانى\r\nمرآت اللغة / م . ل / مرحوم محمد طاهر خان\r\nالمعتمد فى الادويه المفردة / / ملك مظفر يوسف بن عمر ( 694 هجرى )\r\n\r\n","description":"","footnote":"","page_name":" مقدمه 16 ","page_number":17},
  {"content":"\r\n\r\nنام كتاب / علامت اختصارى / نام مؤلف يا مترجم\r\nمعيار اللغة / / ميرزا محمد على شيرازى\r\nالمنجد / / اب لويس معلوف اليسوعى\r\nواژه‌نامه گياهى / / دكتر اسماعيل زاهدى\r\n\r\n","description":"","footnote":"","page_name":" مقدمه 17 ","page_number":18},
  {"content":"\r\n\r\nفهرست دقايق العلاج ( جلد اول )\r\nدر علت تصنيف كتاب 2\r\nمقدمه - در بيان بعض كليات علمى و عملى و در آن چند فصل است 3\r\nفصل اول - در اينكه واجب است بر پزشك قطع اسباب اوليه امراض سپس اگر لازم شد بدرمان بپردازد و طرز استعمال دارو 3\r\nفصل دوم - تركيب بدن انسان از اركان سه‌گانه 8\r\nفصل سوم - در اينكه بهترين دارو آن است كه مواد زايد و زيان‌آور آن كم باشد 11\r\nفصل چهارم - در راههاى بيرون كردن طرطيرهاى مختلف بدن 12\r\nفصل پنجم - در پيدايش بيماريهاست 17\r\nفصل ششم - در تشخيص بيمارى و كيفيت مداواى آن 19\r\nفصل هفتم - رواياتى از گفتار حكماى بزرگ 22\r\nفصل هشتم - در اينكه در درمانها بكتب نمىتوان اعتماد كرد و در هر زمان بايد بآزمايشات لازم پرداخت 25\r\nفصل نهم - در ذكر پاره‌اى دستورهاى بهداشتى كه براى مؤمنين سودمند است 27\r\n\r\n","description":"","footnote":"","page_name":" مقدمه 18 ","page_number":19},
  {"content":"\r\n\r\nفصل دهم - در ذكر هشدار بيماريها و دلائل آن است به نحو اختصار 37\r\nمقام اول - درباره دلائل چيرگى اخلاط بر بدن 37\r\nمقام دوم - دلالت پديده‌هاى بدن بر چگونگى آن 42\r\nمقام سوم - استدلال از حالتهاى طبيعى بر احوال خلطها 54\r\nمقام چهارم - هشداردهنده‌هاى غير طبيعى 62\r\nفصل - علائم بهبودى و يا شدت بيمارى و يا مرگ بيمار 66\r\nمقصد اول - علائم بهبودى 66\r\nمطلب اول - علائم بيماريهاى مختلف و شدت و ضعف آنها 66\r\nمطلب دوم - بحران و دگرگونى بيمارى بستگى به حالات مختلف ماه دارد 69\r\nمطلب سوّم - علامات بحران آينده يا حاضر 77\r\nمطلب چهارم - امراضى كه در اثر پيدايش بيمارى ديگر بهبود مىيابد 80\r\nمقصد دوم - علائم بالينى به بدى حال بيمار و يا مرگ او هشدار مىدهند 81\r\nتتمه - از بقراط حكيم سى و شش قضيه نقل شده كه دوست مىدارم آنها را در اينجا بياورم 96\r\nفصل - برگشت بيمارى 101\r\nفصل - علائم بهبودى 103\r\nفصل - دگرگونى كارهاى طبيعى بدن 104\r\nمقاله اول - درمانهاى كلى ( عام ) 107\r\n\r\n","description":"","footnote":"","page_name":" مقدمه 19 ","page_number":20},
  {"content":"\r\n\r\nفصل - باز كردن گرفتگيها 113\r\nاول - حقنه ( باصطلاح امروز فارسى تنقيه ) 116\r\nدوم - باز كردن گرفتگيها با داروهاى نوشيدنى 119\r\nسوم - گشودن بستگيهاى رگها ، جگر ، اسپرز و كليه‌ها 129\r\nفصل - انضاج 130\r\nفصل - قىآورها 138\r\nفصل - مسهل 145\r\nفصل - گرفتن خون ( فصد ) 169\r\nفصد و شرايط آن 175\r\nحجامت و انواع آن 182\r\nزالو انداختن 186\r\nتيغ زدن گوش 187\r\nخون گرفتن از بينى 187\r\nخون‌گيرى از رحم 188\r\nجلوگيرى از خونريزى 189\r\nفصل - داروهاى ادرارآور 190\r\nفصل - تعريق 191\r\nخاتمه - مدرّات مفرد 194\r\nفصل - وادار كردن بيمار به عطسه و ريزش آب بينى 199\r\nفصل - جارى كردن آب دهن 200\r\nفصل - لطيف كردن مزاج 201\r\nفصل - تحليل 206\r\n\r\n","description":"","footnote":"","page_name":" مقدمه 20 ","page_number":21},
  {"content":"\r\n\r\nفصل - پس زدن ( ردع ) 216\r\nفصل - تقويت اعضاء رئيسه 217\r\nفصل - داروهاى تسكين‌دهنده درد و خواب‌آورها 220\r\nفصل - سوزاندن 222\r\nفصل - خمير دارو 224\r\nفصل - خوراك بيماران در حال بيمارى و دوران نقاهت 226\r\nمقاله دوم - معالجات خاص 240\r\nمقدمه - درمان خاص و درمان عام 240\r\nفائده - استدلال بر مؤثر از اثر 242\r\nفائده - قطع بيمارى كه ناشى از بيمارى ديگرى مىشود 243\r\nفائده - درمان بيمارى اگر سبب خارجى يا داخلى باشد 244\r\nفائده - حالات مختلف خلطهاى بدن است 245\r\nفائده - اينكه غذا و دارو از هر جهت بايد موافق ميل و عادت و اشتهاى مريض باشد 246\r\nباب اول - بعض امراض سر 247\r\nفصل - صداع 247\r\nفصل - زكام و نزله 253\r\nفصل - بيخوابى 258\r\nفصل - بيمارى چرت زدن 259\r\nفصل - شخوص 259\r\nفصل - سرگيجه و سرگردانى 260\r\nفصل - بيمارى غش كودكان 261\r\n\r\n","description":"","footnote":"","page_name":" مقدمه 21 ","page_number":22},
  {"content":"\r\n\r\nفصل - صرع 261\r\nفصل - ماليخوليا 264\r\nفصل - سكته 270\r\nفصل - فلج 273\r\nفصل - لقوه و رعشه 275\r\nفصل - ناتوانى و ضعف مغز 276\r\nفصل - تقويت اعصاب 277\r\nباب دوم - بيماريهاى چشم 278\r\nفصل - خرابى چشم يعنى ورم ملتحمه 278\r\nفصل - كبودى چشم 281\r\nفصل - سفيد شدن چشم 281\r\nفصل - سبل 282\r\nفصل - ظفره ( ناخنك ) 282\r\nفصل - طرفه 283\r\nفصل - سلاق ( كلفتى پلك چشم ) 283\r\nفصل - جرب چشم 284\r\nفصل - آب سفيد ( آب‌مرواريد ) 285\r\nفصل - هيجان چشم 285\r\nفصل - بيمارى شب‌كورى 286\r\nفصل - تاريكى چشم 286\r\nفصل - كم‌توانى چشم 287\r\nفصل - مسائل متفرقه 287\r\n\r\n","description":"","footnote":"","page_name":" مقدمه 22 ","page_number":23},
  {"content":"\r\n\r\nباب سوّم - پاره‌اى از بيماريهاى گوش 293\r\nفصل - صداى گوش 293\r\nفصل - سنگينى گوش 293\r\nفصل - كم‌شنوائى 294\r\nفصل - درد گوش 295\r\nباب چهارم - امراض بينى 298\r\nفصل - كم شدن حس بويائى 298\r\nفصل - خشكى داخل بينى و خونريزى آن 299\r\nفصل - عطسه 299\r\nفصل - خونريزى از بينى 299\r\nفصل - زخمهاى چركى و بواسيرى بينى 300\r\nباب پنجم - امراض دهان 301\r\nفصل - بوى بد دهان 301\r\nفصل - قرحه‌هاى كوچك گرم دهان 303\r\nفصل - تشنج زبان و سنگينى آن 303\r\nفصل - فاسد شدن لثه 303\r\nفصل - زدودن اثر جيوه بر دندانها 305\r\nفصل - درد دندان 307\r\nفصل - كندى دندان 309\r\nفصل - حركت دندانها ( لق شدن ) 310\r\nفصل - خونريزى لثه 310\r\nفصل - ورم لثه 311\r\n\r\n","description":"","footnote":"","page_name":" مقدمه 23 ","page_number":24},
  {"content":"\r\n\r\nفصل - تيره‌رنگ شدن دندانها 312\r\nفصل - خوره لب 313\r\nفصل - بواسير لب 313\r\nفصل - شقاق ( شكافتگى ) لب 314\r\nفصل - پائين افتادن زبان كوچك و ورم آن و ورم لوزه‌ها 314\r\nفصل - خناق ( ديفترى ) 315\r\nفصل - چسبيدن زالو در گلو 316\r\nفصل - نشستن خار و استخوان به گلو 317\r\nفصل - قرحه حلق 317\r\nباب ششم - پاره‌اى از امراض ريه و سينه 318\r\nفصل - گرفتگى صدا 318\r\nفصل - ضيق النفس ( تنگىنفس ) 319\r\nفصل - ربو ( نوعى آسم ) نفس‌نفس زدن 319\r\nفصل - سرفه 324\r\nفصل - سياه‌سرفه 327\r\nفصل - ذات الريه 329\r\nفصل - ذات الجنب 333\r\nفصل - ذات العرض و ورم سينه 337\r\nفصل - سل 337\r\nباب هفتم - بيماريهاى قلب 339\r\nفصل - خفقان قلب 339\r\nفصل - غش 342\r\n\r\n","description":"","footnote":"","page_name":" مقدمه 24 ","page_number":25},
  {"content":"\r\n\r\nفصل - همّ ( نگرانى ، دلواپسى ) و غمّ و ترس 343\r\nفصل - ضعف قلب 347\r\nباب هشتم - پاره‌اى از بيماريهاى معده 350\r\nفصل - درد معده 350\r\nفصل - ضعف معده 353\r\nفصل - ترشى معده و باد گلوى ترش 356\r\nفصل - باد گلو 359\r\nفصل - تخمه 359\r\nفصل - سنگينى معده 361\r\nفصل - سكسكه 363\r\nفصل - قى و تهوع 365\r\nفصل - مراق 367\r\nفصل - اسهال 367\r\nفصل - قى و اسهال توأم ( هيضه ) 378\r\nفصل - و با 380\r\nفصل - ورم معده 389\r\nفصل - مركبات متفرقه‌اى كه بطور كلى براى امراض معده مفيدند 392\r\nباب نهم - بيماريهاى روده 396\r\nفصل - دل‌پيچه 396\r\nفصل - قولنج 398\r\nفصل - كرم روده 404\r\nفصل - پيچ اسهالى 407\r\n\r\n","description":"","footnote":"","page_name":" مقدمه 25 ","page_number":26},
  {"content":"\r\n\r\nفصل - ليزى روده‌ها 413\r\nفصل - بيرون آمدن روده مستقيم از مقعد 417\r\nباب دهم - بيماريهاى كبد 418\r\nفصل - كم‌توانى كبد 418\r\nفصل - ورم كبد 421\r\nفصل - انسداد كبد 426\r\nفصل - پيش‌استسقاء ( سوء القنيه ) 427\r\nفصل - استسقاء 428\r\nفصل - يرقان 436\r\nباب يازدهم - بعض امراض طحال 439\r\nفصل - ورم طحال 439\r\nفصل - سخت شدن طحال و بادها و گرفتيگهاى آن 440\r\nباب دوازدهم - بيماريهاى دستگاه تناسلى و مسائل مربوط به آن 443\r\nفصل - زيادى احتلام 443\r\nفصل - سرعت انزال 443\r\nفصل - چيزهائى كه نيروى باه را زياد مىكند 444\r\nفصل - عقيمى مرد و نازائى زن 462\r\nفصل - بند رفتن قاعدگى 468\r\nفصل - خونريزى 471\r\nفصل - اختناق رحم 477\r\nفصل - ادرار بىاختيار ( سلس البول ) 478\r\n\r\n","description":"","footnote":"","page_name":" مقدمه 26 ","page_number":27},
  {"content":"\r\n\r\nفصل - ادرار كردن در بستر 478\r\nفصل - بند آمدن پيشاب 479\r\nفصل - سوزندگى پيشاب و زخم پيشاب‌راه 482\r\nفصل - سنگ كليه و مثانه 488\r\nباب سيزدهم - تبها 491\r\nفصل - در اينكه تبهاى خلطى حرارتى است كه از اندازه زياد غذا و يا عفونت طرطيرها پيدا مىشود 491\r\nفصل - سببهاى غير خلطى درونى يا بيرونى كه باعث تب مىشود 494\r\nفصل - گاهى پيدايش تب از سببهاى حيوانى است 496\r\nفصل - گاهى پيدايش تب از سببهاى نفسانى است 497\r\nفصل - تب دق 497\r\nفصل - تبهاى خلطى 498\r\nتحقيق اعجاب‌انگيز : درباره پيدايش بيماريها بر اثر موجودات زنده 504\r\nتبهاى يك روزه 513\r\nفصل - تبهاى خلطى و علامات آن 517\r\nتبهاى صفرائى 520\r\nفصل - تبهاى بلغمى 522\r\nتبهاى غشى 526\r\nفصل - تبهاى سودائى 527\r\nفصل - درمان تب دق و تبهاى وبائى 529\r\nفصل - ريشه‌كنى تخم تب 531\r\nفصل - عوارضى كه در تبها پيدا مىشود 534\r\n\r\n","description":"","footnote":"","page_name":" مقدمه 27 ","page_number":28},
  {"content":"\r\n\r\nباب چهاردهم - دردهاى اندامها 540\r\nفصل - درد مفاصل 540\r\nفصل - درد ران 543\r\nفصل - نقرس 545\r\nفصل - عرق النساء 549\r\nفصل - خستگى و سنگينى 551\r\nفصل - دردها به طور كلى 552\r\nباب پانزدهم - آماسها و دانه‌ها ( بثور ) 555\r\nفصل - انواع آماس و دانه‌ها 555\r\nفصل - ورمها به طور كلى 559\r\nفصل - ماشرى ( ورم خونى ، سرخ‌باد ) 563\r\nفصل - حمره 564\r\nفصل - دمل 564\r\nفصل - سرطان 567\r\nفصل - بواسير 568\r\nفصل - آبله و حصبه 574\r\nفصل - طاعون 580\r\nفصل - كوفت 582\r\nفصل - جمره 587\r\nفصل - نار الفارسيه 588\r\nفصل - حب الافرنجى 589\r\nفصل - شوره سر ( حزاز و ابريه ) 590\r\n\r\n","description":"","footnote":"","page_name":" مقدمه 28 ","page_number":29},
  {"content":"\r\n\r\nفصل - سعفه ( كچلى ) 591\r\nفصل - كهير 593\r\nفصل - گرى ( جرب ) 594\r\nفصل - خارش 596\r\nفصل - زگيلها 597\r\nفصل - ساير دانه‌هائى كه اسم خاصى ندارند 599\r\nباب شانزدهم - پاره‌اى از زخمها و قرحه‌ها 601\r\nفصل - فرق جرح و قرحه 601\r\nفصل - قواعد كلى مربوط به زخمها 601\r\nفصل - خلاصه‌اى درباره درمان قرحه‌ها 605\r\nفصل - زمين‌خوردگى و ضربه 608\r\nفصل - سرمازدگى اندامها 609\r\nفصل - سوختگى 610\r\nفصل - آكله ( خوره ) 612\r\nفصل - جذام 615\r\nفصل - سالك 617\r\nباب هفدهم - پاره‌اى از بيماريهاى پوستى و مسائل مربوط به آرايش 620\r\nفصل - سبب پيدايش لكه‌ها و پيسى 620\r\nفصل - پيسى ( برص ) 620\r\nفصل - بهق 623\r\nفصل - قوبا 624\r\n\r\n","description":"","footnote":"","page_name":" مقدمه 29 ","page_number":30},
  {"content":"\r\n\r\nفصل - لكه‌هاى چهره و بدى و تغيير رنگ طبيعى 625\r\nفصل - كبودى رنگ پوست در اثر زمين‌خوردگى و ضربه 627\r\nفصل - بوى بد زير بغل و پا يا ساير نقاط بدن 627\r\nفصل - اصلاح مو 628\r\nفصل - جلوگيرى از توليد شپش 633\r\nباب هيجدهم - پاره‌اى از درمانهاى مسموميّت 635\r\nفصل - در كيفيت اثر گذاشتن سموم در بدن 635\r\nفصل - چيزهائى كه براى بيشتر از سمّها سودمند است 639\r\nفصل - در ذكر داروهائى كه براى بيماريهاى عفونى مفيد است 640\r\nفصل - در ذكر چيزهائى كه براى مسموميتهاى ناشى از گزش حشرات مفيد است 644\r\nفصل - در ذكر چيزهائى كه باعث مصونيت از سموم مىشود 647\r\n* * * * * *\r\n\r\n","description":"","footnote":"","page_name":" مقدمه 30 ","page_number":31},
  {"content":"\r\n . \r\n","description":"","footnote":"","page_name":" مقدمه 31 ","page_number":32},
  {"content":"\r\n\r\nدقايق العلاج\r\nاز تصنيفات عالم ربانى و حكيم صمدانى مرحوم آقاى حاج محمد كريم خان كرمانى اعلى اللّه مقامه\r\nترجمه عيسى ضياء ابراهيمى\r\nجلد اول\r\nچاپ اول چاپخانه سعادت كرمان حق چاپ محفوظ است\r\n\r\n","description":"","footnote":"","page_name":" 1 ","page_number":33},
  {"content":"\r\n\r\nبسم اللّه الرّحمن الرّحيم\r\nالحمد لله رب العالمين و صلى الله على محمد و آله الطاهرين و رهطه المخلصين و لعنة الله على اعدائهم اجمعين .\r\nچنين گويد بنده اثيم كريم بن ابراهيم پس از آنكه كتاب حقايق الطب را نوشتم دوست داشتم در تكميل آن كتابى بنويسم كه بجاى جلد دوم و در عمل موافق قوانين مذكور در آن باشد ، چه آن كتاب را به صورتى نوشته‌ام كه قبل از من كسى بدانگونه ننوشته است و در آن كليات علم طب و اصول آن را به صورتى كه مطابق عالم كبير و وسيط و از هر جهت موافق اخبار آل محمد عليهم السلام باشد نوشته‌ام و بر هر عاقل بصيرى خطاى هركس كه از آن تخلف كند و به راه ديگرى برود آشكار است در كار تأليف آن كتاب براهى رفته‌ام كه غير از راه پزشكان پيرو جالينوس و مؤلفين كتب معروف پزشكى و معالجات مشهورى است كه نويسندگان آن چنين گمان كرده‌اند كه خطائى در كار آنان نيست . در آن كتاب از اصول علم طب مسائلى را توضيح داده ام كه در هيچ كتاب پزشكى ديگرى نيست و تا به حال در خاطر هيچيك از اطباء يونانى و پيروان آنان خطور نكرده است . بنا بر آنچه در آن كتب آمده است پزشكى عملى موافق نظريات آنان است و هرگاه كه امور نظرى\r\n\r\n","description":"","footnote":"","page_name":" 2 ","page_number":34},
  {"content":"\r\n\r\nتغيير كند جنبه‌هاى عملى نيز دگرگون مىشود زيرا عمل ، فرع علم است و با تغيير اصل ، فرع بگونه‌اى ديگر مىگردد ، اما اين كتاب را درباره جنبه‌هاى عملى پزشكى ولى باختصار و با اتكاء بر كتاب حقايق الطب و همچنين كتاب مرآت الحكمة مىنويسم و غرض من صرف عمل و گهگاه اشاره بادلّه است تا كسى گمان نبرد كه صرف ادعاء بلا دليل است و اميدوارم كه پزشكان از آن بر من خرده نگيرند كه در همه انواع معالجات و علل تحقيق نكرده‌ام زيرا قصد من آن نبوده كه مثل ساير مؤلفين مطالب را از كتب مختلف نقل كنم چه اگر چنين قصدى داشتم به همان راهى مىرفتم كه آنان رفته‌اند ، اما من خواستم كه چيزهائى را در آن بنويسم كه شخصا تجربه كرده باشم و يا ديگران آزمايش كرده باشند و يا اينكه در كتاب معتبرى از اشخاص مجرب روايت شده باشد و از قياس و گمان در آن پرهيز كرده‌ام و به همين دليل اين كتاب شامل بعض درمانها و بعض مفردات و مركبات شده است و به نظر من چيزى كه كم ، آزمايش شده و درست باشد بهتر از چيزهائى است كه زياد ولى غير معتبر مىباشد و هركس جوياى چنان مطالبى باشد بايد به كتب سايرين مراجعه كند تا بدلخواه خود برسد و اما اين كتاب را بر مقدمه‌اى و پنج مقاله ترتيب دادم و آن را دقايق العلاج ناميدم .\r\n\r\nمقدمه [ در بيان بعض كليات علمى و عملى و در آن چند فصل است 
  ]\r\nدر بيان بعض كليات علمى و عملى است كه لازم است در مقدمه آورده شود و در آن چند فصل است\r\n\r\nفصل اول - [ در اينكه واجب است بر پزشك قطع اسباب اوليه امراض سپس اگر لازم شد بدرمان بپردازد و طرز استعمال دارو 
  ]\r\nآشكار است كه قوام و پايدارى هر شئ به چيزى است كه هويت آن شئ بدان بسته است و اگر در آن چيز تغييرى رخ دهد ، آن شئ ، ديگر آن\r\n\r\n","description":"","footnote":"","page_name":" 3 ","page_number":35},
  {"content":"\r\n\r\nنيست كه تا آن‌وقت بوده است مثلا اگر از عدد نه يكى كاسته شود ، هشت و اگر يكى بر آن افزوده گردد ، ده مىشود و بنابراين هر چيزى تا وقتى خودش است كه تغييرى در آن روى نداده باشد و چون در اين جهان بر هر مركبى اضداد مختلفى وارد مىشود و هر چيزى جنس خود را تقويت و آنچه را كه مخالفش هست تضعيف مىكند ، يك شئ مركب ، برحسب چيزى كه بر آن وارد مىشود ، مورد دگرگونى قرار مىگيرد و ديگر از آن شئ كارى كه براى آن ساخته شده بود برنميآيد بلكه آثار تازه‌اى از آن پديد مىگردد و بيمارى چنين چيزى است و تازه وارد سبب و علت آن است و از اين بيمارى آثار تازه - اى پيدا مىشود كه پيش از آن نبوده و اين را عرض مىگوئيم مثلا چشم براى ديدن خلق شده و قوام چشم ، بر همان است كه خدا براى آن قرار داده اما اگر خاشاكى در آن بيفتد و آن را بيازارد ، بيمار مىگردد و مثلا در اثر اين بيمارى قرمز مىشود و يا اشك در آن جارى مىگردد كه اينها اثر آن آزارند و گاه يك مرض سبب پيدا شدن مرض ديگر مىشود مثلا ريزش اشك ، ممكن است سبب ايجاد قرحه‌اى در چشم ، و آن نيز باعث مرض يا عرض ديگرى شود و به همين ترتيب نابسامانيها تا آنجا كه خدا خواسته باشد ادامه يابد .\r\nپس ، از مشاهده عوارض ، مىتوان بامراض و از امراض به علل آن پى ببريم مثلا چشم خرابى كه عرض نزله از آنست پس هر مرض در اثر سببى پيدا مىشود و عرض در پى بيمارى مىآيد بنابراين ما دام كه مؤثر باقى است ، اثر در ظاهر همراه آن است . پس واجب بر كسى كه مىخواهد بمعالجه بپردازد ، قطع اسباب اوليه امراض است سپس اگر طبيعت قوى باشد مرض خودبخود بهبود مىيابد و نيازى بدرمان نيست و همين‌كه مرض قطع شد ، عرض نيز دفع مىشود ، بنا بر اين نبايد در چنين هنگامى بدرمان اقدام كرد و به اين علت است كه در\r\n\r\n","description":"","footnote":"","page_name":" 4 ","page_number":36},
  {"content":"\r\n\r\nاخبار زيادى از شتابزدگى در دواكارى نهى فرموده‌اند و از جمله آنها در خبرى از حضرت ابى عبد الله عليه السلام روايت شده كه فرموده‌اند :\r\nاجتنب الدواء ما احتمل بدنك « تا وقتىكه بدنت تاب مىآورد از دارو بپرهيز » و از حضرت موسى بن جعفر ع روايت شده : ادفعوا معالجة الاطباء ما اندفع الداء عنكم فانه بمنزلة البناء قليله يجر الى كثيره « تا وقتىكه درد از شما بپرهيزد از درمان پزشكان دورى كنيد زيرا اين كار مثل ساختمان است كه كم آن بزيادى مىكشد » و از حضرت امير المؤمنين عليه السلام روايت شده : امش بدائك ما مشى بك « تا وقتىكه مرض با تو مدارا مىكند تو هم با آن مدارا كن » بايد توجه شود كه هر داروئى خود ، تازه وارد و سببى از اسباب است و اگر از جهتى ضعيف باشد ، از طرف ديگر قوى است و اگر از سوئى مناسب باشد ، از سوى ديگر مخالف است و اگر يك بيمارى را بهبود ببخشد بيمارى ديگرى را برميانگيزد چه اگر داروئى از همه جهات موافق انسان باشد خودش انسان است و همين‌كه چنين نيست ، از جهاتى مخالف انسان مىباشد و بنابراين هر داروئى سبب بيمارى ديگر مىشود و اگر براى رفع زيان آن نيز به داروى ديگرى متوسل بشويم آن خود سبب مرض ديگر مىگردد . از اين روى است كه از حضرت ابى الحسن عليه السلام روايت شده كه فرمود ليس من دواء الّا و يهيّج داء و ليس شئ انفع فى البدن من امساك اليد الا عما يحتاج اليه « هيچ داروئى نيست مگر اينكه دردى را برميانگيزد ، و هيچ چيز براى بدن سودمندتر از آن نيست كه از آنچه كه نيازمند به آن نيست دست نگاه بدارى » و اين معنى همان است كه فرمود دارو بمنزله بناء است كه كم آن منجر بزيادش مىشود . پس واجب در اين قسم قطع سبب و واگذاردن طبيعت به خودش است تا خودش بحول و قوه خدا از عهده\r\n\r\n","description":"","footnote":"","page_name":" 5 ","page_number":37},
  {"content":"\r\n\r\nبيمارى برآيد . اما در آن هنگام كه مرض و طبيعت انسان در نيرو باهم مساوى باشند و يا اينكه مرض قويتر باشد بايد به معالجه و رجوع به پزشك پرداخت و تأخير و كوتاهى روا نيست و اين صورت همان است كه منظور نظر حضرت ابى عبد الله بوده كه فرمود : كان المسيح عليه السلام يقول انّ تارك شفاء المجروح من جرحه شريك جارحه ، « مسيح عليه السلام مىفرمود كه اگر كسى درمان مجروحى را ترك كند با كسى كه او را مجروح كرده است شريك است » و در كتاب فصول از كتاب مكارم نقل شده كه تا وقتى كه بدنت درد را تحمل مىكند از دارو پرهيز كن و اگر تحمل نكرد دارو را به كار ببر و در حديث قدسى روايت شده كه ، لا اشفيك حتى تتداوى « تو را شفا نمىدهم تا وقتى كه معالجه كنى و شفاء از من است » و از حضرت ابو جعفر عليه السلام سؤال شد كه آيا مداوا جايز است ؟ فرمود : نعم ان الله جعل فى الدواء بركة و شفاء و خيرا كثيرا و ما على الرجل ان يتداوى فلا بأس به « بله خداوند در دارو بركت و شفاء و خير زيادى قرار داده و مرد وظيفه‌اش استعمال دارو است و مانعى در اين‌باره نيست » ، اخبار ديگرى نيز در اين باب روايت شده ، منظور از اينكه گفتيم بيمارى بايد غلبه كند ، اين نيست كه آدمى را بسترى كند ، بلكه مقصود اين است كه در آن هنگام كه مرضى مداوم شد و به انسان آزار رسانيد و طبيعت او در مدت معقولى از عهده دفع مرض برنيامد ، مىگوئيم كه مرض غالب شده و بايد آن را درمان كنند چه اگر مرض به طول كشد ، بدن را آزرده و ضعيف مىكند و بايد به زودى بدرمان بپردازند تا ناتوانى بدن ، بدان حد نرسد كه از استفاده از دارو باز بماند و دارو ديگر در آن اثر نكند و از درمان هم نبايد تا هنگامى كه اميدى بر بهبودى هست ، دست باز بدارند .\r\nگاهى هم بايد به تقويت بدن برسند تا سبب در آن كارگر نيفتد ، چه گاه\r\n\r\n","description":"","footnote":"","page_name":" 6 ","page_number":38},
  {"content":"\r\n\r\nزدودن سبب ، مثل هنگام ابتلاء به و با و امثال آن ممكن نيست و در همان حال بايد بدرمان هم بپردازند و لو اينكه سبب اصلى هم موجود باشد و اين حالت از دشوارترين حالات معالجه است و در چنين وقتى بايد كاملا بتقويت بدن رو كنند تا آنكه خود بتواند با سبب مرضش برابرى كند . در هنگام درمان پس از قطع سبب ، بايد پيش از مداواى بيمارى از عوارض جلوگيرى كنند و يا اينكه عارضه را از اندام مهمى بعضوى كه كمتر اهميت دارد متوجه كنند تا عضو مهم محفوظ بماند و بعد بدرمان برسند ، يا اينكه ممكن است عرضى كه در يك عضو آشكار است سبب بيمارى در اندامى ديگر باشد كه در اين هنگام بايد عرض را به جائى متوجه كنند كه سبب مرض نباشد و بعد بمداوا بپردازند پس از قطع سبب بايد عضو را تخدير و حسش را كم كنند تا اينكه در مقابل درد تاب بياورد و بعد بقطع ريشه مرض اقدام كنند « 1 »\r\nو بدانكه همين‌كه از ناچارى باستعمال داروئى پرداختند حتى الامكان بايد به قدر لزوم و ضرورت آن دارو را به كار برند و مثلا تا معالجه با غذاهاى داروئى ممكن باشد به آن بپردازند و گرنه از داروهاى غذائى به كار ببرند و اگر نشد داروى مفرد و يا هرچه كم جزءتر و اگر نشد داروهاى پرجزءترى را استعمال نمايند و باز حتى الامكان بايد از داروهاى ضعيف‌تر استعمال كنند و مثلا تا ممكن است مليّن و يا مسهل ضعيف‌تر بخورند ، مسهل قويتر را نخورند و مسهل را نيز بدون خوردن منضج « 2 » نخورند مگر آنكه فرصت كافى نبوده و يا امتلاء شديد باشد و يا حتى الامكان بايد از داروهائى كه قبلا آزمايش شده به كار برده و از داروى ناآزموده پرهيز نمايند ، و بهتر است كه از داروهاى\r\n\r\n\r\n","description":"","footnote":"\r\n( 1 ) در اصطلاح پزشكى فعلى بجاى اعراض يعنى پىآمدهاى يك بيمارى واژه عوارض به كار مىرود كه جمع عارضه است\r\n( 2 ) منضج ، دارو يا غذائى است كه قبل از مسهل براى آماده كردن مزاج به كار مىرود . مترجم\r\n","page_name":" 7 ","page_number":39},
  {"content":"\r\n\r\nساده كه بيشتر در دسترس باشد و همچنين داروهاى ملايمتر استفاده شود .\r\n\r\nفصل دوم تركيب بدن انسان از اركان سه‌گانه\r\nدر كتاب حقايق الطب نوشتيم كه بدن انسان از اركان سه‌گانه يعنى آب و چربى و ملح ( نمك ) تركيب شده و اين اركان خود از اخلاط چهارگانه يعنى صفراء ، خون ، بلغم و سوداء تركيب يافته است ، حاصل اين تركيب و امتزاج شامل سه طبقه است كه طبقه لطيف و رقيق آن ، ركن آب ، روح زيبق و بخار است ، طبقه متوسط ركن چربى ، نفس ، كبريت « 1 » و دخان و طبقه سنگين آن ركن نمك ، جسد ، اكليل الغلبة « 2 » و تراب است و هر مركبى در عالم مثلث الكيان « 3 » و مربع الكيفية است الا اينكه مركبات بر صرافت اوليه خود باقى نمىمانند و در هريك از آنها عوارض ناآشنائى كه از جوهريت آن نيستند پيدا مىشود كه خارج كردن آنها جز بعلم حكمت فلسفى « 4 » كه مطابق صنعت خدائى\r\n\r\n\r\n","description":"","footnote":"\r\n( 1 ) اين توضيحات از توضيحات معمول در علم كيمياء است و مثلا : منظور از گوگرد و جيوه يا كبريت و زيبق همان صورت و ماده است كه در اصطلاح از اصطلاحات علم فلسفه و يا حكمت الهى مىباشند . و منظور از بخار ، نفس حيوانى است . مترجم\r\n( 2 ) اكليل الغلبة از اصطلاحات كيمياء است و بمعنى جزء جامدى است كه تصعيد مىشود . ( معيار اللغة )\r\n( 3 ) كيان جمع كون بمعنى طبيعتها است و كيان ثلاثه روح و نفس و جسد يا آب و روغن و زمين و يا زيبق و كبريت و ملح است ( باصطلاح كيمياء ، ف معين ) و خواص يا طبائع چهارگانه : برودت ، حرارت ، رطوبت و يبوست است .\r\n( 4 ) منظور علم كيمياء است . مترجم\r\n","page_name":" 8 ","page_number":40},
  {"content":"\r\n\r\nاست ممكن نيست اما اين نوع غريبه‌ها در هر صنف از مركبات ، مشاكل و شبيه آن صنفند ، مثلا غرائب جمادات جمادى ، غرائب نباتات نباتى و غرائب حيوانات حيوانى هستند و تدبير « 1 » اخراج و زدودن هريك از انواع اين غرائب با ديگرى متفاوت است .\r\nچون انسان جوهر اين بسائط و لطيفترين و شريف‌ترين آنها است ، هيچ‌يك از تركيبات اين عالم ، صالح براى آنكه غذاى او باشد نيست مگر اينكه از همه اين غريبه‌ها تصفيه شده باشد ، اما خداوند بدن انسان را از هر جهت تام و كامل و داراى همه وسائل لازم براى اين منظور ساخته است تا بتواند غذاى خود را از مواد موجود انتخاب كند ، پس همين‌كه غذا داخل دهان شود ، با دندانها آسيا مىشود و در آب دهن مقدمة قدرى حل مىگردد تا براى حل در معده « 2 » و تعفين در حرارت و رطوبت آن آماده شود ، اما در معده مثل كشك محلول غليظ قوام گرفته‌اى مىشود و بين اعراض جمادى و جواهر ( اصول ) آن جدائى مىافتد و اعراض ، بدفع معده و جذب امعاء و از راه آنها به صورت مدفوع دفع مىشود كه آن هم مركب از كيان سه‌گانه يعنى ماء ، دهن و ملح ( آب ، چربى و نمك ) است و اين مسئله نيز در تجزيه آن از راههاى شيميائى روشن مىگردد و به‌هرحال معده جوهر صاف كيلوسى را بكبد مىفرستد و هاضمه كبد با حرارت و رطوبت مخصوص به خودش ، آن را بكيموس تبديل مىكند\r\n\r\n\r\n","description":"","footnote":"\r\n( 1 ) در علم كيميا كارهائى را كه كيمياگر براى اعمالى از قبيل تصفيه يك شئ و يا تركيب چند چيز و يا تجزيه آن مىبايست انجام دهد تدبير مىنامند . مترجم\r\n( 2 ) تعفين از اصطلاحات كيميا است و معنى آن آنست كه چيزى را در محل گرم و مرطوب قرار دهند تا لطائفش بيرون آيد و بنابراين اول تخمير مىشود و بعد تعفين مىگردد . ( معيار اللغة )\r\n","page_name":" 9 ","page_number":41},
  {"content":"\r\n\r\nو اين عمل نوعى تدبير گياهى است و در آنجا نيروى جداكننده كبد جوهر صافى نباتى را از مواد زائد آن جدا مىكند ، مواد زائد آبگونه ، از راه كليه و مثانه و مجراى ادرار بيرون مىرود ، مواد زائد دهنى بكيسه صفرا و مواد نمكى به اسپرز ( طحال ) مىرود بعد جوهر صافى يا قوتى خالص كه از اخلاط - چهارگانه مركب است به رگها و اندامها مىرود و در آنجاها بار ديگر گوارده مىشود اين خون آن‌طور كه پنداشته‌اند خالص نيست زيرا خون خالص زردرنگست ولى اين خون مركب از رنگهاى چهارگانه « 1 » مىباشد و مىتوان اخلاط چهارگانه را در دستگاه تجزيه شيميائى جدا كرد اما در هريك از اندامها نيروى جداكننده آن اندام اعراض و جوهرها را از يكديگر جدا مىكند و مواد زائد ( اعراض ) آبگون ، به صورت عرق و مواد روغنى ، به صورت مو و مواد نمكى ، به صورت چرك ، خارج مىشود و جوهر باقيمانده كه هم‌شكل و هم‌آهنگ با تركيبات هريك از اندامها است ، روحانيت غذا را بمغز و قسمت روغنى آن را ، به قلب و بخش نمكى را ، بكبد مىرساند و همين‌كه در نيروى جداكننده يكى از اندامها نابسامانى بهم رسد ، مواد زائد در آن عضو باقى مىماند و آن را مىآزارد و بيمارش مىكند . اين اعراض ( مواد زائد ) را ما طرطيرهاى جوهر « 2 » مىناميم . بنا بر اين روشن است كه ريشه همه بيماريها اين مواد زائد مضر است و اين طرطيرها نيز خود ، مركب از اخلاط چهارگانه‌اند اما نحوه تركيب آنها طورى\r\n\r\n\r\n","description":"","footnote":"\r\n( 1 ) رنگهاى چهارگانه عبارتند از : زرد ، آبى ، سرخ و سفيد . مترجم\r\n( 2 ) طرطير در اصطلاح كيميا به درد شراب و يا هر نوع درد ديگر اطلاق مىشود .\r\nدر فرهنگ معين آن را معرب  Tartar  يعنى اسيد تارتاريك معرفى كرده است و ظاهرا ازآن‌رو به درد شراب اطلاق شده كه اين درد حاوى املاح اسيد تارتاريك است و به‌هرحال در متن بمعنى ته‌نشينها و مواد زائد مىباشد - مترجم\r\n","page_name":" 10 ","page_number":42},
  {"content":"\r\n\r\nاست كه سبب مرضند و بنابراين پزشكى كه مىخواهد بدرمان بيماران بپردازد بايد آنها را بشناسد و راه بيرون راندن آنها را به نحوى كه ان شاء الله بيان خواهيم كرد بداند .\r\n\r\nفصل سوم - [ در اينكه بهترين دارو آن است كه مواد زايد و زيان‌آور آن كم باشد 
  ]\r\nهمين‌كه دانستيم كه بدن انسان شريف‌ترين گوهرها و لطيفترين و پاك‌ترين آنها از جهت آلودگى باعراض است ، مىگوئيم كه كاملترين درمان آن است كه در آن از داروهائى به كار رود كه طرطيرها و مواد زائد و زيان‌آور آن كمتر باشد ، زيرا طبيعت انسان ، چنين داروهائى را بهتر و آسانتر مىپذيرد و داروهاى پيچيده‌تر كه طبيعت نيازمند به پالايش و جدا كردن مواد مختلف در آن باشد ، چه‌بسا كه بر طبيعت آدمى بيشتر سنگينى مىكند . بخصوص اگر هاضمه و دافعه و نيروى جداكننده ضعيف باشد ، زيرا در اين صورت مواد زائد دارو ، خود در بدن بجا مىمانند و سبب بيماريهاى ديگرى مىشوند و اين است معنى چيزى كه از حضرت ابى الحسن عليه السلام روايت شده كه فانّه ما من دواء الا و يهيّج داء ( داروئى نيست مگر اينكه خود بيمارى ديگرى را برميانگيزد ) درحالىكه اگر انسان نيرومند باشد ، بيمار نمىشود ، اما وقتىكه بيمار شد ، از نيرويش كاسته مىگردد و در اين هنگام داروى ناجور بر طبيعت او سنگينى مىكند ، بر ناتوانى او مىافزايد ، و طرطيرها بيشتر بر او چيره مىشوند .\r\nبه‌هرحال داروئى كه از مواد زيان‌آور پاك نشده باشد ، نتيجه‌اش كمتر است . بنابراين بايد مقدار زيادترى از آن به كار رود و اين زيادروى خود بار سنگين‌ترى بر طبيعت بيمار است و نيروى او را بيشتر مىكاهد . پس بايد دارو را از مواد زائد كاملا پاك كرد و اين كار به خوبى از پزشكان ساخته نيست و بايد بوسيله شيمىدانها انجام بپذيرد . ما بخاطر خدا مىخواهيم\r\n\r\n","description":"","footnote":"","page_name":" 11 ","page_number":43},
  {"content":"\r\n\r\nدر اين كتاب كيفيت پاك كردن داروها را از چيزهاى زائد آن‌طور كه از بيشتر مردم ساخته باشد ، آموزش دهيم . اما اگر مىبينيم كه در بعض اخبار ائمه عليهم السلام براى بيمارانى داروهائى تجويز فرموده‌اند كه از مواد زائد پاك نبوده‌اند از اين جهت بوده كه در آن دوران مردم نمىتوانسته‌اند بپالايش داروها بپردازند اما حضرت صادق عليه السلام راههاى پالايش داروها را بنحو كامل بجابر بن حيان آموخته‌اند و چون اكنون مردم تا حدى ترقى كرده اند و فهم آنها بالا رفته و عده زيادى از آنها آمادگى براى اين فن دارند سزاوار نيست كه ما از چنين آموزشى بپرهيزيم . البته منظور ما علاقمندان و اهل علم حكمتند نه مردم عوام و ضعيف .\r\n\r\nفصل چهارم - [ در راههاى بيرون كردن طرطيرهاى مختلف بدن 
  ]\r\nبدن انسان اثر مشيت خداوند سبحانه است كه بر كاملترين وجهى خلق شده و روال آن بر حكمت است و هر درمانى كه مخالف وضع طبيعى باشد بر خطاء است و چون هميشه طبيعت بهتر ، برتر ، نزديكتر و آسان‌تر را برميگزيند ، بر پزشك است كه از آن پيروى كند و هميشه كمتر ، نزديكتر و آسانتر را انتخاب كند و طبيعت را بر خلاف آنچه كه بر آن آفريده شده وادار نكند ، چه در اين صورت ناتوان مىگردد و ناقص مىشود . بنابراين بايد براى بيرون راندن طرطيرهاى روده‌اى از راه نزديك آن ، يعنى استفاده از حقنه يا فتيله‌گذارى و يا نوشيدنىهائى كه روده را باز مىكند و يا از همه اينها استفاده كند . اما نزديكترين راه بطرطيرهاى معده دهان است و براى بيرون كردن آنها ، بايد از داروهاى قىآور سود جست بخصوص اگر اين مواد زائد در دهانه معده ( فم معده ) جمع شده باشد ، اما اگر پزشك بخواهد مواد زائد معده ، از راه روده ، بيرون روند سبب سنگينتر شدن\r\n\r\n","description":"","footnote":"","page_name":" 12 ","page_number":44},
  {"content":"\r\n\r\nكار آنها مىگردد . در اين قبيل موارد اغلب خود مريض نيز اگر چيزى سبب آزار معده باشد ، ميل بقى كردن پيدا مىكند ، مگر اينكه بيمار طبعا طورى باشد كه عادت بقى نداشته باشد مثل اينكه داراى گردن بلند و سينه تنگ و حنجره بزرگ باشد . بنابراين نبايد او را به كارى كه براى او سخت است وا - دارند . در اين هنگام بايد مسهل ضعيفى كه بيشتر اثر موضعى داشته باشد به كار رود . البته بايد قبلا اطمينان حاصل شود كه راه روده باز است و گرفته نيست ، كه در اين صورت بايد از حقنه « 1 » استفاده كرد و پس از حصول يقين مسهل را تجويز نمود و براى رسيدن به اين يقين بايد به بيمار هسته تمر هندى يا چيزى مانند آن بخورانند كه اگر براحتى دفع شد معلوم مىشود راه روده باز است ، و الا نخست بايد به باز كردن راه روده پرداخت اما درباره كبد بايد پزشك توجه كند ، اگر بيمارى مربوط بسطح كبد باشد راه نزديكتر براى بيرون راندن طرطيرها ، پيشاب است و بايد داروهاى ادرارآور به كار رود تا طرطيرهاى روغنى و نمكى خارج شوند و پيش از داروى ادرارآور بايد از رقيق‌كننده‌ها و بازكننده‌ها و لطيف‌كننده‌ها به كار ببرد . اگر بيمارى در قسمت گود و فرورفته جگر باشد مىتواند مسهل متوسطى را ببيمار بخوراند اما به اين شرط كه در ماساريقا پس از خوردن رقيق‌كننده‌ها گرفتگى نباشد اگر در ماساريقا و يا روده‌ها گرفتگى باشد ، بايد قبلا مسهل خورانده شود بهر صورت در بيماريهاى كبد استعمال مسهل متوسط مطلقا جايز است .\r\nاما طرطيرهائى كه در رگها و اعماق بدن است درمانش خوردن مسهلات قوى است ، و چاره‌اى جز به كار بردن چنين مسهلهائى نيست ، به شرط آنكه از باز بودن رگها و ماساريقا و روده‌ها مطمئن بوده و پيش از آن از مواد منضج\r\n\r\n\r\n","description":"","footnote":"\r\n( 1 ) به اصطلاح فارسى امروز تنقيه . مترجم\r\n","page_name":" 13 ","page_number":45},
  {"content":"\r\n\r\nو رقيق‌كننده به مدت چند روز استفاده كرده باشند تا براى استعمال مسهل از استعداد مزاج اطمينان حاصل شده باشد . بطور كلى به كار بردن مسهلات قوى پيش از استعمال منضج و بازكننده‌ها روا نيست و بويژه كسانى كه كبد آنها متورم است و يا قرحه و دملى داشته باشد ، نبايد مسهل قوى بخورند آنان كه فصد « 1 » كرده‌اند تا چند روز پس از آن نبايد مسهل بخورند همچنين كسانى كه غذاهاى سنگين و خشك خورده‌اند يا مبتلا به يبوست مزاج مىباشند ، قبل از رفع موانع ، و حصول شرايطى كه خواهد آمد بايد از خوردن مسهل پرهيز كنند . اما براى بيرون راندن طرطيرهائى كه در اعضاء جمع شده است ، بايد از عرق‌آورها استفاده شود و اين از درمانهاى بنيانى است گاه گفته شده كه يك سوم بيمارىها از اين راه درمان پذيرند . تعريق مثل ادرار راهى طبيعى است ، بر خلاف مسهل كه غير طبيعى است ، تعريق بهتر از مسهل است ، به‌هرحال تعريق ، مناسب با امراض بلغمى ، مسهل مناسب امراض سوداوى و صفراوى و ادرار موافق با هر سه نوع است ، اما فصد خاص به خون است ، ولى خون خالص و پاكى كه از اين راه بيرون مىرود بيش از طرطير آن است و بنابراين بايد حتى الامكان و تا نياز خاصى نباشد از اين كار پرهيز كرد .\r\nاما طرطير مغزى راه نزديكش بينى و دهان است و درمانش به كار بردن داروهاى ويژه از قبيل گردها ، قطره‌هاى مخصوص بينى ، عطسه‌آورها و بوكردنىها ، غرغره‌ها و بازكننده‌هاى مخصوص گرفتگيهاى مغزيست ، اگر مقدار خون زياد باشد ، نزديكترين راهها فصد و حجامت است و در وقت\r\n\r\n\r\n","description":"","footnote":"\r\n( 1 ) فصد يا باز كردن رگ براى بيرون كردن خون زيادى ، يكى از درمانهاى رايج قديمى است كه در محل خود بتفصيل ذكر شده . مترجم\r\n","page_name":" 14 ","page_number":46},
  {"content":"\r\n\r\nخودش بايد از همين راه استفاده كنند اما اگر طرطير در عضو خاصى جمع شده باشد و در همه بدن پراكنده نباشد ، باستعمال مسهلات نيازى نيست زيرا مسهل‌ها از همه بدن مواد را جذب مىكنند . پس درمان خاص به اين هنگام استعمال ضمادها و تن‌شويه‌ها و رفاده با پارچه‌هاى گرم و مرطوب است تا اينكه طرطير اين عضو خاص را حل كند ، و درعين‌حال به اندام ديگرى زيان نرساند ، شاهد بر اين مطلب اخبارى است كه در اين باره روايت شده ، مثلا حضرت ابى عبد الله عليه السلام مىفرمايند الدواء اربعة : السعوط و الحجامة و النورة و الحقنة يعنى دارو چهار گونه است سعوط ( داروئى كه به بينى كشيده مىشود ) و حجامت و نوره و حقنه ( داروئى كه از راه مقعد و باصطلاح امروز به صورت تنقيه وارد بدن مىشود ) . قبلا گفتيم كه سعوط براى دماغ ( مغز ) ، حجامت براى خون ، و نوره از جهت ضمادات است چه مو را مىزدايد ، مسامات را باز مىكند و طرطير اندام‌ها از آن راه خارج مىشود .\r\nحقنه گرفتگيهاى روده را مىگشايد و اخلاط درون آن را بيرون مىراند . از پيغمبر صلى الله عليه و آله روايت شده كه : الداء ثلثة و الدواء ثلثة فاما الداء الدم و المرّة و البلغم فدواء الدم الحجامة و دواء البلغم الحمام و دواء المرة المشى ( درد سه جور است و دوا هم سه گونه است اما دردها از خون ، صفرا و بلغم است و دواى خون حجامت ، داروى بلغم حمام و دواى صفرا راه رفتن است ) . قبلا گفتيم كه غلبه خون را جز فصد و حجامت چيزى درمان نمىكند اما درمان بلغم با حمام است « 1 » زيرا مسامات در حمام\r\n\r\n\r\n","description":"","footnote":"\r\n( 1 ) البته خواننده توجه مىفرمايد كه حمامهاى قديمى داراى هواى گرم بودند و از اين حيث با حمامهاى داخل منازل تفاوت داشته و بىشباهت به سوناى امروزى نبوده است . مترجم\r\n","page_name":" 15 ","page_number":47},
  {"content":"\r\n\r\nباز مىشود و طرطيرهاى آبگونه از آن راه بيرون مىرود و حمام مثل دستگاه حجامت آنها را به بيرون مىمكد و مراد از حمام يك تعريق حقيقى است .\r\nبه‌هرحال همانطور كه بين مردم هم مشهور است ، حمام يكى از وسايل درمان مىباشد و آن‌طور كه از خبر پيدا است تعريق براى خود درمانى مستقل در همه امراض بلغمى است . ليكن مسهلات در سودا و صفرا هر دو براى درمان به كار مىروند زيرا اين دو خلط با تعريق خارج نمىشوند و بلكه طبيعت را به عقب برميگردانند اما راه رفتن نيز كار مسهل را مىكند . از حضرت ابى عبد الله عليه السلام روايت شده كه : الدواء اربعة : الحجامة و السعوط و الحقنة و القى دوا بر چهار قسم است حجامت ، سعوط ، حقنه و قى . و در روايتى حجامت ضماد ، قى و حقنه گفته شده است اما حجامت همانطور كه گفتيم مخصوص خون ، سعوط مخصوص مغز ، حقنه براى روده‌ها ، ضمادها مخصوص اندامها و قى نيز مخصوص به بيماريهاى معده است . و در روايتى از حضرت ابى - جعفر عليه السلام نقل شده كه : من تقيأ قبل ان يتقيأ كان افضل من سبعين دواء و يخرج القى بهذا السبيل كل داء و علة . كسى كه به اختيار خود قى كند قبل از آنكه طبيعت او را وادار بقى نمايد ، از هفتاد دواء براى او بهتر است ، زيرا كه از راه قى ، هر دردى رفع مىشود . از اين خبر برترى استعمال قىآورها در امراض معدى آشكار مىگردد . از حضرت ابو الحسن عليه السلام روايت شده كه : ما تداوى الناس بشئ خير من مصّة دم او مزعة عسل ( براى مردم درمانى بهتر از مكيده شدن مقدارى از خون آنها و يا آشاميدن يك جرعه عسل نيست ) . ولى بايد توجه داشت كه در اين‌گونه اخبار مراد برترى داشتن اين نوع درمانهاست نه نفى ما سواى آن همانطور كه گفته مىشود امروز عالم ، فلان‌كس و يا صنعتگر ، فلان شخص است و مراد از آن بهترين علما و بهترين\r\n\r\n","description":"","footnote":"","page_name":" 16 ","page_number":48},
  {"content":"\r\n\r\nصنعتگران است و غير آنها به نسبت ايشان اهميتى ندارد . پس در هر خبرى بدليلى چيزى را مرجح دانسته‌اند و دليلش روايتى است از حضرت ابي عبد الله عليه السلام كه : خير ما تداويتم به الحجامة و السعوط و الحمام و الحقنة بهترين درمانهاى شما ، حجامت ، سعوط ، حمام و حقنه است . از حضرت ابى جعفر عليه السلام نقل شده كه فرمود : طب العرب فى سبع : شرطة الحجامة و الحقنة و الحمام و السعوط و القى و شربة عسل و آخر الدواء الكى پزشكى در عرب از هفت چيز سود مىبرد ، كه عبارتند از حجامت ، حقنه ، حمام سعوط ، قى ، آشاميدن عسل و آخرين دواء داغ كردن است . و گاه نوره را هم به آن افزوده‌اند و اخبار ديگرى نيز روايت شده است . اما داغ كردن در حكم مسهل براى يك اندام خاص است ، و منظور داغ كردن با آتش است تا سوختگى در پوست ، خشكى ايجاد كند و در نتيجه طبيعت آنجا را با جذب آب مرطوب نمايد ، و آبى كه در اين هنگام از آنجا بيرون مىآيد اخلاط آن عضو هستند ، و يا براى آن عضوى را داغ مىكنند كه مواد بسوى اندام ضعيفى كشيده و خارج شود ، و اين عينا همان كارى است كه مسهل مىكند و بهر حال ما همان راههائى را برگزيده‌ايم كه از آل محمد عليهم السلام روايت شده ، مگر اينكه ايشان مطالب را بطور خلاصه و فقط اصول را فرموده‌اند و ما اينك مسائل مختلف را از اين اصول بيرون مىآوريم و هر خبرى را در جاى خودش مورد استفاده قرار مىدهيم .\r\n\r\nفصل پنجم - [ در پيدايش بيماريهاست 
  ]\r\nبيماريها يا خلقتى هستند يا تازه در كسى بروز مىكنند . منظور از بيماريهاى خلقتى آنها هستند كه از اول تولد انسان با او بوده‌اند كه از جهت اوضاع فلكيه يا وضع پدر و مادر يا بىاعتدالى نطفه يا از وجود لغزشهائى در\r\n\r\n","description":"","footnote":"","page_name":" 17 ","page_number":49},
  {"content":"\r\n\r\nخون و يا مزاج مادر و وضع رحم او است . اما آنها كه تازه بوجود آمده‌اند يا از جهت طرطيرهاى موجود در بدن مولود و يا از جهات ارثى است كه از طرف پدر و مادر به او رسيده است كه اين اقسام درمان‌ناپذير است يا سخت درمان مىشود و يا بيماريهائى است كه بعلل خارجى و تبها و بعضى نابسامانيهاى داخلى بدن پيدا شده است ، اين گروه بر سه گونه‌اند كه بخصوص اگر بر طبيعت چيره نشده باشند درمان پذيرند . گروه نخست بيماريهائى است كه از راه هوا ، يا خوردن ، آشاميدن ، خواب ، بيدارى حركت ، سكون ، استفراغ ، گرفتگىها و امثال آن پيدا مىشوند و دو ديگر بيماريهائى است كه از حوادثى از قبيل زمين خوردنها ، ضربه‌ها ، زخمها و غيره بوجود مىآيند و سه ديگر امراضى است كه از جمع شدن طرطيرها به انسان روى مىآورد كه بيشتر آن همانطور كه در روايت هم آمده از معده است و پيغمبر ص فرموده‌اند كه : المعدة بيت كل داء و الحمية رأس كل دواء ( معده خانه هر بيمارى و پرهيز سر داروها است ) پس بخودت آنچه را كه به آن عادت دارى بده ، بديهى است كه براى جلب توجه به اين قسم تأكيد فرموده‌اند و به‌هرحال سزاوار اين است كه پزشك نخست به تنقيه و سپس به پاك كردن معده بپردازد ، و بعد كبد و پس از آن ساير اندامها را پاك و سپس خارج بدن را براى درمان آماده كند چه بدن مثل كاريز است كه تا پائين آن باز و تميز نباشد بالاى آن را نمىتوان پاك كرد و اگر اول به بالاها بپردازند و آب را جارى كنند ممكن است قنات به كلى ويران شود . اگر پزشكى اين مقدمات را رعايت نكند مثل اين است كه بر كشتن مردم جرأت دارد ، مگر آنكه درمان بوسيله ضماد و امثال آن ممكن باشد كه در اين صورت اشكالى ندارد كه قبل از تنقيه از ضماد استفاده كنند .\r\n\r\n","description":"","footnote":"","page_name":" 18 ","page_number":50},
  {"content":"\r\n\r\n\r\nفصل ششم - [ در تشخيص بيمارى و كيفيت مداواى آن 
  ]\r\nبراى كسى كه مىخواهد بدرمان يك بيمار بپردازد بايد نخست نوع اعلاى يك بيمارى را تعيين نمايد ، كه براى اين كار بايد اول علائم عام را جستجو كند و سپس بايد باقسام فرعى بيمارى اقدام كند و نوع آن را از علامات نوعى و خاص ، تشخيص دهد ، مثلا اگر در كسى تب يك در ميان « 1 » خالصى ببيند ، اگر علائم حرارت وجود داشته باشد مىفهمد كه آن مرض از گرمى است و مىداند كه درمان آن با داروهاى سرد است . سپس بايد تشخيص دهد كه آيا آثار عفونى ديده مىشود يا نه كه اگر چنين آثارى باشد ، بايد بدرمان تبى كه باعث عفونت است بپردازد ، و ماده اصلى آن را دفع كند . يا بايد ببيند كه آيا در اثر غلبه صفراء است و در اين صورت آيا در اعماق بدن ( در رگها ) است كه در اين هنگام بايد مسهلى قوى به بيمار بخوراند و برايش داروى سرد تجويز كند و با حدس صائبى بايد با توجه بخصوصيات بيمارى و بيمار مقدار و كيفيت دارو را با استفاده از تجارب و با دقت كافى تعيين كند به‌هرحال مشكل بزرگ تشخيص مرض و سپس تعيين داروى ويژه آن بيمارى است . اما علامات كلى را يك پزشك فهميده مىداند و بعضى مداواى عمومى هم هست كه براى بيشتر بيماريهاى همنوع سودمند است و پزشك بايد به اين درمانها بپردازد همانطور كه خواهد آمد .\r\nسپس بايد تعيين كند كه مرض از اسباب داخلى است يا خارجى و بعد بايد به نيروى بيمار توجه كند و بيمار نيرومند را با دواى قوى و مريض ناتوان را با داروى ضعيف‌تر درمان كند و ضمنا به تقويت او برسد و در همان حال بايد از وضع بيمار در حال عادى و قبل از بيمارى پرسش كند تا بداند\r\n\r\n\r\n","description":"","footnote":"\r\n( 1 ) يكى از انواع مالاريا كه نوبه آن يك روز در ميان است . مترجم\r\n","page_name":" 19 ","page_number":51},
  {"content":"\r\n\r\nكه شدت بيمارى تا چه اندازه است ، مثلا بيمارى سرد ، در كسى كه داراى مزاج گرم است بايد با داروى گرم قوى درمان شود و ما سواى اين حالت را بر آن قياس كن . بعد بايد توجه داشت كه بيمار مرد است يا زن ، چه بيمارى سرد در جنس مرد ، از سردى بيشترى سرچشمه گرفته . همچنين سن بيمار بايد بر پزشك معلوم باشد و مثلا بيمارى سرد در جوانها ناشى از سردى زيادترى است بعد بايد ديد كه عادت بيمار در مورد غذاها ، داروها و موادى كه در اثر اعتياد به كار مىبرد ( مثل اعتياد بافيون ) چيست تا بداند كه مثلا بر معتادين برودت و يبوست كارگر است و بيمارى گرم از او دور تر مىباشد مگر اينكه سببى قوى پيدا كرده باشد . همچنين بايد دانست كه از ترك عادت بيماريهاى زيادى پيدا مىشود كه در اين حالت بايد بيمار را به عادت سابق برگردانند و بهر گروه بايد همان غذاهاى معمول خودشان را تجويز نمايند .\r\nبعض بيماران ممكن است معتاد بيك بيمارى باشند و بنابراين اگر بيمارى با تب كم هذيان مىگويد نبايد تا هذيان گفت تشخيص سرسام در او داد .\r\nهمچنين بعض بيماران حتى در بيماريهاى سبك ، عكس‌العملهاى شديدى از خود نشان مىدهند پس اغلب ممكن است كه بيمارى آنها سخت نباشد .\r\nشغل مريض نيز بايد دانسته شود . چه اغلب هريك از گروهها ، داراى مزاج و بيماريهاى خاص به خود هستند . ويژگيهاى خانه و محل زندگى بيماران نيز بايد معلوم باشد ، چه هر جائى مزاجى مخصوص به خود دارد . فصول مختلف سال نيز در وضع بيماريها مؤثر است ، و در هر فصلى خلطى بر بدن اشخاص چيره مىشود . كيفيت درمان نيز بايد دانسته شود ، مثلا درمان با داروى سرد مناسب با تابستان و دواى گرم مناسب با زمستان است يا مثلا در تابستان استعمال قىآور و مسهل روا نيست و همچنين در وقت شيوع و با\r\n\r\n","description":"","footnote":"","page_name":" 20 ","page_number":52},
  {"content":"\r\n\r\nو يا بيماريهاى ديگر بايد مقتضيات آنها در نظر پزشك باشد . حالات بيمار نيز از ابتداء تا انتهاء و شدت يا ضعف بيمارى بايد مورد توجه باشد تا غذا و داروى مناسب هر زمان به او داده شود و غذا در اول غليظتر و در ميان بيمارى لطيفتر و در آخر بيمارى باز كمى غليظ بايد داده شود و همچنين دارو بايد بتدريج زياد شود و در اواخر بايد ضعف بيمار درمان گردد .\r\nسپس بايد به وضع مرض توجه شود اگر بيمارى حاد  ( Aigue )  باشد و از سه چهار روز بيشتر طول نكشد بايد غذا كاملا رقيق باشد و آب ، جلاب ، سركنگبين و امثال آن به او بدهند . اگر بيمارى سبكتر بوده و تا هفت روز طول بكشد ماء الشعير و شربت بنفشه و امثال آن بايد به بيمار داد و اگر تا نه الى چهارده روز طول بكشد بايد به شورباها ، عدس پوست گرفته ، كدو ، اسفناج و امثال آن اكتفا كرد . اگر بيمارى مزمن  ( Cronique )  باشد براى تقويت بيمار بايد غذاى كمى غليظ داده شود ، بعلاوه بايد بمقارنات بيمارى و آثار جانبى آن پرداخت . اگر يك بيمارى بهبود يابد ، از بيمارى ديگرى كه همراه آن بوده نبايد غافل ماند و در اين حالت بايد در حد مشتركى بدرمان بپردازند و اگر ممكن نباشد بيمارى مهمتر را مقدم بدارند . در همان حال بايد به بيماريهائى كه مريض سابقا به آن مبتلا بوده است نيز توجه نمايند مثلا به كسى كه سابقا بكوفت ( سفليس ) مبتلا بوده نبايد داروى سرد شديد خورانده شود اگرچه مرض بعدى بيمارى گرم باشد . از علامات بد نبايد ترسيد چه اغلب بيمار بهبود مىيابد . همچنين پزشك بايد متوجه همانندى بيماريها باشد مثلا سكته و غش و يا سكته و مرگ و يا بيماريهاى خيالى بينائى « 1 » با\r\n\r\n\r\n","description":"","footnote":"\r\n( 1 ) در شروع بيمارى آب مرواريد بيمار چيزهائى مانند مگس و يا مانند آن را در جلوى خود مىبيند و اين حالت را بيمارى خيالى بينائى مىناميده‌اند . مترجم\r\n","page_name":" 21 ","page_number":53},
  {"content":"\r\n\r\nنابهنجاريهاى بينائى كه در اثر آب يا بخار موجود در چشم پيدا مىشود نبايد بجاى يكديگر گرفته شوند . پس از اين تحقيقات پزشك بايد به يارى خداوند بمعالجه بيمار بپردازد و اگر مرضى را از هر جهت تشخيص داد بدرمان آن برسد و اگر يك بيمارى را بطور نوعى و كلى تشخيص دهد بايد از معالجات نوعى استفاده نمايد و اگر نوع بيمارى را هم تشخيص ندهد بهتر آن است كه بيمار را بخداى خودش واگذار كند .\r\n\r\nفصل هفتم رواياتى از گفتار حكماى بزرگ\r\nاز جالينوس روايت شده \" همين‌كه عفونتى در اندرون آدمى پيدا شد لازمست بهر نحو كه بهتر باشد به صورت قى يا تعريق و يا از راه پيشاب بيرون رانده شود و اگر از اين راهها نشود بوسيله تبريد ( خوراندن غذا و داروى سرد و يا هوا و آب سرد ) عمل كنند \" و گفته است : \" در تب هرچه ممكن باشد بايد تبريد به عمل آيد و نزديكترين راه را به جائى كه ماده بيمارى در آنست و آسانترين راه را براى طبيعت بايد برگزيد \" اين گفته آنچه را كه ما در فصول گذشته گفتيم تأييد مىكند . عده‌اى گفته‌اند كه براى درمان تب‌ها اگر عفونت و يا ماده بد - خيم و يا ورمى نباشد غذاى مرطوبى ( سرد ) كه زود بتواند به بدن راه يابد مثل شوربا يا آش جو سودمند است .\r\nو از وصيت بهاء الدوله رازى صاحب كتاب خلاصة التجارب نقل شده \" واجب بر طبيب آن است كه نخست ديندار باشد و در تشخيص بيمارى بكوشد و سپس بدرمان بيمار بپردازد . از ادله بيمارى نبض ، پيشاب و رنگ چهره است و بعد بيمارى و عوارض را از هم تميز دهد زيرا مرض اصل و عوارض فرع آن است و نخست بدرمان مرضى كه ريشه اصلى است توجه كند و سپس به مداواى\r\n\r\n","description":"","footnote":"","page_name":" 22 ","page_number":54},
  {"content":"\r\n\r\nعوارضى كه از بيمارى پيدا شده ، برسد مگر آنكه عوارض خود قوى باشند و بايد از رفع سبب آغاز كند و سن مريض ، فصل ، شهر و نيروى بيمارى را در نظر بگيرد .\r\nبعد بايد از عادات مريض و حالات ظاهرى و باطنى او جويا شود ، و بايد بيمار را به بهبودى اميدوار كند و او را نترساند و پرستاران را نيز بايد به اين مسائل توجه دهد . و نيز بايد هوش خود را براى تشخيص سود و زيان دارو به كار گيرد و اگر چيزى زيان بار بود داروى ديگر تجويز كند و همچنين علت كوچك را كم نشمارد چه‌بسا كه همين چيزهاى كوچك به بزرگ بيانجامد و اگر بيمار نيرومند باشد از بيمارى سنگين ترسان نبايد باشد و ضعيف را با قوى و برعكس نبايد درمان كند ، و تا بتواند بايد داروهائى براى بيرون بدن به كار ببرد . از داروهاى درونى بپرهيزد ، تا ممكن باشد با غذا معالجه ، و يا از حيله‌هاى ديگرى استفاده كند ، دارو به بيمار ندهد ، تا درمان با داروى مفرد آسان باشد از داروى مركب استفاده نكند ، بيشتر تا ممكن باشد از داروهاى ضعيف‌تر استفاده كند ، و تا داروى كم مؤثر باشد از داروى زياد بگريزد ، و تا بشود خاصيت دارو را مورد توجه قرار بدهد و نه كيفيات آن را تا غير دارو و دعا مؤثر باشد به دارو دست نيازد ، بيمار را به زور وادار بكارى نكند .\r\nدر غير روزهاى بحرانى مريض را از بيمارى خودش بچيزهاى ديگر مشغول نمايد ، بيمار را در ايام بحرانى رها نكند ، بچه‌ها را به يكباره از غذا نبايد باز بدارد ، به اشخاص ضعيف نبايد غذاى قوى بخوراند ، در گرما و سرماى سخت و روزهاى بحرانى بدرمان قوى نبايد بپردازد ، به كسانى كه خيلى لاغرند مسهل ندهد مگر آنكه آن مسهل سبب اصلاح مزاج و تقويت بدن آنان باشد ، با توجه بآزمايشها و چيزهايى كه خودش به چشم ديده بيمار را درمان كند و بيمارى مزمن را به دفعات و گاه‌بگاه درمان كند تا بيمار به\r\n\r\n","description":"","footnote":"","page_name":" 23 ","page_number":55},
  {"content":"\r\n\r\nدارو عادت نكند ، گهگاه دوا را تغيير دهد ، همچنين بدرمان بيمارى ارثى نپردازد تنها كوشش كند كه نيروى بيمار را نگاهدارى نمايد ، اگر از شدت درد ترسيد مخدر به كار ببرد . نبايد مريض را بيك‌باره از غذاى كم به غذاى زياد دستور دهد و يا بالعكس و نه چيزى را كه عادى اوست به غير معتاد وادار كند و برعكس و حتى الامكان به عادات بيمار بايد توجه داشته باشد ، مريض را به خوردن دارو و يا خوراكى كه از آن بيزار است نبايد وادار كند ، بحالات مختلف بيمارى در وقتى كه شدت دارد و رو ببهبودى است و يا اينكه سبب بيمارى از بين رفته و يا از نيروى آن كاسته شده است بايد توجه كند اگر چند بيمارى باهم باشد اول بايد بيمارى زيان‌بارتر را درمان كند و ساير بيماريها را هم از نظر دور ندارد \" تمام شد خلاصه گفتار او كه حكيم و عالم بوده است .\r\nو از بقراط روايت شده : \" جسد با پنج نوع معالجه درمان مىشود : آنچه در سر است با غرغره ، آنچه در معده است با قى ، آنچه در بدن است با اسهال آنچه در زير پوست است با خوى ( عرق ) و آنچه در عمق بدن است با خون - گيرى درمان مىگردد \" چه خوب گفته است و اينها نيز مطالب قبلى ما را تأييد مىكند .\r\nو از ظاهر سنجرى است \" براى پزشك سزاوار آن است كه نخست تا مىتواند با غذا بيمار را درمان كند نه با دارو اشخاص دانا مىدانند كه اغذيه با طبائع مختلف فراوان است دو ديگر آنكه تا مىتوان بايد داروى مفرد تجويز كرد ، دواى مركب نبايد داد و داناى به داروها مىداند چه بايد بكند از دواهاى ناشناس و مجهول تا مىتوانى پرهيز كن مگر آنكه با آزمايش و قياس بتوانى بمفيد بودن داروئى پى ببرى دشوارترين درمانها در وقتى است كه مرضى\r\n\r\n","description":"","footnote":"","page_name":" 24 ","page_number":56},
  {"content":"\r\n\r\nبا مزاج ضدش همراه باشد مثل تب محرقه ( تيفوس ) در پيرها و فلج در جوانان اگرچه كمتر ممكن است چنين وضعى پيش بيايد . \"\r\nاز بقراط روايت شده \" بعضى بيماريها از امتلاء است و علاج آنها استفراغ مىباشد و اگر مرضى از استفراغ پيدا شود علاجش امتلاء مىباشد و شفاى بيماريها در ضد آنها است . \"\r\nباز سنجرى مىگويد بيماريهائى كه طبيعت با آنها بر سر جنگ است به سه گونه‌اند : اگر توان طبيعت از نيروى بيمارى بيشتر باشد پيش از آنكه پزشك بيايد بر آن پيروز مىشود و يا اينكه اين دو در نيرو برابر هستند كه بيمار به يارى پزشك نيازمند است و حاجت بپزشكى در چنان وقتى بسيار مىباشد .\r\nپزشكى ، علمى غنى است و كمتر مىشود كه بيمار بميرد .\r\nاما اگر بيمارى بر طبيعت چيره شود كمك پزشك بسيار لازم است و مرگ هم اغلب در چنين هنگامى پيش مىآيد و پزشك كمتر مىتواند كارى انجام دهد و اگر هم بتواند از درمان كسى كه مرگ او نزديك است و نشانيهاى آن را مىبيند خوددارى مىكند . \"\r\nنور الدين گفته است \" اگر پيرمرد يا كسى كه مزاجش سرد است و يا معتاد به مواد مخدره فصد كند و خون سياهرنگ غليظى خارج شود نبايد بگذارند كه خون زياد بيرون بيايد چه علت اين حالت بستن و سنگينى خون است و اين حالت قابل تغيير نيست و خون زيادى هم بيش از آنكه لازم است از آنها بيرون مىرود . \"\r\n\r\nفصل هشتم - [ در اينكه در درمانها بكتب نمىتوان اعتماد كرد و در هر زمان بايد بآزمايشات لازم پرداخت 
  ]\r\nانسان مركب از اسطقسات « 1 » است و در باقى ماندنش نيازمند به متممات\r\n\r\n\r\n","description":"","footnote":"\r\n( 1 ) اسطقسات - اصطلاح فلسفى يونانى و بمعنى عناصر است . ف . معين\r\n","page_name":" 25 ","page_number":57},
  {"content":"\r\n\r\nمىباشد . بنابراين با دگرگونه شدن اسطقسات و يا متممات انسان نيز ديگرگون مىشود اما اسطقسات يعنى عناصر بحسب تغيير اوضاع افلاك و قرانات آن دگرگون مىشود اعم از آنكه در يك زمان باشد و يا در دورانهاى مختلف ، اين مسئله قابل ديدن و حسن كردن است و دراز كردن مطلب لازم نيست .\r\nبه‌هرحال اختلاف هيأت‌ها ، اخلاق ، عمرها و فهم مردم در دوره‌هاى مختلف از همين روى است و غايت و نهايتى براى آن نيست هرچند كه افراد آدمى از يك نوعند اما هركس داراى ويژگيهاى خودش است كه بسته بوقت مكان ، كم ، كيف ، جهت ، رتبه و وضع و غير اينها است و هيچ‌كس به همه اوضاع و احوال و آن ويژگيها آگاهى ندارد . بنابراين نمىتوان به آنچه كه نويسندگان كتب پزشكى نوشته‌اند و گفته‌اند اعم از درمانها و يا داروهاى مختلف و اثر آنها در ابدان تكيه و بدانها عمل كرد مگر آنكه كسى شخصا آزمايش كند چه بدن اشخاص در دوره‌ها ، زمانها و جاهاى مختلف متفاوت مىباشد و از همين روى است كه مىبينيم استادى كه درباره‌اش گمان بد نمىبريم با تأكيد تمام داروئى را در يك بيمارى سفارش مىكند اما در حال حاضر چنين تأثيرى از آن دارو نمىبينيم ، آدم نادان چنين مىپندارد كه او راست نگفته است اما اين درست نيست چه با تغيير زمان و با دگرگونى بدنها و اختلاف يافتن شهرها و روستاها بدنها تغيير يافته است پس روشن است كه بكتب اعتماد قطعى نمىتوان داشت . اما بديهى است كه كليات و حقايق مسائل فوق تغيير نمىكند .\r\nولى از جهت عملى ، واجب اين است كه در هر شهر و در هر اقليم و در هر زمانى بآزمايش بپردازند . به‌هرحال خداوند زمين را از لطف و عنايت به\r\n\r\n","description":"","footnote":"","page_name":" 26 ","page_number":58},
  {"content":"\r\n\r\nبندگان خالى نمىگذارد و در هر جائى كسانى يافت مىشوند كه بدرمان بيماران بپردازند تا اجل خدائى براى آنها برسد بهر صورت فريفته نويسندگانى كه كارشان نقل قول از اين و آن است مشو و تنها به آنها كه در زمان و در شهر تو بآزمايش پرداخته‌اند يا به آنچه كه خودت شخصا آزموده‌اى اعتماد كن من در اين سفارشم خيرخواه توام ، چه‌بسا چيزى كه براى كسى سودمند است براى ديگرى زيان‌بار باشد پس پزشك خودت باش و چيزهائى را كه سودمند است به كار ببر و از استعمال چيزهاى مضر بپرهيز . اما كسى كه آزمايش هم بكند و نتواند سودمند را از زيان‌آور ، در شخص خودش باز بشناسد نمىتواند معتبر باشد و كسى كه اين شناسائى را داشته باشد اما آن را به كار نبندد به الاغ مىماند كه آن هم چنين است . به هوش باش و آنچه را كه از آزمونها مىبينى و مىشنوى نگهدار و آن را به كار بند و بارها بيازماى و آنگاه آن را بنويس اما معنى يك آزمايش كامل اين نيست كه تنها در يك مورد اثرى را ببينى بلكه بايد در موارد زيادى آزمايش كنى تا بتوانى بر درستى نتيجه آن حكم كنى به ديگران چه زنده باشند و چه مرده اعتماد مكن . زيرا تو شرايط آزمايش آنها را نمىدانى و از اينكه كى و كجا و درباره چه كسى انجام شده خبر ندارى مگر آنكه هم‌زمان با تو و باهوش و راستگو باشد كه در اين صورت اعتماد بچنين كسى سودمند است .\r\n\r\nفصل نهم - [ در ذكر پاره‌اى دستورهاى بهداشتى كه براى مؤمنين سودمند است 
  ]\r\nبيشتر چيزهائى كه پزشكان براى حفظ تندرستى در كتابهاى خود نوشته اند نادرست است زيرا خداوند انسان را براى عبادت خلق كرده و او را با پيشه‌ها و صنعتها و بازرگانيها و كشاورزيها مىآزمايد و آشكار است كه حكيم اگر چيزى را براى چيزى بسازد آن چيز از او در حال تندرستى و اعتدال\r\n\r\n","description":"","footnote":"","page_name":" 27 ","page_number":59},
  {"content":"\r\n\r\nساخته است . و بخصوص مىدانيم كه خداوند براى بندگانش در دين تنگ نمىگيرد و راه را بر آنان آسان گذارده است .\r\nدستورهاى بهداشتى پزشكان آدمى را از هر كار نيكو بازميدارد و او را به بندگى شكمش درمىآورد و خدا چنين چيزى از او نخواسته بلكه نيكوئى دين و دنياى او را مىخواهد . در همين حال مىبينيم كه بسيارى از آنان كه خبر از بهداشت ندارند نيرومندتر و تندرست‌تر هستند و آنها كه بدستورهاى بهداشتى عمل مىكنند بيشتر دچار بيمارى و ناتوانى مىباشند . بنابراين مىتوان گفت كه دستور دهندگان در كار خود اشتباه مىكنند و اين هم خود آزمايشى است كه دليلها و قياسها با آن برابرى نمىتواند بكند . بنابراين پاره‌اى از دستورهاى بهداشتى را كه براى مؤمنين سودمند باشد در اينجا مىآوريم تا بخواست خدا به آنچه كه مىخواهيم براى آنان بازگو كنيم برسند .\r\nبدانكه خداوند آدمى را بر پايه‌اى آفريده است كه موافق حكمت و خواست ( مشيت ) اوست بنابراين براى او طبيعتى آفريده و آن را سنت در خلقت قرار داده كه ابزارى براى به كار آوردن خواست و اراده اوست و هرچه را كه خوبى و قوام و نشو و نماى او در آن است انجام مىدهد و آن طبيعت را چنان آفريده كه بهر چيز كه براى آدمى سودمند است گرايش دارد و از آنچه كه براى او زيان دارد و او را ديگرگون مىسازد مىپرهيزد . پس اگر طبيعت از آنچه كه خدايش او را براى آن آفريده است ديگرگون نشود چيزى جز خوبى و خير دنيا و آخرت و آنچه كه رضاى خداوند در آن است و آنچه كه بناى او بر آن است نمىخواهد . اما همين‌كه باعراض آلوده شد عوارض ديگرى نيز پيدا مىشود و آن را از آن‌گونه كه آفريده شده تغيير مىدهد و اين فرموده خداوند است :  لَآمُرَنَّهُمْ فَلَيُغَيِّرُنَّ خَلْقَ اللَّهِ .  در اين هنگام است كه\r\n\r\n","description":"","footnote":"","page_name":" 28 ","page_number":60},
  {"content":"\r\n\r\nخواسته‌هاى نابجا و مخالف با خير و صلاح و قوام آدمى در او پيدا مىشود كما اينكه در نوعى بيمارى ، بيمار به خوردن خاك گرايش پيدا مىكند و اين سبب بيمارى و مرگ اوست درحالىكه خداوند براى آدمى ميلى كه نيستى او در آن است نيافريده و الّا اين نقصى در حكمت حكيم بود اما اين اعراض هستند كه سبب پيدايش بيمارىهاى آدمى مىشوند و بيماريها خواهشهاى بىجائى در او برميانگيزند و از همين روى نياز بفرستادن پيامبران و فرو - فرستادن كتابهاى آسمانى و آگاهى و آموزش آدميان پيدا مىشود تا بسرشت راستينى كه رستگارى ، دوام ، پايندگى ، بهداشت ، تندرستى و آسايش هميشگى او در آن است برگردد و كسى كه از راههاى مستقيم برود در دنيا و آخرت رستگار مىگردد و خداوند سبحانه مىفرمايد :  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا . . . *  و مىفرمايد : و استقيموا لله .\r\nو مىگوئيم كه پيغمبران خدا براى آن آمدند كه مردم را از لغزشها باز بدارند اما اطبائى كه از راه راست حقيقى بىخبرند انحراف موجودى را تندرستى پنداشته و خواسته‌اند كه آن را حفظ كنند و به همين دليل دستورات آنها با انسانيت و بندگى خداوند تفاوت يافته اما بهداشت واقعى آن است كه از پيامبر سلام الله عليه روايت شده ، و راز آن در فرمانبردارى از او و پرهيز از نهى او در كم‌وبيش است اما از آنجا كه غرض ما در اين كتاب آن است كه چيزهائى را كه مناسب با پزشكى ظاهرى و طب ظاهر بدنها است شرح دهيم پاره‌اى از مسائل را در آن مىآوريم .\r\nبنا بر آنچه كه آزموده شده است بيشتر بيماريها از زياده‌روىهائى كه بدن براى ماندنش نيازى به آنها ندارد پيدا مىشود و بيشتر ، تندرستى از خوددارى از اين زيادروىها و قناعت به آنچه كه بقاى آدمى به آنست بدست\r\n\r\n","description":"","footnote":"","page_name":" 29 ","page_number":61},
  {"content":"\r\n\r\nمىآيد اگرچه اين دستور كلى از نظر واژه‌ها كوچك مىباشد اما از نظر ارزش بسيار بزرگ است و كمتر كسى است كه آن را به كار بندد . پس اگر جوياى بقاء هستى ( و ميسر نخواهد شد ) بايد از زياده‌روى بپرهيزى و باصول اكتفا كنى مگر آنكه بناچارى نياز به آن داشته باشى و در اين هنگام هم بكوش كه به بيش از آنچه كه براى تو بسنده است دست نبرى و همين دستور براى تو بس است و آن را نگاه دار و فرمايش حضرت ابو الحسن عليه السلام است :\r\nليس شئ انفع فى البدن من امساك اليد الا عما يحتاج اليه ( براى بدن كارى سودمندتر از آن نيست كه از چيزى كه بدن بدان نيازمند نيست خود - دارى كند ) . كلمه ديگر اين است كه هركس اعتدال را بخواهد بايد زياده روى را در همه حال كنار بگذارد زيرا زياده‌روى سبب برگرداندن بدن از ميزانست نمىبينى كه از پرخوابى ، پرخورى ، گرسنگى خوردن ، بىخوابى كشيدن ، حركت يا سكون زياد و انديشه و نگاه كردن و بستن چشم بيش از اندازه چه به انسان مىرسد پس بايد از اين پند بگيرى و بدن خود را در هرحال بين بين قرار بدهى تا چشمت روشن باشد و اين كلمات نيز از عين حكمت مىباشد و معنى قول خداوندست كه مىفرمايد :  لا تُسْرِفُوا إِنَّهُ لا يُحِبُّ الْمُسْرِفِينَ . *  كه بايد بعموم لفظ توجه شود نه بخصوص محل « 1 »\r\nسفارش ديگر اين است كه از استعمال متممات ششگانه معروف يعنى :\r\nخوردن و آشاميدن ، خواب و بيدارى ، حركت و سكون ، تنفس و تماس با هوا و اعراضى كه به بدن مىرسد ( مانند غم و شادى ) تا يقينا محتاج به آن نباشى بپرهيز .\r\nكلمه حكيمانه ديگر اين است كه بدن را به دارو عادت مده و بدون آنكه لازم باشد بدرمان اقدام مكن چه خداوند طبيعت آدمى را طورى آفريده كه\r\n\r\n\r\n","description":"","footnote":"\r\n( 1 ) اين الفاظ از اصطلاحات علم اصول است كه عينا آورده شد و منظور اين است كه از زياده‌روى در همه موارد بايد پرهيز كرد نه در مورد خاص . مترجم\r\n","page_name":" 30 ","page_number":62},
  {"content":"\r\n\r\nاز آنچه برايش زيان دارد دفع مىكند و آنچه را كه براى او سودمند است بسوى خود مىكشد ، اين خود بهترين پزشكان براى آدمى است زيرا همين‌كه انسان مبادرت بدرمان بكند طبيعت از كار خود باز مىماند و نمىتواند خود را اصلاح كند و تو هم نمىتوانى درد را به خوبى تشخيص بدهى و زيان درمانت بيش از اصل بيمارى خواهد بود . اين است كه يكى از بزرگان فرموده است : « 1 »\r\n كن عن امورك معرضا * و كل الامور الى القضا\r\nفلربّ امر متعب * لك فى عواقبه رضا\r\nو لرب ما اتسع المضيق * و ربما ضاق الفضا\r\nالله عوّدك الجميل * فقس على ما قد مضى\r\nالله يفعل ما يشاء * فلا تكن متعرضا \r\nامور را به قضا واگذار كن و از آنها رو بگردان . چه‌بسا كه تنگيها بگشادگى و خوشنودى تو مىانجامد و چه بسيار است كه گشادگى فضا تنگ مىگردد .\r\nخداوند تو را به راه نيكو بدارد و خودش هرچه بخواهد مىكند ، پس متعرض او مباش . و ببين كه ساكنين بيابان‌ها كه پزشك و درمانى را نمىشناسند چگونه راحتند و عمر زياد دارند و بدنهايشان بس نيرومندتر از شهرنشينان است و اين از آن جهت است كه آنها واگذار بطبيعت خودشانند و اخبار همانطور كه گذشت اين مطلب را تأييد مىكند .\r\nسخن ديگر آن است كه بدن خود را همانطور كه رشد كرده و عادت پيشين او بوده است بكارها وادار كن زيرا عادت ، طبيعت دومين است و اگر بدنى را\r\n\r\n\r\n","description":"","footnote":"\r\n( 1 ) اين اشعار را شيخ بهائى ره در كشكول با تفاوتهايى از يكى از اكابر نقل فرموده . م و مرحوم شيخ احمد احسائى ا ع در شرح‌حال خود مىفرمايند كه حضرت امام حسن ( ع ) در عالم خواب آنها را به صورت بالا بايشان تعليم فرموده‌اند . كتاب فهرست\r\n","page_name":" 31 ","page_number":63},
  {"content":"\r\n\r\nبكارى غير از آنچه كه بدان عادت كرده وادار كنيم آن را از طبيعت خودش خارج كرده‌ايم و همين سبب بيمارى اوست اما آنچه كه به صورت قضا و قدر فرا رسد گريزى از آن نيست و بگذار كه همانطور كه تقدير است جريان يابد ، چه اگر تقدير تندرستى و آسايش باشد به آن مىرسى و الا چنان نمىشود .\r\nدرباره مطالبى كه گفتيم اخبارى از اهل عصمت صلوات الله عليهم روايت شده كه بعضى از آن را در اينجا مىآوريم : حضرت امير المؤمنين به امام حسن عليهما السلام فرموده است : الا اعلّمك اربع خصال تستغنى بها عن الطب قال بلى قال : لا تجلس على الطعام الا و انت جائع و لا تقم عن الطعام الا و انت تشتهيه و جوّد المضغ و اذا نمت فاعرض نفسك على الخلاء فاذا استعملت هذا استغنيت عن الطب ( آيا مىخواهى چهار چيز به تو بياموزم كه از پزشكى بىنيازت كند ؟ عرض كرد بفرما فرمود : غذا مخور مگر آنكه گرسنه باشى و از آن دست مكش مگر اينكه هنوز اشتهاى خوردن دارى . هنگام خوردن غذا را خوب بجو و هرگاه قصد خواب كردى به مستراح برو و اگر بدينها عمل كنى از طب بىنياز مىشوى . و حضرت ابى الحسن ماضى عليه السلام فرمود : اقل شرب الماء فانه يمد كل داء و اجتنب الدواء ما احتمل بدنك الداء و عنه عليه السلام لو ان الناس اقلوا شرب الماء لاستقامت ابدانهم ( آب كم بياشام زيرا آب زياد سبب همه بيماريها است و از دوا تا آنجا كه بدنت تاب مىآورد پرهيز كن ) و فرمود اگر مردم كم آب مىخوردند بدنهاى آنها توانائى بيشترى داشت . حضرت صادق عليه السلام فرمود عود البدن ما اعتاد ( بدنت را بر عادت خودش وادار كن ) و حضرت ابى الحسن عليه السلام فرمود : ليس من دواء الا يهيج داء و ليس شئ فى البدن انفع من امساك اليد الا عما يحتاج اليه ( داروئى نيست مگر آنكه دردى را بر -\r\n\r\n","description":"","footnote":"","page_name":" 32 ","page_number":64},
  {"content":"\r\n\r\nمىانگيزد و چيزى براى بدن سودمندتر از آن نيست كه انسان از چيزى كه نيازمند بدان نيست دست بدارد . حضرت صادق عليه السلام فرموده است من ظهرت صحته على سقمه فعالج نفسه بشئ فمات فانا الى الله منه برئ ( پناه مىبرم به خدا از كسى كه تندرستى او بر بيماريش چيره باشد و خود را درمان بكند و از آن بميرد ) . حضرت ابى الحسن عليه السلام فرموده است ادفعوا معالجة الاطباء ما اندفع داء منكم فانه بمنزلة البناء قليله يجرّ الى كثيره ( تا وقتى كه درد از شما مىگريزد از درمان پزشكان پرهيز كنيد زيرا اين كار بمنزله بنائى است كه كم آن به زياد مىانجامد . ) و روايت شده كه : لا يتداوى المسلم حتى يغلب مرضه صحته ( مسلمان تا وقتىكه بيمارى بر تندرستى او چيره نشود بدرمان نمىپردازد ) . از حضرت صادق ع روايت شده : ان المعدة بيت الداء و ان الحمية هى الدواء فرمود : ( معده خانه همه دردهاست و پرهيز دارو است ) . و از او روايت شده كه فرمود : كل داء من التخمة ( هر دردى زاده تخمه است . ) حضرت ابى الحسن عليه السلام فرموده است ليس الحمية ان تدع الشئ اصلا و لكن الحمية ان تأكل من الشئ و تخفف ( پرهيز آن نيست كه از چيزى چشم بپوشى بلكه آنست كه بخورى اما كم بخورى ) . از حضرت ابى عبد الله روايت شده : لا تنفع الحمية للمريض بعد سبعة ايام ( پس از هفت روز - ظاهرا از آغاز بيمارى - پرهيز سودبخش نيست ) . همچنين روايت شده : الحمية احد عشر صباحا ( پرهيز يازده روز است ) . همچنين روايت شده : اداوى الحار بالبارد و البارد بالحار و الرطب باليابس و اليابس بالرطب وارد الامر كله الى الله عز و جل ( من گرمى را با سردى ، سردى را با گرمى ، رطوبت را با خشك و خشكى را با مرطوب درمان مىكنم و كار را به خدا واگذار مىكنم ) . روايت شده كه : قيام الليل\r\n\r\n","description":"","footnote":"","page_name":" 33 ","page_number":65},
  {"content":"\r\n\r\nمصحة للبدن ( سحرخيزى سبب صحت بدن است . )\r\nروايت شده : مطردة الداء عن اجسادكم ( سحرخيزى درد را از تنهاى شما دور مىكند ) ، و روايت شده : سافروا تصحوا ( مسافرت كنيد تا تندرست باشيد ) در قواعد الطب از امير المؤمنين عليه السلام روايت شده كه فرمود : من اراد البقاء و لا بقاء فليجرد الحذاء و ليأكل على نقاء و ليشرب على ظماء و ليقل شرب الماء و يتمدد بعد الغداء و يتمشى بعد العشاء و لا يبيت حتى يعرض نفسه على الخلاء و دخول الحمام على البطنة من شر الداء و دخلة فى الحمام فى الصيف خير من عشرة فى الشتاء و اكل القديد اليابس معين على الفناء و مجامعة العجوز تهدم اعمار الاحياء ( كسى كه بخواهد باقى بماند و بقائى نيست بايد كفش نرم بپوشد ، هنگامى بخورد كه گرسنه باشد ، وقتى آب بنوشد كه تشنه شود ، آب كم بخورد ، پس از خوردن غذاى روز دراز بكشد ، پس از غذاى شب راه برود ، پس از آن نخوابد تا بمستراح برود ، چون شكمش پر باشد بحمام نرود كه بدترين دردها است ، يك بار حمام كردن در تابستان بهتر از ده بار در زمستان است ، خوردن گوشت مانده خشك كمكى به مرگ است و جماع با پيرزن عمر زندگان را كوتاه مىكند . )\r\nنياذوق پزشك گفته است كه : غذا مخور درحالىكه در معده تو غذاى ديگرى است ، چيزى را كه دندانهايت توان جويدن آن را نداشته باشد مخور چه معده تو از هضم آن ناتوان است ، پس از خوردن غذا تا دو ساعت آب مخور ، ريشه هر دردى تخمه است و ريشه تخمه آب خوردن پس از غذا است يك روز در ميان حمام كن زيرا آنچه را كه در بدن تو است و دارو بدان نمىرسد از بدن تو خارج مىكند ، خون خود را زياد كن كه بدن تو را نگاه مىدارد ، در هر فصل يك بار خود را بقى وادار و مسهلى بخور ، ادرار خود را نگه مدار و اگرچه\r\n\r\n","description":"","footnote":"","page_name":" 34 ","page_number":66},
  {"content":"\r\n\r\nسوار باشى ، قبل از خوابيدن بمستراح برو ، در جماع زياده‌روى مكن زيرا از نيروى زندگى مىكاهد ، با پيرزن جماع مكن زيرا مرگ ناگهانى مىآورد .\r\nاينك مىگوئيم كه گفته او همه‌اش بجز در دو مطلب موافق حكمت است زيرا زياد كردن خون و قى و خوردن مسهل در هر فصل ، سبب بيمارى و كار بىجائى است كه بدان نيازى نيست و آنچه را كه خدا قرار داده همانست كه ما قبلا گفته‌ايم .\r\nپزشك نامبرده باز مىگويد : \" تا نيازى نداشته باشى دارو مخور ، اگر در معده تو غذائى هست ، غذاى ديگر مخور پس از غذا چهل گام راه برو ، همين‌كه از غذا پر شدى بر پهلوى چپت بخواب ، ميوه‌اى را كه گنديده است مخور ، بجز گوشت تازه مخور ، پيرزن را بهمسرى مگير ، دندان خود را مسواك كن ، گوشت بر روى گوشت مخور زيرا خوردن گوشت پشت سر هم مارها را در بيابانها مىكشد .\r\nكسى گفته است \" هركه از بوى بد ، دود و غبار بپرهيزد ، معده خود را پر نكند ، در وقت خواب چيزى نخورد و بدن خود را از چيزهاى زائد در هر فصل با چيزهاى مناسبى كه در آن هنگام يافت مىشود پاك كند ، سزاوار آن است كه هرگز بيمار نشود مگر آنكه اجلش رسيده باشد . \"\r\nاينك مىگوئيم اينكه گفته است كه در هر فصل خود را پاك كند اگر منظورش آن باشد كه شخص داروئى بخورد ، بر خلاف قانون خداوندى است چه دستور ايزدى اين است كه انسان بايد از خوردن دارو تا آنجا كه بتواند خوددارى كند و دارو بمنزله صابون است كه اگرچه لباس را پاك مىنمايد اما آن را پوك مىكند . پس تا بدن تاب مىآورد نبايد دارو بخورند مگر اينكه انسان از زيان بيمارى بر خود بترسد كه در اين هنگام خوردن دارو واجب است زيرا تا بيمارى\r\n\r\n","description":"","footnote":"","page_name":" 35 ","page_number":67},
  {"content":"\r\n\r\nضعيف و طبع آدمى قوى است درمانش آسان است اما همين‌كه بيمارى چيره شد و طبيعت ناتوان گرديد درمان ديگر ممكن نيست و يا اينكه سخت است .\r\nبنابراين روشن شد كه اصل در به كار بردن دارو اين است كه آدمى بر خود بترسد و هركس بر خودش از ديگران آگاهتر است .\r\nجالينوس گفته است : \" كسى كه با زنان كمتر همخوابى كند در هنگام شب از خوردن بپرهيزد و غذاى شب مانده نخورد از همه بيماريها در امان است . \"\r\nمىگوئيم اگر منظور او اين باشد كه در شب به علت شب بودن زمان نبايد غذا خورد اين بر خلاف فرمايش حضرت صادق عليه السلام است كه فرمود :\r\nاول خراب البدن ترك العشاء ( ويرانى بدن از نخوردن غذا در شب آغاز مىگردد ) . و از او روايت شده كه فرمود : ترك العشاء مهرم . ( غذا نخوردن در شب سبب پيرى است ) . حضرت ابو الحسن عليه السلام در شب چيزى و لو آنكه قطعه نان كوچكى بود تناول مىفرمود . و فرموده است : من ترك العشاء ليلة السبت و يوم الاحد متواليين ذهب منه قوة لا ترجع اليه اربعين يوما ( كسى كه در شنبه شب و يكشنبه شب پشت سر هم غذا نخورد نيروئى از او بهدر مىرود كه تا چهل روز برنميگردد ) . از پيغمبر اكرم صلى الله عليه و آله روايت شده : لا تدعوا العشاء و لو على حشفة انى اخشى على امتى من ترك العشاء الهرم فان العشاء قوة الشيخ و الشاب ( غذاى شب را ترك مكن و لو آنكه قطعه نان خشكى باشد من مىترسم كه اگر امت من غذاى شب را ترك كنند زود پير شوند زيرا غذاى شب نيروى پير و جوان است ) . و فرمود : من ترك العشاء نقصت منه قوة لا تعود اليه ( هركس غذاى شب را ترك كند نيروئى از او مىرود كه برنميگردد ) . و فرموده است : طعام الليل انفع من طعام النهار ( غذاى شب سودمندتر از غذاى روز است ) .\r\n\r\n","description":"","footnote":"","page_name":" 36 ","page_number":68},
  {"content":"\r\n\r\nاخبار ديگرى نيز روايت شده كه همه ظاهر در اين است كه غذا وسيله نيروى بدن است و غذاى شب بيش از غذاى روز براى بدن سودمند مىباشد زيرا در شب حرارت در اندرون بدن است و هضم غذا را آسان مىكند بخلاف روز كه برودت در داخل و حرارت در بيرون بدن مىباشد و غذا درست هضم نمىشود ، بلكه بايد گفت كه اگر در هنگام شب در معده چيزى نباشد حرارت بدن بجاى آنكه بدان بپردازد به رطوبت اصلى بدن متوجه مىگردد و آن را خشك و لاغر مىكند . همين است كه در هنگامى كه معده خالى است كم‌خوابى پيدا مىشود . در اينجا ديگر جاى شرح بيش از اين نيست و در كتاب حقايق الطب بذكر آن پرداخته‌ايم .\r\n\r\nفصل دهم در ذكر هشدار بيماريها و دلائل آن است بنحو اختصار\r\nتفصيل اين مطلب بر عهده ساير كتب است و اين براى همه‌كس دانش لازمى است و كسى كه درست به آنها آشنا باشد بحول و قوه خدا از بيماريها در امان است مگر آنكه قضاى خدا ابتلاء او باشد اما اگر مرض در تقدير باشد ، دارو خود نيز از وسائل تقدير مىباشد و بر ما است كه هرآنچه كه ممكن باشد در چند مقام بذكر آن بپردازيم .\r\n\r\nمقام اول دلائل چيرگى اخلاط « 1 » بر بدن\r\nبدانكه در بيماريهاى خلطى ، پيدايش مرض ، در اثر اندازه و يا چگونگى خلط است ، اما اگر سبب ، اندازه خلط باشد از آن جهت است كه زياد شدن\r\n\r\n\r\n","description":"","footnote":"\r\n( 1 ) خلط در لغت بمعنى آميزه يعنى چيزى است كه با چيز ديگر آميخته باشد در علم طب منظور از اخلاط خلطهاى چهارگانه يعنى صفرا ، سودا ، بلغم و *\r\n","page_name":" 37 ","page_number":69},
  {"content":"\r\n\r\nخلط سبب سنگينى ، امتلاء در رگها ، غلظت ، باد گرفتن ، كشيدگى بدن و بالا رفتن حرارت بدون سبب ظاهرى است بيمار در خود كسالت ، سستى ، كشش و كوفتگى ، ميل بخواب ، سنگينى سر ، سردرد ، تيرگى در حواس و كندذهنى مىيابد و گاهى از بينى بيمار خون زيادى مىآيد كه پس از آن طبيعت كمى آرامتر مىشود . علت بيشتر از اين حالات زيادروى در خوردن ، آشاميدن ، استراحت ، و كمى ورزش و استحمام است . اما گاه انسان خود را سنگين مىيابد و در آن حال بيشتر نشانىها از كمى قوت او است نه از زياد شدن خلط . پس بايد نخست اين مسئله روشن گردد و اشتباه نشود و علامت اين وضع ، كسالت ، سستى و كمى اشتها است و چه‌بسا كه در خواب مىبيند كه چيز سنگينى را بر دوش دارد . در اين هنگام پيشاب او رنگ ندارد و در وقت خواب زياد عرق مىكند ولى كشيدگى و بادگرفتگى ندارد . درمانش اول استفراغ ، دوم تقويت ، خوردن غذاى سبك و ورزشهاى مناسب است تا مرض بتدريج بهبود يابد . اما از نظر چگونگى ، سبب پيدايش بيماريها بدى و ناجورى اخلاط است كه هر نوع آن داراى نشانى خاصى است :\r\n\r\n[ 1 - علائم چيرگى خون و فاسد شدن آن 
  ]\r\n1 - علائم چيرگى خون « 1 » و فاسد شدن آن ، عبارت از سرخى چشم\r\n\r\n\r\n","description":"","footnote":"\r\n* خون است كه اگر به اندازه طبيعى و متناسب با يكديگر باشند لازم و مفيد و الا مضرند و يا بقول سعدى :\r\n چار طبع مخالف سركش * چند روزى بوند باهم خوش\r\nگر يكى زين چهار شد غالب * جان شيرين برآيد از قالب \r\nخون گرم و مرطوب ، بلغم سرد و مرطوب ، صفرا گرم و خشك ، و سودا سرد و خشك مىباشند . مترجم .\r\n( 1 ) مؤلف ( ا ع ) در حاشيه آورده است : در كتاب اثنى عشريه از حضرت ابى -\r\n","page_name":" 38 ","page_number":70},
  {"content":"\r\n\r\nو چهره و زبان ، سنگينى سر ، پرى و زيادى ضربان رگها و زيادى خوابست و نيز ادرار قرمزرنگ و غليظ مىشود ، لثه‌ها و بواسير مقعد خون‌ريزى دارد و بدن بخصوص در محلهاى فصد « 1 » و حجامت خارش پيدا مىكند ، دهن اگر خلط ديگر هم غلبه نداشته باشد شيرين مزه است انسان همه چيز را سرخ‌رنگ مىبيند در خواب نيز بيشتر چيزها را سرخرنگ مىبيند دانه‌هاى قرمزرنگ در بدن زياد مىشود . اين علامات ممكن است پس از استعمال و خوردن داروها و غذاهاى گرم و مرطوب و بخصوص در نزد جوانان ، در فصل بهار ، در ممالك جنوبى و در هنگام وزش بادهاى جنوبى بيشتر ديده شود .\r\nاينها علاماتى است كه از بيماريهاى خونى مثل مطبقه ، تب بدون عفونت ( سونوخس ) و آماس سر و مغز ( ورم فلغمونى ) و آبله ( جدرى ) و تيفوئيد ( حصبه ) طاعون‌ها و باد سرخ ( ماشرا ) ، ديفترى ( خناق ) خون‌ريزى ( نفث الدم ) خون دماغ ، چرك چشم و آماس در رگهاى مقعد و امثال آن ديده مىشود و سزاوار آن است كه اول بفصد يا حجامت بپردازند تا اعراض زايل گردد و در اين هنگام فصد اكحل « 2 » مناسبتر مىباشد اگر بيمارى ضعيف باشد يك بار فصد كافى است و الا چند مرتبه بايد به آن اقدام كرد . در اين هنگام بايد بفاصله بين دو فصد پشت سر هم توجه شود . براى حساب كردن فاصله به قدر سن از بيست سال به بالا براى هر سال يك روز حساب مىكنند و اين در صورتى است\r\n\r\n\r\n","description":"","footnote":"\r\n- الحسن عليه السلام روايت شده كه فرمود : علامات الدم اربع الحكة و البثر و النعاس و الدوران ( يعنى علامات چيرگى خون چهار چيز است خارش جوشهاى پوستى ، چرت زدن و سرگيجه ) . مترجم\r\n( 1 ) انواع فصد و محل آنها بعدا خواهد آمد .\r\n( 2 ) شرح آن بعدا خواهد آمد . مترجم\r\n","page_name":" 39 ","page_number":71},
  {"content":"\r\n\r\nكه فرصت كافى باشد ، اما اگر بعلتى فصد ممكن نباشد بيمار بايد روزه بگيرد و بخوابد و از داروهاى صاف‌كننده ، خنك‌كننده و سبك‌كننده خون بخورد و از خوردن چيزهاى خون‌آور پرهيز نمايد .\r\n\r\n[ 2 - علائم چيرگى صفرا و فساد آن 
  ]\r\n2 - علائم چيرگى صفرا و فساد آن عبارتند از : زردى چشمها و صورت دوار سر بخصوص در هنگامى كه معده خالى است ، تلخى دهان ، خارش بدن كمى اشتها ، كمى خواب ، زردى متمايل بقرمزى ادرار ، غش ، باد گلو ، سوزش و تنگى در فم ( دهانه ) معده ، قى آلوده بصفرا ، اسهال ، تشنگى ، خشكى زبان ، گودى چشمها ، لرزش ، سبكى و تندى نبض و پيدا شدن دانه‌هاى زردرنگ ، ممكن است اين علامات پس از خوردن دارو و يا غذاى گرم و خشك ، خستگى ، روزه و استحمام زياد باشد . در اين هنگام بيمار در خواب زردى ، صاعقه ، آتش‌سوزى و امثال آن مىبيند و بخصوص در نزد جوانان ، در تابستان در نقاط گرمسير و در وقت وزش بادهاى گرم اين بيماريها بيشتر ديده مىشود . اين علامات دليل پيدا شدن امراض صفراوى ، مثل تبهاى يك‌درميان تيفوس ( محرقه ) ، ورم پرده‌هاى مغز ( مننژيت - سرسام ) ، ورم حجاب حاجز ( برسام ) ، زردى ( يرقان ) ، باد سرخ ( حمره ) ، دانه‌هاى سوزنده ( نمله ) تاول‌هاى قرمز ( نار الفارسية ) ، سوزش مجارى ادرار و گرمى كبد است و تدريجا ممكن است باستسقاء و همچنين بورم روده ، كمى اشتها و تشنگى بيانجامد و درمان آن بطورى كه خواهيم گفت به كار بردن داروهاى قىآور و راه رفتن است و كم كردن غذا براى آن سودى ندارد .\r\n\r\n[ 3 - علائم غلبه و فساد بلغم 
  ]\r\n3 - علائم غلبه و فساد بلغم عبارتند از : سنگينى سر ، تنبلى اندامها ، سستى بدن سفيدى رنگ ، زيادى بزاق ، كمى تشنگى ، سفيدى و غلظت ادرار ، زيادى خواب سنگينى زبان و اعضاء ، كندى ذهن ، كم‌هوشى ، شلى و بادكردگى چهره و بدن كمى\r\n\r\n","description":"","footnote":"","page_name":" 40 ","page_number":72},
  {"content":"\r\n\r\nاشتها ، بدى گوارش ، كندى و غلظت نبض ، اين علامات ممكنست پس از خوردن غذاهاى سرد مرطوب و كمى حركت پيدا شود . بيمار برف و بردن بارهاى سنگين و چيزهاى بدبو را در خواب مىبيند . اين نوع علامات بيشتر در نزد پيرها و در فصل زمستان و در هنگام برف و باران زياد و امثال آن پيدا مىشود و نشانى پيدا شدن بيماريهاى بلغمى مثل فلج ، لقوه ، سكته ، سردرد ، دوار سر ، خون‌ريزى و تبهاى هميشگى است . همين‌كه انسان در خود اين علامات را ديد بايد بتعريق ، حمام رفتن ، كم غذا خوردن ، خوردن غذاهاى خشك و روزه بپردازد و اگر بيمارى پيشرفت داشت بايد مسهل ملايمى پس از استعمال منضج استعمال شود . اين نوع بيمارىها معمولا دير درمان مىشوند .\r\n\r\n[ 4 - علائم چيرگى سودا و فساد آن 
  ]\r\n4 - علائم چيرگى سودا و فساد آن عبارتند از : سياهى زبان ، ترشى و بدمزگى دهان تغيير رنگ و تيرگى چشم و چهره ، زيادى فكر ، بىتابى ، اندوه ، ترس بدون سبب ، كمى خواب ، خشكى بينى و دهان ، خشونت و زبرى پوست ، كمى عرق ، بدبوئى نفس ، چروكيدگى چهره ، گرفتگى در دهانه معده ، پيدا شدن لكه‌هاى سياه در بدن سختى نبض ، سفيدى و روانى پيشاب و اينكه قبل از پيدايش اين نشانيها انسان دارو و غذاى سوداآور خورده باشد . در اين هنگام بيمار خوابهاى ترسناك ، سياهى ، تاريكى و بوى بد در خواب مىبيند و بخصوص در نزد پيران و در فصل پائيز اين بيمارى بيشتر ديده مىشود و در نقاط خشك ، سرد ، كم باران و جاهايى كه در مسير وزش بادهاى جنوبى و غربى و شمالى است نيز اين بيمارى زيادتر از ساير جاها است .\r\nاين علامات از پيدا شدن بيماريهائى از قبيل پيدا شدن لكه‌هاى سياه و يا سفيد ، جذام ، وسواس ، تمام شدن عقل ، ورم‌هاى سرطانى ، بيماريهاى شديد پوستى ، واريس و داء الفيل  ( Elephantjasis )  ، تبهاى دو روز\r\n\r\n","description":"","footnote":"","page_name":" 41 ","page_number":73},
  {"content":"\r\n\r\nدر ميان و دردهاى مزمن  ( Cronique )  خبر مىدهد و در اين هنگام بيمار بايد منضج زياد بخورد ، راه برود و غذاى معتدل و مرطوب بخورد و مىدانيم كه اين بيمارى به زودى نضج‌پذير نيست . بيمار بايد غذاهاى مخصوص اين بيمارى را بخورد و الا ممكن است بدردهاى سخت گرفتار شود و بايد داروهائيرا كه بعدا خواهيم گفت استعمال و در اوايل بيمارى داروى سبك بخورد .\r\n\r\nمقام دوم دلالت پديده‌هاى بدن بر چگونگى آن\r\nبدانكه خداوند بدن انسان را از اخلاط خلق كرده و هريك از اخلاط آثارى در بدن دارد كه گاه آثارى نيكو و گاه بد است از جمله اين آثار ممكن است پيدا شدن طرطيرهاى « 1 » زائد باشد كه آشكارترين آثار و عمده‌ترين ادله بر وضع اخلاط و خوبى و يا بدى و كمى و يا افزونى آنست از اين قبيل :\r\n\r\n[ 1 - عرق ( خوى ) 
  ]\r\n1 - عرق ( خوى ) كه از آن مىتوان به حالت كيموسهائى كه به خون و اندامها مىرسد پى برد و همين‌كه عرق زياد بدبو و مداوم شد دليل بر زيادى خلطهاى عفونت يافته است و آگهى از پيدا شدن تبها مىدهد . پس بايد بدن را پاكيزه و وادار به عرق كردن نمود . اگر بدن خوب بدرمان پاسخ نگويد دليل برودت ، خشكى و بسته بودن مسامات و يا غلظت اخلاط است . از هريك اندامها بيشتر عرق بيايد روشن مىكند كه نابسامانى در آن اندام است ، اما اگر از يك اندام عرق بيايد و از اندام ديگر نيايد و يا اينكه عرق گاه‌بگاه باشد دليل ضعف طبيعت است . عرق سرد هميشه از علامات بد مىباشد ، ولى اگر گرم باشد بهتر است . زردى عرق دليل بر چيرگى صفرا و قرمزى آن دليل بر\r\n\r\n\r\n","description":"","footnote":"\r\n( 1 ) در لغت طرطير ، از كلمه تارتار بمعنى دردى است كه در خم شراب رسوب مىكند و در اصطلاح بمعنى مواد زائد و مضر بدن است . مترجم\r\n","page_name":" 42 ","page_number":74},
  {"content":"\r\n\r\nچيرگى خون است و اگر رنگش تيره يا سياه و يا سبز بود دليل بر غلبه سوداء مىباشد بيرون آمدن عرق ، با يكى از اين رنگها دليل همجنس بودن خلط با آن رنگ و نيروى طبيعت بيمار است . عرق اگر گنديده باشد دليل بر عفونت خلط است و ترشى مزه عرق از بلغم ، تيزى آن از خلط سودائى تيز ، شيرينى آن از چيرگى خون ، بىمزگى آن از بلغم ، تلخى آن از صفراء خبر مىدهد .\r\n\r\n[ 2 - پيشاب ( ادرار ) 
  ]\r\n2 - پيشاب از احوال كبد ، كليه ، مثانه و مجارى ادرار ، معده و روده‌ها و وضع اخلاط و رگها به آشكارى خبر مىدهد اما دلالتش بر وضع سينه ، پرده‌هاى سينه ، مغز و مفاصل ضعيف‌تر است در نزد بچه‌هاى شيرخوار پيشاب ممكن است در حال عادى بىرنگ و غليظ باشد و پيش از هفت سالگى از وضع آن درست نمىتوان بر احوال كودك استدلال كرد . در پيشاب به هفت نشانى بايد توجه شود : رنگ ، قوام ، صافى ، تيرگى ، ته‌نشينى ، اندازه بو و كف و بعض از پزشكان وضع آن را در لمس و مزه نيز ذكر كرده‌اند و اينها براى خود آنها خوب است . اگر ادرار سفيد و غليظ باشد دال بر بلغم اگر زرد باشد دليل بر صفراء اگر سرخرنگ باشد بمعنى نابهنجارى خون و ضعف جگر و اگر سياه باشد دليل بر برودت زياد است . اما ميل آن به جمود و سياهى و نيز بدبوئى آن دليل عفونت مىباشد ، بوى ترشى آن حاكى از بلغم است اما رقت آن يا دليل گرفتگى مجارى و يا بدى هضم مىباشد و غلظت آن دليل نضج گرفتن اخلاط است . غلظت پيشاب دريچه‌ها و رقت آن در جوانان طبيعى است . اگر ادرار مدتها رقيق بماند دليل بر بىنضجى اخلاطست و اگر پس از آن غليظ بماند دليل آن است كه طبيعت آغاز به نضج گرفتن كرده غلظت ادرار و ته‌نشين داشتن آن دليل بر نضج گرفتن است اگر غلظت در مدتى طولانى باشد چنانچه در اول مرض رقيق باشد و بعد از مدت كمى\r\n\r\n","description":"","footnote":"","page_name":" 43 ","page_number":75},
  {"content":"\r\n\r\nته‌نشين بدهد نشانى نضج است . اگر در آغاز بيمارى نيز غليظ باشد دليل از بين رفتن و يا ضعف نيروى جداكننده مىباشد اگر غليظ و همانند پيشاب چهارپايان باشد دليل سردرد پيشين ، يا حاضر و يا نزديك است . پيشاب سفيد و رقيق در حال تندرستى دليل ضعف طبيعت و يا تخمه و در هنگام بيمارى از نشانيهاى بد است . در بيماريهاى كهنه دليل بر عدم نضج ، و در بيماريهاى حاد  ( Aigue )  همراه با آشفتگىهاى روانى ، دليل بر مرگ بيمار است و اگر آشفتگى نباشد و ساير نشانيها باشد دليل سرسام ( مننژيت ، يعنى ورم پرده‌هاى مغز ) است اگر با چنين پيشابى علامات بد ديگرى همراه باشد دليل آنست كه مرگ بيمار به زودى فرا مىرسد . اگر با علامات بد ديگر در روز چهارم همراه بود بيمار قبل از روز هفتم خواهد مرد ، مخصوصا اگر نيروى او كم شده باشد و اگر با علامات بد همراه نباشد مريض در روز هفتم مىميرد ، اما اگر اين نشانى ( سفيدى و رقت ) بعد از بحران بيمارى پيدا شود در گرم‌مزاجها دليل برگشتن بيمارى و پيدا شدن حرارت زياد در كليه‌ها است بخصوص اگر با نشانيهاى ديگر همراه باشد كمااينكه در بيمارانى كه به زياد ادرارى مبتلا هستند چنين است . پيشاب سفيد غليظ دليل بر وجود بلغم غليظ در عروق مىباشد ، و در بيماريهاى حاد پس از آن شايد تاولهائى در بدن پيدا شود كه بهبود خواهد يافت اگر چنين پيشابى در روز بحران « 1 » بيمارى پيدا شود اگر ادرار شبيه منى باشد دليل بر بحران\r\n\r\n\r\n","description":"","footnote":"\r\n( 1 ) بحران  ( Crise )  در اصطلاح پزشكان به معنى دگر - گونى بزرگ در حال بيمار است كه پس از آن بيمارى بهبود مىيابد يا بدتر مىشود و ممكن است تام و يا ناقص و خوش‌خيم يا بد - خيم باشد . م\r\n","page_name":" 44 ","page_number":76},
  {"content":"\r\n\r\nامراض معده و روده است و اگر زرد و رقيق باشد دليل بر آغاز « 1 » نضج مىباشد اما اگر نارنجى باشد دليل آن است كه بيمار پس از مدتى بهبود مىيابد ولى اگر رنگ آن معتدل باشد دليل بر تمام شدن بيمارى در مدتى كمتر است . ادرارى كه زيتونىرنگ و زياد باشد دليل بر مرگ زودرس است اما اگر كم باشد دليل آن است كه پس از مدتى بيمار خواهد مرد . اگر روى ادرار را چربى بگيرد دليل بر آب شدن چربى گرده است . ادرار آتشىرنگ رقيق دليل بر نضج نداشتن يا كمى ماده فاسد يا حرارت زياد و يرقان و يا بيدار - خوابى و اندوه است و سرخ و غليظ آن نشانى غلبه خون و تب سونوخس « 2 » مىباشد و اگر از اول بيمارى چنين باشد دليل ورم گرم كبد است . اگر دلايل ديگر ، نشانى سلامتى باشد دليل آن است كه بيمارى به طول خواهد انجاميد اما اگر نشانى مرگ ، موجود باشد علامت فرا رسيدن مرگ پس از مدتى زياد است اگر بيمار در روز بيستم ادرارش قرمزرنگ شد نشانى آن است كه بحران تا روز چهلم و بعد از آن عقب افتاده است . گاهى اگر در كليه ورمى باشد قرمز شدن ادرار دليل بحران بيمارى است . اگر ادرار از آغاز بيمارى سياه و رقيق باشد دليل بر مرگ است ولى اگر سياه و غليظ باشد نشانى سردى شديد و يا سوختن خون و يا استفراغ تلخ سودائى است . به‌هرحال هريك از اين علامات اگر در حال سلامتى پيدا شود و طول بكشد و ثابت بماند بايد بنا بر آنچه خواهد آمد بپاكسازى مبادرت كنند تا بيماريهائى بدنبال آنها نيايد اگر در بالاى قاروره ( ظرف مخصوص براى ديدن ادرار ) چيزى مانند ابر بايستد\r\n\r\n\r\n","description":"","footnote":"\r\n( 1 ) نضج بمعنى پختن و در اصطلاح پزشكان قديم بمعنى پيدا شدن اعتدال در خلط و آمادگى آن براى بيرون رفتن از بدن است . م . ل\r\n( 2 ) سونوخس بعقيده پزشكان قديمى تبى است كه با عفونت همراه نيست . م . ل\r\n","page_name":" 45 ","page_number":77},
  {"content":"\r\n\r\nدليل بر حرارت ماده خلط و گرايش آن بسوى مغز است اگر در ميان آن باشد دليل بر وجود خلط در اندرونه و كمى نضج آن و آماده نبودنش براى دفع است . اگر ته‌نشين سفيد بود دليل بر كامل شدن نضج و آماده بودنش براى دفع مىباشد و هنگام آن رسيده است كه پاك‌كننده‌اى بخورند . ته - نشين همانند و بهم پيوسته بهتر از دردى است كه ناپيوسته باشد ، زيرا ناپيوسته بودن نشانى اختلاف در اجزاء طرطير و ناتوانى طبيعت در بهم - بستن آنها است و درمان اخلاط مختلف سخت است . اگر ته‌نشين بهم - پيوسته و سفيد باشد نشانى خوبى است و اگر در روز چهارم پيدا شود دليل بر بهبودى در روز هفتم است اگر در هفتم باشد دليل بحران بيمارى در روز يازدهم مىباشد اگر بعد از روز يازدهم باشد نشان بهبودى است ، به اين شرط كه اين علامت در آغاز بيمارى نباشد و اگر قبل از نضج پيدا شود نشانى خوبى نيست گاهى ته‌نشين ادرار سفيد است كه اين از بلغم مىباشد و علامتش جدائى اجزاء ته‌نشين و همانندى آن با شن است اما ته‌نشين زرد دليل بر حرارت قوى و بدخيمى آن است . ته‌نشين سرخ دليل بر عدم نضج است و اگر با علامات بدى همراه باشد دليل بر آن است كه بيمار پس از مدتى مىميرد . رنگ تيره ته‌نشين نشانى بر برودت بسيار و از بين - رفتن نيروى بيمار است و ته‌نشين سياه‌رنگ بدترين نوع ته‌نشين و نشان مرگ بيمار مىباشد . ته‌نشينى كه مانند آرد جو است جدا بد مىباشد و اگر مثل سبوس و يا ورقه ورقه باشد نيز چنين است اما شن ته‌نشين شده دليل بر سنگ كليه يا مثانه است و بايد نخست بدفع بلغم پرداخت و براى اين كار بايد از ادرارآورها استفاده كنند .\r\nو اگر ته‌نشين مثل مردار سنگ و آجر كوفته باشد دليل بر سنگ مثانه است\r\n\r\n","description":"","footnote":"","page_name":" 46 ","page_number":78},
  {"content":"\r\n\r\nاما اگر برنگ گاودانه « 1 » يا زرنيخ باشد نشانى نابسامانى كليه‌ها و مثانه است . ته‌نشين خاكسترى علامت رطوبت بلغمى و يا چرك متحجر است ته‌نشين سياه دليل بر سنگ كليه مىباشد كه با ته‌نشينهاى خونى منعقد گرديده چركى كه در قاروره ته‌نشين شود نشانى قرحه‌اى در كليه‌ها يا مثانه و يا مجارى پيشابى است اين نوع ته‌نشين در مدت بيشترى وجود دارد در حالى كه ته‌نشينهائى كه مربوط باندامهاى بالاتر است در مدت كمترى ديده مىشود و فرق بين آنها و ته‌نشينهاى خوش‌خيم اين است كه اين نوع در مدتى زيادتر بدبو است لايه لايه بودن پيشاب و بدبوئى آن دليل بر قرحه مثانه است . سوزندگى ادرار نشانه پيدا شدن چيز تازه‌اى در مثانه و يا مجراى ادرار مىباشد و دليل بر وجود حرارت در كليه‌ها است پس بايد نخست صفرا دفع شود و ادرارآورهاى سرد بخورند . خلاصه همين‌كه رهنمود حالات مختلف و بيماريهاى موجود از پيش و يا تازه شناخته شود ، درمان معلومست و بعدا هم خواهد آمد و بنابراين بايد اول اسباب پيدايش بيمارى از بين برده شود تا بيمارى بخواست خدا رفع شود .\r\nبه‌هرحال ادرار را بايد صبح پس از خواب معتدل و غذاى مناسب شب - پيش بگيرند . بعض از غذاها مثل سبزيجات ، زعفران و فلوس رنگ ادرار را بقرمزى مىبرند استعمال حنا و همچنين روزه ، بيدار خوابى ، خستگى ، گرسنگى خشم و زد و خورد و نوشيدن شراب سبب زردى يا سرخى ادرار مىگردند\r\nجماع سبب گرمى ادرار و چربى آن است و گاه بقاياى منى به صورت رشته‌هائى در پيشاب ديده مىشود . قى ، اسهال ، حركات ، زخمها\r\n\r\n\r\n","description":"","footnote":"\r\n( 1 )  Ervum  كوسنه ، كرسنه ، كشنگ ( ف . م ) بنا به نوشته مخزن رنگ گاودانه تيره متمايل به سرخى و زردى است . مترجم\r\n","page_name":" 47 ","page_number":79},
  {"content":"\r\n\r\nخشمگينى و ترس زياد ادرار را تغيير مىدهند و همچنين اگر پيش از ادرار در فاصله كم آب و يا غذا خورده باشند ادرار به بيرنگى مىگرايد و بهتر اين است كه دوازده ساعت گذشته باشد .\r\nقاروره بايد از شيشه بىرنگ ، صاف و شفاف و بهتر اين است كه شبيه هيكل آدمى ساخته شده باشد و گرنه كمى كروى ( به شكل مثانه ) نه‌چندان بزرگ و نه چندان كوچك باشد يعنى نه ادرار در پائين آن باشد و نه آن را كاملا پر كند به اين معنى بايد كمى سرخالى باشد . در وقت ديدن قاروره بايد در سايه و نه در آفتاب و پس از حدود يك ساعت پس از ادرار ديده شود و آن را نزديك به بدن خود نبايد نگاه دارند چه رنگ لباس در آن مىافتد ادرار نبايد بيش از شش ساعت بماند يا زياد سرد و گرم و آفتاب خورده باشد اگر خيلى سرد شده باشد بايد بر خاكستر گرم گذارده شود تا بگرمى طبيعى برسد قاروره را نبايد به سختى تكان دهند و بايد توجه داشت كه ادرار از نزديك رقيق و از دور غليظ به نظر مىآيد .\r\n\r\n[ 3 - مدفوع ( براز ) 
  ]\r\n3 - مدفوع ( براز ) - مدفوع پزشك را از احوال معده و امعاء آگهى مىدهد مثلا اگر بيمار زياد بخورد اما مقدار مدفوعش كم باشد دليل بر ضعف نيروى دافعه است و اگر برعكس باشد معلوم مىشود نيروى جذب غذا كم و قدرت دفع زياد است و همچنين از مدفوع مىتوان پى برد كه مواد زائدى كه در بدن است چيست مثلا اگر مرطوب و برنگ غذائى كه شخص خورده ، باشد دليل بر اين است كه كبد خوب كار نمىكند . اگر مرطوب و برنگ بعض اخلاط باشد دليل آنست كه آن خلط به معده ريخته و اگر بطور غير عادى بدبو باشد دليل سوء هضم و يا گنديدگى اخلاط است . بنابراين از رنگ و همچنين بوى ترشيده آن مىتوان دانست كه برودت مزاج زياد است ، مدفوع\r\n\r\n","description":"","footnote":"","page_name":" 48 ","page_number":80},
  {"content":"\r\n\r\nخشك ، نشانى گرمى خشك و يا شدت نياز بدن به غذا است ، مدفوع آتشى - رنگ هرطور باشد علامت چيرگى خلط صفراء بر مزاج مىباشد و اگر در آخر بيمارى باشد بهتر از آن است كه در اول باشد ، اگر مدفوع زرد نباشد نشان آن است كه صفراى كبد بامعاء نمىريزد ، همانطور كه در بيمارهاى يرقانى است . زردى مدفوع دليل زيادى زرداب و سبزى آن دليل بر حرارت « 1 » زياد مىباشد و سبز گندنائى نسبت به زنگارى از بيمارى سبكترى خبر مىدهد اما سياهى دليل بر زيادى بيش از اندازه سوداء و نشان آنست كه مريض خواهد مرد مگر آنكه سبب ديگرى در كار باشد يا اينكه دفع بكندى و كم‌كم صورت گيرد كه اين از ضعف نيروى دفع است . تندى دفع حاكى از گزندگى و تندى غذا و يا وجود دملها يا زخم در معده يا روده‌ها و يا فساد كيلوس است . اگر با مدفوع باد زياد همراه باشد دليل رطوبت معده و يا روده‌ها است . اگر مدفوع چرب باشد نشانه ذوب شدن چربيهاى بدن و يا روغن است و اگر در اين حال لزج هم باشد دليل بر ذوب شدن اندامهاى اصلى است . اگر مدفوع همراه با كف باشد نشانى حرارت زياد در مزاج است . اگر روى آب ايستاده باشد علامت بادهاى موجود در روده‌ها است و وجود خون و چرك دليل بر زخم و جراحت روده‌ها است اما اگر اين خون و چرك پيش از مدفوع پائين بيايد دليل زخم در روده بزرگ و اگر پس از آن بيايد نشانى زخم در روده كوچك است و اگر مخلوط با آن باشد نشانى آن است كه زخم در وسط روده است .\r\n\r\n\r\n","description":"","footnote":"\r\n( 1 ) مؤلف اعلى الله مقامه براى خلط صفراء فقط كلمه صفرا و براى مايع صفرا كه از كبد ترشح مىشود نيز همين واژه را به كار برده اما در فارسى بجاى اين كلمه مىتوان صفراء معمول و يا لغت زرداب را به كار گرفت . مترجم\r\n","page_name":" 49 ","page_number":81},
  {"content":"\r\n\r\n\r\n[ 4 - آب دهن و خلط سينه 
  ]\r\n4 - آب دهن و خلط سينه - از آب دهن و خلط سينه و حالات آنها مىتوان به بيماريهاى آلات تنفس از قبيل ذات الريه و ذات الجنب پى برد و به‌هرحال خلط سينه اگر زياد باشد نشان نضج و پايان بيمارى است . و خلط كم دليل آغاز نضج و زيادى مرض است . نبودن خلط نشانى ابتداى بيمارى ، رقيق آن دليل شروع نضج و غليظش علامت غلظت خلط و طول نضج است و اگر خلط معتدل باشد نشان نضج كامل است زردى خلط دليل زيادى صفراء و سفيدى آن نشان بلغم و قرمزى آن دال بر خون و اگر سياه باشد علامت سوداء و شدت احتراق مىباشد . تيرگى اخلاط سينه از حرارت و شدت برودت و بدبوئى آن دليل شدت عفونت است . اگر خلط بوئى نداشته باشد از سلامتى خبر مىدهد و اگر به صورت قطعات كروى شكل باشد و بيمار تب نداشته باشد علامت حل شدن رطوبتهاى غريزى و سل است . اگر با تب همراه بوده و شواهد ديگرى هم باشد نشانى پيدا شدن اختلاط ذهنى است اگر شكل معين نباشد علامت رقت ماده و كمى نضج است . وجود خلط سينه در آغاز بيمارى دليل بر كوتاهى دوران بيمارى و سرعت بهبودى است اگر خلط پس از مدتى پيدا شود نشانى دراز شدن آن دوران است . اگر با سرفه و سختى خارج شود دليل نضج نگرفتن آن و اگر به آسانى خارج شود علامت نضج است .\r\nاما آنچه كه از زبان كوچك و اطراف آن خارج مىشود رقيق و سردش علامت بلغم كم ، غلظت و لزج بودنش با سردى نشانى بلغم غليظ و با گرمى نشان حرارت زياد است . زيادش علامت زيادى ، كمى آن دليل كمى ماده است .\r\nشيرينى آن ناشى از غلبه خون ، تلخيش نشان صفراء و ترشى آن از بلغم زمختى آن از سوداء و شوريش با حرارت غير عادى از بلغم است . اما گاه آب\r\n\r\n","description":"","footnote":"","page_name":" 50 ","page_number":82},
  {"content":"\r\n\r\nدهن زياد و شورمزه مىشود كه اين در هنگامى است كه در فم ( دهانه ) معده مواد زيان‌دارى جمع مىشود كه طبيعت براى شستشوى آن سبب جمع شدن آب شور در دهن مىشود و از همين روى گاه پس از آن بيمار قى مىكند .\r\n\r\n[ 5 - آب بينى 
  ]\r\n5 - آب بينى از وضع آب بينى مىتوان بر بيماريهاى سر استدلال كرد زيادى آن دليل زيادى بخارهاى بدن و كمى و رقّت آن دليل سردى مغز و ناتوانيش در نضج بخشيدن به آن بخارات است . اما غلظت آب بينى دليل سردى و چيرگى بخارهاى سرد است ولى معتدل بودن و سفيدى آن نشانى اعتدال ، زرديش نشان چيرگى صفراء ، قرمزيش دليل غلبه خون ، تيرگى آن دليل بر چيرگى سوداء و بدبوئى آن علامت عفونت ماده و بىبوئى آن دليل نبودن عفونت در آن است . پائين آمدن چرك دليل ورم و يا سر باز كردن آن است . پائين آمدن ترشحات خونى علامت زخم در راههاى بينى مىباشد و خشكى بينى از كمى بخارها همراه با حرارتى خشك‌كننده خبر مىدهد .\r\n\r\n[ 6 - عادت ماهانه زنان 
  ]\r\n6 - عادت ماهانه زنان ، خون قاعدگى پزشك را از وضع رحم ( زهدان ) و كبد آگاهى مىبخشد . اگر در حال تندرستى بيش از اندازه عادى باشد علامت ناتوانى نيروى نگاهدارنده بدن و شدت دافعه و يا زيادى ماده و رقت آنست و يا از گشادى رحم و يا از جهت بحرانست و كمى آن برعكس اينهاست . سياهى زياد دليل سودا و يا صفراء سوزنده و يا سوداء غالب مىباشد اما زردى آن نشانى چيرگى صفرا بر خون است اگر رنگش نزديك بسفيد باشد علامت بلغم و نيز سردى آن دليل سردى زهدان و چيرگى بلغم است اگر بيش از اندازه گرم باشد نشان غلبه صفراء بر زهدان است اگر با خون آب همراه باشد علامت جمع شدن آب در زهدان است چه در اين هنگام معلوم مىشود كه زهدان سرد شده و بر جذب آب\r\n\r\n","description":"","footnote":"","page_name":" 51 ","page_number":83},
  {"content":"\r\n\r\nتوانائى ندارد و يا اينكه آبى از ساير اندامها بدرون آن ريخته . جهش خون قاعدگى از جهت نيروى دافعه و حرارت آن است بطورى كه طبيعت نمىتواند آن را تحمل كند . ليكن اگر جهش نداشته باشد علامت ناتوانى نيروى دافعه و از غلبه برودت است ، بدبوئى غير معمول خون از جهت رطوباتى است كه در رحم عفونت يافته و اگر چركى با خون همراه باشد علامت وجود ورم و زخمى است كه در زهدان سر باز كرده است .\r\n\r\n[ خون ريزى غير طبيعى از بينى 
  ]\r\n7 - خون‌ريزى از بينى ( رعاف ) كه بطور غير طبيعى انجام مىگيرد و سبب آن زيادى نيروى دافعه و ناتوانى نيروى نگهدارنده است و يا از جهت زيادى ماده ( خون ) كه رگها آن را از اين راه بيرون مىريزند يا از جهت حدّت و حرارتى است كه سبب خورده شدن رگها مىشود كه تا بدانجا مىرسد كه رگ سوراخ مىشود و يا از جهت نازكى آن است ، يك شكافتگى به آن دليل يا دلايل ديگر پيدا مىشود يا اينكه ممكن است دليل بيرونى وجود داشته باشد كه سبب آزرده شدن رگها مىشود مثل زمين خوردن ، ضربه ، حركات ناگهانى ديگر ، صداى بسيار بلند و امثال آن و گاه از جهت نيروى طبيعى و فساد خون است كه سبب باز شدن جاهاى نازك در رگها مىباشد و خون بشدت خارج مىشود و همچنين است خون بواسير كه نشانى آن مانند خون بينى است و نيز خونريزى از لثه از جهت زيادى و كمى و مزه و رنگ ، نشانى نابسامانيهاى درونى بدن است كه بطور كلى احكام آن را بيان كرديم و نيازى باينكه دوباره گفته شود نداريم .\r\n\r\n[ 8 - چركهاى عام و خاص چرك عمومى رويه بدن ( شوخ ) 
  ]\r\n8 - چركهاى عام و خاص « 1 » چرك عمومى رويه بدن ( شوخ ) اگر زياد باشد\r\n\r\n\r\n","description":"","footnote":"\r\n( 1 ) مؤلف اعلى الله مقامه براى چرك لغت وسخ را به كار برده كه در فارسى چرك و شوخ بايد ترجمه گردد و نبايد با چركى كه ناشى از عفونت است مشتبه شود . مترجم\r\n","page_name":" 52 ","page_number":84},
  {"content":"\r\n\r\nدليل زيادى نيروى دافعه و يا زيادى طرطير ، اگر كم باشد از ناتوانى دافعه و يا بسته شدن مسامات پوست از جهت خشكى آن و يا همانطور كه در بدن كودكان هست از كمى طرطير مىباشد . اما شورى و ترشى آنها از بلغم ، تلخى آنها از صفراء ، شيرينى و چربى آنها از خون و گزندگى و پوسته پوسته بودن آنها از سوداء مىباشد و نيز سفيدى در آنها علامت بلغم و سرخى نشانى خون ، زردى از صفراء و سياهى آنها دليل غلبه سوداء است اما طبيعت چركهاى خاص مثل چرك گوش را كه طرطيرى ملحى است رفع مىكند همانطور كه طرطير زيبقى از بينى و زبان كوچك و طرطير ملحى از چشم خارج مىشود زيادى آنها دليل زيادى حرارت و طرطير گرمست و كمى دليل كمى طرطير و حرارت آن است ، زردى آنها دليل صفراء ، قرمزى نشانى خون و سياهى علامت سوداء مىباشد . و اگر رقيق باشد دليل چيرگى رطوبت ، غلظت آنها دال بر كمى ، بدبوئى دليل گنديدگى و خوشبوئى آنها ( بوى طبيعى ) دليل بودن اخلاط سر است و اگر همراه با چرك و يا خون باشند علامت زخم و قرحه در آن اندام است . و همچنين است در مورد چرك چشم كه در حال طبيعى به علت كمى طرطير ملحى مغز ، اندازه‌اش كم است مگر آنكه علت ديگرى هم در كار باشد .\r\nبه‌هرحال و بطور كلى اگر اين نوع چركها در حالات بحرانى بروز كند نشانى خوبى است و اميد به بهبودى بيمار را زياد مىكند ولى اگر عارضى باشد مثل ساير نشانيها علامت يك بيمارى است .\r\n\r\n[ 9 - منى : 
  ]\r\n9 - منى : زيادى منى از زيادى و كمى آن از كم بودن خون مىباشد ، اما رقتش از غلبه رطوبت ، غلظتش از غلبه برودت و تنديش از چيرگى حرارت است . اگر حدّت نداشته باشد دليل نبودن حرارت است . زردى و يا قرمزيش دليل ناتوانى تخمها و سردى بيش از اندازه آنها است كه از تغيير كامل\r\n\r\n","description":"","footnote":"","page_name":" 53 ","page_number":85},
  {"content":"\r\n\r\nخون جلوگيرى مىكند بخصوص اگر نزديكى زياد صورت بگيرد و بيضه‌ها فرصت تغيير خون را نيابند منى را همانطور كه هست دفع مىكنند . اما شدت جهش منى از قدرت دافعه و كمى آن از ناتوانى آن نيرو است و لذت زياد در هنگام دفع از جهت حرارت و زيادى آن مىباشد . اما كمى لذت از برودت مزاج است و اگر مذى زياد باشد از غلبه حرارت و رطوبت و كمى آن از كمبود آن دو است و آن رطوبتى است كه در هنگام توجه نفس و پيدايش حرارت در آلات تناسلى بطور طبيعى جمع و ترشح مىشود و بدون اراده از آلت خارج مىگردد همانطور كه اشك از چشم بيرون مىريزد .\r\n\r\nمقام سوم استدلال از حالتهاى طبيعى بر احوال خلطها\r\n\r\n[ 1 - اشتهاى خوردن غذا - بىاشتهائى 
  ]\r\n1 - اشتهاى خوردن غذا - بىاشتهائى يا از اين جهت است كه بدن از تحليل غذا درمانده يا اينكه فم معده به علت نابهنجارى يا گرمى مزاج حس گرسنگى را از دست داده است و يا اينكه مغز نابسامان مىباشد . كمى اشتها نيز به همين دلايل كه شدت كمترى دارند پيدا مىشود . پيدايش بىنظمى در اشتها و اشتهاى پرخورى يا از زيادى ترشى در دهانه معده است و يا ترشحات مؤثر در هضم زياد مىباشد ، اشتهاى خوردن غذاهاى تند و خوراكهاى بد آيند از جمع شدن خلطى غير طبيعى در دهانه معده پيدا مىشود كه خواهان غذاى مخالف خود است مثلا اگر اين خلط تند باشد ميل بنوشيدن آب زياد مىگردد ، اگر ترش باشد پرخورى پيدا مىشود و اگر خلط شيرين باشد ميل به آب و غذا كم مىشود . آب نوشى زياد از حرارتى نيرومند و يا از بخاراتى كه از معده در هنگام خوردن غذاهاى پر بخار بلند مىگردد پيدا مىشود ، مثلا نوشيدن دوغ شور سبب نوشيدن آب زياد است يا اينكه\r\n\r\n","description":"","footnote":"","page_name":" 54 ","page_number":86},
  {"content":"\r\n\r\nممكن است خلط تندى در فم معده گرد آمده باشد . اما گاه ميل بنوشيدن نوشابه‌هاى غير معمول پيدا مىشود كه اثر پيدا شدن خلطهاى غير طبيعى ، در فم معده است و طبيعة هر خلطى خواهان ضد خود است تا وقتىكه دفع شود .\r\n\r\n[ 2 - خواب و بيدارى 
  ]\r\n2 - خواب و بيدارى - خواب زياد يا از بدى مزاج و چيرگى رطوبت بر مغز است كه آن را خدر مىكند و سبب خواب مىشود يا از رطوبتى است كه از خارج پيدا شده و يا در اثر داروى مخدرى مىباشد كه شخص آن را به كار برده است اما بىخوابى از بدى مزاج ، در اثر خشكى مغز است كه بر اثر حرارت و يا رطوبت پيدا شده ، يا پس از خوردن داروهاى گرم و خشك يا اثر بستگيهاى دنيائى است كه از اعراض روح از ظاهر بدن جلوگيرى مىكند يا از ترس و وحشت پيدا مىشود و يا اينكه انسان چنان به چيزى دل بند مىشود كه خستگى را فراموش مىكند و در اين حال روانش نمىتواند در قلب جمع شود .\r\n\r\n[ 3 - خواب ديدن 
  ]\r\n3 - خواب ديدن - از چيزهايى كه انسان در خواب مىبيند مىتوان به وضع مغز و مزاج او پى برد زيرا سر آدمى مثل انبيقى است كه بر قرع معده و بدن گذارده شده « 1 » و بخارهاى بدن به آن بالا مىرود و روح مغز به چگونگى آنها آغشته مىگردد و اشباحى در آن پيدا مىشود كه بحس مشترك مىرود و حس مشترك آنها را به خيال مىرساند و خيال آنها را در خواب مىبيند . بخارهاى بدن هم پيرو اخلاط و به زبان ديگر لطائف آنها مىباشند . بنابراين اگر بيشتر خوابها سرخى ، شيرينى ، نرمى و گرمى باشد از چيرگى خون است و اگر بيشتر\r\n\r\n\r\n","description":"","footnote":"\r\n( 1 ) قرع و انبيق دو قسمت از دستگاه تقطير و يا باصطلاح عرق‌كشى هستند قرع آن قسمت از دستگاه است كه ماده مورد نظر را در آن مىريزند و بر آتش نهاده مىشود و انبيق آن است كه مايع تقطير شده در آن مىريزد . مترجم\r\n","page_name":" 55 ","page_number":87},
  {"content":"\r\n\r\nزردى ، تلخى ، صاعقه ، آتش و امثال آن باشد از غلبه صفراء است . اگر بيشتر خوابها آب ، بخار ، برف ، باران ، يخ ، بىمزگى غذاها و مانند آن باشد از غلبه بلغم است . اگر بيشتر سياهى ، تاريكى ، چيزهاى ترسناك ، ترش ، سرد و خشك باشد از چيرگى سوداء است . كسى كه چيزهاى بدبو و جاهاى كثيف را بخواب مىبيند ، اخلاط بدن او گنديده شده و عفونت يافته است و آنكه چيزهاى بد آيند ، تهوع‌آور و مانند آن را مىبيند اخلاطش نابهنجار و بد است و هركس كه بيشتر خواب مىبيند كه چيز سنگينى را بدوش مىكشد يا خود را سنگين مىيابد گرفتار امتلائى در اخلاط است . كسى كه خوابهاى خود را فراموش مىكند رطوبت بر او غالب آمده . كسى كه همه آن را به ياد مىآورد حافظه نيرومند و خشكى معتدلى دارد . آنكه در خواب ببيند كه مىخواهد راه برود و نمىتواند از آن جهت است كه پاهايش در هنگام خواب جمع شده و كسى كه مىبيند كه مىخواهد يكى را بزند و نمىتواند دستهايش در وقت خواب جمع شده و گاه اين دو نوع خواب دليل زيادى رطوبت بدن است . اگر بخواهيم همه خوابها را عنوان كنيم بايد همه علم تعبير را ذكر كنيم و همين‌قدر كه گفتيم بس است ( مؤلف ( ا ع ) در علم تعبير كتاب مفصلى بنام تأويل الاحاديث تأليف فرمود ه . م )\r\n\r\n[ 4 - عطسه 
  ]\r\n4 - عطسه - عطسه يا از جمع شدن مواد زائد در مغز پيدا مىشود كه اين مواد نوعى گزندگى پيدا مىكنند و عطسه سبب بيرون راندن آنها مىشود يا اينكه سرمائى بمغز مىرسد كه در اثر آن مسامات مغز بسته مىشود و بخارات تندى كه بالا رفته و بمغز رسيده در آنجا مىماند و گزش و تحريكى در بينى ايجاد مىكند كه سبب عطسه و دفع آن بخارات مىشود و يا اينكه بخاراتى كه بالا رفته خود مغز را تحريك و مغز با عطسه آنها را دفع مىكند اما عطسه‌هاى پياپى از اين جهت است كه آن بخارات بيرون نرفته و دوباره سبب آزار مغز مىشوند .\r\n\r\n","description":"","footnote":"","page_name":" 56 ","page_number":88},
  {"content":"\r\n\r\nهمچنين عطسه ممكن است در اثر به كار بردن داروهاى محرّك بينى پيدا شود كه بينى مىخواهد آن دارو را از خود براند يا از جهت بادهاى گزنده و محركى است كه بمغز مىرسد و يا از جهت پرتوهاى تندى است كه از راه چشم سبب آزار حس مشترك و انعكاس آن در مغز مىشود همانطور كه تصور ترشى سبب عمل انعكاسى در حس مشترك مىگردد كه در نتيجه آبى در دهان گرد مىآيد و از اين راه طبيعت آزار را از خود دفع مىكند . همچنين است كه طبيعت براى دفع آزارى كه از نگاه كردن بخورشيد يا چراغ مىبيند از عطسه يارى مىجويد بخصوص اگر شخص در آن هنگام سر را بلند كند و نور خورشيد به داخل بينى بتابد چون اين ناحيه بتاريكى عادت دارد و نور آن را مىآزارد و تحريك مىكند ، سبب عطسه مىشود پيدايش عطسه ممكن است بدلايل ديگر باشد مثلا پرتوهاى سردى بمغز و مجارى بينى مىرسد و نيروى هضم - كننده بينى را بقدرى كم مىكند كه نمىتواند بخارها را هضم كند كه در نتيجه به طور نارس و رقيق تقطير مىگردد و در فضاهاى بينى و مسامات آن نفوذ مىنمايد و كشيدگى و آزارى در آن پديد آورده و آن را وادار به عطسه مىكند همچنين اگر برودتى به سر برسد و سر حرارت لازم را براى مقابله با آن نداشته باشد بخارات به صورت نارس تقطير مىگردد و در نتيجه جريانى كه گفتيم عطسه پيدا مىشود .\r\nاز آنچه گفتيم معلوم مىشود كه عطسه ، بحرانى براى طبيعت است كه آزار را از خود مىراند .\r\nعطسه در اول بيمارى بد است زيرا دليل روى آوردن مواد مضرّ به مغز و كندى نضج آنها است چه بالا رفتن ناشى از روحانيت و دورى آنها از نضج است اما در آخر بيمارى پس از پاك شدن بدن دليل\r\n\r\n","description":"","footnote":"","page_name":" 57 ","page_number":89},
  {"content":"\r\n\r\nنيرو گرفتن مغز و طبيعت و بحران است توضيح اينكه بيمارى در آغاز رو به زيادى است و اگر ماده متوجه بمغز باشد احتمال پيدايش سر - سام و اختلاط ذهنى و غير آن است اما در وقت انحطاط مرض بيمى از آن نيست و بدن انسان هيچ‌گاه از بخاراتى كه بمغز بالا مىرود خالى نيست .\r\n\r\n[ 5 - سكسكه 
  ]\r\n5 - سكسكه - دليل بر اين است كه در دهانه ( فم ) معده ناراحتى حادى وجود دارد كه معده را مىآزارد و طبيعت با اين حركت مىخواهد كه آن را دفع نمايد .\r\nسكسكه گاهى از امتلاء معده يا همچنين از خالى بودن آن مثل حالتى كه پس از استفراغ پيدا مىشود خبر مىدهد ، چه در حالت اخير گاهى معده متشنج مىگردد و در اثر لرزه آن فم معده آزارى مىبيند كه بوسيله سكسكه دفع مىشود .\r\nگاهى در چنين حالتى عطسه دست مىدهد زيرا مغز و معده بيك ديگر متصل مىباشند و نيز گاهى در اثر ماندن غذاى خشكى در فم معده و تحريك عصب مربوط ، سكسكه بروز مىكند ، در اين هنگام نوشيدن كمى آب آن را آرام مىكند اما گاهى اين حالت جنبه خيالى و روحى دارد و اگر در اين موقع حالت عصبى تازه‌اى مثل ترس و وحشت روى بدهد سكسكه نيز مىايستد .\r\nبه‌هرحال توهمات در اعصاب اندامها تأثير شديدى دارند چه اين اندامها با مغز در ارتباطند و حالات مغزى در آنها مؤثرند كما اينكه توهمات در آلات تناسلى و مغز و معده همه مؤثر مىافتد .\r\n\r\n","description":"","footnote":"","page_name":" 58 ","page_number":90},
  {"content":"\r\n\r\n\r\n[ 6 - باد گلو 
  ]\r\n6 - باد گلو - حركتى است كه بوسيله آن معده گازهاى زايدى را كه در اثر تخمير غذا و يا غذاهاى توليدكننده گاز و همچنين سوء هضم كه در اثر حرارت كم و تأثير آن در رطوبات پيدا مىشود بيرون مىكند . باد گلو گاهى حالت دودى دارد و اين در وقتى است كه حرارت معده زياد باشد و غذا را بسوزاند يا اينكه اخلاط زيادى در معده گرد آيد و معده را ضعيف كنند و خود نيز در اثر حرارت كم معده بادهائى پراكنده كند ، اگر اين بادها در اثر بلغم باشد سرد است و اگر گرم باشد در اثر صفراء است و اين از آن جهت است كه صفراء حرارت معده را كم مىكند و اين اندام از گوارش غذا ناتوان مىشود و بنابراين غذا در آن مىماند و عفونت مىيابد و علامت آن اين است كه باد گلو بدبو است و گاهى اين بدبوئى در اثر بدبوئى اخلاط است گاه با باد گلو بعض اجزاء غذائى نيز ممكن است بالا بيايد كه از آنها مىتوان به وضع معده پى برد مثلا اگر ترش باشد دليل ضعف معده است و مىنماياند كه بلغم ترش در معده مانده است .\r\nگاه باد گلوهائى بالا مىآيد كه مزه آنها تلخ است و اين دليل بر وجود صفرا در معده و ناتوانى آن است . گاهى پس از مدتى كه از خوردن غذا گذشت پيدا مىشود كه اين حالت بد است و علامت از دست رفتن هاضمه مىباشد .\r\n\r\n[ 7 - سستى و خميازه 
  ]\r\n7 - سستى و خميازه - اين دو حالت از بخارهائى كه بر اعصاب و عضلات اثر گذاشته پيدا مىشود و در اين هنگام بر حجم ماهيچه‌ها مىافزايد و نوعى شلى و سستى در آن و بالنتيجه در اعصاب پيدا مىشود و طبيعت مىخواهد كه اين حالت را خود درمان كند و با حركاتى كه در عضلات بوجود مىآورد مىخواهد چيزهاى زيان‌آور را از راه مسامات آن خارج كند پس حركتى پيدا\r\n\r\n","description":"","footnote":"","page_name":" 59 ","page_number":91},
  {"content":"\r\n\r\nمىشود كه مواد زائد را ضعيف مىكند و بتحليل مىبرد . در اين قبيل حالات نيز توهم اثر عجيبى دارد زيرا منشأ اين حالت نيز در پيها و ماهيچه‌ها است .\r\n\r\n[ 8 - خستگى 
  ]\r\n8 - خستگى - خستگى حرارتى در اندامها پديد مىآورد كه در آنها اثر مىگذارد و رطوبات آنها را تبخير مىكند و بر گنجايش ماهيچه‌ها مىافزايد در اين هنگام است كه آدمى ميل براحت كردن ، دراز كشيدن و شل كردن اندامها پيدا مىكند و مىخواهد كسى اندامهاى او را مالش دهد تا وقتى كه اين بخارها بتحليل برود . اما گاه خستگى بيشترى در انسان است كه در اين حالت اخلاط رقيق ، تند و گزنده‌اى در اندامها است و انسان آن‌چنان حس مىكند كه زخمهائى در آن اندامها است اين بدان علت است كه بعض خلطهاى غليظ ذوب مىشود و در هنگام حركت حل مىگردد يا پيه‌ها و گوشتهاى بدن آب مىشود و آدمى چنين مىپندارد كه قرحه‌اى در بدن اوست و كششى در اندامها ايجاد مىكند كه بر اتصالات آنها فشار مىآورد و شخص مىخواهد كه اندامهاى خود را جمع كند و در اثر كوششى كه بدن براى اين كار مىكند حرارتى جمع و سپس در پيها پخش مىشود كه در اين حالت بدن مىخواهد با كشيدن اندامها از اين وضع خلاص شود . گاه خستگى خيلى شديد است كه در اين هنگام همه اندامها بشدت گرم مىشود و طبيعت مىخواهد با فرستادن مرادى از نقاط مختلف بدن باعضاء درد آنها را تسكين دهد و حرارت آنها را خاموش كند در اين وقت است كه اندامها ورم مىكند و اين حالت بيشتر در نزد كسانى بروز مىكند كه عادت بخستگى ندارند يا اينكه خشكى مفرطى در پيها و ماهيچه‌ها پيدا مىشود كه حل آن سبب دشوارى حركات است و در هنگام حركت اين‌طور مىنمايد كه اتصالات بدن مىخواهد از هم جدا شود اين است كه كندى در حركات و كوفتگى و خستگى\r\n\r\n","description":"","footnote":"","page_name":" 60 ","page_number":92},
  {"content":"\r\n\r\nشديد حس مىشود كه ناشى از حالت بحرانى طبيعى است كه مىخواهد اخلاط را بساير اندامها بفرستد تا اعضاء رئيسه را از آن خلطها در امان بدارد . اگر در اين هنگام خلط تلخ را به آنها بفرستد قرحه‌ها و جراحاتى در آنها پديد مىگردد ولى اگر خلط غليظ بادى باشد كوفتگى زياد مىشود و اگر خلط گرم آزاردهنده باشد رطوباتى را از اطراف جمع مىكند و اندام ورم مىنمايد و اين حالت بحرانى طبيعى است كه طبيعت مىخواهد خلطها را بين اندامها تقسيم كند تا زيان آنها كمتر شود .\r\n\r\n[ 9 - جماع ( نزديكى ) 
  ]\r\n9 - جماع ( نزديكى ) اگر نفس انسان بيش از حد عادى مايل به نزديكى باشد دليل حرارت و رطوبت و زيادى بادها و خونست و اگر كمتر از حد عادى مايل به آن باشد دليل بر بدى مزاج سرد و خشك و يا گرم و خشك است .\r\n\r\n[ 10 - سرفه 
  ]\r\n10 - سرفه - سرفه حركتى طبيعى است كه بوسيله آن شش آزارى را از خود مىراند و دليل بر اين است كه رطوبتى از سر نازل شده و تا قصبة الريه پائين آمده و طبيعت مىترسد كه اين رطوبت پائين بيايد و بيشتر آزارش بدهد و با سرفه آن را از خود دور مىكند . اما گاه رطوباتى كه در اطراف سينه جمع مىگردد بدرون شش كشيده مىشود و طبيعت با سرفه آنها را بيرون مىراند و گاهى نيز رطوباتى كه در درون ريه است به علت حرارت تبخير مىشود و اگر تندى در آن باشد قصبة الريه را مىگزد و انسان چنين مىپندارد كه چيزى داخل شش است و مىخواهد با سرفه آن را بيرون براند . علامتش اين است كه خلط سينه‌اى وجود ندارد و همچنين گزش و خشكى دهن و گلو و درازى زمان سرفه كه ناشى از دوام گزندگى است وجود دارد و درعين‌حال اين حالات از سرفه تمام نمىشود پس سرفه به طول مىانجامد تا وقتى آن بخار گوارده شود و گاه نيز ممكن است خشونتى از غبار يا بخارى خارجى قصبة الريه ( ناى )\r\n\r\n","description":"","footnote":"","page_name":" 61 ","page_number":93},
  {"content":"\r\n\r\nرا بيازارد و يا داروى خشنى مثل زاج و يا غذا و نوشيدنى خشنى و يا حرارتى سبب آزار قصبة الريه ( ناى ) و ايجاد سرفه شود .\r\n\r\n[ 11 - حافظه و فراموشى 
  ]\r\n11 - حافظه و فراموشى - حافظه زياد از حرارت و خشكى و كمى آن از كمبود آن دو ، تباهى آن از تباهى آن دو و نابسامانيش از نابسامانى آنها است گاهى فراموشى در اثر سستىاى كه در قسمت جلوى مغز و از خوردن داروى مخدر حاصل مىگردد پيدا مىشود .\r\n\r\nمقام چهارم هشداردهنده‌هاى غير طبيعى\r\nهرگاه انسان بدون آنكه خسته باشد كوفتگى در خود حس كند هشدارى از يك تب است همچنين هرگاه آدمى عرق كند و عرق و همچنين پيشابش بدبو باشد و در همان حال تب با سرفه خشكى همراه باشد و بعد تب ببرد ولى سرفه باقى بماند ، هشدارى براى پيدايش تاولها و امثال آن در محل بندها است . اگر در گلوى آدم گرفتگى و قرمزى يا تيرگى در چهره پيدا شود از جذام خبر مىدهد . اگر لكه‌هاى سفيدى در بدن پيدا شود و به سختى درمان بپذيرد آگهى از پيسى ( برص ) است ، خشكى و خارش و خشونت پوست ( قوبا ) كه زياد شد ، هشدارى براى پيدا شدن لكه‌هاى سياه در بدن است . اگر دملها زياد باشد حاكى از شدت يافتن آن است . اگر موى دو طرف پيشانى بريزد دليل پيدايش كفگيرك ( دبيله ) است . اگر كسى از بيمارى حادى نجات يافت و نقاط مختلف بدنش دردناك باشد در آنجا دمل و كوركها سر بيرون خواهد كرد و همچنين است اگر جوشهاى كوچك زيادى در بدن پيدا شود اگر درد سر در نزد ميان‌سالان مدتى طول بكشد احتمال كورى و وسواس بسيار زياد است . درد سر و درد نيمه سر و طول كشيدن اين دو در نزد\r\n\r\n","description":"","footnote":"","page_name":" 62 ","page_number":94},
  {"content":"\r\n\r\nجوانان ممكن است دليل فروريختن آبى در داخل چشم و پيشروى آن باشد اگر كسى چنين بپندارد كه پشه يا مگسهائى در جلو چشم او در پروازند  ( Mouch , volant )  دليل آب آوردن چشم آنها است . اگر اعضاء صورت پرشهاى بىاختيار داشته باشند نشانى پيدايش لقوه است . اگر همه اندامها چنين پرشهائى داشته باشند پس از آن فلج بروز مىكند پريدن اعضاء چهره همراه با اشك ، بيزارى از نور و سردرد هشدارى براى پيدايش سرسام ( ورم پرده‌هاى مغز يا مننژيت و مانند آن ) است اگر بيمارى از اينكه هوا به بدنش برسد بدش بيايد و در او چندشى از آن پيدا شود دليل پيدا شدن تشنج است . سنگينى و كوفتگى بدن و باد كردن رگها پيش - آگهى يك مرگ ناگهانى و سكته است و در اين هنگام بايد اقدام به فصد ( خون‌گيرى ) كرد . سستى پس از خواب دليل وجود مواد زائد در ماهيچه‌ها است . همچنين خميازه زياد اگر عيب خاصى در مزاج كسى نباشد دليل بيماريهاى مغزى است . كوفتگى بدون دليل ، هشدارى بر بيمارى مىباشد .\r\nكابوس و دوار سر گاه به صرع يا سكته مىانجامد . تب داغ و همراه با يبوست و قرمزى و گريه در اطفال به تشنج مىرسد امتلاء و سنگينى سر و كدورت حواس هشدار براى سكته است حركت كردن مغز در اثر ضربه و زمين خوردن و سكته پس از آن و شدت يافتن سردرد و درد قلب در آغاز بيمارى بتباهى عقل مىانجامد .\r\nو اگر در سر خود سنگينى حس كند بخواب سنگينى مبتلا مىشود اگر بيمار رگهاى چشمش قرمز و كلفت و چهره‌اش باد كرده و سر و صورتش قرمز باشد و سردرد و اشك‌ريزى هم داشته باشد بورم حجاب حاجز و يا ورم پرده‌هاى مغز مبتلا\r\n\r\n","description":"","footnote":"","page_name":" 63 ","page_number":95},
  {"content":"\r\n\r\nخواهد شد . اگر شخص بدون سبب به غمگينى و ناراحتى تنفسى دچار شود هشدارى براى ابتلاء بوسواس سوداوى و ماليخوليا است . اما نزله زياد ضعف بدن و تنگ آمدن سينه علامت تنگى نفس و ذات الريه يا پيدا شدن قرحه‌هائى در ريه يا جاى ديگر از سينه است . پريدگيهاى پياپى در زير دنده‌ها دليل بر وجود ورم در حجاب حاجز و خفقان پيوسته دليل مرگ ناگهانى است . اگر كسى كه گرفتار ذات الجنب بوده در خلط سينه‌اش رگه - هاى خونى و چركى ديده شود و در مدت چهل روز پاك نشود گرفتار بيمارى سل مىگردد . خلط سينه گلوله مانند در ذات الجنب اگر طولانى باشد دليل پيدايش سل است . اگر بيمار در پهلوى راست خود سنگينى و يا هيجان يا كششى حس كند دليل نابهنجارى وضع كبد است و اين كشيدگى دليل نفخ و سنگينى نشانى بر بستگىها مىباشد .\r\nپيچش و هيجان علامت ورم گرم جگر مىباشد و اگر مدفوع سفيدرنگ باشد نشان يرقان است . برآمدگى چهره و بادكردگى پلك زيرين نشانى بيمارى استسقاء است . پيچش و دردهاى دور ناف كه درمانى نيابد علامت استسقاء طبلى « 1 » و كمى اشتهاء و تهوع يا وجود نفخ در ناحيه چپ و زير دنده‌ها همراه با قى و درد دست و پا نشان پيدايش قولنج است .\r\nبدآيندى غذا همراه با احساس درد در دهانه ( فم ) معده و سينه و تلخى دهن دليل جمع شدن اخلاط زيان آور در فم معده و نياز بيمار به قى است ، از بين رفتن اشتها و بدآيندى غذا نيز حاكى از يك بيمارى است احساس كشش در كمر و نشينگاه كه همراه با ديگرگونى حالت بدن از عادات طبيعى آن است هشدارى بر نابسامانى بدن مىباشد . اگر پيشاب در\r\n\r\n\r\n","description":"","footnote":"\r\n( 1 ) نوعى استسقاء است كه در آن شكم بيمار مانند طبل بزرگ مىشود . مترجم\r\n","page_name":" 64 ","page_number":96},
  {"content":"\r\n\r\nمدتى طولانى رقيق باشد علامت قرحه‌اى است كه در مثانه يا پيشاب راه پيدا شده . اگر پيشاب مثل ادرار حيوانات كف آلوده باشد ، دليل پيدايش درد سر است . احساس سوزش از پيشاب در بيمارانى كه گرفتار اسهال صفراوى هستند نشانه قرحه مثانه است . بادگلوى ترش اگر در مدت زيادى باشد علامت ذات الجنب است . وجود حالت تخمه در مدت دراز ممكن است نشان خنازير باشد . اگر سوزش پيشابى طول بكشد نشان پيدايش نابهنجارى در مثانه و پيشاب راه است . اگر در پائين كمر و دو طرف نشينگاه سنگينى و كششى حس شود علامت نابسامانى كليه‌ها مىباشد و اگر در همين هنگام دردى در خارج هم حس شود نشانى پيدايش دمل در خارج و اگر در داخل حس شود علامت پيدا شدن دمل در اندرون است . اگر در ادرار چيزى شبيه مردار سنگ يا ته‌نشين آجرى رنگى ديده شود دليل وجود سنگ در مثانه و پيشاب راه است وجود شن در ادرار دليل سنگ كليه و ادامه سوزش در مجراى بول دليل قرحه در مثانه و آلت است و اگر در حالت اسهال فشار و سوزشى در مقعد حس شود احتمال بروز خراش در سطح امعاء مىباشد و اگر خارش در مقعده در مدتى طولانى باشد علامت بواسير است حركت شكم در زن آبستن و يا كوچك شدن پستانها نشانى افتادن جنين مىباشد و اگر فقط يكى از دو پستانش لاغر شود و دو بچه در زهدان باشد يكى از آنها خواهد افتاد ، لاغرى پستان چپ علامت افتادن جنين پسر است اگر پستان راست لاغر شود جنين دختر سقط خواهد شد اگر در پستان زنى خون منعقد شود احتمال ابتلاء او بجنون مىباشد اگر زن آبستنى بسيار لاغر باشد جنين قبل از آنكه رشد كافى بيابد خواهد افتاد اگر زن آبستنى در ايام عادت خود حائض گردد و يا شير زياد در پستانش جارى شود علامت بيمارى جنين\r\n\r\n","description":"","footnote":"","page_name":" 65 ","page_number":97},
  {"content":"\r\n\r\nو احتمال افتادن آنست . اگر پس از زايمان خونريزى بيش از وضع عادى ادامه يابد علامت بيمارى و جنون و يا پيدايش ورم در زهدان و يا كبد مىباشد اگر در كسى جراحتى با ورم موضعى پيدا شود و سپس بيك‌باره ورم بخوابد و بيمار پيش يا بعد از اين حالت كشيدگى و تشنج داشته باشد دليل پيدايش جنون يا ذات الريه ، ذات الجنب ، بيمارى چركى و يا نابهنجارى وضع خون او مىباشد . در هنگامى كه جراحتى در سر بيمار پديد شود و در همان طرف سستى و در طرف مقابل لرزه‌اى وجود داشته باشد امكان پيدايش بيماريهاى مزبور وجود دارد . اگر يكى از اندامها بر خلاف عادت گرم و يا سرد باشد يا عرق كند دليل وجود يك بيمارى است .\r\n\r\nفصل علائم بهبودى ، يا شدت بيمارى و يا مرگ بيمار\r\n\r\nمقصد اول علائم بهبودى\r\n\r\nمطلب اول - [ علائم بيماريهاى مختلف و شدت و ضعف آنها 
  ]\r\nخداوند متعال انسان را بوسيله سببهائى از مرتبه بالا و اضدادى از مرتبه پائين خلق كرده است و براى زندگى ، مرگ و همه حالات او زمانها و اوقات محدود و معينى قرار داده كه با سببهاى هم زمانش باجرا در مىآيد و اين تابع سببهائى است كه در مرتبه بالا قرار دارد و همين‌كه به خواست خداوند سبحانه سببى از سببهاى مختلف پيدا شد بهم جنس خود نيرو مىبخشد و ضد خود را از كار باز مىدارد . بنابراين هنگامى كه سببى رو به انسان كند آثار اوليه وجود اين سبب به صورت هشدارهائى در او پيدا مىشود و حال او را دگرگون مىكند و ازاين‌رو است كه اگر سببى بر آدمى وارد شود\r\n\r\n","description":"","footnote":"","page_name":" 66 ","page_number":98},
  {"content":"\r\n\r\nاختلالاتى در حال او بوجود مىآورد كه بر خلاف وضع طبيعى و خلقت اوليه اوست و اين حالت دوم است و اگر سبب ادامه يابد و قواى انسان از ايستادگى در برابر آن ناتوان باشد اثرش روز به روز افزوده مىگردد و اين حالت سوم است . به همين ترتيب هرچه بيشتر بگذرد حالت چهارم و حالتهاى بعدى تا جايى كه خدا خواسته باشد يكى پس از ديگرى ديگرگونيهائى در آدمى بوجود مىآورد . يكى از اين حالات ايستادن بيمارى از پيشروى است چه اگر خداوند خواسته باشد و سببى بوجود آيد و طبيعت را به پايدارى وادار كند و بيمار نيرو بگيرد بيمارى ناتوان مىشود كه حالت پنجم است و به همين ترتيب كم‌كم حالات بعدى پيدا مىشود تا علت اوليه به كلى از بين برود و بيمار از بيمارى برهد و بهبود يابد يا اينكه مدتى در حال نقاهت باشد ، و اين حالت ششم است . چون دست خداوند و عنايت او بر بيمار باقى است هيچ‌گاه طبيعت از دفاع باز نمىماند زيرا آفريده با آفريدگار دائما مرتبط است و ما دام كه بين كون و فساد فرصتى دارد و اجل او فرا نرسيده باشد بيماريش حالتى ناپايدار است و خودش اگرچه كم توان باشد پيروز مىگردد و مىتواند در برابر بيمارى پايدارى كند بنابراين بيماريش كم‌كم نضج مىگيرد و به بالاترين حد خود مىرسد ، اما طبيعت آدمى بر بيمارى چيره مىشود و عاقبت مىتواند آن را از سرزمين خود بيرون براند .\r\nبه‌هرحال بيماريهاى گوناگون از نظر طول مدت با يكديگر تفاوت دارند و بيماريهاى حاد معمولا يا شفا مىيابند و يا بيمار را در مدت كم و در يك بحران از پا درمىآورند ، اما بيماريهاى مزمن و كهنه بايد نضج بگيرند و ماده آنها كم‌كم بتحليل برود و مانند بيماريهاى حاد بيك‌بار به پايان خود نمىرسند و درعين‌حال اين‌گونه بيماريها نيز باهم يكسان نيستند و هرچه مرضى\r\n\r\n","description":"","footnote":"","page_name":" 67 ","page_number":99},
  {"content":"\r\n\r\nسخت‌تر باشد زودتر كارش يكسره مىشود و هرچه كم توانتر باشد بيشتر به طول مىانجامد مثلا امراض سخت در سه يا چهار و يا هفت روز به حالت بحرانى مىرسد اما بيماريهاى ضعيف‌تر در هفت يا ده و يا چهارده روز و گاه تا چهل روز دست‌بردار نيستند .\r\nبيماريهاى حاد را از نوع آنها و سيرشان و همچنين از نبض و رنگ مريض و سن او و وقت مىتوان شناخت و معمولا بيماريهاى خونى و سودائى حاد و بيماريهاى صفرائى و بلغمى مزمن هستند و همانطور كه بيمارى بيك‌باره و يا كم‌كم پيدا مىشود بيك‌باره و يا كم‌كم پايان مىيابد بيماريهاى حاد يا دفعة بهبود مىيابند و يا نخست حالتى بهتر از حالت سابق پيدا مىشود و بعد بتدريج به بهبودى كامل مىانجامد و يا اينكه به عكس بيمار رو بمرگ مىرود .\r\nبيماريهاى مزمن تدريجا بهبود مىيابند و يا كم‌كم شديد مىشوند ليكن بهبودى در آن است كه بيمارى به كلى از بين برود يا از اندام مهمى باندام كم‌اهميت - ترى جابجا بشود ولى بحران بيمارى اگر بنا باشد به بهبودى بيانجامد بيماران عرق مىكنند و يا به قى و اسهال و پيشاب زياد گرفتار مىگردند مانند بيماران صفرائى و بيماران خونى كارشان بخون‌ريزى از بينى و يا بواسير و يا به حالت قاعدگى مىانجامد . بيمارانى كه به امراضى كه خلط آنها لطيف و بالا رونده است و يا بيماريهاى سر مبتلايند خونريزى از بينى و يا عطسه زياد پيدا مىكنند . بيماريهاى متعلق به رويه كبد « 1 » بخون‌ريزى از بينى و يا پيشاب زياد مىانجامد و بيمارانى كه بيمارى در گودى كبد « 2 » آنها است به اسهال يا قى يا ادرار زياد يا خونريزى به صورت قاعدگى و يا خونريزى از بواسير مبتلا مىگردند . بيماران كبدى گاه به فراوانى عرق مىكنند و بيمارانى كه\r\n\r\n\r\n","description":"","footnote":"\r\n( 1 )  Face superieur \r\n( 2 )  Face concave \r\n","page_name":" 68 ","page_number":100},
  {"content":"\r\n\r\nطحال آنها ورم دارد از لوله چپ بينى آنها خون مىآيد . اما گاه در حالت بحرانى وضع ديگر پيش مىآيد و بيمارى تغيير صورت مىدهد مثلا دملها و ورمهائى در بدن بيمار پديد مىآيد يا بعض اندامهايش سياه مىشود ، بيمار كوفتگى زياد حس مىكند . معمولا اخلاط رقيق ، بصورتهاى پيشين و اخلاط غليظ بصورتهائى كه اكنون گذشت تغيير شكل مىيابند و بيشتر بيماريهائى كه زود به حال بحرانى مىرسند ، به كلى تمام مىشوند بيماريهائى كه دور تر ببحران مىانجامند دگرگونى و تغيير صورت مىيابند . بيماريهاى گرم معمولا به صورت هائى كه گفته شد بهبود مىيابند و گرنه برميگردند و در اين حالت است كه بايد از بيمار بيش از حد مواظبت كرد چه اگر بيماريش عود كند از بار نخست بدتر خواهد بود .\r\n\r\nمطلب دوم - [ بحران و دگرگونى بيمارى بستگى به حالات مختلف ماه دارد 
  ]\r\nپيشتر گفتيم كه هرچه بر موجودات مىگذرد در اثر سببهاى بالا است كه به سببهاى پائين تعلق مىيابد بنابراين سببهاى پائين آشيانه‌اى براى سببهاى بالا است خداوند بمشيت خود بدست سببهاى بالا و برتر سببهاى پائين را به حركت درمىآورد و آنها را فعال مىسازد و چون سببهاى بالائى برحسب سببهاى پائينى بسيار زيادند و هر مسببى ( بفتح باء ) تابع سبب و اثر پيرو صفت مؤثر است « 1 » لازم مىآيد كه بين سببها و مسببات هم‌آهنگى باشد و به همين دليل هر سبب عالى در مسبب پائين كه اثر و تابع خود اوست\r\n\r\n\r\n","description":"","footnote":"\r\n( 1 ) يكى از خصوصيات تأليفات مؤلف ( ا ع ) اين است كه در هريك از علوم استدلالهائى از ساير دانشها و با اصطلاحات مخصوص آن فرموده است كما اينكه همين استدلال مربوط بفلسفه و حكمت الهى است كه متأسفانه در فارسى مصطلح عادى براى اغلب اين قبيل الفاظ و اصطلاحات فلسفى معادل مشهورى نيست . م\r\n","page_name":" 69 ","page_number":101},
  {"content":"\r\n\r\nمؤثر است . از جمله مسببها رطوبتهائيست كه در پائين وجود دارند و اينها تحت تأثير كره ماه مىباشند و دگرگونيهاى اين رطوبتها همانطور كه مىبينيم بسته به دگرگونيهاى آن كره هستند ، مثلا جزر و مد تابع گردش ماه مىباشند يا اينكه وضع مغز و زياد و كم آن و همچنين زيادى و كمى خون بدن تابع وضع ما هست به‌هرحال رطوبتهاى زمينى از هر جهت تابع وضع ماه هستند كه آن كره را از جهت زيادى ، كمى ( در حالات بدر و هلال ) ، سعادت ، نحوست ، شرف ، و بال ، اوج حضيض و ساير ويژگيهائى كه از قرانات و نظرها « 1 » بدست مىآورد پيروى مىكنند . از جمله رطوبتهاى زمينى رطوبتهاى اخلاط در بدنست كه وابسته بكره ماه مىباشند و از آن كره در همه حالات پيروى مىكنند . كره ماه از نظر جاهايى كه در يك دوره گردشش در فلك دارد داراى هشت حالت مىباشد . مدت اين دوره 27 روز و 7 ساعت و 43 دقيقه است و اگر آن را با جزئى از فلك ( مثلا يك ستاره ثابت . م ) مقايسه كنيم حالت اول اقتران كره ماه با اين جزء است و همين‌كه كره ماه 6 / 1 از يك دور را كه دو برج يا 60 درجه است طى كند نسبتش با جزء اول تسديس است ، كه نظر و حالت دوستى كم است . با اين توضيح كه مدت گردش ماه در دو برج از نظر كندى و تندى متفاوت مىباشد « 2 » يعنى گاه كمى كمتر از 4 روز و گاه كمى كمتر از 6 روز است كه در اين‌باره براى روشن شدن وضع ماه بايد بتقويم مراجعه كرد به‌هرحال همين‌كه كره ماه به اندازه نود درجه يعنى سه برج از جزء اول دور\r\n\r\n\r\n","description":"","footnote":"\r\n( 1 ) وضع ماه و سيارات از نظر مقايسه با خورشيد ، بروج و سيارات ديگر نظر ناميده مىشود و در علم نجوم هر نظر داراى حكمى خاص است\r\n( 2 ) در علم هيأت ثابت شده كه خط فرضى ممتد از مركز زمين به مركز ماه در زمانهاى مساوى سطوحى مساوى را جاروب مىكند پس وقتىكه ماه در مدار شبه بيضى خود به زمين نزديكتر باشد سرعتش بيشترست و نتيجتا يك برج را در مدت كمترى مىپيمايد و بالعكس . مترجم\r\n","page_name":" 70 ","page_number":102},
  {"content":"\r\n\r\nشد نسبت به آن جزء در حال تربيع است كه نظر عداوت و كينه مىباشد و مدت اين سير كمتر از شش و يا نه روز است و همين‌كه يك‌صد و بيست درجه يعنى چهار برج را پيمود نسبتش بجزء اول تثليث يعنى دوستى تامه است و پس از پيمودن يك‌صد و هشتاد درجه يعنى شش برج به حالت مقابله مىرسد و پس از دويست و چهل درجه يعنى هشت برج باز نسبتش تثليث است و بعد از پيمايش دويست و هفتاد درجه يعنى نه برج باز نسبت تربيع پيدا مىكند و همين‌كه سيصد درجه را طى كرد يعنى ده برج دوباره نسبت تسديس پيدا مىشود و همين‌كه سيصد و شصت درجه ديگر را گردش كرد به حالت اجتماع با جزء اول ( قران يا مقارنه ) مىرسد « 1 » و طول\r\n\r\n\r\n","description":"","footnote":"\r\n( 1 ) حساب تقريبى براى روزهاى بحرانى بيماريها با توجه بسير كره ماه با تقريب نزديك و كمى مسامحه به اين ترتيب است كه روز شروع بيمارى را حالت اجتماع با ماه حساب مىكنيم زيرا ماه تربيت‌كننده رطوبتها و همچنين خلطهاى بدن انسانى است كه فساد در آنها سبب بيمارى مىباشد بنابراين بايد ببينيم در آغاز بيمارى كسى ، ماه در كدام درجه است و مىگوئيم كه آن درجه منسوب به آن بيمارى است و همين‌كه ماه بدان درجه رسيد ، اخلاط فاسد گرديده و شخص مريض شده و تصور مىكنيم كه در آن درجه يك ستاره ثابت قرار گرفته و ماه كم‌كم از آن دور مىشود و پس از يك دوره كه بيست و هفت روز و هفت ساعت و چهل و سه دقيقه است دوباره به همان ستاره مىرسد همين‌كه ماه نود درجه و يا صد و هشتاد و يا دويست هفتاد درجه را بپيمايد نظرش نسبت به آن مرض ، نظر كينه و دشمنى است زيرا نظر تربيع و مقابله ، عداوت است و در اين هنگام بحران بيمارى به حد كمال مىرسد و ماه در مقام ضديت كامل با بيمارى است . اما تربيع اول پس از شش روز و نوزده ساعت و پنجاه و هفت دقيقه است و بنابراين بحران در شب هفتم است مقابله پس از سيزده روز و پانزده -\r\n","page_name":" 71 ","page_number":103},
  {"content":"\r\n\r\nمدت يك دوره كامل بيست و هفت روز و هفت ساعت و چهل و سه دقيقه است اما همانطور كه گفته شد تندى گردش ماه در برجهاى دوازده‌گانه ، همانطور كه روشن است متفاوت مىباشد و گاه تندتر و گاهى كندتر مىشود . اما آنكه مؤثر در پائين‌ها است حالات هشتگانه‌اى است كه از آن ياد كرديم بنا بر اين اگر كسى بيمار شد بايد ببينيم ماه در كدام جزء از فلك است و اين حالت اقتران سبب آن بيمارى است و ما دام كه ماه در حال پيمودن درجاتى كه حكم آنها مانند حكم حالت اقتران است مىباشد ، آن بيمارى به حال خود باقى است اما همين‌كه شصت درجه از جزء اول دور شد ، حكمش تفاوت مىيابد زيرا\r\n\r\n\r\n","description":"","footnote":"\r\n- ساعت و پنجاه و چهار دقيقه و بنابراين بحران در بيست و چهارم است تربيع دوم پس از بيست و يك روز و يازده ساعت و پنجاه و يك دقيقه است پس بحران در بيست و يكم خواهد بود . در اين سه روز بحران در حد كمال مىباشد اما تسديس و تثليث ، در حقيقت ديگرگونى حالت و هشدار براى بحران است و بحران كاملى در آنها نيست . بنابراين تسديس اول در روز پنجم ، تثليث اول در روز نهم ، تثليث دوم در روز هيجدهم و تسديس دوم در بيست و سوم است . پس روشن شد كه بحران با تقريب در ايام پنجم ، هفتم ، نهم ، چهاردهم ، هيجدهم ، بيست و يكم ، بيست و سوم و سپس بيست و هشتم و سى و سوم است و اين دوره همانطور كه گذشت تجديد مىشود البته ظاهر حساب اين است اما اگر حركت ماه تند شود اين روزها جلو مىافتد و اگر حركت ماه كند باشد عقب مىرود و اين مطلب را فقط پس از رجوع بتقويم مىتوان دريافت .\r\nو روزهاى بحرانى وسطى به حساب ابجدى در اين تركيبات جمع شده است :\r\nهز ، طد ، ججاحح . ( 5 . 7 . 13 . 23 . ) -\r\n","page_name":" 72 ","page_number":104},
  {"content":"\r\n\r\nبه حالت تسديس رسيده كه آشكارا اثرش با حالت قران تفاوت دارد و حالت بيمار با وضع نخستين او در آغاز بيمارى پس از گذشت مدت مربوط به شصت درجه ديگرگون مىشود مگر آنكه چيزى از اين دگرگونى جلوگيرى كند و بيمارى\r\n\r\n\r\n","description":"","footnote":"\r\n- جدول مقايسه وضع ماه و فاصله آن با آغاز بيمارى\r\nتوضيح : در كتاب فقط پنج ستون دست راست تنظيم شده و ستون ششم براى تسهيل و با توجه بتوضيحات متن اضافه شده است . مترجم\r\n","page_name":" 73 ","page_number":105},
  {"content":"\r\n\r\nادامه يابد تا به نود درجه برسد « 1 » . در حالت تربيع اثر خاصى است كه در حالت تسديس نبود و اگر باز مانعى از تغيير وضع بيمارى جلوگيرى كند بيمارى ادامه مىيابد تا بيك‌صد و بيست درجه برسد كه اين حالت حكمش غير از حالت تربيع مىباشد و باز اگر مانعى پيش بيايد بيمارى بپيش مىرود ، تا\r\n\r\n\r\n","description":"","footnote":"\r\n( 1 ) براى روشن شدن مطلب لطفا به اين شكل و توضيح آن توجه فرمائيد . مترجم\r\nمحل فرضى آغاز بيمارى با مقايسه آن با ماه\r\nمقابله\r\nتوضيح : بنا به اعتقاد منجمين ، نظر خورشيد ، ماه و يك سياره با سيارات ديگر ، با توجه بفاصله زاويه‌اى آنها در حالات ذيل به اين شرحست : مترجم\r\nفاصله / 60 / درجه / بنام تسديس اول / نظر محبت\r\nفاصله / 90 / درجه / بنام تربيع اول / نظر عداوت و خشونت\r\nفاصله / 120 / درجه / بنام تثليث اول / نظر محبت تام\r\nفاصله / 180 / درجه / بنام مقابله / نظر دشمنى تام\r\nفاصله / 240 / درجه / بنام تثليث دوم / نظر محبت\r\nفاصله / 270 / درجه / بنام تربيع دوم / نظر دشمنى و عداوت\r\nفاصله صفريا / 360 / درجه / بنام قران - مقارنه / نظر دشمنى\r\n","page_name":" 74 ","page_number":106},
  {"content":"\r\n\r\nحالت مقابله پيش آيد كه غير از حالت تثليث است و با حالت اجتماع دشمنى تام دارد و اغلب بحران بيمارى در اين حالت است . به همين نحو در درجات دويست و چهل ، دويست و هفتاد ، سيصد ، و سيصد و شصت ، حالت بيمارى در تغيير است زيرا بطور آشكارى حكم هريك از اين درجات با ساير حالات تفاوت دارد و اينها حالات بحرانى و تغيير حال بيمار است . اما اگر كره ماه در اين حالت خودش در حالت سعود تام باشد ، بيمارى بتندرستى مىكشد و اگر سعود ناقص باشد بهبودى كمى پيدا مىشود ، اگر نحسى كمى در حالت ماه باشد حال بيمار بدتر مىشود اگر نحسى زيادى باشد مرگ او فرا مىرسد و اينها كه گفتيم راز اصلى و حقيقت بحران است و مشكلات اين مطلب را مىگشايد و من كسى را سراغ ندارم كه به اين سر پى برده باشد .\r\nصاحب كتاب الكامل و انطاكى و غير آنها مطلب را به اين ترتيب توجيه كرده اند كه ماه وقتىكه از خورشيد جدا مىشود در مدت چهار روز يك چهارمش در هفت روز يك دومش ، در يازده روز يك سومش و پس از چهارده روز ، تمام آن روشن مىشود بعد چهار يك آن تا روز هفدهم ، يك دومش در بيست روز ، سه چهارمش در بيست و چهار روز و همه آن در بيست و هفت روز تاريك مىگردد . بنابراين اين روزها وقت بحران بيماريها است اما اين توجيه ، منطبق بر حساب نيست و با آنچه كه در خارج است درست نمىآيد و اين مطلب بر هركس كه حساب كند آشكار مىگردد زيرا بنا ، بر اين نيست كه هركس كه بيمار مىشود حتما در وقت اجتماع ماه و خورشيد باشد ، تا اينكه در هنگام روشنى كامل ماه در حال بحران باشد و صرف گفتن اينكه نصف ماه ، در چه وقت و تمام آن در چه هنگام روشن است منشأ اثر نيست .\r\nپس از آنچه كه برايت توضيح دادم شاكر باش و شايد توجه كرده باشى كه\r\n\r\n","description":"","footnote":"","page_name":" 75 ","page_number":107},
  {"content":"\r\n\r\nآن‌طور كه ما گفتيم موافقتر با واقع است زيرا اوقات سير ماه مختلف است و فقط با توجه به روزها قابل ضبط و محاسبه نيست و روزهاى بحرانى سوم ، چهارم ، پنجم ، هفتم ، هشتم ، نهم ، يازدهم ، سيزدهم ، چهاردهم ، پانزدهم ، هفدهم ، نوزدهم ، بيستم ، بيست و يكم ، بيست و چهارم ، بيست و هفتم ، سى و يكم ، سى و هفتم ، چهلم ، شصتم ، هشتادم و يك‌صد و بيستم است . البته اين مؤلفين نوشته‌اند كه بحران در بعض روزها بيشتر است و ترتيبى كه بيشتر پيش مىآيد به اين شرح است : هفتم ، چهاردهم ، پانزدهم ، نوزدهم ، بيستم چهارم ، هفدهم ، بيست و يكم ، سوم ، هيجدهم ، سيزدهم ، پانزدهم بيست و چهارم ، بيست و هفتم ، دوم ، ششم ، هشتم و شانزدهم كه در اين روزها بحران بيشتر است . اما بيشتر به همان ترتيبى است كه ما گفتيم زيرا نسبتهاى هشتگانه بيشتر در آن روزها پيش مىآيد . اما در روز دوم بيمارى هيچيك از نسبتهائى كه شمرديم نيست ليكن در آن‌روز حالت انتقال ماه به برج ديگر است كه طبع آن ( با برج پيش ) متفاوت مىباشد و مساعد براى بحران است . پس در هر برج بحران پيش مىآيد اما در روزهائى كه نسبتهاى ياد شده وجود دارد آشكارتر است و تغييرات كلى در اين روزها است .\r\nپاره‌اى بحرانها خوش‌خيمند و اين خوش‌خيمى در هنگامى است كه اخلاط نضج يافته و بيمار رو به بهبودى مىرود و به اين ترتيب بيشتر پيش مىآيد :\r\nهفتم ، چهاردهم ، پس از آن چهارم ، بيستم ، يازدهم ، هفدهم ، پانزدهم بيست و يكم و سوم . راز نيكى يا بدخيمى بحرانها در اين است كه آنگاه كه سرعت ماه بيشتر است ، ديگرگونى حال بيمار تندتر است و بيمار زودتر حالى بحالى مىشود و همين برايش خوب نيست زيرا اخلاط فرصت نمىيابند كه نضج بگيرند و زمينه بيمار براى پذيرش عوارض تازه آماده است و طبيعت\r\n\r\n","description":"","footnote":"","page_name":" 76 ","page_number":108},
  {"content":"\r\n\r\nبيمار در اين ميانه سرگردان مىماند و تاب ايستادگى ندارد اما در هنگامى كه حركت ماه كندتر باشد ، بيمار راحت‌تر است ، اخلاط نضج مىگيرند ، دگرگونيهاى حال بيمار در فرصت بيشترى انجام مىگيرد و نيروى او بيشتر باقى مىماند . اما بحران‌هاى بدخيم عبارتند از : ششم چون تربيع در آنست و دوازدهم كه هنگام مقابله مىباشد و هشتم كه وقت تثليث است و دهم بنا بر اينكه برج پس از تثليث تغيير مىكند و شانزدهم اگر برج پس از مقابله تغيير كند و هيجدهم كه زمان تثليث است . به‌هرحال و بطور خلاصه اگر نسبتها به زودى يكى پس از ديگر برسد و اخلاط فرصت نضج گرفتن نداشته باشند ، بحرانها خوش‌خيم نخواهند بود و مرگ بيمار و يا برگشت بيمارى در آن پيش‌بينى مىشود . بحرانهاى بدخيم اغلب پيش مىافتند و خوش‌خيمها عقبتر هستند . البته در اين حالت اقتران با ديگر ستاره‌ها نيز بنوبه خود مؤثر است كه بدخيم را خوش‌خيم مىكند و برعكس و خداوند بحقايق كارها داناتر است و بدانكه روز چهارم براى روز هفتم ، نهم براى يازدهم ، يازدهم براى چهاردهم ، هفدهم براى بيستم هشدار هستند و بنابراين مىتوان وضع بحران آينده را از بحران گذشته از جهت علامات خوب و بد پيش‌بينى كرد .\r\n\r\nمطلب سوم علامات بحران آينده يا حاضر\r\nعلامات نزديكى بحران عبارتند از : تندى حركات نبض ، هيجان ، حركات خود مريض ، بالا رفتن حرارت ، پيدا شدن نشانيهاى نضج در پيشاب و مدفوع و اخلاط سينه ، سنگينى نبض ، پيش افتادن نوبه در مالاريا ، تندى و سختى حركت تب بويژه اگر مريض جوان و قوى ، هوا گرم و تب تند و از نوع صفرائى باشد\r\n\r\n","description":"","footnote":"","page_name":" 77 ","page_number":109},
  {"content":"\r\n\r\nو ضد اين نشانيها علامت تأخير بحران و كندتر شدن آنست . علامت بحران موجود : بىتابى بيمار ، جابجا شدن او در بستر ، سردرد ، بىخوابى ، اختلاط در ذهن ، سنگينى حواس و ديدن چيزها و خيال كردن‌هاى واهى تاريكى چشم ، اشك‌ريزى بدون گريه ، سرخى چشم بدون چشم خرابى ، حركت كردن فك زيرين ، سرخى چهره ، تنگى نفس ، خفقان قلب ، درد گردن ، كشيده شدن پرده شكم به طرف بالا ، پريدن لب زيرين ، ناراحتى معده ، درد پشت ، و كمر ، تب لرز ، لرزه ، سختى ادرار ، يبوست و تشنگى شديد و يا اين قبيل علامات است كه مىتوان به نزديكى بحران پى برد . اگر اين علامات در شب پيدا شود بدان معنى است كه بحران در روز بعد است ، اگر در وقت ظهر باشد بحران شب‌هنگام خواهد آمد چه بحران خوش‌خيم باشد و چه بدخيم بعد از آن ، بحران به صورت يكى از انواع استفراغ ( قى كردن ، خون‌ريزى ، عرق زياد و اسهال ) است كه پيش از اين از آنها ياد كرده‌ايم . اگر چهره و بينى سرخ ، شقيقه‌ها سنگين باشد ، بيمار در گردن خود حس درد كند ، يا پرتوها و تاريكيهائى ببيند ، و زير دنده‌ها در پهلوى خود كشيدگى داشته باشد شروع بحران معمولا با خونريزى است بخصوص اگر بينى بيمار بخارد و بيمار جوان و وقت ، هنگام بهار باشد و اگر بيمار سرش سنگين باشد ، در دهانه معده احساس درد كند ، حالت تهوع و اندوه ، دوار سر و تنگى سينه در او باشد ، پرده شكم به بالا كشيده شود ، لب زيرين بپرد نشانى آن است كه بحران همراه با قى مىباشد بخصوص اگر ناحيه پهلو در پائين دنده‌ها سرد باشد و دهان شورمزه گردد . اما اگر اختلاطى در ذهن او ديده شود ، پيشاب و مدفوعش بند بيايد ، پوست بدنش قرمزرنگ شود ، از بدن بيمار گرما و بخار برخيزد ، بدن مرطوب باشد و نبض به نرمى موج بزند دليل\r\n\r\n","description":"","footnote":"","page_name":" 78 ","page_number":110},
  {"content":"\r\n\r\nبر عرق است . اما اگر اين علامات ديده نشود ولى شكم قرقر كند و بيمار در پائين ناف گزش و سنگينى حس كند ، دليل بر اسهال مىباشد بخصوص اگر ادرارش بند آمده باشد .\r\nاگر اين نشانيها در كار نباشد و مريض در پشت و كمر و مهره‌هاى پائين ستون فقرات خود درد و كشيدگى حس كند و پيش از آن بيمار عادت به خون ريزى از بواسير مقعد داشته و وقت عادى آن هم رسيده باشد و همچنين در نزد زنها ، اگر هنگام عادت ماهانه آنها باشد ، احتمال خونريزى زياد است\r\nاگر علامات نضج پيش افتاده‌اى ديده شود و آن‌روز از روزهاى بحران خوش‌فرجام باشد ، نبض قوى و عوارض بىضرر باشد و يكى از انواع استفراغ گفته شده پيش بيايد و علت اصلى بيمارى بر طرف شده و يا كمتر شده باشد ، بحران خوش‌خيم خواهد بود . و اما اگر نشانى برعكس اينها كه گفته شد باشد ، بحران بدخيم خواهد بود . علامات بد عبارتند از : نضج نگرفتن اخلاط ، ضعف نبض و پناه بر خدا استفراغ غير از آن نوع كه علت اصلى بيمارى است . اگر آن‌روز از ايام بحران نباشد و يا نشانيهاى بد خيم ديگر در كار باشد آن بحران كشنده است .\r\nاگر علائم و روز پيدايش آنها از نوع متوسط باشد ، بحران ناقص خواهد بود و بيمار بهبودى نخواهد يافت ، بلكه بحران تا روز بحرانى آينده بتأخير مىافتد و يا بحران رفع مىشود اما بيمارى برميگردد . برگشت بيمارى اگر همراه با رويدادهاى بدفرجام بوده و بيمار ضعيف شده باشد ، كشنده خواهد بود .\r\n\r\n","description":"","footnote":"","page_name":" 79 ","page_number":111},
  {"content":"\r\n\r\n\r\nمطلب چهارم امراضى كه در اثر پيدايش بيمارى ديگر بهبود مىيابد\r\nهمانطور كه گفتيم رويدادهاى بدن پيرو اسبابها ، يعنى اخلاط است و خلطها هم ضد يكديگرند و هر خلطى با ضد خودش در ستيز است و اگر پيروز شد آن را بيرون مىراند و در نتيجه عوارض آن خلط هم بر عوارض ديگر پيروز مىگردد . مثلا تشنجى كه از رطوبت پيدا شده و همچنين كوفتگى در اثر تب و وسواس و جنون و همچنين واريس ( دوالى ) و ماليخوليا ، پس از پيدايش بواسير ببهبودى مىگرايند . اسهال همراه با تهوع شديد كه از بلغم سرچشمه گرفته باشد با پيدايش تب ، چشم خرابى در اثر اسهال ادوارى صفرائى ، ديفترى ( خناق ) و گرفتگى حنجره با پيدايش قرمزى در سينه و يا ورم ديگر ، سكسكه ناشى از بهم‌خوردگى و پرى معده با عطسه آرام مىگيرند سرفه مزمن با ورم بيضه‌ها ، استسقاء با اسهال بلغمى و نيز اسهال صفراوى پس از پيدايش كرى ، ريزش موى بدن « 1 » و ريزش موى پيش سر با ابتلاء به واريس و اسهال ادوارى كه مدتى طول كشيده بدون هيچ رويدادى بهبود مىيابند . كرى با خونريزى از بينى و اسهال ، درد زير دنده‌ها ، در پهلوها اگر ورم نداشته باشد ، با تب گرم ، درد ران و رحم و كليه با ابتلاء بيمار به نفخ رگهاى معده و همچنين دردهاى سودائى ، جرب ( گال ) و خارشها پس از گرفتارى بيمار به تب نوبه دو روز در ميان و كوركهاى مزمن با اسهال زايل مىشوند .\r\nبحرانهائى كه در آنها بيمارى پيشين به بيمارى ديگر تبديل مىگردد بنا بر آنچه در كتب طبى آمده بيست و دو نوع است كه عبارتند از : زردى ( يرقان )\r\n\r\n\r\n","description":"","footnote":"\r\n( 1 ) ريزش مو در تمام و يا بعض نقاط بدن داء الثعلب  ( Alopecia )  ناميده مىشود . فرهنگ معين .\r\n","page_name":" 80 ","page_number":112},
  {"content":"\r\n\r\nپيسى ( برص ) ، گال ( جرب ) ، آبله و خارشهاى پوستى ( قوبا ) « 1 » دانه‌هاى سوزنده ( نمله ) ، غده‌ها ، سرطان ، واريس ، داء الفيل ، درد مفاصل و كمر  ( Artralogie )  تشنج ، آماسهاى كوچك ، طاعون ، كوركها ( دمل ) ، نار - الفارسيه ( سيفليس ) ، كرى ، گنگى ، لقوه ، ديفترى ، كفگيرك و آكله .\r\nآن‌طور كه در اخبار اهل عصمت عليهم السلام آمده چشم خرابى از كورى زكام از جنون و جذام ، كوركها از برص ، سرفه از طاعون ، بواسير از بيماريهاى مغز ، شقاق ( تركيدگى ) در پاشنه پا ، از بواسير جلوگيرى مىكند و نيز ما ، كسى را ديده‌ايم كه بشقاق پاشنه‌ها مبتلا ولى از جهات ديگر سالم بود و بمعالجه آن پرداخت و درمان يافت اما پس از آن ساق پاهايش ورم كرد كه آن ورم همانند داء الفيل  ( Elephantiasis )  بود .\r\n\r\nمقصد دوم علائم بالينى كه ببدى حال بيمار و يا مرگ او هشدار مىدهند\r\n\r\n[ وضع كلى قيافه 
  ]\r\nاز جمله علاماتى كه اطباء شمرده‌اند وضع كلى قيافه بيمار است كه در اين هنگام ، چشمانش بگود مىافتد و بينيش تير مىكشد و شقيقه‌هايش خشك مىشود گوشهايش يخ مىكند ، پوست پيشانيش كشيده مىشود ، گوشتش سخت لاغر مىگردد ، رگهايش پنهان و رنگش تيره يا سبز يا سياه يا زرد يا مثل گچ يا قلع و يا غباررنگ مىشود . اينها دلائل مرگ است مگر اينكه دليل ديگرى مانند درد ، استفراغ ، خستگى شديد يا بيدار خوابى زياد و درد مفرط يا بيمارى مزمنى باشد كه در اين صورت نمىتوان علامات مزبور را نشانى مرگ دانست .\r\nاما در بيماريهاى كبدى ، چهره زرد و سفيد ، در بيماريهاى طحال ( سپرز ) زرد و سياه و در بواسير زرد و سبز مىشود . برآمدگى رگها در شقيقه‌ها ،\r\n\r\n\r\n","description":"","footnote":"\r\n( 1 ) ظاهرا قوبا بمعنى اگزما و بيماريهائى مانند آن است . مترجم\r\n","page_name":" 81 ","page_number":113},
  {"content":"\r\n\r\nزردى و بنفشى و سياهى و تيرگى ناگهانى و همچنين زردى همراه با ورم و نيز ناهم‌آهنگ بودن رنگ و گرمى و سردى اندامها از نشانيهاى بد شمرده مىشوند .\r\n\r\n[ اختلال حواس 
  ]\r\nاختلال حواس ، بخصوص در شنوائى و بينائى از همين قبيل است . و نابسامانى در شنوائى بدتر است و نيز بيزارى از نور و تاريكى چشم ، دليل بر بهم‌ريختگى وضع عقلى بيمار است . اگر در اين هنگام دل‌پيچه و حالت قى پيدا شود نشانى بدى است . اگر بيمار خيالات ترس - آورى داشته باشد و يا سياهيهاى وحشت‌انگيزى ببيند دليل بر نزديكى مرگ است . اگر بيمار با دست خود بازى كند مثل اينكه چيزى مىگيرد و يا مگسى را شكار مىكند  ( Carphologie )  علامتى است كه جدا بد است بخصوص اگر بيمارى حاد باشد . بهم‌ريختگى ذهنى بيمار اگر با خنده همراه باشد بهتر از آن است كه با اندوه باشد . بهم‌ريختگى عقلى توأم با وقار و سنگينى بيمار نيز كشنده است . اگر بيمار در بيمارى حاد گريه كند و از مرگ بترسد و ناراحت باشد ، باز خبر از نزديكى مرگ اوست .\r\n\r\n[ درد سر دائمى 
  ]\r\nدرد سر و دوام آن ، در امراض حاد با ضعف بيمار اگر با ساير علامات بد همراه باشد نيز هشدارى از مرگ او است ، اما اگر علائم ديگر خوب و مريض جوان باشد و در پيشانى و شقيقه‌هاى خود سنگينى حس كند ، نشانى خونريزى از بينى او در روز هفتم است و اگر از آن‌روز تا بيستم اين حالت پيش نيايد ممكن است از گوش ، يا بينى و يا چشم او موادى خارج شود و يا اينكه از پشت گوش يا حوالى گردن او تاولى سرزند درد سر در آغاز نشان ضعف در روز چهارم يا پنجم و بريدن تب در هفتم است و اگر از روز سوم شروع شود چه‌بسا دليل ضعف در روز پنجم و بريدن تب در نهم يا يازدهم است و اگر از روز پنجم شروع شود تب در چهاردهم ممكن است ببرد كسى كه مست است اگر بناگهان ساكت شود دليل بروز تشنج و يا مرگ اوست مگر بسخن آيد\r\n\r\n","description":"","footnote":"","page_name":" 82 ","page_number":114},
  {"content":"\r\n\r\nيا تب كند يا خمارش در همان وقت بپايان برسد . حالت سستى و كشيدگى در روز چهارم نشانى مرگ است اما اگر روز چهارم بگذرد بيمار نجات مىيابد .\r\n\r\n[ نشانيهاى چشم 
  ]\r\nاز علائم ديگر نشانيهاى چشم است . اگر چشم آسمانى شود نشان به طول انجاميدن بيمارى است و قرمزى تند « 1 » دليل آماس مغزى و نيلى يا بنفش‌رنگى و تيرگى آن نشان نزديكى مرگ است . اگر چشم درخشان بشود و سياهيش به بالا بگرايد دليل نابهنجارى قلب مىباشد . بسته نشدن چشم در هنگام خواب اگر عادى بيمار ، يا در اثر مرض ديگر و ورم پلكها نباشد و همچنين بيزارى از نور و سرخ شدن سفيدى چشم و تيرگى و سياهى رگهاى آن علامات كشنده‌اى است . تندى حركات چشم ، در هنگام تبهاى حاد علامت جنون است . ريزش اشك بدون علت بخصوص از يك چشم نشانه بدى است ، مگر آنكه با علامات رعاف همراه باشد . پيچيده شدن پلكها بيك طرف و بينى و ابرو در مرض حاد پس از آنكه مريض حس خود را از دست داده باشد دليل بر نزديكى مرگ اوست . و اگر چشم حالت هيجان و خفقان داشته باشد بيمار تقريبا مرده است . اگر چشم باز بماند و عكس‌العملى نشان ندهد دليل بر اين مىباشد كه بيمار مرده است و يا مرگش بسيار نزديك است . اگر تخم چشم بدون حركت بماند و پلكها بهم نخورد نيز علامت بديست ، همچنين است اگر چشم در كاسه چشم لرزش پيدا كند . تيرگى سفيدى چشم و از ديد افتادن ناگهانى آن ، علامت مرگ است . اگر چرك مجراى چشم و بينى و چرك\r\n\r\n\r\n","description":"","footnote":"\r\n( 1 ) مؤلف اعلى الله مقامه در اين مورد براى تعيين نوع قرمزى كلمه قانى را به كار برده‌اند كه اين كلمه بنا بضبط المنجد از ريشه قناء مشتق گرديده و بمعنى شديد الحمرة آمده است و ربطى به كلمه قان كه نام درختى است و از قين مشتق شده ندارد .\r\n","page_name":" 83 ","page_number":115},
  {"content":"\r\n\r\nخود چشم زياد باشد ، علامت بدحالى بيمار مىباشد . اگر چرك خشك باشد و يا چيزى مثل تار عنكبوت ، بر چشم پيدا شود و بعد بر طرف گردد و به صورت چرك سفيد بر روى چشم درآيد و مدتى بماند نشانى بدى است . زيادى گشادگى چشم همراه با هذيان و ضعف بيمار كشنده است و زيادى نگاه بيمار با وحشت نيز نشانى بدى است .\r\n\r\n[ علائم بينى 
  ]\r\nعلائم بينى - پيچيدن بينى بيك طرف و پهن شدن و نازك شدن يك طرف آن نشانى مرگ نزديك است و همچنين است اگر پس از به كار بردن عطسه - آورها بيمار عطسه نكند و اگر مريض بوى مشك و يا روغن گاو و يا گل هندى ( كه در شستشوى سر به كار مىرود ) احساس بكند و همچنين بيرون آمدن غذا و نوشيدنيها از بينى در امراض حاد از نشانيهاى بدى حال بيمار مىباشد عطسه در اول بيمارى و قبل از نضج بد است و پس از پاكسازى يا نضج ، خوب است بدبوئى بينى در امراض حاد علامت مرگ زودرس است و اگر مريض بدون سبب با اصرار انگشت خود را در بينيش فرو ببرد و رعشه داشته باشد و حواسش بجا نباشد علامت خوبى نيست . زكام و عطسه در امراض ريوى و دنده‌ها بد است .\r\n\r\n[ علائم گوش 
  ]\r\nعلائم گوش - خشكى لاله گوش و دگرگونى و جمع شدن و كوچك شدن غضروف آن علامت بدى است و درد گوش در تبهاى حاد نيز چنين است مگر آنكه چركى از آن بيرون آيد و اين حالت در نزد پيران است نه جوانان .\r\nنشانيهاى دندان - بهم خوردن دندانها در هنگام بيدارى هشدارى براى پيدايش جنون است و اگر عقل مغشوش شده باشد علامت مرگ مىباشد و همچنين اگر دندان به سبزى بگرايد و مثل وقت جويدن غذا حركت كند نشانى مرگ مىباشد .\r\n\r\n","description":"","footnote":"","page_name":" 84 ","page_number":116},
  {"content":"\r\n\r\n\r\n[ علائم لب و زبان 
  ]\r\nعلائم لب و زبان - خشكى بىاندازه لبها ، جمع شدن ، پيچيدن بيك طرف و سردى آنها در امراض حاد نشانه بدى است . و همچنين اگر يكى از آنها روى ديگرى بيفتد و اگر زبان و لب خشك و خشن و سپس سياه شوند بخصوص در روز چهاردهم ، خروج آب زرد از تركيدگى لب ، باز بودن دهن علاماتى بدند ، سياهى و تيرگى زبان همراه سوزش و گزش و نيز درد پشت پلكها و غش و سياهى و تيرگى زبان علامت نزديكى مرگ بيمار مىباشند و سفيدى آن علامت ضعف قلب و كبد مىباشد . بدبوئى دهان از بدبوئى خلط خبر مىدهد و كج شدن دهن در بيمارى سرسام ( مننژيت ) حاكى از بدى حال بيمار مىباشد . سفيدى و لزج بودن زبان از بلغم و زردى آن از صفراء و قرمزيش از خون و سياهيش از سوداء است و لزج بودن و نرمى آن از اخلاط مرطوب است ترك خوردن و خشونت آن از اخلاط خشك مىباشد .\r\n\r\n[ علائم حلق و مرى و گردن 
  ]\r\nعلائم حلق و مرى و گردن - پيدا شدن حالت خناق ( خفگى ) بطور ناگهانى و بدون اينكه در حالات بحران باشد علامت بدى است بخصوص اگر دهن بيمار كف آلود باشد و اين حالت در تبهاى سخت از مرگ بيمار خبر مىدهد كج شدن گردن به نحوى كه بيمار از غذا خوردن بازبماند نيز چنين است همچنين پيدا شدن حالت خفگى و سختى فروبردن غذا در امراض حاد علامت بسيار بدى است . اگر آب دهان بيمار گلوى او را بگيرد و يا آنچه كه مىخورد از بينى او خارج شود علامت بدى است . در بيمارى خناق ( ديفترى و يا انواع ديگر بيمارى كه حالت گرفتگى سخت در گلو است ) اگر آماس از بيرون بدرون منتقل گردد و در بيرون ، كورك و دانه‌اى نباشد و چركى از دهن بيرون نيايد و بيمار دردى حس نكند ، علامت نزديكى مرگ است و همچنين است اگر ماده چركى از گلو بريه منتقل شود .\r\n\r\n","description":"","footnote":"","page_name":" 85 ","page_number":117},
  {"content":"\r\n\r\n\r\n[ علائم پرده‌هاى بدن 
  ]\r\nعلائم پرده‌هاى بدن - اگر پس از ذات الجنب ، ذات الريه يا ورم حجاب حاجز پيدا شود و نيز اگر در اثر سوختن شديد تشنج « 1 » و يا شلى عضلات يا در اثر ضربه مغزى اختلاط ذهنى و حالت سرگردانى ببيمار دست دهد يا پس از دفع اخلاط چركى سل پيدا شود يا بر اثر ورم كبد بيمار سكسكه كند يا پس از بيخوابى بيمار متشنج گردد و اختلاط ذهنى پيدا كند يا اگر از بيرون زدن استخوان بيمارى حمره يعنى باد سرخ پديد آيد و از باد سرخ چرك و عفونتى پيدا شود يا قرحه‌ها پس از ضربان شديد خونريزى كند يا پس از درد شديد در عضوى نزديك معده اسهال و از اسهال خونريزى اسهالى ديده شود و يا اگر پس از قطع استخوانى اختلاطى در ذهن بيمار پيدا شود همه اينها علاماتى بد است .\r\n\r\n[ علامات معده 
  ]\r\nعلامات معده - پيدا شدن سكسكه و سرخى چشم بعد از قى و سكسكه همراه با قى و نابسامانى عقل بيمار همراه با قولنج نشانى بدى است و در بيماريهاى حاد سكسكه همراه با تشنج مخصوصا بعد از استفراغ شديد بد است تمام شدن اشتها در بيماريهاى حاد يا مزمن بد است باد كردن عضلات شكم و درد آنها نشانى ورم معده و كم‌توانى آن است و در بيماريهاى معدى علامت بدى است .\r\n\r\n[ علائم دم زدن 
  ]\r\nعلائم دم زدن - بازدم سرد از دهن يا بينى در بيماريهاى حاد بد است و دم زدنهاى تند دليل بر حرارت فراوان مىباشد . نفس سرد عميق و پشت سر هم با فاصله‌هاى متفاوت دليل اختلاط عقل و از دست رفتن حرارت غريزى است و كوتاه شدن دم و بازدم علامت نابهنجارى عضلات\r\n\r\n\r\n","description":"","footnote":"\r\n( 1 ) تشنج سختى ماهيچه و جمع شدن آن است و حالت عكس آن تمدد يعنى شل شدن عضله است . مترجم\r\n","page_name":" 86 ","page_number":118},
  {"content":"\r\n\r\nسينه است . نفس بدبو دليل گنديدگى در اخلاط و اندامهاى درونيست بد - نفس كشيدن و تنگى نفس در امراض حاد و تنگى و نامرتب بودن آن در - ذات الريه ، همه از نشانيهاى بد بشمار مىروند . اگر نفس مريض به شماره بيفتد و بيهوش شود دليل نزديكى مرگ است . آه كشيدن و شدت آن در بيماريهاى حاد بد است . باد كردن شكم و به شماره افتادن نفس و آه - كشيدن گاه‌بگاه علامت فرا رسيدن مرگ است .\r\n\r\n[ علائم طرز خوابيدن بيمار در بستر 
  ]\r\nعلائم طرز خوابيدن بيمار در بستر - اگر مريض به حالت غير عادى در بستر بيفتد نشانى بدى است ، مخصوصا اگر از بستر بيرون بيفتد و اگر او را بجاى خود بخوابانند باز بيرون بيفتد . بيرون آوردن دست و پا در اثر احساس سوزش درونى آنها درحالىكه بيرون آنها سرد است نيز دليل نزديكى مرگ است . اگر بيمار به پشت خوابيدن را دوست بدارد علامت زيادى اخلاط در اندامهاى درونى و يا كم‌توانى و از دست دادن نيرو است . اگر بيمار دوست بدارد كه برو بخوابد و پاهاى خود را دراز كند دليل نابهنجارى خلطها و فراوانى آنها است . درد شكم و بر شكم خوابيدن بدون عادت پيشين دليل بيماريهاى درونى است و اگر با درمانهاى لازم بيمار تا آنجا ناتوان شود كه نتواند راه برود و بنشيند و پهلو به پهلو شود و به پشت بخوابد و بعد از سخن گفتن باز بماند بهبود نخواهد يافت .\r\n\r\n[ نشانيهاى خواب و بيدارى 
  ]\r\nنشانيهاى خواب و بيدارى - براى كسى كه عادت ندارد خواب روز و بيدارى شب دليل خوبى نيست . بيدار خوابى با ضعف نبض مخصوصا اگر با نا - بسامانى عقلى همراه باشد بد است . اگر خواب بيمار را سنگين كند و يا درد شديد در يكى از اندامهايش بوجود بياورد بد است . بىخوابى در شب و روز جدا بد است .\r\n\r\n","description":"","footnote":"","page_name":" 87 ","page_number":119},
  {"content":"\r\n\r\n\r\n[ علائم پوستى 
  ]\r\nعلائم پوستى - خشكى پوست و چسبيدن آن به استخوان جدا بد است بلند شدن بخار از پوست و يا نفس سرد بد است ، همچنين اگر پوست بيمار بدون آنكه خونريزى از بينى و يا اسهال داشته باشد خشكيده و چروك شود نشانى نزديكى مرگ است . هر بيمارى كه پوستش كشيده و سخت شود بدون آنكه عرق كند مىميرد و اگر پوست نازك باشد پس از عرق كردن خواهد مرد\r\n\r\n[ علائم شكم و ناحيه زير دنده‌ها 
  ]\r\nعلائم شكم و ناحيه زير دنده‌ها - در پهلو اگر پوست شكم نازك شود دليل ضعف و خشكى اندامهاى درونى است ، هضم نشدن غذا و بىاختيارى در دفع و نيز باد كردن شكم در بيماريهاى حاد و بدى گوارش با اسهال و نازكى پوست شكم بخصوص اگر دانه‌هاى تيره‌رنگ در آن پيدا شود دليل مرگ است . باد كردن شكم بيمار بطور ناگهانى و ضعف زياد او اگر با ساير نشانيهاى بد همراه باشد علامت نزديكى مرگ است . بهم فشرده شدن معده بد مىباشد بيرون زدن يكى از دو طرف شكم در زير دنده‌هاى پهلو و سخت - شدن آن بد است . باد كردن پرده صفاق در نزد بيماران لاغر اگر از نفخ نباشد دليل آماس اندامهاى درونى مىباشد .\r\n\r\n[ علائم ورم كردن 
  ]\r\nعلائم ورم كردن ( استسقاء  IIydropisie  ) : اگر بيمار بعد از بيماريهاى حاد ورم كند كمتر ممكن است از مرگ نجات پيدا كند . بيمارى كه از نابهنجارى اسپرز ( طحال ) رنجور است اگر ورم كند و يا روده‌هايش ليزى پيدا كرده باشد بمرگ نزديك است . براى بيمارى كه ورم كرده سرفه نشانى بدى است . پيدا شدن دانه‌هائى در دهن و ترشح آب زرد ، در اواخر حالت استسقاء كشنده است و بسا كه بيمار تا روز هفتم مىميرد . ورم همراه با اسهال صفرائى بد است .\r\n\r\n[ علائم رگها 
  ]\r\nعلائم رگها - برآمدن رگهاى پيشانى و پلكها و ترقوه و بالا آمدن اين رگها بد است .\r\n\r\n","description":"","footnote":"","page_name":" 88 ","page_number":120},
  {"content":"\r\n\r\n\r\n[ علائم نشينگاه 
  ]\r\nعلائم نشينگاه - باز شدن سوراخ مقعد در امراض حاد بدون آنكه آلت و بيضه‌ها جمع شود و ديگرگون گردند بد است و اگر بيضه‌ها پيش از بيمارى حاد نرم شود و يا بيمار در آغاز بيمارى محتلم گردد علامت بدى است ، اما احتلام در پايان بيمارى اگر نيروى بيمار باقى مانده باشد علامت خوبى است .\r\n\r\n[ علائم پستان 
  ]\r\nعلائم پستان - پيدا شدن بيماريهاى حاد و كوچك شدن ناگهانى پستانها در زنهاى آبستن علامت سقط جنين است و اگر تنها يك پستان لاغر شود يكى از دوقلوها مىافتد ، اگر در پستان زن خون منعقد گردد هشدارى براى پيدايش ديوانگى در اوست و پيدا شدن قرحه در پيشابدان و كليه‌ها در نزد پيران نشانى سختى بهبودى است .\r\n\r\n[ علائم دست و پا 
  ]\r\nعلائم دست و پا - اگر دست و پا در بيماريهاى حاد سرد شود دليل تمام شدن نيروى بيمار و يا آماس اندامهاى درونى اوست و اگر بيمار غش كند بخصوص در آغاز بيمارى علامتى بسيار بد است . تيرگى دست و پا و ناخنها بيشتر بمرگ مىانجامد ، سبزى ، بنفشى و سياهى آنها دليل بدترى است اما اگر اين حالت با علامات خوبى همراه باشد ممكن است بيمار بهبود يابد .\r\nسوزش دست و پا با سردى درونى آنها دليل نزديكى مرگ است و قرمزى و زردى ناگهانى آنها كه متمايل به بنفشى باشد بد است . اگر بيمار بيهوش شود دليل مرگ نزديك است . اگر تشنج خصوصا با اسهال همراه شود و يا حالت كزازى به مريض دست بدهد و بيمار هذيان بگويد خواهد مرد ، تشنج ناشى از خوردن خربق بمرگ مىرسد . تشنج و بيهوشى در نزد زنان پس از عادت ماهانه علامت بدى حال آنها است .\r\n\r\n[ علائم گويائى و صدا 
  ]\r\nعلائم گويائى و صدا - هذيان در امراض حاد اگر با وقار و سنگينى\r\n\r\n","description":"","footnote":"","page_name":" 89 ","page_number":121},
  {"content":"\r\n\r\nهمراه باشد بد است پريشان‌گوئى اشخاص كم‌حرف و كم‌حرفى اشخاص پرگو دليل نابسامانى عقل مىباشد اگر بيمار از مرگ و كسانى كه مرده‌اند و ترس از مردن سخن بگويد علامت بدى است .\r\n\r\n[ علائم اشتها 
  ]\r\nعلائم اشتها - تمام شدن اشتهاى بيمار در بيماريهاى مزمن بد است . غذا نخوردن در وقتىكه وضع خونى بيمار بطور مزمن درست نيست علامت بدى است .\r\n\r\n[ علائم حركتها 
  ]\r\nعلائم حركتها - حركات مريض اگر همراه با ناآرامى و نامرتب باشد دليل جمع شدن ماده بيمارى در مغز است . رعشه اگر در وقت بحران نباشد نشانى سستى پيها است . پرش بيمار و چسبيدن به چيزهائى كه در دسترس اوست دليل اختلاط عقل اوست . اگر بيمار دم‌بدم بخوابد و بنشيند نشانى ورم در اندامهاى تنفسى اوست . خميازه و كشيدگى با سنگينى و برودت بد است .\r\n\r\n[ علائم آماسها 
  ]\r\nعلائم آماسها - اگر بعد از ورم شانه‌ها تب حادى پيدا شود علامت بدى است اما اگر اين حالت پس از تب باشد به آن بدى نيست . ورم كردن بيخ گوش بويژه اگر نضج نپذيرد بد است . و نيز اگر اين ورم نضج بگيرد ولى اخلاط ديگر نضج نگرفته باشد علامت بدى سرانجام بيمار مىباشد . بطور كلى هر ورمى كه پيدا شود و پس بنشيند بد است اما اگر برگردد جاى ترس نيست .\r\nورم دست و پا قبل از روز چهاردهم جدا بد است . در نزد بيمارى كه به ورم حجاب حاجز مبتلا است اگر زبان كوچك ورم كند و ورمهاى حاد گرم زياد همراه با اسهال در تبهاى حاد بسيار بد است . در بيماريها اگر زخمها سياه و يا سبز شود كشنده است . دانه‌هاى ارزنى شكل در امراض حاده بد است و دانه‌هائى كه در پايان بيمارى استسقاء در دهن پيدا شود كشنده مىباشد\r\n\r\n","description":"","footnote":"","page_name":" 90 ","page_number":122},
  {"content":"\r\n\r\nاگر موهاى دور دانه‌ها و قرحه‌ها بريزد بد است . پيدا شدن ورم با دملهاى بزرگ علامت بدى است .\r\n\r\n[ علائم عرق 
  ]\r\nعلائم عرق - زيادى عرق در اندامى دليل اين است كه ماده مرض در آن مىباشد اما اگر اندامى عرق نكند ، يا ماده مرض در آن نيست و يا اينكه مساماتش بسته شده . عرق زياد در هنگام خواب نشان پرخورى يا نياز مريض باستفراغ و يا كم‌توانى و زيادى رطوبت بدن است . عرق در آغاز بيمارى دليل اين است كه طبيعت مىخواهد مواد زيان‌دار را كه از گوارش آنها ناتوان است بيرون براند . لرزه بعد از عرق دليل شدت يافتن بيمارى و منتشر شدن خلط در همه بدن است . عرق سرد يا گرم بخصوص در سر و گردن و يا قسمتى از بدن نشانى بدى است . هيجان كزازى پس از عرق بد است . عرق سرد همراه با سبزى يا زردى ناخنها كشنده مىباشد زيادى عرق سرد و يا گرم بد است اما عرق گرم خفيف‌تر مىباشد . و اگر در آغاز بيمارى عرق زياد باشد و بعد قطع شود دليل نارس بودن ماده و ضعف رگها است . اگر پس از آن تب نبرد و يا بيمارى سبكتر نشود دليل زيادى ماده و ضعف همه قواى بيمار و طولانى شدن بيمارى است و در اين صورت بيمار نمىتواند فصد و اسهال را تحمل كند اگر پيشانى عرق سرد كند دست و پا سبز - رنگ شود ، زبان آماس كند و در بدن دانه‌هاى ناشناخته‌اى پيدا شود دليل بر نزديكى مرگ مىباشد .\r\n\r\n[ علائم زردى 
  ]\r\nعلائم زردى - پيدا شدن زردى قبل از روز هفتم علامت بدى است ، اما اگر پس از آن اسهال پيدا شود خطر كمترى احساس مىشود . پيدا شدن زردى پس از اسهال خوب نيست مگر آنكه به زودى تخفيف پيدا كند يا ساير علامات دليل بهبودى بيمار باشد . اگر پس از بهبودى يرقان مدفوع\r\n\r\n","description":"","footnote":"","page_name":" 91 ","page_number":123},
  {"content":"\r\n\r\nبيمار كه بر زمين ريخته شود ، زمين را به جوش آورد و كف‌آلود و سوزنده باشد حال بيمار خطرناك است ، مگر آنكه قبل از آن اسهال و يا عرق شديد پيدا شود . پيدا شدن زردى در بيمارى حاد همراه با ورم بيمار كشنده است و چه‌بسا كه پيش از روز چهاردهم بميرد . سختى كبد همراه با يرقان نشانى بدى است .\r\n\r\n[ علائم خونريزى از بينى 
  ]\r\nعلائم خونريزى از بينى - خونريزى اگر سبب تخفيف يافتن بيمارى نشود بد است . خونريزى كم و قطره‌قطره و سياه‌رنگ بد است و نيز اگر خون بينى سياهرنگ و از طرفى جارى باشد كه عليل بوده و همچنين خونريزى از طرف مقابل آن خوب نيست و ريزش ترشحات تلخ ، زرد يا سبز از بينى بد است .\r\n\r\n[ علائم پيشاب 
  ]\r\nعلائم پيشاب - پيشاب رقيق سياه همراه با اسهال بد است . بند آمدن پيشاب در تبهاى هميشگى همراه با صداع و عرق زياد دليل پيدا شدن كزاز مىباشد . اگر پس از قطع تب پيشاب قطره‌قطره بيايد از يك خونريزى خبر مىدهد . پيشاب كم قوام همراه با تشنگى و همچنين ادرار غليظى كه رسوبى ندارد و صاف هم نيست و نيز پيشاب رقيق سفيد ( بيرنگ ) در بيمارى سر - سام ( مننژيت ) و بيماريهاى حاد و همچنين ادرار سياه‌رنگ در بيماريهاى حاد يا اگر مدتى پيشاب مريض رقيق باشد در بيماريهاى حاد هميشه علامتى بد است . اگر در آغاز بيماريهاى حاد ، پيشاب رقيق باشد و بعد غليظ ، كدر و سفيد ( شيرى ) رنگ شود به تشنج و مرگ نزديك مىانجامد .\r\nاگر بول مدتى قرمزرنگ و رقيق گردد چنانچه علامات ديگر خوب باشد ، دليل سرعت بحران است اما اگر ساير علامات بد باشد دليل سرعت مرگست . پيشاب چرب بدبو كه مثل آبگوشت است كشنده مىباشد و بطور كلى ادرار بدبو بد است و بدتر آنست كه در بزرگسالان سياه‌رنگ و در خردسالان رقيق و\r\n\r\n","description":"","footnote":"","page_name":" 92 ","page_number":124},
  {"content":"\r\n\r\nآبىرنگ باشد . كسى كه به قولنج ( درد ناگهانى در ناحيه شكم ) معروف به ( ايلاوس ) مبتلا بوده و ادرارش قطره‌قطره دفع شود تا هفت روز پس از آن خواهد مرد مگر اينكه تب كند و ادرارش زياد شود . اگر در بيمار نشانيهاى بد وجود داشته باشد و در روز چهارم ادرارش زيتونىرنگ شود در روز هفتم مىميرد و به طور كلى پيشاب رنگى و رقيق و يا سفيد بد است مخصوصا اگر بيمار تب داشته و يا تب همراه با ورم مغز باشد . ادرارى كه مثل ادرار چهارپايان باشد دليل صداع موجود و يا آينده است و كسى كه در پيشابش قطعات گوشت مانند يا مو ديده شود دليل بر ابتلاء بقرحه كبدى است . اگر بدون هيچ علتى خون در ادرار ديده شود علامت باز شدن رگى در كليه است .\r\nاگر ادرار كسى غليظ و قطره‌قطره شود به زودى درد زيادى در ناحيه زير شكم و بالاى آلت خود حس خواهد كرد . ته‌نشين پس از ادرار سياهرنگ علامت خوبى است و ته‌نشين قرمزى كه معلق بماند و گرايش به بالا داشته باشد در بيمارى حاد دليل اختلال عقل است و اگر مدتى طول بكشد . علامت بديست اگر ته‌نشين مخلوط از انواعى باشد و همچنين اگر رنگ آن زيتونى باشد نشانى بدى است و ته‌نشين سياهرنگ دليل توانائى مرض است و اگر در همان حال اختلاط ذهنى نيز وجود داشته باشد بمرگ مىانجامد اگر بيمارى طول بكشد و پيشاب به حال خود بماند و علامات خوب پيدا شود و بيمار تندرستى ذهنى خود را باز يابد ممكن است در زير دنده‌هاى پهلو دمل پيدا شود كسى كه در ادرارش شن ديده شود دليل پيدا شدن سنگ در كليه اوست .\r\n\r\n[ نشانيهاى مدفوع 
  ]\r\nنشانيهاى مدفوع - مدفوع رقيق و زردرنگ و كف‌آلود نشانى بدى بيمارى است و همچنين است مدفوعى كه شبيه آب زير برنج پخته باشد و با يكى دو - مرتبه بيمار لاغر شود و اگر مدفوع كم ، روان ، لزج و سفيد يا نارنجى باشد و يا\r\n\r\n","description":"","footnote":"","page_name":" 93 ","page_number":125},
  {"content":"\r\n\r\nاگر تنها صفرائى رنگ بوده و مريض بىاشتها باشد و نيز اگر اسهال كهنه باشد و بيمار بيك‌بار بىاشتها شود علامت بدى است . اگر مدفوع كم اما گزنده و همراه ساير علامات بد باشد جدا بد است . اگر پس از مدفوع خالص خونى پيدا شود بد است . مدفوع سياهرنگ كه بدون اراده دفع شود جدا بد است . اگر مدفوع مثل پوست برنج باشد كشنده است . اگر بيمارى مبتلا باسهال خونى باشد و پشت گوش چپش چيزى مانند كرسنه برويد و تشنگى زيادى پيدا كند ، در روز بيستم بيماريش مىميرد و اميدى براى بهبوديش نيست . و اگر حالت كزازى ، قى ، سكسكه و كم‌عقلى با اسهال خونى همراه شود مريض نجات نخواهد يافت و اگر روده‌ها حالت ليزى داشته و دانه‌هاى سفيدرنگى به اندازه نخود پيدا شود و ادرار او روان شود بيمار همان وقت خواهد مرد . اگر حالت تشنج و سكسكه بعد از استفراغ زياد پيدا شود بد است اگر در مدفوع كسى كه به بيمارى استسقاء مبتلا است تكه‌هائى مانند ذغال پيدا شود كشنده است و مدفوع سبز يا سياه يا چرب و بدبو در امراض حاد كشنده است و در صفرائيها در اوايل بيمارى جدا كشنده مىباشد . همچنين مدفوع پرطاوسى ، بادكرده ، سياه و توأم با خون پس از بيمارى طولانى بمرگ بيمار مىانجامد و دفع خون همراه با مدفوع در اول بيمارى اگر سياهرنگ باشد دليل مرگ بيمار است ، همچنين اگر در مدفوع خون باشد و چيزى مانند گوشت از بيمار دفع شود علامت مرگ است و نيز اگر كسى در بيمارى حاد يا مزمن لاغر شود و بعد مدفوع او سياهرنگ گردد يا خون سياهرنگ در آن باشد در فرداى آن‌روز خواهد مرد و نيز اگر در كسى كه به زمين خورده اين حالت پيدا شود مىميرد اگر غذا در معده درنگ نداشته و دفع شود در مرض حاد بد است همچنين است اگر بيمار به سكسكه بيفتد . نامرتبى دفع و سياهىرنگ مدفوع\r\n\r\n","description":"","footnote":"","page_name":" 94 ","page_number":126},
  {"content":"\r\n\r\nكه زمين از آن بجوشد كشنده است . اگر پس از ديده شدن خون تب بيايد نشانى بدى است . اگر پس از بيماريهائى مانند ذات الجنب ، ذات الريه و سل غذا در معده درنگ نداشته باشد مرگ به زودى فرا مىرسد . اگر زن آبستن مبتلا بحركات شديد روده بشود بچه مىاندازد . اگر پس از خونريزى در مدفوع اختلاط ذهنى پيدا شود بيمار مىميرد . و در هر مرضى كه از بالا يا پائين خلط سياهرنگ دفع شود آن بيمارى بمرگ مىانجامد . اگر خون زياد دفع شود و سپس حالت تشنج به بيمار دست دهد دليل بدحالى اوست .\r\n\r\n[ علائم اخلاط سينه 
  ]\r\nعلائم اخلاط سينه - اگر اخلاط سينه مثل قى خالص باشد جدا بد است و خلط قرمز و بسيار زرد كه با چيزى مخلوط نيست و خلط رقيق بعد از سرفه زياد كه سبز كف‌آلود باشد علامت بدى است و اگر تيره يا سياه باشد بدتر است . اگر پس از آمدن خلط بخصوص اگر سياهرنگ باشد ، درد سينه آرام نگيرد بد است خلطى كه به سختى از سينه بيايد كشنده است اما اگر سينه ناراحت باشد و خلطى دفع نشود دليل ورم در مجارى تنفسى است ، خلطى كه زرد رنگ و با چرك همراه است دليل بدى حال بيمار مىباشد .\r\nاگر در مبتلايان بسل آمدن خلط قطع شود و يا كم‌كم بيايد دليل نزديكى مرگ است .\r\nخلط چركى در اول بيمارى كشنده است و به طور كلى هرچه خلط بيشتر باشد و آسانتر بيايد براى بيمار بهتر است اما بيمارى بيشتر طول مىكشد .\r\n\r\n[ علائم قى 
  ]\r\nعلائم قى - قى سبز گشنيزىرنگ بخصوص اگر بدبو و برنگ برگ چغندر يا قرمز يا تيره و زنگارى و يا سياه باشد همه علامت بدى حال بيمار است . اگر قى بيرون از حد عادت ترشمزه و مخلوط از چند رنگ يا آبى يا زردرنگ مخلوط با بلغم باشد و همچنين اگر بيمار پس از قى كردن آرام نشود بد است .\r\n\r\n","description":"","footnote":"","page_name":" 95 ","page_number":127},
  {"content":"\r\n\r\n\r\n[ علائم ديگر 
  ]\r\nعلامات ديگرى كه ممكن است در بيمار باشد مثل تمام شدن تشنگى در بيمارى حاد ، سنگينى بدن و دست و پا و سستى و كمى نيروى مريض با وجود حرارت ورم و تب كشنده است و همچنين اگر بيمار پاى خود را تا سينه جمع كند و دوباره آنها را باز كند كشنده است . آرام شدن ناگهانى بيمارى حاد و درد بدون جهت دليل نزديكى مرگ است . سكسكه همراه با قى و تيرگى عقل همراه قولنج بد است . همراه بودن دو يا چند بيمارى ضد خوب نيست .\r\nريختن مو در بيمار مبتلا به سل خوب نيست و پيدا شدن سكته در هنگام مستى كشنده است . بيمارىاى كه مخالف مزاج بيمار ، سن ، حالت عمومى بيمار و فصل باشد بد است . هر بيمارى كه به هيچ درمانى جواب نمىدهد خوب نيست . اگر بيمارى اختلاط عقل پيدا كند اما دردى نداشته باشد بايد بر او ترسيد و اگر اختلاطى در عقل باشد بد است نبودن درد در همه امراض خوب است گرمى دور ناف خوب است اما لاغرى آن بويژه اگر همراه با اسهال باشد بد است .\r\n\r\nتتمه از بقراط حكيم سى و شش قضيه نقل شده كه دوست مىدارم آنها را در اينجا بياورم\r\n: اول - ورم كردن چهره درحالىكه هنوز بيمار حس دارد و دست چپ خود را بر سينه مىگذارد نشان اين است كه بيمار پس از بيست و سه روز مىميرد بخصوص اگر از اول بيمارى با سوراخهاى بينى خود بازى كند .\r\nدوم - اگر در يك يا هر دو زانوى بيمار درد شديدى حس شود بخصوص اگر در اول بيمارى زياد عرق كند پس از سه روز خواهد مرد .\r\nسوم - اگر در روى وريد سبات ( وريد گردن ) دملى بروز كند و روى آن غبار -\r\n\r\n","description":"","footnote":"","page_name":" 96 ","page_number":128},
  {"content":"\r\n\r\nآلود بوده و مريض عطش شديد داشته باشد پس از پنجاه و دو روز خواهد مرد .\r\nچهارم - اگر بر روى زبان بيمار تاولى همانند پشكل شتر يا مثل دانه كوچك پيدا شود مريض در فرداى آن‌روز خواهد مرد و علامت ديگر اين است كه بيمار در اول بيمارى مايل به خوردن چيزهاى تند است .\r\nپنجم - اگر بر روى انگشتان و يا دنده‌هاى بيمار دمل سياه‌رنگ و بسيار دردناكى به اندازه نخود پيدا شود پس از دو روز مىميرد و نشانى آن اين است كه از اول بيمار در خودش سنگينى زياد حس مىكند .\r\nششم - اگر بيمار در انگشت بزرگ پا يا دست چپ خود دملى تيره‌رنگ و بدون درد همانند باقلا پيدا كند تا شش روز پس از آن مىميرد و نشانى آن اين است كه از اول بيمارى غذا در معده‌اش درنگ نمىكند و اسهال شديدى پيدا مىشود .\r\nهفتم - اگر در انگشت ميانى پاى راست بيمار دمل براقى پيدا شود تا روز دوازدهم خواهد مرد و علامتش اين است كه بيمار از اول بيمارى مايل به خوردن چيزهاى تند مىشود .\r\nهشتم - اگر انگشتان بيمار تيره گردد و بر پيشانى او دملهائى خونين برويد تا روز چهارم مىميرد و نشانى ديگر اين است كه بيمار ، عطسه و خميازه زياد مىكند .\r\nنهم - اگر در انگشتان بزرگ دو پاى مريض خارش پيدا شود و گردنش تيره‌رنگ شود بيمار در روز پنجم مرضش قبل از غروب خواهد مرد . و نشانى ديگر غلظت پيشاب است .\r\nدهم - اگر در پلك بيمار سه تاول سياه و تيره يا قرمز برويد بيمار تا روز هفتم\r\n\r\n","description":"","footnote":"","page_name":" 97 ","page_number":129},
  {"content":"\r\n\r\nمىميرد و علامتش جريان بزاق است كه اگر از روز اول باشد تا روز بيست و هفتم مىميرد .\r\nيازدهم - اگر در پلك مريض دانه نرم تيره و مانند گردو پيدا شود تا دو روز از شروع بيمارى مىميرد و علامتش زيادى خواب در اول بيمارى است .\r\nدوازدهم - اگر از سوراخهاى بينى بيمار خون نارنجىرنگ روان شود و در پشت دست راست او دمل بدون درد سفيدرنگى پيدا شود تا نه روز بعد مىميرد و نشانى ديگر اين است كه بيمار از اول بيمارى بىاشتها است .\r\nسيزدهم - اگر در ران چپ بيمار قرمزى دردناكى كه درازى آن به اندازه سه انگشت باشد پيدا شود بيست و پنج روز بعد خواهد مرد و نشانى آن زيادى خارش از اول بيمارى و ميل شديد او به سبزيجات است .\r\nچهاردهم - اگر در پشت گوش راست مريض دملى به اندازه نخود پيدا شود تا روز بيستم از وقت پيدا شدن آن تاول خواهد مرد و علامت آن زيادى پيشاب از اول بيمارى است .\r\nپانزدهم - اگر در گوش چپ بيمار دانه‌اى سياه‌رنگ پيدا شود تا روز بيست و يكم خواهد مرد و علامت ديگر اينست كه از اول بيمارى به آب خنك مايلست\r\nشانزدهم - اگر در پشت گوش راست بيمار دانه قرمزرنگ و گرم به اندازه باقلا پيدا شود تا هفت روز بعد مىميرد و نشانى ديگر اين است كه بيمار از اول بيمارى زياد قى مىكند .\r\nهفدهم - اگر زير چانه بيمار دانه قرمزرنگى به اندازه باقلا برويد تا روز پنجاه و دوم مىميرد و علامتش زيادى خلط سينه بلغمى در اول بيمارى است\r\nهجدهم - اگر در نوك آلت بيمار درد شديدى پيدا شود و در آرنج دستش تاول تيره‌رنگى سر بزند تا پنج روز بعد خواهد مرد و علامت ديگرش تمايل او بنوشيدنى از اول بيمارى است .\r\n\r\n","description":"","footnote":"","page_name":" 98 ","page_number":130},
  {"content":"\r\n\r\nنوزدهم - اگر در پهلوى چپ بيمار دانه تيره‌رنگ بدون دردى پيدا شود تا روز هفتم بيمارى قبل از طلوع آفتاب خواهد مرد و علامتش اين است كه بيمار زياد خميازه مىكشد .\r\nبيستم - اگر در زير بغل چپ بيمار ورمى مثل به پيدا شود تا روز پانزدهم از اول بيمارى مىميرد و نشانيش سنگينى خواب او از اول بيماريست\r\nبيست و يكم - اگر بر قوزك پاى مريض دانه‌هاى سياهرنگ برويد تا روز بيست و هشتم خواهد مرد و علامتش ميل بچيزهاى سرد از اول بيمارى است .\r\nبيست و دوم - اگر بر طرف چپ سينه بيمار تاول نارنجىرنگ سبز شود بيمار تا چهار روز بعد مىميرد و علامتش زيادى خارش چشم از اول بيماريست\r\nبيست و سوم - اگر بر كنار بالائى پيشانى بيمار ورم بدون درد نرم و سياه رنگى مثل گردو پيدا شود تا چهل روز بعد مىميرد و علامتش بيخوابى در اول مرض و ميل او به خربوزه مىباشد و پيشابش زياد است .\r\nبيست و چهارم - اگر بر سينه بيمار ورم بسيار سياهرنگى همانند تخم‌مرغ پيدا شود تا سه ماه پس از آغاز بيمارى مىميرد و نشانى آن ميل به خربوزه مىباشد ، ادرار بيمار از اول بيمارى زياد است .\r\nبيست و پنجم - اگر بر گلوى بيمار يا زير پلك پائين چشم او دانه‌اى سبز شود تا روز بيست و يكم پس از آغاز بيمارى خواهد مرد و علامت آن تمايل زياد بيمار به جماع و غذاهاى ناباب و شيرين از اول بيمارى است .\r\nبيست و ششم - اگر در بيمارى حاد در بدن بيمار نقاط كوچكى به اندازه ارزن پيدا شود علامت بدى است و اگر اين نقطه‌ها بزرگتر باشد كمتر بد است\r\nبيست و هفتم - اگر قرحه‌اى كه در تن بيمار بوده بخشكد يا سياه و يا سبز شود مىميرد\r\nبيست و هشتم - اگر بر پاى راست بيمار ورمى به اندازه سيب پيدا شود و\r\n\r\n","description":"","footnote":"","page_name":" 99 ","page_number":131},
  {"content":"\r\n\r\nمعده‌اش درد داشته باشد تا روز بيست و هفتم خواهد مرد و نشانى آن ميل او بچيزهاى شيرين است .\r\nبيست و نهم - اگر در شكم بيمار درد پيدا شود و در ابروى او دملهاى سياهرنگى به اندازه باقلا پيدا شود و چركين گردد و تا دو روز يا بيشتر طول بكشد بيمار مىميرد و نشانى آن زيادى خواب است .\r\nسىام - اگر در جگر و دندان بيمار درد پيدا شود و در گودال پشت گردن او و همچنين در انگشتان بزرگ پاى او و پشتش دانه‌اى مثل باقلا برويد در روز پنجم بيمارى مىميرد و علامتش سختى و قطره‌اى شدن پيشاب مىباشد .\r\nسى و يكم - اگر بر زانوى بيمار چيزى مثل دانه انگور برنگ سياه برويد كه گرداگرد آن يا خود تاول قرمز و اطرافش زرد و يا سياهرنگ باشد به زودى و حد اكثر تا پنجاه روز بعد خواهد مرد و علامتش عرق سرد زياد است .\r\nسى و دوم - اگر بر سياهرگ گردن بيمار تاولى به اندازه دانه كرچك و سخت و سفيدرنگ برويد تا بيست الى پنجاه روز بعد مىميرد و علامتش ميل به غذاهاى تند مىباشد .\r\nسى و سوم - اگر بر شقيقه چپ بيمار دانه‌هاى قرمزرنگى با خارش زياد پيدا شود تا روز چهارم مىميرد .\r\nسى و چهارم - اگر در تن بيمار ورمهاى سستى پيدا شود و وضع عقلى او بهم بريزد به زودى مىميرد .\r\nسى و پنجم - اگر بر چهره بيمار دملهائى بدون درد سبز شود و بينى او بخارد تا دو روز بعد مىميرد .\r\nسى و ششم - اگر بر زبان بيمار در آغاز بيمارى حاد دانه سياه‌رنگى به\r\n\r\n","description":"","footnote":"","page_name":" 100 ","page_number":132},
  {"content":"\r\n\r\nاندازه نخود پيدا شود دليل بر نزديكى مرگ است و نشانى آن تمايل او به چيزهاى گرم مزاج از آغاز بيمارى است .\r\n\r\nفصل برگشت بيمارى\r\nبرگشت بيمارى قبل از تندرستى كامل ، از خود بيمارى بدتر است چه نيروى بيمار در اثر بيمارى از بين رفته است و ازاين‌رو كار بر پزشك معالج سخت مىگردد و بر خود بيمار نيز دشوار است . بطور كلى هرچه برگشت بيمارى زود تر يعنى با فاصله كمترى از بهبودى اوليه باشد بدتر است ، سبب برگشت ، درونى يا بيرونى و يا از بدى درمان نخستين و يا ناپرهيزى خود بيمار مىباشد\r\nاگر برگشت از سببى داخلى باشد به اين دليل است كه هنوز تخم بيمارى و منشأ اوليه بيمارى در بدن او باقى مانده و ريشه كن نشده است « 1 » دليل خارجى مثلا ممكن است از هوا باشد يا بدى درمان ، مثل وقتى كه پزشك فقط به پس زدن بيمارى و تسكين پرداخته و از پاكسازى بدن بيمار خوددارى كرده باشد ، اما ناپرهيزى خود بيمار مثل بهم خوراكى ، جماع ، خستگى عصبانيت و امثال آن است .\r\nهر بيمارى كه قبل از نضج كامل به حالت بحرانى برسد كمتر ممكن است كه برگشت نكند و به‌هرحال حركت بيمار قبل از بهبودى كامل همانطورى كه در اخبار اهل بيت عليهم السلام روايت شده خود سبب برگشت بيمارى است زيرا حركت سبب تحريك اخلاط مىگردد .\r\n\r\n\r\n","description":"","footnote":"\r\n( 1 ) بنا به شرحى كه در درمان بيمارى تب نوبه خواهد آمد اعتقاد مؤلف اعلى الله مقامه اين است كه بيمارى در اثر موجودى ذى روح پيدا مىشود و در اينجا نيز اشاره‌اى به تخم بيمارى فرموده است . مترجم\r\n","page_name":" 101 ","page_number":133},
  {"content":"\r\n\r\nبرگشت بيمارى سيزده علامت دارد :\r\nاول - كمى نيروى بيمار و سبك نشدن بيمارى پس از بحران .\r\nدوم - بىاشتهائى .\r\nسوم - سنگينى و كسالت .\r\nچهارم - بدى گوارش .\r\nپنجم - آماس حوالى كبد و طحال و ورم كردن چهره و زير پلكها .\r\nششم - بيدار خوابى همراه با اضطراب .\r\nهفتم - تشنگى شديد .\r\nهشتم - پيدا نشدن آثار تغذيه و بهبودى كلى بدن .\r\nنهم - اگر پس از بحران دملها به طرف داخل بروند و دوباره پيدا نشوند .\r\nدهم - عوارض هر نوبه مجددا شديدتر باشد .\r\nيازدهم - زياد شدن تندى نبض .\r\nدوازدهم - پيشاب داراى حالاتى كه در پيدايش بيمارى بوده از قبيل نارنجى ، قرمزى ، زردىرنگ و غيره باشد .\r\nسيزدهم - بيمار سردرد و سنگينى و دوار سر داشته باشد .\r\nبيماريهائى كه بيشتر برميگردند تبهاى ناشى از ورمها ، صرع ، سردرد همراه با كم‌بينى ، درد نيمه سر و سردرد دائمى درد كبد و طحال و كليه ، بيماريهاى نزله‌اى مثل خرابى چشم ، سرفه ، تنگى نفس و امثال آن است و بخصوص در اين مواقع بر طبيب واجب است كه تا از بهبودى كامل بيمار اطمينان نيافته از درمان او دست نكشد .\r\nاگر در درمان بيمارى پزشك به دفع سبب اصلى نپرداخته باشد و از خاصيتهاى درمانى غير قطعى استفاده كرده باشد ممكن است بيمارى با\r\n\r\n","description":"","footnote":"","page_name":" 102 ","page_number":134},
  {"content":"\r\n\r\nشدت بيشترى برگردد مگر آنكه بيمار آن‌قدر تقويت شده باشد كه طبيعتش مستقيما بيمارى را دفع كند . در اين موقع بهتر اين است كه پزشك پس از آنكه به پاكسازى كامل بدن بيمار پرداخت از اين راهها استفاده نمايد . از اين قبيل درمانها مىتوان درمان بوسيله اوراد و ادعيه و الواح را نام برد و يا مثل آنكه تبهاى نوبه را تسكين بدهند ولى ريشه اصلى آن را از بين نبرند كه در اين حالات بيمارى برميگردد چه سبب اصلى آن باقى است و بدن بيمار از آن پاك نشده است .\r\n\r\nفصل علائم بهبودى\r\nقبلا بايد تذكر بدهيم كه پزشك تا علامات بهبودى را نبيند نبايد از درمان بيمار دست بكشد و اين نشانيها عبارتند از :\r\nنيرو گرفتن بيمار ، آسانى حركات و تنفس راحت و طبيعى بودن بيمار در بستر ، در هنگام دراز كشيدن و پهلو به پهلو شدنها و از جا برخاستن‌ها خواب ديدن بطور عادى ، احساس سبكى پس از خواب و استفراغات ( دفع مواد زائد بدن از راههاى طبيعى ) نيرومندى مغز و درست بودن وضع ذهنى ، خوشخوئى بيمار ، بيزار نبودن از اطرافيان ، نيرومندى و نظم نبض تنفس طبيعى ، لذت بردن بيمار از خوردن و آشاميدن و تمايل به آنها ، تندى گرفتن گوارش غذا و هضم آن ، پيدا شدن نضج حقيقى اخلاط و فاسد نشدن دوباره آنها ، خوبى رنگ بيمار و وضع چهره و نگاه او كه مانند اشخاص تندرست است ، ظاهر طبيعى بيمار ، نيرو گرفتن او و تندى گرفتن برگشت او به حال طبيعى در تغييرات مختصر ، نبودن سردرد و عطسه پس از راه رفتن ، خونريزى از بينى در سردردهاى گرم و بيماريهاى مغزى ، بردبارى\r\n\r\n","description":"","footnote":"","page_name":" 103 ","page_number":135},
  {"content":"\r\n\r\nو شكيبائى بيمار در نابسامانيهاى بدنى ، لرزه پس از استفراغ ، همانندى حرارت در همه بدن ، پيدا شدن ورمهاى خوش‌خيم و آمدن اخلاط نضج يافته از سينه پس از آنكه اين اخلاط رقيق بوده ، طبيعى بودن پيشاب و مدفوع ، شدت نيافتن بيمارى از ناپرهيزىها و همچنين پيدا شدن علامات بهبودى پس از جنون ، استسقاء و نابهنجاريهاى خونى ، خود نشان بهبودى بيمار است .\r\nپيدا شدن ورم در خارج حلق در بيمارى گرفتگى شديد گلو يا بواسير پس از سرسام و اسهال در چشم خرابى و همچنين اگر پس از مدتى طولانى باد گلوهاى ترش در كسى كه به بيمارى ليزى روده دچار بوده پيدا شود ، از نشانيهاى بهبودى اوست .\r\n\r\nفصل دگرگونى كارهاى طبيعى بدن\r\nاعمال طبيعى بدن گاه دگرگون مىشود كه اگر ببرگرداندن آنها به حال طبيعى نپردازند ممكن است به وضع دشوارترى بيانجامد براى برگرداندن وضع طبيعى از سه راه استفاده مىكنند :\r\nاصلاح غذا و پرهيز از چيزهائى كه نيازى بدانها نيست كه اگر اين راه سودمند نباشد بايد بغذاهاى داروئى بپردازند « 1 » و اگر بهبودى حاصل نشد بايد داروهاى كم‌توان به كار ببرند . اين ديگرگونىها عبارتند از :\r\n\r\n\r\n","description":"","footnote":"\r\n( 1 ) غذاهاى داروئى همانطور كه از اسم آنها پيداست غذاهائى است كه گاه بعنوان دارو به كار مىروند مانند آش آلو ، داروهاى غذائى داروهائى هستند كه بعنوان غذا نيز خورده مىشوند مثل روغن زيتون كه در قديم بيشتر بعنوان داروى مسهلى به كار مىرفته . مترجم\r\n","page_name":" 104 ","page_number":136},
  {"content":"\r\n\r\nاشتهاى زياد كه نشانى بدى وضع مزاجى سرد يا بلغم ترشى ( اسيدى ) است كه در دهانه معده پيدا شده ، كمى اشتها نيز دليل بر بدى وضع مزاجى و گرمى در فم معده است ، گرايش مريض به خوردن چيزهاى گرم و گزنده و شيرين علامت پيدا شدن سردى در مزاج يا خلط ترش است ، تمايل انسان به خوردن چيزهاى سرد دليل بر پيدايش گرمى غير طبيعى در دهانه معده است .\r\nتشنگى غير عادى نشانى گرمى و خشكى مزاج يا بخارهاى زياد است ، كمى عطش دليل بر بدى مزاجى سرد و مرطوب ، يا بلغمى كه در معده جمع شده است مىباشد .\r\nزيادى مدفوع اگر از پرخورى نباشد دليل بر گرد آمدن مواد زيادى از پيش است و اگر با وجود پرخورى كم باشد نشانى بر ماندن مدفوع در روده‌ها است بادها و قرقرهاى شكم دليل بر زيادى رطوبت و كمى حرارت است .\r\nپيشاب زياد با كم‌آشامى همراه با حالت بحران اثر همان بحران و در غير حالت بحران دليل بر سردى كليه‌ها و مثانه و يا سستى آنها است اگر آمدن پيشاب با سوزش همراه باشد و قرحه‌اى در مجراى ادرار نباشد دليل حرارت كبد يا كليه‌ها و يا مثانه است يا از بلغم ترشى ( اسيدى ) و يا از سوداى آبگونه است .\r\nاگر خون قاعدگى در زنان در غير حالت بحران زياد باشد دليل ناتوانى قوه نگاهدارنده بدن و زيادى نيروى دفع‌كننده و يا گشادگى و باز شدن مجارى اندامهاى مربوط است و همه اينها از حرارت و رطوبت مىباشد اما اگر مقدار خون كم باشد برعكس آن است .\r\nزيادى عرق در غير مواقع بحرانى ناشى از زيادى مواد زائد و كمى آن از\r\n\r\n","description":"","footnote":"","page_name":" 105 ","page_number":137},
  {"content":"\r\n\r\nبرودت و يبوست يا بسته شدن مسامات و يا غليظ بودن اخلاط مىباشد .\r\nعطسه زياد يا از كم‌توانى مغز و يا بالا رفتن بخارهاى تند است . زيادى آب بينى از كم‌توانى مغز و يا زيادى بخارها و كمى آن از زيادى حرارت مغز و يا كمى بخارها و يا گرفتگىها است . همچنين است حكم چيزهايى كه در ناحيه زبان كوچك ترشح مىشود كه زيادى آن بر اثر رطوبتهاى دهانه معده و يا حرارت و خشكى عصير معدى و يا پيدا شدن خلطى ترش در دهانه معده است .\r\nخواب زياد از رطوبت مغز و يا بىحسى آن و بيخوابى از خشكى يا حرارت مغز است .\r\nزيادى ميل به جماع از حرارت و رطوبت و چيرگى خون مىباشد و كمى آن از خشكى ناشى از گرمى و يا سردى است .\r\nكم شدن حافظه از چيرگى رطوبت مغز و زيادى آن از غلبه حرارت و خشكى است . گاهى كمى سرعت انتقال ناشى از زيادى خشكى است چه در اين حالت چيزهائى كه انسان درك مىكند در مغز ضبط نمىگردد ، زيادى فراموشى از غلبه رطوبت و سردى بر مغز است و كمى آن و زياد شدن حافظه از غلبه حرارت و خشكى است . زياد شدن وسواسهاى قلبى از حرارت و يبوست و كمى آن از سردى و رطوبت است . اما خوابهاى پريشان ترسناك از اخلاط ناجور ولى لطيف مىباشد .\r\nخواب ديدن قرمزيها و گرميها ، زخمها و دملها از چيرگى خون است و اگر چيزهاى سفيدرنگ ، دريا ، برف ، باران و امثال آن را در خواب ببيند از سردى و رطوبت است . ديدن چيزهاى زرد ، آتش ، صاعقه و امثال آن در خواب بر اثر غلبه صفراء است . در خواب ديدن چيزهاى سياه ، تاريكيها و چيزهاى\r\n\r\n","description":"","footnote":"","page_name":" 106 ","page_number":138},
  {"content":"\r\n\r\nخوفناك و ترس‌آور از سوداء مىباشد .\r\nتلخى دهان ، زردى و خشكى زبان از صفراء است ، سرخى زبان ، شيرينى و ترى دهن از چيرگى خون ، سياهى ، خشكى و گسى ( زمختى ) دهن از بلغم است و همچنين اگر زبان سفيد و دهن لزج و تر و بىمزه باشد از بلغم و نيز ترشى و همچنين شيرينى همراه با سفيدى دهن از بلغم شيرين است .\r\nبطور خلاصه هرگاه حالات طبيعى بدن از حالت عادى ديگرگون شود هشدارى براى پيدايش يك بيمارى در بدن است و عاقل كسى است كه راه آن بيمارى را ببندد و به جلوگيرى از آن اقدام نمايد . قبلا هم در اين‌باره چيزهائى گفته‌ايم و از اين راه دين خداوند متعال و سنت او ادا مىگردد و كار آخرت و گذران زندگى روبراه مىشود « 1 » و بنابراين آنچه گذشت بس است .\r\n\r\nمقاله اول درمان‌هاى كلى ( عام )\r\nدرمان بر سه قسم است : چاره‌انديشىها يا دارو و يا كارهائى كه با دست انجام مىگردد و هريك از اينها يا براى قطع بيمارى و يا براى راندن عوارض است . قطع بيمارى درمان عام و دفع عوارض درمان خاص است و درمان عام نيز دو قسم است : نخست آنكه اختصاصى بيك بيمارى ندارد\r\n\r\n\r\n","description":"","footnote":"\r\n( 1 ) بديهى است كه منظور مؤلف مرحوم اعلى الله مقامه از جملات اخير اين است كه بنده از نظر بهداشت تكليفى ديگر ندارد و با اداء اين تكليف آنچه را كه از اين بابت بر عهده او است انجام داده .\r\nمترجم\r\n","page_name":" 107 ","page_number":139},
  {"content":"\r\n\r\nو در همه انواع بيمارى به كار مىرود يا ويژه يك نوع بيمارى و استفاده از خاصيتها است . ما در اين مقاله انواع درمان‌هاى عام و همگانى را كه درباره هر يك از بيماريها به كار مىرود يادآورى مىكنيم :\r\nبدى مزاج يا ساده است و يا مادى : ساده آن يا از سببهاى بيرونى يا اندرونى است . بنابراين اگر سبب از بيرون باشد نخست درمان را با قطع آن آغاز و سپس اثرى را كه آن سبب روى بدن داشته است دفع مىكنيم اما اگر سبب درونى و مثلا از امتلاء باشد از استفراغ ( شرح استفراغها خواهد آمد ) استفاده مىشود و اگر از يك چگونگى مثل پيدا شدن سردرد ، از نوشيدن آب سرد بهم رسيده باشد بايد از ضد آن سود جست و اين مسأله‌اى كلى است و جزئيات از قبيل درد روده‌ها و معده از سنگينى و امثال آن را در آينده خواهيم ديد .\r\nدرباره نوع مادى بايد توجه داشت كه اگر پيدايش بيمارى از زيادى يك كميت باشد درمانش استفراغ است و اگر در چگونگى ماده باشد علاجش اگر ممكن باشد استفراغ و دگرگون كردن چگونگى است و اگر ممكن نباشد بايد از ضد آن استفاده كرد .\r\nديگرگون كردن حالت سردى در آغاز و تغيير حالت گرمى در پايان آسانتر مىباشد .\r\nهر بيمارى پنج مرتبه دارد : حركت ماده ، آغاز پيدايش بيمارى ، روزهائى كه بيمارى پيش مىرود ، روزهائى كه از پيش روى بازپس مىايستد و روزهائى كه بيمارى فرومينشيند .\r\nدر مرتبه اول بايد بيمارى را با اصلاح غذائى درمان كرد و بيمار را از چيزهايى كه در آن زياده‌روى كرده بازداشت و چيزهائى را كه از آن كم\r\n\r\n","description":"","footnote":"","page_name":" 108 ","page_number":140},
  {"content":"\r\n\r\nخورده است بايد بيشتر به او بخورانند و چه‌بسا كه همين درمان براى بيمار بس باشد .\r\nدرمان در مرتبه دوم نيز همچنين است و اگر بيمار بهبودى نيافت بايد از غذاهاى داروئى سود بجويند و چه‌بسا كه با همين درمان بهبودى به دست آيد و اگرنه بايد بوسيله استفراغ پس از نضج گرفتن و توقف بيمارى بپاكسازى بدن پرداخت . اگر اين چاره كه بيشتر سودمندست ممكن نشد و بيمارى ادامه يافت بايد چيزهاى لطيف‌كننده مزاج و پس از آن چيزهائى كه خلطها را حل مىكند تجويز كنند چه معلوم مىشود كه هنوز مقدارى از خلطها پس از پاكسازى در بدن باقى مانده است و همچنين است دستور كار در روزهائى كه بيمارى در حال فروافتادن است تا آنكه به كلى قطع شود و حرارت غريزى و اعضاء رئيسه نيرو بگيرند . اما بعض از پزشكان معتقد به پاكسازى بدن در آغاز حركت ماده هستند و من بر اين باور نيستم چه بر خلاف فرمايش اهل بيت عليهم السلام است كه مىفرمايند \" أمش بداءك ما مشى بك \" ( با بيمارى تا وقتى كه با تو مدارا مىكند مدارا كن ) . علاوه بر آنچه در اين باره گذشت باز هم توضيح خواهم داد و به‌هرحال تا هنگامى كه طبيعت بر بيمارى چيره است ، نيازى بدارو نيست اما همين‌كه از دفع بيمارى ناتوان شد بكمك نياز دارد . اگر بيمارى مخصوص يك اندام باشد سزاوار اين است كه در امراض گرمى كه در حال پيشروى مىباشند پس از پاكسازى داروهاى پس‌زننده را به كار برند . و اگر بيمارى سرد باشد نخست از لطيف‌كننده‌ها و سپس از پس‌زننده‌ها و در حال باز ايستادن بيمارى از پس‌زننده‌ها و سپس از محللها « 1 » بايد استفاده نمايند . در هنگام فروافتادن بيمارى\r\n\r\n\r\n","description":"","footnote":"\r\n( 1 ) منظور از محللها داروهائيست كه بتحليل و پس رفتن ماده مرض كمك كند روادع -\r\n","page_name":" 109 ","page_number":141},
  {"content":"\r\n\r\nبايد محللها را به كار برد . آنها كه گفتيم درمانهاى خارجى است ، اما درمانهاى داخلى را ياد كرديم كه از آن جمله استفراغ است كه ده شرط دارد :\r\n1 - اينكه امتلائى وجود داشته باشد كه اگر در چگونگى مزاج فسادى رخ داده باشد بايد به كم كردن مواد فاسدكننده بپردازند .\r\n2 - نيروى بدن كافى باشد .\r\n3 - توجه بحرارت و رطوبت مزاج و اعتدال وضع همگانى .\r\n4 - اعتدال شهرى كه بيمار در آن ساكن است و همچنين اعتدال فصل بايد در نظر پزشك باشد و اگر ممكن باشد تا وقت مناسب بايد درمان بتأخير انداخته شود .\r\n5 - به عادت بيمار از جهت استفراغ بايد توجه شود .\r\n6 - بيم زيانى از استفراغ از نظر پيدا شدن بيماريهاى ديگر نباشد .\r\n7 - اقتضاء سنى بيمار ، كه كودك و پير نباشد .\r\n8 - شغل بيمار ، صنعتى كه او را ضعيف كند نباشد .\r\n9 - اندامهاى رئيسه سالم باشد . 10 - بيمار در حال سفر نباشد .\r\nهمين‌كه شروط ده‌گانه موجود باشد استفراغ ممكن است و درباره كيفيت استفراغ « 1 » نيز بايد چهارده شرط در نظر پزشك باشد :\r\n1 - بيرون راندن خلط زيانبار به صورت خاص .\r\n2 - پيروى از طبيعت بيمار در جهت دفع به اين معنى كه اگر طبيعت او مايل به قى باشد از راه قى و اگر مايل باسهال باشد از آن راه استفاده شود .\r\n\r\n\r\n","description":"","footnote":"\r\n- ( پس‌زننده‌ها ) داروهائى هستند كه از پيشروى بيمارى جلوگيرى مىكنند . م\r\n( 1 ) در اينجا منظور از استفراغ بيرون راندن مواد زائد از راههاى مختلف از قبيل خوراندن مسهل يا قىآور يا عرق‌آور و امثال آن است . مترجم\r\n","page_name":" 110 ","page_number":142},
  {"content":"\r\n\r\n3 - مجراى طبيعى بايد در نظر گرفته شود مثلا مجراى مواد موجود در رويه كبد « 1 » ، كليه‌ها و مجراى مواد موجود در گودى آن « 2 » ، روده‌ها است و از اين قبيل و نيز بايد ملاحظه شود كه خلط از اندامى مهمتر به اندامى پست‌تر رانده شود مثلا خلط مغز بايد از راه بينى خارج شود نه ريه و اينكه اندام دومين نوعى شركت با عضوى كه بيمار است داشته باشد .\r\n4 - ماده بايد به قدر نياز اخراج شود و نه بيش از آن .\r\n5 - بايد پزشك ببيند خلط در كجاى بدن است و اگر در عمق « 3 » است از مسهل نيرومندتر و روحانى استفاده كند ، اگر در كبد و طحال باشد مسهل بايد متوسط و نفسانى باشد . و اگر در معده باشد مسهل كم‌توان جسمانى هم بس است « 4 » . اخلاط رقيق با مختصر مسهلى خارج مىشود اما اخلاط غليظتر بمسهل نيرومندترى نيازمندند . براى اخلاط هريك از اندامها بايد از مسهل مناسب با آن اندام سود جست و مثلا اخلاط مغزى با مسهل مغزى و معده‌اىها با مسهل معده‌اى و كبدىها با مسهل\r\n\r\n\r\n","description":"","footnote":"\r\n( 1 )  Face superieur \r\n( 2 )  Face concave \r\n( 3 ) داخل رگها\r\n( 4 ) مؤلف اعلى الله مقامه صفات روحانى و نفسانى و جسمانى را در اينجا با مفهوم اصطلاحى آنها در علم صناعت به كار برده و با توجه بمطالبى كه در كتب ديگرى بخصوص اصلاح الارواح فرموده مىتوان چنين توضيح داد كه منظور از مسهل روحانى داروئى است كه پس از جذب شدن با تحريك عمومى يا اعصاب امعاء ، سبب دفع مواد داخل امعاء و حتى جذب موادى از خون و دفع آنها مىشود مانند صبر زرد ، مسهل نفسانى آنست كه فقط با تحريك موضعى در جدار روده‌ها سبب دفع مىگردد مانند خاكشير ، مسهل جسمانى آنست كه با نرم كردن مواد و ليز كردن جدار روده باعث تسهيل عمل دفع شود مثل روغن زيتون . مترجم\r\n","page_name":" 111 ","page_number":143},
  {"content":"\r\n\r\nكبدى بايد بيرون رانده شود .\r\n6 - بايد وضع شخص بيمار در نظر پزشك باشد چه بيمار نيرومندتر تاب داروى قويتر و سريع‌تر را دارد درحالىكه براى بيمار ناتوان بايد از داروى كم توان و ملايمترى استفاده شود .\r\n7 - نيروى بيمارى نيز بايد مراعات شود و بيمارى نيرومندتر را با داروى پرتوان‌تر و با سرعت بيشترى درمان كرد چه در غير اين صورت ممكن است كار بمرگ بيمار بيانجامد اما بيمارى كم‌توان چنين نيست و ملايمت‌بردار است\r\n8 - بايد بفرصت لازم نيز توجه شود و در آنچه كه مىتوان تا نضج گرفتن بيمارى صبر كرد بايد درنگ نمود و گرنه قبل از نضج بايد باستفراغ دست زد تا شدت بيمارى تمام شود و سپس نضج بگيرد .\r\n9 - تمام خلط فاسد را بيك‌بار نبايد بيرون راند بلكه بايد كم‌كم و به قدر طاقت بيمار عمل كنند و برحسب نيرويش او را گاه به حال خود بگذارند و يك يا دو و يا سه روز و تا نضج بيمارى صبر كنند .\r\n10 - مناسب استفراغ با بيمارى نيز بايد در نظر پزشك باشد و مثلا قى براى اندامهاى پائين و اسهال براى اندامهاى بالاى بدن مناسبتر مىباشند تا ماده را بسوى ضدش برانند .\r\n11 - بايد از تندرستى مجارى استفراغ اطمينان وجود داشته باشد تا گرفتگىهائى از خارج شدن ماده جلوگيرى نكند .\r\n12 - اول بايد از آمادگى خلط براى بيرون رفتن كه از آن به نضج گرفتن تعبير مىآوريم مطمئن بود زيرا خلط ، بدون نضج گرفتن خارج نمىشود و در نتيجه اندامهاى درونى از داروى نيرومند آزرده مىگردند و طبيعت زيان مىبيند .\r\n13 - بجوهر خلط بايد توجه شود مثلا صفراى كم با يكى دو بار استفراغ\r\n\r\n","description":"","footnote":"","page_name":" 112 ","page_number":144},
  {"content":"\r\n\r\nبيرون مىرود اما براى بلغم لزج بايد چندين بار و بعد از نضج باستفراغ دست زد .\r\n14 - همراه بودن خلطهاى گوناگون نيز بايد مراعات گردد مثلا اگر خلطى با زيادى خون همراه بود اول بايد فصد كنند و بعد مسهل بخورند و در اخلاط غليظ و سرد و همچنين اگر خلط بيش از خون باشد بايد اول مسهل بخورند .\r\nو نيز بايد بدانيم كه بايد ماده فاسد از اندام مهمتر باندام پست‌تر و يا اندامى كه از جهت طولى ضد اندام بيمار است و يا مثلا از يك دست به دست ديگر كشيده شود و اين مطلب در آغاز كار و قبل از ريشه گرفتن بيمارى است و در امتلاء اين كار را بايد پس از استفراغ و تسكين اندام دردناك انجام داد و براى اين منظور ماليدن داروئى كه از زيادى ورم جلوگيرى كند بر عضوى كه مىخواهند خلط را از آن بيرون برانند مفيد است .\r\nاينك كه شرايط استفراغ را دانستيم بذكر انواع آن مىپردازيم و مىگوئيم كه استفراغ بر هفت نوع است : قى ، اسهال ، گرفتن خون ، ادرار ، تعريق ، عطسه و جريان آب دهن . به‌هرحال زمان اقدام باستفراغ ، پس از باز كردن گرفتگيها و نضج گرفتن بيمارى و يا مراعات ساير شروط است و پيش از اين گفتيم كه هريك از انواع استفراغ درخور كدام بيماريها است و اينك بخواست خداوند بدرمان‌هاى عام مىپردازيم .\r\n\r\nفصل باز كردن گرفتگىها\r\nبراى كسى كه مىخواهد بدرمان بوسيله استفراغ بپردازد چاره‌اى نيست مگر آنكه اول راههاى آن نوع استفراغ را اگر گرفتگى داشته باشد بگشايد و پس از آنكه بوسيله آزمايشهائى از باز بودن راهها مطمئن شد به آن بپردازد اگر\r\n\r\n","description":"","footnote":"","page_name":" 113 ","page_number":145},
  {"content":"\r\n\r\nگرفتگى در راهها پديد آمده باشد بايد نخست بگشودن آنها اقدام كرد باز كردن گرفتگى پائين روده‌ها بوسيله حقنه ( اماله يا تنقيه ) و فتيله‌گذارى انجام مىگيرد و بالاى روده‌ها را بايد با نوشيدنيهاى بازكننده بگشايند و بايد بدانيم كه روده‌ها مثل كاريزند و اگر همه راه آن باز نباشد نبايد آب را به داخل آن روانه كنيم چه در غير اين صورت آب پس مىزند و چاههاى بالاتر را خراب مىكند . سببهاى پيدايش گرفتگى زياد است و از آن جمله ممكن است ماندن چيز بيگانه‌اى مانند قطعه سنگ در پيشاب راه و يا هسته خرما و سنگى كه آدمى آن را بلعيده يا چيزهاى ديگر باشد و نيز گاهى ته‌نشينهائى كه در راههاى بدن گرد آمده يا يك خلط غليظ كه در جائى از آن باشد يا خون لخته شده‌اى كه از يك رگ بيرون آمده باشد و نيز برودت و خشكى كه بر مواد درونى بدن چيره شده و آن را منجمد كرده ، سبب گرفتگى مجارى مىشود همچنين ممكن است گرفتگى ، به علت نيروى نگاهدارنده بدن و ناتوانى نيروى دفع‌كننده باشد كه در نتيجه موادى در جائى گرد مىآيد و راه را برمىبندد .\r\nگاهى در يكى از اندامها آماسى پيدا مىشود كه بر راهى كه در كنار آنست فشار مىدهد و آن را مىبندد يا اينكه در مجرائى تاب‌خوردگى پديد مىآيد و راهش بسته مىشود و مواد در آن مىماند و يا گرمى زياد سبب خشكى و سوختن مواد و زندانى شدن آنها در يك مجرا مىگردد . گاه وجود كرم در روده‌ها سبب نگهداشتن مواد زائد و در نتيجه بسته شدن روده مىشود و همچنين زمانى روزه گرفتن و خوددارى از خوردن ، طبيعت را بر آن مىدارد كه مواد موجود بدن را بعنوان ذخيره نگاه بدارد و در نتيجه خشك شدن اين مواد راه‌بندانى پديد مىآيد . گاه در اثر حرارت زياد كبد آب كشكاب روده ( كيلوس ) جذب و روده بسته مىشود و نيز گاه معده نيروى جداكننده خود\r\n\r\n","description":"","footnote":"","page_name":" 114 ","page_number":146},
  {"content":"\r\n\r\nرا از دست مىدهد و به آن سبب مواد غذائى گوارده شده از چيزهاى ديگر جدا نمىشود و راه روده را مىبندد يا اينكه كبد از صاف كردن خون بازميماند و در نتيجه خون در درون رگها لخته مىشود و راه آنها را مىبندد و امثال اينها . اما غذاهائى كه سبب گرفتگىها مىشود عبارتند از : گوشتهاى سنگين نان سفيد بخصوص اگر در آن روغن ، شيرينى ، خمير ترش نشده ، برنج و ارزن به كار رفته باشد شيرينيهاى غليظ مثل كشمش و نيز آب ناصاف و امثال آن .\r\nاما نشانيهاى بسته بودن مجارى عبارتند از :\r\nاگر گرفتگى در ماساريقا باشد مدفوع هميشه آبكى است و اگر در كبد باشد در مدفوع خلطهائى كه تازه جمع شده‌اند ديده مىشود و اگر در اين هر دو باشد رنگ بيمار مثل رنگ بيمار استسقائى است و خون كم و تشنگى زياد مىشود اگر صفرائى گرد آمده و جدا از ساير مواد در مدفوع ديده شود گرفتگى ، بين كبد و كيسه صفراء است . اگر مدفوع سياه باشد گرفتگى ميان سپرز ( طحال ) و جگر ( كبد ) است . اگر اشتها كم و طحال سخت باشد گرفتگى بين طحال و فم معده است . اگر بالاى ناف دردناك باشد بستگى در روده بزرگ مىباشد و اگر در پائين آن باشد بستگى در روده كوچك است . اگر پيشاب بند آمده باشد و در پهلوى چپ سنگينى حس شود گرفتگى بين كبد و كليه است و اگر در ناحيه قطن ( پائين ستون فقرات ) ناراحتى باشد گرفتگى بين كليه و مثانه است و اگر در عانه ( زير شكم ) ورمى باشد گرفتگى در دهانه مثانه مىباشد . و به همين ترتيب مىتوان بر جاهاى گرفتگى در نقاط مختلف بدن استدلال نمود و براى كسى كه تشريح و وضع اندامهاى درونى را بداند اين مسأله دشوار نيست .\r\nاينك از جهت يادآورى پاره‌اى از بازكننده‌ها را نام مىبريم و در معالجات\r\n\r\n","description":"","footnote":"","page_name":" 115 ","page_number":147},
  {"content":"\r\n\r\nو همچنين در مقاله چهارم ان شاء الله به قدر كفايت از اين داروها در چند مقام ياد خواهيم كرد .\r\n\r\n[ بازكننده ها 
  ]\r\n\r\n[ اول در حقنه ( به اصطلاح امروز فارسى تنقيه ) 
  ]\r\nاول در حقنه ( به اصطلاح امروز فارسى تنقيه ) « 1 » - حقنه از درمانهاى سودمندى است كه در اخبار اهل بيت عليهم السلام نيز از آن ياد شده و مورد عمل بوده است . اين درمان سبب كشاندن مواد زيان‌آور از بالاى بدن به پائين و نرم كردن و ليز كردن روده‌ها است و براى سردرد ، درد نيمه سر ، سرگيجه ، بيخوابى ، سكته ، سرسام ( مننژيت ) ، صرع ، فلج ، سستى اندامها ، درد مفاصل ، عرق النساء ( سياتيك ) ، دردهاى عصبى رانها و رحم و اعضاء ديگر و همچنين سردى كليه ، مثانه و اندامهاى تناسلى خراش و زخم روده‌ها نيروى باه و اعضاء رئيسه و غير آنها سودبخش است . اما آنچه را كه انطاكى درباره زيانهاى بزرگ حقنه در كتابش آورده است به گمان من از اين جهت بوده كه در ديار او معمول نبوده و آزمايشى درباره اين درمان نداشته است درحالىكه حقنه يكى از كم‌زيانترين درمانها است چه حد اكثر اثر آن در روده‌ها است و داروى حقنه شده مدت زيادى در بدن نمىماند و مثل پاره اى داروها از اعماق بدن چيزى را بيرون نمىكشد و باعضاء رئيسه نمىرسد و عمل مهمش بيرون كشيدن ته‌نشينهاى مواد در روده‌ها و كشاندن آنها به طرف پائين است . حقنه « 2 » شش شرط دارد :\r\n\r\n\r\n","description":"","footnote":"\r\n( 1 )  Lavement \r\n( 2 ) همانطور كه اشاره شد در فارسى مصطلح امروز براى حقنه لغت تنقيه و گاه واژه اماله را به كار مىبرند اما از آن جهت كه در متن كتاب لغت تنقيه براى پاكسازى بدن به كار رفته و ممكن است كه در ترجمه نيز به همين معنى به كار گرفته شود از خود لغت حقنه كه آن نيز در فارسى به همين معنى استعمال دارد استفاده شد . مترجم\r\n","page_name":" 116 ","page_number":148},
  {"content":"\r\n\r\n1 - تا نياز شديدى پيش نيايد در هنگام گرما و سرماى زياد از اين راه نبايد استفاده شود و اگر چاره ديگرى نباشد بايد گرماى محل درمان معتدل باشد .\r\n2 - پس از ماندن مدت زياد در حمام نباشد .\r\n3 - پس از خستگى زياد نباشد .\r\n4 - بيمار كودك نباشد .\r\n5 - بيمار در حال گرسنگى يا سيرى زياد نباشد . 6 - اعضاء رئيسه همه سالم باشند و در صورت كم‌توانى يكى از آنها نبايد حقنه كنند و اگر در چنين حالتى نيازى بحقنه باشد از فتيله‌گذارى و يا نوشيدنيها بايد استفاده كنند . اما درباره خود داروئى كه حقنه مىشود بايد هفت شرط را مراعات كنند :\r\n1 - داروئى كه حقنه مىشود نبايد گزنده باشد . 2 - داغ نبايد باشد .\r\n3 - مخدر نبايد باشد . 4 - صبر ( داروى معروف ) نبايد از اجزاء آن باشد .\r\n5 - مقدار آب نه كم باشد و نه زياد و گويا حد معتدل آن 250 سانتيمتر مكعب است اما در اين دوران تا 400 سانتيمتر مكعب آب به كار مىبرند و زيانى هم ندارد و به‌هرحال مراعات سن بيمار لازم است .\r\n6 - مزاج داروى حقنه شده گرم و يا زياد سرد نبايد باشد .\r\n7 - غليظ و رقيق نبايد باشد و عده‌اى گفته‌اند مقدار آب بايد ده برابر دارو باشد و پس از پختن بيك سوم برسد اما اين درست نيست و داروهاى كم‌وزن مثل گياه‌ها با اين دستور بيش از حد غليظ مىشود و در ساير داروها چنين نيست و بنابراين بايد بنوع دارو توجه شود و نبايد مثل شيره خرماى غليظ و يا مانند آب خالص لغزنده باشد زيرا اگر غليظ باشد بروده مىچسبد و سبب اسهال خونى مىشود و اگر زياد رقيق باشد سبب جدائى اخلاط و پراكندگى آنها مىگردد . اگر دارو داراى مزاج سرد باشد سبب نفخ و بدى گوارش مىگردد و اگر داراى مزاج گرم باشد سبب غش و اندوه بيمار و بخار\r\n\r\n","description":"","footnote":"","page_name":" 117 ","page_number":149},
  {"content":"\r\n\r\nزياد مىشود . اگر مقدار آن زياد باشد سبب كم‌توانى اندامها مىگردد و اگر كم باشد نمىتواند به خوبى كار بكند . اگر تند باشد سبب زخم روده مىگردد و صبر هم از نظر خاصيتى كه دارد براى پائين روده زيان‌آور است .\r\nاما سزاوار اين است كه حقنه در جهت بيمارى و مناسب با آن باشد و اگر شروط آن فراهم گردد مىتوان آن را تجويز كرد و بهترين وسيله آن پيشاب دان گاو است كه لوله باريكى را بر آن سوار و آن را از دارو پر مىكنند و لوله را بر موضع مىنهند و با فشار آن را بدرون مىرانند ، اما از آن بهتر وسيله تزريقى جديدى است كه در اين روزها به كار مىرود « 1 » كه بويژه در گرفتگىهاى شديد و در هنگامى كه دارو به علت گرفتگى و يا نفخ روده به خوبى بالا نمىرود بسيار مفيد است .\r\nاگر گرفتگى روده شديد و از جهت يك بيمارى باشد ان شاء الله درمان آن را بعدا در محل خودش خواهيم گفت و اگر جزئى باشد با بعضى حقنه‌هاى كم‌توان بر طرف مىگردد و چه‌بسا كه تنها آب و كمى شكر براى آن بس باشد يا كمى روغن كرچك يا روغن بادام به آب اضافه مىكنند و اگر حقنه قويترى لازم باشد كمى نمك و اگر باز نياز به تواناتر از آن باشد كمى بوره ( براكس ) و روغن كرچك يا بهتر از آن روغن زيتون به آب اضافه مىكنند ، اين حقنه حتى بلغم غليظ و مواد خشكيده داخل روده و درد همراه گرفتگى روده را دفع مىكند و نيز قولنج ورمى و خلطى و فاسدكننده را فرومينشاند و همچنين اگر اين دارو را بنوشند نيز بازكننده‌اى پرتوان است اما براى آشاميدن بوره را بيش از پنج گرم و روغن زيتون را بيش از هفده و نيم گرم نبايد اضافه كنند ولى براى حقنه اندازه براكس را تا دوازده و نيم گرم ذكر\r\n\r\n\r\n","description":"","footnote":"\r\n( 1 ) ظاهرا پوار مخصوص تنقيه در زمان نوشتن كتاب معمول بوده است . مترجم\r\n","page_name":" 118 ","page_number":150},
  {"content":"\r\n\r\nكرده‌اند . اين دارو بايد با حل و عقد « 1 » پيش يا پس از سوختن در كوره پالايش شود و داروى بسيار خوبى است .\r\nحقنه‌هاى صد و پانزدهم و صد و بيستم و صد و بيست و يكم و صد و بيست و دوم و صد و بيست و سوم و صد و بيست و چهارم و نيز دستور استفاده شياف صابون در محل خود ان شاء الله ذكر خواهد شد . و نيز پاره‌اى حقنه‌هاى ديگر و فتيله‌ها را خواهيم گرفت و در اينجا تنها مىخواستيم حقنه‌هاى خاص را براى گرفتگيهاى خاص ذكر كنيم .\r\n\r\n[ دوم - در باز كردن گرفتگيها با داروهاى نوشيدنى 
  ]\r\nدوم - در باز كردن گرفتگيها با داروهاى نوشيدنى - مفرداتى كه مطلقا براى رفع گرفتگيها سودمند مىباشند عبارتند از : « 2 »\r\nآرغيس ( پوست ريشه زرشك ) براى رفع گرفتگيهاى كبد و طحال و كيسه صفرا\r\nآطريلال ( قازياغى ) براى رفع گرفتگيهاى كبد و طحال و كيسه صفرا\r\nابريسم ( ابريشم ) براى رفع گرفتگيهاى كبد و طحال و كيسه صفرا\r\nابوقانس ( سنجد صحرائى ، كام ، غاسول رومى ) براى رفع گرفتگيهاى كبد و طحال و كيسه صفرا\r\nابرون ( گل هميشه بهار ) براى رفع گرفتگيهاى كبد و طحال و كيسه صفرا\r\n\r\n\r\n","description":"","footnote":"\r\n( 1 ) دو واژه حل و عقد از اصطلاحات كيميا است و منظور از آنها مجموعه اعمالى است كه براى تصفيه يك ماده شيميائى انجام مىگردد يعنى نخست ماده‌اى را در حلال خاصى حل مىكنند تا به صورت محلول از ساير مواد جدا شود و سپس ماده منظور را با جوشاندن يا خنثى كردن ماده حلال و اعمال ديگرى مانند اينها بطور خالص بدست مىآورند . مترجم\r\n( 2 ) توضيح - مؤلف اعلى الله مقامه از اين مفردات برحسب حروف تهجى ياد فرموده كه براى حفظ اصالت كار آن مرحوم اسامى داروها به همان ترتيب آورده شده و نام فارسى معمول آنها را در پرانتز ذكر كرده‌ايم . مترجم\r\n","page_name":" 119 ","page_number":151},
  {"content":"\r\n\r\nابقر ( شوره ) براى مغز و كبد\r\nاترج ( ترنج ، پوست و برگش ) براى مغز و كبد\r\nاثل ( گز ) براى مغز و كبد\r\nاثلق ( پنج انگشت ، فلفل كوهى ) براى مغز و كبد\r\nاذخر ( كاه‌مكه - گورگيا ) براى كبد و رگها\r\nاراك ( گياه شوره ) براى نفخ\r\nآذريون ( آفتاب‌گردان ) براى نفخ\r\nاستوخودوس ( استوخودوس ) براى كبد و طحال و نفخ\r\nاسفنج ( اسفنج ) براى كبد و طحال و نفخ\r\nاسارون ( سنبل‌برى ) براى كبد و طحال و نفخ\r\nاشنان ( اشنان ) براى كبد و طحال و نفخ\r\nاشق ( اشترك ، كما ) براى كبد و طحال و نفخ\r\nافتيمون ( افتيمون ) براى كبد و رگها\r\nاقحوان ( بابونه ) براى كبد و رگها\r\nافسنتين ( افسنتين ، خاراگوش ) براى كبد و كليه و طحال\r\nانبرباريس ( زرشك ) براى كبد و كليه و طحال\r\nانجدان ( انگدان ، كوله‌پر ، انغوزه ) براى كبد و كليه و طحال\r\nانيسون ( انيسون ، باديان رومى ) براى كبد و كليه و طحال\r\nانجره ( گزنه ) براى كليه\r\nاهليلج ( هليله ) براى كليه\r\nانزروت ( كنجده ) براى كليه\r\nايرسا ( سوسن آسمانىرنگ ، زنبق كه ريشه آن به كار مىرود ) براى كليه\r\n\r\n","description":"","footnote":"","page_name":" 120 ","page_number":152},
  {"content":"\r\n\r\nبابونج ( بابونه ) براى كليه\r\nبادرنج‌بويه ( بادرنجبويه ) - بادنجان براى كليه\r\nبارزد ( برزد ) براى كليه\r\nبادآور ( خار مقدس ، كنگر سفيد ) براى روده‌ها و رگها\r\nبارود ( شوره ) براى روده‌ها و رگها\r\nبخورمريم ( آفتاب‌گردان ) براى روده‌ها و رگها\r\nبرنجاسف ( بومادران ) براى كبد\r\nبرسياوشان ( پرسياوشان ) براى كبد\r\nبزر لسان الحمل ( تخم بارهنگ ) براى كبد\r\nبزر الهندبا ( تخم كاسنى ) براى كبد\r\nبزر فنجنكشت ( تخم پنج‌انگشت ) براى كبد\r\nبسباسه ( جوزبويا ، بزباز ) - بصل ( پياز ) براى كبد\r\nبطيخ ، بزر البطيخ ( خربوزه ، تخم خربوزه ) براى كبد\r\nبطيخ هندى ( هندوانه و آب آن با سكنجبين ) بازكننده خوبى است\r\nبوزيدان ( ثعلب ) براى كبد و طحال\r\nبه ورق ( تنكار - با آب و روغن زيتون ) براى قولنج بلغمى و بادى\r\nبهمن ( بهمن ، بهمنان ) براى كبد و طحال\r\nتانبول ( شاه‌حسينى ) براى كبد و طحال\r\nترمس ( باقلاى مصرى ) براى كبد و طحال\r\nتوت ( توت ) براى كبد و طحال\r\nتين ( انجير ) براى كبد و طحال\r\nثوم ( سير ) براى كبد و طحال\r\n\r\n","description":"","footnote":"","page_name":" 121 ","page_number":153},
  {"content":"\r\n\r\nجاوشير ( گاوشير ، جواشر ، سكبينج ) براى كبد و طحال\r\nجدوار ( زرنباد ، زدوار ) براى كبد و طحال\r\nجرجير ( ترتيزك ، شاهى ) براى كبد و طحال\r\nبزر الجزر تخم گزر ( زردك ، هويج ) براى كبد و طحال\r\nبزر الجزر البرى ( شقاقل ) براى كليه‌ها\r\nجنطيانا ( گوشاد ، جنتيانا ) براى احشاء\r\nجند ( جند بيدستر ) براى احشاء\r\nجوز السرو ( تخم سرو ) براى احشاء\r\nجوز مع التين ( گردو با انجير ) براى احشاء\r\nجعدة ( مريم‌نخودى ) براى احشاء\r\nحاشا ( پونه كوهى ) براى احشاء\r\nحاج ( خارشتر ، گياه ترنجبين ) براى كليه‌ها\r\nحبة الخضراء ( تخم درخت سقز ، بنه وحشى ، بنه ) براى كليه‌ها\r\nحب النيل ( قرطم هندى ، عجب گياه ) براى كبد و طحال\r\nحب القلت ( ماش هندى ) براى طحال\r\nحب البان ( تخم بان ) « 1 » براى كبد و طحال\r\nحب المحلب ( دانه نيوند مريم ، هزار اسپيد ) براى كليه‌ها\r\nحب الكبر المربى بالخل .\r\n( دانه كور كه در سركه پرورده شده باشد ) براى كبد\r\nحزنبل ( نوعى از بهمن سفيد ) براى كبد\r\n\r\n\r\n","description":"","footnote":"\r\n( 1 ) در فرهنگ معين حب البان را در لغات مركب جوزبويا ضبط كرده ولى در واژه‌هاى بان و جوز بويا منعكس نيست . مترجم\r\n","page_name":" 122 ","page_number":154},
  {"content":"\r\n\r\nبزر حرف ( دانه اسپند ، خردل سفيد ) « 1 » براى كبد\r\nحسك ( خارخسك ) براى كبد\r\nحشيشة الزجاج ( گوش موش ) براى كبد\r\nحمّص ( نخود ) براى كبد\r\nحنا ( حنا ) براى كبد\r\nخبازى ( ختمى كوچك پنيرك ) براى كبد\r\nخردل ( خردل ) براى كبد و امعاء\r\nخربق ابيض ( خربق سفيد ) براى كبد و امعاء\r\nخس ( كاهو ) براى كبد و امعاء\r\nخلاف ( بيد ) براى كبد و امعاء\r\nخولنجان ( خولنجان ) براى كبد و امعاء\r\nخزامى ( شب‌بو ، خيرىدشتى ) براى كبد و مغز\r\nخيارشنبر ( فلوس ) براى كبد و امعاء\r\nدارتو ( تارتارات دوپتاس ) براى كبد و طحال و كليه و رگها\r\nدارصينى ( دارچينى ) براى كبد و طحال و كليه و رگها\r\nدارشيثعان ( دارشيشعان ) براى كبد\r\nدارفلفل ( فلفل دراز دارفلفل ) براى كبد\r\nدبق ( خيسانده ) ( كشمش كاوليا ، مويزك ) براى كبد ، امعاء و طحال\r\nدبس ( شيره خرما ) براى كبد ، امعاء و طحال\r\n\r\n\r\n","description":"","footnote":"\r\n( 1 ) حرف در فرهنگ معين بمعنى اسم عام دسته ترتيزك آمده و در درمان با گياه حرف بابلى را خردل سفيد آورده و در لغتنامه محمد طاهر خان دانه اسپند معنى كرده و در المنجد مطلقا خردل ضبط كرده . مترجم\r\n","page_name":" 123 ","page_number":155},
  {"content":"\r\n\r\nدند ( بيدانجير ختائى ) براى كبد ، امعاء و طحال\r\nدوقو ( تخم شقاقل ، تخم هويج برى ) براى كبد ، امعاء و طحال\r\nراوند ( ريوند چينى ) براى كبد ، امعاء و طحال\r\nرازيانج ( رازيانه ، باديان ) براى كبد و طحال و كليه و مثانه و سينه\r\nرجل الغراب ( پاى كلاغ آطريلال ) براى پشت و كمر\r\nرمان ( انار ) براى گرفتگيهاى معده ، كبد و طحال\r\nرماد القصب ( خاكستر نى ) براى گرفتگيهاى معده ، كبد و طحال\r\nزبد ( كره ، مسكه ) براى گرفتگيهاى معده ، كبد و طحال\r\nزبيب ( مويز ) براى گرفتگيهاى معده ، كبد و طحال\r\nزبيب الجبل ( مويز كوهى ، مويزك ) براى گرفتگيهاى معده ، كبد و طحال\r\nزرنباد ( زرنباد ، جدوار ) براى گرفتگيهاى معده ، كبد و طحال\r\nزراوند ( زرآوند ) براى گرفتگيهاى معده ، كبد و طحال\r\nزعفران ( زعفران ) براى گرفتگيهاى معده ، كبد و طحال\r\nزنجبيل ( زنجبيل ) براى كبد\r\nزوفا اليابس ( گل زوفا ) براى قولنجهائى كه از گرفتگى و ورم پيدا مىشود\r\nزرير ( بگفته بعضى : اسپرك ) براى قولنجهائى كه از گرفتگى و ورم پيدا مىشود\r\nزيت ( روغن زيتون ) براى قولنجهائى كه از گرفتگى و ورم پيدا مىشود\r\nساذج ( ساذج هندى ) « 1 » براى گرفتگى دهانه رگها\r\nسداب ( سداب ) براى گرفتگى دهانه رگها\r\nسرخس ( سرخس ) براى گرفتگى دهانه رگها\r\nسعد ( سعد ) براى گرفتگى دهانه رگها\r\n\r\n\r\n","description":"","footnote":"\r\n( 1 ) در مرآت اللغة چنين آمده كه ساذج برگ درختى است هندى . مترجم\r\n","page_name":" 124 ","page_number":156},
  {"content":"\r\n\r\nسكر ( شكر ) براى مغز\r\nسك ( نوعى عطر ) براى مغز\r\nسكنجبين ( سركنگبين ) براى مغز\r\nسقمونيا ( سقمونيا ) براى مغز\r\nسليخه ( نوعى دارچين ) براى مغز\r\nسلق ( چغندر ) براى مغز\r\nسمسم ( كنجد ) براى مغز\r\nدهن السمسم ( روغن كنجد ) براى مغز\r\nسمن ( روغن گاو يا گوسفند ) براى مغز\r\nسنبل ( سنبل ) براى مغز\r\nسورنجان ( سورنجان ) براى مغز\r\nسيسنبر ( سيسنبر ، سوسنمبر ) براى مغز\r\nالشاء الختائى ( چاى ختائى ، چاى سبز ) براى مغز\r\nشاهسفرم ( ريحان ، شاهسپرم ) براى مغز\r\nشاهترج ( شاهتره ) براى كبد و طحال\r\nشبت ( شويد ) براى دهانه رگها\r\nشبرم ( گاوكشك ، نوعى فرفيون ) براى دهانه رگها\r\nشقاقل ( هويج برّى ) براى گرفتگيهاى كهنه\r\nشيطرج مع\r\nاللبن و الخل ( شيتره با شير و سركه ) براى گرفتگيهاى كهنه\r\nشيح ( درمنه تركى ) براى گرفتگيهاى كهنه\r\nصابون ( صابون ) براى گرفتگيهاى كهنه\r\n\r\n","description":"","footnote":"","page_name":" 125 ","page_number":157},
  {"content":"\r\n\r\nصاصفراس ( ساسافراس ) « 1 » براى گرفتگيهاى كهنه\r\nصبر ( صبر ) براى كبد\r\nصعتر ( آويشن ) براى كبد\r\nبزر الصعتر ( تخم آويشن ) براى كبد\r\nحب الصنوبر ( تخم صنوبر ) براى كبد\r\nطرخون ( ترخون ) براى كبد\r\nعاقرقرحا ( عاقرقرحا ) براى كبد\r\nعرعر ( عرعر ) براى كبد\r\nعروق الصفر ( زردچوبه ) براى كبد\r\nعقيق محرق ( براده عقيق ، سوده عقيق ) براى كبد و طحال\r\nعصير ورق الغرب ( شيره برگ بيد مجنون ) براى كبد و طحال\r\nعنبر ( عنبر ) براى كبد و طحال\r\nعود ( عود هندى ، هشت‌دهان ) براى كبد و طحال\r\nعود صليب ( عود صليب ) براى كبد و طحال\r\nغافت ( گل خله ) براى كبد و طحال\r\nغاريقون ( قارچ چمن ) براى كبد و كليه\r\nفجل ( ترب ) براى كبد\r\nفرنجمشك ( قرنفل بستانى ) براى كبد\r\nفستق ( پسته ) براى كبد\r\n\r\n\r\n","description":"","footnote":"\r\n( 1 ) در لغتنامه محمد طاهر خان است صاصافرا از ادويه جديده پوست درختى است ضخيم شبيه به دارچينى . و در لاروس اونيورسل آن را گياهى امريكائى و كانادائى معرفى كرده و نام لاتين آن  ( Sassafras )  است . مترجم\r\n","page_name":" 126 ","page_number":158},
  {"content":"\r\n\r\nفطراساليون ( تخم كرفس كوهى ) براى كبد\r\nفوّة ( روناس ) براى كبد\r\nقاقله ( هل ) براى كبد\r\nقسط ( كوشنه ) براى كبد\r\nقصب الذريره ( نى نهاوندى ) براى كبد\r\nقنابرى ( بزند ، برغشت ، خارشتر ) براى كبد\r\nقنطوريون دقيق ( لوفا ، گل گندم كوفته ) براى كبد و طحال\r\nكاشم ( گلپر ) براى كبد و طحال\r\nكبر ( كور ) براى كبد و طحال\r\nكبابه ( كبابه ) براى اعضاء اندرونه و كليه\r\nبزر كرفس ( تخم كرفس ) براى كبد و كليه و طحال\r\nكراث ( تره ، گندنا ) براى كبد\r\nكشوث ( زجمول ) براى اندرونه ، احشاء\r\nلادن ( لادن ، صمغ قستوس ) براى دهانه رگها\r\nلك ( لاك ) براى كبد و طحال\r\nليمون ( ليمو ) و ليموى خشك با شكر براى كليه\r\nماء الجبن ( آب پنير ) براى همه گرفتگىها\r\nماميران ( نوعى زردچوبه ) براى همه گرفتگىها\r\nمرزنجوش ( مرزنگوش ) براى همه گرفتگىها\r\nمرّمكى ( مرمكى ) - مرو براى همه گرفتگىها\r\nمصطكى ( مصطكى ) براى همه گرفتگىها\r\nمقل ( مقل - در لهجه كرمانى ملك ) براى همه گرفتگىها\r\n\r\n","description":"","footnote":"","page_name":" 127 ","page_number":159},
  {"content":"\r\n\r\nملح مع السكنجبين ( نمك با سكنجبين ) براى كليه‌ها\r\nملوخيار ( خبازى بستانى ) براى كليه‌ها\r\nمو ( رازيانه بيابانى ) براى كليه‌ها\r\nنانخواه ( زنيان ) براى كليه‌ها\r\nورد احمر ( گل سرخ ) براى چادرپيه ( ماساريقا )\r\nوج ( اگر ، سوسن زرد ) براى كليه\r\nهليون ( مارچوبه ) براى كبد\r\nهندبا و ورق الهند با مع الرازيانج فى ماء اللحم ( كاسنى و برگ آن با باديان در آب گوشت ) براى كبد\r\nو به طور كلى بدان كه هر چيز تلخ لطيف يا سيّال لطيف يا ترش لطيف بازكننده است و اينها كه گفتيم كافى است .\r\nاما داروهاى مركبى كه در باز كردن گرفتگيها به كار مىرود عبارتند از : « 1 » الاشوس المنقى - اطريفال تربدى - اطريفال كبير - انتيمون ديافريطقون - ايارج اشق - ايارج الصحة - ايارج محموده - ايارج يابس ترياق الاربعة ، گلشكر براى ماساريقا و جوارشن افضلى - حب الحلتيت حب دهن السلاطين - حب السلطان - حب السلاطين جامع - حب الصحة حب عرق النساء - حب المفتح - خل العنصل - دهن البلسان - دهن الزاج - دهن الكبريت الخالص - رب السقمونيا - روح الملح المركب - زاج الحديد و النحاس - شراب الدينار ( با هريك از دو نسخه ) - شراب الراوند بيست و چهارم و شراب الورد المكرر - شكفتج الرصاص - صابون و\r\n\r\n\r\n","description":"","footnote":"\r\n( 1 ) چون داروهاى مركب اغلب داراى اسم خاص هستند به فارسى ترجمه نمىشود و شرح آنها در داروهاى مركب خواهد آمد . مترجم\r\n","page_name":" 128 ","page_number":160},
  {"content":"\r\n\r\nطرطر و طرطر اشوس ( شوره ) - طرطر زاج - قرص غافث بيست و ششم ماء الاصول چهارم - آب بذر افسنتين - مسهل السهل هفتاد و هفتم و ملح الخبث براى گرفتگيهاى كبدى و طحال . ملح القلى - ملح المرجان نقوع هشتم و نمك انگليسى ( سولفات دومنيزى كه براى رفع گرفتگيها بسيار سودمند مىباشد ) و جوهر به ورق - آب پنير - ملح القلى « 1 » باراوند ( ريوند ) همچنين سكنجبين بخصوص از نوع عنصلى - خاكستر نى و حب نار مشك همه اينها براى باز كردن گرفتگى روده‌ها مفيد و لينت‌آور است و امتحان باز بودن روده در بزرگسالان اين است كه هسته تمر هندى را ببلعند كه اگر خارج شد دليل باز بودن روده‌ها است و گرنه بايد باز از داروهاى باز - كننده به كار ببرند و در بچه‌ها مىتوان خاكشير يا دانه انار و يا سماق به آنها بخورانند « 2 » .\r\n\r\n[ سوم گشودن بستگيهاى رگها ، جگر ، اسپرز و كليه‌ها 
  ]\r\nسوم گشودن بستگيهاى رگها ، جگر ، اسپرز و كليه‌ها\r\nبازكننده پرتوان اين نوع بستگيها طرطر زاج است كه چهارصد سانتىگرم از آن را در 20 مثقال ( صد گرم ) كشمش پخته‌شده با دارچينى حل مىكنند و مىآشامند همچنين گلشكر براى چادر پيه و ملح الخبث براى گرفتن كبد و طحال و 125 سانتىگرم ملح الطرطر با آب جوجه يا بعض آبهاى مناسب ديگر گرفتگى را مىگشايد\r\n\r\n\r\n","description":"","footnote":"\r\n( 1 ) كليا ريشه اشنان سوخته است كه داراى نمك كربنات دو سود مىباشد .\r\n( 2 ) مكررا آزمايش شده كه اگر سيب درختى رنده كرده را مخلوط با شير به كودكان و يا حتى بزرگسالان بخورانند براى باز كردن و تميز كردن روده‌ها در هنگام وجود گرفتگى و يا ابتلاء باسهال و بلغم بسيار مفيد است و چند يا چندين وعده بايد آن را تكرار كنند و چيز ديگر نخورند تا سيب خالص دفع شود . مترجم\r\n","page_name":" 129 ","page_number":161},
  {"content":"\r\n\r\nشراب الورد المكرر نيز اگر نوشيده شود سودمند است حب مفيدى را كه خود ما تركيب كرده‌ايم ذكر خواهيم كرد . « 1 »\r\n\r\nفصل انضاج\r\nبدان كه تا وقتى كه يك خلط ، خوب نرسيده باشد و آماده براى بيرون رفتن نباشد در رگها جريان نمىيابد و نمىتوان آن را بيرون كرد پس واجب اين است كه خلطهائى را كه بسته شده حل و آبگونه و بهم پيوسته و براى بيرون راندن آماده كنند و اين در حالى است كه خلطها غليظ ، چسبيده ، سخت و زياد نباشد چه در اين صورت بايد چند روز به مريض گرسنگى بدهند كه بدن از اين اخلاط تغذيه كند تا كمتر بشوند و بعد منضج به كار برند زيرا منضج\r\n\r\n\r\n","description":"","footnote":"\r\n( 1 ) در زاد المسافرين آمده است كه اگر به اسهال نياز افتد و گرفتگى هم وجود داشته باشد مسهل نبايد قوى باشد بلكه بهتر آن است كه ضعيف باشد مثل ايارج فيقراء كه 5 گرم آن براى اشخاص ضعيف و هفت گرم و نيم براى اشخاص قوى بخصوص اگر با روغن كرچك مخلوط شود سودمند است و همچنين بسپايك و قارچ چمن و افسنتين نيز براى آنان نيكو است .\r\nو ما مىگوئيم كه سزاوار نيست با وجود بستگى ، مسهل فشاردهنده به كار رود زيرا اين نوع بستگى ته‌نشينها را فشار مىدهد و آنها را سخت مىكند و فقط آب خارج مىشود و به اين قبيل اشخاص از داروهاى معطر قابض نيز نبايد خوراند چه زيان آنها به آزمايش رسيده و بيشتر اين داروها را فقط بعنوان بادشكن مىتوان به كار برد و گرم و خشكند و اين مسئله بآزمايش رسيده و بنابراين گول كسانى كه آنها را مسهل دانسته‌اند مخور . منه اعلى الله مقامه\r\n","page_name":" 130 ","page_number":162},
  {"content":"\r\n\r\nخلطها را رقيق مىكند و اين كار بجاى زياد نيازمند است و اگر بدن پر از اخلاط باشد نمىتواند آنها را ذوب كند و بالنتيجه آزار مىبيند . اين را بفهم و بدان كه كار نضج بر بيشتر اشخاص پوشيده است كه پزشكان از آن درست آگاه نيستند و نديده‌ام كسى به آن توجه داشته باشد ، بهترين چيزى كه گفته اند اين است كه نضج اعتدال قوام ماده است تا آماده بيرون رفتن شود زيرا ماده غليظ به جائى مىچسبد و رقيق در اندامها فروميرود و بيرون راندنش دشوار است اما اين تعريف فقط بعضى از جهات نضج را بازگو مىكند و راز مسئله در اين است كه اگر طبيعت آدمى خود خلطهاى فاسد را از مفيد جدا كند و بيرون بفرستد بيمارى در كار نخواهد بود اما اگر نتواند آنها را از هم جدا كند بايد ديد كه عيب از نيروى جداكننده است يا از جهت خود خلطها بنابراين اگر نيروى جداكننده ناتوان باشد بايد آن را تقويت كرد و نشانى اين حالت كمى حرارت غريزى و ضعف نيروهاى چهارگانه بدن است « 1 » و اگر از جهت خود طرطيرها باشد بايد آنها را آماده كرد و آمادگى آنها به اين است كه در اندازه معتدلى قوام بيابند زيرا اگر اينها همانند خلطهاى مفيد حل شده باشند مخلوط با آنها باقى مىمانند و طبيعت نمىتواند آنها را از يكديگر جدا كند . پس بايد طرطيرها را باهم پيوند داد تا چگونگى قوام آنها با خلطهاى مفيد تفاوت يابد و قابل جدا شدن شوند و اگر غليظ باشند و خلطهاى مفيد هم غليظ باشند باز ممزوج با آنها باقى مىماند و در علم كيميا\r\n\r\n\r\n","description":"","footnote":"\r\n( 1 ) مقصود از قواى چهارگانه قواى زير است :\r\n1 - هاضمه كه منظور از آن گوارش موادى است كه به بدن وارد شده 2 - دافعه كه قدرت بدن براى دفع مواد زائد است 3 - جاذبه كه نيروى جذب‌كننده مواد گوارده شده به داخل بدنست 4 - ماسكه قوه نگاهدارنده مواد لازم براى بدن . م\r\n","page_name":" 131 ","page_number":163},
  {"content":"\r\n\r\nثابت شده كه تصفيه از مواد زائد ممكن نيست مگر آنكه ماده را حل كنند . پس بايد اخلاط را حل كنند تا قوام آنها از اخلاط مفيد تفاوت يافته و كمى از آن غليظتر باشد . خداوند اين تأثير را در خاصيت پاره‌اى از داروها قرار داده و آن را ببندگانش شناسانده است .\r\nكسانى كه داراى خلط ملحى و زيبقى هستند بيش از هركس ديگر نيازمند بنضج اخلاط مىباشند و آنها كه خلطشان كبريتى است كمتر به اين كار نياز دارند و نيز در زمستان و پائيز بيش از بهار و تابستان احتياج به نضج پيدا مىشود . كسانى كه گرفتار گرفتگىهائى در اندامهاى خود مىباشند و بيماران سينه و ساكنان شهرهاى خشك احتياجشان بيشتر و فورىتر است . منضج بايد لااقل در مدت سه روز به كار رود اما در بيماريهاى مزمن مثل صرع ، تب دو روز در ميان ، قولنج ، درد كليه‌ها ، مفاصل ، فلج و بيماريهاى سودائى بايد مدت زيادترى به انضاج بپردازند .\r\nنشانى نضج ، در ادرار ديده مىشود و همين‌كه ادرار داراى قوام معتدل گرديد و ته‌نشين يك دست سفيدرنگى كه با تكان دادن قاروره به زودى با ادرار مخلوط مىشود در آن پيدا شد كه دوباره به صورت مخروط ته‌نشين مىشود و در درجه بعد اگر رنگ ته‌نشين قرمز و يا زرد باشد مىفهميم كه نضج پيدا شده و اگر اين علامات در آغاز بيمارى ديده شود احتياجى به انضاج در كار نيست .\r\nدر مدفوع نشانى انضاج اين است كه خلط سبب بيمارى همراه با مدفوع دفع شود و بايد در رقت ، غلظت و لزجى قوام گرفته باشد و اگر خلط به اين صورت دفع شود و پيش از آن چنين نبوده نه تنها دليل بر نضج ماده موجوده در معده و امعاء و قوت طبيعت است ، بلكه اغلب نشانى نضج ماده\r\n\r\n","description":"","footnote":"","page_name":" 132 ","page_number":164},
  {"content":"\r\n\r\nموجود در رگها نيز مىباشد زيرا همين‌كه طرطيرها نضج گرفت طبيعت آنها را از خلطهاى مفيد جدا مىكند و دفع آنها برايش آسان مىگردد و آن طرطيرها را اگرچه در عروق باشد بيرون مىراند كما اينكه اسهال با نيروى طبيعت بدن پيدا مىشود . اگر اين علامات از آغاز بيمارى در مدفوع باشد دليل بىنيازى طبع بانضاج است . در بيمارىهاى ريوى و سينه‌اى اگر خلط نضج گرفته قوام يافته و آسان و بدون بوى بد در آغاز بيمارى بيرون بيايد دليل نضج است و اگر چنين نبوده و بعد اين حالت را داشته باشد دليل نضج در آن هنگام مىباشد پس نيازى بانضاج نيست .\r\nآب بينى اگر با نضج معتدل و قوام يافته‌اى پائين بيايد دليل نضج و در غير اين صورت نشانى زكام و يا نزله است .\r\nهمين‌كه نضجى در خلط پيدا شد به كار بردن مسهل روا است . چيزهايى كه سبب انضاج مىشود در صفراى گرم داروهائى است كه صفرابر و سرد و تر است مثل ماء الشعير ، شير بز ، سكنجبين ، لعاب بزر اسفرزه ( قطونا ) ، هندوانه و شربتهاى سرد و ترش مثل شربت عناب ، شربت نيلوفر ، ماء الشعير با شكر و آلو ، و بزرهاى سرد . داروهاى سرد و تر مثل بنفشه ، نيلوفر و هزار بندك ( عصى الراعى ) ، تخم كاسنى و ريشه آن ، ريشه شيرين‌بيان ، خار خسك ، تخم خرفه ، خيار ، عناب ، سپستان ، تمر هندى ، زرشك و امثال آن است و اگر با خلط كمى بلغم هم باشد بابونه ، خطمى ، پرسياوشان ، گاو زبان ، باديان و امثال آن افزوده مىشود . و نيز آب سرد سبب نضج مواد صفرائى است مگر آنكه به علت سردى معده و كبد و ضعف آنها و ورم اندامهاى درونى و ضعف حرارت غريزى براى بيمار زيان‌آور باشد . اگر مواد بيمارىزا سرد باشد انضاجشان با داروهاى لطيف و مليّن و قطع‌كننده ماده است مثل مرزنجوش\r\n\r\n","description":"","footnote":"","page_name":" 133 ","page_number":165},
  {"content":"\r\n\r\nپونه ، نعناع ، بادرنج ، پونه كوهى ( مشكطرامشيع ) ، گل زوفا ، حاشا ، سداب درمنه ارمنى ، بومادران ، اذخر ( كاه مكه ) ، زرآوند ، ريشه شيرين‌بيان ، گل و ريشه خطمى ، بابونه ، اكليل الملك ، شويد ، تخم كرفس ، انيسون ( باديان رومى ) باديان انجير ، مويز دانه‌گرفته ، عسل ، قند ، گلقند « 1 » و امثال آن است كه بايد داروى مليّن و مرطوبى به آنها افزوده شود تا بر خشكى مزاج نيفزايد . ماء الشعير و شكر براى سودا منضج خوبى است بخصوص اگر گاو زبان ، ريشه شيرين‌بيان رازيانه ( باديان ) و امثال آنها را در آن بريزند . اگر ماده بيمارىزا سوخته باشد ، بنفشه ، نيلوفر و عناب بر آن افزوده مىگردد . مواد سرد را سكنجبين عسلى ، سكنجبين عنصلى ( سكنجبينى كه از سركه و عسل مخلوط با عنصل درست شده باشد ) و مخصوصا ماء الشعير نضج مىدهد . پخته مخلوطى از ريشه شيرين‌بيان ، باديان ، كرفس ، انيسون ، پرسياوشان ، انجير ، مويز دانه گرفته ، گلشكر و آب عسل منضج خوبى است كه رطوبت‌افزا و نيز گرم - كننده است . همچنين است مويزى كه با دارچين جوشانده باشند .\r\nمنضج گرم مزاج بايد نيمه گرم و منضج سرد مزاج بايد گرم نوشيده شود . هواى سرد سبب تأخير نضج مىشود پس بايد هوا و نيز هر داروئى كه به كار برده مىشود معتدل باشد . حمام و مالش ( ماساژ ) و استراحت بنضج كمك مىكند . « 2 »\r\n\r\n\r\n","description":"","footnote":"\r\n( 1 ) گلقند يا جلقند يا گلشكر و يا جلشكر از داروهاى مركب است كه راه ساختن آن بعدا خواهد آمد . مترجم\r\n( 2 ) بدان كه من مقدارى صفراى گوسفند گرفتم و انواع داروها بر آن ريختم ولى هيچ‌چيز آن را نبست و غليظ نكرد اما زاج سفيد ( سولفات مضاعف آلو - مينيم و پتاسيم . مترجم ) محلول در آب و نيز زاج ( ظاهرا منظور زاج سبز يعنى سولفات آهن است . مترجم ) محلول در آب آن را منعقد كردند و همانند -\r\n","page_name":" 134 ","page_number":166},
  {"content":"\r\n\r\nداروهاى مفردى كه بنا به خاصيتشان منضج مىباشند عبارتند از :\r\nاحريض ( كاجيره - قرطم ) براى اخلاط لزج\r\nاذخر ( كاه‌مكه ) براى اخلاط لزج\r\nاكليل الملك ( كليل الملك - اسپرك ) براى نزله‌ها\r\nايرسا ( زنبق آسمان‌گونى ) براى نزله‌ها\r\nبادروج ( ريحان - اسپرغم ) براى نزله‌ها\r\nباقلا ( باقلا ) براى نزله‌ها\r\nبرسياوشان ( پرسياوشان ) براى نزله‌ها\r\nبندق مع الفلفل ( فندق با فلفل ) براى نزله‌ها\r\nتوت ( توت ) براى نضج دادن صفراى رقيق\r\nتين ( انجير ) براى نضج دادن صفراى رقيق\r\nجدوار ( جدوار ) براى نضج دادن صفراى رقيق\r\nحسك ( خار خسك ) براى نضج دادن صفراى رقيق\r\nحلبه ( شنبليله ) براى نضج دادن صفراى رقيق\r\nخبازى ( خطمى خبازى ) براى نضج دادن صفراى رقيق\r\nخشخاش ( خشخاش ) براى نضج دادن صفراى رقيق\r\nخطمى ( خطمى ) براى نضج دادن صفراى رقيق\r\nدارچين ( دارچين ) براى صفراى غليظ\r\nراوند ( ريوند چينى ) براى صفراى غليظ\r\n\r\n\r\n","description":"","footnote":"\r\n- تراشه پوستى كه با كاردى تراشيده شود شد و از آب جدا ايستاد و با چيزهاى غليظ مخلوط شد و به‌هرحال چيزى مثل اين دو براى غليظ كردن صفرا نيافتم و مقدار خوراك هريك از آنها سى سانتىگرم مىباشد . مؤلف اعلى الله مقامه\r\n","page_name":" 135 ","page_number":167},
  {"content":"\r\n\r\nزبيب ( مويز ) براى صفراى غليظ\r\nزبد ( كره - مسكه ) براى صفراى غليظ\r\nزعفران ( زعفران ) براى صفراى غليظ\r\nزفت خشك و تر ( زفت ) براى صفراى غليظ\r\nزوفا رطب ( زوفا تر ) « 1 » براى صفراى غليظ و مركب\r\nزيبق ( جيوه ) براى صفراى غليظ و مركب\r\nسليخه ( نوعى دارچين ) براى صفراى غليظ و مركب\r\nسمن ( روغن ) براى صفراى غليظ و مركب\r\nسوس ( شيرين‌بيان ) براى صفراى غليظ و مركب\r\nسيلان ( شيره خرمايى كه در آفتاب غليظ شده ) براى صفراى غليظ\r\nالشاى الخطائى ( چاى سبز ) براى صفراى غليظ\r\nشبت ( شويد ) براى صفراى غليظ\r\nشمع ( موم ) براى صفراى غليظ\r\nشونيز ( سياهدانه ) براى صفراى غليظ\r\nصاصفراس ( ساسفراس ) براى صفراى غليظ\r\nعناب ( عناب ) براى صفراى غليظ\r\nعسل منزوع الرغوة ( عسل صاف كرده ) براى اخلاط مغز و سينه\r\nعنب ( انگور ) براى اخلاط مغز و سينه\r\nقار ( قير ) براى اخلاط مغز و سينه جويده مىشود\r\nقرطم ( كاجيره ) براى اخلاط متفرق چسبنده\r\n\r\n\r\n","description":"","footnote":"\r\n( 1 ) بنا به ضبط مرآت اللغه زوفاتر ماده‌اى است كه در كنار دنبه بعض گوسفندان پيدا مىشود . مترجم\r\n","page_name":" 136 ","page_number":168},
  {"content":"\r\n\r\nكاشم ( كاشن ، نوعى انگدان ، گلپر ) براى اخلاط نارس چسبنده\r\nكبابه ( كبابه ) براى صفراى غليظ\r\nآب كتم پخته ( وسمه ) براى صفراى غليظ\r\nكندر ( كندر ) براى سوداء و بلغم\r\nلادن ( لادن ) براى سوداء و بلغم\r\nاصل اللفاح مع براى سوداء و بلغم\r\nماء العسل ( ريشه مهر گياه با آب عسل ) براى سوداء و بلغم\r\nمشوقان ( مشوگان ) براى سوداء و بلغم\r\nاصل الهندبا ( ريشه كاسنى ) براى سوداء و بلغم\r\nو از مركبات بايد مواد ذيل را ياد كرد : « 1 »\r\nشربت ليمو طرطراشوس براى كسانى كه بلغم و سوداء دارند و ماء الاصول سوم براى سودائىها و جوشانده‌هاى يك‌صد و سى و نهم و يك‌صد و چهلم براى بلغمىها و جوشانده يك‌صد و چهل و يكم براى صفرائىها .\r\nاگر بيمارى در يك عضو خاص باشد براى انضاج خلط بايد از داروهاى روغنى ، تن‌شويه‌ها و ضمادها استفاده كرد . مثلا براى مواد گرم موجود در سر روغن گل سرخ ، سركه ، لعاب تخم اسفرزه ، روغن بنفشه ، تخم كدو آب برگ بيد ، خيار سبزه ، كدو و براى سردى روغن بان ، زنبق ، سوسن بابونه و مرزنجوش و همچنين منضج قوى براى انضاج بلغم و سوداء تربد معدنى محلول ( محلول كالومل ) است كه سه ساعت پس از غذاى شب بايد 40 سانتىگرم بخورند و ضمنا از ترشىها و لبنيات و نيز تماس اين دارو با دندان پرهيز كنند با اين ترتيب كه بايد آن را در يك قطعه نان\r\n\r\n\r\n","description":"","footnote":"\r\n( 1 ) در مقاله پنجم در باب مركبات راه ساختن اين داروها آمده است . مترجم\r\n","page_name":" 137 ","page_number":169},
  {"content":"\r\n\r\nو يا برنج پخته بگذارند يا همانطور كه پس از اين گفته‌ايم آن را با آرد برنج حب كنند و ناجويده فرو ببرند و نيز از منضج‌هاى قوى طرطرزاج « 1 » است كه چهار گرم از آن را با آب دارچينى و مويز پخته مخلوط مىكنند و مىخورند و اين دارو براى بلغم و سوداء مفيد است « 2 » خوردن يك‌صد و بيست و پنج سانتىگرم ملح طرطر « 3 » با آب جوجه و يا ساير آبهاى مناسب مفيد مىباشد و نيز حب منضجى كه خود ما تركيب كرده‌ايم براى بلغم و سودا سودمند مىباشد « 4 »\r\n\r\nفصل قىآورها\r\nبه كار بردن قىآور درمان مستقلى است كه براى اخلاطى كه در دهانه\r\n\r\n\r\n","description":"","footnote":"\r\n( 1 ) به باب مركبات در مقاله پنجم مراجعه شود .\r\n( 2 ) در زاد المسافرين دو تركيب مفيد براى انضاج سوداء ذكر كرده كه يكى از آن دو اسطوخودوس ، بادرنجبويه ، گاو زبان ، پرسياوشان ، باديان كوفته و ريشه شيرين‌بيان پوست گرفته كوفته از هركدام ده گرم در سيصد گرم آب مىجوشانند تا آب نصف شود و آن را صاف و با قند سفيد ، شيرين مىكنند و مىخورند . داروى ديگر كه قوىتر از آن است : تخم خطمى ، تخم خطمى خبازى ، تخم كرفس ( كوفته ) از هركدام پنج گرم بسفايج ( بسپايك ) كوفته ده گرم گاو زبان پانزده گرم مويز شاهتره هفت و نيم گرم ، استوخودوس ده گرم انجير سفيد پنج دانه مويز پاك كرده سى و پنج گرم ، گل سرخ پاك كرده ، - بادرنجبويه و ريشه شيرين‌بيان پوست گرفته كوفته از هركدام هفت گرم و نيم بنفشه پنج گرم گل نيلوفر دو و نيم گرم عناب و سپستان از هركدام ده عدد و بنا به رسوم آن را مىپزند و با قند شيرين مىكنند و پس از آنكه خوب صاف كردند مىخورند . مؤلف اعلى الله مقامه\r\n( 3 و 4 ) به باب مركبات در مقاله پنجم مراجعه فرمايند . مترجم\r\n","page_name":" 138 ","page_number":170},
  {"content":"\r\n\r\nمعده بوجود مىآيد و نيز براى بالا كشيدن موادى كه به طرف پائين رفته‌اند به كار مىرود اين درمان براى مفاصل ، نقرس ، رعشه ، ماليخوليا ، مسموميت‌ها سنگينى سر ، كم‌نورى چشم و رفع تخمه ( سنگينى معده ) مفيد است و از ريختن صفرا بمعده جلوگيرى و اشتها را زياد مىكند ، به گوارش سرعت مىبخشد ، بدن را نيرو مىدهد ، سستى عضلات را زايل مىسازد و براى سردرد بخارى صرع ، فلج ، درد دندان ، ريزش آب دهن و تنگى نفس و سرفه‌اى كه از سردى باشد ، انتصاب « 1 » ، يرقان و درد كليه و مثانه و قرحه‌هاى آنها ، استسقاء عرق النساء ( سياتيك ) ، بدى رنگ ، قوبا ( خشونت پوست ) و امراضى كه از جمع شدن بعض مواد پيدا مىشود مفيد است و از خونريزىهاى مغز ، مقعد كليه‌ها ، رحم و مثانه جلوگيرى و بدن را فربه كرده و گرفتگيهاى اندامهاى درونى را با حركتى كه ايجاد مىكند مىگشايد و نيز براى جذام ، داء الفيل  ( Elephantiasis )  و امثال آن مفيد است . قى نزديكترين راه براى دفع خلطهاى فم معده است و همه ديده‌ايم كه طبيعت هرگاه چيزى را براى خود زيان‌آور ببيند آن را از اين راه بيرون مىراند .\r\nاقدام به اين درمان شانزده شرط دارد :\r\n1 - در مغز بيمار ضعفى نباشد .\r\n2 - بيمار چشم‌درد نداشته باشد .\r\n3 - گلوى بيمار درد و ورم نداشته باشد .\r\n4 - گردن بيمار دراز و حنجره‌اش متورم نباشد .\r\n5 - سينه بيمار تنگ و كم‌گوشت نباشد .\r\n6 - بيمار فربه و داراى مجارى تنگ نباشد .\r\n\r\n\r\n","description":"","footnote":"\r\n( 1 ) نوعى تنگى نفس كه تنفس در حال ايستادن آسانتر است . م . ل\r\n","page_name":" 139 ","page_number":171},
  {"content":"\r\n\r\n7 - بيمارى از گرمى زياد نباشد .\r\n8 - بيمار آبستن نباشد .\r\n9 - اجابت مزاج بيمار دشوار نباشد .\r\n10 - بيمار گرسنه و تشنه نباشد .\r\n11 - در شدت سرما نباشد .\r\n12 - كمتر از سه روز از فصد بيمار نگذشته باشد .\r\n13 - بيمار از كسانى كه به قى عادت ندارند نباشد .\r\n14 - بيمار مبتلا بورم گرم معده نباشد .\r\n15 - بهترين اوقات براى قىآورى فصل تابستان و قبل از ظهر است .\r\n16 - صبح ناشتا بجز در نزد رطوبتىها يا كسانى كه بايد قىآور قوى بخورند اقدام بقىآورى نبايد كرد چه قى مواد را به طرف سر مىراند و زيادى آن معده را ناتوان مىكند و مجارى را اگر تنگ باشد و نيز حنجره و سينه را مىآزارد و جنين را لاغر مىكند و گرماى بدن را برميانگيزد و طبيعت را خشك مىكند قىآورى در جوانان آسانتر از ميان‌سالان است زيرا اخلاط جوانان سبكتر از خلطهاى سالخوردگان است و قىآورى براى آنها و اسهال براى ميان‌سالان مناسبتر است .\r\nهمين‌كه شرايط گفته شده را در نظر گرفتيم كيفيت به كار بردن قىآور نيز شروطى دارد :\r\n1 - قبل از نوشيدن قىآور بايد چيزى كه مزاج را آماده كند و نيز خلط مطلوب را براى دفع حاضر سازد بخورند .\r\n2 - پيش از قى از تقويت‌كننده‌هاى معده و فم آن بايد پرهيز كرد و چيزى كه نيروى نگاهدارنده معده را برانگيزد نبايد خورده شود .\r\n\r\n","description":"","footnote":"","page_name":" 140 ","page_number":172},
  {"content":"\r\n\r\n3 - در هنگام قى تكيه به چيزى نبايد بدهند و ايستاده نيز نبايد بود بلكه بايد بيمار نشسته و سرش را تا روبروى معده يا كمى بالاتر پائين بياورد .\r\n4 - چشم و همچنين شكم بيمار را بايد با دستمالى ببندند و پس از قى كردن روى او را با آب سرد بشويند .\r\n5 - بيمار پس از قى چيزى نبايد بخورد و بايد لختى بياسايد .\r\n6 - قبل از خوردن قىآور كمى بايد ورزش و حركت كنند زيرا حركت ، گرم‌كننده و برانگيزنده صفرا است و پس از قى بيمار بايد رو و دهن خود را با آبى كه ممزوج با سركه است بشويد ، اگر سوزشى در معده خود احساس كرد مقدارى آب جوجه بنوشد ، اگر سكسكه به او دست دهد عطسه‌آور به كار برد ، اگر تشنه شد سكنجبين بنوشد و اگر حالت تهوع باقى ماند قدرى مصطكى با آب سيب بنوشد . چيزى كه صفرا را براى قى آماده مىكند سكنجبين عسلى با آب نيم گرم آنكه بلغم را آماده مىكند سكنجبين و شويد پخته و نمك و خردل است . و در سودا سكنجبين عنصلى « 1 » و نمك هندى بوره ( براكس ) ، نمك همراه با شويد - پخته و امثال آن است . هرگاه كه براى قىآورى بخواهند از املاح جيوه استفاده كنند البته بايد از خوردن چيزهاى ترش پرهيز كنند و ضمنا بايد گفت كه پيش از آن ، خوردن آماده‌كننده‌ها و منضجات لازم است چه اخلاط اگر به پرز معده چسبيده باشند و در آن حال قىآورى بمعده داخل شود در مقابل آن پايدارى مىكنند و معده آزرده گرديده و اندامهاى درونى متورم مىشوند . گاهى قىآورها در وقت گرسنگى و وقتى كه مريض عادت به قى ندارد و نيز هنگامى كه مواد روده ذوب گرديده و لينت يافته و همچنين در هنگامى كه تقويت‌كننده براى دهانه معده استعمال شده كار مسهل را\r\n\r\n\r\n","description":"","footnote":"\r\n( 1 ) به مقاله پنجم باب مركبات مراجعه شود . مترجم\r\n","page_name":" 141 ","page_number":173},
  {"content":"\r\n\r\nمىكنند . اگر بيمار بيش از اندازه قى كند خوردن خواب‌آور ، بستن بازوها و پاها ، ضماد داروى قابض نيروبخش معطر بر معده و گذاردن دستها و پاها در آب سرد مفيد است . اگر بيمار خون قى كند عصاره خرفه و گل ارمنى و چيزهاى لينت‌آور به او بخوران ، اگر در زير استخوانهاى دنده در پهلو كششى احساس كرد آب گرم بر آن بريز و روغنهاى نرم‌كننده بمال و اگر گزشى در معده او باشد آبگوشت چربى به او بخوران و با روغن بنفشه شكم را چرب كن . و اگر بيمار تشنج پيدا كند آب عسل و روغنهاى ترياقى به او مىخورانند . اگر بيمار بخواب رود بايد در گوش او بدمند اما اگر بيمار پس از نوشيدن قىآور قى نكند بايد او را تنقيه كنند و بايد آب عسل بنوشد و روغنهاى ترياقى بخورد .\r\nقىآورهاى نيرومند بر چهار قسمند :\r\nتركيبات تربدى ، تركيبات زاجى ( سولفات و سولفاتهاى مضاعف آهن ) ، تركيبات انتيموان و خربق و همه اينها جدا قوى هستند .\r\nتركيبهاى تربدى عبارتند از : دويست و چهل سانتىگرم تربد معدنى محلول ( كالومل ) كه قىآورى براى دفع اخلاط است و با اين‌همه مسهل هم هست و براى خوردن آن بايد دارو را در داخل مقدارى برنج پخته يا آرد برنج و يا مغز نان بگذارند و نجويد ، فرو ببرند به‌طورىكه به دندانها نرسد و گاه اين دارو در صفرائيها سبب ورم حلق و دهن مىشود و در آن سوزش و دردى پديد مىآورد زيرا يك خاصيت جيوه برانگيختن بيماريهاى نهانى حلق و دهان است زيرا روحانيت « 1 » دارد و به طرف بالا مىگرايد و چون پوسته دهن سست مىباشد آن را مىآزارد اما آن‌طور كه پس از اين خواهيم گفت به زودى بهبود مىيابد . همچنين تربد معدنى تصعيد شده و محلول در روح الكبريت\r\n\r\n\r\n","description":"","footnote":"\r\n( 1 ) منظور آنست كه زود جذب شده و در اندامهاى بالاى بدن اثر مىگذارد . مترجم\r\n","page_name":" 142 ","page_number":174},
  {"content":"\r\n\r\n( به فصل مربوط بداروهاى مركب مراجعه شود ) هر دو قىآور هستند و تا هشتاد سانتىگرم از آن را مىتوان به كار برد . « 1 » و همچنين ساير اقسام تربد معدنى را مىتوان به كار برد .\r\nقىآورهاى زاجى عبارتند از :\r\nجوهر صورى « 2 » كه بخصوص با آب گرم قىآور خوبى است و تا دو و نيم گرم آن را مىتوان خورد و براى خلطهاى مزمن معده و امراض مغزى كه منشأ آنها از معده باشد مفيد است .\r\nزاج الجلا « 3 » با آبهاى مناسب سودمند است و هشتاد و پنج تا يك‌صد و شصت سانتىگرم آن را مىتوان خورد و نيز زاج مدبر « 4 » داروئى سودبخش است\r\nاما تركيبات انتيمون مثل جوهر آنتموآن « 5 » و انتيمون معرق « 6 » و زجاج - الانتيمون « 7 » همه قىآور مىباشند و تا چهل سانتىگرم آنها را مىتوان خورد اما مقدار خوراك انتموآن معرق دو گرم است و براى صفراى نارنجىرنگ و سبز تند قىآور خوبى است و اگر عمل آن شدت يافت و زياد شد چاى پخته از آن جلوگيرى مىكند و نيز ضماد معده با تقويت‌كننده‌ها سودمند مىباشد و اگر بيمار بهبودى نيابد بايد آب ليمو با قند يا آب سرد و يخ بياشامد .\r\nاما قىآورهاى خربقى عبارتند از : اقسام رب خربق كه از هر نوع از هشتاد سانتى تا يك‌صد و شصت سانتىگرم آن را مىتوان خورد .\r\nاز قىآورهاى بىخطر و قوى ايارج جلب است كه بيشتر در رطوبتها و آبهائى كه در معده جمع مىشود به كار مىرود ، همچنين حب السلاطين و\r\n\r\n\r\n","description":"","footnote":"\r\n( 1 ) از قىآورهاى نيرومند انفيه‌ايست كه از مشهلى بندر هندوستان مىآورند و هنوز از گلو پائين نرفته سبب قى مىشود و يك يا دو گندم آن كافى است . مؤلف ( ا ع )\r\n( 2 تا 7 ) اين داروها در مقاله پنجم باب مركبات ذكر خواهد شد . مترجم\r\n","page_name":" 143 ","page_number":175},
  {"content":"\r\n\r\nعصاره ريوند ( غوتاغنبا ) نيز در قىآورى بىخطرند .\r\nپنج گرم ريشه ارغوان پخته و سماهنگ ( قثاء الحمار ) و لاغيه و نيز اسپند - دانه را با آب شيرين سرد مىشويند و خشك مىكنند و از خشك شده آن 37 گرم مىگيرند و مىسايند و يك‌صد و پنجاه گرم آن را در آب گرم مىپزند و با يك‌صد و بيست گرم عسل و 80 گرم روغن كنجد مخلوط مىكنند و مىآشامند اين دارو معده ، سينه و بالاى بدن را از بلغم پاكيزه مىكند ، مواد لزج و زيان‌آور را مىزدايد و مانند ندارد . اينها همه قىآورهاى قوى بودند .\r\nاما قىآورهاى ضعيف عبارتند از : آب زاج تقطير شده با ثومون « 1 » كه بنا بر آنچه كه در مقاله چهارم خواهد آمد بعنوان قىآور براى صفرا به كار مىرود اما كم‌توان است و پنجاه گرم آن را به كار مىبرند و نيز اشخاصى كه تاب خوردن مسهل‌هاى قوى را ندارند مىتوانند از آن سود بجويند .\r\nهمچنين دو داروى قىآور پس از آن ذكر شده « 2 » كه براى بلغم ، صفرا و سودا مفيد مىباشند ، اما اين هر دو مسهلى ضعيف مىباشند و ارغوان پخته و ريشه خربوزه از پنج تا ده گرم با سركه ، كيموس ناباب و بلغم لزج را از راه قى بيرون مىرانند و نيز مرى را پاك مىكنند و ثافسيا ( سداب كوهى ) و ميوه اثل ( شوره گز ) براى رطوبت‌هاى گنديده ، حاشيش ( حسن يوسف ) ( بنا به ضبط تحفه حكيم مؤمن . مترجم ) ، حب الكلى ( دانه بسد بنا بضبط تحفه . مترجم )\r\n\r\n\r\n","description":"","footnote":"\r\n( 1 ) ثومون تخم گياهى معروف به زرداب است . تحفه حكيم مؤمن\r\n( 2 ) در مقاله چهارم حرف ميم مقيى آب زاج بعنوان مقيى الصفراء به شماره 152 آمده است و پس از آن دو قىآور ديگر به شماره‌هاى 153 و 154 ذكر شده كه بايد به آن مراجعه شود . مترجم\r\n","page_name":" 144 ","page_number":176},
  {"content":"\r\n\r\nبراى بلغم ، عصاره حب البان ( جوزبويا بنا بضبط ف . م ) و گل حرف ( ترتيزك ) قىآور مىباشند . پيه هندوانه ابو جهل و ريزه مس سوخته و تخم جرجير ( شاهى آبى ) با آب گرم و دانه خيارشنبر ( فلوس ) تا هفت دانه و ريشه ظيان ( ياسمن برّى ) و عصاره عشبه مغربيه ( ياسمن سفيد ) با آب ختمى خبازى و برگ عشبه با روغن زيتون و عنب الثعلب خام و پياز نرگس براى اخلاط مختلف و نيز مغز نارگيل دريائى  ( Cocos , sechellorum )  براى دفع سموم مفيد مىباشند .\r\nاز مركبات بايد ايارج جلابا و دهن حب السلاطين و حب الدند و حب السلاطين الجامع و حب القوفت و امثال آن را نام برد « 1 » و بايد دانست كه اگر صفرا در معده غليظ و يا بلغمى باشد آب گرم و اگر رقيق باشد آب سرد برايش مناسبتر مىباشد .\r\n\r\nفصل مسهل\r\nمسهل براى هر سه نوع خلط و در هنگامى كه اين خلطها زياد و يا فاسد مىگردند و ساير درمانها مفيد نيفتد بايد به كار رود و تا ناچار نباشند نبايد از اين درمان استفاده كنند . مسهل كامل آن است كه سه نوع كار از آن برآيد : خلط زائد را بيرون براند ، مزاج را معتدل كند و اندامها را نيرو ببخشد . خوبى مسهل به اين نيست كه زياد كار كند يا كم بلكه بايد آنچه را كه گفتيم از آن ساخته باشد و چه‌بسا كه يك مسهل قوى به مقدار كم نيز بيمار را ضعيف كند چه كار مسهل بسته بخاصيت آن است و نه بچگونگى زيرا بايد خلط خاصى را از اندامى خاص بيرون بكشد ، ممكن است كه مسهل خلط\r\n\r\n\r\n","description":"","footnote":"\r\n( 1 ) شرح اين داروها در مقاله چهارم خواهد آمد . مترجم\r\n","page_name":" 145 ","page_number":177},
  {"content":"\r\n\r\nرا از چند اندام بيرون براند يا حتى مانند پيه هندوانه ابو جهل خلط مغز را بيرون بكشد يا مثل سورنجان ، بندهاى بدن و يا مثل غاريقون سينه را از خلط برهاند . هركدام از انواع مسهل ممكن است با خلطى موافق يا مخالف و يا همانند با آن باشد مثلا سقمونيا موافق صفرا ، غاريقون مخالف آن و صبر همانند و آب پنير ضد آن است . پاره‌اى از مسهلها مثل هليله‌ها خلط را با فشار بيرون مىرانند يا مانند آب خيار آن را به آرامى بيرون مىفرستند و يا همچون باديان آن را ذوب مىكنند و يا مثل حلوه ( تاجريزى ) آن را پاره‌پاره مىكنند همانطور كه سكنجبين مىكند .\r\nبه كار بردن مسهلها چهل و هشت شرط دارد :\r\n1 - نبودن گرفتگى در روده‌ها .\r\n2 - نبودن گرفتگى در مجراها و رگها . 3 - به كار بردن منضج .\r\n4 - در هنگام زيادى يك خلط مسهل چند جانبه‌اى به كار نرود .\r\n5 - براى بچه‌ها و پيران بجز در هنگام ناچارى نبايد به كار رود و در اين هنگام هم مسهل قوى نبايد بدهند .\r\n6 - كسى كه به پرخونى گرفتار است نبايد مسهل بخورد .\r\n7 - اشخاصى كه خسته هستند بايد از مسهل پرهيز كنند .\r\n8 - كسانى كه دردهاى درونى دارند نبايد مسهل بخورند و مليّن براى آنها بس است .\r\n9 - ساكنان نقاط گرم در وقت گرما بايد از مسهل بپرهيزند .\r\n10 - درباره آنها كه قلبى ناتوان دارند نبايد مسهل به كار برده شود .\r\n11 - كسانى كه معده و اندرونه ضعيف دارند و بخصوص آنها كه بورم معده گرفتارند نبايد مسهل بخورند و اگر ناچار باشند بايد صبر و سكنجبين بخورند .\r\n\r\n","description":"","footnote":"","page_name":" 146 ","page_number":178},
  {"content":"\r\n\r\n12 - كسى كه مزاجش خشك است نبايد مسهل بخورد . « 1 »\r\n13 - كسانى كه گرفتار اعراض زيادى از بيماريها هستند نبايد آن را به كار برند .\r\n14 - آنها كه زياد فربه و يا زياد لاغر هستند نبايد مسهل بخورند .\r\n15 - كسى كه زبانش شل است نبايد مسهل بخورد زيرا مواد سر او دائما به معده‌اش مىريزد و جلوگيرى از بيرون روى زياد آنها دشوار است .\r\n16 - در گرما و سرماى بسيار زياد نبايد مسهل خورد .\r\n17 - در يك روز دو مرتبه نبايد مسهل بخورند بلكه بايد يك روز در ميان باشد .\r\n18 - در هنگام همه‌گيرى و با نبايد مسهل قوى بخورند .\r\n19 - در كسى كه مزاجش از دارو نيرومندتر است نبايد به كار گرفته شود .\r\n20 - كسى كه عادت ندارد نبايد از آن استفاده كند .\r\n\r\n\r\n","description":"","footnote":"\r\n( 1 ) براى مزاجهاى خشك نبايد از حب‌ها و سفوفات و جوارشنات بعنوان مسهل استفاده شود زيرا به علت نبودن رطوبت فراوان نمىتوانند در مزاج عمل كنند و مزاج نمىتواند در آنها اثر بگذارد و آنها را حل و تعفين كند و چون تا طبيعت در دارو كار نكند دارو كار نخواهد كرد و اين‌گونه داروها كم‌كم حل مىشوند ، نيروى خود را بتدريج از دست مىدهند و آنچه هم كه حل مىشود نيرويش براى كار كافى نيست و در نتيجه طبيعت بر آنها چيره مىشود و كار - شان را بهدر مىدهد و آن اندازه هم كه مىتواند مؤثر باشد بيك‌باره حل نمىشود . بنابراين در اين‌گونه مزاجها داروهاى خشك كارگر نيست اما جوشانده‌ها و داروهاى پخته و نقوعات ( خيسانده‌ها ) براى آنها سودمند تر است و بارها آزموده‌ايم كه مثلا حب السلاطين اگرچه به اندازه زياد تجويز شود در اين مزاجها كارگر نيست اما نقوع مربع اگرچه بسيار ضعيف‌تر است برايشان سودبخش است . مؤلف اعلى الله مقامه\r\n","page_name":" 147 ","page_number":179},
  {"content":"\r\n\r\n21 - كسى كه كم‌توان است و تاب آن را ندارد نبايد مسهل بخورد .\r\n22 - اشخاص قوى از مسهل قوى و اشخاص متوسط از ميانه آن و ناتوانان از مسهل ضعيف بايد سود بجويند .\r\n23 - بيمار نبايد آبستن باشد .\r\n24 - براى بيمارى قوى مسهل نيرومند و همچنين براى متوسط از نوع ميانه و براى ضعيف كم‌توان آن بايد دستور داده شود .\r\n25 - بايد همراه آن اعضاء رئيسه بدن تقويت شوند .\r\n26 - اگر بيك اندازه لازم باشد كه با خوردن مسهل فصد هم بشود بايد اين درمان پيش از خوردن مسهل باشد اما اگر خون چيره نباشد نخست مسهل مىخورند و پس از آن فصد مىكنند .\r\n27 - يك روز پيش از به كار گرفتن مسهل اگر لازم باشد بايد بحمام بروند .\r\n28 - مسهل بايد بين دو غذا خورده شود و غذاى پيش از آن بايد غذائى لطيف باشد مثل ماء الشعير بويژه اگر بيمار ناتوان بوده و تاب گرسنگى را نداشته باشد و مزاجش گرم باشد .\r\n29 - پيش از خوردن مسهل در مدت چند روز بايد بيمار از خوردن نمك زياد بپرهيزد و پس از آن نيز نبايد نمك بخورد زيرا سبب پيچ‌خونيست .\r\n30 - پس از مسهل بيمار نبايد چيزى بخورد و بنوشد و يا بخوابد تا اينكه مسهل كار بكند اما خوابيدن پيش از مسهل مفيد است .\r\n31 - بيمار بايد از خوردن غذاها و داروهاى تند پرهيز كند و آب سرد نبايد بنوشد و آشاميدن كمى آب گرم مفيد است اما زيادش خوب نيست و از كار مسهل جلوگيرى مىكند ، به‌هرحال پس از مسهل آب ، معده و راههاى گوارشى را از باقيمانده اخلاط و داروها مىشويد .\r\n\r\n","description":"","footnote":"","page_name":" 148 ","page_number":180},
  {"content":"\r\n\r\nاگر از حبهاى مسهلى بخورند پس از آن بايد آب گرم و يا آبهاى مناسب ديگر بعنوان بدرقه بنوشند « 1 » .\r\n32 - از حركات سخت پس از مسهل بايد خوددارى شود بلكه در اول كار بايد از هر حركتى بپرهيزند . سكون داروى كم‌توان را كمك مىدهد ولى از نيروى داروى پرتوان مىكاهد .\r\n33 - بيمار بايد خود را از سرما نگاه دارد .\r\n34 - بيمار بايد از ناراحتىهاى روانى بر كنار بماند .\r\n35 - بيمار بايد پس از مسهل از آميزش خوددارى كند .\r\n36 - بيمار نبايد بسيار لاغر و خشك گوشت باشد .\r\n37 - بيمار نبايد به زخم و دمل جگر گرفتار باشد .\r\n38 - حتى الامكان نبايد از مسهلهاى سمى استفاده شود و گرنه بايد از داروهائى كه سميت آن را كم مىكنند سود بجويند و از رفع سميت بايد مطمئن باشند .\r\n39 - در روده مريض نبايد زخم و جراحتى باشد .\r\n40 - در ايام قاعدگى و خونريزى زهدان ، زنان نبايد مسهل بخورند و نيز اگر بيمار بخونريزى بواسير گرفتار باشد خوردن مسهل زيان‌آور است .\r\n41 - استنجاء با آب سرد درست نيست و بايد آب گرم به كار رود و بعض از پزشكان خوددارى از استنجاء را بيشتر مىپسندند .\r\n42 - بيمار نبايد بكارى كه دارو را از ياد او ببرد بپردازد .\r\n43 - بيمار بايد از آنچه كه برايش ناخوشايند است پرهيز كند و بايد به آنچه\r\n\r\n\r\n","description":"","footnote":"\r\n( 1 ) در پزشكى سنتى بدرقه بنوشيدنيهائى اطلاق مىگردد كه پس از مسهل و براى كمك به آن نوشيده مىشود . مترجم\r\n","page_name":" 149 ","page_number":181},
  {"content":"\r\n\r\nدوست مىدارد روبياورد .\r\n44 - در تابستان بهنگام بامداد و در زمستان بوقت نيمروز و در بهار و پائيز بين اين دو بايد مسهل خورد .\r\n45 - در هنگامى كه نابهنجارى در اندامهاى پائينى باشد بيمار بايد اول قىآور به كار ببرد و بعد مسهل بخورد ، نه برعكس زيرا در آن‌وقت بر نابهنجاريها افزوده مىگردد .\r\n46 - اگر براى درمان فرصت كافى نباشد از حب‌ها و امثال آنكه دير در معده حل مىشود به كار ببرند و اگر چاره ديگر نباشد بايد دارو را نخست بكوبند و با آب گرم بياشامند و نبايد از داروهاى صبردار كه دير به كار مىافتند استفاده كنند ، اما اگر فرصت كافى باشد يا مثل بيماريهاى مغزى لازم باشد كه مسهل كم‌كم كار بكند ، خوردن حب‌ها و داروهاى صبردار سودمند است .\r\n47 - در بيماريهاى بحرانى كه نيروى طبيعت بيمار اخلاط را بيرون رانده مثل شرا « 1 » ، باد سرخ ( ماشرى ) ، قوس ( بنات الليل ) و دانه‌ها تا از انضاج مطمئن نشوند نبايد مسهل دستور داده شود و بايد نخست طبيعت را تقويت كنند و سپس مسهل بخورند .\r\n48 - در بيماريهاى سمى مثل كوفت ( سيفليس ) ، طاعون آتشك ، حب - الافرنجى ( نوعى سيفليس ) كه طبيعت بنيروى خود مىخواهد آن را بيرون براند نبايد مسهل بدهند زيرا ماده را بدرون مىكشاند و گاه سبب مرگ بيمار مىگردد بلكه بايد نخست كوشش كنند تا بيمارى بيرون بريزد و از نيروى آن كاسته شود . براى اين كار بايد از ترياقها و از\r\n\r\n\r\n","description":"","footnote":"\r\n( 1 ) جوشهاى كوچك ناگهانى سرخرنگ . مرآت اللغه\r\n","page_name":" 150 ","page_number":182},
  {"content":"\r\n\r\nدواهاى ماليدنى سود بجويند و پس از آن مىتوان دستور مسهل داد .\r\nاينها شروط چهل و هشتگانه‌اى بود كه علاوه بر شرايط كلى كه براى استفراغها گفتيم بايد مورد توجه باشد .\r\nاگر مسهل نيرومند بود و سردرد يا تبى پس از آن پيدا شد درمانش نوشيدن ماء الشعير است و اگر نشانيهاى هيجان خون ديده شد بايد فصد كنند اگر قى بيايد بايد فم ( دهانه ) معده تقويت شود و اگر خراشى در روده‌هاى بيمار دست دهد بايد گل ارمنى و صمغ عربى با آب انار و لعابهاى مفيد بخورد يا آب برنج ، گلنار ، مورد ، گل سرخ و سفيداب قلع به او تنقيه ( حقنه ) كنند . اگر پيچش پيدا شد بايد موضع را با آب گرم كمپرس كنند . اگر سكسكه روى داد بايد عطسه‌آور به كار ببرند و اگر لرزه‌اى پيدا شد بايد يك روغن سرد بمالند ( ظاهرا بر روى شكم ) و آب گوشت چرب و ماء الشعير و شكر به بيمار بخورانند . اگر دردى در كبد رخ دهد بايد آب گرم ببيمار بنوشانند بايد دانست كه ماء الشعير براى رفع بسيارى از ناراحتيهائى كه از مسهلها پيدا مىشود سودمند است و اگر خونريزى به بيمار دست دهد بايد با خوردن جدوار و پازهر از 80 تا 160 سانتيگرم از آن جلوگيرى كنند و همچنين دوغ گاو برنج پخته چرب ، آب جوجه ، آب به و آب سيب به او بخورانند و دست و پايش را ببندند و ترياق فاروق و ترياك به او بدهند . ضمادهاى نيروبخش معده و نوشيدن داروهاى تقويت‌كننده نيز سودمند است .\r\nاگر به علت كمى نيروى مسهل يا درست نبودن تركيبش يا تنگى مجارى بدن يا بعلل روحى يا بدنى مانند حركتهاى سنگين و يبوست روده‌ها يا مشغول بودن به كار يا همنشينى با دوستان يا سرگرمى يا حمام گرفتن و يا خوابيدن و غير اينها مسهل كارگر نباشد بايد طبيعت را بوسيله تنقيه ، فتيله و مانند\r\n\r\n","description":"","footnote":"","page_name":" 151 ","page_number":183},
  {"content":"\r\n\r\nآن به كار واداشت و اگر دارو به صورت حب بوده بايد آب عسل يا آب نمك بنوشند يا قىآور بخورند يا پس از مسهل يك و نيم گرم مصطكى با تقويت‌كننده‌هاى فم معده بخورند .\r\nگاه مسهل در عمل به علت چيرگى خواب و يا در نزد كسانى كه عادت به قى دارند و يا عادتى باسهال ندارند و در هنگامى كه روده‌ها گرفتگى داشته باشد و يا دارو در نزديكى فم معده چسبيده و معده نيروى پذيرفتن آن را نداشته باشد و بيمار معمولا گرفتار تخمه بوده و يا از مزه دارو بدش بيايد ، كار خود را نمىكند و بجاى اسهال قى مىآورد . در اين‌گونه وقتها اگر علت گرفتگى روده از خشكى تفاله مدفوع باشد بايد تنقيه كنند و اگر داروى مسهل در فم معده مانده باشد بايد ده گرم مصطكى با گلاب بخورند . براى كسى كه از فرودادن مسهل مىترسد بهتر اين است كه دو يا سه روز قبل از آن قىآور بخورد تا فم معده پاك شود سپس در روز سوم ده گرم از اين دارو با يك فنجان گلاب سرد پيش از صبحانه و نيز در وقت خواب بخورد نعناع خشك ، پونه خشك ، پوست بيرونى پسته ، عود قمارى ، هل پوست گرفته ، قرنفل ، جوزبويا ، سماق بىدانه ، از هركدام يك جزء به ترش رنده كرده و سيب ترش رنده كرده هركدام سه جزء كه همه را باهم مىكوبند و مخلوط مىكنند و همچنين بايد همراه با غذا به و انار و نعناع بخورد و بيمار مىتواند اين دارو را روى مسهل بخورد يا بياشامد و اگر براى بيمار بد آيند باشد با جويدن برگ عناب و ترخون زبان و دهن را كم‌حس كند و يا عاقرقرحاى پخته را مضمضه كند و يا يخ بجود تا دهانش كم‌حس بشود و پس از آن دهن را بايد بشويد و حركت نكند و نعناع بجود و بدنش را گرم بگيرد .\r\nحركت كم‌كار مسهل را آسان مىكند . اگر مسهل از داروهاى سمى بوده و\r\n\r\n","description":"","footnote":"","page_name":" 152 ","page_number":184},
  {"content":"\r\n\r\nعمل نكرد بايد بيمار قىآور بخورد و اگر قى نكرد و هيچ تدبيرى سودمند نيفتاد و پيش‌آمدهائى روى داد بايد فصد كنند اما اگر مسهل بيش از اندازه كار كرد و بر حال بيمار بترسند بايد دست و پايش را ببندند و براى اين كار از زير بغل و كشاله ران آغاز كنند و او را بحمام گرم ببرند يا وسيله ديگر برانگيزند تا خوب عرق كند و به او كمى نان خشك و آب انار شيرين بدهند و اگر انتيموان خورده باشد آب يخ و يا آب ليمو با يخ بنوشد . « * » و اگر بيرون روى\r\n\r\n\r\n","description":"","footnote":"\r\n( * ) بدانكه معتادين بترياك و امثال آن از چيزهايى كه خلطهاى بدن را غليظ مىكند اخلاطشان از تعفن و استحاله و فساد البته دور تر است اما اگر بيمار بشوند خلطها ديرتر نضج مىيابند و در برابر مسهلها پايدارى بيشترى نشان مىدهند بنابراين پاكسازى مزاجشان دشوارتر است و اگر از ترياك پرهيز داده شوند از اين جهت زيان بيشترى مىبينند زيرا معتادين بترياك و مانند آن روحا عاشق آن مىباشند و آزمندى آنان به خوبى هويدا است و اگر ترياك براى آنها تجويز شود خلطها غليظتر مىشود و دير نضج مىگيرند . بنا بر اين اگر بشود بجاى ترياك چيز ديگر به كار ببرند كه خلط را غليظ نكند چه بهتر و اگر فرصت در درمان كم باشد بايد ترياك را كم و با جانشينهائى همراه كنند و از رقيق‌كننده‌ها و لينت‌آورها استفاده كنند تا اينكه بيمار درمان‌پذير شود و الا كار دشوار است . اما لطيف‌كننده‌ها را بعدا خواهيم گفت از قبيل كبابه ، فلفل ، كندر ، دارچين ختائى و امثال آن اگر اخلاط سرد باشد تغيير وضع ترياك بيمار زيان بيشترى دارد اما در صفراء اشكالى ندارد كه باستعمال آن ادامه دهند و اگر اخلاط خيلى غليظ باشد بايد بنفشه معطر و ماء الشعير و امثال آن بخورند و براى رقيق كردن خون عناب ، آويشن و ساير داروهائى كه خواهيم گفت مفيد است . مؤلف اعلى الله مقامه\r\n","page_name":" 153 ","page_number":185},
  {"content":"\r\n\r\nزياد باشد آردها و تخم ترتيزك ( حب الرشاد ) برشته در روغن براى غير - حرارتىها سودمند است . براى حرارتىها سفوف ( پودر ) پوست خشخاش برشته مفيد مىباشد . اگر باز مسهل از كار نايستاد با پر مرغ و امثال آن بيمار را به قى وامىدارند و به او برشعثا مىخورانند از چيزهايى كه از بيرون روى جلوگيرى مىكنند سفوف الطين ، سفوف الطباشير ، رب‌هاى قابض ، نان خشك و دوغ يا آبى كه آهن گداخته در آن فروبرده باشند يا آب ديگرى مانند آن و نيز دوغ گاو سرد شده با برنج پخته سودبخش است . اگر مسهل از تركيبات جيوه و انتيموان بوده چاى سبز سودمند است . گاهى اندازه خلط زياد نيست اما كيفيتش زيانبار است مانند پايان تبها كه چنين است و در اين هنگام نيازى باستعمال مسهل نيست زيرا كاربرد آن كم كردن مقدار خلط است .\r\nاگرچه كم كردن هم گاه لازم است زيرا بلاى گنديدگى خلط كم كمتر از بلاى خلط زياد است و در چنين مواقعى واجب مىآيد كه چگونگى آن را تبديل كنند و به آن اعتدال ببخشند . اگر خلط خودبخود بتحليل برود و كم بشود البته به مسهل نيرومند نيازى نيست بلكه بايد با انضاج آغاز بدرمان كنند و سپس داروى مناسب ضعيفى به بيمار بخورانند پس بدانكه مسهل هرگاه زياد كار بكند و علامت اين حالت پيدايش قلق و اضطراب و بيرون شدن خلطى غير از آنچه كه منظور بوده مىباشد و بايد كار مسهل البته قطع شود اما تا وقتىكه خلط مورد نظر بيرون رانده مىشود نبايد ترسيد و نبايد بيرون روى را قطع كرد مگر آنكه از زيادى ضعف مريض بترسند و نشانه پاك شدن بدن از خلط ، چرت زدن و گرسنگى و تشنگى و احساس سبكى در بدن است و اگر باز مسهل به كار خود ادامه داد بايد با تعريق بيمار در حمام ، خوابانيدن او و محكم بستن بازوى او از كار زياد آن جلوگيرى كنند و اگر از كار نايستاد بايد معده را با\r\n\r\n","description":"","footnote":"","page_name":" 154 ","page_number":186},
  {"content":"\r\n\r\nداروهاى تقويت‌كننده ضماد كنند و چيزهائى مثل سيب ، به ، صمغ عربى ، پوست خشخاش ، گل ارمنى ، رب مورد ، بزرقطوناى برشته ، سفوف دانه انار و سفوف اكسير المعده به او بدهند . اگر باز كار مسهل ادامه يافت ترياق فاروق و يا جدوار و يا پازهر معدنى يا هفت و نيم گرم تخم ترتيزك ( حب الرشاد ) برشته كه آن را بادرونج پخته باشند پس از آنكه منعقد شد به بيمار مىخورانند گاهى داروهاى مخدّر نيز مفيد است و اگر كار مسهل پايان يافت بعد از پاك شدن بدن بايد جوشانده نبات يا تخم ريحان با آب گرم به بيمار بخورانند . بدانكه مسهل همانطور كه گفتيم تا پاك شدن كامل بدن بايد تكرار شود و علامت آن پاك شدن زبان است و بازگشتن اشتها و بر طرف شدن عوارض چه باقى بودن اثر ، دليل بر باقى بودن مؤثر و از بين رفتنش نشانى زايل شدن مؤثر است و بدانكه اگر بيمارى مسهل براى صفرا دستور دادى بايد او را وادار كنى كه آب سرد با قند و آب بزر قطونا ( اسفرزه ) بخورد و يا انارى را بمكد و يا سيب ترش بخورد و غذاى او بايد آش جوجه با آب‌غوره يا اترج ( ترنج ) و يا انار ملس باشد تا باقيمانده صفرا تعديل شود و بايد از چيزهاى گرم ، تند ، شيرين ، شور و خشك و نيز حركتهاى سخت ، اندوه و غضب بپرهيزد . از چيزهايى كه صفرا را تعديل مىبخشد و آن را فرومينشاند آب اترج يا ليمو ، سيب ترش ، آب‌غوره ، سركه ، ترشك ، رب ميوه‌هاى ترش ، رب ريواس ، هندوانه ، تخم خيار و كدو ، زردآلو ، هلو ، ماش پوست گرفته ، پوست و ريشه و برگ كاسنى ، بزر خرفه ( رجله ) و هر چيز ترش و تر است .\r\nاگر استعمال مسهل براى بلغم بوده غذاى بيمار پس از آن حلوائى است كه زيره و دارچينى و فلفل و مانند آنها در آن ريخته باشد و پيش از غذا بيمار بايد ورزش كند و پس از پاكسازى بدن با آب گرم نمك‌دار خود را بشويد\r\n\r\n","description":"","footnote":"","page_name":" 155 ","page_number":187},
  {"content":"\r\n\r\nو بايد از هر چيز سردترى بپرهيزد و چيزى كه مزاج بلغمىها را دگرگون مىكند و چه‌بسا كه از پاكسازى بىنياز مىكند سياه‌دانه است ، بخصوص اگر برشته آن همراه با عسل باشد و نيز سفوف « 1 » نانخواه و اگر ( وج ) كه با نبات ، فلفل ، آويشن ، عنبر و جدوار پودر شود و نيز پازهر حيوانى « 2 » ، سير ، معجون الفلاسفه ، جوارشن جالينوس ، جوارشن افضلى و غير آنها در اين باره بآزمايش رسيده‌اند .\r\nبراى تعديل سودا بايد از چيزهائى كه گرم و تر است مثل نيروبخشهاى قلبى و مغزى ، هريك از روغنها و چيزهاى چرب و شيرين ، مغز و گوشت گوسفند نر و ماده ، زرده تخم‌مرغ نيم‌بند ، شير با قند ، شيرينىهاى قنددار فالوده و امثال آن و هر ميوه شيرين مانند خربوزه ، انگور ، انجير و مويز و رطب و از سبزيها نعناع و بادرنجبويه خورده شود « 3 » داروهاى مسهلى زياد\r\n\r\n\r\n","description":"","footnote":"\r\n( 1 ) پودر داروئى يا داروى كوبيده ، انواعى از سفوف در مقاله چهارم ذكر شده\r\n( 2 ) پازهر حيوانى ماده‌ايست كه در كيسه صفراى بز كوهى پيدا مىشود . مترجم\r\n( 3 ) در زاد المسافرين آمده است كه از مسهلات صفراء هليله زرد است و خوراك آن به تنهائى از ده تا بيست و پنج گرم و در داروهاى پخته از سى و پنج الى پنجاه گرم است بنفشه از ده الى بيست و پنج گرم افسنتين از دو و نيم الى پنج گرم و در داروهاى پخته تا 20 گرم و ترنجبين از سى و پنج الى يك‌صد گرم خورده مىشود و تمر هندى مانند ترنجبين است آب خيار از صد و پنجاه تا دويست و بيست و پنج گرم همراه با 35 گرم قند و فلوس با تمر هندى از بيست و پنج تا 75 گرم است و بايد همراه آن مصطكى بخورند تا زيانش كم شود و نيز انيسون و سقمونيا كه چندان كوبيده نبايد بشود و بايد با روغن بادام مخلوط شود و اندازه خوراك آن سى تا\r\n","page_name":" 156 ","page_number":188},
  {"content":"\r\n\r\nاست و اينك مىخواهيم بعض مركبات و مفردات را براى آسانى\r\n\r\n\r\n","description":"","footnote":"\r\nيك‌صد و پنجاه سانتىگرم است و شير خشت مانند ترنجبين است ماء الشعير براى صفراى سوخته مفيد مىباشد زردآلو خيسانده يا پخته ، آلو ، لعاب بزر اسفرزه با ترنجبين ، آب هندوانه با شير خشت و آب انار ترش و شيرين با شير خشت و آب خيسانده عناب و آب كدوى تازه كه خوراك هركدام از يك‌صد و پنجاه الى دويست و پنجاه گرم است و راه گرفتن آب خيار و هندوانه و كدو اين است كه با خمير آن را بپوشانند و زير آتش بپزند تا اينكه خمير بپزد بعد آن را بيرون مىآورند و بفشارند . اما مسهلات بلغم عبارت است از : اشق با سركه براى بلغم غليظ و خوراك آن از دو و نيم الى پنج گرم است گاوشير پنج گرم با آب گرم و برنك كابلى از 5 / 2 تا 5 گرم و تربد از 125 سانتىگرم تا پنج گرم براى بلغم رقيق و همراه با زنجبيل براى بلغم غليظ مفيد است . مغز دانه كرچك با آب عسل ده تا بيست دانه با كمى مصطكى و نعناع و سكبينه از دو و نيم الى پنج گرم و سورنجان به تنهائى پنج گرم و با ساير داروها دو و نيم گرم براى بلغمى كه سبب مفاصل است سودمند مىباشد . فرفيون براى بلغم پشت و رانها از 3 / 0 تا 8 / 0 گرم و راوند براى همه انواع بلغم مفيد مىباشد اما بايد پوست وسط آن را بگيرند و خوراكش از هشتاد سانتىگرم تا يك‌صد و بيست سانتىگرم است و در هنگام گرمى و جاهاى گرم نبايد بخورند و با كمى نشاسته ، گل سرخ و زعفران بايد مخلوط شود و تربد و شيره غافت ( گل حله ) و عصاره افسنتين آن را تقويت مىكنند . اسارون سى و پنج گرمش با آب عسل مفيد است و كارش مثل خربق سفيد است ريوند براى همه انواع از يك و بيست صدم گرم تا هفت و نيم گرم كه ضعفا و بچه‌ها نبايد بخورند و در تبهاى گرم و مزاج گرم نبايد تجويز شود ، زراوند طويل ( زراوند نر ) پنج گرمش با آب عسل كارش مثل پيه هندوانه ابو جهل است و براى صرع و كزاز مفيد مىباشد و اندامهاى درونى را نيرو مىبخشد . زنجبيل اندامهاى درونى را نيرو مىدهد و پنج گرم آن براى بلغمى كه آب دهن را زياد كرده و بلغم لزج و آنكه از ميوه‌ها پيدا شده سودمند است . زوفاى خشك ده تا بيست گرم با سكنجبين عسلى كيموس غليظ را روان مىكند . شيطره براى بلغم غليظ و درد مفاصل مفيد است و مقدار خوراك آن دو و نيم گرم است . شنبليله ( حلبه ) پخته با آب عسل روده‌ها را پاك مىكند ، مقل با آب عسل خوراكش تا ده گرم است برگ گل مشكيجه ( نسرين يا نسترن وحشى ) از پنج تا پانزده گرم مفيد است و اما مسهل براى سوداء هليله سياه به تنهائى از هفت و نيم الى دوازده و نيم گرم و با ساير داروهاى پخته از دوازده و نيم تا 25 گرم سنگ ارمنى ( گل ارمنى ) از دو و نيم تا هفت و نيم گرم با كمى كتيرا افتيمون با آب پنير در ظرف چند روز سوداء را از بين مىبرد اما خوب نبايد كوفته شود و با روغن لاجورد مخلوط تا ده گرم با كمى كتيرا بايد به كار رود . مؤلف اعلى الله مقامه\r\n","page_name":" 157 ","page_number":189},
  {"content":"\r\n\r\nدسترسى به آن نام ببريم ، مفردات عبارتند از :\r\nابقر ( شوره ) براى دفع بلغم\r\nاجاص ( آلو ) و اگر 220 گرم آن در يك ليتر آب جوشانده شود تا نصف شود و با شكر مخلوط كنند خوردنش آسانتر است . براى صفراى رقيق\r\nاسطوخودوس بخصوص با سكنجبين و نمك هندى ، براى صفراى غليظ و سودا اسقيل ( پياز دشتى ) بخصوص اگر با شش برابرش نمك مخلوط شود و با كمى روغن مالش دهند و هفت و نيم گرم آن را بخورند . براى صفراى غليظ\r\n\r\n","description":"","footnote":"","page_name":" 158 ","page_number":190},
  {"content":"\r\n\r\nآس ( آب برگ مورد با روغن كنجد ) براى بلغم\r\nاسارون ( سنبل برّى با آب عسل ) براى بلغم\r\nاشق ( اشترك ) براى بلغم قوى و زرداب\r\nاشنان ( چوبك ) براى بلغم و زردآب\r\nافتيمون ( افتيمون ) براى بلغم و سوداء\r\nافربيون ( فرفيون ) براى اخلاط صفرائى معده\r\nافسنتين ( خاراگوش ) براى اخلاط صفرائى معده\r\nاملج ( آمله ) براى بلغم و سوداء\r\nانتيمون ( انتيموان ) براى صفراء\r\nانجره ( گزنه ) براى زرداب و بلغم\r\nانزروت ( كنجده ) براى بلغم قوى است\r\nاصفر ( هليله زرد ) براى صفرا و بلغم رقيق\r\nاسود ( هليله سياه ) براى سوداء و صاف كردن خون و روح و نيز هليله كابلى براى هر سه خلط\r\nايرسا ( سوسن آسمانىگون ) براى صفرا و بلغم غليظ و سوداء\r\nبرسياوشان ( پرسياوشان ) براى بلغم و سوداء معده و امعاء\r\nبرنج كابلى ( برنك كابلى ) براى بلغم و سوداى لزج مفاصل\r\nلعاب بزر قطونا ( لعاب دانه اسفرزه ) با ترنجبين و بسفايج براى بلغم و سودا\r\nبليلج ( بليله ) براى سوداء و صفراء\r\nبنفسج ( بنفشه معطر ) براى صفراء\r\nبطيخ الهندى ( هندوانه هندى ) با شيرخشت براى صفراء\r\n\r\n","description":"","footnote":"","page_name":" 159 ","page_number":191},
  {"content":"\r\n\r\nبوزيدان ( ثعلب ) براى صفراء و بلغم\r\nبه ورق ( براكس - تنكاربوره ) بخصوص با بنفشه و صمغ براى صفراء و بلغم\r\nتانبول ( شاه‌حسينى ) براى بلغم\r\nتربد ( ظاهرا منظور كالومل است كه مسهلى قوى و سم است ) براى بلغم رقيق\r\nتربد مع الزنجبيل ( تربد همراه با زنجبيل ) براى بلغم غليظ و لزج در عمق بدن\r\nترنجبين ( مان‌گياه - ترنجبين - خارشتر ) براى صفراء و در تبهاى حاد بايد از آن پرهيز كرد . و در آبله و حصبه و خون دماغ نيز بايد پرهيز كرد مگر همراه با تمر هندى .\r\nالتمر الهندى ( تمر هندى ) براى صفراء و اخلاط محترقه\r\nتوبال ( ريزه‌هاى مس سوخته كه زير چكش جدا مىشود و بايد شسته شود بخصوص با سقز ، صمغ يا آرد براى بلغم و زرداب و استسقاء\r\nتين يابس ( انجير خشك ) با مغز بنه و بوره ارمنى براى بلغم غليظ\r\nثومون ( تخم گياهى بنام زرداب ) براى بلغم غليظ\r\nجاوشير ( گاوشير - سكبينه ) براى جذب بلغم از مفاصل\r\nجلابا ( جلب 5 / 2 گرم آن را با 5 / 12 گرم گلشكر مىنوشند و پس از آن بايد آب باديان يا انيسون بنوشند و يا بايد با طرطر خورده شود . براى همه اخلاط\r\nحاشا ( پونه كوهى ) براى بلغم - و گلش براى سوداء\r\nحب البان ( پسته غاليه )\r\nو حب النيل ( دانه درخت پسته وحشى - قرطم هندى ) براى بلغم\r\nحب النيل ( بخصوص با تربد يا سقمونيا ) براى صفراى غليظ\r\nحب النيل ( همراه با هليله ) براى سودا\r\n\r\n","description":"","footnote":"","page_name":" 160 ","page_number":192},
  {"content":"\r\n\r\nحرف بابلى \" زهره \" ( گل خردل سفيد ) مسهل است\r\nحرمل ( اسپند دانه ) براى بلغم و سوداء\r\nحنظل ( هندوانه ابو جهل ) براى بلغم و سوداء\r\nخربق ابيض ( خربق سفيد ) براى بلغم و صفرا و خلط لزج\r\nخربق اسود ( خربق سياه ) براى هر سه خلط\r\nماء الخيار ( آب خيار سبز با شكر ) خروج اخلاط سوخته را آسان مىكند\r\nخيارشنبر مع التمر ( فلوس با خرما ) براى صفراء\r\nخيارشنبر مع التربد ( فلوس با تربد ) براى بلغم\r\nخيارشنبر مع بسفايج ( فلوس با بسفايج ) بسپايك براى سوداء\r\nخيارشنبر مع عناب ( فلوس با عناب ) حرارت خون را فرومينشاند\r\nدند ( بيد انجير ختائى ) براى بلغم و سوداء\r\nراوند ( ريوند چينى ) براى اخلاط غليظ و چسبيده\r\nرمّان مع شحمه ( آب انار همراه با پيه انار و شكر\r\nمع السكر يا شير خشت ) براى زرداب و استسقاء\r\nراسخت مع الشمع ( روى يا مس سوخته همراه با موم و روغن كنجد ) و دهن الحل منظور مؤلف ا ع روشن نيست براى زرداب و استسقاء\r\nزرنباد ( جدوار ) براى سوداء\r\nزراوند مع ماء العسل ( زرآوند با آب عسل ) براى بلغم غليظ و صفرا ، قويست\r\nزوفا ( گل زوفا ) براى بلغم\r\nزوفا ( گل زوفا همراه با سكنجبين ) براى بلغم غليظ\r\nزوفا ( گل زوفا همراه با ايرسا ) براى بلغم غليظ قويتر است\r\nزيت مع ماء الحار ( روغن زيتون همراه با آب گرم و ماء الشعير ) براى بلغم\r\n\r\n","description":"","footnote":"","page_name":" 161 ","page_number":193},
  {"content":"\r\n\r\nماء السلق ( آب چغندر ) براى اخلاط امعاء\r\nسقمونيا ( سقمونيا ) براى صفراء و خلطهاى لزج و تقويت نيروى مسهلها\r\nسكبينج ( سكبينه ) براى زرداب و بلغم غليظ\r\nسنا ( سنا ) براى هر سه نوع خلط و خلط سوخته رگها\r\nسورنجان ( سورنجان ) براى بلغم و اخلاط مفاصل\r\nسوس ( شيرين‌بيان ) براى رطوبتها و دفع ضرر مسهل\r\nزهر الشيح ( گل درمنه ) براى بلغم و خلط لزج\r\nشيرخشت ( شيرخشت ) همراه با ماء الشعير مسهل خوبى است براى صفرا و بلغم سوخته و مركب\r\nصبر ( صبر زرد ) براى هر سه نوع خلط كه آماده شده\r\nزهر الصعتر ( گل آويشن همراه با نمك و سركه ) براى بلغم و سوداء\r\nعاقرقرحا ( عاقرقرحا ) براى بلغم\r\nعسل ( عسل ) براى اخلاط نارس\r\nعنب الثعلب ( تاجريزى سياه - روپاس ) براى صفراء\r\nعشبه ( عشبه ) براى بلغم و سوداء\r\nعناب ( آب عناب خيسانده ) براى اخلاط رقيق\r\nغوتا غنباء ( عصاره ريوند چينى ) براى زرداب و بلغم و هر سه نوع خلط از جلابا بهتر است\r\nغاريقون ( قارچ چمن ) براى هر سه نوع خلط\r\nفوتنج ( پونه ) براى سوداء\r\nقثاء الحمار ( خيار خر - سماهنگ ) براى بلغم و سوداى نارس\r\nماء القرع ( آب كدو كه در داخل خمير پخته باشد ) براى صفراء\r\n\r\n","description":"","footnote":"","page_name":" 162 ","page_number":194},
  {"content":"\r\n\r\nقنطوريون ( لوفا - گل گندم كوفته ) براى هر سه نوع خلط و زردآب\r\nلسان الثور ( گاو زبان ) براى صفراء و سوداء\r\nلب حب القرطم ( مغز دانه قرطم - بنه ) و لبنى ( نوعى صمغ ) براى بلغم\r\nلبلاب ( عشقه - پيچك - نيلوفر باغى ف . م ) براى صفراء و بلغم\r\nماء الجبن ( آب پنير ) براى سوداى سوخته\r\nماهى زهرج ( زهره ماهى - مرگ ماهى ) براى بلغم غليظ\r\nماذريون ( مازريون ) براى بلغم و سودا و كرم و زرداب و استسقاء\r\nمرمكى ( مرمكى ) براى زردآب\r\nمقل ( مقل ) براى سوداء و بلغم\r\nملح ( نمك ) براى بلغم و سودا و زرداب لزج\r\nملح الانجليزى ( نمك انگليسى - سولفات دومنيزى ) براى بلغم و سوداء و زرداب\r\nمشوقان ( براى بلغم و اخلاط مايع و خطرى هم ندارد\r\nدواء ملوكى ( براى بلغم و اخلاط مايع و خطرى هم ندارد\r\nمحلول النحاس ( محلول مس ) براى زرداب\r\nورد ( گل سرخ ) براى اخلاطى كه ضد هم هستند\r\nداروهاى تركيبى پاره‌اى براى بيرون راندن همه اخلاط مفيدند و بعضى براى يك يا دو خلط كه از دسته اول مىتوان اين داروها را نام برد :\r\nاكسير جامع ، انتيموان زجاجى براى خلطهاى غليظ و انتيموان معرّق ، ايارج جلابا ، ايارج الصحة ، ايارج المحمودة ، انواع تربد معدنى « 1 » حب\r\n\r\n\r\n","description":"","footnote":"\r\n( 1 ) در مرآت اللغه تأليف مرحوم آقاى محمد طاهر خان آمده كه تربد معدنى در كتاب دقايق بمعنى جيوه است و در خود كتاب دقايق در بعض جاها ظاهرا به همين معنى آمده و در جائى مىفرمايد كه منظور از آن كلمل ( كالومل يا كلرور جيوه ) -\r\n","page_name":" 163 ","page_number":195},
  {"content":"\r\n\r\nاصطمحيقون ، حب الانتيموان زجاجى ، حب الايارج نوزدهم ، حب ديافريطقون حب الربوب ، حب السلاطين جامع ، حب عرق النساء ، حب الغاريقون الكبير ، حب الشبيار هفتاد و سوم ، حب السلطان ، حب الدند ، حب دهن السلاطين حقنه شماره صد و نوزده ، دهن الحداة ( به صورت ضماد ) ، سفوف جلابا ، شراب السناء ، شراب مسهل جامع ، شراب الورد المكرر ، ضماد دوم ، ضماد مسهل ضماد چهل و يك و چهل و دو و چهل و سه ، طلاء الملين ، معجون جلابا نقوع دهم ، نقوع سنا و نقوع مربع .\r\nداروهائيكه صفرا را بيرون مىرانند زيادند و از آن جمله است : گلشكر حب الاهليلج ، حب البنفسج ، حب بيست و ششم ، حب الحنظل چهل و پنجم حب الربوب ، حب السقمونيا ، حب الصفراء ، حب النار مشك ، حقنه يك‌صد و پانزده ، رب السقمونيا ( هر دو نوع آن ) ، سفوف الصفراء ، شراب البنفسج ، شراب الترنجبين ، مسهل هفتاد و سوم و هفتاد و چهارم و هفتاد و پنجم مطبوخ هشتاد و هفتم و هشتاد و هشتم « 1 » معجون خيارشنبر ، معجون سقمونيا ، معجون ملوكى ، نقوع هشتم و نهم ، نقوع بارد ، حب انتيمونى كه خود ما آن را اختراع كرده‌ايم و طرز ساختن آن چنين است كه :\r\nانتمون معرّق يك گرم ، صبر سقوطرى دو و نيم گرم رب هليله زرد دو و نيم گرم\r\n\r\n\r\n","description":"","footnote":"\r\n- است و در پزشكىنامه آن را يكى ديگر از املاح جيوه معرفى كرده و ظاهر از عبارت ياد شده در بالا اين است كه مؤلف اعلى الله مقامه چند نوع نمك ( از املاح جيوه ) را بنام تربد معدنى مىشناخته است . مترجم\r\n( 1 ) تركيب داروهاى مركبى كه در اين بخش از آن ياد شده در مقاله پنجم در فصل مركبات مفصلا توضيح داده شده و به‌هرحال چون اسامى اسم خاص است اگرچه بنوعى قابل ترجمه بود ولى تقريبا به همان نحو كه در متن آمده نقل شد . م\r\n","page_name":" 164 ","page_number":196},
  {"content":"\r\n\r\nو اين اندازه‌ها براى يك خوراك است و آن را مانند نخود حب مىكنند . مسهل بسيار خوب براى صفراء آن است كه دويست و پنجاه سانتيمتر مكعب گلاب را مىگيرند و پنجاه گرم بنفشه را در آن مىريزند و صبح روز بعد مىجوشانند و صاف مىكنند و بيست و پنج گرم قند سائيده را در آن مىريزند و مىخورند .\r\nمسهلهاى بيرون‌كننده بلغم نيز زيادند كه از آنها مىتوان از اين داروها نام برد : شوره صاف كرده ( اشوس المنقى ) ، ايارج اشق ، گلشكر ، حب برء الساعة ، حب بنفشه ، حب البلغم 26 ، حب البورق ، حب التربد ( انواع آن ) ، حب الجلابا ، حب الحنظل ، حب 45 ، حب الزاج مسهل ، حب سقمونيا ، حب الشبيار 70 و 71 و 72 ، حب الصابون ، حب الغاريقون ، حب القوقايا ( 2 نوع ) ، حقنه 118 ، خل العنصل ، دواء التربد ، دهن الخروع ( روغن كرچك ) دهن العلك ( روغن سقز ) ، رب السقمونيا ، روح الزاج ، ( هر دو نوع آن ) ، سفوف دهم ، سفوف البلغم ، سفوف التربد ( انواع آن ) ، سفوف الجلابا ، شراب الورد ( انواعش ) ، شياف چهل و هفتم و پنجاهم ، صابون ، پوتاس ، اشوس زاجى ، مسهل السهل ( هر دو نوعش ) ، مطبوخ التربد ، معجون خيارشنبر ، معجون ملوكى ، ملح القلى ( كليا كه حاوى كربنات دو سود است ) و نقوع هشتم . « 1 »\r\nداروهائى مركبى كه سوداء را بيرون مىرانند نيز زيادند و از آن جمله است :\r\nايارج اشق ، حب الاهليلج ، حب الايارج بيست و دوم ، حب الجدوار ، حب الربوب ، حب الزاج مسهل ، حب الزيبق ، حب سم الفار ، حب السوداء ، حب القوفت ، حقنه يك‌صد و شانزدهم ، خل العنصل ( سركه عنصل‌دار ) ، دهن\r\n\r\n\r\n","description":"","footnote":"\r\n( 1 ) در زاد المسافرين آمده است كه چيزى كه خلط زيادى را بيرون مىكند افتيمون است كه سودا و بلغم را خارج مىكند و خوراك آن به تنهائى از پنج\r\n","page_name":" 165 ","page_number":197},
  {"content":"\r\n\r\nالسليمانى ، رب الخربق ، زاج الحديد و النحاس ، زاج المدبّر ، زاج معدنى شنگرف ، سفوف سوّم ، سفوف حب النيل ، سكنجبين انتيمونى ، شراب اول و دوم و سوم ، شراب اسطوخودوس ، شراب ديافريطقون ، ماء الاهليلجين ، مسهل الليّن ( بخصوص اگر چهار گرم زاج طرطر در آن بريزند ) - اين دارو را خودم\r\n\r\n\r\n","description":"","footnote":"\r\n- الى ده گرم است و اگر با داروهاى ديگر پخته شود از دوازده و نيم الى هفده و نيم گرم مىباشد . هليله زرد ، صفرا و كمى از بلغم را بيرون مىراند و اگر به تنهائى به كار رود هفت و نيم گرم تا پانزده گرم و در داروهاى پخته از هفده تا بيست و پنج گرم است . هليله كابلى بلغم غليظ و سودا را با كمى صفرا بيرون مىراند و خوراكش به اندازه هليله زرد است . و هفت و نيم گرم پرسياوشان براى بلغم و سودا مفيد است . و بسپايك از هفت و نيم الى دوازده و نيم گرم براى بلغم و سوداء سودمند مىباشد پانزده گرم ايرسا ( سوسن يا زنبق آسمانگون ) با آب عسل براى بلغم غليظ و صفرا مفيد مىباشد . حب النيل ( قرطم هندى ) براى دفع بلغم غليظ سودمند است و خوراك آن از يك و بيست و پنجصدم گرم تا دو و نيم گرم است . اگر با داروهاى ديگر تركيب شود از يك و دو دهم گرم تا يك و نيم گرم كه بايد نرم سائيده شود و با روغن بادام آغشته گردد اما كارش كند است و سقمونيا به آن تندى مىبخشد و صفرا را بيرون مىراند و نيز فلوس از بيست و پنج تا سى و هفت و نيم گرم با روغن بادام آميخته و در گلاب خيسانده مىشود و سپس از آن همراه با تربد از يك و بيست و پنجصدم گرم تا دو و نيم گرم براى بلغم و صفراى سوخته سودبخش مىباشد و كارش را در صفرا تمر هندى تقويت مىكند . شيرابه شاهتره براى صفراى سوخته و بيماريهاى پوستى مثل خارش و جربى كه از سوختن صفرا پيدا شده سودمند است و خوراكش همراه با داروهاى پخته ديگر از دوازده و نيم تا -\r\n","page_name":" 166 ","page_number":198},
  {"content":"\r\n\r\nساخته‌ام و خوب از كار درآمده ، مطبوخ هشتاد و پنجم ، هشتاد و ششم ، مطبوخ بسفايج و معجون النجاح .\r\nاما مسهلهائى را كه بيش از يك خلط را بخارج مىرانند در محلش ذكر شده و بايد به آن رجوع كرد و در اينجا براى اختصار از آوردن نام آنها خوددارى\r\n\r\n\r\n","description":"","footnote":"\r\n- بيست و پنج گرم است ، اما عصاره آن از يك‌صد و پنجاه سانتيمتر مكعب تا نيم ليتر با قند است . هليله زرد از زيان اين دارو بر طحال جلوگيرى مىكند . پيه هندوانه ابو جهل صفرا و سودا و اخلاطى را كه در عمق بدن وجود دارند خارج مىكند و خوراكش سه و نيم گرم همراه با كمى صمغ عربى يا كتيرا يا مقل يا نشاسته مىباشد اما اين دارو در شدت گرما و سرما نبايد به كار برده شود و بايد نيمكوب مصرف شود ، اگر بخواهند آن را در داروى تنقيه داخل كنند ، پوست را بدون كوفتن مىجوشانند . سناى مكى هر سه نوع خلط و صفراى سوخته را بيرون مىراند و اگر به تنهائى به كار رود بايد آن را بسايند و خوراكش از پنج تا هفت و نيم گرم است و همراه با ساير داروهاى پخته از هفت و نيم الى هفده گرم مىباشد و براى دفع زيان آن بايد آب ميوه و گل بنفشه بخورند . صبر براى صفرا و بلغم مفيد است و خوراكش به تنهائى از يك و بيست و پنج صدم گرم الى پنج گرم است و اگر با داروهاى ديگر تركيب شود از يك و نيم تا دو و نيم گرم است و بايد خوب كوفته شود و مصطكى ، گل سرخ ، هليله زرد ، مقل و كتيرا زيان آن را كم مىكنند غاريقون ( قارچ چمن ) سودا و بلغم غليظ را بيرون مىكند و خوراكش اگر به تنهائى خورده شود تا پنج گرم و در داروهاى پخته تا دو و نيم گرم است و آن را بدون آنكه بكوبند بايد پاك كنند . قنطوريون ( لوفا ) براى صفرا بلغم و زرداب مفيد است و خوراكش پنج گرم مىباشد . مؤلف اعلى الله مقامه\r\n","page_name":" 167 ","page_number":199},
  {"content":"\r\n\r\nمىكنيم . اين مسهلها اگرچه يك يا چند خلط را بيرون مىرانند اما هركدام آنها مخصوص بيكى از اندامها و يا يك مرض است و در هر مورد بايد عقل خود را به كار اندازى و براى هر مرضى مسهل مخصوص آن را به كار ببرى و نيز بدانكه مسهلها بر سه نوعند پرتوان و ميانه و كم‌توان . در بيماريهاى قوى بايد مسهل پرتوان به كار ببرند ، در ميانه ميانه آن را و در كم‌توان ضعيف آن را و نيز مىتوانى كه برحسب تركيب خلطها و بيماريها اين مسهلها را با يكديگر تركيب كنى .\r\nبطور نوعى براى بيماريهاى رطوبى حافظ الصحة ، دهن الفلفل ، دهن القرنفل دهن الكبريت ، سفوف چوب چينى ، شراب الرضا عليه السلام ، مادة الحيوة نفت سفيد ، معجون نود و نه ، معجون چوب چينى ، ملح اللؤلؤ و مانند آن سودمند است .\r\nبراى امراض سوداوى حب سم الفار ، حب پادزهر ، دهن القرنفل ، دهن الفلفل ، ذهب المحلول ، سفوف چوب چينى ، شراب العشبة ، شراب الليمون ، قهوه چوب چينى ، قهوه نافعه ، كبد الكبريت ، لبن الكبريت ، ماء المعدن ( هر دو نوع آن ) براى شستشو ، مفرّح اعظم ، مفرح حار انطاكى و مانند آن مفيد است .\r\nبراى امراض صفرائى نوعا الذهب المحلول و شراب الليمون صفرا را درهم مىكوبد و شكفتج الرصاص آتش آن را فرومينشاند و هر نوشيدنى ترشى مثل آب غوره و نارنج ، تمر هندى ، آلو و مانند آن و نيز همه ميوه‌هاى ترش و سرد و مرطوب همانطور كه گفتيم و شرح داديم براى درمان صفرا سودبخش است .\r\n\r\n","description":"","footnote":"","page_name":" 168 ","page_number":200},
  {"content":"\r\n\r\n\r\nفصل گرفتن خون ( فصد )\r\nهرگاه انسان در خودش نشانيهاى چيرگى خون را ببيند بگرفتن خون نيازمند است و اين مسئله در جاى خودش روشن مىگردد ، اما گاه ممكن است صدمه‌اى بر كسى وارد شود و بترسد كه ورمى پيدا شود مانند كسى كه ضربه‌اى به او رسيده يا به زمين خورده و يا اينكه ورمى در بدن او پيدا شده و مىترسد كه قبل از نضج بتركد يا كسى كه به خون گرفتن عادت دارد و آن را ترك كرده و زيانى به او رسيده و خون‌ريزى از بينى و يا صرع خونى يا سكته يا ماليخوليا يا زكام و نزله‌هائى پيدا كرده كه نتيجه‌اش زياد شدن خون در رگهاى مغزى است يا اينكه گرفتار خناق و ورم زبان و لثه و جوش دهن شده كه در اثر زيادى خون در رگهاى حنجره و دهان و زبان اوست يا مبتلا به زخم ريه و دفع خون از اين اندام يا آماس پرده‌هاى سينه و ذات الصدر و ذات الريه شده كه بدنبال زياد شدن خون در رگهاى سينه و ريه‌اش آمده است يا خون در پيشاب اوست و آماس و زخمهائى در كبد و بواسير اوست يا خون قاعدگى او زياد است كه اين بيماريها ناشى از زيادى خون در رگهاى كبد و رحم و اندامهاى پيشابى اوست و يا در ران و كف پا و بندها درد دارد يا گرفتار عرق النساء ( سياتيك ) و نقرس است كه در اين هنگام خون رگهاى پاى او زياد است و يا اينكه در اثر زيادى خون در ساير اندامهايش به تب سونوخوس ، آماسها ، دملها ، كوركها ، جراحت‌ها ، زخمها ، جرب ، قوبا ، ( خارش و خشونت پوست ) و دردهاى ديگر مبتلا است كه در همه اين موارد بايد بگرفتن خون اقدام كند .\r\nبر پزشكان قشرى ، راز زياد شدن خون در يك اندام پوشيده است چه رگها\r\n\r\n","description":"","footnote":"","page_name":" 169 ","page_number":201},
  {"content":"\r\n\r\nهمه بهم متصل هستند و خون در همه آنها جارى است اما ما اين مطلب را مىدانيم و در كتاب حقايق الطب اصولى را توضيح داده‌ايم كه آن را مىگشايد و اينك بدان اشاره مىكنيم .\r\nخون مركب از روح ، نفس و جسد است كه اگر به تك‌تك آنها بنگريم مىبينيم كه طبع روح خون بالارونده است نه فرودآينده ، طبع جسد خون فرودآينده است نه بالارونده ، و نفس خون ميانه است . اينك مىگوئيم كه در خون اجزائى است كه با همه اجزاء سر همانندى دارد و اجزائى دارد كه با هريك از اجزاء سينه مشاكل است و نيز اجزائى در آنست كه با اجزاء اندامهاى درونى مناسبت دارد و نيز اجزائى دارد كه با هريك از اجزاء اندامهاى پائينى بدن مثل هم است . بنابراين اگر روحانيت خون افزون باشد بمغز اختصاص مىيابد و اگر نفسانيت آن زياد شود بوسط بدن و اگر جسدانيت آن زياد بشود باندامهاى پائين تعلق مىگيرد و از اينجا است كه بيمارى باندامى راه مىيابد و ساير اندامها در امان مىمانند و تنها نمىتوان كم‌توانى يك اندام را سبب بيمارى بدانيم چه ويژگيهاى يك اندام علت قبول‌كننده و پذيرنده است اما علت فاعلى هم بناچار بايد وجود داشته باشد كه اين علت در خون خاص آن اندام است نه در همه خون « 1 » . خلاصه آنكه هرگاه نيازى احساس شود\r\n\r\n\r\n","description":"","footnote":"\r\n( 1 ) خواننده محترم توجه مىفرمايد كه اين استدلال از نوع استدلالات فلسفى است و از نظر فلسفه براى بدست آمدن يك پديده از يك طرف بايد عمل‌كننده و فاعلى و از طرف ديگر بايد قابل و پذيرنده‌اى باشد مثلا بايد كسى چكشى را بر چيزى فرود آورد اما آهن معمولا پذيرا و قابل فعل شكستن نيست درحالىكه شيشه شكستن را مىپذيرد و از ضربه چكش مىشكند و بنابراين يك اندام ممكن است كه استعداد پذيرش يك بيمارى را داشته باشد و اندام ديگر به آن بيمارى مبتلا نگردد . مترجم\r\n","page_name":" 170 ","page_number":202},
  {"content":"\r\n\r\nبايد خون را بيرون كشيد و تأخير روا نيست مگر آنكه مانعى در كار باشد .\r\nممكن است نابهنجارى خون از نظر كيفيت و چگونگى آن باشد نه از جهت كميت كه اگر كم باشد ممكن است با صاف‌كننده‌ها خون را پاك كرد و خون گرفتن لازم نيست اما اگر نابهنجارى زياد باشد بناچار بايد اندازه خون را كم كرد و گرنه روح آزرده مىشود . پس از آن بايد از صاف‌كننده‌ها استفاده كرد و اين كار از داروهاى زيادى برميآيد كه از آنها نام مىبريم :\r\nكسفره ( گشنيز ) ، امبرباريس ( زرشك ) ، ريباس ( ريواس ) ، حماض ( ترشك ) ، اجاص ( آلو ) ، رمان ( انار ) ، ورد ( گل سرخ ) ، فرنجمشك ( قرنفل بستانى ) ، بنفسج ( بنفشه ) ، عرق السوس ( ريشه شيرين‌بيان ) ، خوخ ( هلو ) ، سماق ( سماق ) ، طباشير ( طباشير ) ، صندل ابيض ( صندل سفيد ) بزر خس ( تخم كاهو ) ، بزر قطونا ( تخم اسفرزه ) ، رب التفاح ( رب سيب ) ، شاهترج ( شاهتره ) ، ليمون ( ليمو ) ، الاهليلج الاسود ( هليله سياه ) ، هندبا ( كاسنى ) ، بزر الرجله ( تخم خرفه ) ، شعير ( جو ) ، ماء الشعير ( جوآب ) همچنين جوشانده آويشن و عناب در چهارده برابرش آب و توضيح اينست كه عناب خون را غليظ مىكند و اينكه پاره‌اى گمان مىكنند كه خون را صاف مىكند چنين نيست بلكه رقّت خون از صفرا و غلظتش از بلغم است و عناب رطوبت آن را زياد و حرارتش را كم مىكند و اينكه بعد از نوشيدن عناب ديده مىشود كه رنگ خون صاف شده از زيادى رطوبت و برودت و كمى حرارتست و عدس نيز خون را بخصوص در وقتىكه در ترشيها پخته شده باشد غليظ مىكند .\r\nاما داروهائيكه خون فاسد را به ظاهر بدن مىكشند و در حصبه و مطبقه به آنها نياز داريم عبارتند از : عنب الثعلب ( تاجريزى - روپاس ) عدس گل سرخ\r\n\r\n","description":"","footnote":"","page_name":" 171 ","page_number":203},
  {"content":"\r\n\r\nكثيراء الابيض ( كتيراى سفيد ) ، عليق ( تمشك ) ، زبيب ( مويز ) ، رازيانج ( رازيانه ) ، بزر كرفس ( تخم كرفس ) ، النبات ( نبات ) ، التين الاصفر ( انجير زرد ) ، اللاك المغسول ( لاك شسته ) و امثال آن است .\r\nداروهائى كه پس از گرفتن خون آن را معتدل مىكند نوشيدنيهاى مليّن است مثل : شربت گل سرخ ، شربت تمر هندى ، شربت عناب ، پاره‌اى از نوشيدنيهاى قابض مثل شربت مورد ، شربت زرشك ، شربت ترشك ، شربت ريواس و مانند آن . از غذاها آش زرشك ، آش انار ، آش آب‌غوره ، جو و عدس كه بايد آنها را پوست گرفته و باهم بپزند و يا بجاى آنها مىتوان از كاهو ، كاسنى ، برگ خرفه و امثال آن استفاده كرد و اگر مريض كم‌توان باشد مىتواند كباب جوجه بخورد .\r\nپاره‌اى از داروهاى مركبى كه مناسب با خون است عبارتند از : اطريفال تربدى كه خون را رقيق مىكند و اقسام تربد معدنى كه آن را صاف مىنمايد و رب خربق ، روح الملح ، لبن الكبريت ، مفرّح الاعظم ، و مفرّح السهل يك‌صد و چهل و نه . اما ملح المرجان خون را صاف و رقيق مىكند و امثال اين داروها زياد است .\r\nاگر پس از گرفتن خون ، بيمار نياز بمليّن داشته باشد اين دارو بسيار خوب است و براى بيماريهاى دموى مفيد مىباشد ، آب انار ترش و شيرين و پيه انار ربع ليتر شربت گل سرخ پنجاه گرم ، شيرخشت سى و پنج گرم ، ترنجبين پنجاه گرم ، اين داروها را در دويست سانتيمتر مكعب گلاب مىريزند و ممزوج مىكنند و صبح ناشتا مىآشامند .\r\nو بدانكه روح بر خون سوار است زيرا از بخار و لطايف آن متولد مىگردد و سزاوار نيست كه با اندك بهانه بخون‌گيرى اقدام كنند زيرا از روح نيز كاسته مىشود\r\n\r\n","description":"","footnote":"","page_name":" 172 ","page_number":204},
  {"content":"\r\n\r\nو خون صاف همراه با خون فاسد خارج مىگردد و چندانكه انسان از گرفتن خون ، كم‌توان مىگردد ، در ساير استفراغها نمىشود . بنابراين بايد در اين باره تا آنجا كه ممكن است احتياط كرد و تا ناچار نباشند اقدام بگرفتن خون نكنند .\r\nگرفتن خون بيست و هشت شرط دارد از اين قرار : 1 - زياد بودن خون\r\n2 - زمستان نباشد و اگر ناچار باشند بايد در آخر روزى كه باد نوزيده و ابرى نبوده و يا فقط بادهاى جنوبى مىوزيده فصد كنند .\r\n3 - بيمار آبستن نباشد و نيز بيمار نبايد حائض باشد فقط اگر خون چيره باشد در وقت كمى خون ممكنست خون بگيرند و پس از پنج ماهگى در نزد زن آبستن مىتوان اقدام كرد .\r\n4 - بيمار گرفتار قولنج يبسى نباشد اما در قولنج ورمى ترسى از خون‌گيرى نيست .\r\n5 - بيمار زياد فربه نباشد . 6 - بيمار زياد لاغر نباشد . 7 - بيمار پير نباشد .\r\n8 - بيمار گرفتار امتلاء معده نباشد و گرنه بعد از قى يا تنقيه فصد مىكند .\r\n9 - بيمار از دوازده ساعت پيش از فصد نزديكى نكرده باشد .\r\n10 - بيمار پيش از آن مدت زيادى در حمام نمانده باشد .\r\n11 - مزاجش سرد نباشد . 12 - مزاجش خشك نباشد .\r\n13 - پس از بيمارى و در هنگام نقاهت نباشد . 14 - در فصل بهار نباشد .\r\n15 - در شهرهاى معتدل باشد .\r\n16 - خون تا آن اندازه مىگيرند كه بيمار تاب آن را داشته باشد اما اگر نتواند تحمل كند در چند دفعه بايد خون بگيرند . همچنين اگر خون فاسد شده و اندازه‌اش كم باشد در چند بار بايد خون بگيرند و نيز اگر\r\n\r\n","description":"","footnote":"","page_name":" 173 ","page_number":205},
  {"content":"\r\n\r\nبترسند كه خون به طرف اندامى بيايد و بيمارى تازه‌اى پيدا شود بايد كم‌كم خون بگيرند تا آن اندام نيرو بگيرد و همچنين است در تبهاى هر روزه و تبهاى خونى كه بايد در چند دفعه خون بگيرند .\r\n17 - اين درمان بايد براى جوانان به كار رود و در نوجوانان كمتر از چهارده سال جايز نيست و در نزد خردسالان مىتوان بحجامت اقدام كرد و در كودكان بايد گوش آنان را تيغ بزنند .\r\n18 - بيمار پس از فصد نبايد بحمام برود .\r\n19 - بيمار نبايد غذاى شور بخورد زيرا ممكن است بجرب گرفتار شود .\r\n20 - بيمار در روز درمان بايد از حركت و ناراحتيهاى روحى بپرهيزد .\r\n21 - در نزد بيماران بلغمى كه خونشان لزج است بعد از رقيق كردن و نضج گرفتن ، بايد خون بگيرند نه پيش از آن مگر آنكه از پيدا شدن مرضى خونى بترسند كه در انتظار نضج نبايد نشست ، اما اگر بيمارى پيدا شد بايد منتظر نضج باشند زيرا بيمارى بجاى خود استوار شده است\r\n22 - در وقت حركت و شدت بيمارى نبايد فصد كرد .\r\n23 - در بيماريهاى مزمن نبايد فصد كنند مگر آنكه بتدريج و در چند بار باشد\r\n24 - در وقت كمى خون و زيادى اخلاط ديگر نبايد خون بگيرند .\r\n25 - اگر خون غليظ و سودائى باشد بايد اول حمام بگيرند و از داروهاى لطيف‌كننده بخورند و بعد فصد كنند .\r\n26 - بيمار گرفتار تشنج نبايد باشد 27 - بيمار نبايد گرفتار تب بلغمى يا سودائى باشد\r\n28 - فم معده بيمار حساس و يا كم‌توان نبايد باشد و اگر چنين است هنگام بامداد و پيش از خوردن صبحانه باشد و بايد به بيمار چيزى كه صفرا را فروبنشاند و معده او را تقويت كند بخورانند و پس از آن فصد كنند\r\n\r\n","description":"","footnote":"","page_name":" 174 ","page_number":206},
  {"content":"\r\n\r\nاينها كه گفتيم بطور كلى شرايط خون‌گيرى است اما خون‌گيرى را مىتوان با فصد ( خون‌گيرى از سياهرگها ) يا حجامت ( مكيدن خون از رگهاى نازك ) و يا انداختن زالو و نيز تيغ زدن گوش و خون‌گيرى از بينى يا راه انداختن خون حيض انجام دهند . « 1 »\r\n\r\n[ شرائط 
  ] فصد\r\nفصد  ( Phlebotomie )  بيست و يك شرط دارد :\r\n1 - بيمار نترسد اگرنه گرفتاريهائى برايش خواهد داشت .\r\n2 - كمتر از چهارده سال نبايد داشته باشد و نبايد پير و يا خيلى لاغر باشد و نبايد پيش از آن گرفتار يك بيمارى مزمن و طولانى بوده باشد و نيز نبايد پوستش سفيد و يا زرد و كم‌خون و در حال نقاهت باشد .\r\n3 - اهل گرمسيرها نباشد و در وقت گرما نباشد . 4 - معده‌اش كم‌توان نباشد .\r\n5 - كبدش كم‌توان نباشد . 6 - فربه و پرگوشت نباشد 7 - سست گوشت نباشد .\r\n8 - مبتلا به تب داغ يا تب لرز نباشد .\r\n9 - بعد از قى ، عرق و ادرار زياد نبايد فصد كند .\r\n10 - پس از ورزشهاى شديد فصد جايز نيست .\r\n11 - بيمار در حال گرسنگى و تشنگى و پس از حمام گرفتن و جماع و در حال امتلاء نباشد و قبلا هم به اين شرطها اشاره شد .\r\n12 - پس از بيخوابى طولانى نباشد .\r\n13 - بيمار گرفتار تخمه و قى و اسهال شديد نبايد باشد .\r\n\r\n\r\n","description":"","footnote":"\r\n( 1 ) مؤلف اعلى الله مقامه در كتابى كه درباره فن دلاكى مرقوم فرموده مسائل مربوط بفصد ، حجامت و تيغ زدن را كه در آن اوقات بوسيله دلاكان انجام مىشده توضيح فرموده است . مترجم\r\n","page_name":" 175 ","page_number":207},
  {"content":"\r\n\r\n14 - در وقت افروخته بودن حرارت بدن نباشد .\r\n15 - در روز بحران بيمارى نباشد .\r\n16 - بيمار نبايد درد شديدى داشته باشد مگر آنكه درد در اثر خون زياد باشد\r\n17 - پس از فصد بيمار تا شش ساعت نبايد بخوابد .\r\n18 - پس از فصد بايد از حركات سخت بپرهيزد .\r\n19 - پس از فصد بايد از حمام و نزديكى پرهيز كند .\r\n20 - پس از فصد بيمار بايد از استفراغها و داروهاى قوى ، تند و گزنده و ترشيها و شيرينيها خوددارى كند .\r\n21 - بيمار نبايد زخمى و يا مسموم باشد .\r\nاگرچه پاره‌اى از اين شروط را پيش از اين هم گفته‌ايم اما به علت اهميتى كه در مورد فصد دارد باز تكرار مىكنيم و به‌هرحال كسى كه مبتلا بخون‌ريزى از بينى يا قاعدگى و يا بواسير خونى است نبايد فصد كند تا آنكه مطمئن باشد كه آن خونريزيها برايش بس نيست و همين‌كه شروط جمع باشد بايد فورا به آن اقدام كنند و بايد نخست صاف‌كننده‌اى براى خون به كار برند . كسى كه اخلاط بدنش غليظ است بايد بعد از يك حمام معتدل فصد كند و كسى كه مزاجش گرم است پيش از آن بايد شراب الحصرم ( شربت آب‌غوره ) بخورد و آنكه مزاجش سرد است شراب النعناع بخورد .\r\nاندازه خونريزى را بايد از نيروى جهش خون و نيز از رنگ آن دريابند .\r\nدر ورمها ، خونى كه مىآيد اول رقيق است و پس از آن فاسد مىگردد . از نبض هم مىتوان بكفايت خونريزى پى برد و اگر بيمار مبتلا به خميازه و سكسكه و يا غش شد بايد خون‌گيرى را قطع كنند ، در نزد پيران و نيز كسانى كه مزاج سرد دارند و معتادين بمواد مخدره اگر خون سياه و تيره و غليظى خارج شد\r\n\r\n","description":"","footnote":"","page_name":" 176 ","page_number":208},
  {"content":"\r\n\r\nنبايد در انتظار خارج شدن خون رقيق و كم‌رنگترى باشند زيرا در اين قبيل اشخاص خون تيره‌رنگ و غليظ است و نبايد خون زيادى از آنها گرفته شود كسى كه معمولا پس از فصد غش مىكند ناشتا نبايد فصد كند و بايد قبل از آن چيز ترشى بخورد .\r\nدر هنگام خون‌گيرى نبايد راست بنشينند بلكه بايد بر يك طرف تكيه كنند و نيز پس از آن نبايد بيمار بايستد بلكه بايد بنشيند و يا بخوابد و به خونى كه از او مىريزد نبايد نگاه كند و هيچ‌كس نبايد اندازه خونى را كه از او رفته اگر زياد باشد به او بازگو كند .\r\nاگر بخواهند فصد را تكرار كنند بايد از همان موضع نخستين خون بگيرند و شكاف پيش را بايد گشادتر كنند و پارچه آغشته به روغن زيتونى را بايد بر آن بنهند كه كمى نمك هم بر آن پاشيده باشند تا شكاف بهم نيايد و بعد بايد آن را تا اندازه‌اى كه لازم است باز كنند تا خون خارج شود اگر بخواهند در همان روز دوباره فصد كنند بايد دست‌كم شش ساعت پس از بار اول باشد و در اول كار بايد موضع را چرب كنند تا زود بهم نيايد و نيز بايد بيمار را از خوابيدن بازدارند ولى اگر مرتبه دوم در روز ديگر باشد از خوابيدن ترسى نيست اما بايد پشت سر هم جاى فصد را چرب كنند و اندام را حركت دهند تا شكاف بهم نيايد .\r\nاگر بيمار كم‌توان باشد و يا بيمارى نضج نيافته و يا ماده فاسد در اندامى دور دست باشد و يا خون پاك كم و خون فاسد زياد باشد بايد فصد را تكرار كنند و در بسيارى از حالات ، تكرار فصد از خون‌گيرى زياد و يكباره بهتر است .\r\nاگر موضع فصد آماس كند و ماده سالم باشد اندام ديگر را فصد مىكنند ولى اگر ناسالم باشد باز از همان جاى پيشين خون مىگيرند . ورم جاى فصد را با\r\n\r\n","description":"","footnote":"","page_name":" 177 ","page_number":209},
  {"content":"\r\n\r\nداروهاى سرد قوى بايد درمان كرد و بر آن مرهم اسفيداج بگذارند و اگر پس از خون‌گيرى اندام ورم كند بايد به پاكسازى بدن اقدام كنند فصّاد « 1 » بايد كمال احتياط را داشته و پيش از بستن اندام بايد سرخرگ را جستجو كند و بعد سياهرگ را بگشايد نه سرخرگ را در هنگام گشودن سياهرگ بايد نوك چاقو را كمى خوابيده بر درازى آن بگذارند تا آن را از پهنا نبرد و بايد موضعى را برگزيند كه از سرخرگ دور باشد .\r\nوقت فصد از روز ساعت سه ( ظاهرا بعد از ظهر ) و در طول ماه از دوازدهم تا پانزدهم است « 2 » و بعضى گفته‌اند كه از پانزدهم تا هفدهم است و حق همان است كه نخست گفته شد .\r\nهنگامى كه مىخواهند فصد كنند بايد تيغ را بر پوستهاى نرم به نرمى بكشند و موضع را با روغن چرب كنند تا درد كمتر حس شود و نيز چاقوى عمل را كمى چرب كنند و بايد موضع فصد را از جاهايى كه گوشت كمتر دارد برگزينند . بيش از همه رگها حبل الذراع و قيفال احساس درد دارند زيرا كاملا بماهيچه‌ها اتصال دارند و در اين نقطه پوست سختتر است ، باسليق و اكحل كمتر دردناكند زيرا روى آنها گوشت نيست . پيش از فصد بايد موضع را بويژه در زمستان با آب گرم رفاده كنند تا پوست را نرم كند و خون بهتر ظاهر گردد و درد نيز كمتر و فصد آسانتر خواهد بود . اگر شكاف موضع تنگتر باشد و خون غليظ نباشد از نظر حفظ جان بيمار بهتر است اما شكاف گشادتر براى پاك سازى بدن مفيدتر مىباشد به اين شرط كه بيمار تاب آن را داشته باشد و بهتر\r\n\r\n\r\n","description":"","footnote":"\r\n( 1 ) فصّاد بمعنى كسيست كه فصد مىكند و در قديم معمولا خود پزشك به آن اقدام نمىكرد و اشخاص ديگرى مخصوصا دلاكها در اين كار تخصص داشتند . مترجم\r\n( 2 ) چون در اين روزها چيرگى خون شدت مىيابد . مترجم\r\n","page_name":" 178 ","page_number":210},
  {"content":"\r\n\r\nاين است كه پس از باز شدن رگ و جريان خون انگشت را بر آن بگذارند و سپس كمى بردارند و دوباره انگشت را بگذارند و بردارند تا خون كم‌كم بريزد تا اندازه‌اى كه بس باشد با اين وضع نيروى بيمار بهتر حفظ مىشود و بهتر مىتوان از پيش آمدن غش جلوگيرى كرد .\r\nكسى كه تب دارد و نياز بفصد داشته باشد بايد تا قطع تب صبر كند و لو آنكه پس از چهل روز باشد و اگر تب در روز اول يا دوم بريد كمتر و پس از آن بيشتر مىتوان خون گرفت . كسى كه بامتلاء معده و روده گرفتار است اول بايد تنقيه و پس از آن بفصد اقدام كند كسى كه صفراى معده‌اش زياد است و بخواهد فصد كند اول بايد قىآور بخورد و پس از آنكه بدن آرام گرفت فصد كند كسى كه فصد مىكند بايد پس از آن كباب و خوراكيهاى لطيف و كم بخورد و اگر در فم معده خشكى پيدا شد ماء الشعير و شورباى جوجه و مانند آن برايش بسيار سودمند است اگر غش كند بايد موضع را ببندند و گلاب و آب سرد به چهره و سينه او بپاشند و چيز خوشبوئى را بايد نزديك بينى او بگيرند و نيز بايد شانه‌هاى او را ببندند و او را تا آنجا كه ممكن است وادار بقى كنند و گرنه از شربتهاى مفرّح به او بنوشانند .\r\nرگهائى كه فصد مىشوند عبارتند از :\r\n1 - قيفال  ( Veine cephalique )  و آن رگى است كه در داخل آرنج دستها است و بايد توجه داشت كه چاقو زياد منحرف نشود زيرا به ماهيچه مىرسد و بايد محل را كمى كج و يا در طول ببرند و بهتر اين است كه بالاى آرنج شكافته شود زيرا سالمتر است اين فصد براى بيماريهاى سر و صورت و گردن سودمند است .\r\n2 - باسليق  ( Veine basilique )  كه محل بيرون آمدنش در پائين\r\n\r\n","description":"","footnote":"","page_name":" 179 ","page_number":211},
  {"content":"\r\n\r\nداخل آرنج است و بايد دانست كه زير آن سرخرگ است و شكاف نبايد عميق باشد و براى بيماريهاى سينه و كبد و طحال و ذات الجنب و تنديسه و بلكه براى همه اندامهاى زير گردن مفيد مىباشد .\r\n3 - اكحل  ( Veine mediant )  كه محل پيدا شدن آن بين قيفال و باسليق است و مردم آن را رگ بدن مىنامند و بايد در خطى كج و يا در درازى و بهتر اين است كه در بالاى آرنج شكافته شود و بايد از عميق كردن شكاف پرهيز كرد چه پيهائى از زير آن رد مىشوند . اين فصد براى همه بيماريها بجز سل ، استسقاء و مقدمه آن سودمند است . براى اين سه نوع فصد بايد بازو را در بالاى مرفق ببندند .\r\n4 - اسلم ، زير اين سياهرگ سرخرگى نيست و در زير بغل ظاهر مىگردد و بايد دست بيمار را بالا ببرند تا با بدنش زاويه قائمه‌اى را تشكيل دهد و بعد در خطى كج آن را شكاف بدهند حكم اين فصد مثل حكم باسليق است\r\n5 - حبل الذراع ، اين رگ شبيه بريسمانى بر بازو است و در طرف داخلى مايل به بالا و به طرف خارجى ادامه دارد و حكمش مانند حكم قيفال و بقولى مثل باسليق است اما باسليق بهتر از آن است .\r\n6 - اسيلم ، جاى پيدا شدنش بين دو انگشت خنصر و بنصر است و در طول و بطور مورب با بستن انتهاى ساعد و گذاشتن دست راست در آب گرم شكافته مىشود فصد اسيلم راست براى كبد و در چپ براى طحال ، ريه ، قلب ، پرده‌ها كمر و بواسير و درد مزمن پشت نافع است اسيلم براى مفاصل از باسليق نافعتر است\r\n7 - مابض كه در گودى زانو بين دو عصب واقعست و براى جارى كردن خون حيض و بواسير و مقعد و زير كبد پس از بستن ران و ساق با احتياط فصد مىشود .\r\n8 - صافن  ( Veine saphen )  جاى برآمدن اين سياهرگ در طرف\r\n\r\n","description":"","footnote":"","page_name":" 180 ","page_number":212},
  {"content":"\r\n\r\nداخلى ساق پا و در بعضى دو شاخه دارد كه بايد آن را كه قويتر است فصد كنند اما در عده‌اى ديگر فقط يك شاخه دارد و براى فصد آن بايد نخست ساق را ببندند و بيمار چند قدم راه برود سپس پاى خود را بر چيزى بگذارد و فشار بدهد و بعد بطور مورب رگ را بشكافند اين نوع فصد براى راه انداختن خون قاعدگى ، خون اعضاء پائينى بدن و اندامهائى كه زير كبد است و نيز براى بيماريهاى مغزى و راندن مواد بسوى مغز مفيد است . اما پس از آنكه مواد به طرف مغز رفت و جا گرفت قيفال فصد يا سياهرگ پيشانى و گودى پس گردن حجامت مىشود .\r\n9 - عرق النسا  ( Veine sciatique )  اين سياهرگ از ران و در طرف خارجى تا كف پا امتداد دارد و عقده‌هائى در آن ديده مىشود جاى برآمدن آن بين دو انگشت خنصر و بنصر پا و نيز حوالى پاشنه است ، براى فصد بايد از بالاى ران ( سرين ) تا پاشنه پا را ببندند و چند بار بنشينند و برخيزند بعد رگ را در طرف درازى آن بشكافند . اين فصد براى واريس ، عرق - النساء و نقرس مفيد است . گاه براى راندن مواد به طرف مغز بخصوص در ماليخوليا از آن استفاده مىكنند و بايد پيش از آن بيمار حركت كند و راه برود و حمام بگيرد تا خونش غلظت لازم را پيدا كند و رگ را بايد مورب و يا در عرض بشكافند ، همانطور كه فصد رگهاى دست براى اندامهاى بالائى مفيد است اين فصد براى اندامهاى پائينى سودبخش مىباشد .\r\nفصد ، گاهى براى درمان خونريزيها اعم از اينكه از بينى باشد يا بواسير و يا ساير اندامها لازم مىآيد و در اين هنگام شكاف بايد كوچك باشد و عمل خون‌گيرى در چند مرتبه انجام شود . اما اگر اشتباها سرخرگى شكافته شود خونش زردرنگ است و جهش دارد و همراه با نبض حركت مىكند\r\n\r\n","description":"","footnote":"","page_name":" 181 ","page_number":213},
  {"content":"\r\n\r\nو در اين هنگام اگر خون با زخم‌بنديهاى عادى باز نايستاد بايد نصف پوست پسته‌اى بر آن بگذارند و آن را محكم ببندند تا از خون پر شود و اين خون بر روى زخم خشك مىگردد و آن را التيام مىبخشد و نيز كندر و اقاقيا را مىكوبند و با سفيده تخم‌مرغ مخلوط مىكنند و بر موضع مىنهند و كمى تار عنكبوت بر آن مىگذارند و همچنين گل مختوم و كندر كوبيده و فضله كبوتر را مىسايند و بر آن مىپاشند همچنين ريختن آب يخ بر دور آن نيز مفيد است . هرگاه سرخرگ فصد شود بطور عرضى مىشود اما سياهرگها در طول و بطور مورب بايد فصد شوند اما اگر بخواهند زخم زود بهم بيايد مىتوان سياه رگ را در پهنا شكاف داد .\r\n\r\nحجامت\r\nخون حجامت  ( Ventouse )  از رگهاى نازكى كه در گوشت پراكنده است گرفته مىشود اما از نيروى آدمى به اندازه فصد نمىكاهد . حجامت در گودى پشت گردن براى سنگينى سر ، ابروها ، ريزش اشك ، جرب و بخار دهن مفيد است و جانشين فصد اكحل مىباشد . حجامت رگ گردن درد سر ، صورت ، چشمها و گوشها را كم مىكند و براى درد دندان ، گلو و بينى سودمند است و جانشين فصد قيفال مىباشد و چه‌بسا كه فصد جاى همه اين انواع را بگيرد ، حجامت قمحدوه ( پس گردن ) و ميانه سر براى جرب چشم ، كورك ، جوشهاى روى قرنيه ( موسرج ) و امثال آن سودمند مىباشد اما سبب كندذهنى و فراموشى مىگردد . گاهى زير چانه را براى درمان جوشهاى دهن و فاسد شدن لثه‌ها و مانند آن حجامت مىكنند . حجامت بين دو كتف براى خفقانى كه از امتلاء پيدا شده و درد شانه ، حلق و حرارت مفيد مىباشد و جانشين فصد باسليق است . حجامتى كه بر ساق پاها\r\n\r\n","description":"","footnote":"","page_name":" 182 ","page_number":214},
  {"content":"\r\n\r\nانجام مىشود از امتلاء مىكاهد و براى دردهاى مزمن كليه‌ها ، مثانه و رحم مفيد است و خون حيض را به راه مىاندازد اما جسد را لاغر مىكند و گاهى هم سبب دست دادن غش شديد مىگردد . درعين‌حال براى درمان دملها و كوركها سودبخش مىباشد . حجامت قطن ( محل اتصال ستون فقرات به نشينگاه ) براى دملها ، جرب ، كورك ، نقرس ، بواسير ، داء الفيل ، بادهاى مثانه و رحم و خارش پشت و كمر مفيد است و حجامت بالاى رانها در طرف جلو براى ورم بيضه‌ها و كوركهاى رانها و ساقها فايده دارد اگر در پشت رانها حجامت شود براى كوركهاى پشت رانها درمان خوبى است . حجامت زير زانوها قرحه‌هائى را كه در ساق و پا پيدا شده درمان مىنمايد . حجامت قوزك‌ها براى بند رفتن خون قاعدگى و عرق النساء و نقرس سود مىدهد .\r\nبراى كم شدن دردى كه از حجامت پيدا مىشود بايد در وقتىكه آلت حجامت را بر موضع مىگذارند كمى بمكند و كم‌كم بر شدت مكيدن بيفزايند و در بارهاى بعد مىتوان خون را با شدت بيشتر مكيد و در هنگامى كه موضع را تيغ مىزنند وقتىكه آن محل خوب قرمز شد بايد تيغ‌زنى را متوقف كنند و چند بار با آلت حجامت بمكند اما بايد تيغ‌زنى ، عميق و در روزى كه هوا صاف و بىابر و بدون باد است انجام گردد و بايد آن‌قدر از خون بمكند تا تغيير آن را به چشم ببينند . اگر خون بند آمد و بخواهند باز عمل را ادامه دهند بايد از نو محل را تيغ بزنند . اگر موضع آماس كرد بايد آن را با زردچوبه‌اى كه در كيسه‌اى ريخته شده ببندند و آن‌روز بيمار نبايد بحمام برود و بايد بر سر و بدن او آب گرم بريزند اما نه بلافاصله پس از حجامت و اگر در همان وقت بحمام بروند ممكن است تب دائمى پيدا شود . در هنگامى كه معده‌ات خالى است حجامت مكن و اگر فربه هستى يا خونت رقيق است و نيز اگر خونت غليظ\r\n\r\n","description":"","footnote":"","page_name":" 183 ","page_number":215},
  {"content":"\r\n\r\nاست يا ضعيف هستى بعد از حمام از حجامت بپرهيز مگر در وقتى كه خونت به آن اندازه غليظ است كه ناچار باشى . همين‌كه محل حجامت را خوب شستى پارچه نرمى بر آن بپوشان و كمى ترياق فاروق ممزوج با شربت‌هاى مفرّح و اعتدال‌بخش يا آب ميوه و شربت اترج بياشام و اگر از اينها چيزى آماده نباشد ترياق را كاملا زير دندانت بجو و كمى آب نيم گرم بياشام . اگر در فصل زمستان و هواى سرد باشد سكنجبين عسلى بخور تا باذن خدا از لقوه و لكه‌هاى پوستى و جذام در امان باشى و يك انار ميخوش را بمك تا نفست نيرو بگيرد و خون زنده شود و پس از آن تا سه ساعت غذاى شور مخور زيرا سبب جرب است پيش و پس از حجامت از خوردن تخم‌مرغ پرهيز كن چه ممكن است گرفتار لقوه شوى اما در هنگام تابستان چيز ترشى بخور و بر جلو سر روغن بنفشه ، گلاب و كمى كافور بريز و از حركت زياد و خشم - گرفتن و نيز نزديكى در آن‌روز بپرهيز . بهتر اين است كه حجامت در شب دوازدهم تا پانزدهم ماه انجام گيرد زيرا براى بدنت بهتر است و در روز - هاى اول و روزهاى آخر ماه حجامت مكن زيرا در اين روزها خون كم مىشود و در هنگام بزرگ شدن ماه زياد مىگردد . اگر نياز بتكرار باشد بايد به اين ترتيب عمل شود كه بيست ساله‌ها هر بيست روز يك بار و سى ساله‌ها هر سى روز يك بار و چهل ساله‌ها هر چهل روز يك بار حجامت كنند و به همين ترتيب ، در هنگام روز در ساعت سه بعد از ظهر وقت خوبى است . پس از شصت سالگى از حجامت بپرهيز و نيز كودك كمتر از دو سال نبايد حجامت شود .\r\nحجامت پس از استحمام مگر بعد از استراحت طولانى و با ضعف قلب و معده و سردى كبد زيانبخش است . ورمى كه بايد سر باز كند نبايد حجامت شود . حجامت در پس گردن حافظه را كم مىكند و در شقيقه‌ها\r\n\r\n","description":"","footnote":"","page_name":" 184 ","page_number":216},
  {"content":"\r\n\r\nبراى اعصاب مضر است و بر پشت و در محاذات معده به اين اندام و در قطن بر كليه و نيروى باه زيان دارد مكان حجامت مخصوصا در مورد اشخاص فربه بايد كمى گرم باشد حجامت بر جلو مغز براى حس و ذهن زيان دارد و بر پس سر همانطور كه گفته شد جانشين فصد اكحل مىباشد و براى جرب چشم و بوى دهان مفيد است حجامت بين دو كتف جانشين فصد باسليق و براى خفقان سودمندست اما براى فم معده زيان دارد و در دو طرف گردن جانشين فصد قيفال و بر ساق‌ها جانشين فصد صافن مىباشد و براى صرع و ورم پرده‌هاى مغز سودمند است بطور كلى حجامت بر هر عضوى براى بيماريهاى همان عضو و اندام - هاى كنارى آن فايده دارد . گاهى براى كشيدن يك ماده از جائى بجاى ديگر يا براى پيدا شدن ورم زياد يا كشيدن ماده از اندام مهمى باندامى غير مهم يا براى گرم كردن اندام و جذب خون ، به آن يا براى برگرداندن اندامى به محل طبيعى آن مثل جا انداختن مهره‌هاى كمر يا دنده‌ها بدون تيغ زدن موضع حجامت مىكنند براى برگرداندن روده‌ها و پيهى كه به بيضه ريخته ( فتق ) بدون تيغ زدن موضع ، آلت حجامت را بر عانه ( بالاى آلت تناسلى ) مىگذارند . براى تسكين دردهائى مثل قولنج ، دل درد و درد رحم آن را بر روى ناف مىنهند و براى اين كار شگردهاى مختلفى به كار مىبرند مثلا گاه آلت حجامت را بر موضع مىگذارند و مىمكند و يا اينكه آلت تزريق دهانه گشادى را بر محل مىگذارند و دسته آن را بيرون مىكشند تا اينكه اندام منظور نظر بدرون آن كشيده شود يا آلت حجامت را بر جايى كه مىخواهند مىگذارند و آن را از خارج گرم مىكنند و يا فتيله‌اى در داخل شيشه حجامت مىگذارند و آن را روشن مىكنند بعد آن شيشه را بر اندام بيمار مىنهند .\r\nو بهتر اين است كه پائين آن را گرم كنند و سپس آن را بر اندام مربوط بگذارند\r\n\r\n","description":"","footnote":"","page_name":" 185 ","page_number":217},
  {"content":"\r\n\r\nاگر شيشه حجامت مثل قليانهاى بلور فرنگى بلند قد باشد بهتر است . « 1 » اين نوع حجامت بر پشت ران براى عرق النساء و دررفتگى مفيد مىباشد و اگر بين بالا و پائين رانها انجام شود ، براى بواسير و نقرس سودبخش است اگر بر مقعد گذارده شود از همه بدن و سر و روده‌ها مواد را جذب و بدن را سبك مىكند و براى درمان فساد قاعدگى سودمند مىباشد اما من مىترسم از اين درمان به بيمار بواسير دست دهد .\r\n\r\nزالو انداختن\r\nبراى بيماريهاى پوستى مفيد است و جانشين حجامت مىباشد اما خون از اين راه بهتر جذب مىگردد ليكن بايد قبلا به پاكسازى اقدام كنند چه ممكن است مواد فاسد بسوى اندامى كه به آن زالو انداخته‌ايم كشيده شود بهترين زالو آن است كه به شكل دم موش بوده و سرش كوچك ، شكمش قرمز و پشتش سبز باشد يا بر پشتش خطى زرد و يا نارنجى و يا جگرى باشد . زالوهاى آبهاى تميز بهترند و آنها كه سرمه‌اىرنگ يا لاجوردى و يا پرزدار هستند يا در گندابها پيدا مىشوند سميتى دارند كه بايد از آن پرهيز كرد . براى انداختن زالو بايد پس از شكار كردن آن را بسر آويزان كنند تا اگر چيزى در شكمش هست پائين بيايد و پس از آن بايد كمى خون به او بدهند و بعد ماده لزجى را كه بر پوست اوست با دست پاك كنند و سپس موضع را به خون و يا گل رختشوئى يا خزه آغشته كنند و قبلا بايد آنجا را با آب و بوره ( براكس ) بمالند تا قرمز شود و اگر كمى آنجا را با شيشه حجامت بمكند بهتر است بعد زالو را در فنجان و يا لوله‌اى رها كرده و آن را بر اندام بيمار\r\n\r\n\r\n","description":"","footnote":"\r\n( 1 ) در سالهاى اخير اين نوع درمان بسيار رايج بود و در اصطلاح عادى به آن بادكش مىگفتند و هنوز هم گاه به آن عمل مىشود . مترجم\r\n","page_name":" 186 ","page_number":218},
  {"content":"\r\n\r\nمىنهند تا كار خود را شروع كند . هرگاه بخواهند آن را بردارند كمى نمك يا بوره ( براكس ) و يا خاكستر پنبه يا موى سوخته به دهان او مىريزند يا آن را به حال خود واگذار مىكنند تا خودش بيفتد . در اين هنگام بايد محل را كمى با شيشه حجامت بمكند و يا با دست فشار بدهند و بعد پاكيزه كنند اگر خون نايستاد مقدارى مازوى كوفته يا گرد آجر و يا زاج بر آن بپاشند . بهر حال زالو انداختن بايد پس از پاكسازى با مسهل يا فصد انجام گيرد و بيشتر براى كودكان بيش از دو سال و يا اشخاص كمتر از شصت سال بايد از اين راه استفاده شود .\r\n\r\nتيغ زدن گوش\r\nاين درمان مخصوص كودكان كوچكتر از دو سال و براى بيماريهاى سر مفيد است . براى اين كار بايد دستمالى را به گردن كودك ببندند تا چهره و گوشهايش قرمز شود و سرش پائين بيفتد و پس از آن بايد گوش را بمالند و با روغن چرب و نرم كنند و با تيغ خراش بدهند و در هر گوش از چهار تا شش جا را با فاصله پهنى يك گندم و درحالىكه پوست را با دست از روى غضروف بلند كرده‌اند و در نيمه پائين و در آنجا كه كمى گوشت هست و كمتر سبب آزار غضروف گوش مىشود تيغ بزنند ، اگر خون به قدر كفايت خارج نشد دوباره تيغ را بر همان محلهاى خراش بكشند تا خون به اندازه كافى بيرون بيايد و سپس بايد دستمال را باز كنند و بر جاى خراش پنبه بگذارند و روى كودك را با آب سرد شستشو بدهند .\r\n\r\nخون گرفتن از بينى\r\nاين درمان براى دردهاى سر و سنگينى آن و دردهاى چشم مفيد است براى انجام اين كار بايد از گياهى كه فلم نام دارد استفاده كنند اين\r\n\r\n","description":"","footnote":"","page_name":" 187 ","page_number":219},
  {"content":"\r\n\r\nگياه برگهائى شبيه گندم و ساق نازكى دارد كه از ميان برگها بيرون مىآيد و بر سر آن سيخهاى خشن و نازكى وجود دارد و در همه جاهاى مرطوب و علفزارها مىرويد و بايد اين سيخ‌هاى خشن را با دست چپ بگيرند و در لوله بينى بنهند و با دست راست به زير دست چپ بكوبند تا وقتى كه خونريزى آغاز شود . همين‌كه خون به قدر كافى بيرون آمد سرگين تازه الاغ را مىفشارند و عصاره آن را در بينى مىچكانند و يا خون سياوشان در لوله بينى پف مىكنند و سر را با گچ و سركه ضماد مىنمايند و بايد حب الشفاء و امثال آن بخورند تا خون بايستد .\r\n\r\nخون‌گيرى از رحم\r\nاين درمان براى بيماريهاى زيادى كه از بند رفتن قاعدگى پيدا مىشود مفيد است و براى راه انداختن خون بايد حب الجند يا جند به تنهائى در هر روز بيست سانتىگرم بخورند شياف با برفيون خون را جارى مىكند و نيز دود دادن با اظفار الطيب و خوردن جدوار در هر روز و دو و نيم گرم اشنان و يك و بيست و پنجصدم گرم انغوزه مفيد است يا برداشتن پارچه‌اى كه نوشادر بر آن پاشيده‌اند و نيز خوردن دو و نيم گرم زراوند نر با عسل خون رحم را به راه مىاندازد و جنين را مىافكند . اين جوشانده نيز خون را به راه مىاندازد : مويز و انجير از هركدام پنجاه گرم گلبرگ گل سرخ ، قسط و روناس از هركدام هفت و نيم گرم همه را مىكوبند و باده برابر آنها آب مخلوط مىكنند و مىپزند تا يك چهارم آب باقى بماند و بعد آن را صاف كرده با شكر سرخ مىخورند . يا اين داروها را : اشق ، انغوزه ، جندبيدستر و جوزبويا از هركدام يك جزء قرنفل زعفران پيه هندوانه ابو جهل از هركدام يك چهارم جزء ، آنها را با عسل خمير كرده و دو و نيم گرم پشم را با مقدارى از آن آلوده\r\n\r\n","description":"","footnote":"","page_name":" 188 ","page_number":220},
  {"content":"\r\n\r\nدر مهبل مىگذارند و پس از يك ساعت آن را بيرون آورده و عوض مىكنند . فصد صافن و حجامت ساق پا در نزديكى روزهاى قاعدگى نيز مفيد است و نيز ، مقدارى قرنفل ، هل ، جوزبويا ، زنجبيل ، دارچينى ، كبابه و فلفل را در كيسه‌اى موئين مىريزند و در آب داغ شيره آنها را مىكشند و بر ناف بيمار مىمالند و مقدارى از تفاله آن را در زير قيفى دود مىكنند و سر آن دستگاه را داخل رحم مىگذارند . گاهى قاعدگى در اثر غلبه حرارت و غلظت خون بند مىآيد در اين حالت بايد خون رقيق شود يا اگر گرفتگى در مجارى مربوط پيدا شده بايد با بازكننده‌ها و نيز با داروهاى ادرارآور باز شود . شرح بيشتر در درمانهاى خاص خواهد آمد . براى راه انداختن خون قاعدگى اين جوشانده بسيار مفيد است : كاكنج ، بابونه ، تخم گزنه و بزر كشوث از هركدام ده گرم شاهتره پنج گرم عنب الثعلب ( روپاس - تاجريزى سياه ) پانزده گرم آنها را مىجوشانند و صاف مىكنند و سپس بيست و پنج گرم نبات و بيست و پنج گرم گزانگبين و ده گرم عصاره تخم گرمك به آن مىافزايند و بجاى غذاى ظهر خربوزه و بجاى غذاى شب آش لوبياى قرمز مىخورند و زير ناف را تا عانه با روغن زنبق ، روغن گل سرخ و ايرسا چرب مىكنند و قطعه‌اى پارچه كتانى را با روغن گل سرخ و روغن سوسن چرب مىكنند و كمى سداب را در آن پيچيده و زن آن را با خود برميدارد .\r\n\r\nجلوگيرى از خون‌ريزى\r\nبايد دانست همانطور كه ما بخارج كردن خون نيازمنديم بجلوگيرى از خون‌ريزى نيز احتياج داريم و در اينجا بعض داروهاى جلوگيرىكننده را ذكر مىكنيم . از آن جمله است :\r\nرامك خون را از سيلان بازميدارد ، زاج معدنى براى سيلان خون\r\n\r\n","description":"","footnote":"","page_name":" 189 ","page_number":221},
  {"content":"\r\n\r\nقرحه‌ها سودمند است . سفوف نهم براى هر نوع خونريزى سودبخش مىباشد و نيز سفوف تخم قورباغه براى جلوگيرى از هر نوع خونريزى به كار مىرود . فلونيا ( نوعى داروى تركيبى ) براى خون قى كردن ، قرص الجلنار براى خونى بودن خلط سينه « 1 » ، قرص الشاذنج براى خونريزيهاى داخلى ، قرص كافور براى خونريزيهاى مجارى تنفس ، قرص كهربا براى جلوگيرى از خون ادرارى ، قرص كهربا ( با تركيب ديگر ) براى خونريزى روده‌ها يا بطور كلى هر نوع خونريزى و ملح الخبث ( داروئى است مركب ) براى انواع خونريزى سودمندند .\r\nساير مسائل را در جراحت‌ها ، قاعدگى ، بواسير ، بىنظمى كار مزاج بيماريهاى سينه و دهن ذكر كرده‌ايم به آن مراجعه كن .\r\n\r\nفصل داروهاى ادرارآور\r\nگاهى در كبد و رگها اخلاطى پيدا مىشود كه خارج كردن آن‌ها از راه طبيعى يعنى كليه ، مثانه و پيشاب راه ممكن است در اين موارد به عكس مسهل دادن كه عملى غير طبيعى و تحميل بر مزاج است و وادار كردن طبيعت بر خلاف رويه عادى است نيازى نيست و چه‌بسا كه ادرارآورهاى قوى كه در رگهاى بالاى بدن نيز اثر مىگذارند به كار مىرود بر بيمار سبكتر از مسهل است و طبيعت آسانتر تاب آن را مىآورد . به‌هرحال به كار بردن ادرارآورها درمانى عام براى امراض كبد و بخصوص رويه آنست و نيز براى بيماريهاى كليه مثانه ، استسقاء ، بيماريهاى داخلى و عروقى مثل تبها و همچنين براى دفع بخارهاى بدن سودمند است . بنابراين بايد بيشتر به آن توجه كرد هر\r\n\r\n\r\n","description":"","footnote":"\r\n( 1 ) در مقاله پنجم براى درمان خلط سينه همراه با خون خواص گز ، ترياك ، انجبار ايّل ، بسد ، گلنار ، روس ، راوند ، كدو ، گشنيز ، مصطكى و يسر ذكر شده . مؤلف ( ا ع )\r\n","page_name":" 190 ","page_number":222},
  {"content":"\r\n\r\nچند كه بسيارى از پزشكان قشرى غافل از آنند و از تجويز ادرارآورهاى قوى آن‌طور كه در مورد مسهلها عمل مىكنند پرهيز مىنمايند .\r\nاز داروهاى ادرارآور قوى مىتوان داروهاى زير را نام برد :\r\nروح الملح ، روح البارود ، ملح الجمر كه ما آن را جوهر الاشوس ناميده‌ايم و محلول شوره ( محلول الاشوس ) و آب تخم زجمول ( بذر الكشوث ) ، انتيمون ديا - فريطقون ، انتيمون المعرّق ، ايارج اشق ، ايارج صغير ، ايارج محموده ، ترياق الاربعه ، حب الحلتيت ، حب الصحة ، خل العنصل ، دهن البلسان روغن دانه عرعر ، روغن سداب ، روغن كهرباء و سفوفهاى ششم و هفتم و هشتم شراب الاشوس ، شراب الدينار ، شراب الراوند بيست و چهارم ، شند ، صابون ضماد المدر ، طرطراشوس ، طرطر زاج ، فوطاس اشوس ساجى ، القرص المدر ماء الاصول چهارم ، محلوب المدر ، معجون ديافريطقون و غير ذلك كه در مقاله چهارم راه ساختن آن را ذكر كرده‌ايم . من از اين درمان عجايب فراوان ديده‌ام ولى پيش از آن بايد منضج و رقيق‌كننده خلط به كار ببرند تا مزاج آماده ادرار شود .\r\n\r\nفصل تعريق\r\nتعريق خود درمانى مستقل و بزرگ است كه در تبهاى خونى و غير آن انواع طاعون ، مسموميتها ، استسقاء ، مفاصل و امراض سودائى پوستى بسيار مفيد مىافتد و استفراغى كلى است به همين دليل گفته مىشود كه يك‌سوم بيماريها از عرق درمان مىپذيرند . از اين درمان نيز بسيارى از پزشكان قشرى غافل مانده‌اند . اين درمان براى طرطيرهاى بدنى مفيد است كه از راهى طبيعى خارج مىشود و مراد از حمام در اخبار آل محمد عليهم السلام همين است . بنابراين تعريق بر دو قسم است يكى آنكه بدن را با تدبيرهاى\r\n\r\n","description":"","footnote":"","page_name":" 191 ","page_number":223},
  {"content":"\r\n\r\nخارجى به عرق وامىدارند تا مسامات گشوده شود و اخلاط بيرون آيد و ديگر آنكه نوشيدنيهائى به بيمار مىنوشانند . در طريقه نخست ممكن است دو ظرف را پر از آب داغ كنند و زير لحاف بيمار بگذارند و روى او را كاملا بپوشانند و اين كار برايش عرق‌آور است و ديگر آنكه سر و كف دست و پاهاى بيمار را با نى تازه كه كوفته باشند مىپوشانند و با پوشاندن لحاف و امثال آن او را گرم نگاه مىدارند و نيز براى درمان بچه‌هاى تب‌دار مىتوان لحافى بر سر آنان كشيد و ديگى را پر از آب داغ در عقب سر آنها گذارد و اگر خواستند بيمار بيشتر عرق كند مرتبا او را خشك مىكنند تا به قدر كافى عرق كند و آنگاه ديگ را برميدارند و يا اينكه بيمار را زير يك كرسى مىخوابانند و ديگى پر از آب جوش زير آن مىگذارند و لحافى روى آن پهن مىكنند ، بيمار زير كرسى مىخوابد و فقط براى بينى راهى باز مىگذارد تا خوب عرق كند ، اگر خواسته باشند ممكن است بعض داروهاى مناسب را در آب بريزند . اگر بيمار در اين حال بخواهد خوب است كه آب گرم و يا چاى سبز گرم بياشامد كه بسيار مفيد مىباشد اين راهها براى كسى است كه نتواند دارو بخورد و براى مبتلايان بجرب و بيمارانى كه گرفتار بيماريهاى پوستى هستند بخصوص اگر در آب داغ داروهاى مناسبى ريخته باشند مفيد است . راه ديگر اين است كه بحمام بروند و در جاى گرمى بنشينند و آب نريزند تا كاملا عرق كنند اما بعد از عرق كردن نبايد بدن بيمار بيك‌باره سرد شود بلكه بايد كمى صبر كند و بعد كم‌كم لباس بپوشد تا از حمام بيرون برود و اگر با استفاده از لحاف و مانند آن اين كار را انجام داده باشند بايد روپوشها را بتدريج و يكى پس از ديگرى كنار بزنند تا عرق كاملا خشك شود راه ديگر اين است كه بيمار در اطاقكى سفالى بنشيند و سرش را خارج كند و اطراف آن آتش كنند تا به اندازه لازم\r\n\r\n","description":"","footnote":"","page_name":" 192 ","page_number":224},
  {"content":"\r\n\r\nعرق كند و آنگاه بتدريج آتش را خاموش و منافذ اطاقك را باز كنند و اين نوع تعريق خشك نام دارد و براى تعريق مبتلايان باستسقاء مفيد است . « 1 »\r\nقسم دوم تعريق به كار بردن داروهاى عرق‌آور است كه از آن جمله مىتوان از داروهاى ذيل نام برد : انتيمون معرّق و جوهر الاشوس و عرق بذر كشوث و انتيمون ديافريطقون « 2 » ، تربد مرجانى ، حب الانتيمون السكرى و خل - العنصل « 3 » دهن البلسان ، الذهب المحلول ، زاج آهن و مس با ترياق و معجونى كه ديافريطقون نام دارد و حب الزيبق المرجانى و نيز خوردن 20 سانتىگرم نوشادر كه بايد پس از پاكسازى كامل باشد و همراه با شيره تخم كدو ، تخم خيار ، تخم خرفه و تخم كاهو مفيد مىباشد و نيز خوردن نمك طرطر « 4 » كه هر روز چند بار و هربار يك و بيست و پنجصدم گرم بايد خورده شود و اشوس طرطر و شراب العشبه كه براى امراض سودائى مفيد است و نيز روغن‌مالى بدن با دهن الشمع و همچنين روغن‌مالى با پنج گرم فلفل قرمز سائيده كه در روغن دنبه ريخته باشد مفيد است اين درمان براى سرمازدگى كه سبب درد اندام‌ها شده باشد نيز سودمند مىباشد . روغن‌مالى با روغن بابونه‌اى كه بوره ( براكس ) در آن ريخته باشند و نيز روغن كنجدى كه\r\n\r\n\r\n","description":"","footnote":"\r\n( 1 ) مؤلف ( ا ع ) براى اطاقك سفالى لغت حب را به كار برده كه منظور از آن ظرف بزرگ يا تنورهائى است كه از گل پخته ساخته مىشود و مخروطى شكل است و هر دو سرش باز مىباشد . مترجم\r\n( 2 ) ديافريطقون معرب  ( Diaphoretique )  بمعنى معرق است . مترجم\r\n( 3 ) راه ساختن خل العنصل ( سركه عنصلى ) و ساير داروها در مقاله پنجم مىآيد . مترجم\r\n( 4 ) طرطر از نظر شيميائى مجموع چند نمك از نمكهاى اسيد تارتاريك مىباشد . م\r\n","page_name":" 193 ","page_number":225},
  {"content":"\r\n\r\nبا عاقرقرحا جوشانده شده باشد سودبخش است . چون ادرار و عرق دو راه طبيعى مىباشند براى روزهاى بحرانى مفيدند و بايد طبيعت را به آن دو كمك كنند و البته بايد قبلا بدن پاكسازى شده باشد اما اگر عرق زياد باشد رامك و برگ مورد و گل انار فارسى و مازو را به اندازه مساوى مىسايند و با آب مورد يا آب‌غوره بر بدن مىمالند و يا گشنيز خشك و سماق و برنج از هركدام پنج گرم در چهار و نيم ليتر آب مىجوشانند و همين‌كه آب بيك ليتر و نيم رسيد هفتاد و پنج سانتيمتر آن را مىنوشند .\r\n\r\nخاتمه - [ مدرّات مفرد 
  ]\r\nدر مدرّات مفرد است كه عده آنها زياد مىباشد و پاره‌اى از آنها را نام مىبريم « 1 » و آنها عبارتند از :\r\nآطريلال ( قازياغى - پاى كلاغ ) براى دفع مواد زائد .\r\nابقر ( شوره ) براى پيشاب‌آورى ، تعريق و رفع اخلاط .\r\nابو خلساء ( چوبك ) و همچنين گل و تخم آن ، ابهل ( سرو كوهى ) و بذر الاترج ( تخم ترنج ) براى زياد كردن خون قاعدگى .\r\nاثلق ( پنج انگشت - فلفل كوهى ) و آذربو ( اشنان ) براى پيشاب و قاعدگى\r\nاحريض ( كافشه - گل رنگ ) ضمادش همراه با ماست بر مثانه براى پيشاب - آورى مفيد است .\r\nآذان الفار ( مرزنگوش ) براى ادرارآورى و دفع خون قاعدگى و مواد زائد .\r\nاذخر ( كاه‌مكه ) براى بول و حيض و مواد زائد و آذريون ( گل آفتاب‌گردان ) براى قاعدگى\r\n\r\n\r\n","description":"","footnote":"\r\n( 1 ) منظور از مدرّات داروهائى است كه براى دفع همه موادى كه به صورت مايع از بدن خارج مىشود اعم از عرق ، ادرار ، خون قاعدگى و شير مؤثر هستند و واژه فارسى مناسبى براى آن يافت نشد . مترجم\r\n","page_name":" 194 ","page_number":226},
  {"content":"\r\n\r\nو دفع مواد زائد - اسقيل ( پياز دشتى ) پخته‌اش با عسل براى بيمارى بند رفتن ادرار مفيد و موجب قاعدگى است ، آس ( مورد ) ادرارآور است .\r\nاسارون ( سنبل برى ) و اشق ( اشترك ) براى دفع مواد و خون زائد .\r\nاشنه ( دوالك ) و اشنان دو و نيم گرم آنها براى خون حيض و يك‌صد و بيست و پنج سانتىگرم آنها ادرارآور است .\r\nافسنتين براى هر چهار نوع و اقحوان عرق‌آور و موجب قاعدگى و شيرآور است .\r\nانجدان ( كوله‌پر - انگدان ) ، انيسون ( باديان رومى ) و انجره ( گزنه ) مدر ، معرق ، شيرآور و موجب قاعدگى هستند .\r\nاهليلج كابلى ( هليله كابلى ) و دانه آن و ايرسا ( سوسن آسمانى ) ادرارآورند\r\nبابونج ( بابونه ) و بادروج ( تره خراسانى - ريحان ) براى ادرار ، عرق شير و قاعدگى مفيدند .\r\nبارزد ( برزد - كنگر سفيد ) موجب قاعدگى است .\r\nبذر بادآور ( تخم كنگر سفيد ) ، بادنجان ، باديان ختائى ، برنجاسف ( بومادران ) برسياوشان بصل ( پياز ) ادرارآور و موجب قاعدگى هستند .\r\nبطّيخ ( خربوزه ) و تخم آن شيرآور مدر و معرقند بطيخ الهندى ( هندوانه ) مخصوصا اگر با سكنجبين خورده شود مدرّ است .\r\nتانبول ( شاه‌حسينى ) براى دفع مواد زائد مفيد است .\r\nترمس ( باقلاى مصرى ) مدر و موجب قاعدگيست و توت مدر است انجير معرق است ثوم ( سير ) مدر معرق و موجب قاعدگيست جاوشير ( گاوشير ) مدر و موجب قاعدگيست .\r\nجدوار مدر و شيرآور است . جرجير ( ترتيزك - شاهى ) مدر و شيرآور است بزر الجزر ( تخم هويج ) مدرى قوى است .\r\nجعده ( مريم نخودى ) جنطيانا ( گوشاد ) جند بيدستر ، مدر و موجب قاعدگيند .\r\n\r\n","description":"","footnote":"","page_name":" 195 ","page_number":227},
  {"content":"\r\n\r\nحاشا ( پونه كوهى ) مدر ، معرق ، شيرآور و موجب قاعدگى است .\r\nحبة الخضراء ( بنه ) ، حب المحلب ( نيوند مريم . هزار اسپند ) ، بزر الحرف ( خردل سفيد ) مدر و موجب قاعدگى هستند .\r\nحرمل ( اسپنددانه ) ادرارآور ، شيرآور و موجب قاعدگى است .\r\nحزا ( جعفرى ) ادرارآور و موجب قاعدگى است .\r\nحسك ( خارخسك ) ، حلبه ( شنبليله ) ، حلتيت ( انغوزه ) و حمّص ( نخود ) ادرارآور و موجب قاعدگى هستند .\r\nاصل الحماض ( ريشه ترشك ) پخته‌اش موجب قاعدگى است .\r\nحجر اليهود ( سنگ جهودان ) مدر است .\r\nحنظل ( هندوانه ابو جهل ) بخور پيه آن موجب قاعدگى است .\r\nحندقوقا ( شبدر ) مواد زائد را دفع مىكند .\r\nخبازى ( خطمى خبازى ) ، خرنوب شامى مدرند .\r\nخردل مواد زائد را دفع مىكند .\r\nخروع ، خربق سفيد و خربق سياه موجب قاعدگى هستند .\r\nخس ( كاهو ) مدر است . خطمى مدر و موجب قاعدگى است .\r\nخيرى ( شب‌بو ) موجب قاعدگيست ، خيار ( تخم آن ) مدر است .\r\nدارصينى ( دارچينى ) ، دارفلفل ( فلفل دراز ) مدر و موجب قاعدگيند .\r\nدوقو ( تخم شقاقل ) مدر ، معرّق و موجب قاعدگى است .\r\nدهن حب البطيخ ( روغن تخم خربوزه ) تزريقش در مجرا مدر است .\r\nذراريح ( سن سبز - بالنگو ) رازيانج ( رازيانه - باديان ) و رمان حامض ( انار ترش ) قويّا ادرارآور و موجب قاعدگى هستند .\r\nرمان المز ( انار ملس ) بخصوص همراه با تباشير موجب قاعدگى است .\r\n\r\n","description":"","footnote":"","page_name":" 196 ","page_number":228},
  {"content":"\r\n\r\nزبد ( كره ) براى دفع مواد زائد مفيد است .\r\nزرير ( اسپرك ) براى دفع خون مفيد و نيز مدر است .\r\nزرنباد ( جدوار ) و زرآوند مدر و موجب قاعدگيند . زعفران و زنبق ادرارآورند .\r\nزيتون ( صمغ آن ) مدر و موجب قاعدگى است .\r\nساذج براى ادرار ، عرق ، قاعدگى و شير سودبخش است .\r\nسداب و سعد مدر و موجب قاعدگى و سفرجل ( به ) مدر است .\r\nسقمونيا براى دفع مواد زائد مفيد است . سكر ( شكر ) همراه با روغن مدر است .\r\nسليخه ( دارچين ختائى ) مدر و دفع‌كننده مواد زائد است .\r\nسماق مدر است . سنبل و سكبينج ( سكبينه ) مدر و موجب قاعدگى هستند .\r\nسندروس ( صمغ سرو كوهى ) ، سيسنبر ( سوسنبر - سيسنبل ) و سوس ( شيرين‌بيان ) مدر و موجب قاعدگى هستند .\r\nالشاى الختائى ( چاى سبز ) مدر و معرق است .\r\nشاهترج ( شاهتره ) صفراآور است شبت مدر شيرآور و موجب قاعدگيست .\r\nشبرم ( گاو كشك ) اخلاط غليظ را دفع مىكند .\r\nشقايق ( برداشتن آن ) حيض‌آور است . شلغم مدر است .\r\nشونيز ( سياهدانه ) مدر شيرآور و موجب قاعدگى است .\r\nزهر الشيح ( گل درمنه ) مدر است و دافع مواد زائد مىباشد .\r\nشوب‌شينى ( چوب‌چينى ) معرق است . شند دافع مواد زائد است .\r\nصابون و صاصفراس مدر و موجب قاعدگى هستند . صبر موجب قاعدگى است .\r\nعاقرقرحا براى شير ، عرق ، قاعدگى و ادرار سودمند مىباشد و روغنش معرق است .\r\nعرعر مدر و موجب قاعدگى است عسل و علك البطم ( صمغ بنه ) مدرند .\r\nغافت ( گل خله ) براى هر چهار نوع مفيد است .\r\n\r\n","description":"","footnote":"","page_name":" 197 ","page_number":229},
  {"content":"\r\n\r\nغاريقون ( قارچ چمن ) مدر است حب الغار ( دانه غارگيلاس - دهمشت ) براى هر چهار مورد مفيد مىباشد .\r\nغوتاغنبا ( عصاره ريوند ) ترب و تخمش مدر شيرآور و موجب قاعدگى هستند .\r\nفوتنج ( پونه ) مدر و معرق و حيض‌آور است .\r\nفرفيون قاعده‌آور است . فطراساليون ( كرفس كوهى ) مدر و موجب قاعدگيست .\r\nفلفل اسود ( فلفل سياه ) ادرارآور است . فلفل ابيض ( سفيد ) موجب قاعدگيست .\r\nقرع ( كدو ) مدر و معرق است . قسط حلو ( كوشنه ) مدر و حيض‌آور است .\r\nقصب الذريره مدرّ و معرّق و قنابرى براى هر چهار نوع مفيد است .\r\nقنب ( بنگ ) مدر است . قنطوريون ( لوفا - گل گندم ) موجب قاعدگيست .\r\nقنّبيط ( گل كلم ) مدر است .\r\nقيقهر ( رال ) و قيصوم ( بومادران ) موجب قاعدگى هستند .\r\nبزر كتان براى هر چهار نوع مفيد است .\r\nكرسنه ( گاودانه ) مدر است . بزر كرفس مدر و حيض‌آور است .\r\nكرنب ( كلم ) موجب قاعدگيست . كاكنج ( عروس در پرده ) مدر و صفرابر است .\r\nكبر ( كور ) سودا را مىزدايد و ريشه آن موجب قاعدگيست .\r\nكبابه مدر است . كراث ( تره - گندنا ) حيض‌آور است .\r\nكرويا ( شاه‌زيره - زيره رومى ) و كشوث ( زجمول - گرگو كرمانى ) براى هر چهار نوع مفيدند . كمون ( زيره ) مدر ، شيرآور و موجب قاعدگيست .\r\nكهربا مدر است . لادن براى هر چهار نوع سودمند است .\r\nلبن البقر ( شير گاو ) براى دفع مواد زائد مفيد است .\r\nلبن الماعز ( شير بز ) و لبن الرماك ( شير ماديان ) مدر و موجب قاعدگيند .\r\nلوبيا مدر و موجب قاعدگيست و لوز مر ( بادام تلخ ) مدر است .\r\n\r\n","description":"","footnote":"","page_name":" 198 ","page_number":230},
  {"content":"\r\n\r\nماء القرش پس از زرد شدن مدر و معرق و براى استسقاء مفيد مىباشد .\r\nماء الشعير مدر است .\r\nماميران ( نوعى زردچوبه ) مدر است . مرزنجوش مدر و حيض‌آور است .\r\nمرّ با باقلاى مصرى ( ترمس ) موجب قاعدگيست .\r\nمرو ( مرماحوز ) مدر و معرق است . مراره ( زهره - صفرا ) را اگر بر پارچه‌اى ماليده و بردارند موجب قاعدگى است .\r\nمشكطرامشيع ( پونه كوهى ) موجب قاعدگيست . مصطكى مدر است .\r\nمقل ( رازيانه بيابانى ) مدر ، شيرآور و موجب قاعدگيست . مو ( شويد برى ) مدر و موجب قاعدگيست . نانخواه مدر ، معرق و موجب قاعدگيست . برداشتن پوست نارنج موجب قاعدگيست . آب نارنج همراه با شكر صفرا را دفع مىكند .\r\nبصل النرجس ( پياز نرگس ) ، نسرين ، نفت و نوشادر موجب قاعدگى هستند .\r\nوج ( اگر ) مدر و موجب قاعدگيست . ورق الخلاف ( برگ بيد ) همراه با سكنجبين مدر است . ورد داوودى ( گل داوودى ) موجب قاعدگيست .\r\nهليون ( مارچوبه ) و هندبا ( كاسنى ) مدر مىباشند .\r\nاينها كه برشمرديم مفرداتى هستند كه مىتوان آنها را به تنهائى يا به صورت تركيبى براى دفع انواع مايعات بدن به كار برد .\r\n\r\nفصل وادار كردن بيمار بعطسه و ريزش آب بينى\r\nاين دو درمان نيز از درمان‌هاى عام براى بيمارىهاى سر مثل صرع ، سكته ، غش ، فلج ، لقوه ، بيخوابى ، زكام و نزله‌ها ، دردسر و امراض چشم و گوش است و براى درمان سكسكه زياد نيز مفيد مىباشد و داروئى كه براى آنها بتجربه رسيده گرد تنباكو و نيز گرد جوهر الصورى و ريختن قطره\r\n\r\n","description":"","footnote":"","page_name":" 199 ","page_number":231},
  {"content":"\r\n\r\nمحلول آن در بينى است و نيز شند ( نوعى عطر ) و همچنين شمامه « 1 » نوشادر و گرد يك جزء سياهدانه و نصف جزو كندش مغز را پاك مىكنند و داروئى است كه از اهل بيت عصمت عليهم السلام روايت شده و نيز صبر رطوبتها را جدا از بينى مىريزاند . همچنين است چوبك ( اشنان - عرطنيسا ) فلفل ، خربق و كندش سائيده و نيز خود ما گردى ساخته‌ايم كه در مقاله چهارم توضيح داده خواهد شد . از عطسه‌آورها مىتوان اين داروها را نام برد : آذربو ، بادروج سائيده ، تنباكو ، خردل ، هل ، نسرين ( مشكيجه ) كه همه آنها از اين بابت سودمند مىباشند و در درمان عام به كار مىروند .\r\n\r\nفصل جارى كردن آب دهن\r\nجارى كردن آب دهن ، خود درمانى مستقل و براى بيماريهاى دهن ، حلق زبان كوچك و فم معده مفيد است و براى حواس ظاهرى و باطنى نيز سودمند مىباشد .\r\nبراى اين درمان از داروهاى زيادى مىتوان استفاده كرد كه از آن جمله است : عاقرقرحاى كوفته ده جزء تربد معدنى محلول يك جزء با يكى از لعابها كه آنها را مخلوط و به اندازه نخود حب مىكنند و تا ده عدد از اين حب‌ها را مىتوان خورد و آب دهن را روان مىكند و براى درمان رطوبت سر و فم معده سودبخش است و همچنين اين دارو را : هليله زرد ، عاقرقرحا از هركدام پنج گرم خردل ده گرم كه آن را مىكوبند و پس از بيختن ناشتا بر روى دندانها مىپاشند و نيز اين دارو براى بيماريهاى سر ، مرى ، فم معده و زبان كوچك مفيد است لثه را محكم و دهن را خوش‌بو مىكند و بر حافظه مىافزايد .\r\n\r\n\r\n","description":"","footnote":"\r\n( 1 ) داروئى كه براى درمان بايد آن را بو كنند ، شمامه نوشادر آمونياك است . مترجم\r\n","page_name":" 200 ","page_number":232},
  {"content":"\r\n\r\nو براى امراض سر يا فم معده كه از سردى باشد مفيد است و از ائمه ( ع ) روايت شده است براى جارى كردن آب دهن بر داروئى كه گذشت به اندازه وزن خردل نمك و به اندازه مجموع آنها سماق مىافزايند و با آن زبان و لثه را مالش مىدهند تا آب دهن بفراوانى جارى شود اين دارو از تركيبات خود ماست و آن را آزموده‌ايم و نيز هر چيز ترش و تند و زمخت يا قابضى مثل سماق يا هر چيز كه زياد ترش است مثل ليمو ، ترنج يا زنجبيل و جيوه بنا بخاصيتى كه دارند و سقز كه جويده مىشود و نمكهائى كه بر دندانها پاشيده مىشود آب دهن را به راه مىاندازد و نيز جويدن عاقرقرحا ، مويزك كوهى ( مويزج ) ، كندر و امثال آنها مفيد است و بهتر اين است كه آنها را بر زبان و زبان كوچك ضماد كنند و دهن را باز كرده و به طرف پائين بگيرند تا آب دهن به اندازه زياد جارى شود .\r\n\r\nفصل لطيف كردن مزاج\r\nاين نيز درمانى مستقل است كه در هنگام غلظت اخلاط به آن نيازمنديم و در مزاج سرد بيشتر لازم است و بايد به آن پرداخت و نيز در شهرهاى خشك بيشتر اين درمان لازم است اما در جاهاى مرطوب و در نزد كسانى كه مزاج گرم و يا معتدل دارند كمتر به آن نياز مىافتد و نيز وقتى كه پس از پاك‌سازى پيشرفت يك بيمارى متوقف شود بايد به اين درمان پرداخت تا باقيمانده اخلاط براى بيرون رفتن آماده شوند و ما در مقاله چهارم در آنجا كه داروهاى مركب را نام مىبريم از لطيف‌كننده‌ها ياد خواهيم كرد .\r\nبهترين آنها لبن الكبريت همراه با آب مرزنجوش است كه اخلاط سرد را لطيف ، خون را صاف و سودا و بلغم غليظ را رقيق مىكند و همچنين است مانكسياى صدف و آن صدف سوخته سفيد كرده است كه اخلاط را لطيف مىكند\r\n\r\n","description":"","footnote":"","page_name":" 201 ","page_number":233},
  {"content":"\r\n\r\nو بايد مقدارى آب مرزنجوش يا كبابه پخته و هم‌اندازه آن سنگ مرمر ( حجر السطريط ) بخورند و همچنين اخلاط لزج را با اين داروها مىتوان درمان كرد : الطرطر المبيض و نمك كليا ( قليا ) و نمكهاى ديگرى غير از آنها . اين داروها خلط لزج را درهم مىشكند و نيز سكنجبين براى درهم - شكستن بلغم سودمند است اما داروهاى مفرد لطيف‌كننده زياد است كه از آن جمله از داروهاى ذيل نام مىبريم :\r\nآبنوس ( آبنوس ) براى لطيف كردن غذاها\r\nدهن الاترج ( روغن ترنج ) براى لطيف كردن غذاها\r\nبذر الاترج ( دانه ترنج ) براى لطيف كردن غذاها\r\nاثلق ( پنج‌انگشت ، فلفل كوهى ) براى لطيف كردن غذاها\r\nدهن البلسان ( روغن بلسان ) براى لطيف كردن غذاها\r\nاسطوخودوس ( اسطوخودوس ) براى لطيف كردن غذاها\r\nاسقيل ( پياز دشتى ) براى لطيف كردن غذاها\r\nاسارون ( سنبل برى ) براى لطيف كردن غذاها\r\nاشق ( اشترك ) براى لطيف كردن غذاها\r\nانتيمون ( انتيمون ) براى لطيف كردن غذاها\r\nافربيون ( فرفيون ) براى لطيف كردن غذاها\r\nافسنتين ( افسنتين ) براى لطيف كردن غذاها\r\nاقحوان ( بابونه ) براى لطيف كردن غذاها\r\nاكليل الملك ( كليل الملك ) براى لطيف كردن غذاها\r\nانجدان ( كوله‌پر - انگدان ) براى لطيف كردن غذاها\r\nانجره ( گزنه ) براى لطيف كردن غذاها\r\n\r\n","description":"","footnote":"","page_name":" 202 ","page_number":234},
  {"content":"\r\n\r\nانفحه ( پنيرمايه ) براى لطيف كردن غذاها\r\nايرسا ( سوسن آسمانىرنگ ) براى لطيف كردن غذاها\r\nبادرنج ( بادرنج‌بويه ) براى لطيف كردن غذاها\r\nبرنجاسف ( بومادران ) براى لطيف كردن روح حيوانى\r\nبرسياوشان ( پرسياوشان ) براى لطيف كردن روح حيوانى\r\nبزر قطونا ( تخم اسفرزه ) براى لطيف كردن روح حيوانى\r\nبطّيخ ( خربوزه ) براى لطيف كردن روح حيوانى\r\nبليلج ( بليله ) براى لطيف كردن روح حيوانى\r\nبوزيدان ( ثعلب ) براى لطيف كردن روح حيوانى\r\nبلادر ( بلادور ) براى لطيف كردن روح حيوانى\r\nبخورمريم ( آفتاب‌گردان ) براى لطيف كردن روح حيوانى\r\nبرنوف ( شاه‌بنگ ، اسپرغم بيابانى ) براى لطيف كردن روح حيوانى\r\nبرسيان ( پرسياوشان ، عشقه ) براى لطيف كردن روح حيوانى\r\nتفّاج ( سيب ) براى لطيف كردن روح حيوانى\r\nتوبال النحاس ( گرد مس سوخته ) براى لطيف كردن روح حيوانى\r\nتوت ( توت ) براى لطيف كردن روح حيوانى\r\nتين ( انجير ) براى لطيف كردن روح حيوانى\r\nثوم ( سير ) براى لطيف كردن خون\r\nجزر ( هويج ) براى لطيف كردن خون\r\nجعده ( مريم‌نخودى ) براى لطيف كردن خون\r\nجنطيانا ( گوشاد ) براى لطيف كردن خون\r\nجدوار ( جدوار ) براى لطيف كردن خون\r\n\r\n","description":"","footnote":"","page_name":" 203 ","page_number":235},
  {"content":"\r\n\r\nجوزبوا ( جوزبويا ) براى لطيف كردن غذاها\r\nجياكو ( شناخته نشد ) و حرف ( تخم اسپند ) براى لطيف كردن غذاها\r\nحزنبل ( نوعى بهمن سفيد ) براى لطيف كردن غذاها\r\nخزاما ( شب‌بو - خيرى دشتى ) براى لطيف كردن غذاها\r\nخل ( سركه ) براى لطيف كردن غذاها\r\nخلاف ( بيد ) براى لطيف كردن غذاها\r\nخمير ( خمير ترش ) براى لطيف كردن غذاها\r\nخيرى ( شب‌بو ) براى لطيف كردن غذاها\r\nدبق ( كشمش كاوليا - مويزك ) براى لطيف كردن غذاها\r\nدهنج ( زاج سبز ) براى لطيف كردن غذاها\r\nزرنب ( سرو تركستانى ) براى لطيف كردن غذاها\r\nزراوند مدحرج ( زرآوند ) براى لطيف كردن غذاها\r\nزنبق ( زنبق ) براى لطيف كردن غذاها\r\nزيت سودان ( روغن زيتون ) براى لطيف كردن غذاها\r\nزوفا يابس ( گل زوفا ) براى لطيف كردن غذاها\r\nسكبينج و سليخه ( دارچين ختائى ) براى لطيف كردن غذاها\r\nسيسنبر ( سيسنبل ، سوسنمبر ) براى لطيف كردن غذاها\r\nشكاعى ( كنگرخر - كافيلو ) براى لطيف كردن غذاها\r\nصعتر ( آويشن ) براى لطيف كردن غذاها\r\nظيّان ( ياسمين دشتى ، برّى ) براى لطيف كردن خلطهاى غليظ\r\nعنب الثعلب ( تاج‌ريزى سياه ) براى لطيف كردن خلطهاى غليظ\r\nعلك البطم ( صمغ بنه ) براى لطيف كردن خلطهاى غليظ\r\n\r\n","description":"","footnote":"","page_name":" 204 ","page_number":236},
  {"content":"\r\n\r\nعشبه مغربى ( عشبه مغربى ) براى لطيف كردن خلطهاى غليظ\r\nعود ( عود هندى ) براى لطيف كردن خلطهاى غليظ\r\nغافث ( گل خله ) براى لطيف كردن خلطهاى غليظ\r\nغاريقون ( قارچ چمن ) براى لطيف كردن خلطهاى غليظ\r\nفجل ( ترب ) براى لطيف كردن خلطهاى غليظ\r\nفلفل ( فلفل سياه ) براى لطيف كردن خلطهاى غليظ و اغذيه\r\nفوتنج ( پونه ) لطيف‌كننده‌اى قوى است\r\nقاقله ( هل ) براى لطيف كردن گوشتها\r\nقصب الذريره ( نى نهاوندى ) براى لطيف كردن گوشتها\r\nكاشم ( گلپر ) براى لطيف كردن گوشتها\r\nكبابه ( كبابه ) لطيف‌كننده‌اى قوى است\r\nاين داروها نيز لطيف‌كننده مىباشند : كبريت ( كبريت )\r\nكرّاث ( گندنا - تره )\r\nكرويا ( شاه‌زيره - زيره رومى )\r\nكمون ( زيره )\r\nكندر ( كندر )\r\nبزر لسان الحمل ( تخم بارهنگ )\r\nلؤلؤ ( مرواريد )\r\nلوف ( نوعى انجبار )\r\nليمو ( ليمو )\r\nمرزنجوش ( مرزنگوش )\r\nنوشادر و هوفاريقون ( هزارچشم )\r\n\r\n","description":"","footnote":"","page_name":" 205 ","page_number":237},
  {"content":"\r\n\r\nاين داروها براى لطيف كردن اخلاط و يا غذاهاى غليظ به كار مىروند و مىتوان آنها را به تنهائى يا همراه داروهاى ديگر به كار برد .\r\nاز داروهاى مركب ساختنى دهن البلسان و ملح القلى قابل ذكرند .\r\nدر آغاز بيمارى كه اخلاط غليظ است و به طرف راههاى خروج جريان نمىيابند بايد نخست به لطيف كردن آنها بپردازند تا مزاج نضج بيابد و نيز در بيماريهاى سينه كه خلط غليظ به ريه چسبيده است بايد آن را با لطيف‌كننده‌اى درهم شكست تا با سرفه خارج شود و نيز اگر خلطى به روده‌ها چسبيده باشد بايد در داروهاى تنقيه نمكهاى لازم را بيفزائيم .\r\n\r\nفصل تحليل « 1 »\r\nاين نيز درمانى عام است كه در هنگام توقف بيمارى بيك حال و يا فرو - كشيدن آن مورد نياز است اما بايد پس از لطيف كردن به كار رود همانطور كه پس از پاك‌سازى براى خارج كردن باقيمانده اخلاط غليظ هم به كار مىآيد زيرا خلطهاى غليظى كه خارج نمىشوند و مسهل بر آنها كارگر نشده نيز بايد بيرون رانده شوند و حالت توقف بيمارى خود دليل باقيماندن خلطست چه اگر خلط خارج شود اثر آن نيز بايد پس از مدت كوتاهى تمام شود و چون مىبينيم كه بيمارى به حال خود باقى مانده در مىيابيم كه به لطيف‌كننده و محللى نيز نيازمنديم .\r\nچگونگى لطيف كردن مزاج را پيش از اين گفتيم و اينك بايد بتحليل بپردازيم براى اين درمان بايد از داروهاى گرم خشك معتدل استفاده كنيم زيرا اگر حرارت چيره\r\n\r\n\r\n","description":"","footnote":"\r\n( 1 ) منظور از تحليل وادار كردن مواد زائد بحل شدن يا خارج شدن آنها از راههاى طبيعى است . مترجم\r\n","page_name":" 206 ","page_number":238},
  {"content":"\r\n\r\nشود خلط پيش از تحليل مىسوزد بهترين محللها لبن الكبريت همراه با آب دارچينى يا آب باديان است و بايد در اندازه آن‌وقت و بنيه و سن بيمار را مراعات كرد و نيز بوره پرورده شده در ماء الكبريت محلل بسيار خوبى است .\r\nاما مفردات محلل زيادند و از جمله آنها پاره‌اى را ذكر مىكنيم :\r\nآطريلال ( قازياغى ) براى بادها\r\nآبار بالخل ( سرب سوخته با سركه ) ماليدن آن براى ورمها مفيد است\r\nابو خلساء ( چوبه - چوبك ) براى ورمهاى صفرائى و نمكى\r\nابهل ( سرو كوهى ) براى نفخ معده\r\nاترج ( ترنج ) و پوست آن براى نفخ معده\r\nبزر الاترج ( تخم ترنج ) پوست گرفته براى ورم بلغمى و روغن پوست آن محللى قويست\r\nاثلق ( پنج‌انگشت ، فلفل كوهى ) براى دردها\r\nاحريض ( كافشه ، قرطم ) براى دردها\r\nاخثاء البقر ( سرگين گاو ) براى دردها\r\nآذربو ( عرطنيسا - اشنان ) براى دردها\r\nاذخر ( كاه‌مكه - اذخر ) براى دردها\r\nآذريون ( گل آفتاب‌گردان ) براى دردها\r\nآذان الفار ( مرزنگوش ) براى دردها\r\nاراك ( گياه شوره ) براى دردها\r\nاسل ( نى بوريا ) براى دردها\r\nاسفنج ( اسفنج ) براى بادها\r\nاسطوخودوش ( اسطوخودوس ) براى بادها\r\nآس ( مورد ) براى بادها\r\n\r\n","description":"","footnote":"","page_name":" 207 ","page_number":239},
  {"content":"\r\n\r\nاسقيل ( پياز دشتى ) براى بادها\r\nاسارون ( سنبل برّى ) براى بادها\r\nاشق ( اشترك ) براى بادها\r\nاشنه ( اشنه ) براى بادها\r\nاسرنج ( سرنج ) براى بادها\r\nاشراس ( سريش ) براى بادها\r\nاشنان ( اشنان ) براى بادها\r\nافتيمون ( افتيمون ) براى بادها\r\nافسنتين ( افسنتين ) براى بادها\r\nاقحوان ( بابونه ) براى مواد متحجر شده\r\nاكليل الملك ( كليل الملك ) براى مواد متحجر شده\r\nاليه ( دنبه ) براى مواد متحجر شده\r\nاليه مع التمر ( دنبه با خرما ) براى بندهاى استخوان\r\nانيسون ( انيسون ) براى بادها\r\nانفحه ( پنيرمايه ) براى ورم‌ها\r\nايرسا ( سوسن آسمانى ) براى ورم‌ها\r\nبابونج ( بابونه ) براى ورم‌ها\r\nبادروج ( تره خراسانى ) براى ورم‌ها\r\nبادزهر ( پازهر ) براى ورم‌ها\r\nبارزد ( برزد ) براى نفخ\r\nبادآورد ( بادآورد ) براى نفخ\r\nبرسياوشان ( پرسياوشان ) براى نفخ\r\n\r\n","description":"","footnote":"","page_name":" 208 ","page_number":240},
  {"content":"\r\n\r\nبسفايج ( بسپايك ) براى نفخ\r\nبسباسه ( جوزبويا ) براى بادها\r\nبسد ( ريشه مرجان ) براى خون منجمد در قلب\r\nبشام ( اناردانه دشتى ، قلقل ) براى بادها\r\nبطم ( صمغ بنه ) براى ورمها و سختى پىها\r\nبلادر ( بلادور - بلادر ) براى ورم‌ها\r\nبنفسج ( بنفشه ) براى ورم‌ها\r\nبه ورق ( تنكار - بوره ) براى بادها و بلغم\r\nبهمن ( بهمنان ) براى بادها و بلغم\r\nتبن ( كاه ) براى ورم‌ها\r\nترمس ( باقلاى مصرى ) براى سختيها\r\nتشميزج ( چشم ) براى مواد مختلف\r\nتنكار ( تنكار ) براى مواد مختلف\r\nتوت ( توت ) براى مواد مختلف\r\nتين ( انجير ) براى ورم‌ها\r\nثوم ( سير ) براى ورم‌ها\r\nثومون ( تخم زردآب ) براى ورم‌ها\r\nجاوشير ( جواشير - گاوشير ) براى ورمها و سستى گوشت بدن\r\nجبسين ( گچ ) براى ورمها و سستى گوشت بدن\r\nجرجير ( ترتيزك - شاهى ) براى بادها\r\nجياكو براى خون منجمد\r\nحاشا ( پونه كوهى ) براى خون منجمد\r\n\r\n","description":"","footnote":"","page_name":" 209 ","page_number":241},
  {"content":"\r\n\r\nحب بلسان ( دانه بلسان ) براى نفخ\r\nدهن حب البان ( تخم بان ) براى ورم كبد\r\nحرمل ( اسپنددانه ) براى بادها\r\nحرف ( خردل ) براى ورم طحال و بادهاى آن\r\nبزر حرف البستانى ( تخم خردل ) براى ورم طحال\r\nحب المحلب ( نيوند مريم - هزار اسپند ) براى بادها\r\nحزابرى ( نوعى جعفرى ) براى ورم‌ها\r\nحزنبل ( نوعى بهمن سفيد ) براى ورم‌ها\r\nحصى لبان ( حسن لبه ) براى ورم‌ها\r\nحضض ( فيل‌زهره ) براى ورم‌ها\r\nحلبه ( شنبليله ) براى ورم‌ها\r\nحلتيت ( انغوزه ) براى ورم‌ها\r\nحلزون ( حلزون ) براى ورم‌ها\r\nحماما ( امامون ) براى بادها\r\nخبث الحديد ( زنگ آهن سوخته ) براى شير منعقد شده و ورمهاى گرم\r\nخبازى ( ختمى خبازى ) براى ورمها\r\nخردل ( خردل ) براى رطوبتهاى مغز و معده\r\nخروع ( كرچك ) براى ورمها\r\nخطمى ( خطمى ) براى ورمها\r\nخمير ( خمير ترش - خميرمايه ) براى ورمها\r\nخولنجان ( خولنجان ) براى تحليل بادها حتى ايلاوس قوى است\r\nخيارشنبر ( فلوس ) براى ورمهاى خارجى و داخلى\r\n\r\n","description":"","footnote":"","page_name":" 210 ","page_number":242},
  {"content":"\r\n\r\nخيرى ( خيرى - شب‌بو ) براى ورم‌ها\r\nخيزران ( خيزران ) براى ورم‌ها\r\nدارتو ( دارتو ) براى ورم‌ها\r\nدارصينى ( دارچينى ) براى مواد سرد و بادها\r\nدارفلفل ( فلفل دراز - دارفلفل ) براى مواد سرد و بادها\r\nدبق ( كشمش كاوليا - مويزك ) براى رطوبتها\r\nدبس مع الخطمى ( شيره خرما با خطمى ) براى ورم‌ها\r\nديك ( خروس ) اگر شكمش را بگشايند و بر كلو بگذارند ورم خناق را مىزدايد\r\nدرونج ( درونج عقربى ) براى بادها و بلغم و سودا\r\nدوقو ( تخم شقاقل ) براى تحليل نفخ و ورم قوت دارد\r\nدهن البلسان ( روغن بلسان ) براى مواد سرد\r\nذهب ( طلا ) براى ورمها\r\nراوند ( ريوند ) براى نفخ\r\nراسن ( سوسن كوهى - قسط ) براى نفخ\r\nرازيانج ( باديان ) براى ورمها\r\nرجل الغراب ( پاى كلاغ ) و يونجه با عسل و سركه براى ورمها\r\nرماد الكرم ( خاكستر درخت انگور ) همراه با سركه براى ورمها\r\nزبيب ( كشمش - مويز ) براى ورمهاى خارجى و داخلى\r\nزبد ( كره ) براى ورمهاى خارجى و داخلى\r\nزرير ( اسپرك ) براى سختىها\r\nزرنباد ( زرنباد ) براى بادها\r\nزرآوند طويل ( زراوند نر ) براى بادها\r\n\r\n","description":"","footnote":"","page_name":" 211 ","page_number":243},
  {"content":"\r\n\r\nزرآوند قصير ( زرآوند ماده ) براى بادها\r\nزعفران ( زعفران ) براى بادها\r\nزيت ( روغن زيتون ) براى بادها\r\nزفت بحرى ( زفت دريائى ) براى بادها\r\nزنجبيل ( زنجبيل ) براى بادها\r\nزوفا يابس ( گل زوفا ) براى ورم‌ها\r\nسداب ( سداب ) براى بادها\r\nسعد ( سعد ) براى بادهاى پهلو و خاصره\r\nساذج ( ساذج ) براى بادها\r\nسقمونيا ( سقمونيا ) براى ورم‌ها\r\nسك ( نوعى عطر ) براى ورم‌ها\r\nسلق ( چغندر ) براى ورم‌ها\r\nسليخه ( دارچينى ) براى ورم‌ها\r\nسمسم ( كنجد ) براى ورم‌ها\r\nسمن ( روغن گاو ) براى نفخ\r\nسنبل برى ( سيسنبر ) براى نفخ\r\nسنباذج ( سنباذج ) براى ورم‌ها\r\nسورنجان - همراه با زعفران و سفيده تخم‌مرغ براى ورم‌ها\r\nسوس ( شيرين‌بيان ) براى بادها\r\nسيلان ( دوشاب ، شيره ) براى بادها\r\nسيسنبر ( سوسنبر برّى ) براى بادها\r\nشاهسفرم ( شاهسپرم ، ريحان ) براى ورم‌ها\r\n\r\n","description":"","footnote":"","page_name":" 212 ","page_number":244},
  {"content":"\r\n\r\nشبت ( شويد ) براى بادها\r\nشمع ( موم ) براى بادها\r\nشوب‌شينى ( چوب چينى ) براى بادها\r\nشونيز ( سياهدانه ) براى بادها\r\nشيح ( درمنه تركى ) براى بادها\r\nصاصفراس ( ساسافراس ) براى بادهاى غليظ\r\nصعتر ( آويشن ) براى بلغم و بادها\r\nطحلب ( خزه ) براى ورمهاى گرم\r\nثمرة الطرفا ( دانه گز ) براى بادها\r\nطرخون ( ترخون ) براى بادها\r\nظيان ( ياسمين برى ) براى ورم‌ها\r\nعاقرقرحا ( عاقرقرحا ) براى ورم‌ها\r\nعلك البطم ( صمغ بنه ) براى ورم‌ها\r\nعروق الصفر ( زردچوبه ) براى ورم‌ها\r\nعشبه مغربيه ( ياسمين سفيد ) براى ورمهاى داخلى گرم\r\nعنب الثعلب ( تاجريزى سياه ) براى ورمهاى داخلى گرم\r\nحب الغار ( غار گيلاس ) براى نفخ\r\nغاريقون ( قارچ چمن ) براى نفخ\r\nغافث ( گل خله ) براى ورمهاى طحال\r\nفطراساليون ( تخم كرفس كوهى ) براى نفخ\r\nفلفل ( فلفل سياه ) براى بادها\r\nفوّه ( روناس ) براى بادها\r\n\r\n","description":"","footnote":"","page_name":" 213 ","page_number":245},
  {"content":"\r\n\r\nفوتنح ( پونه ) براى بادها\r\nقاقله ( هل ) براى بادها\r\nقرنفل ( ميخك ) براى بادها\r\nقرطم ( بنه ) براى بادها\r\nقسط ( كوشنه ) براى بادها\r\nقنّبيط ( گل كلم ) براى بادها\r\nقيصوم ( بومادران ) براى بادها\r\nكاشم ( گلپر ) براى بادها\r\nكبر ( كور ) براى بادها و بلغم سينه و طحال و سختىها\r\nكرويا ( شاه‌زيره - زيره بومى ) كبريت ، بزر كتان ، كمون ، كتم ( وسمه ) و كرفس براى باد و نفخ\r\nكندر ( كندر ) براى بادها\r\nكندش ( خربق سفيد ) براى بادها\r\nلادن ( نوعى صمغ ) براى ورم‌ها\r\nلبلاب ( عشقه ) براى ورم‌ها\r\nلك ( لاك ) براى ورم‌ها\r\nدهن لوز المر ( روغن بادام تلخ ) براى ورم‌ها\r\nماميثا ( خشخاش برّى ) براى خلطهاى لزج\r\nماميران ( نوعى زردچوبه ) براى خلطهاى لزج\r\nمخلصه ( مخلصه ) براى خلطهاى لزج\r\nمرزنجوش ( مرزنگوش ) براى بادها\r\nمرّمكى ( مرّمكى ) براى بادها و ورمها\r\n\r\n","description":"","footnote":"","page_name":" 214 ","page_number":246},
  {"content":"\r\n\r\nمرو ( مرماحوز ) براى بادها\r\nمقل ( مقل ) براى خون منجمد در روده‌ها و غير آن\r\nموميا ( موميا ) براى مواد سرد\r\nميعه ( اشترك ) براى بادها\r\nنانخواه ( زنيان ) براى بادها\r\nنعنع ( نعناع ) براى بادهاى معده و روده\r\nنيل ( نيل ) براى بادهاى معده و روده\r\nوج ( اگر ) براى بادهاى معده و روده\r\nداروهاى تحليل برنده مركب و ساختنى زيادند كه پاره‌اى از آنها را در درمانهاى خاص در محل خود ذكر خواهيم كرد و در اينجا بعض آنها را نام مىبريم كه عبارتند از :\r\nدهن البلسان ، دهن الجوزبوا براى بادها ، دهن السداب و دهن - الكمون براى بادها و نيز دهن الورد و مانند آن .\r\nدر پيدايش سختى و ورم‌ها بايد از خارج داروهاى تحليل برنده به كار رود كه بعض از آنها را نام برديم و نيرومندترين داروهاى تحليل - برنده فاروق اللين است كه در جاى خودش از آن ياد خواهيم كرد ان شاء الله و بايد گفت كه بجاى همه تحليل برنده‌ها مىتوان از روزه و خواب استفاده كرد چه اين دو همه خلطهائى را كه آماده براى فساد هستند به تحليل مىبرند .\r\n\r\n","description":"","footnote":"","page_name":" 215 ","page_number":247},
  {"content":"\r\n\r\n\r\nفصل پس زدن ( ردع )\r\nاين درمان عام براى پس زدن هر خلط سرد و خشك و نيز براى درمان دردها و آماس اندامها است . داروهاى پس‌زننده زيادند كه از جمله مفردات مىتوان از داروهاى زير نام برد :\r\nابرون ( هميشه بهار ) - اشنه ( اشنه ) - اقاقيا ( اقاقيا ) - اقليميا ( فلز سوخته ) - ام‌غيلان ( خارشتر ) - بنج ( بنگ ) - بوش دربندى ( بوش ) - توت - جلنار ( گل انار فارسى ) - جوزماثل براى ورم‌هاى گرم حبق بستانى ( پونه ) - حسك ( خار خسك ) حماحم ( پونه ) - خبازى ( پنيرك ) خطمى فلوس با آب گشنيز براى خناق دليك ( گل سرخ صحرائى ) دم الاخوين ( خون سياوشان ) براى جلوگيرى از سيلان مواد زائد - رصاص اسود ( اسرب ) - رامك ( رامك ) - صندل ( صندل ) - ثمرة الطرفا ( ميوه گز ) عصى الراعى ( هزاربندك ) - عليق ( تمشك ) - عنب الثعلب ( تاجريزى سياه ) - فوفل ( فوفل ) - قطف ( سلمه ) براى ورمهاى گرم داخلى و خارجى الماء البارد ( آب سرد ) - نشا ( نشاسته ) - نيل ( نيل ) - ورق نيم ( برگ درختى است هندى ) ، زهرنيم ( گل‌نيم ) ، دهن الورد ( روغن گل سرخ ) .\r\nو رامك براى چيزهائى كه باعضاء مىيچسبند كه از هركدام كه بخواهند به كار مىبرند .\r\nو مىگوئيم كه بهترين پس‌زننده‌ها براى دردهاى چشم قرص الاكسير و شكر سرب و براى آماسها بزر البنج ( بنگ‌دانه ) « 1 » جوز ماثل ( تاتوره ) و امثال آنست\r\n\r\n\r\n","description":"","footnote":"\r\n( 1 ) بنگدانه گياهيست از تيره بادنجانيان و نامش  Hyoscyamus niger  مىباشد و نبايد با بنگ يا شاهدانه ( قنب ) كه گياهى از تيره گزنه‌ها بنام  Canabis , indica  مىباشد ، اشتباه شود . مترجم\r\n","page_name":" 216 ","page_number":248},
  {"content":"\r\n\r\n\r\nفصل تقويت اعضاء رئيسه\r\nاين درمان نيز از درمانهاى عام است كه بويژه پس از به كار بردن مسهلها براى پيران و آنها كه در حال نقاهت مىباشند و نيز اشخاص كم‌توان بسيار لازم است زيرا ستون بدن اعضاء رئيسه است و اگر اين اندامها نيروى كافى نداشته باشند هيچيك از شگردهاى پزشكى براى بهبود بيمار سودمند نيست و در همه بيماريها بايد به اين مطلب توجه داشته باشند اين تقويت از جهت گرمى و سردى نيست بلكه از خواص روحانى نهفته در داروها است و در همه بيماريها بايد اين داروها را به كار بگيرند زيرا اگر طبيعت يك بيمار و روح او نيرومند باشند كار يك دارو را نيرو مىبخشند و به آن كمك مىكنند چه تا وقتى كه طبيعت در داروئى كارگر نباشد آن دارو در بدن كارى نمىتواند بكند ، چه بسا كه تقويت براى بيمار بس است و ديگر نيازى به دارو نخواهد داشت و طبيعت خود براى بيرون راندن بيمارى به پا مىخيزد و بيمارى را در هنگام بحران با اسهال يا پيشاب و يا عرق و يا از راههاى ديگر بيرون مىراند و به كار گرفتن داروهاى نيروبخش خود سبب مىشود كه بيمار بحران را بهتر بگذراند و طبيعتش بهتر بر بيمارى چيره شود زيرا بهنگام بيرون راندن دشمن يا بايد او نيروى خود را از دست بدهد و بر او چيره گردند و يا بايد نخست بر نيروى خود بيفزايند و آنگاه بر او پيروز شوند ، اما بهتر است كه از هر دو سو چاره‌انديشى كنند اگرچه چنين مىنمايد كه بايد نخست از نيروى دشمن بكاهند اما من اين‌طور مىبينم كه بنا بحكمت خدائى بايد طبيعت را نيرومند كنند چه طبيعت نيرومند به تنهائى مىتواند از عهده بيمارى برآيد اما چه بهتر كه از يكسو بتقويت طبيعت بيمار بپردازيم و از جهت ديگر بيمارى را تضعيف\r\n\r\n","description":"","footnote":"","page_name":" 217 ","page_number":249},
  {"content":"\r\n\r\nكنيم زيرا اين دو باهم آميخته هستند و اگر بخواهيم به تنهائى نيروى بيمارى را بگيريم و طبيعت بيمار نيز نيروى خود را از دست ندهد غير ممكن است پس بايد طبيعت را بدفع بيمارى وادار كنيم اما اگر فرصت كافى نبود بايد داروهاى نيروبخش را با داروهاى ضد بيمارى بياميزيم تا هر دو كار باهم انجام گيرد .\r\nبه‌هرحال ما داروهاى نيروبخش را در مقاله چهارم خواهيم آورد و در اينجا پاره‌اى از داروهاى مفرد را ذكر مىكنيم .\r\nابريسم ( ابريشم ) - قشر الاترج ( پوست ترنج ) - اسطوخودوس ، آس ( مورد ) اشنه ( اشنان ) - املج ( آمله ) - انبرباريس ( زرشك ) - آذربويه ( آذربو ) انبج ( انبه ) - انفحه ( پنيرمايه ) - بادرنجبويه - بادروج - بادزهر معدنى ( پازهر معدنى ) - بسد ( ريشه مرجان ) - بسباسه ( بزباز - بسباسه ) بسفايج ( بسپايك ) - بهمن ابيض ( بهمن سفيد ) - تانبول ( شاه‌حسينى ) تفاح ( سيب ) جوز ( گردو ) - جوزبوا ( جوزبويا ) - جدوار ( جدوار ) - حب المحلب ( نيوند - مريم ) - حصى لبان ( حسن لبه ) - خلاف بلخى ( بيدمشك ) - دارصينى ( دارچينى ) - دارشيشعان ( دارشيشعان ) - درونج ( درونه - درونك ) ذهب ( طلا ) - راسن ( زنجبيل شامى ) - زرنباد ( زرنباد ) - زرنب ( سرخدار - سرو تركستانى ) - زعفران ( زعفران ) - زباد ( نوعى عطر ) - زمرد ( زمرد ) ساذج ( ساده ) - سفرجل ( به ) - سوسن آزاد - سنبل ( سنبل ) سعد ( سعد ) - سليخه ( دارچينى ختائى ) - سيسنبر ( سىسنبل ، سوسنبر ) شاء ختائى ( چاى سبز ) - شوب‌شينى ( چوب چينى ) - شند ( شند ) شقاقل ( هويج صحرائى ) - صندل ( صندل ) - صاصفراس ( ساسفراس ) طين ارمنى ( گل ارمنى ) - طباشير ( تباشير ) - طين داغستان ( گل داغستان )\r\n\r\n","description":"","footnote":"","page_name":" 218 ","page_number":250},
  {"content":"\r\n\r\nطرخشقوق ( كاسنى برّى ) - طين مختوم ( گل رس خالص ) - عقيق ( عقيق ) عنبر ( عنبر ) - عود ( عود ) - عود بلسان ( چوب بلسان ) - غاريقون ( قارچ چمن ) غبيرا ( سنجد ) - زهر الغبيرا ( گل سنجد ) - فستق ( پسته ) - فضه ( نقره ) فلنجمشك ( فرنجمشك - قرنفل بستانى ) - خرفه - قاقله ( هل ) قينه‌قينه ( گنه گنه ) - قرنفل ( قرنفل - ميخك ) - قصب الزريرة ( نى نهاوندى ) كافور كزبره ( گشنيز ) - كندر ( كندر ) - كمّثرى ( گلابى ) - كهربا ( كهرباء ) - لازورد ( لاجورد ) - لسان الثور ( گاو زبان ) - لؤلؤ ( مرواريد ) - مرجان ( مرجان ) مسك ( مشك ) - موميا ( موميا ) - نارمشك ( نارمشك ) - قشر نارنج ( پوست - نارنج ) - نعناع ( نعناع ) - نمام ( سوسنبر ) - نيلوفر ( نيلوفر ) - ورد ( گل - سرخ ) و ياقوت .\r\nاما داروهاى مركب و ساختنى زياد هستند و بيشتر در درمان قلب و كبد ذكر مىشود و در اينجا نيز از اين داروها نام مىبريم :\r\nترياق الهواء ، جوارشن افضلى ، جوارشن لؤلؤ ، دهن الدارصينى ، دهن اللؤلؤ ، ماء الحيوة و پاره‌اى از داروهاى شادىبخش را در مقاله چهارم خواهيم گفت كه بهترين آنها ملح اللؤلؤ ، ملح المرجان و الذهب المحلول است . اما نيروى طبيعى را الكسيرذ و الخاصية نگاه مىدارد و ماء الحيوة بر نيروى روانى و آمادگى آن براى كار مىافزايد و نيز شربتهاى شادىبخش و لؤلؤ محلول در افشره ترنج از اين جهت سودمندند .\r\n\r\n","description":"","footnote":"","page_name":" 219 ","page_number":251},
  {"content":"\r\n\r\n\r\nفصل داروهاى تسكين‌دهنده درد و خواب‌آورها\r\nدر پاره‌اى از بيماريها تا درد ناشى از آنها را تسكين ندهند اميد به بهبودى كم است مانند قولنج  ( Colique )  ، زخمها ، سردردها و بيماريهاى ديگر بلكه بايد بگوئيم كه درمان درست ممكن نيست مگر آنكه درد آرام بگيرد زيرا طبيعت دردمند پيش از آنكه بدارو پاسخ گويد به درد مىپردازد مگر آنكه درد زياد نباشد و طبيعت بتواند از آن روى برتابد كما اينكه براى قطع كار مسهل دست و پا را كه درد متوجه آنها است بايد ببنديم و يا مثلا در سكسكه با ترساندن بيمار يا وادار كردن او به عطسه‌اى كه بينى او را بيازارد از آن جلوگيرى مىكنيم زيرا تا طبيعت متوجه به درد باشد به چيز ديگر نمىپردازد از اين رو است كه بداروهاى مسكّن و خواب‌آورها نيازمنديم اما بايد داروهاى مخدر را بتدريج و همراه با داروهائيكه از زيان آنها بكاهد به كار ببنديم . و بايد بدانيم كه زيان اين داروها در بيماريهاى سرد و گرفتگيها بيشتر است .\r\nاما پاره‌اى از داروهاى مناسب در اين‌باره عبارتند از :\r\nحب الشفاء ، حافظ الصحة ، معجون فريادرس ، الدواء الجامع ، لودانو به صورت ضماد يا شربت ، ترياك ، دهن جوزماثل ، دهن البلسمو ، و الكسير ذو - الخاصية براى دردهاى درونى . برشعثا و دهن الشقاق براى درد اعضاء و زخم و دهن البلسان ، الدهن المثلث شصت و نهم و روح الملح به صورت ضماد و نيز فلونيا براى همه دردهاى اندرونه و القرص المسكن و داغ كردن با مرهم ذراريح و روغن ذراريح و قرص المثلث .\r\nاما از داروهاى مفردى كه خاصيت تسكين‌دهنده دارند مىتوان داروهاى زير را نام برد :\r\n\r\n","description":"","footnote":"","page_name":" 220 ","page_number":252},
  {"content":"\r\n\r\nبراى دردهاى مفاصل :\r\nاراك ( درخت شوره ) - افيون ( ترياك ) - بزر البنج ( بنگ‌دانه )\r\nجدوار - جوزماثل ( تاتوره ) - اسطوخودوس .\r\nبراى دردهاى داخلى :\r\nفوش دربندى - دهن الجوز ( روغن گردو ) - حب المحلب ( نيوند مريم )\r\nبراى درد ورم‌ها :\r\nبزر الخس ( تخم كاهو ) - بزر الخشخاش ( تخم خشخاش ) - خمير ( خميرمايه ) - خطمى - زعفران .\r\nبراى پيچ و درد مفاصل :\r\nاقليميا ( فلزات سوخته ) - بنج ( بنگ ) - جفت آفريد ( ثعلب صغير )\r\nبراى دردهاى سرد :\r\nجنطيانا - حبة الخضراء ( بنه ) - انتله ( جدوار اندلسى ) - انيسون ( باديان رومى ) دبق ( مويزك - كشمش كاوليا ) .\r\nبراى دردهاى داخلى : راوند ( ريوند ) براى دلپيچه و درد سرد شبت ( شويد )\r\nبراى درد دندان : عروق الصفر ( زردچوبه ) - اصل اللفاح ( ريشه مهرگياه ) فرفيون و زعفران - افيون ( ترياك ) - كبريت ( گوگرد ) - دهن الكبريت ( روغن گوگرد ) با دهن الجوز ( روغن گردو ) - دهن القرنفل ( روغن ميخك ) بخصوص همراه با روغن تربانتين .\r\nبراى درد مفاصل و نقرس و عرق النساء :\r\nكافور - بزر كتان ( تخم كتان ) با تخم اسفرزه - اصل شوكران ( ريشه شوكران ) و مصطكى كه بايد پس از ماليدن روغنهاى گرم بر موضع پاشيده شوند . باذنجان و الحم المسخن ( گوشت گرم‌شده با دست ) كه بايد بر چشم دردناك بگذارند .\r\n\r\n","description":"","footnote":"","page_name":" 221 ","page_number":253},
  {"content":"\r\n\r\nاز داروهاى ديگر نيز ان شاء الله در جاى خود ياد خواهيم كرد و داروهاى خذركننده نيز از همين گروه هستند و گاه به آن نيز نياز مىافتد و مثلا براى بريدن يكى از اندامها و دردهاى بسيار شديد مىتوان از خدركننده‌هائى مانند حافظ الصحة ، روغن جوزماثل ، شربت خشخاش ، الطلاء المنوم القرص المسكّن ، مخدر المرار و داروهاى ديگرى كه در مقاله چهارم خواهيم گفت استفاده كرد .\r\nبه‌هرحال بايد از استعمال اين داروها تا جايى كه ممكن است پرهيز نمود زيرا غليظكننده و خشك‌كننده ماده مىباشند و چه‌بسا كه پيها را نيز در بيماريهائى مثل نقرس و مفاصل خشك كنند يا در بيمارى قولنج ، ثفل ( مواد زيادى ته‌نشين شده ) را بخشكانند بنابراين بايد با توجه كامل به استعمال اين داروها دست بزنى و از به كار بردن آنها بجز در هنگام ناچارى خوددارى كنى اما استعمال ساير داروهاى روغنى ترسى ندارد و اين را بفهم .\r\n\r\nفصل سوزاندن\r\nگاهى بيمارى فقط مربوط بيك اندام است و ساير اندامها سالمند و خلطى عمومى در همه بدن نيست و سببش ضعفى است كه در آن اندام وجود دارد و نمىتواند بدرستى از غذائى كه به آن مىرسد استفاده كند و بنابراين مواد غذائى بيك حال مانده و فاسد مىشوند و در نتيجه ورمهاى سست و يا سختى در آن عضو پيدا مىشود . در اين هنگام ناگزيريم كه آن خلط فاسد را از آنجا بيرون برانيم اما پزشكان قشرى يا با داروهاى محلل و ضد ورم مىخواهند آن را حل كنند و يا فساد را از آن اندام باندامى ديگر بكشند و آنگاه بوسيله\r\n\r\n","description":"","footnote":"","page_name":" 222 ","page_number":254},
  {"content":"\r\n\r\nمسهل آن خلط فاسد را همراه با خلطهاى مفيد بيرون برانند و اين كار نيز نادرست است ، صحيح اين است كه مقدارى از آن خلط را بيرون بكشند و آن اندام را تقويت كنند تا آن اندام خود بتواند خلط زيان‌آورى را كه ممكن است به آن روى كند از خود براند داروئى كه براى اين كار سفارش مىشود ضماد يا روغن و يا مرهم ذراريح است كه هرگاه در اندامى درد و يا آماسى باشد يكى از اين سه دارو را بر آن اندام ضماد و مدتى صبر مىكنند تا پوست تاول بزند بعد ضماد را برميدارند و پوست سوخته را كه نازك شده برميدارند تا آبى كه زير پوست گرد آمده خارج شود و بايد كوشش كنند كه آن آب بر جاى ديگرى نريزد زيرا ممكن است جاى سالم هم تاول بزند و سپس مقدارى كره گاو بر برگ نرمى مىمالند و بر آن مىنهند تا التيام بگيرد اگر كافى بود به آن اكتفا مىكنند اما اگر خواسته باشند چرك بيشترى بيايد در فرداى آن‌روز كره گاو مىمالند و يك روز در ميان مرهم السلاطين بر آن مىگذارند و در روزهاى ميانى كره مىمالند . در شدت ورم متواليا مرهم مىگذارند . اين درمان براى آماسها و دردها سودمند مىباشد و ممكن است در هر اندام ديگر نيز از آن استفاده كنند و نيز ممكن است براى درمان تنگى نفس بر سينه و يا براى درمان درد چشم بر شقيقه گذارده شود . ممكن است بجاى تركيبات ذراريح يك گندم حجر النيران ( سنگ جهنم يا نيترات نقره ) بر موضع بگذارند و روى آن را با قطعه‌اى پارچه يا پولك بپوشانند تا اثر كند و نيز ممكن است ماء - الفاروق بر موضع بگذارند و اين نيز درمانى آسان است و پس از لختى از مرهم‌هائى كه پوست را مىكند بر آن بگذارند تا پوست كنده و چرك زير آن روان شود . پس از آن بايد از مرهمهاى كشنده چرك بر آن بگذارند تا چرك را بقدرى كه مىخواهند بيرون بكشند و نيز ممكن است پاره‌اى از جاها را با\r\n\r\n","description":"","footnote":"","page_name":" 223 ","page_number":255},
  {"content":"\r\n\r\nزالو انداختن و يا حجامت درمان كنند زيرا با اين دو وسيله نيز مىتوان چرك و خون زائدى كه در يك عضو و اعضاء مجاور آنست بيرون كشيد .\r\n\r\nفصل خميردارو « 1 »\r\nاين درمان نيز از درمانهاى عام است زيرا با تركيبات مختلف ممكن است اخلاط را حل كنند يا نضج بدهند دانه‌ها را باز و يا اخلاط را لطيف يا خارج و يا تقويت كنند زيرا بدن مساماتى دارد كه از آنها چيزى داخل مىگردد يا بيرون مىآيد پس ممكن است غذا را از اين راه نزديك به بدن برسانند . و از اين راه بيش از داروهاى خوردنى و نوشيدنى سود ببرند\r\nدر اخبار ائمه عليهم السلام نيز آن را از درمانهاى عام شمرده‌اند . دارو هاى ماليدنى ، تن‌شويه‌ها و گرم كردن‌ها و روغن‌مالىها در اين رده از درمانها قرار مىگيرند يعنى اگر دارو را با شىء محكمى مخلوط كنيم تا بقوام آيد آن را ضماد مىنامند « 2 » ( داروى ماليدنى ) ، اگر آن را با مايعى خمير كنند به آن طلاء « 3 » ( خميردارو ) مىگويند ، اگر مايعى را بر اندامى بريزند به آن نطول « 4 » ( تن‌شويه ) گفته مىشود ، اگر چيزى خشك و گرم بر اندام بگذارند كماد ، « 5 » ناميده مىشود .\r\nبراى هريك از اين درمانها تركيبات متعددى وجود دارد كه بعدا توضيح\r\n\r\n\r\n","description":"","footnote":"\r\n( 1 ) همانطور كه خواننده محترم در سطور بعد مىبيند مؤلف ( ا ع ) اصطلاحات مربوط بداروهائى را كه از راه پوست اثر مىكند توضيح فرموده و با توجه به اين توضيحات واژه طلاء كه در عنوان فصل ذكر شده بخميردارو ترجمه شد . مترجم\r\n( 2 )  Emplatre \r\n( 3 )  Embrotion \r\n( 4 )  Raine , topique \r\n( 5 )  Fumantation , seche \r\n","page_name":" 224 ","page_number":256},
  {"content":"\r\n\r\nداده خواهد شد . و بهترين نوع آنها تنوير يعنى به كار بردن نوره است زيرا چرك را مىزدايد ، مسامات را باز مىكند ، رطوبتها را بتحليل مىبرد ، بيماريها را بيرون مىراند ، بر مقدار منى مىافزايد و باه را نيرو مىبخشد و اگر پس از آن حنا بمالند آدمى را از جذام و برص در امان مىدارد . يك بار تنوير در تابستان بيش از ده بار آن در زمستان سودبخش است و روايت شده كه در روز چهار - شنبه برص مىآورد و روايت شده كه قبل از آن بايد خود را با آب سرد بشويند و نيز روايت شده كه از دوازده ساعت پيش از آن بايد از نزديكى خوددارى ورزند . به‌هرحال داروهاى ماليدنى و امثال آن براى كسانى است كه از دارو بيزارند و آنها كه تاب دارو را ندارند بنابراين به ضمادات اكتفا مىكنند اين درمان نسخه‌هاى متعددى دارد كه براى حفظ آنها كه آثار عجيبى دارند از افشاء آن خوددارى شده اما منتظر باش كه ما پاره‌اى از آنها را در بخش مربوط به داروهاى ماليدنى و خميرداروها در مقاله چهارم ذكر خواهيم كرد و بدانكه در اين تركيبات براى مزاج سرد سركه و براى مزاج خشك روغن گل سرخ با توجه بحرارتى كه دارند و نيز براى عكس اين حالات عسل و روغن زيتون مىافزايند و نيز مىتوان روغنهائى براى سست كردن عضو يا داروهاى خدركننده‌اى براى تخدير و داروهاى حل‌كننده‌اى براى تحليل مواد آماسها و سختىها و نيز داروهائى براى سر باز كردن ورمها و داروهائى نضج‌دهنده و چرك‌آور براى رساندن دملها و امثال آن اضافه كنند كه بر اشخاص بصير پوشيده نيست .\r\n\r\n","description":"","footnote":"","page_name":" 225 ","page_number":257},
  {"content":"\r\n\r\n\r\nفصل خوراك بيماران در حال بيمارى و دوران نقاهت\r\nخداوند انسان را طورى آفريده كه چيزى را كه خواسته است از او برميآيد و اين تندرستى اوست و روزيها و مددهائى براى او قرار داده است تا جاى آنچه را كه بدنش از دست مىدهد بگيرد پس بدن انسان دائما در حال داد و ستد يعنى سوخت‌وساز است  ( Metabolisme )  و بنابراين اگر بدن انسان همانند آنچه را كه از دست مىدهد دوباره بدست آورد بر حال خود مىماند اما اگر در برابر آنچه كه از دست داده چيز مخالفى به او برسد حالى بحالى مىشود و با آنچه كه پيش از آن بوده تفاوت مىيابد و بيمارى ، همين حالت است پس در مىيابيم كه اگر كسى در حال تندرستى به چيزى عادت داشت معلوم مىشود كه آن چيز موافق با حال اصلى يعنى تندرستى او بوده است و بنابراين امور عادى شخص براى او بيمارىزا نمىباشد از اينجا در مىيابيم كه اگر كسى بيمار شد بدون شك از چيزى كه عادى او نبوده مدد جسته و يا بگونه ديگر مىگوئيم كه عادت ، بيمارىزا نيست و بيمارى از كار خلاف عادت پيدا مىشود و به همين دليل است كه اين مطلب به صورت مثل درآمده كه مىگويند ترك عادت موجب مرض است پس از آنجا كه براى درمان بيمارى بايد سبب آن را قطع كنند و روشن شد كه سبب بيمارى بر خلاف عادت است بايد بيمار كارى را كه بر خلاف عادت پيشين مىكرده ترك كند تا تندرستى او برگردد زيرا هر علت سبب پيدايش معلول است و در اينجا علت بيمارى كارهاى خلاف عادت و علت تندرستى اعمال موافق آن است و از همين روست كه حضرت صادق عليه السلام مىفرمايد : عود البدن ما اعتاد . ( بدن را به آنچه كه عادت داشته وادار كن ) . اما در زمان ما پزشك‌نماها وقتىكه بدرمان بيمارى\r\n\r\n","description":"","footnote":"","page_name":" 226 ","page_number":258},
  {"content":"\r\n\r\nمىپردازند پيش از هر كار او را از آنچه كه در تندرستيش بدان عادت داشته و حتى وجودش وابسته به آن بوده است بناگهان پرهيز مىدهند و همين كار به خودى خود بر خلاف عادت بيمار و سببى مستقل و بيمارىزا است و مثلا مىبينيم كسى كه عادة در روز يك يا دو و يا سه مرتبه غذا مىخورده اگر كمتر از عادتش بخورد ناتوانى و سستى به او دست مىدهد و حتى عوارضى مثل نزله‌ها غش و ضعف عارض او مىشود و اگر برعكس بيش از حد عادى بخورد گرفتار تخمه ، بدى گوارش ، باد گلو ، سنگينى معده ، درد دل ، نفخ و قرقر شكم و مانند آن مىگردد همچنين اگر در چگونگى غذاهاى كسى ديگرگونى پديد آيد بيمار مىشود و مثلا كسى كه عادة برنج مىخورد اگر فقط نان بخورد گرفتار بدى هضم و سنگينى معده و تخمه مىشود و كسانى كه به برنج و نان عادت دارند غذاهائى مثل آش و امثال آن را نمىتوانند بخورند و گرفتار لينت مزاج ، نفخ بدى هضم و تخمه مىگردند و مثل آفتاب در وسط روز مىبينيم آنها كه بغذاهاى معينى اعتياد دارند كما و كيفا نمىتوانند از عادت خود سر بپيچند ورنه بيمار مىشوند . اينك مىگوئيم در جايى كه آدم سالم از تغيير عادت بيمار مىشود چگونه مىشود بيمار را از عادت هميشگىاش آن هم بطور ناگهانى و بيك‌بار محروم كنيم و مثلا او را از خوردن نانى كه پنجاه سال به آن عادت داشته و رشد و نموش با آن بوده باز بداريم ؟ چنين دستورى نتيجه‌اى جز افزايش بر ضعف و بيمارى او ندارد چه تا به آن وقت بدن او نيازمنديهايش را از اين خوراك بدست آورده است اما اينكه مىبينيم كه گاه بيمارى به علت سرپيچى از دستور پزشك و خوردن غذائى كه قبلا هم مىخورده بيماريش سنگينتر مىشود از اين جهت است كه با ترك عادت اولى در همان چند روز عادتى ثانوى در او بوجود آمده و ترك اين عادت نيز خود موجب مرض است . اما اگر از آغاز درمان او را\r\n\r\n","description":"","footnote":"","page_name":" 227 ","page_number":259},
  {"content":"\r\n\r\nپرهيز ندهند بيماريش از اين جهت سنگينتر نمىگردد و مؤيد نظر ما روايتى است از حضرت ابى الحسن عليه السلام كه مىفرمايند : ليس الحمية ان تدع الشىء اصلا و لكن الحمية ان تأكل من الشىء و تخفف : ( پرهيز آن نيست كه از خوردن چيزى به كلى خوددارى كنند بلكه بايد بخورند اما كمتر بخورند ) . پس دانستى كه عادت سبب ايجاد بيمارى نيست بلكه بيمارى در ترك عادت است بنابراين اگر ديدى كه مريضى از عادت پيشين خود سرباز زده بايد كم‌كم او را به عادت هميشگيش برگردانى تا سبب مرض از او قطع شود و براى بهبود آمادگى بيشترى بيابد و اين خلاف عادت يا از جهت دگرگونى اندازه غذا يا از جهت كميت و يا وقت آن است براى برگشت به عادت طبيعى از جهت اندازه بايد توجه داشت كه آيا اين تغيير در جهت كمتر بوده و شكم از غذا خالى مانده و يا بيش از اندازه بوده و امتلائى ايجاد كرده است ؟ كه در حال اول بايد آهسته آهسته بر مقدار غذا بيفزايند تا به اندازه عادى برسد چه اگر ناگهانى مقدار غذاى بيمار زياد شود اين خود سبب يك بيمارى است و مثلا مىبينيم اگر كسى كه تشنه است يك بار به اندازه زياد آب بنوشد تشنه‌تر مىگردد و نيز گرسنه اگر تا آنجا كه اشتها دارد بخورد ناراحتيهائى پيدا مىكند اين از آن جهت است كه در هنگامى كه اندامها تشنه و گرسنه هستند آب و يا غذا را پيش از آنكه به اندازه طبيعى در بدن بماند جذب مىكنند و ممكن است سبب بستگى مجارى و نابسامانى اندامها شود اما اگر آب و غذا را كم‌كم بخورند شدت تشنگى و گرسنگى تا اندازه‌اى فرومينشيند بيمارى جديدى نيز ايجاد نمىشود و بدن هم كم‌كم به راه طبيعى خود مىافتد البته بيك‌بار ترك عادت بدن بيمار نمىشود و بيمارى از تكرار ترك عادت روى مىدهد و همين‌كه اين مطلب چند بار انجام گرفت خودش عادتى مىشود كه نبايد بيك‌بار از آن نيز\r\n\r\n","description":"","footnote":"","page_name":" 228 ","page_number":260},
  {"content":"\r\n\r\nعدول كرد . اينها كلياتى علمى بود كه گفتيم و به‌هرحال بدن انسان از مركبات خلق شده و براى هر كار و هر چيزى صلاحيت دارد اما بايد دگرگونيها به تدريج در آن ايجاد شود نه ناگهانى و يك دفعه چون از تغيير تدريجى اشكالى پيش نمىآيد ، بايد از ايجاد دگرگونيهاى ناگهانى به كلى پرهيز كرد . در اين باره مىتوان از شيشه پند گرفت كه اگر گرم باشد و بيك‌دفعه آن را سرد كنند و يا برعكس مىشكند اما اگر بكندى و كم‌كم آن را گرم يا سرد كنند نخواهد شكست هر چند كه آن را خيلى گرم و يا سرد كنند .\r\nبه‌هرحال از تغيير عادت بترس مگر آنكه بتدريج ايجاد گردد و لو آنكه آن عادت ثانوى باشد و گرنه بيمارى پيدا مىشود و بعبارت ديگر طبيعت نبايد بيك‌بار متوجه دگرگونى شود و اگر كسى بگويد استعمال دارو خود كارى بر خلاف عادت است و بيمارىزا است پس چگونه دارو را تجويز مىكنى ؟ جوابش اين است كه نظر شما صحيح است و در روايات هم آمده است كه تا ممكن است و بدنت تاب بيمارى را دارد دارو مخور و فرموده‌اند كه هيچ داروئى نيست مگر آنكه سبب انگيزش يك بيمارى ديگر است و براى بدن هيچ‌چيز بهتر از آن نيست كه از آنچه كه بدان نيازمند نيست دست بداريم .\r\nو نيز روايت شده است كه مسلمان تا بيمارى بر او چيره نشود بدوا كارى نمىپردازد . و نيز روايت شده كه تا بدنت تاب بيمارى را دارد از دارو بپرهيز « 1 » بنابراين بايد در هر مورد درست بينديشيم كه آيا زيان بيمارى بيشتر است يا زيان دارو ؟ اگر زيان نخوردن دارو بيشتر از خوردن آن باشد آن را تجويز مىكنيم و الا بايد از دارو بپرهيزيم و بدن را به خالق آن واگذار كنيم . در غذا نيز امر چنين است بخصوص كه امرى هميشگى است و نياز\r\n\r\n\r\n","description":"","footnote":"\r\n( 1 ) عين اين اخبار قبلا نقل شده است . مترجم\r\n","page_name":" 229 ","page_number":261},
  {"content":"\r\n\r\nبه آن ضرورى است . درمان امتلاء كم كردن غذاى عادى است و اين در صورتى است كه اشتهائى براى خوردن باشد زيرا طبيعت خود جاى آنچه را كه مىخواهيم كم كنيم مىگيرد و خودش طالب بيش از آنچه كه نيازمندست نيست و ما هميشه برآنيم كه بايد در جهت طبيعت باشيم و نه بر خلاف آن و نبايد چيزى را كه خوش‌آيند برايش نيست به آن تحميل كنيم . بنابراين اگر طبيعت خود مايل بغذائى زياد نيست خوراندن غذاى زياد به مريض بر خلاف طبع او خطائيست بيمارىزا و اين ناشى از نادانى پزشك است يا اينكه خود بيمار خود را بخطر مىاندازد اما اگر طبع بيمار خود خواهان غذا نباشد بايد چيزى زياد يا كم به او ندهند تا خودش بخواهد و آنگاه غذاى عادى او را كمتر به او بدهند تا با آن عادت ثانوى هم مخالفتى نيز نشده باشد و كم‌كم بايد پيش رفت تا به اندازه عادى پيشين او برسيم . اما اگر بيمار به دو يا چند نوع غذا عادت داشته باشد بايد آن را كه مناسب‌تر است ، برگزينيم ليكن اگر از جهت كيفيت غذا دگرگونى رخ داده باشد بايد كم‌كم آن را به حال عادى برگردانيم نه بيك‌بار زيرا عادت بد نيز خود عادت است چه كيفى باشد چه كمّى و چه در نوع غذاها و نوشيدنيها چه‌بسا بيمارها را ديده‌ايم كه پزشك‌نماها آنها را پرهيز داده‌اند و همين‌كه از پرهيز دست برداشته و غذاى عادى خود را خورده‌اند تندرستى خود را باز يافته‌اند و چه بسيارند بيمارانى كه سالها بيمارند و پرهيز نمىكنند اما طبيعت آنها تاب بيمارى را داشته و مرض آنها را از پا نينداخته است اما آنها كه پرهيز مىكنند در مدت كمى مىافتند و طبيعت آنها نمىتواند از عهده دفاع در برابر بيمارى برآيد و بدنشان از نيرو مىافتد چشمشان بگود مىنشيند ، شقيقه‌هايشان خشك مىگردد و بدنشان لاغر مىشود و چه‌بسا كسانى كه يك سال تب مىكنند و پرهيزى\r\n\r\n","description":"","footnote":"","page_name":" 230 ","page_number":262},
  {"content":"\r\n\r\nنمىكنند و بچنين حالى هم گرفتار نمىگردند . اين نيست مگر ازآن‌جهت كه اگر طبيعت بر خلاف عادت وادار شود ضعيف و درمانده مىگردد و بيمارى ديگرى هم دچار مىشود و پرهيز هم بر سنگينى بار او مىافزايد . اينك اگر تو بدنبال دليل بر درستى نظر ما باشى اينها كه گفتيم گواه ماست و اگر جوياى دليلى از كتاب خدا باشى مىگويم كه خداوند فرموده است :  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ .  يعنى همانا خداوند احوال قومى را تا وقتى كه خودشان تغييرى در خود ندهند ديگرگون نمىكند و بنابراين اگر در آنچه كه خدا براى تو قرار داده تغييرى بدهى خداوند هم آنچه را كه از نعمت تندرستى به تو داده ديگرگون مىكند و نيز خداوند فرموده است :  بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ .  و اين نص كتاب است بر اينكه اگر كسى عادت خود را تغيير دهد اين ديگرگونى سبب از دست رفتن نعمت تندرستى مىگردد و در كتاب خداوند چيز باطلى نيست\r\nاما اگر در پى سنت پيغمبر ( ص ) باشى پيش از اين از حضرت ابو الحسن ( ع ) روايت كرديم كه فرموده است : ليس الحمية ان تدع الشىء اصلا و لكن الحمية ان تأكل من الشىء و تخفّف انتهى . يعنى پرهيز آن نيست كه چيزى را به كلى ترك كنى بلكه پرهيز اين است كه از چيزى بخورى اما كم بخورى . و از حضرت صادق ( ع ) است : اعود البدن ما اعتاد انتهى ، يعنى با بدن به همانطور كه عادت دارد راه برو . نظريه بقراط هم در كتاب تدبير به همين منوال است و مىگويد كه : پرهيز آنست كه از آنچه كه بدان عادت دارى كمتر بخورى . و نيز روايت شده است از حضرت ابى عبد الله عليه السلام : لا تنفع الحمية للمريض بعد سبعة ايام ، يعنى براى بيمار پس از هفت روز پرهيز سودى ندارد . بنابراين كم كردن غذا بيش از هفت روز نتيجه‌اى ندارد\r\n\r\n","description":"","footnote":"","page_name":" 231 ","page_number":263},
  {"content":"\r\n\r\nزيرا در اين هفت روز بيمارى رو به پيشرفت است و اخلاط در حال نضجند و طبيعت مشغول بدين كار است بنابراين بايد از ايجاد خلط جديد جلو - گيرى كرد زيرا هرچه خلط تازه‌اى پديد آيد بخميره بيمارى مىرسد و آن را نيرو مىدهد و اگرنه اين بود كه ترك غذا سبب ضعف كه خود امّ الامراض و سبب تباهى بدن است نبود سفارش مىكرديم كه بيماران در اين روزها به كلى از خوردن غذا بپرهيزند اما پزشك بايد همه جهات مسئله را مورد توجه قرار دهد بنابراين بيمار را پرهيز مىدهد و از غذاى عادى او مىكاهد اما اين كم كردن نبايد به آن اندازه باشد كه سبب تباهى نيروى بدن گردد و اين هم در وقتى است كه خود بيمار اشتهاى خوردن داشته باشد و گرنه تا وقتىكه خودش ميل به غذا نداشته باشد نيازى به آن ندارد زيرا طبيعت در آن حال بكارى مهمتر از تغذيه مشغول است .\r\nهمانطور كه گفتيم غذا در همان حال كه بدن را نيرو مىبخشد بيمارى را نيز تقويت مىنمايد زيرا هر بيمارى خميره‌اى دارد و هرچه خلطى بر آن افزوده شود بدان تبديل مىگردد و بر نيرويش مىافزايد و نيز ترديدى نداريم كه بدن هم به غذا نياز دارد تا اينكه جاى سوخت آن را بگيرد و اگر بيمار غذا نخورد گرسنگى قبل از بيمارى او را مىكشد . پس در عين اينكه غذا بيمارى را نيز تشديد مىكند چاره‌اى از آن نداريم بنابراين ، ما در اين ميانه سرگردان مىمانيم كه آيا بايد به بيمار غذاى عادى پيش از بيمارى را بدهيم يا غذاى تازه‌اى كه مناسب با مرض باشد ( و چنين غذائى هم بنا بقاعده كلى كه بيمارى را بايد با ضد آن درمان كنند ضد آن است ) به او بخورانيم ؟\r\nدر اين حال هم مىدانيم كه تغيير عادت خود موجب مرض تازه‌اى خواهد بود و در نتيجه بيمار به بيمارى ديگرى نيز مبتلا خواهد شد و نيرويش از\r\n\r\n","description":"","footnote":"","page_name":" 232 ","page_number":264},
  {"content":"\r\n\r\nدست خواهد رفت يعنى اگر چنين تجويزى بكنيم مرض ديگرى در او ايجاد كرده‌ايم اما اگر غذاى عاديش را منتهى به اندازه كمتر و در حدود اقتضاى طبيعت به او بدهيم در سوى تقويت طبيعت گام برداشته‌ايم و خلط تازه‌اى هم در بدنش ايجاد نكرده‌ايم تا بيمارى شدت بگيرد بنابراين بايد اين راه را برگزينيم ولى اگر ببينيم كه بدن به غذا احتياج ندارد دستور ترك آن را مىدهيم اما گاه مىبينيم كه بيمار به غذا نياز دارد و اين در حالى است كه اشتهاى او در حد طبيعى باشد ، نيروى بيمار از دست نرفته ، در عين حال بيمار عادت ثابتى هم كه اينك به علت بيمارى ديگرگون شده دارد ، و مىبينيم كه به همين دليل اشتهاى او نيز مختل شده است بايد مصلحت او را رعايت كنيم و غذاى مناسبى به او بخورانيم . در اين هنگام بايد غذاى او را برحسب دستورى كه خواهيم گفت آماده كنند . اما اگر بيمار اشتها نداشته باشد نيازى به غذا ندارد چه غذاى دوائى باشد و چه نباشد تا هنگامى كه ميل به غذا پيدا كند و در اين وقت اگر كم‌اشتها باشد غذاى دوائى برتر از ساير غذاها است چه خود اين نوع غذا كار دوا را هم مىكند و باز نوع عادت او را هم بايد در نظر بگيريم زيرا آنها كه در رفاه هستند بغذاهاى سبكتر عادت دارند و غذاى فقرا بيشتر خشن است .\r\nبه‌هرحال اگر غذاى عادى را نتوان داد بايد نوع غذا را در نظر بگيرند و مثلا آنها كه بنان ارزن عادت دارند اگر نان گندم بخورند مىگوئيم كه غذاى سبكترى خورده‌اند ولى آنان كه به برنج و گوشت عادت دارند بايد از شورباها و حريره‌ها استفاده كنند و نيز بايد مريض از غذائى كه مولد موادى همجنس سبب مرض او است پرهيز داده شود و اول بايد غذاهائى كه سبب نضج يافتن خلطها است و سپس غذاهاى ضد مرض و چيزهائى كه سبب نرم\r\n\r\n","description":"","footnote":"","page_name":" 233 ","page_number":265},
  {"content":"\r\n\r\nشدن روده‌ها و كمك به عمل دفع است به او بدهند اما در روزى كه بيمار مسهل خورده بايد از غذاى غليظ پرهيز داده شود تا طبيعت متوجه به گوارش آن نشود و از عمل مسهل غافل نماند و نيز از آن جهت كه غذا با مسهل مخلوط نشود كه در نتيجه مسهل از كار باز داشته شود . همچنين از اين بابت كه غذا با اخلاطى كه بسوى معده جذب شده ممزوج نگردد چه در اين صورت نفخ و صداهاى شكمى پيدا مىشود و غذا هم درست گوارده نمىشود و روده‌ها را آزرده مىكند اما در روزهاى ديگر بايد غذاهائى به مريض داده شود كه سبب نضج يافتن خلطها و ليز شدن مجارى باشد و نيز باعث باز شدن گرفتگيها ، دفع مواد زائد ، تصفيه و لطيف شدن و بتحليل رفتن مواد باشد . ضمنا مىدانيم كه غذا سبب رسيدن انسان بپايان عمرى كه براى او مقدر است مىباشد و قوام بدن او بدان است و اگر بدن نيرومند نباشد نمىتواند بيمارى را از خود براند بنابراين خالى بودن بدن از غذا جايز نيست مگر آنكه طبيعت كه خود پزشك خدادادى است غذائى نخواهد كه اين مطلب هم ناشى از دو دليل است : يكى آنكه بدن در حال امتلاء است و نيازى به غذا ندارد ديگر آنكه بيمارى آن‌قدر قوى و كشنده است كه تمام نيروى طبيعت متوجه آن است بنابراين پزشك بيرونى بايد هميشه از طبيب درونى خدائى پيروى كند پس در اين هنگام نبايد غذائى به بدن برسانند كه طبيعت را به خود مشغول كند و از دفاع باز بدارد و بيمارى ديگرى را هم بوجود بياورد كه اين بيمارى نيز بنوبه خود بدن را فاسد نمايد .\r\nبديهى است كه طبيعت به بيماريهاى حاد بيش از بيماريهاى مزمن توجه دارد چه از آنها بيشتر رنجور مىگردد پس در اين‌گونه بيماريها نياز بدن به غذا كمتر و در بيماريهاى مزمن بيشتر و در بيماريهاى متوسط ميانه است به\r\n\r\n","description":"","footnote":"","page_name":" 234 ","page_number":266},
  {"content":"\r\n\r\nهمين دليل است كه در امراض حاد اشتها كمتر از بيماريهاى مزمن مىباشد در عين حال بيمارى حاد زودتر ببهبودى مىگرايد بنابراين از كمى غذا چندان زيان نمىبيند و كمتر تباه مىشود اما بيماريهاى مزمن ديرتر درمان مىپذيرند و بدن به غذاى بيشترى نيازمند است تا اينكه مرض پايان بيابد در آن روزها كه بيمارى در حال پيشرفت مىباشد احتياج بدن به غذا كمتر از وقتى است كه مرض رو بپايان است زيرا در روزهاى اول طبيعت بيشتر متوجه بيمارى است .\r\nچون اين مطالب را دانستى اينك مىگوئيم كه غذا دو قسم است از نظر كميّت يا زياد است يا كم و هركدام از اين دو ، نيروى غذائى بيشترى دارد يا كمتر بنابراين مجموعا چهار قسم است غذاى زياد كم نيرو بايد به كسى داده شود كه داراى اشتها و نيروى كافى است زيرا چنين كسى بايد در پى آن باشد كه باشتهايش پاسخ دهد اما چيز زيادى به بدن خود نرساند به كسانى كه برعكسند نيز بايد غذاى برعكس خورانده شود غذاى كم‌حجم و كم‌نيرو بايد به بيمارى داده شود كه اشتهايش كم است و بنيروى غذائى نياز كمترى دارد و غذاى پرحجم و پرنيرو به عكس آن است . و نيز غذاها به سبك و سنگين تقسيم مىشوند بنابراين غذاى سريع النفوذ به كسى داده مىشود كه به رسيدن فورى غذا به بدنش نيازمند است و فرصتى هم ندارد يا نيروى گوارشيش كم مىباشد و در حال نقاهت است با اينكه داراى زندگى مرفه است و يا كودك مىباشد شير و زرده تخم‌مرغ نيم‌پخته از اين دسته غذاها مىباشند . اما غذاى سنگين مخصوص كسى است كه بخواهيم او را به آن عادت بدهيم و همچنين براى كسانى مىباشد كه عادت بغذاى غليظ دارند و اهل كار سنگين و زحمت‌كشى هستند .\r\n\r\n","description":"","footnote":"","page_name":" 235 ","page_number":267},
  {"content":"\r\n\r\nاين بود مطالب كلى و مختصر درباره تغذيه اما تفصيل آن بطور كلى اين است كه غذاى مناسب براى بيمارانى كه به بيماريهاى خونى و صفرائى گرفتارند عدس پوست گرفته ، آب انار ، آب‌غوره ، سركه با عدس پوست گرفته و خرفه است\r\nغذاى مناسب بيماران بلغمى در اول شيره مغز بادام با شورباها و زرده تخم‌مرغ نيم‌پخته و در آخر بيمارى غذاهاى گرم و خشك و چيزهائى است كه در آن ادويه و چيزهاى معطر ريخته باشند و نيز سبزيهاى گرم .\r\nغذاى مناسب براى بيماران سودائى شوربا و آش پاچه است . و در همه اين حالات بايد از چيزهاى مولّد خلطى كه زيان دارد بپرهيزند . بهتر اين است كه در اول بيمارى كه بايد اخلاط نضج بگيرند اغذيه نضج‌دهنده‌اى به آنها بدهند و يا مواد نضج‌دهنده‌اى داخل در غذا بكنند اما در روزهائى كه مريض مسهل خورده بايد غذاهاى ملين بخورد و در آخر بيمارى بايد غذاهاى لطيف‌كننده و حل‌كننده به بيمار بدهند . ما در مقاله چهارم مفصلا درباره داروهاى نضج‌دهنده ، مسهل ، بازكننده ، لطيف‌كننده و غير آن شرح خواهيم داد اما غذاى مناسب براى كسى كه بسيار ضعيف گرديده شير و زرده تخم‌مرغ نيم‌پز است و در اين حد بايد پخته شود كه آن را در آب مىاندازند و بر آتش مىنهند و تا سيصد شماره مىشمارند و آن را برميدارند اگر آب به جوش آمده تا صد مىشمارند و نيز براى اشخاص كم‌توان قرص اللحم « 1 » آب پاچه بسته و مغز دانه‌ها مفيد است . بهترين غذا براى بچه غذائيست كه پدر و مادرش مىخورند ، حريره نيز براى آنها مفيد مىباشد و نيز سنجد و آرد جو با شكر براى كسى كه پدر و مادرش به آن عادت دارند نيز سودمند است اگر بچه از خوردن آنچه كه به او مىدهند سرباز زند او را از آنچه كه به آن\r\n\r\n\r\n","description":"","footnote":"\r\n( 1 ) روش ساختن اين قرص در شماره 33 حرف \" ق \" داروهاى مركب آمده است . م\r\n","page_name":" 236 ","page_number":268},
  {"content":"\r\n\r\nمايل است باز مدار و لو آنكه برايش زيان داشته باشد اما كم به او بده زيرا بدن بناچار بايد از غذا استفاده كند .\r\nاوقات غذا در بيمارى نيز مهم است : در بيماران نوبه‌اى در پايان نوبه يا كمى پيش از آن وقت خوبى است و اگر تب قطع‌شدنى نيست در همان اوقات كه بيمار به آن عادت دارد بايد غذا بخورد . كسى كه مسهل خورده قبل از عمل مسهل نبايد چيزى بخورد و در آن هنگام هم بايد غذائى سبك كه شور و گرم و تند نباشد مثل آب گوشت « 1 » يا تخم‌مرغ نيم‌پخته بخورد و از آب مخصوصا اگر سرد باشد بايد پرهيز كند و اگر زياد تشنه شد بايد بعض آبهاى خاص تقطير شده كه كمك به عمل مسهل كند بياشامد مثل عرق گاو زبان نيمه گرم با شيرينى كم . كسى كه خون از او گرفته‌اند نبايد نمك بخورد براى كسى كه مزاجش گرم است سكنجبين عسلى و انار ميخوش بخصوص در تابستان مناسب است . اما بيمار پس از بهبودى هم نبايد بيك دفعه غذائى كه مريض را از آن پرهيز داده‌ايم بخورد بلكه بايد كم‌كم و در ظرف چند روز از آن غذا بخورد و نيز غذاهاى غليظ و سنگين نبايد بخورد تا كم‌كم عادت كند . اگر نقاهتش شديد باشد بايد غذاهاى سبك كه مقوى اعضاء رئيسه باشد بخورد\r\nپس از پايان بيمارى در حال نقاهت نيز بايد مواظب بيمار باشند چه بىاحتياطى ممكن است سبب برگشت بيمارى بشود و با وجود ضعفى كه بيمار دارد برگشت بيمارى براى او خطر و زيان بيشترى دارد بخصوص آنكه مقاومتش نيز در مقابل بيمارى كم است ، پس از بهبودى هم بايد تا يك هفته مرتبا مثل حالت بيمارى از بيمار پرستارى كنند تا به حال عادى برگردد و در\r\n\r\n\r\n","description":"","footnote":"\r\n( 1 ) منظور از آب گوشت جوشانده گوشت در آب يا عرق يا شيرابه‌ايست كه از گوشتى كه درون ظرفى سربسته ريخته و در آب مىجوشانند بدست آيد . مترجم\r\n","page_name":" 237 ","page_number":269},
  {"content":"\r\n\r\nاين مدت بايد غذاهاى سبك و مقوى به او بخورانند و غذاهائى مانند كباب همراه با زيره و گشنيز خشك ، نعناع و كمى پياز ، دانه انار ، قرص اللحم و امثال آن مفيد است و نيز سكنجبين همراه با آب به و آب ميوه‌ها با كمى نان خشك سودمند مىباشد . بيمار بايد به ورزش سبك بپردازد و با رفتن به جاهاى باصفاى سبز و خرم تغيير آب و هوا بدهد و اگر آثار بيمارى باقى بماند پس از آنكه كمى نيروى خود را بازيافت مسهل ضعيفى بخورد در اواخر دوره نقاهت با آب خالص نيم‌گرم حمام كند و اگر به علت چيرگى ضعف شبها عرق كند در بستر او برگ مورد مىريزند و بايد با روغن مورد بدنش را چرب كند و نيز بايد اعضاء رئيسه او را با سيب ، انار ، به و آب آنها ، همچنين عرق صندل ، آب ميوه‌ها ، آب گوشت و مغز بادام و نيز بو كردن چيزهاى معطر تقويت كنند . اگر كم‌خواب باشد بايد مغز او را با روغن‌هاى سرد نيرو بدهند و بايد شربت خشخاش بنوشد . اگر كم‌اشتها باشد در وقت هضم غذا نمك قليا ( كربنات دو سود طبيعى ) به تنهائى يا همراه با سركه و آب برايش مفيد است يا بايد جوهر ليمو و آب بخورد . همچنين سكنجبين عنصلى و الكسيرها و مفرّح سهل ( صد و چهل و نهم ) و مفرح سيسنبرى و اين قرص مفيد است : برگ گل سرخ پاك كرده 5 جزء سماق 1 جزء هل نيم جزء كه از آنها قرص مىسازند و هر روز يك مثقال ( پنج گرم ) با شربت انار ميخوش مىخورند و اگر هنوز اثر حرارت در او باقى مانده و مزاج او مليّن باشد از اين قرص كه اسم آن قرص الناقهين است بخورد : تخم كشوث طباشير عصاره غافث گل سرخ پاك شده تخم كاسنى تخم خرفه ، دانه مورد از هركدام دو و نيم گرم ، كافور هشتاد سانتيگرم با عرق كاسنى خمير و قرص مىكنند و روزى پنج گرم مىخورند . قرص ديگر اين است : گل سرخ پاك شده سى نشاسته سه تخم كدو و تباشير سفيد از هركدام هفت\r\n\r\n","description":"","footnote":"","page_name":" 238 ","page_number":270},
  {"content":"\r\n\r\nجزء ، تخم خرفه پنج جزء ، آنها را با لعاب تخم اسفرزه خمير و قرص مىكنند و روزى در حدود 5 گرم با جلاب « 1 » سرد مىخورند و اگر مزاج بيمار سرد باشد حب الاشتهاء برايش مفيد مىباشد و بايد از غذاهاى غليظ و سنگين ، تخمه و سنگينى مزاج پرهيز كند و اگر تازه‌اى برايش پيش بيايد بايد ملين بخورد و بدارويش از داروهاى مقوى قلب اضافه كنند .\r\nبايد توجه داشت كه يكى از بزرگترين سببهاى برگشت بيمارى ، تخمه ، امتلاء ، حركات تند و حتى بعض صداها است زيرا مزاج بيمارى كه در حال نقاهت است مثل مزاج كودك مىباشد كه از كوچكترين ناملايمى متأثر مىشود . و نيز بيمار بايد از استفراغها مثل خونريزى و جماع و عوارض نفسانى مانند خشم اندوه ، كم‌خوابى ، خواب در هنگام روز و نيز از گرسنگى و تشنگى مفرط ، غذا روى غذا خوردن ، غذا خوردن پيش از احساس گرسنگى حقيقى ، نوشيدن آب پس از غذا و قبل از گوارش آن ، يا ناشتا و يا شب هنگام خوددارى كند نوشيدن آب زياد از عمر انسان مىكاهد و براى بدن مضر است همانطور كه آب براى يك ساختمان ضرر دارد و نيز آب سرد و چيزهاى ترش ، تند ، و تيز زيانبارند . زيادروى در خوردن چيزهائى كه مزاج گرم و يا سرد دارند و - چيزهائى كه در آغاز سبب بيمارى بوده نيز مضر است . بهم خوراكى و نيز اقدام ناگهانى براى هر كار و يا سرما خوردن و گرما خوردن و حركت زياد براى بيمارانى كه در حال نقاهت هستند زيان دارد و همانطور كه روايت شد حركت سبب برگشت بيمارى است . براى بيماران تازه شفا يافته خوردن داروهائى براى حفظ تندرستى مناسب است مانند ايارج الصحة ، ايارج يابس ، حب الاصطمحيقون ، حب فادزهر معدنى ، مزيد العمر ، معجون الخبث ، مفرّح\r\n\r\n\r\n","description":"","footnote":"\r\n( 1 ) روش ساختن جلاب در داروهاى مركب خواهد آمد . مترجم\r\n","page_name":" 239 ","page_number":271},
  {"content":"\r\n\r\nاعظم ، ملح اللؤلؤ و ملح المرجان . ساير داروهائى كه اعضاء رئيسه را تقويت مىكند نيز مفيد است اما هر دارو را بايد در محل خودش به كار برد چه براى هر چيزى ، چيزى خوب است و هر چيز براى همه چيز ايجاد نشده .\r\nاين بود دستور غذاى بيماران و كسانى كه دوره نقاهت را مىگذرانند ، نحوه پرستارى آنها بطور كلى و جزئى نيز مفصلا شرح داده خواهد شد .\r\n\r\nمقاله دوم - [ معالجات خاص 
  ]\r\nدر معالجات خاص است و منظور درمانهائى است كه عرض را از اندامها مىراند بدون آنكه سبب اصلى را از بين ببرد\r\n\r\n[ مقدمه - درمان خاص و درمان عام 
  ]\r\nخداوند بدن انسان را از اركان و همچنين اخلاط و اسطقسات تركيب كرده است و او حكيمى است كه در صنع او بيهوده‌اى نيست و هر چيزى را براى غايتى آفريده و اين غايت از آنچه كه آن را ساخته است ، به شرط آنكه به حال خودش باقى باشد ، بدست مىآيد و اين وضع تا پايان زمانى كه خدا خواسته باشد ادامه دارد ، اما اگر غير از اين را خواسته باشد ، اين اسباب را دگرگون مىسازد ، بنابراين آن پديده نيز ديگرگون مىشود . از آنجا كه هر پديده‌اى تابع سببها است ، ديگرگونى آن ، دليل بر تغيير اراده خداوند بر دگرگونى سببهاى علوى است كه اين تغيير ، سبب دگرگونى سبب‌هاى پائينتر و در نتيجه باعث پيدا شدن تغيير در آن غايات است . پس هرگاه منظور اصلى از يك شئ حاصل نشود ، روشن مىگردد كه در آن سببها تغييرى پيدا شده ، چه تا تغييرى در سبب پيدا نشود ، مسبب به حال خود باقى خواهد بود و خداوند از اينكه چيزها را بدون سبب جارى كند خوددارى مىفرمايد و براى هر چيزى سببى قرار داده است و چون از حكمت خداوند بايد گاهى به\r\n\r\n","description":"","footnote":"","page_name":" 240 ","page_number":272},
  {"content":"\r\n\r\nآدمى دردها و آفاتى برسد تا يادآور روز نيستى او باشد و در همين حال بايد براى ماندن در دنيا دوباره سلامت خود را بازيابد تا اجل او برسد و حقيقت نفس او از سعادت و شقاوت پديدار گردد ، براى برگرداندن سلامتى و بازگرداندن سببهاى آنكه ديگرگون شده بود و از پديد شدن منظور اصلى جلوگيرى كرده بود ، نيز سببهاى ديگرى قرار داده كه آدمى را بوسيله وحى و آزمايشها به اين سببها راهنمائى مىنمايد . اين سببها درمانهاى عام براى هر دگرگونى است و درعين‌حال براى زدودن عوارضى كه پديد مىآيد نيز سببهائى آفريده است هرچند كه اين سببها وسيله تغيير سببهاى كلى و بزرگ نباشد و اينها درمانهاى خاص است اگرچه ممكن باشد كه تا سببى باقى است عرض آن برگردد . بنابراين درمانهاى خاص چندان سودمند نيستند تا اينكه دردى به كلى درمان شود پس در هر مرضى لازمست كه درمان خاصى به عمل آيد كه آن بر دو گونه است :\r\nيكى اينكه در سببهاى كلى علوى ، دگرگونى پيدا شود كه اين هم بجز با توجه به خداوند و دعاها و صدقات ممكن نيست و بايد خداوند لطف فرمايد و آن سببها را دگرگون سازد و اين بالاترين گونه درمان است . اين نوع طب را شرع مقدس در بر مىگيرد .\r\nاما براى تغيير دادن سببهاى پائينتر بوسايلى كه خداوند براى آن قرار داده نيازمنديم . ما در كتاب حقايق الطب انواع درمانها را ذكر كرده‌ايم و در اين مقاله مىخواهيم از درمانهاى خاص آنچه را كه آسان باشد و همچنين بعض معالجات عام را كه ويژه همه امراض است نام ببريم اما به‌هرحال هر بيمارىاى درمانى مخصوص به خود دارد كه براى بيمارى ديگر مناسب و سودمند نيست .\r\n\r\n","description":"","footnote":"","page_name":" 241 ","page_number":273},
  {"content":"\r\n\r\n\r\nفائده استدلال بر مؤثر از اثر\r\nهمين‌كه دانستى كه از آثار مىتوانيم به مؤثرها پى ببريم و عوارض پيدا شدهء در بدن ، حاكى از سببهاى پنهان است ، براى پيدا كردن سببها راهى جز استدلال بآثار آن سببها نيست . اين آثار بر دو گونه است :\r\nنخست آنها كه روشنتر و سبب استنباط حال بيمار است و به زبان ديگر آن آثار را به چشم مىبينيم مثل چيزهائى كه از رنگ ، حركات ، سكنات و سخنانى كه مىگويد درمىيابيم و همچنين نبض ، زبان ، چشم ، قاروره « 1 » ، تنفس وضع مدفوع و امثال آن دلالتهائى دارند و اينها اغلب قطعى است اما پارهء آثار ديگر فقط سبب پيدا شدن گمان و حدس در پزشك مىگردد كه گاهى هم داراى نتيجهء قطعى است از قبيل اشتهاى بيمار براى خوردن ، آشاميدن ، نزديكى ، درد ، خواب ، خواب ديدنها ، وسواسها ، تخيلات ، نيرو ، ضعف ، خفقان ، احساس سوزش و امثال آن . بنابراين اگر بيمارى به تو مراجعه كرد پيش از هر كار ديگر از اوضاع و احوال خارجى و عادات او در حال سلامتى و سپس از آثارى كه در بالا ياد كرديم تحقيق و جستجو كن و عقل خودت را داور قرار بده ، در صورت موافقت همه آثار باهم تصميم لازم را بگير چون هر مؤثر اثر خاصى دارد ، بشدت و ضعف آنها توجه كن تا اثر نيرومندتر را دريابى و همين‌كه آن را پيدا كردى اگر از سببهاى خارجى بود آن را قطع كن و اگر از اسباب داخلى باشد براى رفع آن چاره‌اى بينديش ، گاهى بعض از آثار پس از زدودن مؤثر نيز تا مدتى در يك بيمار باقى مىماند كه علتش\r\n\r\n\r\n","description":"","footnote":"\r\n( 1 ) در اصطلاح پزشكى سنتى قاروره شيشه‌اى است كه ادرار بيمار را در آن مىيريختند و با ديدن آن بيمارى را تشخيص مىدادند . مترجم\r\n","page_name":" 242 ","page_number":274},
  {"content":"\r\n\r\nنيروى انفعالى و نگاهدارنده اثر ، در آن بيمار است ، در اين هنگام بايد به معالجات خاص پرداخت تا كاملا بهبودى پيدا شود كما اينكه اگر داخل اطاقى شوى و ببينى در اثر آتشى كه در آنجا افروخته شده ديوارهايش گرم است پس از بيرون بردن آتش و تهويه تا مدتى ديوارها گرم باقى مىماند علت اين مسئله آن است كه اين قبيل سببها تكميل‌كننده هستند نه ايجاد كننده زيرا اگر ايجادكننده بودند پس از زدودن مؤثر ، اثر نيز زايل مىگرديد اما در حالت تكميل ، مدتى طول مىكشد تا اثر تمام شود ، مانند اينكه كسى سنگى را پرتاب كند و بلافاصله بميرد . بنابراين شكى باقى نمىماند كه باقى بودن عرض ، هميشه همراه با زدودن اثر نيست بلكه ممكن است كه سبب از بين رفته باشد اما اثر تا مدتى باقى بماند و در چنين حالتى باقى بودن اثر دليل بجا بودن سبب نيست ، مثلا ممكن است كه سببى را از بين ببريم اما اثر آن تا پايان زندگى بيمار بجاى خود باقى بماند مثلا اگر كسى بدليلى كور بشود با اينكه سبب اصلى هميشه باقى نيست آن كس تا آخر عمر نابينا خواهد ماند .\r\n\r\n[ فائده - قطع بيمارى كه ناشى از بيمارى ديگرى مىشود 
  ]\r\nگاه در جستجوى خود به آن مىرسى كه يك بيمارى ، ناشى از وجود بيمارى ديگرى است مثل نابينائى كه گاه در اثر صداع پيدا مىشود يا يك بيمارى از سببى پديد آمده مثل تبى كه بدنبال يك عفونت پيدا شده ، در نوع اول بايد نخست بدرمان بيمارى اصلى بپردازى و در گونه دوم بايد سبب خارجى يا داخلى را درمان كنى . اگر يك بيمارى دنباله بيمارى ديگر باشد ، بايد اول بيمارى نخست را درمان كنى اما اگر بيمار در يك زمان دو بيمارى مخالف هم داشته باشد ، اول بيمارى سخت‌تر و خطرناك‌تر و آن را كه بر طبيعت بيمار\r\n\r\n","description":"","footnote":"","page_name":" 243 ","page_number":275},
  {"content":"\r\n\r\nچيره‌تر است بايد درمان كرد . همچنين بايد بيمارى حاد پيشتر از بيمارى مزمن معالجه شود اما نبايد در اين‌باره هم زياده‌روى كرد و بايد تا ممكن است درمانهاى مشترك را اجرا نمود و در جهات مختلف بايد ميانه‌رو بود .\r\nاما اگر هر دو بيمارى از يك سبب پيدا شده باشد زدودن سبب بس است و اگر يك عرض كشنده باشد پيش از سبب بايد به آن بپردازند و بايد در زدودن عرض كوشيد و پس از تخفيف و تسكين آن بدرمان سبب اصلى پرداخت « 1 »\r\n\r\n[ فائده - درمان بيمارى اگر سبب خارجى يا داخلى باشد 
  ]\r\nاگر بر وجود سببى يقين نمودى و بر درمان عزم كردى اگر سبب خارجى باشد هرچه زودتر آن را قطع نما و سپس عرض را با ضدش درمان كن و اين‌گونه بيمارى از نظر درمان آسانترين است به اين شرط كه شدت سبب در آن حد نباشد كه پس از زدودن آن ، آثار بجاى خود بماند اما اگر اثر داخلى بوده و نضج گرفته يعنى رسيده باشد ، بايد ديد آيا طبيعت بيمار مىتواند آن را از اخلاط مفيد جدا كند يا نه ؟ اين مطلب را با آزمايش پيشاب و ته‌نشين آن و همچنين از خلط سينه و بينى و ساير مدافعاتى كه بدن در مقابل بيماريهاى بحرانى نشان مىدهد ، درياب و ببيرون كردن آن از بدن بيمار بپرداز ، اما اگر رسيدن آن سبب داخلى مسلّم نگردد چنانچه از شدت فساد كشنده‌اى بترسى و فرصتى در كار نباشد اول بايد بدون درنگ از آن شدت بكاهى تا آن ماده فاسد برسد و آماده خارج كردن بشود اما اگر صبر كردن\r\n\r\n\r\n","description":"","footnote":"\r\n( 1 ) منظور از عرض در اينجا رويدادى است كه بر اثر يك بيمارى يا سبب پيدا مىشود ( براى اين قبيل رويدادها در اصطلاح فعلى واژه عوارض به كار مىرود ) مانند خونريزى از بينى در بيمارى حصبه كه اگر شدت داشته باشد خود ممكنست سبب مرگ بيمار گردد درحالىكه علت اصلى بيمارى حصبه است . مترجم\r\n","page_name":" 244 ","page_number":276},
  {"content":"\r\n\r\nو در انتظار ظهور آثار بيشتر ماندن ، زيان‌آور نباشد . بايد تا پيدا شدن آثار رسيدن فساد به حد نضج ، صبر كنى . گاه ممكن است كه درنگ كردن لازم نباشد مثل زيادى خون كه در آن صورت مىتوان فورا مقدار زايد را خارج كرد اما رسيدن خلط فاسد در بلغميها و سودائىها كه داراى بيمارىهاى مزمن هستند ديرتر و در خونىها زودتر است و خلط صفراء زودتر از ديگر خلطها نضج‌پذير مىباشد .\r\n\r\n[ فائده - حالات مختلف خلطهاى بدن است 
  ]\r\nمجموعه خلطها در بدن سى و چهار حالت دارند « 1 » كه چهار حالت آن صالح براى سلامتى هستند و سى حالت ديگر كه در اثر فساد يك ، يا دو ، يا سه و يا هر چهار خلط از جهت اندازه يا چگونگى آنها پيدا مىشود ، سبب پيدايش بيماريها مىباشد و بر پزشك است كه در جستجوى آثار هريك از اين حالات باشد و با استدلال به آن آثار ببيرون راندن خلط زياد و يا اصلاح چگونگى يا اندازه آن و يا اين هر دو . اگر توأما سبب بيمارى باشند بپردازد كه در اين حالت ، اصلاح به تنهائى كافى نيست .\r\n\r\n\r\n","description":"","footnote":"\r\n( 1 ) ظاهرا محاسبه تعداد حالات به اين صورت است كه هريك از اخلاط چهارگانه يعنى صفرا ، سودا ، خون و بلغم داراى چهار حالتند كه اين حالات عبارتند از : اعتدال ، كمى ، زيادى و تغيير كيفيت طبيعى بنابراين اعتدال خلطها كه صالح براى سلامتى است چهار حالت است و اگر يك خلط فاسد شود سه حالت دارد يعنى كم يا زياد شده و يا كيفيت طبيعى آن تغيير كرده . اگر دو خلط باهم فاسد شوند مجموعا داراى شش حالتند اگر سه خلط باهم فساد يابند نه حالت پيدا مىشود و اگر هر چهار خلط باهم فاسد شوند دوازده حالت ايجاد مىشود و جمع اعداد 4 ، 3 ، 6 ، 9 و 12 ، به 34 مىرسد . م\r\n","page_name":" 245 ","page_number":277},
  {"content":"\r\n\r\n\r\n[ فائده - اينكه غذا و دارو از هر جهت بايد موافق ميل و عادت و اشتهاى مريض باشد 
  ]\r\nبراى يك پزشك مهربان سزاوار است كه براى هر بيمار تا مىتواند ، داروئى را تجويز كند كه آماده كردن آن از او ساخته باشد . مثلا به بيمار فقير نمىتوان داروئى را كه از ياقوت و زمرد و مرواريد بايد ساخته شود داد . همچنين بايد داروئى داد كه بيمار آن را تحمل كند نه آنكه براى او بدآيند باشد مثلا براى آنها كه در آسايش و تنعم هستند دارو و غذاى خشن و بدبوئى را كه به آن عادت ندارند نبايد داد . همچنين غذا و دارو در كلى و جزئى نبايد بر خلاف ميل مريض و عادت و اشتهاى او باشد مگر آنكه در غير اين دستور زيانى ديده شود اگر بيمارى مايل بغذاى زيان‌آورى باشد و غذا يا داروى مفيد را نخورد نبايد او را به كلى از آن چيز زيان‌آور بازداشت . بهترين رفتار در درمان ، آرامش دادن به مريض و اميدوار كردن او به بهبودى و حتى گفتن اينكه بيماريش چندان خطرناك نيست مىباشد . اين‌گونه رفتار اثر بزرگى در نيرو - بخشيدن بقلب بيمار و برانگيختن حرارت غريزى او كه بزرگترين سبب دفع بيمارى است دارد . برعكس اگر پزشك بيمار را بترساند و به او بگويد كه بيماريش درمان‌ناپذير است چه‌بسا كه پيش از آنكه اجل برسد به هلاكت او بيانجامد در حقايق الطب از تأثير نفس ( روح ) بيمار ، در او سخن بسيار گفته‌ايم . بهر حال آرامش دادن بيمار داروئى است كه هيچ‌چيز از داروهاى نيروبخش و ضد سمها و امثال آنها با آن برابرى نمىكند و از اين درمان غافل مشو و در مقدمه كليات زيادى را توضيح داده‌ايم كه بايد به آن مراجعه كنى و اينك ابواب را ذكر مىكنيم .\r\n\r\n","description":"","footnote":"","page_name":" 246 ","page_number":278},
  {"content":"\r\n\r\n\r\nباب اول پاره‌اى از بيماريهاى سر\r\n\r\nفصل صداع « 1 »\r\nصداع دردى است كه در سر پيدا مىشود كه اگر در نيمه‌اى از آن باشد شقيقه ( درد نيمه سر ) « 2 » ناميده مىشود و سبب نزديك آن حبس شدن بخارها در مغز است كه از بسته شدن مسامات ( راههاى خروج ) يا زيادى بخارهائى كه تا مغز بالا رفته است پيدا مىشود . همين‌كه اين بخارها حبس شد و يا بيش از اندازه حجم پرده‌هاى مغز بود در بهم پيوستگى بين پرده ها و همچنين بين پرده‌ها و استخوانهاى سر و درزهاى آن جدائى مىافكند ، در اين مرض بيمار سنگينى و دردى در سر خود حس مىكند ، اگر در اين هنگام بر سر خود فشار بياورد ، از آنجا كه بعض اجزاء كه جابجا شده به حال خود برميگردد احساس راحتى مىكند اين نوع سردرد يا از سبب‌هاى خارجى است و يا داخلى :\r\nاما سببهاى بيرونى مثل راه رفتن در آفتاب و نزديك آتش رفتن يا بوئيدن دود و زياد ماندن در حمام و امثال آن است . و علامتش با توجه باينكه پيش از آن يكى از سببهاى ياد شده در كار بوده است گرمى جلوى سر ، خشكى بينى ، تشنگى و صدا كردن گوش است و اينكه از خوردن خنك - كننده‌ها بآرامش مىگرايد ، درمانش ، قطع سبب و به كار گرفتن خنك‌كننده - هاى موضعى و درونى است چه نوشيدنى باشد و چه ماليدنى . اما بوئيدن كافور و ماليدن گلاب ، سركه ، صندل ( سپيد و ليموئى ) ، كافور ، ضماد قرص\r\n\r\n\r\n","description":"","footnote":"\r\n( 1 )  Cephalagie \r\n( 2 )  Migraine \r\n","page_name":" 247 ","page_number":279},
  {"content":"\r\n\r\nمثلث « 1 » ، شستن پاها ، نوشيدن آب ميوه‌هاى ترش ، خوردن غذاهاى سرد ، شورباى ترش ، برنج ، ماش و عدس براى آن مفيد است .\r\nاما اگر سردرد از سببهاى بيرونى سرد ، باشد علامتش با توجه باينكه پيشتر چنين سببى در كار بوده تيرگى حواس ، درد جلوى سر و بآرامش گرائيدن آن از به كار بردن گرم‌كننده‌هاى موضعى است . اين‌گونه دردسر غالبا با زكام همراه است و درمانش اين است كه چند قطعه پارچه را در آب گرم نهاده و پياپى روى سر مريض بگذارند تا مغز گرم شود . گاهى از گذاردن كاسه مسين گرمى بر روى سر بيمار آرام مىشود و بايد دور سر چيزى پيچيده باشند و گاه اين معالجه بسيار مفيد است . ريختن آب گرم در حمام و همچنين خوردن غذاهاى گرم نيز سودمند است . اگر سردرد علتى درونى داشته باشد بايد بدرمان آن علت پرداخت مثلا اگر علت آن زيادى خون باشد علامتش همان علامات زيادى خون و درد جلوى سر و حوالى پيشانى است و علاجش اگر امتلاء در مغز باشد درمانش فصد قيفال « 2 » يعنى رگ بازو مىباشد ليكن اگر امتلاء در بدن باشد درمانش فصد اكحل « 3 » ( سياهرگ ميانى بازو ) و يا باسليق « 4 » ( سياهرگ محاذى محور بازو ) است . سپس بايد به پاكسازى ( تصفيه ) خون با داروهاى صاف‌كننده خون و همچنين سرد كردن خون ( با خوردن داروهاى سرد ) پرداخت . بوئيدن ترياك و ماليدن آن به بينى ، خوردن گشنيز خشك ، آشاميدن شيره عناب و خوردن شورباى عدس مفيد است . اگر دردسر شديد باشد حجامت « 5 » در نقره ( گودال پس گردن ) مفيد مىباشد .\r\n\r\n\r\n","description":"","footnote":"\r\n( 1 ) شرح آن خواهد آمد .\r\n( 2 )  Veine , cephalique \r\n( 3 )  Veine , mediant \r\n( 4 )  Veine , basilique  سياهرگ محاذى محور بازو كه زير پوست است . ف م\r\n( 5 ) در حجامت فقط پوست را باز مىكنند و خون را با آلت مخصوص مىمكند -\r\n","page_name":" 248 ","page_number":280},
  {"content":"\r\n\r\nاگر سردرد از صفراء باشد علامتش همان نشانيهاى چيرگى صفراء است و درد در محل اتصال استخوانهاى پيش و عقب سر جا دارد و درمانش همان است كه در نوع اول از غذا و بوكردنيها گفته شد . گذاشتن پارچه كتانى كه در دهن الورد يا سركه يا شير دختر « 1 » خيس كرده باشند و همچنين ماليدن روغن بنفشه و نمك بر پنجه پا ( قدم ) و نوشيدن آب ميوه‌هاى ترش سودمند است . در اين دو نوع اگر بيمارى طولانى و بپاكسازى مزاج نياز باشد نقوع مربع ، نقوع سنا و نقوع سرد « 2 » مفيد مىباشند اگر صداع از بلغم باشد نشانيش همان نشانيهاى غلبه بلغم و سنگينى سر و درد عقب سر است و درمانش غرغره با ايارج فيقراء و پاكسازى با ايارج اشق ، حب بلغم ، حب قوقايا ، حب شب يار و امثال اينها است « 3 » . در روزى كه بيمار مسهل خورده چيزى نبايد بخورد و در روزهاى بعد نان و مرباى بالنگ و شوربائى كه هل و دارچينى و زيره در آن ريخته‌اند بايد بخورد . اگر سردرد از سودا باشد نشانيش همان علامات غلبه سودا است و درمان آن مانند درمان بلغم است اما درمان مخصوص آن خوردن حب الشفاء است . اگر دردسر از بخارات معده باشد علامت آن پيروى بيمارى از حالت معده و اعتدال يا بيرون رفتن آن از راه طبيعى است و علاجش پاكسازى معده بوسيله ايارجات است ( اگر بر آن خلطى چيره شده باشد ) ، اگر معده ناتوان شده باشد ، آن‌طورى كه در باب بعد خواهد آمد بايد آن را تقويت كنند در اين هنگام خوردن اطريفال صغير و آملج كه در « 4 »\r\n\r\n\r\n","description":"","footnote":"\r\n- و در فصد رگ را مىزنند تا خون از آن جارى شود . مترجم\r\n( 1 ) منظور از شير دختر شير زنى است كه دختر زائيده . مترجم\r\n( 2 ) نقوع بمعنى خيسانده است و راه ساختن انواع نقوع بعدا خواهد آمد . م\r\n( 3 ) شرح ساختن اين داروها بعدا خواهد آمد . مترجم\r\n( 4 ) - اطريفال مجموعه چند نوع هليله است كه بعدا خواهد آمد . مترجم\r\n","page_name":" 249 ","page_number":281},
  {"content":"\r\n\r\nطباشير پخته شده باشد براى اشخاص حرارتى و مصطكى براى آنها كه مزاجشان سرد است ، بسيار مفيد مىباشد . اما سردردى كه با بر آمدن آفتاب پيدا مىشود و همراه با بالا آمدن آن بيشتر و همراه با فرورفتن آن كمتر مىگردد از گرمى و بخارهاى گرم است و علاجش همان درمان دردسر گرم است . گاه دردسر از زكام پيدا مىشود و درمانش درمان زكام است و نيز گاه دردسر ، روانى است مانند ترس و خشم يا اندوه و امثال آن و درمانش رفع سبب است مثل تبريد در هنگام خشم همانطور كه در دردسر گرم گذشت و به كار بردن بوكردنيهاى شادكننده ( مفرح ) و سبزيهاى خوش‌بو و چيزهائى كه در دردسرهاى بخارى گفتيم . اما در دردسرهاى سوداوى و بلغمى الكسير صبر ، ايارج اشق ، تربد معدنى ، حب صبر كوچك ، حب الصداع و حب العافية نافعست ، براى انواع سردرد روغن بلسان ، روغن سداب ، طلاى محلول و سفوف ( گرد يا پودر ) گل سرخ سودمند است . اگر معده هم مؤثر در آن باشد شربت سيب ، براى سردرد كهنه و درد نيمه سر شراب السنا ، براى درد نيمه سر طرطر زاج و همچنين طلاء ( داروى ماليدنى ) هفتم و هشتم و طلاء الرأس و قرص راوند اگر با تب همراه باشد ، مفيدند . براى درد سر بلغمى قرص سعفه ، براى درد سر كهنه قرص مثلث و لودانوم دوازدهم و ماء الحيوة مفرّح ماء الهليلجين ( داروئى مركبست ) ، مسهل السهل و مفرح سهل كه در شماره صد و چهل و نه ذكر شده و ند چهارم مفيد مىباشد « 1 » . اگر سردرد مزمن  ( Cronique )  باشد شير گاو زرد ، آرد گندم و نمك طعام را به نسبت چهل ، پنج و دو مخلوط و خمير كرده و در هنگامى كه درد آرامتر شده است سر را با آن ضماد\r\n\r\n\r\n","description":"","footnote":"\r\n( 1 ) در مقاله پنجم شرح اين داروها خواهد آمد . مترجم\r\n","page_name":" 250 ","page_number":282},
  {"content":"\r\n\r\nمىكنند . اگر ريشه بادام تلخ را بجوشانند و آن را مخلوط با سركه و روغن گل سرخ بر پيشانى بمالند سبب آرامش درد سر است . اگر چند قطعه آجر را گداخته كنند و در آبى كه سركه در آن ريخته‌اند بيندازند و سر را در آن بخور دهند نيز براى درد سر مفيد است . همچنين است اگر مرّ را بكوبند و آن را در سركه كهنه خمير نموده و بر سر ضماد كنند درد سر و درد نيمه سر تسكين مىيابد و همچنين خوردن حب افيون هندى « 1 » و حب ايارج نوزدهم و بيستم براى بيشتر درد سرها سودمند است و همچنين است حب تربد كبير ، حب الزاج مسهل و زاج معدنى « 2 » و نيز بآزمايش رسيده كه اگر صبر را در آب حل كنند و داخل گوش را به آن بيالايند و در همان حال فتيله‌اى را در آن خيس كرده و در گوش بگذارند در مدت كمى درد سر را آرامش مىبخشد و براى درد بالاى سر اگر شكم چند قورباغه را با سوزن سوراخ سوراخ كنند و يكى پس از ديگرى بر روى سر بگذارند تا اينكه قورباغه‌ها باد كنند مفيد است . درد سر مزمن را با حب الشفاء ، حافظ الصحة و ضماد لودانوم كه مركب از ترياك و زعفران و دارچينى است مىتوان درمان كرد . همچنين بوئيدن روح النوشادر ( آمونياك ) و بخور دادن بينى با شجره ابو مالك و عرطنيسا « 3 » براى درد نيمه\r\n\r\n\r\n","description":"","footnote":"\r\n( 1 ) حبى شامل ترياك و ساير داروها است و شرح آن بعدا خواهد آمد . م\r\n( 2 ) زاجها سولفاتهاى مضاعف آلومينيم و يك فلز ديگرند و معدنى هستند اما زاجى كه در پزشكى مصرف مىشود سولفات مضاعف آلومينيم و پتاسيم است كه در اصطلاح معمول زاغ گفته مىشود . ف . م\r\n( 3 ) در كتاب عيون التجارب كه مؤلف اعلى الله مقامه مشاهدات تجربى خود را در رشته‌هاى مختلف در آن مرقوم داشته چنين آمده كه بخور عرطنيسا يعنى اشنان يا چوبك براى درد نيمه سر مفيد است . مترجم\r\n","page_name":" 251 ","page_number":283},
  {"content":"\r\n\r\nسر مفيد است . همچنين است اگر به قدر يك كف دست جو را بكوبند و در زير ظرفى بگذارند تا آب آن روى خودش تقطير شود سپس آن را بفشارند و از افشره آن شش مثقال ( تقريبا سى گرم ) بگيرند و هشتاد سانتىگرم اشق و هشتاد سانتىگرم جاوشير ( كماشير ) در آن حل كنند و تا يك و نيم گرم از آن را در بينى بچكانند مفيد است و اگر از آن سردردى پيدا شود هروقت كه باشد آب سرد بر روى سر بريزند . اگر فاروق اللّين بر سر و كف دستها و كف پاها بمالند نيز در بهبودى درد سر مؤثر مىباشد . بوئيدن كافور در هنگام دردسرى كه از بوئيدن گل سرخ پيدا شده باشد بسيار سودمند مىباشد .\r\nبراى كسى كه مبتلا بصداع مىباشد سزاوار است كه از نزديكى همچنين خواب زياد پرهيز كند مگر آنكه سردرد حاصل از بىخوابى باشد « 1 »\r\n\r\n\r\n","description":"","footnote":"\r\n( 1 ) در زاد المسافرين است كه براى درد سر گرم خونى ، فصد ، خوردن شربت ليمو گلاب و نبات ، بزر اسفرزه ، شربت عناب و يا شربت آلو يا عرق بيدمشك با بزر اسفرزه و در نوع صفراوى براى سهولت دفع صفرا شربت آلو و شربت نارنج بياشامند و اگر سرفه هم باشد چيزهاى ترش نبايد بخورند و عرق نيلوفر و بنفشه با عرق كاسنى بياشامند و با صندل سفيد ضماد كنند و يا شياف ماميثا ( خشخاش تيغى ) و يا فوش دربندى با آب گشنيز تازه و گلاب استعمال كنند و يا بزر اسفرزه با سركه بر سر بمالند و در هنگام شب اطريفال گشنيزى بنوشند تا از بالا رفتن بخارها جلوگيرى كند و طريقه ساختن اين اطريفال اين است كه بليله و آمله سياه از هركدام بيست و پنج گرم ، برگ گل سرخ دوازده و نيم ، گشنيز خشك پنجاه گرم همه را مىكوبند و الك مىكنند و با پنجاه گرم بادام خمير مىنمايند و با دو برابر آن شيره مويز مخلوط مىكنند و در هنگام درد سر ده گرم از آن را در وقت خواب مىخورند و اگر درد سر از سردى باشد مسهل -\r\n","page_name":" 252 ","page_number":284},
  {"content":"\r\n\r\n\r\nفصل زكام « 1 » و نزله « 2 »\r\nزكام ضعفى است كه در مغز به علت سببهاى داخلى يا خارجى پيدا مىشود\r\n\r\n\r\n","description":"","footnote":"\r\n- و نوشدارو و جوارشن افضلى و ترياق فاروق كه آن را در گلاب كه با نبات شيرين شده باشد و يا با جوشانده باديان ( رازيانه ) با عسل و يا زنجبيل پرورده و يا هليله پرورده و يا آمله پرورده و گلقند و آب دارچينى مىجوشانند و مىخورند و زردچوبه و گلاب يا قرنفل يا فلفل و يا زنجبيل يا روغن قسط ( كست ) و يا روغن فرفيون و يا روغن بابونه يا ياسمين بر سر مىمالند .\r\nاز داروهاى آزمايش شده‌اى كه در كتاب قانون براى درد سر ذكر شده چكانيدن اين داروى مخصوص بينى است : مشك ، ميعه ( ماده صمغى مثل سقز ) و عنبر كه آنها را مىكوبند و الك كرده و مخلوط مىكنند و ببينى مىكشند\r\nدر مقاله پنجم در باب مفردات براى درد سر داروهائى ذكر شده از قبيل پاچه و بخور الاكراد و تخم‌مرغ و جلابا ( جلب ) ، گلقند يا گلشكر ، جوزماثل خرزهره ، خاكستر ، زرآوند ، زرنباد ، سداب ، غاريقون ( قارچ چمن ) ، گشنيز مرزنجوش ، آجر ، مشك و نارنج .\r\nاز مجربات مذكور در كتاب قانون است : خيار دشتى ( قثاء الحمار ) و افسنتين را با آب و روغن زيتون مىپزند تا زردرنگ شود و آن قسمت از سر را كه درد مىكند همراه با آب و روغن زيتون گرم مىشويند و تفاله آن را بر سر نطول ( ضماد ) مىكنند .\r\n( 1 )  Rhume \r\n( 2 )  Fluxion \r\nبعضى از عوارض حساسيت يا آلرژى در پزشكى قديم نزله ناميده مىشده . مترجم\r\n","page_name":" 253 ","page_number":285},
  {"content":"\r\n\r\nكه نمىتواند بخارهائى را كه از بدن تقطير شده برساند و نضج بدهد و در نتيجه ، اين بخارها از راه بينى پائين مىآيد كه اگر در لابلاى مغز محبوس شود و يا در جاى ديگرى پائين بيايد نزله است . زكام يكى از نعمتهاى خداوند و يكى از سپاهيان اوست كه او را بر جنون چيره گردانده و آن را قطع مىكند ، داروئى براى بيماريهاى دماغى است كه از جذام نيز جلوگيرى مىكند پس شكر خدا را بجاى آور و تا ممكن باشد بدرمان آن اقدام مكن اما اگر شديد باشد احتمال ماليخوليا و ترس از خشك شدن اندامها ، در ميان است .\r\nاما نزله  ( Fluxion )  ما در بيماريها است و اغلب پس از درمان دوباره برميگردد . بنابراين در هنگام پيدا شدن زكام بايد مواظب باشند كه زكام به نزله تبديل نگردد .\r\nزكام يا از سببهاى بيرونى گرم است مثل آفتاب و آتش و خوردن غذاهاى گرم مزاج . نشانى آن خارش درون بينى ، ناراحتى و سوزش آن ، تندى رقّت ، زردى يا قرمزى آب بينى ، قرمزى چشم و ساير علامات گرمى است و گاه ممكن است سرما ، سبب گرفتگى مسامات سر بشود و اين بخارها بتحليل نرود و علامت اين حالت پس از سرما آن است كه آب بينى غليظ است ولى خارشى در آن نيست . گاهى زكام از بوئيدن بوهاى تند كه بازكننده مسامات دماغ است و يا بخارات را در آنجا حبس مىكند پيدا مىشود و از بينى پائين مىآيد و گاهى از بالا رفتن غبارهاى تند و تيز ( تحريك‌كننده ) بدماغ مانند غبار صبر ، توتون و مثل آن و گاهى از سببهاى درونى پيدا مىشود مثل غلبه خلطها كه هركدام نشانيهائى دارند . بدترين علامات آنست كه آب بينى رنگين باشد كه بايد بيشتر به آن توجه كرد .\r\n\r\n","description":"","footnote":"","page_name":" 254 ","page_number":286},
  {"content":"\r\n\r\nاينك دستورهائى براى درمان زكام مىنويسيم تا از خطرهاى آن در امان باشيد و لا قوة الا بالله .\r\nوقتىكه زكام پيدا شد اگر از سببهاى خارجى باشد آن سبب بايد قطع شود و اگر چيزى از بينى مىآيد با آن بازى مكن تا اگر چيزى هست بيايد ، اما اگر آب بينى كم بود و سر ، سنگينى داشته باشد بايد نشوقى « 1 » ( داروئى كه استنشاق مىشود ) كم‌كم به كار ببرند تا اينكه بينى كاملا پاكيزه شود « 2 » و ساير مسائلى را كه خواهيم گفت بايد در نظر داشت .\r\nاگر زكام از سببهاى درونى باشد شش چيز را بايد در نظر داشت :\r\nاول - اگر علائم غلبه خون در سر باشد نه در بدن فصد قيفال و در حالت عكس فصد باسليق و اگر آن دو باهم باشد خون‌گيرى از اكحل مفيد است .\r\nاگر علامات غلبه صفراء يا بلغم و يا سوداء وجود داشته باشد ، بايد تن را از آن پاك كرد و براى صفراء نقوعات مخصوص ( خيسانده‌ها ) و حب الصفراء ، مطبوخ منقّى ، و براى بلغم و سوداء حب دند « 3 » ، ايارجات ، پخته انجير ، سفوف حب النيل و تربد معدنى « 4 » محلول مفيد است براى نرم كردن بينى اگر موادى پائين نيايد طرطر ( درد شراب ) ده گرم با نبات و يا آبى كه گوشت را در آن جوشانده‌اند و امثال آن سودمند مىباشد .\r\n\r\n\r\n","description":"","footnote":"\r\n( 1 ) فرق نشوق با سعوط اين است كه نشوق را استنشاق مىكنند و سعوط را در بينى مىچكانند . ف . م\r\n( 2 ) بتجربه رسيده كه استنشاق و غرغره آب نمك گرم رقيق براى بهبودى زكام مفيد است . مترجم\r\n( 3 ) كرچك هندى ف . م\r\n( 4 ) مرحوم مؤلف ( ا ع ) تربد معدنى را همان كالومل يعنى كلمل معروف معرفى كرده‌اند كه كلرور جيوه است . مترجم\r\n","page_name":" 255 ","page_number":287},
  {"content":"\r\n\r\nدوم - تعديل ماده در مزاج با شربت خشخاش در هنگام گرمى و سكنجبين در سردى .\r\nسوم - كوشش كردن براى جارى شدن آب بينى . با استنشاق داروهاى مخصوص آن از قبيل نشوق سياهدانه و كندش ( خربق سفيد ) را كم‌كم استعمال كنند تا زكام تمام شود . نشوق صبر و شكر نيز براى روان كردن آب بينى و باز كردن آن مفيد است ، همچنين اگر قطعه كاغذى را لوله كنند درحالىكه قدرى شكر در آن پاشيده باشند و يك سر آن را در بينى بگذارند و سر ديگر را آتش بزنند نيز سودمند مىباشد « 1 » .\r\nچهارم - بايد طبع بيمار را با خوراكهاى مناسب اعتدال ببخشند و براى حرارتىها عدس ، ماش و برنج با زرده تخم‌مرغ و براى رطوبتىها شورباى برگ شويد و برنج با زرده تخم‌مرغ ، شيره بادام و گوشتهاى لطيف تجويز كنند و از شيرينىها و چربيها و چيزهاى تند ، تيز و ترش و از آب سرد در همه اقسام بايد پرهيز كنند . اگر تب با سردرد همراه باشد بايد از گوشت نيز بپرهيزند . در سردردهاى گرم بعد از نضج مىتوان ترشى خورد .\r\nپنجم - پرده‌هاى ريه و راههاى آن را بايد از آزار موادى كه از سينه مىآيد محفوظ داشت براى اين كار بايد قرص مثنى و قرص احمر به بيمار بخورانند .\r\nششم - همين‌كه بيمارى نضج گرفت و ماده ( آبى كه از بينى پائين مىآيد ) صاف شد بايد سيلان آن را با حب الشفاء در گرم مزاج‌ها و با حافظ الصحة و حب النزله در سرد مزاجها درمان كنند و عرقهاى مناسب به بيمار بخورانند\r\n\r\n\r\n","description":"","footnote":"\r\n( 1 ) بتجربه رسيده كه اگر دانه عنابى را روى شعله بگيرند تا بسوزد و دود كند استنشاق آن دود براى باز كردن گرفتگى بينى مؤثر است . مترجم\r\n","page_name":" 256 ","page_number":288},
  {"content":"\r\n\r\nماده جارى در حمام غليظ مىگردد و اگر آب داغ بر روى سر بريزند تا داغى آن در مغز حس شود و يا پارچه كتانى گرمى بر سر بگذارند و چند بار اين كار را تكرار كنند تا داغى آن در مغز حس شود نيز آب بينى غليظ مىشود « 1 » در همه حالات زكام بايد خوراك ، آب ، خواب و نزديكى را كم كنند و بايد در هنگام روز از خوابيدن پرهيز نمايند و هرگاه كه مىخوابند بر پهلوى راست بخوابند ، نه بر پشت و نه بر طرف چپ . حمام رفتن متوالى بعد از سه روز مفيد است . اگر امتلائى نباشد در سرد مزاج‌ها حافظ الصحة و روح الكبريت با چاى و در گرم مزاجها برشعثا و حب الشفاء ، معجون بزر البنج ، معجون جامع رضوى ، اطريفال كوچك مفيد است .\r\nبراى نزله گرم ايارج اشق ، ترياق النزله ، جوارشن زوفاى خشك ، حافظ الصحة ، حب الافيون و حب اللفاح سودمندند . براى نضج يافتن آب بينى در نزله‌هاى گرم حب النزلة و همچنين ضماد حجر الجنة ، روغن انيسون ، روغن بسباسه ، روغن دانه عرعر ، روغن كهرباء ، روغن مرجان ، زاج الجلاء گل گوگرد ساده براى غليظ كردن مواد مفيد مىباشند .\r\nشربت خشخاش ، ضماد سوم ، فلونيا ( معجونى از تخم شاهدانه و ترياك ) شيره گوگرد ، تربد پخته ، معجون بزر البنج با آب گرم ، ند چهارم و نشوق پنجم و ششم براى غليظ كردن مواد سودمندند .\r\nاگر مواد ريزنده به داخل دهن بريزد و دهن ورم كند و درد بگيرد ضماد زوفا سودمند مىباشد . و نيز مفيد است كه مقدارى پنبه را در روغن بنفشه خيس كنند و در بينى بگذارند . و نيز زعفران يا سياه دانه و يا سندروس را\r\n\r\n\r\n","description":"","footnote":"\r\n( 1 ) در مقاله پنجم خواص درمانى اسطوخودوس و اسفناج و انجبار و جلب و سياهدانه و پشم و مس براى درمان نزله ذكر شده است . مؤلف ( ا ع )\r\n","page_name":" 257 ","page_number":289},
  {"content":"\r\n\r\nبخور كنند . رفاده كردن ( كمپرس ) جوشانده سياه‌دانه و نمك نيز سودمند است .\r\n\r\nفصل بىخوابى\r\nبيخوابى  ( Insomnie )  از خشكى مغز و شدت نيروى نگاهدارنده آن و توجه روح به ظاهر و يا به علت بالا رفتن بخارهاى تند و گزنده بمغز و يا از شدت گرفتارى روح به ظاهر و چيزهائى كه براى بيمار اهميت دارد و در نتيجه سبب اعراض نكردن آن از جسم مىگردد ، پيدا مىشود اشخاص رطوبتى به اين بيمارى مبتلا نمىشوند و درمان قطعى آن اگر از سردى باشد ، قرص حافظ الصحة و اگر از گرمى باشد حب الشفاء است ، تربد معدنى محلول نيز خواب‌آور است كه بايد شب‌هنگام و پس از آنكه سه ساعت از خوردن غذا گذشت از آن بخورند اما صفراويها نبايد از اين دارو استفاده كنند . سفوف دوازدهم نيز براى بيخوابى و خشكى مغز مفيد است و همچنين بوئيدن مرّمكّى سبب خوابى راحت مىگردد . به‌هرحال بيخوابى درازمدت سبب كاهش نيروى طبيعى است و بيماريهائى از قبيل تشنج بوجود مىآورد . استحمام با آب نيم گرم و الكسير ذو الخاصية ( بخصوص براى سرد مزاجها ) خواب‌آور مىباشد . « 1 »\r\n\r\n\r\n","description":"","footnote":"\r\n( 1 ) از مجربات مذكور در كتاب قانون است : دارچين ، ترياك و زعفران را با دهن الورد آغشته و بينى را با آن چرب مىكنند و يا عصاره پوست خشخاش و ريشه مهرگياه بر شقيقه‌ها مىمالند و آن را مىبويند . در باب نوادر روغن - هاى منوّم ذكر خواهد شد . مؤلف اعلى الله مقامه\r\n","page_name":" 258 ","page_number":290},
  {"content":"\r\n\r\n\r\nفصل بيمارى چرت زدن\r\nو آن نوعى بيمارى است كه بيمار چنين مىنمايد كه در خواب است ، اما بيدار مىباشد و سبب آن امتزاج بلغم و صفراء در قسمت قدّامى مغز است ، چه اگر بلغم چيره باشد خواب و اگرنه بيدارى است . در اين هنگام بيمار دوست دارد به علت سنگينى اين قسمت از مغز كه برو بيفتد ، رنگ رخساره او به سبزى مىگرايد چشمش باز مىماند و بسته نمىشود و گاهى مدفوع و ادرارش بند مىآيد زيرا اعصاب محرّك اندامهاى مربوط به آنها بىحس مىشود . گاه مدفوع و ادرار كم‌كم دفع مىشوند . علاج آن اين است كه بيمار فاروق اللين كه قى - آور است بخورد و مقدارى از آن را بر كف دست و پا و پيشانى ضماد كند و به قدر دو و نيم گرم آن را نيز بياشامد و ممكن است براى قى و پاكسازى از جوهر صورى و گردهاى محرّك آب بينى استفاده نمايد و يا با ايارجات مخصوص پاكسازى و با فيقراء غرغره كند . « 1 » ( ظاهرا اين بيمارى ،  Uremie  است . مترجم )\r\n\r\nفصل شخوص « 2 »\r\nدر اين بيمارى بيمار بر يك حالت باقى  ( Waxy , Flexibility )  و نمىتواند جابجا شود و سبب آن بالا رفتن بخارهاى سودائى بسوى مغز است و اگر از بلغم باشد حالتش مثل خواب‌زده‌ها است ، در اين مورد به اين درمان بر - خورده‌ايم كه بايد همه بدن بيمار را با فاروق الليّن ضماد كنند و همين‌كه كمى بهبود يافت بايد دماغ و قلبش تقويت شود و پشتش را با فاروق داغ كنند .\r\n\r\n\r\n","description":"","footnote":"\r\n( 1 ) در مقاله پنجم در مفردات خواص كاهو و خشخاش براى درمان اين بيمارى ذكر خواهد شد . مؤلف اعلى الله مقامه .\r\n( 2 ) اين واژه معادل فارسى ندارد\r\n","page_name":" 259 ","page_number":291},
  {"content":"\r\n\r\n\r\nفصل سرگيجه و سرگردانى\r\nسرگيجه  ( Vertige )  « 1 » اينست كه بيمار اين‌طور حس مىكند كه سرش مىچرخد و سرگردانى اين است كه همين‌كه بيمار برپا بايستد مثل كسى است كه در تاريكى و جاى مه‌آلود است . اين هر دو از بخارى سودائى كه بمغز بالا مىرود پيدا مىشوند و همين‌كه در مغز بچرخش درآمد مغز آغشته به آن بخار مىشود و روح چنين مىپندارد كه مىچرخد و اگر اين بخارها بهم فشرده شود در حس مشترك تاريكى حادث مىشود و حرارت مزاج هم در آن بىتأثير نيست . درمان آن پاكسازى با جوهر صورى ، ايارجات ، حب السلاطين ، حب قوقايا و استعمال سفوف مقوّى و حافظ الصحة و به كار بردن فاروق براى ضماد سر و كف پاها است . آشاميدن الكسير ذو الخاصية و رب خربق نيز بعنوان مسهل براى درمان اين دو بيمارى مفيد مىباشد . « 2 » و بعدا داروهائى براى امراض مغزى و معده‌اى خواهد آمد و براى بيمارى سر - گردانى دهن الواهب و همچنين براى سرگيجه حب الدوار سودبخش است و ممكن است اين دو دارو براى هر دو بيمارى مفيد باشد . « 3 »\r\n\r\n\r\n","description":"","footnote":"\r\n( 1 ) مؤلف ( ا ع ) در اين‌باره لغت سدر را به كار برده كه فارسى آن سرگردانيست . م\r\n( 2 ) بارها بتجربه رسيده كه گاه در اثر يخ كردن سر ، كه بعلل مختلفى از قبيل نشستن زير كولر و امثال آن پيدا مىشود انسان بسرگيجه شديدى گرفتار مىگردد درمانش اينست كه شب قبل از خوابيدن بحمام بروند و مقدارى آب گرم بر سرشان بريزند و سپس سر را با خشك كن برقى گرم ، خشك كرده و پارچه‌اى بر آن بپيچند و بخوابند و بخور بدهند ان شاء الله مفيد است . مترجم\r\n( 3 ) در مقاله 5 در باب مفردات خواص گلقند و سداب براى درمان اين بيمارى آمده\r\n","page_name":" 260 ","page_number":292},
  {"content":"\r\n\r\n\r\nفصل بيمارى غش كودكان\r\nدر اين مرض « 1 » كه كودكان به آن گرفتار مىشوند بخارهاى سرد بسر بيمار بالا رفته و دوباره پائين مىآيند و سبب گرفتگى نفس و غش كردن آنها مىشوند و در اين هنگام بدن كودك بيمار سرد مىشود . درمانش اين است كه سيب درختى را با يك سوم آن عناب و يك چهارمش جو پوست گرفته در ده برابر مجموع آنها آب بپزند تا به اندازه يك چهارمش باقى بماند آنگاه آن را صاف مىكنند و به همان اندازه شكر اضافه مىنمايند و به بيمار مىخورانند و چند مرتبه مقدارى پخته سداب و مورد در روغن زيتون روى سر بيمار مىمالند هم‌چنين خوراندن پياپى پازهر و گلاب نيز براى اين بيماران سودمند است .\r\n\r\nفصل صرع  ( Epilepsie )  « 2 »\r\nنوعى بيماريست كه در اثر گرفتگيهاى ناقص در جاهايى كه پيها از مغز بيرون مىآيد پيدا مىشود و اين گرفتگيها از بلغم يا سوداى رقيق حاصل از نابهنجارى آب مغز يا بخارهائى كه از ساير\r\n\r\n\r\n","description":"","footnote":"\r\n( 1 ) در فرهنگ معين بيمارى استسقاء كودكان را بجاى ام الصبيان ذكر كرده در توضيحى كه مؤلف ( ا ع ) فرموده‌اند غش بچه‌هاست كه بعضى مبتلا هستند . م\r\n( 2 ) صاحب كتاب منهاج گفته است كه در درمان صرع بايد در اندامى كه بخاراتى از آن بمغز بالا رفته قرحه‌اى ايجاد كنند و براى اين منظور فلفل ، خردل و فرفيون را با وزن مساوى مخلوط و در عسل و بلادر خمير كرده بر جائى كه مىخواهند بگذارند و ضماد ديگر آن است كه ذراريح ( نوعى از انواع سن ) و آلاله شرقى و فضله باز را در عسل و بلادر ( آكاژو ) خمير كرده بر آنجا كه مىخواهند ضماد كنند . مؤلف ( اعلى الله مقامه )\r\n","page_name":" 261 ","page_number":293},
  {"content":"\r\n\r\nاندامها مثل معده و رحم و پا و دست و غير آنها بمغز بالا رفته پيدا مىشود اگر تنها از مغز باشد نشانيش سنگينى و دوار سر ، تاريكى چشم ، سختى حركت ، زردى چهره و نابسامانى حركات زبان است و اميد به بهبودى بدرمان كمتر از ساير حالات است . در اين هنگام بيمار چنين حس مىكند كه از آن اندام چيزى بسوى مغزش كشيده مىشود . اين بيمارى بيشتر در بچه‌ها و كودكان پيدا مىشود و هرچه بزرگتر شوند احتمال پيدايش آن كم و كمتر مىگردد حتى برخى مىگويند كه درمان خاصى براى آنان لازم نيست در هنگام صرع قىآورى با جوهر صورى مفيد است بويژه اگر معده در بروز آن با مغز شريك باشد همچنين استعمال عطسه‌آور و خوردن پخته زوفا ، حب قوقايا ، ايارجات ، رب خربق و معجون عاقرقرحا با عسل كه در هر سه روز يك قاشق از آن بخورند مفيد است و بايد از خوردن سير و پياز و تره ( گندنا ) و ساير غذاهاى پربخار و همچنين ميوه‌هاى سرد پرهيز كنند « 1 » و خوردن جوهر انتيمون و حب - الحلتيت و آشاميدن روغن سلمه به مدت چهل روز و همچنين روغن زاج ، روغن سداب ، روغن كهرباء ، محلول طلا ، رب خربق و داروهاى بو كردنى نيروبخش و عطسه‌آور پنجم و پخته بسپايك ، معجون مويز ، معجون صرع ، ملح اللؤلؤ نمك مرجان و معجون لؤلؤ مفيد است و راه ساختن اين دارو چنين است كه يك و نيم گرم مشك با پنج گرم ( يك مثقال ) ، لؤلؤ و پنج گرم كهربا ، بيست و پنج گرم سنبل و بيست و پنج گرم دارچين ختائى و بيست و پنج گرم ساذج و بيست و پنج گرم ابريشم و همچنين پانزده گرم از هريك از اين داروها : مرّ ، درونج ( درونگ ) ، زرنباد ، قصب الذريرة ( نى نهاوندى ) و قسط تلخ ، جنتياناى رومى\r\n\r\n\r\n","description":"","footnote":"\r\n( 1 ) در مقاله پنجم در باب مفردات براى درمان صرع خواص اظفار الطيب ( ناخن بويا ) و انتيمون و جلب و جگر الاغ و شيره خرما و طلا و سداب ذكر شده . مؤلف ( ا ع )\r\n","page_name":" 262 ","page_number":294},
  {"content":"\r\n\r\nزراوند نر ، حب الغار و ده گرم جندبيدستر « 1 » و دو و نيم گرم بسّد ( مرجان ) را مجموعا مىكوبند و الك مىكنند و با سه برابرش عسل مىآميزند و هر روز پنج گرم ( يك مثقال ) از آن را مىآشامند . براى بيماران صرعى خوردن گوشت ميش ، تيهو و درّاج مفيد است اما خوردن گوشت شكار و گوشت‌هاى سنگين خوب نيست .\r\nبيمار بايد از حمام زياد ، رفتن به جاهاى بلند ، بادهاى ناخوش آيند ، تنهائى و جاهاى خوفناك بپرهيزد . داغ كردن پيشانى و بالاى سر و يا عقب و دو طرف گردن براى بيمار سودبخش است و نيز آشاميدن روزانه جندبيدستر و ماليدن فاروق لين و آشاميدن معجون صرع مفيد است و چه خوب است كه بعنوان پاك كننده مزاج ، گوشت هندوانه ابو جهل و اسطوخودوس و جندبيدستر و غاريقون ( نوعى قارچ كه داروئى مسهل است ) و مرّ مكى از هركدام دو و نيم گرم ، ايارج فيقراء ده گرم ، تربد هفده و نيم گرم مخلوط و حب كنند و روزى هفت و نيم گرم از آن را بخورند و نيز اگر رازيانه ( باديان ) ، انيسون ( باديان رومى ) ، زيره كرمانى را به وزن مساوى بجوشانند و صاف كنند و گلشكرى را كه آفتاب داده باشند در آن حل كنند و در حلق بمالند براى بهبودى بيمار مفيد است هم - چنين گرم كردن سر با پارچه‌هاى گرم در بهبودى بيمار تسريع مىبخشد اما دعاها و عزائم در درمان اين بيمارى و غش كودكان ( استسقاء اطفال بنا به ضبط فرهنگ معين ) مقام خاص خود را دارد زيرا ماده اين بيماريها فاسد است و به علت فسادش ارواحى شيطانى به آن تعلق مىگيرد كه اين حركات و آثار از آنها است ، مثلا گاه از زبان بيمار صرعى سخن مىگويند و هم اينان گاه از\r\n\r\n\r\n","description":"","footnote":"\r\n( 1 ) در فرهنگ معين جندبيدستر را بيضه اين حيوان معنى كرده اما در پزشكىنامه چنين آمده كه جند يا گند غده‌اى آكنده از ماده جند است و در حيوان نر و ماده هر دو وجود دارد . مترجم\r\n","page_name":" 263 ","page_number":295},
  {"content":"\r\n\r\nچيزهاى غيبى و حتى علوم سخن مىگويند يا چيزهائى مىگويند كه كسى آن را نمىفهمد و گاهى نيز گنگ مىشوند ليكن حركتهاى غير منظمى دارند اما پس از اجراء عزائم اين ارواح شيطانى بيمار را رها مىكنند و ديگر او را آزار نمىدهند تا طبيعت بر بادها و لو بلافاصله پس از عزيمه چيره شود كه در حقايق الطب راجع به اين مطلب مفصلا بحث كرده‌ايم .\r\n\r\nفصل ماليخوليا\r\nماليخوليا  ( Melancolie )  ، سبب اين بيمارى گرد آمدن سوداى خالص ( كه از سوختن اخلاط يا از بخارهاى سودائى كه در مغز پيدا مىشود ) مىباشد اين سوداء يا از كيموس سوداوى مخصوص بمغز حاصل شده يا از همه بدن است و گاه در مراق « 1 » زخمهائى پيدا مىشود كه خون در آنها مىسوزد و به سودائى تبديل مىگردد كه بخار مىشود و بمغز ، راه مىيابد يا در اسپرز ( طحال  Rate -  ) سودائى گرد مىآيد و آن را پر مىكند و آنگاه بخار مىشود در اين هنگام است كه طحال ورم مىكند و همچنين ممكن است كه اخلاط بعلل روحى از قبيل زيادى فكر و اندوه بسوزند ( همين‌كه روح به باطن متوجه شد حرارت در آن جمع مىشود و اخلاط بتدريج مىسوزند ) اين نوع بيمارى بيشتر در علما مانند رياضىدانها و فلاسفه و اصحاب تصوف و تصور پيدا مىشود گاهى ممكن است كه در اثر استعمال بنگ كه توليدكننده سودا در بدن است بوجود آيد و نيز گاهى در اشخاصى كه بخارج شدن خون عادت دارند مثل كسانى كه مبتلا به بيمارى بواسير مىباشند و نيز زنها كه عادت ماهانه دارند ممكن است پس از بند آمدن خونريزى و گرد آمدن خون سودائى در آنها پيدا شود همچنين گاه\r\n\r\n\r\n","description":"","footnote":"\r\n( 1 ) نوعى ماليخوليا است كه گردن شخص مبتلا كلفت مىشود ( ف . م )\r\n","page_name":" 264 ","page_number":296},
  {"content":"\r\n\r\nاز جمع شدن منى و خوددارى مرد از نزديكى پيدا مىشود و به اين علتها است كه اين بيمارى در نزد مردم بسيار است و بخصوص در اوايل ابتلاء چون بيمار با اينكه گرفتار بيمارى است چندان از وضع عادى خود بيرون نمىرود ، بيشتر پنهان مىماند و وقتى آشكار مىشود كه شدت يافته باشد ، در اين هنگام است كه اطرافيان بيمار مىفهمند كه او مبتلا بماليخوليا است و دوست مىدارم كه در اين‌باره شرح بيشترى بدهم .\r\nهمين‌كه در بدن سوداى طبيعى زياد شد و اين سوداء به علت حرارت ذوب گرديد بخار مىشود و بمغز بالا مىرود اين بخارها برحسب مواد اوليه خود رنگى به خود مىگيرند « 1 » و بنابراين بخار حاصل از سوداء خالص سياه و آنكه از صفراء بوجود مىآيد سبز و آنچه كه از بلغم است تيره و آنكه از خونست ، سرخ‌رنگ مىباشد ، به‌هرحال هريك از اين انواع داراى حالت و مزاج و حركات خاص به خود است و همين‌كه بمغز بالا رفت با روح بخارى آدمى ممزوج مىشود و آن را به خود آغشته مىنمايد و در مغز دور مىزند و همانطور كه در انبيق ديده‌ايم داراى حركات مختلفى مىشود و بنابراين آثار متفاوت و ديگرگونى پيدا مىكند اين حركات در حس مشترك اثر مىگذارد و در اين هنگام است كه بيمار چيزهاى عجيب و غريب و گاه وحشتناكى مىبيند يا مىشنود و مانند آنست كه آنها را با چشم و گوش مىبيند و مىشنود ، حس مشترك آنچه را كه دريافت كرده به خيال و واهمه مىرساند و اين دو آنچه را كه دريافت مىكنند باز ديگرگون مىكنند . بهر صورت از بيمار كارهاى شگفت و غريبى سر مىزند و از همين روى است كه فساد هر گروه از بيماران به آنچه كه در خيال و واهمه آنها است بستگى دارد و هركدام داراى تظاهرات مخصوص به خود هستند مثلا خود من كسى را مىشناختم كه\r\n\r\n\r\n","description":"","footnote":"\r\n( 1 ) منظور از اين رنگ صفت خاص هر ماده است . مترجم\r\n","page_name":" 265 ","page_number":297},
  {"content":"\r\n\r\nروزها در بازار بر در هر دكان مىنشست و بصداى بلند مسائل فقهى و اصولى را بازگو مىنمود و مردم را به عمل به آن مسائل و ياد گرفتن آنها دعوت مىكرد و باز كس ديگرى را مىشناسم كه در اوايل بمسائل مربوط بفضائل و محبت ائمه عليهم السلام مىپرداخت و كم‌كم كارش با دعاى پيغمبرى و مهدويت انجاميد و براى اعلام اين مطلب به من مراجعه و از من مشورت كرد و ديدم كه بيمار است و بدرمان او پرداختم و پس از چند روزى بهبودى يافت و از ادعاى خود دست برداشت و شنيدم كه شخصى چنين مىپنداشت كه در خوراك او سوزن ريخته‌اند و هيچ غذائى را نمىخورد ، چه‌بسا كه كوره‌پز خيال مىكند كه تبديل بآجر شده و مىترسد كه او را بشكنند و يا مثلا دامدار ممكن است خود را گوسفند بپندارد يا صاحب سگ خود را سگ بيانگارد ، همچنين هر صاحب صنعتى بيماريش براساس صنعت و عادت اوست اما مواد بدنش فاسد مىشود و بخار حاصل از مواد زائد برنگ آنچه كه معتاد به آن است در مىآيد بنابراين بيمار امورى را كه با شغل و حرفه او بستگى دارد مىبيند و اگرچه در روزهاى نخستين بيمارى چندان محسوس نباشد اما كم‌كم كارش بالا مىگيرد و خيالات خوب و بد او بهم مىآميزند و عقل او نيز به همان وضع فاسد مىشود ، تا اينكه اين وضع شدت مىيابد و ممكن است كار بيمار با دعاء كشف و كرامت و امثال آن بيانجامد مثلا مىگويند ابن عربى چنين مىپنداشت كه منازل ماه در آسمان دخترانى دست - نخورده بوده‌اند كه او به آسمان بالا رفته و آنها را تصرف كرده است و همين‌كه بيمارى او زياد شد مردم دانستند كه ديوانه شده است . بيشتر سالكين متصوف و مرتاضينى كه بدون راهنما و استاد برياضت پرداخته‌اند و زاهدنماهائى كه علمى ندارند و دانشجوهائى كه بعلوم دقيق مىپردازند ممكن است به اين بيمارى دچار شوند ، اما خود و افكار خود را تندرست مىدانند ولى خداوند شاهد\r\n\r\n","description":"","footnote":"","page_name":" 266 ","page_number":298},
  {"content":"\r\n\r\nاست كه دروغ مىگويند . بنابراين آنان كه مىخواهند به تحصيل اين علوم و رياضت و زهد بپردازند بايد هميشه مراقب حال و مزاج خود باشند و از ميانه روى خارج نشوند و كم‌كم در كار خود پيش بروند تا مزاج آنها بهم نخورد و يكباره و بدون آنكه خود بفهمند به اين بيمارى گرفتار نشوند به همين دليل كسانى كه موفق در اين راهها باشند كم هستند و بهتر اين است كه از پرداختن باينگونه كارها بدون استاد و راهنمائى كه هميشه مراقب آنها باشد و آنها را كم‌كم پيش ببرد بپرهيزند كما اينكه از پيغمبر صلى الله عليه و آله روايت شده كه : من تزهّد به غير علم جنّ فى آخر عمره او مات كافرا . هركه بدون علم زهد بورزد در آخر عمر ديوانه مىشود و يا كافر مىميرد . به‌هرحال همانطور كه كتاب - هاى پزشكى ما را از پزشك مستغنى نمىكنند كتابهاى فقهى هم چنينند و استاد راهنما لازم دارند .\r\nاز علامات اين بيمارى آن است كه مريض بسيار به زمين نگاه مىكند ، موى او زياد مىشود ، دوست مىدارد كه تنها باشد ، در ماليخولياى مراقى ، ترشى معده و آب دهن زياد مىشود و سوزش و قرقرى در معده خود حس مىكنند و بين شانه - هاى آنها درد مىگيرد . اين علامات از كسانى است كه اصل بيمارى آنها از خون است و خطر بيمارى آنها كمتر مىباشد ، اما اگر علت بيمارى سوختن صفرا باشد كم‌خواب مىشوند از مردم دورى مىكنند و بيشتر به جاهائى مثل قبرستان مىروند و خطر بيمارى اينها بيشتر است ، اما اگر اصل بيمارى از سوختن بلغم باشد بينى بيمار هميشه مرطوب و آب دهانش جارى است بيمار خود را سنگين و كند حس مىكند و كندذهن مىشود و علاجش فصد است و اگر خونش صاف باشد معلوم مىشود بيمارى از مغز است كه بايد سببش به كلى قطع و يا تا حد امكان درمان شود و فصد اكحل يا صافن ( وريد صافن وريدى است كه در -\r\n\r\n","description":"","footnote":"","page_name":" 267 ","page_number":299},
  {"content":"\r\n\r\n- امتداد ساق پا قرار دارد ) براى او سودمند است و بايد غذاى لطيف و معتدل بخورد مثل شوربائى كه با گوشت بزغاله و بره و جوجه پخته باشند .\r\nهمچنين پالوده‌ها و كدو ، كاهو و زرده تخم‌مرغ برايش مفيد است و غذاهاى سنگين مثل عدس ، باقلا ، بادنجان ، گوشت مانده ( قديد ) و امثال آن برايش زيان دارد ، بيمار بايد از بيخوابى ، خستگى ، گرسنگى ، تشنگى و تنهائى پرهيز كند و چكاندن شير زن دختر زائيده در بينى او بسيار مفيد مىباشد و اين مسئله بآزمايش رسيده است . سپس بايد براى رساندن ماده فاسد اقدام شود . بيرون راندن سودا بكمك داروهاى قوى و نه‌چندان گرم مثل ايارجات ، اطريفال و حب قوقايا ممكن است و همچنين الكسير ذو الخاصية ايارج اشق و حب انتيمون زجاجى و رب خربق براى اين گروه مفيد است و اگر نوع مراقى ، باشد شربت افسنتين ، ماء الحيوة مفرّح ، آب آهك ، شير تازه و معجون انتيمون ، استحمام زياد و تقويت قلب و معده براى آنها سودبخش مىباشد و بايد براى ايجاد رطوبت در بدن خود آب پنير بنوشند و نيز از داروهاى رطوبت‌زا اعم از گردهاى بينى و عطسه‌آورها و قطره‌هاى بينى بايد استفاده كنند « 1 » و بايد زياد بخوابند . به‌هرحال از اينكه درمان اينان زياد به طول مىانجامد نوميد مشو ، بطور خاص براى آنها ايارج اشق و ماء النورة « 2 » مفيد است ، به اين ترتيب كه يك فنجان آب آهك را با يك فنجان شير گاو يا شير بز بهم مىآميزند و ناشتا بخورد آنها مىدهند . گاهى ممكن است در اين گروه بيماران بواسير پيدا شود اما بهبود مىيابد ولى اگر در بدن آنها زخمهائى پيدا شود مرگشان\r\n\r\n\r\n","description":"","footnote":"\r\n( 1 ) در مقاله پنجم خواص داروئى بعض مفردات مثل اسطوخودوس ، افتيمون ، انتيمون و خربق سياه و رب ريوند و غوتاغنبا براى درمان ماليخوليا و انواع جنون ذكر شده\r\n( 2 ) طرز تهيه آب آهك ( ماء النورة ) در داروهاى مركب خواهد آمد . مترجم\r\n","page_name":" 268 ","page_number":300},
  {"content":"\r\n\r\nبه زودى فرا خواهد رسيد . اين اشخاص را بايد اجبارا به كارهاى مهمى وادار كرد تا آنكه متوجه به آن بشوند و سبب مشغوليت و تفريح آنان باشد . « 1 »\r\n\r\n\r\n","description":"","footnote":"\r\n( 1 ) براى درمان مبتلايان بماليخوليا پيش از هر كار ديگر بايد كارى كرد كه مغز آنان از تفكر و خيال باز بماند ، اين بزرگترين وسيله براى بهبودى آنانست سپس بايد به رطوبت رساندن به بدن همت گماشت و بايد بدن را تقويت كرد چه اگر بدن تقويت شد بيمار بهبود مىيابد و در ضمن بايد كوشش طبيب در اين باشد كه سودا نضج بگيرد كه اگر از سوختن خون و صفرا باشد برودت زياد لازم است و اگر از بلغم باشد به برودت كمتر و اگر از سوختن ( احتراق ) خود سودا باشد به برودت كمترى نياز مىافتد . در مزاجهاى صفرائى و سودائى رطوبت كمتر و در مزاج خونى و بلغمى رطوبت كمتر از آن لازم است ، همچنين پزشك بايد مواظب نضج گرفتن ماده باشد و با فاصله زياد مسهل به بيمار بخوراند ولى از مسهل پشت سر هم بايد پرهيز كرد زيرا هر مسهلى رطوبات زيادى را از بدن مىكشد درحالىكه در اين‌گونه مواقع به رطوبت زياد نياز داريم . پس بايد بين مسهلها فاصله زياد باشد تا رطوبات جمع شوند و نيز مسهل بايد قوى باشد زيرا سودا جز با مسهل قوى خارج نمىشود و چاره‌اى نيست جز آنكه به اين بيماران غذاهائى بدهند كه بخار نداشته باشد و چيزهاى سفيد بايد به او خورانده شود و نه سياه و بايد بيمار از تنهائى بپرهيزد و او را بكارهائى وادارند كه ناچار از توجه به آن باشد چيزى كه آزمايش شده اينست كه بهترين غذا براى آنان شير است كه چه از نظر حرارت و چربى و چه از نظر رطوبت و سفيدى ضد سودا مىباشد . براى اين بيماران كارى مفيدتر از سفرهاى درازمدت نيست و براى از كار باز داشتن مغز آنها استعمال ترياك ، بذر البنج ، ترياق النزلة و مخصوصا حب اللفاح بنحو عجيبى مؤثر است و آنان را -\r\n","page_name":" 269 ","page_number":301},
  {"content":"\r\n\r\n\r\nفصل سكته\r\nسكته  ( Apoplexie , cerbral )  بازماندن انسان از حس و حركت است كه به علت بسته شدن تامى كه در يكى از بطنهاى مغز و بطور ناگهانى ايجاد مىگردد پيدا مىشود و بيمار بدون حس و حركت مىافتد ، علت آن بلغم لزج به تنهائى و يا همراه با سوداء و يا از خون غليظ است ، گاهى از مستى سخت روى مىدهد كه غالبا كشنده است ، گاهى از بخارهاى غليظى كه بمغز بالا مىرود پيدا مىشود و اين نوع سبكتر است . تفاوت سكته با غش  ( Coma )  در اين است كه در غش بخلاف سكته نابهنجارى نبض بيش از نفس است و نيز در غش رنگ بيمار مثل مرده سفيد مىشود ولى در سكته چنين نيست ، در غش دست\r\n\r\n\r\n","description":"","footnote":"\r\n- تسكين مىدهد و از ترس آنان مىكاهد به شرط آنكه مداومت بر آن داشته باشند و مسهل مناسب براى اشخاص ضعيف اطريفال صغير هفت و نيم گرم افتيمون سائيده دو و نيم گرم و ايارج فيقراء يك‌صد و بيست و پنج سانتىگرم مىباشد و همه پزشكان در اين‌باره متفقند براى اشخاص قوى ايارجات كبير مفيد است . فاصله بين مسهلها بسته به نيرو و ضعف بيمار است و به‌هرحال قىآورى ، اسهال ، حقنه ( تنقيه ) ، حمام و فصد براى آنها درمان بسيار خوبى است و در همان حال بايد آنان را از پرداختن بعلوم دقيقه و توجه به باطن و امثال آن بازداشت و بايد دانست كه براى آنان نه خواب زياد مفيد است و نه بيدارى زياد ، نه گرسنگى زياد ، نه سيرى زياد ، نه تشنگى زياد ، نه ترك نزديكى ، نه زيادى آن ، همنشينى همسران ، شوخى و بازى با آنها ولى با پرهيز از جماع زياد و بطور كلى هر عملى كه توجه آنان را جلب كند برايشان مفيد است . مؤلف اعلى الله مقامه\r\n","page_name":" 270 ","page_number":302},
  {"content":"\r\n\r\nو پاى بيمار بر خلاف سكته سرد است و همچنين بيمار غشى عرقى سرد و فراوان دارد ولى سكته‌اى چنين نيست بعلاوه بيشتر اوقات پيش از سكته بيماريهاى مغزى مانند دوار سر و سرگردانى و درد سر پيدا مىشود .\r\nبين آدم سكته‌اى و مرده نيز تفاوتهائى وجود دارد مثلا در سكته‌اى اگر قطعه پشمى جلو بينيش بگيرند كمى حركت مىكند و همچنين اگر در ظرفى آب بريزند و آن را بر سينه كسى كه سكته كرده بگذارند حركت سينه او را مىتوان ديد و نشانه ديگر اينست كه انگشت را داخل مقعد او مىكنند اگر سرخرگى كه در طرف پشت اوست حركت داشت معلوم مىشود كه زنده است ، همچنين اگر عكس شعله چراغ و يا انسان در چشم او ديده شود و يا چشم او روشن باشد و نيز كدر نبودن ناخن ، دليل زنده بودن بيمار است همچنين اگر سوزنى زير ناخن او فرو ببرند حركت كند زنده است و يا اينكه او را درحالىكه سرش پائينتر از تنه باشد به پشت مىخوابانند و قدرى سركه يا آب زنجبيل در حلق او مىريزند اگر حركت كرد زنده است . به‌هرحال واجب است كه مرده و سكته‌اى از هم تميز داده شوند و اگر كسى بطور ناگهانى از حس و حركت بيفتد تا هفتاد و دو ساعت نبايد دفن شود تا اينكه كاملا مرگ او روشن گردد . از مقدمات سكته بيشتر درد سر شديد و ناگهانى و ورم كردن رگهاى گردن ، سرگيجه ، درد چشم و سرد شدن دست و پا بدون علت ديگر و نيز پريدن اندامها ( اختلاج  Convultion -  ) ، سختى حركات ، بهم چسبيدن دندانها در خواب و همچنين خواب سنگين و خوابهاى وحشتناك است .\r\nسكته بيشتر در پيرها و اشخاص رطوبتى مزاج اتفاق مىافتد ، اگر از بلغم باشد علامات بلغم ديده مىشود و براى درمان آن خوردن مخلوط شش قطره جوهر گوگرد با شش قطره روغن سقز سودمند است . همچنين است نوشيدن\r\n\r\n","description":"","footnote":"","page_name":" 271 ","page_number":303},
  {"content":"\r\n\r\nچهار قطره جوهر نمك با مقدارى آب و نيز اين دارو مفيد مىباشد : براده آهن بيست و پنج گرم و به ( سفرجل ) شيرين سيصد و هفتاد و پنج گرم كه بايد آن را قطعه قطعه كنند و براده آهن را بر آن پاشيده و يك شب آن را به حال خود بگذارند و بعد شيره آن را بگيرند و از هوا محفوظ نگهدارند و روزى دو و نيم گرم از آن بخورند و نيز الكسير ذو الخاصية ، حب تربد كبير ، روغن زاج ، روغن كهربا محلول طلا ، الشمامة المقوية از داروهاى بوكردنى و لبن الكبريت به حال بيمار مفيد مىباشند . اگر علت بيمارى باد باشد بايد با آن روغن زيتون بخورند و اگر از خون غليظ باشد ( در اين صورت چهره سرخ و سياه و سبز مىشود ) بايد در رگهاى وداج يا قيفال بلافاصله فصد كنند و همچنين بينى بيمار را وادار به خونريزى كنند و يا از پايش خون بگيرند . اگر از بخارات غليظ باشد علامتش باد كردن چهره و عروق است بدون آنكه با علامات غلبه خون همراه باشد ، در اين هنگام بايد با فاروق حاد سر و بالاى قلب و كف دست و پاى بيمار را ضماد كنند و بطور مطلق عطسه‌آورها براى آنها مفيد است . علامت بهبودى آنان اين است كه براحتى شروع بنفس كشيدن كنند كه در اين حال اميدى به زنده ماندن آنها هست و الا نيست . گاهى سكته به فلج و لقوه و يا هر دوى آنها مىانجامد ، براى چنين بيمارانى نوشيدن جوهر صورى و ايارجات مفيد است و براى سكته‌اىهاى بلغمى بعد از شروع بهبودى حب الشفاء و حافظ الصحة سودبخش مىباشد . « 1 »\r\n\r\n\r\n","description":"","footnote":"\r\n( 1 ) از پزشكان قديمى ساختن حبى نقل شده كه بقول آنان براى پاكسازى اعصاب هيچ داروئى با آن برابرى نمىكند و آن حب اين است : پيه هندوانه ابو جهل ، مقل از هركدام ده جزء فرفيون پنج جزء و از اينها حبهائى به وزن سى سانتيگرم مىسازند و دوازده حب مىخورند سپس يك هفته صبر مىكنند و 18\r\n","page_name":" 272 ","page_number":304},
  {"content":"\r\n\r\n\r\nفصل فلج\r\nفلج « 1 » از امراض نخاع است و بطور كلى بايد دانست كه اگر در مبدأ يك عصب حسى از كار افتادگى پيش آيد ، حس اندامى كه عصب به آن مىرود تمام مىشود اگر مبدأ يك پى حركتى از كار باز بماند حركت اندام از بين مىرود ، اگر مبدأ همه پىها از كار بيفتد حس و حركت همه بدن تمام مىشود كه آن را فلج كلى « 2 » يا ابو بلقيسا ( معرّب آپپلكزى ) مىنامند ، اگر پىهاى يك طرف بدن و چهره از كار بيفتد بيمارى فلج نيمه بدن « 3 » و اگر فقط اعصاب يك طرف چهره از كار بيفتد بيمارى لقوه « 4 » ناميده مىشود و علت آن يك بر بستگى است كه بيشتر از بلغم غليظ لزج به تنهائى و يا همراه با سوداء است و گاه بدليل نابسامانى ماده ( خلط ) و ريختن آن بيك اندام است كه در نتيجه بر بستگيهائى ايجاد مىكند و آن اندام از كار باز مىماند . درمانش اين است كه مبدأ اعصاب را كه از نخاع و ستون فقرات است و همچنين بندها را با فاروق الليّن ضماد كنند و قيروطى ساخته شده از شمع و نفت بر محل بمالند و نيز وادار كردن بيمار به قى كردن با خوراندن فاروق اللين سودمند است ، همچنين اگر به اندازه دو گندم فسفور محلول « 5 » در پنجاه گرم روغن بادام حل و دو ساعت بعد آن را بر مبدأ پى\r\n\r\n\r\n","description":"","footnote":"\r\n- حب مىخورند و باز پس از يك هفته 24 حب مىخورند و همينطور ادامه مىدهند تا شماره حبها به 36 حب برسد . مؤلف اعلى الله مقامه\r\n( 1 )  ( Paralisie ) \r\n( 2 )  ( Paralisie generl ) \r\n( 3 )  ( Hemiplegie ) \r\n( 4 )  ( Paralisie facial ) \r\n( 5 ) ظاهرا منظور فسفور قرمز است كه اكسيد فسفر مىباشد چون فسفور خالص معمولا بدون آنكه در نفت نگه‌دارى شود در دست نيست . مترجم\r\n","page_name":" 273 ","page_number":305},
  {"content":"\r\n\r\nضماد كنند مفيد است . اگر پاها خدر باشد هشدارى براى پيدايش فلج است كه در اين صورت بايد از اين ضماد استفاده كنند : خمير آرد گندم شانزده جزء ، نمك طعام و خردل از هركدام چهار جزء آنها را مىسايند و با خمير مخلوط كرده و مجموع را با سركه مىسايند تا مانند مرهم شود و پا را با آن ضماد مىكنند و نيز خوردن ترياق الافاعى مفيد است و بعد از آن تا ميان روز نبايد چيزى بخورند خوردن روزانه جوهر الاشوس « 1 » يا محلول آن به قدر دو و نيم گرم و روح الاشوس هرروزى تا دو گرم با توجه به وضع بيمار سودمند است و همچنين خوردن روح الملح به قدر چهار قطره و نيز ضماد روح الاشوس و نوشيدن دو و نيم گرم سركه پياز دشتى ( عنصل ) هر روز با آب گوشت ، « 2 » الكسير فالج ، ايارج فيقراء ، حب اذاراقى ، حب تربد كبير ، روغن بلسان ، روغن تخم درخت عرعر ، روغن زاج ، روغن كهرباء ، روغن لؤلؤ ، رب خربق ، روح الملح و ماء الحيوة مفرّح ، معجون نود و نهم و به بينى كشيدن معجون جامع با آب مرزنجوش ملح مرجان و معجون لؤلؤ ( بخصوص در صرع ) مفيد است و در اين هنگام بايد شوربائى كه زنجبيل ، دارچينى ، فلفل و امثال آن در آن ريخته باشند به بيمار بخورانند و از آب زياد بخصوص اگر سرد باشد چون بلغم را زياد مىكند بايد بپرهيزند . « 3 »\r\n\r\n\r\n","description":"","footnote":"\r\n( 1 ) جوهر اشوس فرآورده‌اى از شوره است كه شرح آن در مقاله پنجم خواهد آمد .\r\n( 2 ) شرح آن در صفحه 237 گذشت . مترجم\r\n( 3 ) در مقاله پنجم در باب مفردات فوائد اذاراقى ، گلشكر ، دارصينى سداب و زنجبيل و صنوبر و عقرب و گوگرد و نارجيل دريائى ذكر خواهد شد مؤلف اعلى الله مقامه\r\n","page_name":" 274 ","page_number":306},
  {"content":"\r\n\r\n\r\nفصل لقوه و رعشه\r\nعلل لقوه را قبلا ديديم اما رعشه  ( Tremor )  يا از ناتوانى پى حركتى و نگهدارنده است و يا از بر بستگى عصبى پيدا مىشود ، علامات آن علاوه بر آنچه گفته شد استعمال قبلى غذاها و داروهاى بلغم‌آور ( در مورد گرفتگيهاى عصبى ) يا به كار بردن مواد مخدره در مورد ضعف اعصاب مىباشد . درمان آن معجون نود و نهم مىباشد ، ببينى كشيدن معجون جامع و معجون اللؤلؤ براى لقوه مناسب است « 1 » . براى رعشه ماء الحيوة جامع و روغن تخم درخت عرعر و معجون لؤلؤ كه هم‌اكنون گفته شد مناسب است و براى پاك كردن مزاج از آنها ايارج فيقراء و روغن بلسان و بيشتر آنها كه براى فلج سودبخش بودند مفيد مىباشد « 2 » و همچنين است چيزهايى كه براى همه بيماريهاى مغزى خواهد آمد و از آن جمله استعمال ضماد فاروق اللين بر مبادى پىها و كف دستها و چهره و زبان و نوشيدن محلول نقره در ماء الكبريت به اندازه هشتاد سانتىگرم در روز كه با يك‌صد و بيست و پنج سانتىگرم گلشكر مخلوط شده باشد و نيز پاكسازى با حب السلاطين مفيد است « 3 »\r\n\r\n\r\n","description":"","footnote":"\r\n( 1 ) در كتاب قانون آمده است كه براى رعشه اگر در سر باشد اسطوخودوس دو و نيم تا پنج گرم به تنهائى يا با ايارج فيقراء حب كنند يا با عسل بخورند و همچنين حب قوقويا هر روز دو و نيم تا چهار گرم به مدت ده روز بخورند . مؤلف\r\n( 2 ) براى رعشه استعمال دارچينى ، سداب و گوگرد همانطور كه در مفردات خواهد آمد مفيد است . مؤلف ( ا ع )\r\n( 3 ) در مقاله پنجم در باب مفردات خواص گلشكر و زنجبيل و پسته براى لقوه ذكر شده است . مؤلف ( ا ع )\r\n","page_name":" 275 ","page_number":307},
  {"content":"\r\n\r\n\r\nفصل ناتوانى و ضعف مغز\r\nاين بيمارى بيشتر از نزله‌ها و زكامهاى پياپى و ساير بيماريها ، زيادانديشى ، مطالعه زياد علوم و صنايع و زيادى كارهاى فكرى پيدا مىشود . درمان آن با اطريفال « 1 » اصل ، اطريفال كبير ، الكسير دماغ و الكسير ذو الخاصية است « 2 » اگر از برودت باشد اين بيمارى اغلب با ايارج اشق ( اگر از رطوبت باشد ) و با ايارج جلابا و ايارج محموده درمان مىشود كه سبب صافى ذهن نيز مىشوند ايارج يابس نيز مغز را تقويت مىكند و همچنين تربد الحيوة ، تربد مكلس ، جوارشن زوفا براى پاكسازى و همچنين انتيمون زجاجى براى اين بيماريها سودبخش مىباشند و حب الايارج براى پاكسازى رطوبات و حب حلتيت و حب الحنظل ، حب الزاج المسهل و شبيارها و حب قوقايا براى امراض سرد مغز و حب الصحه براى اصلاح و حب عرق النساء براى پاكسازى آن مفيدند روغن بسباسه براى آن سودمند است ، روغن بلسان و روغن تخم درخت عرعر و روغن قرنفل براى دردهاى سرد مفيدند همچنين روغن كهربا ، روغن لؤلؤ ، روغن مرجان و روغن گل سرخ براى تقويت مغز مفيد است و براى همه بيماريهاى سودائى آن رب خربق و روح الزاج و براى بيماريهاى مرطوبى آن روح الملح با آب مرزنجوش و نيز زاج معدنى ( سولفات مضاعف سديم و پتاسيم ) و سفوف انغوزه سودمند است شربت سنا ، شربت ليمو و شراب المرسين ( شربت مورد ) و همچنين بوئيدن بوئيدنى چهل و دوم براى اين‌گونه بيماران مفيد است ، لبن الكبريت و معجون\r\n\r\n\r\n","description":"","footnote":"\r\n( 1 ) چنان كه در ابواب بعد خواهد آمد اطريفال مجموعه‌اى از هليله‌هاى مختلفست . م\r\n( 2 ) در بخش مفردات براى آنتيموان در تقويت مغز و همچنين براى كندر و مشك براى تقويت حافظه خواصى ذكر شده . مؤلف اعلى الله مقامه\r\n","page_name":" 276 ","page_number":308},
  {"content":"\r\n\r\nانتيمون براى صفرائيها و معجون المنقّى براى پاك كردن مزاج و همچنين مفرّح اعظم ، مفرّح انطاكى و مفرح السهل شماره يك‌صد و چهل و نه اين‌گونه بيماران را نيرو مىبخشند . براى همه اين نوع امراض ملح اللؤلؤ ، ملح المرجان ، ند « 1 » ، نقوع هشتم ، ايارج فيقراء ، جوارشن افضلى « 2 » و معجون حافظ العقل مفيدند « 3 »\r\n\r\nفصل تقويت اعصاب\r\nاين داروها براى محكم كردن و تقويت پيها مفيد هستند و براى بيماريهاى عصبى سودبخشند : حب پادزهر معدنى ، دهن الحلبوب با جندبيدستر دهن الراهب ، دهن الكبريت ( براى جراحات عصبى ) ، دهن اللؤلؤ ، بو كردنى قاطون ، لبن الكبريت ، مرهم زنبور عسل ، معجون الزبيب ( مويز ) و همچنين معجون العصب ، ملح اللؤلؤ ، ايارج يابس ، فيقراء ، اطريفال اصل ساير ايارجها و حبوب ، شبيارها و اطريفالها ( شرح اين داروها بعدا خواهد آمد ) « 4 »\r\n\r\n\r\n","description":"","footnote":"\r\n( 1 ) داروئى مركب از مشك ، عنبر و امثال آنست كه براى بخور استعمال مىكنند . م ل\r\n( 2 ) جوارشن تركيبى از چند داروى مختلف است كه معمولا براى هضم طعام مفيد است . ف م\r\n( 3 ) شرح داروهاى مفردات در مفردات و نيز شرح داروهاى مركب مثل معجونها حب‌ها جوارشنها و ايارجها بعدا خواهد آمد . مترجم\r\n( 4 ) خواص زراوند براى درمان كزاز و نيز خواص افتيمون و دنبه و سداب براى علاج تشنج در مفردات ذكر شده و در قانون آمده است كه براى درمان تشنج قلاده اى از پشم بر گردن بيمار مىبندند و مرتبا روغن گرم بر آن مىريزند و همچنين پنجاه گرم ريشه قارچ را در يك ليتر آب مىجوشانند تا يك سوم آن باقى بماند و هر روز ناشتا 150 گرم آن را با 5 گرم روغن بادام نيمه گرم مىخورند . مؤلف اعلى الله مقامه\r\n","page_name":" 277 ","page_number":309},
  {"content":"\r\n\r\n\r\nباب دوم بيمارىهاى چشم\r\n\r\nفصل در خرابى چشم يعنى ورم ملتحمه\r\nدر اين بيمارى  ( Blepharite )  پلكها غالبا ورم مىكند و علت آن غلبه خون است علامتش قرمزى ، آماس زياد ، پرى رگهاى چشم ، ضربان آنها و چرك زياد مىباشد . علاج آن فصد در قيفال طرف مخالف است و بعد قيفال طرف موافق مىباشد و اين در حالى است كه خون بيشتر در سر جمع شود و اگر در بدن جمع شده باشد فصد باسليق و يا هر دو نوع فصد گفته شده و پس از آن فصد اكحل ، سرد كردن مزاج و تصفيه خون مىباشد . غذاى بيمار عدس ، ماش ، برنج و زرده تخم‌مرغ است تا درد آرام بگيرد و اگر چشم‌خرابى از صفرا باشد علامتش كمى آماس همراه با قرمزى ، چرك ، اشك ، شدت - سوزش برافروختگى ، گرمى و ساير نشانيهاى صفراء است « 1 » و درمانش فصد قيفال\r\n\r\n\r\n","description":"","footnote":"\r\n( 1 ) در زاد المسافرين آمده است كه براى درمان چشم‌خرابى گرم بعد از پاك سازى چند روز صبر مىكنند تا درد چشم كمى آرام بگيرد و بعد لعاب دانه به با سفيده تخم‌مرغ و يا شياف ابيض با شير زن دختر زائيده در چشم مىچكانند يا چشوم را پوست مىگيرند و با يك چهارمش بزر قطونا مىسايند و در چشم مىريزند يا گل بنفشه و خطمى و بابونه از هركدام يك جزء و بادام پوست گرفته دو جزو خشخاش يك چهارم جزو مىكوبند و در گلاب مىپزند و چشم را با آن ضماد مىكنند و نيز ضماد سيبى كه در خمير پخته باشند مفيد است و براى چشم‌خرابى سرد پاكسازى و داروهائى كه در صداع استعمال مىشود سودمند است و همچنين جدوار را مىسايند و در گلاب مىريزند و در چشم مىچكانند و نيز ضماد بابونه و -\r\n","page_name":" 278 ","page_number":310},
  {"content":"\r\n\r\nموافق يا باسليق و يا اكحل است و از مسهلها سقمونياى مدبر و شربت بنفشه براى آن مفيدند غذاى بيمار همان است كه گفته شد ( عدس و ماش و . . ) اگر علت آن بلغم باشد ورم چشم شدت دارد و قرمزى آن كم و اشك و چرك آن زياد است ، پلكها در وقت خواب پرش دارد ، سر سنگينى مىكند و ساير علامات بلغم را نيز مىتوان ديد . درمان آن پاكسازى با ايارجات ، حب السلاطين حب الشبيار و اطريفال است . اگر سبب آن سودا باشد علامتش تيرگى رنگ ، خشكى و كمى چرك ، بدراز كشيدن مدت درد است و ساير علامات سودا نيز ديده مىشود . درمانش مثل درمان بلغمىها است اما بايد بيمار چيزهاى رطوبتى بيشتر بخورد و نيز ماء الشعير و شربت بنفشه سودمند است . اگر كسانى كه بلغم و سودا دارند خونشان غلبه كند بايد همانطور كه گذشت به فصد اقدام كنند .\r\nاينها دستورهاى پاكسازى ( تنقيه ) بود اما دستور كلى براى درمان چشم خرابى اين است كه در شروع بيمارى تا چهار روز نبايد چيزى در چشم داخل كنند . در اين مدت بايد به ضماد قرص اكسير و يا قرص مبارك اكتفا كنند و بايد بر قطعه پنبه‌اى شير زن دختر زائيده بدوشند و آن را روى چشم بگذارند زيرا پلكها را نرم و سست مىكند و درد آنها را تسكين مىدهد ، شب هنگام بايد پلكها را با زرده تخم‌مرغ ضماد كنند و نيز ضماد استات سرب « 1 »\r\n\r\n\r\n","description":"","footnote":"\r\n- اكليل الملك ( ناخونك ) با كمى دارچينى و زعفران كه در گلاب و آب باديان پخته شده باشد مفيد است و نيز اگر چشوم را پوست گرفته و با يك چهارمش نبات در چشم بريزند سودبخش است ، ضماد زيره سائيده شده با مغز بادام كه با آب دهان خمير شده باشد مخصوصا در اطفال مفيد است . مؤلف\r\n( 1 ) منظور از استات سرب سكر الزحل ( شكر سرب ) مىباشد . مترجم\r\n","page_name":" 279 ","page_number":311},
  {"content":"\r\n\r\nدر آغاز مفيد است و نيز بايد چشمها را چند بار در آب سرد باز كنند و به قدر 40 سانتى گرم استات سرب در 25 گرم گلاب يا عرق كاسنى حل كرده و كتانى را به آن خيس كنند و چند بار چشم را با آن بشويند در اين روزها مىتوان سفيده تخم‌مرغ و يا به - دانه و بزر قطونا ( اسفرزه ) را پس از گرفتن لعاب و صاف كردن يا شير زن دختر - زائيده و سفيده تخم‌مرغ و به‌دانه‌اى كه لعابش را كاملا گرفته باشند در چشم بچكانند اين داروها چشم را آرام و درد آن را تسكين مىدهند و پس از چهار روز چكاندن لعاب به‌دانه و قطور ايام التزايد مفيد است و اگر درد شديد باشد « 1 » شياف ابيض افيونى را با سفيده تخم‌مرغ و يا شير زن دخترزائيده مخلوط كرده و در چشم مىريزند و پس از آنكه درد ساكت و قرمزى كمتر شد ريختن ذرور مربع و قطور ايام الانحطاط لازم است در بلغمىها بايد اين دارو را در چشم بچكانند : مقدارى شنبليله را نصف روز در آب مىخيسانند و آن را كاملا مىشويند و در ده برابرش آب مىپزند تا اينكه آب نصف شود و مقدارى لعاب بزر كتان در آن مىريزند و نيمه گرم در چشم مىچكانند و پس از ساكت شدن درد داروئى را كه قبلا گفتيم به كار مىبرند . « 2 »\r\n\r\n\r\n","description":"","footnote":"\r\n( 1 ) از داروهاى تسكين‌دهنده درد چشم كه بآزمايش رسيده اينست كه يك قطعه شبّ ( زاج سفيد ) را بر آتش مىنهند تا بجوشد و همين‌كه از جوشيدن ايستاد قدرى ترياك بر آن مىريزند تا بسوزد و خشك شود و آن را بطور پودر در چشم مىريزند و يا در آب حل مىكنند و محلول را به كار مىبرند درد تسكين مىيابد و همچنين شياف هندى كه شرح آن در مقاله پنجم باب آخر خواهد آمد مفيد و درد را فورا آرام مىكند\r\n( 2 ) در مقاله پنجم در باب مفردات خواص انزروت ، توبال ( تفال يعنى گردى كه از مس گداخته مىريزد . م ل ) ، گلشكر ، طلا ، قلع ، ريه ، سنبل ، شادنج ( سنگ هندى يا حجر الدم . م ل ) و مصطكى براى درمان چشم ذكر شده است . مؤلف ( ا ع )\r\n","page_name":" 280 ","page_number":312},
  {"content":"\r\n\r\nبراى تسكين درد حافظ الصحة و حب الشفاء مفيدند و نيز اگر پاره‌اى گوشت را ورقه كرده و با حرارت دست گرم كنند و بر چشم بگذارند درد را آرام مىكند ، به كار بردن شياف الوردى ، شياف بريوما و ماليدن قرص الصبر و چسباندن لودانو بر شقيقه‌ها براى آرام كردن درد چشم مفيد است اگر چشم بچه‌اى درد و آماس داشته و چركين باشد زيره و مغز گردو را نرم مىكوبند و با آب دهن خمير كرده و مقدارى شير بر آن مىدوشند و آن را بر پنبه‌اى نهاده و چند بار بر چشم او ضماد مىكنند اين درمان بآزمايش رسيده و مفيد است .\r\n\r\nفصل كبودى چشم\r\nاين بيمارى از زيادى برودت عنبيه و رطوبت آن است كه با سوداى اصلى كه در آن است بهم مىآميزند و در نتيجه چشم كبود مىشود . درمانش ضماد فندق سوخته و روغن زيتون بر سر است كه اگر بيمار كودك باشد چشمش سياه مىشود\r\n\r\nفصل سفيد شدن چشم\r\nاين بيمارى در اثر آبله و يا قرحه‌هاى ديگر در چشم پيدا مىشود و بآزمايش رسيده كه اگر تازه و نازك باشد ، قطور حجر الرحمن براى آن مفيد است .\r\nهمچنين اگر يك تكه نى كهنه را كه در بناهاى قديمى پيدا مىشود بسايند و ببيزند و در چشم بريزند مفيد است اما اگر كلفت باشد ، يك سانتىگرم حجر - النيران نقره‌اى ( ر . ك . داروهاى مركب ) را در بيست و پنج سانتىگرم آب حل كرده و با قلم‌مو بر روى سفيدى مىمالند و نيز ماليدن فاروق الليّن و قطور الزاج المدبر نيز سودمند است كه بايد يك جزو از آن را درسى جزو آب حل كرده مانند حجر النيران به كار برند و همچنين دهنج ، مرواريد و توتيا را اگر به اندازه\r\n\r\n","description":"","footnote":"","page_name":" 281 ","page_number":313},
  {"content":"\r\n\r\nمساوى كوفته و در چشم بريزند براى اين بيمارى مفيد مىباشد .\r\n\r\nفصل سبل\r\nدر اين بيمارى  ( Kratit vasculair )  رگهاى چشم از خون غليظى پر شده و ورم مىكند و بيشتر اين حالت با اشكريزى ، قرمزى و خارش همراه است و چشم مانند آن به نظر مىآيد كه پرده‌اى روى آن را فرا گرفته باشد . براى اين بيمارى كحل على عليه السلام و چكاندن الفاروق الليّن و چكاندن يك سانتى گرم محلول حجر النيران فضّى ( ر . ك . داروهاى مركب ) در هزار مقابلش آب مقطر و نيز چكاندن محلول بيست سانتىگرم شكر سرب و ده سانتىگرم حجر الرحمن در هفتاد و پنج گرم آب مقطر مفيد است و نيز ضماد فاروق ليّن از خارج و همچنين چكاندن محلول پنج سانتىگرم الزاج المدبّر در سى برابرش آب و چكاندن حجر الرحمن و سرمه كردن كحل الاملاح سودمند مىباشد . « 1 »\r\n\r\nفصل ظفره ( ناخنك )\r\nدر اين بيمارى  ( Pterigion )  زائده‌اى عصبى از گوشه داخلى چشم « 2 »\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص انيسون ، توبال و زنگار براى درمان سبل ذكر شده مراجعه كن و در كتاب قانون آمده است كه پوست تخم‌مرغ تازه را ده روز در سركه مىاندازند و سپس صاف كرده و آن را در ظرفى خشك مىكنند و مىسايند و به چشم مىكشند و همچنين سرمه كردن رمادى با هموزنش مارقشيشا مفيد است و همچنين اگر با سبل جرب همراه باشد سرمه كردن سماق به تنهائى يا مخلوط با كمى انزروت سودمند است .\r\n( 2 ) در قانون براى ظفره آمده است كه مس سوخته ، قلقديس ، زهره بزرا -\r\n","page_name":" 282 ","page_number":314},
  {"content":"\r\n\r\nمىرويد و پيش مىرود تا روى سياهى را مىگيرد و از ديدن جلوگيرى مىكند براى اين بيمارى سوختن چشم با حجر النيران الفضى و نوع بارودى آن و نيز چكاندن حجر الرحمن و سرمه كردن باكحل الاملاح و الزاج المدبر سودمند است\r\n\r\nفصل طرفه\r\nدر اين بيمارى  ( Hemoragie de la corne )  به علت پارگى رگهاى ملتحمه در اثر ضربه يا زخم خونى در ملتحمه چشم جمع مىشود و نقطه گردى در آن بوجود مىآورد . براى اين بيمارى چكاندن آميخته‌اى از زعفران و شير زن يا شير الاغ يا ببينى كشيدن محلول تباشير در روغن بنفشه و نيز چكاندن دهن الورد و سركه و چكاندن سائيده سندروس بر سنگ ساب با شير زن مفيد است .\r\n\r\nفصل سلاق ( كلفتى پلك چشم )\r\nاين بيمارى  ( Blepharite )  از زيادى گريه در بچه‌ها و در بزرگسالان از خلط غليظ پيدا مىشود . براى درمان آن چكاندن فاروق اللين ، حجر النيران الفضى ( محلول در آب ) ، حجر الرحمن و كحل الاملاح سودمند مىباشد . « 1 »\r\n\r\n\r\n","description":"","footnote":"\r\n- به اندازه مساوى شياف ( داروى چشمى خميرى كه آن را بشكلى كه بخواهند درآورده و در وقت استعمال از آن استفاده مىكنند ) مىسازند و همچنين سفالى را كه براى دفع چشم خوردگى به كار مىرود مىگيرند و لعابش را مىتراشند سپس آن را نرم مىكوبند و با روغن تخم كدو مخلوط كرده باهم مىسايند و آن را در جلدى ( كيسه پوستى ) مىگذارند و ميلچه‌اى از آن گرفته و چند روز و روزى چند بار بر پلك مىكشند\r\n( 1 ) در كتاب قانون براى سلاق آمده است كه زاج سياه سوخته زعفران سنبل از هركدام يك جزء شادنج ده جزء آنها را خمير كرده خشك مىكنند و بر پلك -\r\n","page_name":" 283 ","page_number":315},
  {"content":"\r\n\r\n\r\nفصل جرب چشم\r\nجرب چشم قرمزى پلكها است كه اگر شدت يابد خشونت و شكافتگى در آن پديد مىآورد و چه‌بسا كه خارش ، درد ، سنگينى و سختى هم در پلكها پيدا مىشود و از امراض دير درمان است و گاه بريزش مژه‌ها مىانجامد .\r\nماده اين بيمارى هر چيز تند ملحى و خونى است و سبب آن رطوبات تند است براى درمان آن كشيدن يك جزو صبر زرد همراه با نصف جزو نبات به چشم مفيد است و نيز گردى مركب از اثمد ( سنگ سرمه ) ، حضض و سماق براى اين بيمارى و اشكريزى سودمند است . اگر خاكستر موى انسان را به چشم بكشند آن را بهبود مىبخشد . ضماد جرب العين هم براى آن مفيد مىباشد . در مقاله پنجم خواص درمانى انار براى اين بيمارى خواهد آمد .\r\nاگر پلك را برگردانند و مازوى سائيده بر آن بپاشند و يك ساعت آن را به همان حال نگاهداشته و سپس بخوابند بيمارى ريشه كن مىشود .\r\n\r\n\r\n","description":"","footnote":"\r\n- مىكشند . اما خود من براى كلفتى پلكها و سخت شدن و قرمزى آن درمانى خوب يافتم و آزمايش كردم و درست از كار درآمد و آن اينست كه پلكرا برميگردانند و با تيغى آن را ده بار يا بيشتر و در حد تحمل بيمار خراش مىدهند تا خون زيادى از آن بيايد آنگاه كمى حجر النيران بر آن مىكشند تا سفيد شود سپس پارچه خيس كرده بر آن ماليده و شستشويش مىدهند تا آسيبى بحدقه نرسد سپس پلك را به حال خود برميگردانند و زرده تخم‌مرغى پخته را بر پارچه‌اى گذارده و چند ساعت بر آن مىبندند و اين درمانى سريع و موفق است ضمنا در مقاله پنجم در باب مفردات خواص خرماى نارس ، انار ، زنگار و سندروس براى سلاق ذكر شده مراجعه كن . مؤلف اعلى الله مقامه\r\n","page_name":" 284 ","page_number":316},
  {"content":"\r\n\r\n\r\nفصل آب سفيد ( آب مرواريد )\r\nآب سفيد  ( Cataracte )  مايعى است غليظ كه بين جليديه و عنبيه چشم پيدا مىشود و در ابتداى آن انسان در جلوى خودش چيزهائى مانند مگس ، پشه ، مو و مانند آن كه بسته به شكل آن مايع است مىبيند و اين تخيل بر خلاف وقتى كه چنين حالتى از بخارات پيدا مىشود هميشگى است ، در حالى كه اگر از بخارات باشد گاه‌بگاه و در هر دو چشم است و وضع معده و پرى آن مؤثر در چشم مىباشد و همچنين در چشم تيرگى ديده نمىشود و با پاكسازى معده تمام مىگردد و در هنگام سرگيجه ، سدر ، پيچ خونى و در وقتى كه ناگهانى بايستند و نيز صبحها بيشتر مىشود اما در آب سفيد اگر در چشم نگاه كنند آن مايع ديده مىشود و موفقترين درمانها عمل آن با دست است « 1 » اما از داروها ، كمى روغن بلسان را اگر يافت شود در دو و نيم گرم زهره گاو نر مىريزند و آن را خشك كرده و با گلاب مىسايند و بهنگام نياز سرمه مىكنند استعمال كحل الاملاح و نيز سوختن شقيقه‌ها با حجر النيران يا ذراريح مفيد است . « 2 »\r\n\r\nفصل هيجان چشم\r\nهيجان چشم يعنى قرمزى و آماس كمى است كه به علت راه رفتن در آفتاب يا نزديكى آتش پيدا مىشود كه اگر از آفتاب‌زدگى باشد درمانش بوئيدن ترياك\r\n\r\n\r\n","description":"","footnote":"\r\n( 1 ) در آن هنگام بعض جراحان چنين عمل مىكرده‌اند كه با شكافتن قرنيه عدسى را كه آب مىآورده به داخل كره چشم ميرانده‌اند . مترجم\r\n( 2 ) خاصيت وسمه براى آب سفيد در مقاله 5 در باب مفردات آمده رجوع شود مؤلف « ا ع »\r\n","page_name":" 285 ","page_number":317},
  {"content":"\r\n\r\nو ماليدن آن بر چشم است و اگر از آتش باشد علاجش خوردن غذاهاى سرد و سرمه كردن هليله كابلى است ، باز و بست كردن مكرر چشم در آب سرد و شستن صورت و به بينى كشيدن آب سرد نيز بسيار مفيد است .\r\n\r\nفصل بيمارى شب‌كورى\r\nشب‌كورى  ( Hemerolapie )  نديدن در شب است و سبب آن رطوباتى در چشم است كه شب هنگام منعقد مىگردد و در روز از هم باز مىشود ، اين مطلب با ضعف چشم همراه مىباشد درمانش اين است كه جگرى را برشته كرده و سر را بر روى آن خم و چشم را در آن باز كنند و نيز اگر ريه گاو نرى را بپزند و چشم را در بخار آن بگيرند براى شب‌كورى اگر از آب سفيد نباشد مفيد است . همچنين جگر بز نرى را مىگيرند و بر آتش نهاده روى آن را با كارد خراشهائى مىدهند آنگاه دارفلفل و نمك هندى را مىسايند و بر آن خراشها مىپاشند تا رطوبتش خارج شود و آن مايع را به چشم مىكشند و نيز جگرى را مىشكافند و كباب مىكنند تا كف كند سپس دو و نيم گرم سنگ آتش زنه را سائيده بر آن مىپاشند و مىخورند ، استعمال كحل الاملاح و حجر الرحمن و الزاج المدبر نيز براى آن مفيد است .\r\n\r\nفصل تاريكى چشم\r\nتاريكى چشم در اثر برف‌زدگى و سبب آن انجماد رطوبتها و بهم آمدن آنها به علت غلبه سرما و نگاه كردن در برف است . براى درمان آن زنجبيل را با شيره خرما بر سنگ ساب مىسايند و در چشم مىچكانند يا گردوئى را كه كاردى در درز آن فروبرده‌اند و در شعله آتش نگاه مىدارند تا آتش بگيرد ، آنگاه\r\n\r\n","description":"","footnote":"","page_name":" 286 ","page_number":318},
  {"content":"\r\n\r\nسرش را شكافته و بر دهانه ظرفى با نيروى زياد فشار مىدهند تا روغنى از آن بيرون بيايد كه اگر آن را به چشم بكشند مفيد است و براى برف‌زدگى چشم حيوانات نيز سودمند مىباشد .\r\n\r\nفصل كم‌توانى چشم\r\nبراى كم‌توانى چشم كه چراغ را بزرگ مىبيند ( دوربينى ) « 1 » كحل الصادق عليه السلام ، سرمه كردن با هليله زرد و نيز انغوزه سودمند است كه از تاريكى چشم هم جلوگيرى مىكنند سرمه كردن با سنگ سرمه ( اثمد ) و كحل الجواهر المكلسه نيز مفيد مىباشد .\r\n\r\nفصل مسائل متفرقه\r\nاگر دهن الطابوق ( روغن آجر ) را كه ما به آن دهن البلسان مىگوئيم در چشم بچكانند براى بسيارى از بيماريهاى چشم كه از رطوبت « 2 » باشد سودمند است و نيز ريختن زاج مدبر در چشم و سوزاندن شقيقه‌ها با ذراريح و گذاردن مرهم السلاطين در مدت چند روز بطور يك در ميان يا هر چهار روز و يا هر\r\n\r\n\r\n","description":"","footnote":"\r\n( 1 ) در اين بيمارى به علت هم‌گرائى غير طبيعى عدسى چشم ، محل واقعى تصوير اشياء در پشت شبكيه است و بالنتيجه تصويرى كه بر روى شبكيه مىافتد بزرگتر از اندازه واقعى و كمى محو است اين حالت در پيرچشمى هم وجود دارد زيرا اشخاصى كه به پيرچشمى گرفتارند نه نزديك را خوب مىبينند و نه دور را و فقط يك نقطه معين را بهتر مىبينند . توضيح آنكه اشخاص دوربين دور را بهتر مىبينند . م\r\n( 2 ) بز كوهى و كبوتر و بز براى درمان بيماريهاى چشم خواصى دارند كه در مقاله 5 در باب مفردات ذكر خواهد شد . مؤلف اعلى الله مقامه\r\n","page_name":" 287 ","page_number":319},
  {"content":"\r\n\r\nپنج روز يك بار ، چكاندن آب آهك « 1 » و چكاندن حجر الرحمن ( سنگ خدا ) براى بيماريهاى مزمن چشم سودمند مىباشد و نيز براى نيروى بينائى چشم « 2 » و رفع تاريكى آن و بيمارى پيدا شدن رگهاى خونى در چشم برود الصينى « 3 » مفيد مىباشد .\r\nبراى ساير بيماريهاى ناشى از سردى و رطوبت كحل جابر سودمند است . و از چيزهاى عجيب اين است كه يكى از دختران من به چشم درد گرفتار بود و در پلكهايش دانه‌هائى وجود داشت و مقدارى گرد دم الاخوين ( خون سياوشان ) در ظرفى آماده بود و در ظرف ديگرى هم شنجرف ( سولفور جيوه ) داشتيم و پرستار اشتباها بجاى دم الاخوين شنجرف در چشم او ريخت و در ظرف چند روز بهبود يافت .\r\nنوشيدن سنبل الطيب با آب گشنيز و همچنين به كار بردن آن مثل سرمه قرمزى چشم را مىزدايد .\r\nاز داروهاى مركب نوشيدنى و غير نوشيدنى از داروهاى زير نام مىبريم :\r\nايارج اشق براى پاكسازى ، برود الاسفيداج براى حرارت چشم و برود الاكسيرين براى بهبودى قرحه‌ها و جرب و خشك كردن رطوبتها مفيد است . برود روح توتيا براى بيشتر دردهاى گرم ، برود الروح هفتم براى جرب و ساير دردهاى\r\n\r\n\r\n","description":"","footnote":"\r\n( 1 ) طرز تهيه آب آهك در باب مفردات آمده كه بايد حتما مورد توجه باشد . مترجم\r\n( 2 ) در مقاله 5 در باب مفردات براى درمان ضعف بينائى خواصى براى اسطوخودوس املج ، جلنجبين ، انغوزه ، دهنج ، باديان ، انار ، زمج ( زاج سفيد ) و زنجار ( زنگار ) ، ترب ، قيقهر ( رال ) و مرّمكى و مرجان و يسر ذكر شده است . مؤلف ( ا ع )\r\n( 3 ) برودها يك دسته از داروهاى خنك‌كننده چشم مىباشند كه در باب مركبات خواهند آمد . مترجم\r\n","page_name":" 288 ","page_number":320},
  {"content":"\r\n\r\nگرم ، برود السماق براى بيماريهاى گرم و برود الفضة براى جرب ، اشك‌ريزى رگهاى خونى ، ناخنك ، سفيدى و جريان رطوبت مفيد است . برود اللؤلؤ حدقه را نيرو مىبخشد و اشك‌ريزى « 1 » را قطع مىكند و برود دوازدهم براى دردهاى گرم ، برود النشا و ايارج نوزدهم براى پاكسازى ، حب الصبر الصغير براى پاكسازى در آغاز پيدا شدن آب ، حب العافية و حب قوقايا براى درد چشم و حجر الجنة براى اشك‌ريزى ، قرمزى ، درد و سفيدى چشم و چشم‌خرابى سودمندند . همه انواع حجر الرحمن براى سفيدى و پيدايش رگهاى خونى و ناخنك و غير اينها و نيز حجر النيران ( هريك از دو نسخه آن ) براى سفيدى گوشت زايد ، ناخنك ، رگهاى خونى و غير آنها و نيز دهن المرجان براى درد چشم و اشك‌ريزى به صورت ماليدنى و ذرور اول براى سفيدى و ذرور مثلث براى نور چشم و دفع غبار آن و ذرور موسرج براى قرحه‌ها و موسرج « 2 » مفيدند . و محلول زرد و نوشادر براى همه بيماريهاى چشم و رامك براى سستى مژه‌ها و زاج مدبر براى بيماريهاى مزمن چشم ، زاج معدنى با عسل براى كلفت شدن پلكها و شكر سرب ( استات سرب ) براى قرمزى چشم و پيش‌گيرى از مواد زيان‌آور و شند براى سفيدى و ماليدن شياف چهل و نهم براى تسكين درد ، شياف الاخضر براى دردهاى رطوبتى ، شياف الاصفر براى تسكين درد و قرمزى گرم و سرد و شياف السماق براى چشم‌خرابى چركى و گرمى چشم ، اشك‌ريزى و جرب و رگهاى خونى و جابجا شدن تخم چشم در حدقه\r\n\r\n\r\n","description":"","footnote":"\r\n( 1 )  Epiphoria  در مقاله پنجم در باب مفردات خواص اثمد ، هليله ، ايّل ( بز كوهى ) و بلح و زنگار و سنبل براى درمان اشكريزى ذكر شده و نيز گردو براى نواسير چشم مفيد است . مؤلف اعلى الله مقامه\r\n( 2 ) موسرج برآمدن طبقه عينى است نزد شكافته شدن قرنيه بسبب قرحه يا بثره . م ل\r\n","page_name":" 289 ","page_number":321},
  {"content":"\r\n\r\nو بهم چسبيدن پلكها شياف الغرب و نيز شياف الناصور براى اين دو بيمارى و همچنين شياف المرارة در آغاز بيمارى آب و نيز در هنگام انتشار آب و سفيدى چشم و طلاء بيست و چهارم براى درد شديد و فراطيقون سفيد ( داروئى است مركب . مترجم ) براى قرحه‌هاى چشم و چرك آنها و فراطيقون زرد براى چشم‌خرابى رطوبتى و فراطيقون خاكسترى براى بينائى چشم و اكسير العين براى جلوگيرى از بيمارى و خشك كردن چشم و ماليدن قرص الصبر براى درد و ورم و قرص المبارك براى بيشتر دردهاى چشم و قطور چهل و هفتم براى سفيدى و چهل و هشتم براى اشكريزى « 1 » و كحل ( سرمه ) سوم براى اشك‌ريزى و كحل چهارم براى نيروى آن و پنجم براى بيشتر بيماريهاى چشم و هفتم براى نيروى ديد و اشك‌ريزى و برف‌زدگى و هشتم براى نيروى آن و نهم و دهم براى ديد و اشك‌ريزى و يازدهم براى چپ‌چشمى ( لوچى ) و دوازدهم براى جرب و افتادن مژه‌ها « 2 » و اشك‌ريزى و درد و سيزدهم براى برف‌زدگى و اشك‌ريزى و چهاردهم براى پيدا شدن پرده سفيد روى ملتحمه و سفيدى و تيرگى ناشى از رطوبت و سردى و پانزدهم براى جرب و چسبيدگى مژه‌ها و شانزدهم براى ضعف بينائى و هفدهم براى رگهاى\r\n\r\n\r\n","description":"","footnote":"\r\n( 1 ) براى درمان اشكريزى در كتاب قانون آمده است كه صبح ناشتا بحمام بروند و در آنجا بمانند و مقدار زيادى مخلوط آب و سركه در چشم بريزند . مؤلف ( ا ع )\r\n( 2 ) براى افتادن مژه‌ها كه با خارش و قرمزى و خوردگى همراه باشد در كتاب قانون آمده است كه انارى را در سركه مىپزند تا خوب له شود و آن را بر موضع مىچسبانند و نيز سنبل سياه را مانند سرمه مىسايند و با ميلچه استعمال مىكنند همچنين هشت جزء فضله سوخته خرگوش را با سه جزء سرگين بز مخلوط كرده سرمه مىكنند . مؤلف اعلى الله مقامه .\r\n","page_name":" 290 ","page_number":322},
  {"content":"\r\n\r\nخونى و بيماريهاى رطوبتى چشمى ، هيجدهم براى بيماريهاى سرد و نوزدهم براى سفيدى ، سبل ، جرب و ناخنك و ورم پلكها و لكه‌هاى خونى و نيز بيشتر بيماريهاى چشم و لودانوى دوازدهم براى تسكين و ماء الحيوة المفرّح براى ديدن چيزهاى تخيّلى « 1 » و الماء الخارق براى سفيدى و ماليدن مرهم قونيت دجانين براى جرب و مفرح انطاكى براى ديد چشم و نمك قليا ( كليا ) براى رفع سفيدى چشم حيوانات سودبخشند . و نيز چكاندن هشت دهم گرم زهره كبك در بيست و پنج گرم عسل و پانزده گرم آب باديان تازه صاف كرده براى تقويت بينائى مفيد مىباشد ضماد خشخاش و شنبليله و آرد جو و اكليل الملك و نشاسته كه با وزن مساوى در آب عنب الثعلب ( روپاس ) و شير زن دخترزائيده و گلاب خمير كرده باشند براى تسكين درد سودمند است و نيز ضماد نشاسته و كتيرا و آرد جو و شنبليله و صمغ عربى كه در شير زن دخترزائيده ، آب عنب الثعلب ، گلاب و سفيده تخم‌مرغ خمير شده باشد و نيز ضماد زعفران ، مغز بادام ، خشخاش و كتيرا كه در سفيده تخم‌مرغ ، روغن گل سرخ ، روغن بنفشه و شير زن دخترزائيده آب عنب الثعلب و گلاب خمير كرده باشند درد را تسكين مىدهد . براى چشم خرابى پاشيدن گل كاسنى برى ( ترخشقوق ) و براى آب سياه مخلوط خاكستر پنبه‌دانه و خاكستر قورباغه سبز درختى كه كاملا كوفته و بيخته شده باشد سودمند است و نيز اطريفال تربدى ، الكسير ذو الخاصية ، ايارج الصحة ، حب الشبيار ، حب هفتاد و سوم ، حب قوقايا ، سركه عنصلى ، روغن باديان روغن قرنفل ، دهن الكهرباء كه به صورت سرمه و يا ماليدن بر چشم استعمال شود و نيز داروى ماليدنى يازدهم براى موى زايد مفيد مىباشند اينها\r\n\r\n\r\n","description":"","footnote":"\r\n( 1 ) در كتاب قانون براى درمان ديدن چيزهائى در جلوى چشم ذكر شده كه سر پرستو ( خطاف ) را بسوزانند و با عسل مخلوط كنند و مانند سرمه در چشم بكشند .\r\n","page_name":" 291 ","page_number":323},
  {"content":"\r\n\r\nداروهائى است كه از اشخاص آزموده در امراض چشم بما رسيده است « 1 » مؤلف اعلى الله مقامه در حاشيه اضافه فرموده براى برگشتن مژه‌ها در چشم و نيز سستى پلك بالا بايد دو تكه چوب كوچك به اندازه پهناى ناخن انگشت ابهام و پهناى ناخن گرفته شده ( بكلفتى چوب كبريت ) بگيرند و وسط پلك فوقانى را مستقيم بين آنها گذارده و دو سرشان را با نخ ببندند و پس از آنكه بيمار چشم خود را باز و بسته كرد اگر مژه‌ها درست ايستاد و درد چشم برنگشت خوب است و گرنه طول چوبها را تغيير مىدهند تا مژه‌ها درست بايستد و آن‌وقت آنها را محكم مىبندند و چند روز آن را به حال خود مىگذارند تا چوبها بپوسد و بيفتد و زير آن التيام بپذيرد پس از افتادن چوبها كمى سفيداب روى ( اكسيد دو زنگ ) و بعضى داروهاى خشك‌كننده را بر پلك مىپاشند تا بهبود يابد « 2 »\r\n\r\n\r\n","description":"","footnote":"\r\n( 1 ) براى كبودى چشم در كتاب قانون نوشته شده كه فندق را مىسوزانند و با روغن زيتون مخلوط مىكنند و با آن استخوان بالاى سر كودك را چرب مىكنند .\r\n( 2 ) در زاد المسافرين براى نگهدارى چشم در سفر و تقويت آن و جلوگيرى از زيان غبارها و هوا اين دارو ذكر شده : نشاسته ده گرم صمغ عربى پنج گرم سفيداب قلع ، اقليميا ، اثمد از هركدام دو و نيم گرم مىسايند و پس از بيختن در هنگام نيازمندى به كار مىبرند .\r\n","page_name":" 292 ","page_number":324},
  {"content":"\r\n\r\n\r\nباب سوم پاره‌اى از بيماريهاى گوش\r\n\r\nفصل صداى گوش\r\nصداى گوش از بادهائى است كه در غشاء مغز در نزديكى گوش جمع شده است و گاه از حركت بخارهائى كه به طرف مغز بالا رفته و به علت كم توانى مغز بتحليل نرفته و در آنجا جمع شده و دور مىزند صداى گوش ايجاد مىشود و نشانيش سنگين نبودن سر و وجود كشيدگى است و درمانش اينست كه ترياك را در آب گرم حل كنند و نيمه گرم در گوش بچكانند و همچنين روغن بادام تلخ و ماء الكافور مفيد است اما اگر صدا در اثر جمع شدن خلطى باشد كه در آنجاها گرد آمده علامتش سنگينى است و بايد با داروهائى مانند ايارجهاى نيرومند و حب قوقايا درمان گردد . اگر پس از سرسام طنين و صدائى پيدا شود درمانش قرص خربق و نيز آب كافور است . « 1 » و در همه موارد بايد از خوردن چيزهائى مثل سير و پياز و گشنيز و گردو پرهيز كرد .\r\n\r\nفصل سنگينى گوش\r\nسنگينى گوش اگر از جمع شدن چرك باشد بايد آن را بيرون بياورند و اگر از خلط غليظى باشد كه به پى چسبيده بايد پس از پاكسازى قرص البورق و دهن الورد در آن بچكانند . اگر به علت كم‌توانى مغز و خشكى و بىحسى آن\r\n\r\n\r\n","description":"","footnote":"\r\n( 1 ) در كتاب قانون براى صداى گوش ( سوت كشيدن ) ذكر شده قرنفل و تخم گندنا از هركدام يك‌صد و بيست و پنج سانتىگرم و مشك نيم گرم با آب مرزنجوش و سداب در گوش مىچكانند .\r\n","page_name":" 293 ","page_number":325},
  {"content":"\r\n\r\nباشد درمانى ندارد چنان كه در سالخوردگان چنين است اما اگر پس از بيماريها و استفراغها باشد درمانش تقويت مغز و رطوبت بخشيدن به آن است و بايد هر شب گل بنفشه كه در ماء الشعير پرورده شده باشد و شربت خشخاش بخورند و گوش را با روغن گل سرخ چرب كنند و خل العنصل بريزند و نيز دهن البلسان و حب التربد در انواع كرى مفيد مىباشد . « 1 »\r\n\r\nفصل كم‌شنوائى\r\nكم‌شنوائى اگر از وقت تولد و يا از خردسالى بوده و يا مدت زيادى وجود داشته علاجش بدست خداوند است و اگر بعدا پيدا شده باشد گويا قطره روغن زيتون كه ابهل ( سرو كوهى ) را در آن جوشانده باشند و قطور الطرش اگر از برودت باشد مفيد است . اما متوجه باش كه گاه كم‌كم چركهائى در گوش جمع مىشود تا وقتىكه مجراى گوش بسته مىگردد و انسان بيك‌باره كر مىشود و علت آن را هم نمىداند و چه‌بسا كه در كودكى براى درمان درد گوش بچه‌اى مواد و روغنهاى غليظى در گوش ريخته باشند كه همان جا سخت شده و راه را بسته است و كودك از همان وقت كر شده و علت ديگرى نداشته و براى خودم\r\n\r\n\r\n","description":"","footnote":"\r\n( 1 ) در كتاب قانون براى سنگينى گوش آمده است جندبيدستر ، سه جزء نطرون ( بوره ارمنى ) يك جزء و نيم ، خربق يك جزء و نيم را به صورت قرص درمىآورند و در گوش مىچكانند و روغن ترب و روغن مويزك هم مفيد است . مؤلف ( ا ع )\r\n- و در مقاله پنجم در باب مفردات براى ابهل ( سرو كوهى ) ، اسطوخودوس افسنتين ، و دارچينى و عصاره ريوند و مصطكى خواصى براى كرى ذكر شده است - و نيز در قانون آمده است كه زيت العقارب ( ظاهرا منظور از روغن زيتونى است كه تعدادى عقرب در آن انداخته باشند ) براى كرى مفيد است . مؤلف ( ا ع )\r\n","page_name":" 294 ","page_number":326},
  {"content":"\r\n\r\nچنين روى داد كه روزى در آب فرورفتم و همين‌كه بيرون آمدم ديدم كه كم‌شنوا شده‌ام و هيچ درمانى سودمند نيفتاد تا به خيال افتادم كه ممكنست چركهائى در گوشم بوده و پس از فرورفتن در آب خيس خورده و دالان گوش را بسته است و بنا كردم كه چرك را با آلتى بيرون آوردن و چرك زيادى بيرون آمد و گوشم باز شد و نيز خواهرى داشتم كه از كودكى معروف بنا شنوائى بود و يك روز در هنگام بزرگى با گوش خود بازى مىكرد و چيزى مثل هسته خرما از آن بيرون كشيد و پس از آن شنوائى خود را بازيافت .\r\n\r\nفصل درد گوش\r\nدرد گوش كه به صورت پيچش و ضربان است گاه مربوط به خود گوش است و بيشتر از جهت معده و مغز است . نشانى حالت اول اين است كه درد با تغيير وضع معده تغيير مىكند اما اگر از معده نباشد چنين نيست ليكن اگر از مغز و علت آن بخارات مغزى باشد گوش صدا مىكند ولى اگر از زياد شدن خلطها باشد علامت آن خلط هم موجود است و در زكام درمان آن گفته شده است اما اگر از خود اندام باشد يا ورمى در آن است و يا قرحه‌اى و درمانش آسان است كه فصد مىباشد و سپس بيمار بايد مسهل بخورد و بعد آماس را با ضمادها درمان كنند و نيز اگر ورمى در گوش باشد چكاندن روغن گاو كهنه با اشق يا انزروت و روغن گل سرخ اگر از گرمى باشد و بابونه اگر از سردى باشد مفيد است . قرحه بوسيله مرهمهاى محلولى كه در گوش مىچكانند درمان مىشود . به‌هرحال به كار بردن مخدر مگر در هنگام شدت درد جايز نيست .\r\nاگر علت از معده باشد درمانش نوشيدن شراب المرسين است كه براى ورم نيز مفيد مىباشد . اگر علت درد گوش بستگى راههاى شنوائى باشد علامتش\r\n\r\n","description":"","footnote":"","page_name":" 295 ","page_number":327},
  {"content":"\r\n\r\nسنگينى در تمام سر و يا در طرف گوش دردناك است كه همراه با علامات يك خلط مىباشد و درمانش رفع آن خلط بوسيله فصد و استفراغ است . مسهل مناسب با صفراء ، حب الصفراء و در بلغم و سودا حب السلاطين و حب قوقايا است « 1 » پاره‌اى از ايارجها هم مناسب مىباشند . از داروهاى جزئى كه براى بلغم مفيد است آب مرزنجوش و روغن بادام تلخ با آب ترب مىباشد . از چيزهايى كه ماده بيمارى و بادها را بتحليل مىبرد و بستگيها را مىگشايد آنست كه مقدارى سير همراه با چند گرم قسط ، جندبيدستر ، مصطكى و سداب با ده برابر مجموع آنها پيشاب گاو نر و نصف آن روغن زيتون مىجوشانند تا فقط روغن باقى بماند و آن را صاف مىكنند و در گوش مىچكانند و نيز روغن بادام تلخ با زباد ( نوعى عطر ) مفيد است و همچنين يك دانه جعل را در روغن زيتون كمى مىجوشانند و در گوش مىچكانند و نيز آب پياز و روغن كرچك نيمه گرم را اگر در\r\n\r\n\r\n","description":"","footnote":"\r\n( 1 ) در زاد المسافرين براى درمان درد گوش آمده است روغن بادام تلخ يك جزء شيرابه ترب تازه و تخم پخته آن از هركدام دو جزء كه همه را مىجوشانند تا فقط روغن باقى بماند و آن را در گوش مىچكانند ، چكاندن جدوار همراه با آب عسل و چكاندن جندبيدستر كوفته همراه با آب يا روغن بابونه يا روغن زنبق سود بخش است ، و نيز اگر روغنى را كه گفته مىشود در گوش بچكانند در همه انواع درد گوش گرم و سرد با چرك و خارش يا بدون آنها و براى سنگينى گوش سودمند مىافتد و آن روغن اينست : ابو خلساء ( هوچوبه ) را پاك كرده در روغن گل سرخ مىجوشانند تا كاملا قرمز شود و آن را صاف مىكنند و كمى موم صاف كرده در آن مىريزند تا مثل مرهم شود و در هنگام نياز پنبه‌اى را به آن مىآلايند و در گوش مىگذارند و بيرون گوش را با اين مرهم ضماد مىكنند : خشخاش سفيد كوفته ده جزء جو كوفته سه جزء كه آنها را در شربت به مىپزند و به كار مىبرند . مؤلف اعلى الله مقامه\r\n","page_name":" 296 ","page_number":328},
  {"content":"\r\n\r\nگوش بچكانند مفيد است . « 1 » اگر قرحه‌اى در گوش باز شود و دردناك باشد مرّ مكى را در آب حل مىكنند و با روغن گل سرخ مىآميزند و مىجوشانند تا روغن باقى بماند و چند بار در گوش مىچكانند و نيز روغن بادام كوهى ، الكسير الاذن ، روغن مورد ، ماء الكافور ، دهن السداب ، دهن الورد و قطور زاج معدنى براى درد گوشى كه از سردى است سودمند است . سفوف الورد ، قرص البورق و قطور چهل و پنجم و چهل ششم و لودانو هفدهم سودبخش مىباشند . « 2 » از شگردهاى مفيد براى بيرون كشيدن آب گوش اينست كه قطعه‌اى پنبه آلوده بروغن زيتون بر سر چوب لوخ يا شويد يا يونجه گذارده و آن را آتش مىزنند تا آتش به گوش نزديك شود و آب را جذب كند و بهتر اين است كه وسيله مكنده‌اى ( مثل پوار تنقيه - مترجم ) را در گوش بگذارند و اطراف گوش را ببندند و آب را بيرون بكشند و نيز استعمال عطسه‌آور مفيد مىباشد . براى بيرون كشيدن حشرات از گوش كمى قطور صبر در آن مىچكانند تا حيوان كشته و خارج شود براى بيرون كشيدن موادى كه جمع شده روغن زيتون نيمه گرم مفيد است و نيز پاره‌اى عطسه‌آورها و غرغره‌ها براى درد گوش مفيدند .\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص بادنجان و گنجشك و پنبه براى درمان درد گوش ذكر شده و در كتاب قانون براى خونريزى از گوش آمده كه گرده‌هاى گاو نر و كمى از پيه آن را با كمى نمك بريان مىكنند و مىفشارند و آب آن را در گوش مىچكانند . مؤلف اعلى الله مقامه\r\n( 2 ) در كتاب منهاج براى درد گوش ناشى از قرحه آمده است : مر ، صبر و زعفران را در روغن بادام مىريزند و در گوش مىچكانند و اگر درد شدت كرد كمى ترياك در آن داخل مىكنند . مىگوئيم كه اين داروى خوبى است اما تا ناچار نباشند نبايد ترياك استعمال كنند چه ممكن است بكرى و كورى بيانجامد . مؤلف ( ا ع )\r\n","page_name":" 297 ","page_number":329},
  {"content":"\r\n\r\n\r\nباب چهارم امراض بينى\r\n\r\nفصل كم شدن حس بويائى\r\nاين بيمارى « 1 » در اثر پيدا شدن عيبى در مغز و يا بسته شدن راه بينى در جايى كه محل اعصاب بويائى است وجود پيدا مىكند گاهى ممكن است استخوان اسفنجى بينى معيوب باشد و علامت اين حالت اين است كه اگر مجارى گرفته باشد بيمار تودماغى سخن مىگويد اما اگر استخون اسفنجى بسته شده باشد از بينى چيزى سرازير نمىشود ليكن صداى بيمار تغيير مىكند و بويائى از بين مىرود سبب اين گرفتگى از علامات ويژه آن شناخته مىشود درمانش اگر از خون باشد فصد و براى اخلاط ديگر پاكسازى است چكاندن روغن سياهدانه و يا روغنى كه از تقطير يا تنكيس « 2 » سياهدانه و شنبليله با روغن زيتون بدست مىآيد براى سردى مفيد است بخور الفاروق و استشمام توتون و گذاردن پنبه آلوده بفاروق اللين و به بينى كشيدن بول الاغ بويائى را باز مىگرداند .\r\n\r\n\r\n","description":"","footnote":"\r\n( 1 ) در كتاب قانون آمده كه سياهدانه را چند روز در سركه مىخيسانند بعد نرم مىسايند و با روغن زيتون مخلوط مىكنند و مىسايند و در بينى مىچكانند و نيز زرنيخ سرخ و پونه را مىسايند و با بول شتر عربى مخلوط مىكنند و چند روز در آفتاب مىگذارند و روزى دو بار بهم مىزنند و هروقت خشك شد پيشاب شتر را بر آن اضافه مىكنند و بعد دو و نيم گرم از آن را بخور مىدهند .\r\n( 2 ) منظور از تنكيس اينست كه ماده‌اى را كه مىخواهند تنكيس كنند در قرعى ريخته و آن را بطور معكوس در آتش مىگذارند و بايد در ته كوره يا ظرف محتوى آتش\r\n","page_name":" 298 ","page_number":330},
  {"content":"\r\n\r\n\r\nفصل خشكى داخل بينى و خونريزى آن\r\nبهترين درمان اين ناراحتى اين است كه هر روز ناشتا با بزاق دهان داخل بينى را تر و با دهن الشقاق روغن‌مالى كنند و اگر حرارت يا سودائى چيره شده باشد با ايارجات به پاكسازى بپردازند .\r\n\r\nفصل عطسه\r\nسبب عطسه بخارات گزنده‌اى است كه به پى حساس بينى يا قسمتهاى نزديك آن مىرسد و طبيعت مىخواهد كه آن را از مغز دور كند يا خلط گزنده‌اى از جلوى مغز پائين مىآيد يا انسان چيز گزنده‌اى را از خارج به بينى كشيده يا غبار چيز تندى به بينى راه يافته است . اما اگر عطسه از سه بار بيشتر شد اين يك بيمارى است كه بايد با قطع سبب آن درمان گردد و بعد بينى را با حب الشفا خدر كنند و بخور فاروق هم براى آن سودمند است زيرا آزارى را كه به آن رسيده اگر از بخارها باشد مىزدايد . كمى عطسه همراه با سنگينى سر و نيازى كه انسان به آن حس مىكند و با وجود خشكى بينى ناشى از بسته شدن راه پائين آمدن آب بينى است ، درمانش به كار بردن عطسه‌آورها است كه بهترين آنها شند است و در درمانهاى كلى به قدر كفايت از آن بحث شده است\r\n\r\nفصل خون‌ريزى از بينى\r\nخون‌ريزى از بينى از حدّت خون و يا زيادى آن است و در حدت بايد به\r\n\r\n\r\n","description":"","footnote":"\r\n- سوراخى باشد تا سر قرع را از آن خارج كنند در اين حالت روغن يا مواد ديگر از قرع مىچكد كه آن را بايد جمع كنند . مترجم\r\n","page_name":" 299 ","page_number":331},
  {"content":"\r\n\r\nتبريد و در زيادى بايد بفصد بپردازند و همين‌كه خون كمى جريان يافت و بيم فروافتادن نيرو باشد بايد بفصد از طرف مقابل اقدام كنند و دستها را از شانه تا مچ و پاها را از ران تا پاشنه ببندند و براى اين كار از بالا به طرف پائين بيايند و سپس بايد آلت حجامت را بر چادر پيه ( شكم ) بگذارند . همچنين ريختن آب سرد و يخ بر سر ، خون را قطع مىكند . دميدن شاخ گاو سوخته در سوراخ بينى مفيد است . اگر نيلوفر را بكوبند و در روغن بنفشه بريزند و شيره اين مخلوط را بكشند و در بينى بچكانند سودبخش مىباشد و نيز چكاندن سرگين گاو با سركه در بينى و ضماد آن بر پيشانى و همچنين بوئيدن كافور محلول در عرق مورد و نيز دميدن كهرباى سائيده و يا مرجان سوخته و سائيده و همچنين ضماد نشاسته با سركه بر پيشانى و نيز چكاندن محلول كافور در آب كاهو يا آب گشنيز تازه يا عرق مورد و نيز دميدن سرگين گاو يا باقلاى كوفته ، ماليدن صبر به داخل بينى ، چكاندن شيره سرگين تازه الاغ يا دميدن خون سياوشان ، حب الشفاء و يا ضماد گچ و سركه بر سر براى خون آمدن از بينى مفيد است . « 1 »\r\nو معالجات كلى را قبلا ياد كرديم و بهترين تدبير براى خون ريختن از بينى داخل كردن فلم « 2 » در بينى است كه در معالجات عام از آن ياد كرديم .\r\n\r\nفصل زخم‌هاى چركى و بواسيرى بينى\r\nبراى اين بيمارى ضماد هفتم مفيد است و نيز براى درمان قرحه‌هاى آن مرهم توتياى سى و پنجم و براى معالجه بواسير بينى ذرور سوم و زاج معدنى سودبخش است « 3 »\r\n\r\n\r\n","description":"","footnote":"\r\n( 1 ) كافور و آهك ، برنج ، تخم‌مرغ و الاغ براى خونريزى خواصى دارند كه در مقاله پنجم در باب مفردات خواهد آمد .\r\n( 2 ) گياهيست شبيه بگندم كه سيخهاى تيز دارد\r\n( 3 ) مو در درمان قرحه‌هاى بينى خواصى دارد كه در مقاله پنجم خواهد آمد . مؤلف\r\n","page_name":" 300 ","page_number":332},
  {"content":"\r\n\r\n\r\nباب پنجم امراض دهان\r\n\r\nفصل بوى بد دهان\r\nبوى بد دهان يا از فاسد شدن لثه است و يا دندان كه قابل ديدن هستند يا به علت عفونتى در مغز است كه علامتش اين است كه در وقت ايستادن و يا نشستن بيشتر مىشود و نيز حس بويائى كم مىگردد و آب بينى نيز از وضع طبيعى خارج است و يا اينكه بلغم عفونت دارى در معده است و علامتش اين است كه اگر چيزى بخورند بوى دهن كم مىشود ، يا اين است كه كيموس ناجورى در بدن است با اين توضيح كه رطوبتهاى زائد و لزجى در بدن است كه هر گاه حرارت ضعيفى در آن عمل كند تبخير مىشود ، اگر در اين هنگام طبيعت درست كار كند و كار دفاع خوب باشد و چيزى از آن جلوگيرى نكند آن رطوبتها به صورت عرق و چرك و مو بيرون مىروند ولى اگر راهها بسته و نيروى حرارتى ضعيف باشد رطوبتهائى كه حاصل از نمكها هستند به علت ماندن در بدن عفونت يافته به طرف پا مىروند ، اگر حرارت قوى باشد رطوبتهاى متعفن روغنى از زير بغل بيرون مىروند ، اگر حرارت قويتر باشد از راه دهن خارج مىشوند و اگر باز حرارت بيشتر بوده و رطوبتها روحانيتى داشته باشد به طرف سر رفته و از پشت گوشها بيرون مىروند . درمان اين بيمارى پرهيز از هر چيز غليظ و بدبو و چيزهائى است كه زود عفونت مىيابند مثل شير ، براى درمان حمام گرفتن تنظيف و استعمال نوره بسيار مفيد است . و نيز از به كار بردن پارچه‌هائى كه ديگران آن را استعمال كرده‌اند مثل لنگ حمام بايد پرهيز كرد . اگر علت فساد دندان يا لثه باشد درمانش خواهد آمد و مضمضه كردن فاروق الليّن كه\r\n\r\n","description":"","footnote":"","page_name":" 301 ","page_number":333},
  {"content":"\r\n\r\nجيوه نداشته باشد و روح الكبريت ، گرفتن آب نمك در دهان و بيرون ريختن آن و همچنين گرفتن هليله سياه در دهان سودمند است . اگر عيبى در سر باشد ، درمانش پاك‌سازى با ايارجها ، حب قوقايا و به بينى كشيدن آب چغندر و يا ساير داروهائى كه سبب پائين آمدن رطوبتهاى مغز مىباشند مخصوصا شند است . پس از پاكسازى بايد سركه‌اى را كه مورد ، مازو ، گل سرخ صندل ، آويشن ، فوفل ، بسباسه و سنبل در آن خوب پخته باشند مضمضه كنند و حبى را كه گفته مىشود در دهن نگاه دارند ، خرفه ، هل و دارچينى را مىكوبند و با گلاب خمير و به اندازه فلفل حب مىكنند ضمنا نگاهداشتن اين دارو در دهن در هنگام نزديكى لذت بيشترى را ايجاد مىكند و نيز گرد دندان شصت و يكم براى آن مفيد است . اگر دندانها سياه باشد پياز دشتى ( عنصل ) به آن اضافه مىكنند ، اگر دندانها عفونت كرده باشد ملح قليا ( كليا ) به آن مىافزايند اگر عفونت از معده باشد الكسير ذو الخاصية براى آن سودمند است و همچنين خوردن گردو و مويز قرمز كه با عرق مورد خمير و به اندازه فندق حب شده باشد مفيد است خوردن آب چغندر و نيز سركه عنصلى اين نوع بوى دهن را تمام مىكند و بايد معده را با داروهاى پخته‌اى كه شامل شيرين‌بيان و پر سياوشان و صندل و انيسون باشد پاك كنند سكنجبينى هم كه با سركه عنصلى تهيه شده باشد سودمند است و نيز عاقرقرحا ، لادن ، صمغ عربى ، صنوبر مصطكى ، قرنفل ، عود و گشنيز را به مقدار مساوى مىكوبند و كم‌كم تا سه برابرش آب پياز دشتى بر آن مىريزند و با صمغ و نشاسته خمير و حب مىكنند و در هنگام نيازمندى به كار مىبرند و نيز جوهر اشوس خاصيت عجيبى در قطع گرمى و بخارهاى بدن دارد .\r\n\r\n","description":"","footnote":"","page_name":" 302 ","page_number":334},
  {"content":"\r\n\r\n\r\nفصل قرحه‌هاى كوچك گرم دهان\r\nاين قرحه‌ها در خردسالان به علت مكيدن پستان و شير فاسد و لزج مادر پيدا مىشود و در بزرگسالان گاهى سفيدرنگ است علت آن رطوبت نمكى و بلغمى است اگر قرمز باشد در اثر رطوبت تندخونى مىباشد ، گاه صفرائى است و در اثر خوردن ميوه‌هاى لزج و نشستن دهان پس از آن پيدا مىشود و بدترين نوع آن سياهرنگ است كه دليل احتراق رطوبت است . براى درمان اين قرحه‌ها نخست بايد به پاكسازى پرداخت و حب الشفاء و گرد دندان شصت و يكم و شربت ليمو مفيد است . اگر آب از دهن مىآيد ، حافظ الصحة سود مىبخشد و اگر در كودكان باشد ذرور القلاع و ذرور الحنّاء مفيد مىباشد . « 1 »\r\n\r\nفصل تشنج زبان و سنگينى آن\r\nبراى درمان اين بيمارى گرفتن فاروق الليّن در دهن و چرب كردن با روغنهاى نرم ، ايارج فيقراء ، شربت ابريشم و شربت ليمو مفيد است . « 2 »\r\n\r\nفصل فاسد شدن لثه\r\nاين بيمارى بيشتر از رطوبت لزج و حرارتى است كه عفونت ايجاد مىكند .\r\nپس از پاكسازى ، پاشيدن گرد فوفل و حنا به اندازه مساوى بر لثه‌ها سودمند است و نيز سنون الكات و سنونى ( گرد دندان ) كه از ريشه شيرين‌بيان ساخته\r\n\r\n\r\n","description":"","footnote":"\r\n( 1 ) براى درمان اين قرحه‌ها گردو خاصيتى دارد كه در باب مفردات مىآيد . مؤلف\r\n( 2 ) خاصيت مها ( كوارتز متبلور - ف . م ) براى سنگينى زبان در مقاله پنجم باب مفردات خواهد آمد . مؤلف اعلى الله مقامه\r\n","page_name":" 303 ","page_number":335},
  {"content":"\r\n\r\nمىشود مفيد است به اين شرط كه پيش از آنكه لثه خوردگى داشته باشد به كار رود ، شستن دهن با هليله زرد و سعد و همچنين شستن دهن با روح الكبريت اللين مفيد است كه بايد يك جزء از آن را با سى برابرش آب مخلوط كنند و هر روز دندان را با آن بشويند كه لثه را درمان و آن را محكم مىكند و گوشت فاسد آن را مىبرد و براى بوى بد دهان نيز مفيد است ، همچنين براى فاسد شدن لثه پاشيدن گرد هليله سياه سائيده و هليله زرد پخته با پوست انار شيرين و جفت البلوط ( پوست داخلى بلوط ) با شيرابه خارشتر ( ترنجبين ) سود بخش است و پس از آن سنون الدخن در كنار ريشه دندانها بپاشند و اگر لثه خيلى فاسد شده باشد بايد آن را با سماق قرمز و يا با خيار شنبر ( فلوس ) پخته شستشو بدهند و پس از آن بايد سنون الارجوان ( گرد دندانى كه از ارغوان فراهم مىشود ) و حجر الجنة بپاشند و از عجايب اين است كه اگر با سركه عنصلى ( سركه با پياز دشتى ) دندان را مرتب بشويند براى فساد لثه‌ها ، بوى بد دهن ، گنديدگى و مواد لزج بسيار سودمند مىباشد ، دهن الكبريت براى خوردگى لثه و قرحه‌هاى دهن مفيد است براى تقويت لثه و جلوگيرى از خونريزى آن را مك و گرد دندان 60 و براى فساد آنها گرد 65 ، 56 ، 67 و گرد دندان 66 و 57 و 65 و نيز گرد كرسنه مفيد است و اگر قرحه‌اى در آن پديد آيد دواى ماليدنى دوازدهم مفيد است و نيز پاشيدن گرد ملح القلع ( كليا يا خاكستر ريشه اشنان ) گوشت فاسد را مىزدايد . مطلب كلى اين است كه گرد دندان بدون شستن دندانها و زدودن چرك و جرم آنها و تميز كردنشان فايده ندارد و اگر جرم روى دندانها سخت شده باشد بايد نخست آن را با وسيله مناسبى مرتبا پاك كنند و اگر دندانها لق شده باشند نبايد آنها را مسواك كنند . از خوراك‌هائى مثل شير ، خربوزه و غذاهاى\r\n\r\n","description":"","footnote":"","page_name":" 304 ","page_number":336},
  {"content":"\r\n\r\nگرم و مرطوب كه براى لثه زيان‌آورند بايد پرهيز كنند .\r\n\r\nفصل زدودن اثر جيوه بر دندانها\r\nجيوه روحانيت دارد و در اثر حرارت بخار مىگردد و بالا مىرود و در اندام - هاى بالاى بدن پراكنده مىشود و اگر تكليس يا تصعيد شده باشد زودتر بخار و پراكنده مىگردد ، تندى ، زمختى و حرارتش بيشتر مىشود . بنابراين اگر صفرائىها يكى از تركيبات جيوه را بخورند اين جسم بخار مىشود و چون مسامات دهن باز و ماهيچه‌هايش سست‌ترند به طرف دهن مىآيد و سوزش و بوى بدى ايجاد مىكند و سبب آماس لثه و حلق مىگردد . اين آماس از حرارتى كه بخار جيوه در رطوبت لزج دهن و حلق ايجاد مىكند پيدا مىشود ، در اين هنگام طبيعت براى جلوگيرى از زيان آن آب زيادى را از دهن جارى مىكند و چون رطوبتهاى دهن را جذب مىنمايد در دهن ايجاد سوزش و ورم و كشيدگى ماهيچه‌ها و فشار و ضربان مىنمايد و آب دهن را به راه مىاندازد . هرچند كه بيمارى مورد نظر را كه در بدن است درمان كند ، اين حالت و زيان تا وقتىكه جيوه در بدن بتحليل نرفته باقى است و تا مدتى پس از آن هم مىماند . عمل جيوه در كسى كه لثه‌اش سالم است و كسى كه لثه‌اش سالم نيست و نيز در صفرائىها و ديگران متفاوت است و چه‌بسا آنها كه لثه سالم قوى دارند و نيز غير صفرائيها از آن زيانى نمىبينند اما هرچه كسى مزاجش گرمتر و خشك‌تر باشد بيشتر از آن زيان مىبيند و به همين دليل در بچه‌ها ضررش كمتر است ، خود من به مدت يك ماه از آن به چند بچه خوراندم و در دهان آنها چيزى پيدا نشد . اگر شب هنگام از املاح جيوه‌اى بخورند و در بامداد بعد مسهل بياشامند ضررش كمتر مىشود و نيز كسى كه مزاجش خشك و صفرائى است بايد از آن بپرهيزد زيرا\r\n\r\n","description":"","footnote":"","page_name":" 305 ","page_number":337},
  {"content":"\r\n\r\nزيانش كمتر از فايده‌اى كه در درمان يك بيمارى از آن مىبرد نيست مگر اينكه چاره ديگرى نباشد ، كما اينكه در بيمارى حب الافرنجى و النار الفارسية « 1 » و سفليس و مانند آن است كه بايد ضررش را تحمل كنند و به‌هرحال غرغره‌هاى سرد و سست‌كننده براى درمان ناراحتىهاى دهن ( كه از خوردن املاح جيوه پيدا شده ) مفيد است و غرغره كردن و در دهن نگه - داشتن فلوس و گشنيز و نيز شير گاو تا وقتىكه درد فروكش كند مفيد است و اگر قرحه‌اى نباشد مضمضه سركه با كف دريا و نيز با يك‌صد و پنجاه سانتيمتر مكعب سركه‌اى كه شكر معدنى « 2 » ( استات سرب ) را به اندازه شصت سانتى گرم در آن جوشانده باشند و همچنين خوردن حب الشفا به آن شرط كه مانعى در كار نباشد بسيار مفيد است و اگر در دهن قرحه‌هائى باشد پاشيدن نيم گرم توتيا ( سولفات دو زنگ ) برشته شده با پنج گرم گل ارمنى و نيز به كار بردن گردى مركب از گل انار فارسى و گل ارمنى و كف دريا به اندازه برابر مفيد است و همچنين پاشيدن گردى مركب از گنه‌گنه ، مرّمكى ، كف دريا ، گل انار\r\n\r\n\r\n","description":"","footnote":"\r\n( 1 ) اين دو بيمارى هر دو از انواع سيفليس مىباشند . مترجم\r\n( 2 ) راه ساختن شكر معدنى اين است كه سليقون و اسفيداج ( سفيداب قلع ) را با سركه مرطوب و سپس خشك مىكنند و در سركه تقطير شده مىخوابانند به‌طورىكه سركه چهار انگشت بالاتر باشد و سپس آن را چهار روز بر خاكستر گرم مىنهند و چند بار صاف مىكنند تا رنگى در آن نماند و دوباره آن را تقطير مىكنند و آنچه را كه در ظرف مانده چند بار با آب مىشويند و با آب طبخ مىكنند و نمكى را كه همان شكر معدنى است بدست مىآورند و اين دارو ديگر داروهاى معدنى را اعتدال مىبخشد ، تندى آنها را كم مىكند و از ضرر آنها جلوگيرى مىكند ، مقدار خوراك آن شصت سانتيگرم است . مؤلف اعلى الله مقامه\r\n","page_name":" 306 ","page_number":338},
  {"content":"\r\n\r\nفارسى به اندازه مساوى و نيز گرد دندانهائى كه در مقاله چهارم براى بيمارى آكله ( خوره ) خواهد آمد ، مفيد است اما بايد اول داروهاى سست‌كننده و سپس سردكننده و پس از آنها داروهاى باز سازنده ( گوشت‌آور ) را به ترتيب به كار برند و نيز آشاميدن جوهر الاشوس اگر مانعى نباشد سودمند مىباشند و در مقاله چهارم مطالب ديگرى خواهد آمد .\r\n\r\nفصل درد دندان\r\nبدانكه دندان خودش حس كاملى ندارد زيرا برزخ بين پى و استخوان مىباشد پس حس درد همه‌اش از خود دندان نيست « 1 » بلكه از پى آنست و به علت اتصال اين پى و حس بسيار ضعيفى كه در دندان است ، انسان مىپندارد كه درد از خود آنست . اما درد دندان يا از جهت مغز است و يا اينكه خود دندان فاسد شده و يا از معده است اما آنچه كه مغزى است در هنگام ابتلاء شخص به نزله روى مىدهد « 2 » اما اگر خود دندان فاسد باشد از فساد لثه قابل حس است . گاه علت درد كرم‌خوردگى دندان است دردى كه ناشى از بدى كار معده است ، در هنگام سنگينى و خوردن غذاهاى بخارانگيز شدت مىيابد . گاه درد از بخاراتى است كه زير دندان جمع شده و بر آن فشار مىآورد و حس درد را بوجود مىآورد يا از ماده‌اى است كه به آن\r\n\r\n\r\n","description":"","footnote":"\r\n( 1 ) در زاد المسافرين آمده است كه براى درمان درد دندان از سردى جويدن ترخون و عاقرقرحا و سياهدانه و قير و نيز در دهن گرفتن مخلوط سركه و نمك گرم مفيد است . مؤلف ( ا ع ) .\r\n( 2 ) بآزمايش رسيده كه اگر در ناراحتيهاى نزله‌اى كه دندانها باصطلاح گزگز مىكنند و شخص حالت بادگرفتگى در دندانهاى خود حس مىكند اگر فوفل را بكوبند و بجوشانند و آبش را در دهان بگيرند بسيار مؤثر است . مترجم\r\n","page_name":" 307 ","page_number":339},
  {"content":"\r\n\r\nمىچسبد و علامت باد آنست كه درد حالت موجى دارد و جابجا مىگردد ، لكن ماده چنين نيست . اما ماده ، خونى يا بلغمى يا صفراوى و يا سودائيست كه هركدام با علامت مخصوص خود همراه است ، اگر از غلبه خون باشد درمانش فصد از چهار رگ است « 1 » و الا بايد قيفال را فصد كنند و در صفراوى نيز از همين درمان استفاده مىشود و در باقى حالات بايد ايارجات مسهلى و حب قوقايا بخورند در دردهاى گرم اين جوشانده مفيد است : جو پوست‌كنده سى جزء بزر قرطم پانزده ، تخم كاسنى ، خشخاش ، مرزنجوش ، گشنيز ، عناب از هركدام ده جزء « 2 » همه را در دو ليتر آب مىجوشانند تا ربع آن باقى بماند كه در دوره ما براى سه بار نوشيدن كافى است . اگر درد از سردى باشد اين جوشانده مفيد است : گلنگبين و عسل هفتاد و پنج گرم ، انيسون ، قرطم و تربد از هركدام سى و هفت گرم ، تخم شويد ، آويشن از هركدام دوازده و نيم گرم ، صندل هفت و نيم گرم ، مصطكى دو و نيم گرم كه مثل جوشانده سابق آن را مىپزند و در سه بار مىنوشند اما در حالات ديگر بهترين دارو آن است كه هشتاد سانتى گرم مويزج ( مويزك كوهى ) را در پارچه پنبه‌اى كهنه‌اى مىپيچند و چند قطره آب بر آن مىريزند و خوب كوفته و آن را بر دندان دردناك مىگذارند و نيز هشتاد سانتىگرم شكر تيغال ( تيهال ) « 3 » را در پارچه پنبه‌اى پيچيده و بر دندان مىنهند « 4 » و نيز گرد دندان زرنيخ و حب پنجم و روغن بلسان\r\n\r\n\r\n","description":"","footnote":"\r\n( 1 ) ظاهرا منظور ،  M  وريدى يعنى محل اتصال رگهاى بازو و نزديك آرنجست . م\r\n( 2 ) ظاهرا منظور 15 و 10 درهم مىباشد كه معادلشان 37 و 25 گرم است . مترجم\r\n( 3 ) شكر تيغال پيله حشره‌ايست بنام خزوكك  ( Lapins , midifican )  كه از ترشحات درخت  Echinaps , sphaero , cephalus  مىباشد و بوسيله آن حشره ساخته مىشود . ف . م\r\n( 4 ) در قانون براى درمان درد -\r\n","page_name":" 308 ","page_number":340},
  {"content":"\r\n\r\n( به صورت قطره ) و روغن كهربا و سنون ( گرد دندان ) شصت و يكم براى درد دندان مفيد است گفته‌اند اگر دندان خرگوش را بر كنار دندان رنجور بگذارند آن را تسكين مىدهد . همچنين اگر سير خشك يا زعفران را دود داده و دندان را با آن بخار بدهند درد تسكين مىيابد و نيز اگر پوست خشخاش ، روپاس ، گل بابونه را به اندازه مساوى بپزند و سر بيمار را با آن بخور بدهند تا عرق كند درد آرام مىشود و اگر هيچ‌كدام از اينها فايده نبخشيد بايد آن را با آتش يا با فاروق و يا با روح الكبريت داغ كنند و نيز اگر بر پنبه‌اى روغن قرنفل بچكانند و روى دندان بگذارند آرام مىشود و اگر نشد روغن قرنفل را با نصفش روح التربانتين ( تربانتين ) مخلوط و يك و نيم گرم كافور در آن حل مىكنند و يك قطره بر پنبه‌اى مىريزند و آن را در سوراخ دندان مىگذارند و ان شاء الله تسكين مىيابد و نيز پس از پاكسازى و مضمضه حب الشفا و شربت لودانو مفيد است و نيز بايد شيطرج هندى را بجوند و آن را به دست طرف مخالف دندان دردناك بگيرند و آن دست را بر آن دندان بنهند و تمام شب را در همان حال بخوابند .\r\n\r\nفصل كندى دندان\r\nكندى دندان در اثر جويدن و خوردن چيزهاى ترش و زمخت مثل آب انار و نوشيدن چيزهاى تند لطيف و سريع النفوذ مثل روح الكبريت و مانند آن يا خلط ترشى كه در فم معده است و يا قى ترش‌مزه بعض بيماران پيدا مىشود زيرا اين ترشيها در دندان‌ها خشونت ايجاد مىكند و لزجى آنها را مىبرد و\r\n\r\n\r\n","description":"","footnote":"\r\n- دندان آمده است مرّ ، فلفل ، عاقرقرحا ، مويزج ، زنجبيل از هركدام يك جزء بوره ارمنى 5 / 1 جزء همه را سائيده و دندان دردناك و لثه را با آن مالش مىدهند\r\n","page_name":" 309 ","page_number":341},
  {"content":"\r\n\r\nبراى اين ناراحتى جويدن آويشن و نمك مخصوصا همراه با عسل و نيز جويدن كندر و يا تخم خرفه و ساق آن و نيز مغز بادام يا فندق يا موم يا نان گرم و زرده تخم‌مرغ گرم ( به آن اندازه كه چشم از حرارتش باشك بيفتد ) مفيد مىباشد . « 1 »\r\n\r\nفصل حركت دندانها ( لق شدن )\r\nاين بيمارى از رطوبتى كه لثه و يا عصب دندان را سست مىكند و يا از گنديدگى لثه ، خورده شدن آن ، يا گشاد شدن جاى دندانها پيدا مىشود براى درمان آن پاكسازى با حب السلاطين مفيد است و نيز اگر كندر ، مصطكى و پوست انار ترش را به اندازه مساوى پودر كنند و هر شب بر دندانها بپاشند مفيد است و همچنين گرد دندان الودع المحرق ( ودع صدفهاى كوچك معروف به گوش ماهى ) باسليقون ( سرنج ) « 2 » و نيز حجر الجنة ، سنون شصت و سوم ، سنون مازو و سنون الكات عفونت را قطع و دندان را محكم مىكنند .\r\n\r\nفصل خون‌ريزى لثه\r\nگاهى از لثه‌ها به علت فاسد شدن آنها يا علت ديگر ممكن است خون جارى شود اگر علت آن غلبه خون باشد انداختن زالو بر لثه‌ها و بيخ لبها و فصد چهار رگ و پس از آن ماليدن جوهر الاشوس بدندانها و در دهن گرفتن مخلوط سركه و آب در مدت چند روز مفيد است ، اگر از فساد لثه باشد سنون المر و نيز ماساژ دندانها با مخلوط زاج سفيد با مرّ مكى و الكسير الاسنان\r\n\r\n\r\n","description":"","footnote":"\r\n( 1 ) سير و خردل و زراوند و رال و زيره براى تسكين درد دندان خواصى دارند كه در مقاله پنجم در باب مفردات آمده است . مؤلف اعلى الله مقامه\r\n( 2 ) سليقون يا سرنج مخلوط پر اكسيد و اكسيد سرب است . مترجم\r\n","page_name":" 310 ","page_number":342},
  {"content":"\r\n\r\nمفيد است ، اگر لثه را با حافظ الصحة و حب الشفاء ماساژ بدهند تا خون فاسد از آن بيرون بيايد و گل انار فارسى جوشانده را روزى يك بار در دهن بگيرند و لثه‌ها را با عسل شستشو بدهند مفيد مىباشد . براى جلوگيرى از زيان گرد دندانها اگر گاهى دندانها را با خون خروس پير مالش بدهند سودبخش است آويشن و گرد دندان شصت و يكم براى بسيارى از امراض دندان سودمند مىباشد و نيز اين گرد دندان براى دندانها مفيد مىباشد :\r\nطباشير ، مرجان سفيد ، ريشه سوسن ( زنبق سفيد ) گشنيز خشك برشته ، گل سرخ پاك كرده ، مغز هسته تمر هندى ، فوفل ، گل انار فارسى ، صندل سفيد از هركدام دو و نيم گرم مرواريد ، كهربا ، خون سياوشان ، زراوند مدحرج از هركدام يك و نيم گرم همه را مىكوبند و مىبيزند و دندانها را با آن ماساژ مىدهند . اين دارو دهن را خوش‌بو ، دندانها را سفيد و محكم و خونريزى را قطع مىكند و نيز كندر ، زرآوند مدحرج ( زرآوند ماده ) و حب البقر ، خون سياوشان ، ريشه سوسن ، مرجان سرخ از هركدام پنج جزو صندل سفيد سه جزو همه را مىكوبند و بر دندان‌ها مىمالند تا محكم شود ، لثه نو برويد ، دهن خوش‌بو و خون‌ريزى لثه قطع شود . « 1 »\r\n\r\nفصل ورم لثه\r\nورم لثه اگر از غلبه خون باشد با علامات آن همراه است و درمانش فصد از چهار رگ يا قيفال است و حب الشفاء و سرد كردن مزاج بيمار براى آن مفيد است ، اگر از غلبه بلغم باشد علامتش نبودن قرمزى و كمى درد و زيادى آب\r\n\r\n\r\n","description":"","footnote":"\r\n( 1 ) در كتاب قانون براى خونريزى از لثه‌ها آمده است : كندر ، عود هندى ، خرفه پوست ترنج ، گل سرخ ، صندل ، قرنفل ، كبابه ، مصطكى مفيد است . مؤلف ( ا ع )\r\n","page_name":" 311 ","page_number":343},
  {"content":"\r\n\r\nدهن است و علاجش حافظ الصحة است و اگر نيازى به پاكسازى باشد بايد ايارجها را به كار ببرند . براى درمان ورم در دهن نگهداشتن حريره نيمه گرم يا آرد پخته گندم مفيد است كه بايد چند بار تكرار شود و در ساير موارد اين داروها مفيد است : كتيرا ، تخم مرو ، مغز بادام شيرين ، سريش ، ريشه مارچوبه ( هليون ) گل خطمى كه هريك به تنهائى يا باهم و يا پاره‌اى از آنها را با مغز هسته تمر هندى بكوبند و بر قطعه پنبه‌اى بپاشند و بر لثه بگذارند « 1 » . اگر در لثه دانه‌هائى پيدا شد تخم بارهنگ را با پنبه كهنه‌اى مىكوبند و بر آن مىگذارند\r\n\r\nفصل تيره‌رنگ شدن دندانها\r\nاين بيمارى اگر به حالت چركين گرديدن دندانها باشد از ناتوانى بنيه و كمى توانائى در دفع آنها است و اگر رنگهائى بر روى دندان ثابت شده باشد يا خارجى و از جهت استعمال داروهايى است كه آنها را رنگ كرده يا داخلى و از جهت موادى مىباشد كه بدندانها چسبيده است « 2 » اگر علت داخلى باشد درمان دشوار است و اگر خارجى يا از كم‌توانى باشد درمان‌پذير مىباشد چيزى كه رنگ را مىزدايد زنگار ( اكسيد آهن ) محلول در عسل است و نيز اگر كف دريا و نمك را بر دندانها بمالند سفيد مىشوند و اگر شكر مخلوط با آنها باشد قويتر مىگردد و نيز خاكستر در منه ، پشم ، سم حيوانات نيز صدف مخلوط با سركه . همچنين زاج سفيد سوخته و نمك سوخته و\r\n\r\n\r\n","description":"","footnote":"\r\n( 1 ) جرميلك ، سركه ، طيون و درخت رز خواصى براى ورم لثه دارند كه در باب مفردات مقاله پنجم آمده است . مؤلف اعلى الله مقامه\r\n( 2 ) در عود و بز خواصى براى درمان تيره شدن رنگ دندان‌ها هست كه در باب مفردات مقاله پنجم ذكر شده . مؤلف اعلى الله مقامه\r\n","page_name":" 312 ","page_number":344},
  {"content":"\r\n\r\nنوشادر تصعيد شده را با وزن مساوى مخلوط مىكنند و بر دندانها مىمالند همچنين شيشه سائيده شده بيخته كه مثل سرمه نرم شده باشد و دوده براى پاك كردن دندان مفيدند . از چيزهائى كه دندانها را درخشنده مىكند و قسمتهاى فاسد لثه را مىزدايد روح الكبريت ممزوج با آب و نمك سوخته و عسل است .\r\n\r\nفصل خوره لب\r\nاين بيمارى در اثر چسبيدن مواد تندى به لب پيدا مىشود ، درمان خوره را بعدا خواهيم گفت و اينك بطور اختصار مىگوئيم كه درمانش پس از فصد و پاكسازى اين است كه دور قرحه را با حجر النيران الفضى ضماد كنند تا وسعت پيدا نكند و اگر كمى جدوار در آن حل كنند بهتر است و سپس مرهم‌هاى گوشت‌آور به كار ببرند چه در اين هنگام اين قرحه مانند ساير قرحه‌ها است و نيز اطراف آن را بايد با سركه و گل ارمنى ضماد كنند ، آنچه را كه در بيمارى خوره خواهيم گفت نيز مفيد است . براى ساير قرحه‌هاى لب مرهم سى و پنجم مفيد است .\r\n\r\nفصل بواسير لب\r\nگاهى در لب ورمهاى كوچكى پيدا مىشود كه از مواد خونى يا بلغمى است نخست بايد بر آن فاروق الحاد بمالند تا سر باز كند و پس از آن قرحه را بايد معالجه كرد اما ورم لبها را مىتوان با ضماد كردن شيرابه جانور كوچكى كه گاو خدا ( خرخاكى ) ناميده مىشود درمان كرد .\r\n\r\n","description":"","footnote":"","page_name":" 313 ","page_number":345},
  {"content":"\r\n\r\n\r\nفصل شقاق ( شكافتگى ) لب\r\nاين بيمارى از بدى كار مزاج خشك پيدا مىشود و بايد مقدارى كتيرا در دهن بگيرند و بعد آن را بر لب بمالند و نيز بايد مقعد و ناف را با روغنى چرب كنند و همچنين بايد مرهم الشقاق را بر لب بنهند و اگر لبه‌هاى شكافها كلفت و بدون چرك باشد اول فاروق الحاد بر آن مىگذارند و سپس قرحه را درمان مىكنند\r\n\r\nفصل پائين افتادن زبان كوچك ، ورم آن و ورم لوزه‌ها\r\nاين بيماريها ناشى از غلبه خون است و علامتش درد و ورم و التهاب و يا از بلغم مىباشد كه نشانى آن زيادى آب دهن و جريان آن است اما درمان پائين افتادن زبان كوچك غرغره سركه و ضماد زاج سفيد سائيده با روغن گاو از داخل و نيز ضماد فاروق اللين و حب الشفاء و آب انار است . اما ورم اگر از غلبه خون باشد فصد و غرغره با فلوس و رب توت و داروهائيكه در ديفترى گرم خواهيم گفت مفيد است و اگر از بدى كار مزاج و سردى آن باشد ضماد نشادر و زرنيخ و فاروق اللين و خوردن عسل و حافظ الصحة همراه با عسل مفيد است ولى اگر ورم شديد باشد اول بايد آن را با فاروق الحاد بسوزانند و آنگاه بايد با دست بفشارند تا سر باز كند و سپس با داروهاى مناسب غرغره كنند . « 1 »\r\n\r\n\r\n","description":"","footnote":"\r\n( 1 ) در زاد المسافرين آمده است كه درد گلوهاى خونى را بايد با چند مرتبه فصد و تنقيه با مسهلها درمان كنند و در آغاز كار بايد با داروهاى قابض سرد مثل رب گردو ، توت ، سركه و گلاب با آب و نيز آب‌غوره و سماق با گلاب يا با جدوار سائيده شده با سركه و گلاب غرغره كنند و همچنين ماليدن اين داروها از خارج مفيد است و اگر از سردى باشد خردل پخته و سكنجبين عسلى و -\r\n","page_name":" 314 ","page_number":346},
  {"content":"\r\n\r\n\r\nفصل خناق ( ديفترى )\r\nخناق ورم ماهيچه‌هاى حنجره از داخل يا خارج و ورم زبان كوچك و سق دهن است كه از غلبه خون پيدا مىشود و درمانش فصد از طرف مخالف است و اگر بهبودى نيافت بايد از همان جهت هم كه گلو ورم دارد فصد كنند و سپس بايد در محلى ميان شانه‌ها حجامت شود و نيز بايد با رب توت غرغره كنند و اگر كمى آرام شد با فلوس پخته غرغره و سپس داروهاى ضد ورم را بر بيرون گلو بمالند و نيز ضماد دوده حمام و زاج سفيد و نمك اندرانى ( تبرزد ) به‌طور مساوى بر خارج گلو سودمند مىباشد . اگر بيمارى شديد باشد بايد شكم قورباغه‌اى را باز كنند و آن را بر گلوى بيمار بگذارند و بعد فاروق ( ظاهرا فاروق الحاد . مترجم ) بر آن بنهند تا سر باز كند و اين در صورتى است كه ورم از بيرون ديده شود و اگر شدت يافت بايد مدفوع سگى را كه سه روز چيزى بجز استخوان نخورده باشد در آب حل و غرغره كنند و اين محلول را بر محل\r\n\r\n\r\n","description":"","footnote":"\r\n- پخته عاقرقرحا و آب ترب غرغره كنند و اگر مزمن باشد و سابقا شخص مبتلا به بيمارى سيفليس بوده اين غرغره مفيد است : كاغذ سوخته ، مازوى سوخته و نمك قليا به اندازه مساوى با سركه و گلاب ممزوج مىكنند و آب گشنيز تازه در آن مىريزند و نيمه گرم غرغره مىكنند . مؤلف اعلى الله مقامه\r\nو نيز بتجربه رسيده كه چنانچه صبر زرد ، اگر ( وج ) ، ماروى و ترياك را بسايند و بر ورم گلو و يا ساير اندامها مثل بعض ورمهاى سينه زنها بمالند ورم تمام مىشود\r\nتوضيح اينكه ماروى نوعى صمغ گياهى است كه به اين نام در دهات سيرجان معروف است و از همان جا بدست مىآيد و احتمالا با توجه به تلخى شديد و ساير خواص آن مرّ ماحوز است . مترجم\r\n","page_name":" 315 ","page_number":347},
  {"content":"\r\n\r\nورم نيز بمالند و همچنين اگر شكم خروسى را باز كنند و بر خارج گلو بگذارند و چند بار اين كار را تكرار نمايند مفيد است ، همچنين شراب الابريسم و شربت ليمو و غرغره دوم و فلونيا ( نوعى معجون ) و نيز پاكسازى با مسهل السهل و نمك قليا سودمند است . غرغره با رب توت سياه همراه با مدفوع سگ و نيز غرغره با اشنان و سماق سودبخش است و اگر كشوث را هم با آن مخلوط كنند بهتر است . اگر سببش بلغم باشد همراه با علامات آن است و درمانش غرغره با رب گردو و جوهر الاشوس مىباشد كه براى آن نافع است و غرغره با سركه و عسل آن را بهبود مىبخشد و نيز اگر ريسمانى كه با آن يك افعى را خفه كرده باشند به گردن ببندند به علت خاصيتى كه دارد مفيد مىباشد . « 1 »\r\n\r\nفصل چسبيدن زالو در گلو « 2 »\r\nبراى اين گرفتارى وادار كردن شخص به عطسه مفيد مىباشد و بايد دهن\r\n\r\n\r\n","description":"","footnote":"\r\n( 1 ) در مخزن آمده است كه اگر هفت افعى را با ريسمانى از پشم ارغوانىرنگ خفه كنند و در هر مرتبه آن را گره بزنند و اين ريسمان را بر گردن كسى كه به خناق مبتلا است ببندند مفيد است و نيز اگر با ريسمان كتانى افعى را خفه كنند براى جلوگيرى از شدت بيمارى خناق و ورم لوزتين مفيد است . مؤلف ( ا ع )\r\nهمچنين در قانون براى همه ورمهاى گلو آمده كه اگر طنابهائى كه با ارغوان دريائى رنگ شده باشند و با آن افعيهائى را خفه كنند و بر گردن بيمار مبتلا بورم گلو ببندند مفيد است . و نيز غاريقون براى خناق خواصى دارد كه در مقاله پنجم خواهد آمد . مؤلف اعلى الله مقامه .\r\n( 2 ) گاهى در اثر نوشيدن آب بطور مستقيم با دهن در چشمه‌ها و جويبارها زالو داخل حلق شده و به همان جا مىچسبد و خون كسى را كه بدان گرفتار شده مىمكد . مترجم\r\n","page_name":" 316 ","page_number":348},
  {"content":"\r\n\r\nرا پر از خزه و يخ كنند تا زالو خودش خارج شود . غرغره روح الكبريت الليّن و جوهر الصورى همراه با سركه و بوره و نيز سركه با دميدن نوشادر ( بوسيله يك لوله ) و دود گوگرد مفيد است ، با اين ترتيب كه كمى گوگرد را آتش مىزنند و بعد قطعه نى را بر آن مىگذارند و دود را بدهن مىكشند بلافاصله زالو مىافتد و نيز غرغره كردن با جوهر اشوس و يا سركه خيلى تند و رب انار ترش مفيد است « 1 »\r\n\r\nفصل نشستن خار و استخوان بگلو\r\nبراى نشستن خار يا استخوان ماهى بگلو اين تدبير مفيد است كه اسفنجى را به آن اندازه كه بتوان آن را فروبرد بنخى مىبندند و سر ديگر نخ را در دست مىگيرند سپس شخص آن را مىبلعد و آب مىنوشد تا اسفنج باد كند و سپس نخ را مىكشند كه خار يا استخوان با آن خارج مىشود و چه‌بسا كه اين شگرد براى بيرون كشيدن زالو نيز سودمند مىافتد . « 2 »\r\n\r\nفصل قرحه حلق\r\nاين بيمارى از خلط تندى كه به حلق مىچسبد پيدا مىشود و درمانش دهن -\r\n\r\n\r\n","description":"","footnote":"\r\n( 1 ) خزه و زاج سفيد خاصيتهائى دارند كه در باب مفردات مقاله پنجم آمده\r\n( 2 ) در قانون آمده است كه براى بيرون كشيدن خار يا استخوان ماهى بايد چند روز اسپند سفيد سائيده را با آب گرم بخورند تا قى كنند و نيز يك دانه انجير را با نخى ببندند و كمى بجوند و فرو ببرند و بيرون بكشند . مؤلف ( ا ع )\r\nو نيز بتجربه رسيده كه آشاميدن مقدارى سركه تند بتدريج براى نرم كردن استخوان مفيد است . مترجم\r\n","page_name":" 317 ","page_number":349},
  {"content":"\r\n\r\n- الزيبق است كه شش دهم گرم از آن را بايد بخورند ، مشروط به آنكه از صفرا نباشد .\r\nاگر گوشت حلق خوردگى پيدا كرده بايد مانند بيمارى خوره ( آكله ) معالجه شود و نيز ماليدن جوهر الصورى مفيد است . اين دارو براى غده‌هائى كه در زير زبان پيدا مىشود سودبخش مىباشد .\r\nبراى حالت آكله‌اى گرد دندان شصت و يكم سودمند است و بطور كلى براى همه قرحه‌هاى دهن گرد دندان شصت و دوم و غرغره يكم و براى آكله دهن كه حالت عفونت پيدا كرده باشد فلدفيون ( داروى حاد مخصوصى است ) مفيد مىباشد .\r\n\r\nباب ششم پاره‌اى از امراض ريه و سينه\r\n\r\nفصل گرفتگى صدا\r\nاين بيمارى از چيزهائى كه در قصبة الريه عمل و آن را سست يا خشن مىكند پيدا مىشود ، اينها موادى است كه از داخل سبب بخارات و بخصوص در وقت خواب فعال مىگردند و گاه از خارج است مانند غبارها ، دودها و فرياد كشيدن با صداى بلند يا به علت خوردن و آشاميدن چيزهاى تند و توليدكننده بخار مانند سير پيدا مىشود . درمان آن چهل سانتى گرم تربد معدنى محلول و حب الحلتيت است و نيز سركه عنصلى و شربت ابريشم و شربت ليمو صدا را صاف مىكنند و اگر احتياج به پاكسازى بدن از رطوبت باشد بايد هر شب حب السلاطين و حافظ الصحة با عسل بخورند\r\n\r\n","description":"","footnote":"","page_name":" 318 ","page_number":350},
  {"content":"\r\n\r\n\r\nفصل ربو ( نوعى آسم ، نفس‌نفس زدن )\r\nدر اين مرض تنفس بيمار مانند كسى است كه بتندى دويده باشد و هرگاه كه به پشت بخوابد شدت مىيابد ، علتش پرى سرخرگهاى ريه از انواع رطوبتهاى لزج و غليظ است كه از سر پائين آمده يا ترشحات خود ريه است كه از رطوبتهاى سينه و اندامهاى درونى بدان جذب شده زيرا شش مانند اسفنج متخلخل مىباشد و خداوند تعالى بقاء آن را در رطوبت قرار داده و زندگيش از آن است اما اگر رطوبت زياد شده و يا از حالت طبيعى تغيير كند ريه را بيمار مىكند . اگر ربو با سرفه همراه باشد معمولا بيمار بهبود مىيابد « 1 » اما اگر سرفه‌اى نباشد ناگهان يا در هنگام خواب خفه مىشود و يا سرانجامش بيمارى استسقاء گوشتى و تب خواهد بود . گاه ربو از شدت حرارت قلب و نيازش بجذب هواى بيشتر پيدا مىشود ، اگر اين هوا برايش آماده نشود بناچار ريه و سپس ساير اندامها ورم مىكند ، علامتش تشنگى شديد و پيدا شدن آثار حرارت در نبض است و براى چنين بيمارى دم از بازدم آسانتر است . گاه اين بيمارى در اثر كلفت شدن طحال ( اسپرز ) پيدا مىشود در اين حال نفس بريده بريده و مانند حالت گريه بچه‌ها مىشود اما گاهى از شل شدن ماهيچه‌هاى سينه بوجود مىآيد كه علامتش اين است كه بازدم آسانتر از دم است و چه‌بسا كه اين هر دو نوع باهم همراه مىگردند گاهى نفس كسانى كه به اين بيمارى گرفتارند قطع مىشود و كمتر بيمارى از آن مىرهد .\r\nاما اگر علت بيمارى رطوبتهاى چسبنده باشد ، درمانش پاكسازى با حب -\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص ابهل اسطوخودوس ، شوربا ، اسفيدباج ايرسا ( زنبق آبى ) ، بخور الاكراد و خرما براى معالجه ربو ذكر شده است . مؤلف « ا ع »\r\n","page_name":" 319 ","page_number":351},
  {"content":"\r\n\r\nالبلغم ، حب السلاطين ، ايارجها و حب الغاريقون الصغير است و نيز بايد مغز را تقويت كنند . « 1 » اگر رطوبتها از سر آمده باشد درمانش با چيزهائى است كه گفته شد و نيز جوارشن الكثيرا ، سركه عنصلى ، دهن البلسان و روغن دانه عرعر براى خلطهاى لزج مفيدند و نيز گل گوگرد ساده و مركب و خوردن\r\n\r\n\r\n","description":"","footnote":"\r\n( 1 ) در زاد المسافرين داروهائى را كه براى بيماريهاى سينه و اندامهاى تنفسى مناسب مىباشد چنين آورده است براى حرارتيها تخم مورد براى سرفه اسفناج براى سرفه و نرم كردن سينه انگبار ( انجبار ، گياهى شبيه بذر كتان ) ، پخته با قند براى دفع خون از سينه ، باقلا براى سرفه كه اگر با روغن بادام خورده شود براى آمدن خون از سينه مفيد است ، تخم اسفرزه براى خشونت سينه و حرارت ، تخم خطمى براى سرفه و ضماد آن براى ذات الجنب تخم خرفه با گلاب براى سرفه تخم بارهنگ براى خون سينه شيره تخم خربوزه براى سرفه و درد ناشى از ورم و بستگى راههاى تنفسى خربوزه و هندوانه براى ذات الجنب بنفشه و ترنجبين براى سرفه و نرم كردن سينه ، و پنج گرم مغز دانه به با نبات و روغن بادام براى سرفه تخم كدو براى سرفه و تشنگى ختمى خبازى براى سرفه خشك و خشونت سينه ، خشخاش ، براى سرفه‌هاى نزله‌اى و خون سينه لعاب خطمى با قند براى سرفه ضماد برگ خطمى براى ذات الجنب و ذات الريه گرد ريشه خطمى با نبات براى سرفه و همچنين است اگر با جلاب ( در داروهاى مركب خواهد آمد . مترجم ) گرم ممزوج شود . فلوس براى سرفه انار ترش براى سرفه‌هاى صفرائى و بخصوص اگر انار ترش را لاى خمير بگذارند و بپزند و نيز اگر دانه آن را با آب باران بپزند براى خون سينه مفيد است ، سپستان براى سرفه و خشونت ، شيرابه به براى تنگى نفس و خون سينه صمغ عربى براى سرفه و گرفتگى صدا و خشونت سينه ، عناب براى سرفه و درد\r\n","page_name":" 320 ","page_number":352},
  {"content":"\r\n\r\nو نيز استعمال حب بزرگى از حافظ الصحة همراه با لعابهاى مناسب مفيد است . همچنين بايد هر شب به اندازه يك باقلا مرّمكى بخورند همچنين داغ - كردن جلو سينه با ذراريح نيز سودمند است و اگر بعد از نضج دادن باخلاط با تربد\r\n\r\n\r\n","description":"","footnote":"\r\nسينه ، سنجد براى سرفه ، كدو براى خشونت ، حرارت ، سرفه و تشنگى ، آرد سنجد براى سرفه و درد سينه ، كتيرا براى سرفه و خشونت سينه و قرحه‌هاى ريه شير گاو براى ربو و سل و شير بز براى سرفه و خون سينه ، شير شتر براى قرحه و خون سينه شير ماده‌الاغ براى سرفه و خون سينه ، بادام شيرين براى سرفه خشك و خون سينه ، اما داروهائى كه براى مزاج سردها مناسب است عبارتند از :\r\nابريشم براى اندامهاى سينه بسيار مفيد است ، اشق با ماء الشعير براى ربو ( نوعى گرفتگى سينه ) و سختى دم زدن ريشه شيرين‌بيان و رب آن براى سرفه و خشونت و تشنگى ، پرسياوشان براى پاكسازى و ربو ، تخم كرفس براى درد پرده‌هاى سينه مفيد و مقدار خوراكش پنج گرم است بزر كتان براى قرحه‌هاى پرده سينه و درد آن و همراه با عسل مواد زائد را بيرون مىراند ، تخم انجره ( گزنه ) با عسل براى سختى تنفس ، تخم تره با تخم مورد به اندازه مساوى براى خون سينه و بسباسه آنها را تقويت مىكند . فندق با عسل براى سرفه كهنه ، زرده تخم‌مرغ نيم‌پز براى سرفه و ربو ( بيمارى تنگى نفس كه در اثر راه رفتن پيدا مىشود ) ، سير پخته يا خام براى سرفه كهنه ضماد گاوشير براى ذات ، الجنب و نيز براى سرفه كهنه حبة الخضراء ( ميوه بطم ، چاتلانقوش يا بنه ف . م ) گرم و ضماد آن براى سرفه و ذات الجنب ، دانه اسپند و اسپند سفيد براى ربو و همراه با عسل براى سرفه تازه‌اى كه از خلط غليظ پيدا شده باشد و نيز درد پهلو ، سركه عنصلى براى ربو و تنگى نفس ، دارچينى براى پاكسازى و سرفه كهنه ، شورباى خروس براى ربو ، باديان براى درد سينه و\r\n","page_name":" 321 ","page_number":353},
  {"content":"\r\n\r\nمعدنى يا خوردن خربق يا جوهر انتيمون خود را بقى وادار كنند مفيد است اما به كار بردن عطسه‌آور قبل از نضج سزاوار نيست و غاريقون ( قارچ چمن ) و گمگوت ( غمغوت ، غوتاغنبا ، يا عصاره ريوند ) و افتيمون در اين‌باره و در آغاز بيمارى خاصيتهائى دارند ولى داروى عجيبى كه براى بيرون راندن ماده از سينه مىتوان به كار برد اين است : زوفا ، پودنه ريشه شيرين‌بيان ، خردل ، قردمانا ( كرويا دشتى ) فلفل ، تخم انجره ( گزنه ) ، انيسون را به اندازه مساوى با عسل خمير مىكنند و به قدر يك قاشق مىخورند ، براى نضج بخشيدن ، قرص مثنى و براى بيرون راندن چرك و دفع رطوبت‌ها گوگرد مصفّى همراه با تخم‌مرغ\r\n\r\n\r\n","description":"","footnote":"\r\nپهلو كه از گرفتگى و باد پيدا شده باشد ، كره و عسل براى سرفه خشك و اگر همراه با شكر و مغز بادام باشد مفيدتر است . زرنباد ( جدوار ) براى ربو ، زعفران براى تقويت اندامهاى تنفسى ، زلابيه ( زلوبيا ) براى سرفه و رطوبت سينه ، زنجبيل براى رطوبت سينه ، گلو ، سر و تسكين درد آنها . همچنين خوردن زنجبيل پرورده همراه با عسل به اندازه روزى پنج گرم همراه با آب براى بسيارى از انواع سرفه مفيد است . سداب به تنهائى يا همراه با انجير و مغز بادام براى درد پهلو و سينه ، سختى تنفس ، سرفه و ورم ريه ، انواع شكر با آب گرم براى سرفه ، گرفتگى صدا ، نزله ، ناراحتىهاى سينه و ريه و خشونت آنها شيره كنجد و يا انگشت‌پيچ آن براى بيماريهاى سينه . روغن گاو نرم‌كننده و نضج‌دهنده است مخصوصا اگر صبح ناشتا همراه با عسل و بادام خورده شود ماليدن موم و روغن بنفشه و خوردن آن براى خشونت ، عسل نيمه‌گرم با روغن گل سرخ براى سرفه و همراه با آب براى پاكسازى از مواد زائد ، انگور براى سينه و ريه ، برگ ترب پخته براى سرفه كهنه و خلط غليظ سينه ، پونه نهرى براى گرفتگى نفس ، قرطم براى پاكسازى و نيز صاف كردن صدا ، كبابه براى صاف\r\n","page_name":" 322 ","page_number":354},
  {"content":"\r\n\r\nنيم‌پز مفيد است . لبن الكبريت داروئى بسيار مفيد است بخصوص اگر بيمارى داراى ريشه عصبى هم باشد . براى اين بيماران معجون الربو مفيد است ، نمك قليا در پاكسازى ريه اثر زيادى دارد . در وقت چسبندگى خلط بلغمى اگر ريشه بيمارى از معده باشد آن را به كار ببر . و نيز براى اين بيماران خوردن اين حب مسهلى مفيد است : قارچ چمن يك‌صد و هشتاد سانتىگرم پيه هندوانه ابو جهل شصت سانتىگرم ، فشرده قثاء الحمار ( خيارخر ) هفتاد و پنج سانتىگرم ، رب شيرين‌بيان يك‌صد و بيست سانتىگرم ( اين اندازه‌ها براى يك حب است ) ، اين درمان براى سستى ماهيچه‌ها ( ظاهرا ماهيچه اندامهاى تنفسى ) سودمند است و لبن الكبريت براى معالجه همه بيماريهاى سينه مفيد است اما اگر از خفقان يا از ريشه طحالى باشد بايد با درمانهاى ويژه خود آنها اقدام شود .\r\n\r\nفصل ضيق النفس ( تنگى نفس  Asthme  )\r\nسببهاى پيدايش اين بيمارى همان سبب‌هاى ربو است فرق بين اين دو نوع بيمارى در آنست كه در ضيق النفس نابسامانى اصلى از قصبة الريه ( ناى ) است كه نفس كشيدن را بر بيمار تا حدى دشوار مىنمايد اما سبب پيدايش ربو نابسامانى رگهاى ريه است كه بيمار مىخواهد پياپى نفس بكشد اما نفسش تنگ\r\n\r\n\r\n","description":"","footnote":"\r\nكردن صدا ، كرفس براى ربو و تنگى نفس ، شورباى كلم براى سرفه ، گزانگبين براى سرفه و خشونت ، انواع لوبيا خصوصا لوبياى قرمز براى سينه و ريه ، مرّمكى هر شب به اندازه بيست سانتىگرم براى سرفه ، پونه كوهى رطوبتهاى چسبنده را بيرون مىراند ، مصطكى براى سرفه كهنه ، خون سينه و درد پرده آن و بادها ، موميا براى خون سينه ، نشاسته همراه با شكر براى سرفه و خشونت ناى و تنگى سينه . مؤلف ا ع\r\n","page_name":" 323 ","page_number":355},
  {"content":"\r\n\r\nنمىرود . درمان ضيق النفس آنست كه نخست بپاكسازى بدن بپردازند و پس از آن بايد سم گورخرى را در كوزه‌اى كه آن را به گل گرفته‌اند بريزند و در كوره آجر پزى بگذارند تا بسوزد و سپس آن را سائيده و هر روز دو و نيم گرم از آن بخورند . اگر آثار غلبه خون و حرارت هم در بيمار ديده شود بايد در مهره دوم پس گردن او حجامت و يا باسليق را فصد كنند . اگر بيمارى با آثار غلبه بلغم همراه باشد بايد با استفاده از حب البلغم بدفع آن بپردازند گلشكر خصوصا براى اين بيمارى مفيد است . اگر وضع معده در پيدايش اين بيمارى شركت داشته باشد بيمار بايد جوارشن كتيرا بخورد . اگر بيمارى بر اثر رطوبتهاى لزج پيدا شود خوردن خل - العنصل ( راه تهيه اين دارو در فصل مربوط بداروهاى مركب خواهد آمد . مترجم )\r\nو نيز دهن الرازيانج ( روغن باديان ) مفيد است . همچنين خوردن لعوق الحرمل براى درمان اين بيمارى سودمند مىباشد .\r\n\r\nفصل سرفه\r\nسبب سرفه رطوبتى است كه در ريه جمع شده و اين رطوبت يا از طرف سر آمده يا بوسيله خود ريه از رطوبتهاى سينه جذب شده زيرا خداوند آن را طورى خلق كرده كه مانند قطعه پشمى رطوبتهاى مجاور را به خود مىكشد اين كار دو فايده دارد اول اينكه مجارى سينه را از آنچه كه در آن جمع شده پاك مىكند و دو ديگر آنكه ريه خود به رطوبت زيادى براى ادامه حركت خودش و سرد كردن قلب و صافى و بلندى صدا نيازمند است . اگر اين رطوبت غليظ و چسبنده باشد همان جا مىماند و با سرفه بيرون نمىرود و اگر خيلى رقيق باشد هوا از روى آن رد مىشود ولى آن را به بالا نمىراند اما اگر نضج يافته باشد تكه‌تكه و به طرف بالا رانده مىشود . گاهى سرفه از خشونت و خشكى پيدا مىشود كه\r\n\r\n","description":"","footnote":"","page_name":" 324 ","page_number":356},
  {"content":"\r\n\r\nسبب آن يا بيرونى است مانند دود يا غذاهاى خشك يا ترش و يا از نزله تنديست كه از سر به پائين مىآيد و يا از چيرگى خون است . اما علامت رطوبت غلظت خلط سينه و نبودن نشانيهاى حرارت مىباشد . علامت خشونت و خشكى نبودن محرك قبلى و گزش و نبودن خلط و علامت وجود مواد تند نبودن خلط ، شدت سرفه در شب و احساس گزش در سينه است نشانى چيرگى خون علامات ويژه آنست . درمان سرفه رطوبتى خوردن حب البلغم و حب السلاطين است ليكن بايد نضج كاملى پيدا شده باشد و قرص مثنى و اگر شديد باشد قرص الاحمر و ساير قرصهاى سرفه است خوردن گل گوگرد درمانى بىمانند است . اگر موادى از سر پائين آمده باشد نخستين درمانش مانند نزله است و پس از آن خوردن قرصهائى كه ياد شد ، اگر از نزله حاد باشد درمانش خوردن حب النزلة و قرصهاى ياد شده و نقوع خشخاش و شربت دياقوذ و يا انگشت‌پيچ بزر البنج « 1 » ( بنگ‌دانه ) است . اگر نيازى به بيرون راندن صفرا باشد مسهل هفتاد و پنجم را كه در باب بيست و دوم ( مركبات ) گفته شده به كار ببر و اگر خون چيره و از خود ريه باشد علاجش فصد باسليق و اگر در اثر نزله باشد ، فصد قيفال است ، سپس بايد ماء - الشعير همراه با شربت بنفشه و شير ماده الاغ بنوشند كه جدا سودمند است گاه با همه اين درمانها باز بيمار به پاكسازى بدن از صفرا نيازمند مىباشد .\r\nبراى سرفه ناشى از گرمى جوهر الاشوس در آب خربوزه و يا چيز مناسب ديگر مفيد مىباشد از نظر غذائى براى اين‌گونه بيماران و نيز ساير بيماريهاى رطوبتى سينه ، ريه ، مغز و سرفه اسفيدباج ( آب جوجه همراه با داروهاى گرم كه مزه‌اى ندارد ) مناسب است . الكسير ذو الخاصية سينه و ايارج جلابا\r\n\r\n\r\n","description":"","footnote":"\r\n( 1 ) منظور از انگشت پيچ در اينجا و هر جاى ديگر شربت غليظى است كه روى زبان مىماند و بتندى پائين نمىرود و در مقابل واژه لعوق به كار رفته . مترجم\r\n","page_name":" 325 ","page_number":357},
  {"content":"\r\n\r\nسينه و مغز را پاك مىسازند ، ترياق النزله ، جوارشن زوفا اليابس و جوارشن كتيرا از ريختن مواد زائد به ريه و سرفه جلوگيرى مىنمايند ، اما اگر معده هم در پيدايش بيمارى مؤثر باشد دهن الانيسون با شكر و دهن البلسان و دهن الكبريت همراه با زوفاى پخته و همچنين رامك براى رطوبتهاى رقيق مفيد هستند و اگر سرفه از رطوبتهائى باشد كه پائين آمده ، گل گوگرد ساده يا مركب و شند براى جلوگيرى از چرك و رطوبتهاى چسبنده سينه مفيد است . اگر علاوه بر رطوبت علت مغزى ( عصبى ) هم در كار باشد فلونيا سودمند مىباشد . « 1 » و نيز اگر ماده لزج و چسبنده‌اى باشد كبد الكبريت ، گوگرد مصفّى با تخم‌مرغ نيم‌پز و لبن الكبريت داروهائى بيمانند مىباشند چه سرفه تازه و چه قديمى و همراه با علت مغزى باشد و نيز انگشت‌پيچ اسپند دانه براى رطوبتىها و لعوق شنبليله و نيز اين انگشت‌پيچ : خشخاش سفيد ، مغز تخم كدو از هر كدام دوازده و نيم گرم ، صمغ عربى ، نشاسته برشته ، مغز به‌دانه رب شيرين - بيان از هركدام ده گرم ، تخم خرفه پوست گرفته هفت و نيم گرم ، كتيرا دو و نيم گرم تخم خطمى سفيد ده گرم تخم شب‌بو و طباشير از هركدام پنج گرم همه را مىكوبند و مىبيزند و مىپزند تا به صورت لعوق ( انگشت‌پيچ ) درآيد و هر روز بيست و پنج گرم آن را مىخورند اين دارو براى سرفه‌هاى كهنه و تنگى نفس نيز مفيد است . بدانكه اگر در خلط سينه چرك زياد باشد خوردن داروهاى غليظكننده قبل از پاكسازى و كم كردن ماده درست نيست به‌هرحال بيمار بايد از خوردن ترشىها و شيرينيها بپرهيزد و اگر حرارتى باشد پس از پاك\r\n\r\n\r\n","description":"","footnote":"\r\n( 1 ) در جيرفت كرمان گياهى وجود دارد كه برگ آن را در محل بنام سميسك و داروى جيرفتى مىنامند اگر آن را دم كنند و بخورند بنحو عجيبى براى انواع سرفه و درد گلو و سينه درد مفيد است . مترجم\r\n","page_name":" 326 ","page_number":358},
  {"content":"\r\n\r\nسازى مىتواند آب نارنج پخته با نبات بخورد . اما براى سرفه كم ، لعوق الصمغ و براى سرفه كهنه و نو دواى جامع رضوى هر شب در وقت خواب با آب باديان كه كمى گرم باشد بخورند و اگر خلط سينه خونى باشد بايد هر روز يا يك در ميان خرفه بخورند كه اثرى عجيب و غريب دارد و جوهر الاشوس يك‌صد و بيست و پنج سانتىگرم با بيست سانتىگرم براده شاخ بز كوهى نيز سودمند است . « 1 »\r\n\r\nفصل سياه‌سرفه\r\nاين بيمارى  ( Cocluche )  در كتابهاى قديمى بجز خلاصة التجارب ذكر نشده ، اما از جمله بيماريهاى همه‌گيرى است كه بيشتر بچه‌ها به آن گرفتار مىشوند زيرا اندامهاى آنها بسيار لطيف مىباشد ، سببش خشكى هوا و دودى شدن آن هنگام كمى باران است كه در اين حالت بريه داخل مىگردد و آن را خشن مىكند و بيمارى پيدا مىشود يا اينكه ممكن است در اثر ابرهاى\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص خرما ، سم الاغ ، سركه ، غوتاغنبا ( عصاره ريوند ) ، اسفيدباج ( آب جوجه همراه با داروهاى گرم و بىمزه ) ، انجبار ، بخور الاكراد ، گوشت گاو ، خرما ، دارچين ، انار ، مويز ، زرير ، سكّر العشر ، بيضه سنگ‌پشت ، كنجد ، ماهى ، جو ، صمغ ، علك البطم ( سقز ) ، آلوبالو ، شير ، بادام ، مرّمكى و مس براى امراض سينه ذكر شده است مراجعه كن . و نيز در كتاب مخزن آمده است كه ريشه خطمى پخته براى سرفه گرم و خلط خونى سينه مفيد است و همچنين براى درد سينه و سرفه در كتاب مجمع الجوامع ذكر شده كه انار ميخوش ( ملس ) را مىگيرند و سرش را برميدارند و بر آتش ملايمى مىگذارند و روغن بادام شيرين را قطره‌قطره در آن مىريزند تا ديگر انار آن را قبول نكند و بعد آن را مىمكند ان شاء الله مفيد است . مؤلف اعلى الله مقامه\r\n","page_name":" 327 ","page_number":359},
  {"content":"\r\n\r\nزياد و رطوبت بيش از اندازه هوا ، ريه بيش از آنچه كه لازمست رطوبت يابد .\r\nدر حال اول نيز چون ريه به رطوبت احتياج دارد و مىخواهد خشكى هوا را جبران كند رطوبتهائى را به خود مىكشد پس در اين حال هم رطوبت ريه زياد مىشود و رطوبت زياد سبب سرفه ، شدت سرفه ، سبب بريدن نفس و سياهى رنگ بيمار مىگردد ، گاه خون هم دفع مىگردد و چه‌بسا كه بيمار مىميرد و يا گرفتار تشنج مىگردد زيرا از سينه بخارات بلغمى چسبنده‌اى بمغز بالا مىرود و گذرگاههاى روح را در اعصاب مىبندد . به‌هرحال در اين زمان كسى را نديده‌ام كه درمان مستقل قاطعى براى آن بآزمايش رسانده باشد مگر اينكه در وقتى در شهرهاى ما به صورت همه‌گير پيدا شد و عده‌اى از بچه‌ها را كشت و يا گرفتار تشنج كرد و علت آن بود كه داروهاى سرد بيش از اندازه به آنها خورانده شده بود تا اينكه بچه‌هاى خود من به آن مبتلا شدند ، من آنها را از خوردن غذاهاى سرد ، ترشيها ، چربيها و آب سرد پرهيز دادم و به همه آنها گل گوگرد مركب خوراندم و اثر عجيبى در آن ديدم و همه آنها از كوچك و بزرگ به حمد الله در يك هفته بهبود يافتند اما در ساير مردم ماهها طول كشيد و در بعضى آنها خفيف‌تر و در پاره‌اى شديدتر بود ، اما من به بچه‌هاى كوچكتر خودم بيست سانتىگرم شبها و بيست سانتىگرم صبحها و به بزرگترها شصت سانتىگرم شبها و چهل سانتىگرم صبحها گل گوگرد و به شيرخوارها ده سانتىگرم خوراندم و به حمد الله موفق شدم و اين فضل خداوند براى من بود .\r\nدر يكى از كتب اشخاص مجرّب ديدم كه اگر هر شب به اندازه يك باقلا مرّمكى را كم‌كم بخورند و دو و نيم گرم زنجبيل كوفته و يا مرباى آن را به كار ببرند مفيد است اما براى خلط خونى ، خودم خرفه را آزمايش كرده‌ام كه در غذاى\r\n\r\n","description":"","footnote":"","page_name":" 328 ","page_number":360},
  {"content":"\r\n\r\nبچه‌هاى بيمار اضافه شد و بسيار سودمند افتاد « 1 »\r\n\r\nفصل ذات الريه\r\nاين بيمارى  ( Penemonie )  ورم گرمى است كه در ريه و بر اثر امتلاء آن از خون ، صفرا يا بلغم نمكى عفونت يافته و گاهى از نزله‌اى گرم پيدا مىشود ، بيشتر از انتقال سرسام ( ورم مغز ) پديد مىآيد . اگر علت از خون باشد نشانيش تب هميشگى ، سرفه ، تنگى نفس ، درد سينه و سنگينى است يعنى بيمار چنان احساس مىكند كه بر روى او چيز سنگينى گذاشته‌اند و چه بسا كه درد در جلو به طرف ترقوه و يا پائين كتف و يا پائين پستان مىكشد گونه‌ها آنسان سرخ مىشود كه گوئى دو گل سرخند ، چشمها نيز قرمز مىگردند صورت و بخصوص پلكها آماس مىكنند و سنگين مىشوند ، تشنگى و خشكى زبان زياد است ، نفس گرم ، زبان قرمز و ادرار غليظ و سرخ مىگردد ، ساير نشانيهاى چيرگى خون نيز ديده مىشود . اگر از صفرا باشد علامتش تب هميشگى و خيلى داغ ، تنگى نفس ، درد زياد ، قرمزى صورت ، خشكى زبان ، تلخى دهن گرمى نفس ، بىتابى ، اضطراب ، تشنگى ، برافروختگى و زردى يا سرخى\r\n\r\n\r\n","description":"","footnote":"\r\n( 1 ) از يكى از پزشك‌نماها شنيدم كه درباره آزمايشهاى خودش در مورد سياه سرفه و ساير امراض بلغمى ديگر مىگفت كه شربت زوفا كه با اين دستور تهيه شود مفيد است : ريشه هليمو ( ترشك برّى ) ريشه شيرين‌بيان ، زوفاى مصرى ، انجير يزدى ، و مويز پاك شده را بيك اندازه مىجوشانند و صاف و با شكر شيرين مىكنند و بقوام مىآورند و بخوردسالان روزى پنج گرم و به بزرگسالان سى و پنج گرم و يا بيشتر و بكودكان ميان سال آنها برحسب سن مىخورانند و نيز مىگفت كه گوگرد سائيده با تخم‌مرغ نيم‌پز مفيد است . مؤلف اعلى الله مقامه\r\n","page_name":" 329 ","page_number":361},
  {"content":"\r\n\r\nادرار و رقّت آن همراه با ساير علامات صفرا است . اگر سببش بلغم باشد علامتش تب كم هميشگى ، سرفه ، درد ، تنگى نفس زياد ، رطوبت زبان ، سفيدى و غلظت ادرار است اما فرق بين ذات الريه و ذات الصدر و ذات الجنب به غير از محل درد اين است كه در ذات الريه بيمار چيز سنگينى را بر سينه خود حس مىكند و بىخوابى ندارد كه در ذات الجنب و ذات الصدر چنين نيست و نيز در ذات الريه بر خلاف ذات الجنب گونه سرخ مىشود .\r\nاگر سبب بيمارى چيرگى خون باشد درمانش فصد باسليق است و منتظر نضج نبايد بمانند ، مگر اينكه همراه با صفرا باشد كه نخست بايد صفرا را فرو بنشانند و سپس فصد كنند و مىگويند كه فصد در روز دوم و سوم و چهارم بهتر از روزهاى ديگر است و اگر در اين روزها نشد در روز پنجم و باز اگر نشد در روز هفتم بايد در طرف مقابل فصد كنند تا ماده بيمارى بآنطرف كشيده شود ، ممكن است كه باز فصد لازم باشد كه در اين حال بايد در روز نهم يا يازدهم و در طرف موافق فصد كنند . حجامت بين دو كتف هم در اوايل بيمارى و بين دو پستان در اواخر آن مفيد است و اگر بخون‌گيرى در اين روزها نپردازند و يا فقط يك بار انجام شده باشد بايد در روز سيزدهم يا چهاردهم و يا پانزدهم ، در طرف موافق باسليق را فصد و الا بايد حجامت كنند . اما طرف بيمارى آنجاست كه درد و يا سرخى گونه و يا احساس سنگينى باشد و اگر تفاوتى محسوس نباشد اول در طرف راست و سپس در طرف چپ فصد مىكنند . اگر ماده به طرف مغز برود و بيمار هذيان بگويد و يا بيخواب بشود و غش كند صافن موافق را فصد يا در ساق پاى همان طرف حجامت مىكنند . خون‌گيرى در اين نوع درمانى عمده است ، سپس بايد به مريض داروهاى لعابى منضج سينه بخورانند و خوردن اين منضج مفيد\r\n\r\n","description":"","footnote":"","page_name":" 330 ","page_number":362},
  {"content":"\r\n\r\nاست : عناب و سپستان از هركدام پنجاه گرم ، به‌دانه ده گرم كه مىجوشانند و صاف مىكنند و پانزده گرم شيرابه تخم كدو و بيست گرم شربت بنفشه يا نيلوفر و يك قرص طباشير ( تباشير ) و مقدارى لعاب به‌دانه و لعاب تخم اسفرزه و خاكشير و عرق بيدمشك به آن مىافزايند و هر شب از اين دارو مقدارى مىخورند و نيز نوشيدن ماء الشعير با لعاب اسفرزه و روغن بادام و همچنين يك‌صد و پنجاه گرم ماء الشعير و بيست گرم شربت بنفشه و دو و نيم گرم قرص تباشير مفيد است و مسهل را در روز پنجم يا ششم و هشتم و دهم و دوازدهم و پانزدهم به بيمار مىخورانند . « 1 » بعنوان مسهل شيرخشت همراه با داروهاى سينه داده مىشود . بهترين مسهل شيرخشت همراه با ماء الشعير است . اما غذاى بيمار شورباى ماء الشعير و برنج و اسفناج و شيره بادام و كدو است و تا روز چهاردهم بيمار را از خوراكهاى حيوانى بازميدارند . براى اين نوع بيماران ماش پوست گرفته با شيره بادام مفيد است . اگر تا روز چهاردهم تب تخفيف يافت جوجه نيز خوراك مناسبى است و بايد بيمار را از نوشيدن آب سرد و خوردن ميوه‌ها تا بهبودى كامل باز بدارند و بايد بر سينه آنها مخلوطى از صندل ، گل سرخ ، كافور با گلاب ضماد كنند تا زخم نشود و به اعتقاد من چيزى بهتر از داغ كردن با ذراريح نيست تا مواد مضر را بيرون بكشد زالو انداختن بر سينه نيز مفيد است درمان ورم صفرائى نيز همينست مگر آنكه اول مسهل مىدهند و در روز پنجم يا ششم در همان طرف كه درد هست فصد مىكنند و بايد داروهاى سرد بيشتر و ماء الشعير زياد به مريض بخورانند . اگر بيمار بيخوابى داشته باشد در داروهايش تخم كاهو و بزر خشخاش اضافه مىكنند\r\n\r\n\r\n","description":"","footnote":"\r\n( 1 ) در شهر ما عادت پزشكان بر اين است كه روز پانزدهم مسهل و در شانزدهم و هفدهم منضج تجويز مىكنند . مؤلف اعلى الله مقامه\r\n","page_name":" 331 ","page_number":363},
  {"content":"\r\n\r\nدر ورم بلغمى نيازى بفصد و سرد كردن مزاج نيست و بايد در نضج دادن ببلغم بكمك ضمادهاى تحليل برنده ورم باشد در اين نوع پس از پاكسازى با پائين آمدن تب كتيرا و لبن الكبريت و گل گوگرد مركب و يا هر دوى آنها باهم مفيد است زيرا حرارت گوگرد از نوع حرارت غريزى بدن است و با حرارت عنصرى هم منافات ندارد به همين دليل در طاعون و تب دق هم تجويز مىشود براى درد سينه شمامة القاطون همراه روغن بادام و گاه كمى روغن دارچينى و ضماد زوفا و نيز قرص الراوند مفيدند . اگر ذات الريه چركى شود ، اين بيمارى مانند سل بىدرمان است بخصوص اگر خلط سينه را بر آتش بريزند بدبو شود و موى مريض بريزد . تفاوت بين خلط و چرك در اين است كه ترشحات چركى پس از چند ساعت در آب رسوب مىكنند و ترشحات ديگر روى آب مىايستد و ترشح چركى بويژه اگر روى آتش ريخته شود بدبو است و ساير ترشحات چنين نيست . اگر از سينه بيمار خون و پس از آن چرك و سپس قطعات قرحه‌اى دفع شود و خلط بيايد اگر خلط قطع شود بيمار خواهد مرد . ورم كردن پاها همراه با درد ريه و پيدا شدن زخم در ناحيه پستان‌ها و در اندامهاى پائين بخصوص اگر پس از نضج يا تغيير حالت اولى باشد علامت هاى خوبى است اما شكم روى به تنهائى بد است . اگر در نوك شست ، سبزى پيدا شود و ريه درد داشته باشد و بر پيشانى بيمار دانه‌هاى كوچكى پيدا شود كه آبگونى مانند عرق از آن بيايد و در شروع درد عطسه شديد داشته باشد ، در روز چهارم خواهد مرد و اگر خون زيادى از سينه او بيايد و يا با خون قطعاتى از ريه دفع شود بهبودىاى در كار نيست . اگر عيبى در ناى باشد و بخواهى دارو را به آن برسانى مريض را به پشت بخوابان و در آن حال بايد دارو را در دهن بگيرد و كم‌كم فرو ببرد\r\n\r\n","description":"","footnote":"","page_name":" 332 ","page_number":364},
  {"content":"\r\n\r\nتوضيح آنكه گوشت چهره بيماران ريوى سست و سفيد مىشود .\r\n\r\nفصل ذات الجنب\r\nاين بيمارى  ( Pleuresie )  ورم پرده‌هاى درونى سينه و رباطهاى كبد يا طحال است « 1 » و گاه ورم در حدود فقرات پشت پيدا مىشود . اگر سبب آن از خون باشد علامتش تب دائم و احساس درد و پيچش در اندام آماس كرده مىباشد و نيز تنگى نفس و سرفه شديد همراه با درد ، نفس‌نفس زدن ، سرخى چهره ، پرى و ضربان رگها ، و در بسيارى از بيماران تشنگى و خشونت و خشكى زبان ، بيخوابى ، هذيان ، دفع خون از ريه نيز از علامات اين بيمارى است . اگر صفرائى باشد علاوه بر اين علامات پيشاب زردرنگ است و ساير عوارض شديد مىباشد . در نوع بلغمى تب و درد كمتر است اما پيشاب و خلط سينه هر دو سفيد و غليظند و اگر بيمارى از سودا باشد بدترين نوع است و علاماتش مانند نوع صفرائى است . اما چهره بيمار و خلط ريه او تيره رنگ و تكه‌تكه است ولى درمان همه انواع يكى است . فرق بين ورم كبد و ذات الجنب در اين است كه در آماس كبد نبض موجى است و چهره زرد ، سرفه خشك ، زبان مايل بسياهى ، پيشاب غليظ و مانند بيماران استسقائى و مدفوع از نوع مدفوع بيماران كبدى مىباشد و احساس درد در ناحيه كبد است ، كه در ذات الجنب چنين نيست ولى درمانش بتفصيل مانند ذات الريه است مگر اينكه در ذات الجنب نوع سودائى بايد بيشتر بسرد كردن مزاج بپردازند\r\n\r\n\r\n","description":"","footnote":"\r\n( 1 ) مؤلف اعلى الله مقامه در اينجا انواع ورمهاى پرده‌هاى درونى را برشمرده و نام مخصوص آن را ذكر كرده اما نام عمومى آنها را ذات الجنب ياد فرموده است ولى چون اين نامها فارسى ندارد از ذكر يكايك آنها خوددارى شد . مترجم\r\n","page_name":" 333 ","page_number":365},
  {"content":"\r\n\r\nبه‌هرحال درمانش مانند صفرائى است و در آغاز بيمارى نخست بايد در طرف مخالف و سپس در طرف موافق فصد كنند . و بايد حتما از پيش انداختن طرف موافق خوددارى كنند زيرا تا وقتىكه ماده درست جا نگرفته ترس از آن است كه بقلب متوجه شود و بيمار بميرد . راه درمان اين است كه به مدت چهار يا پنج روز منضج و پس از آن در روز پنجم يا ششم مسهل بخورند و در روز هفتم باسليق طرف مخالف بايد فصد شود ، در روز هشتم تنقيه مىكنند و در روز نهم اگر علامات چيرگى خون ديده شود در طرف موافق نيز بايد فصد كنند ، در دهم و يازدهم تنقيه و در چهاردهم حجامت مىكنند و تا روز چهاردهم بايد بجاى آب ، ماء الشعير به بيمار بدهند ، در شانزدهم مسهل بدهند و مسهل و منضج همان است كه پيش از اين گفته‌ايم و بهترين آنها ايارج است اما داروى تنقيه چيزهاى سرد نرم‌كننده است مثل تاجريزى ( روپاس يا عنب - الثعلب ) ، تخم خطمى خبازى ، گل بنفشه ، نيلوفر ، خطمى ، بزر كتان ، عناب سپستان ، شيره جو ، شيرخشت ، فلوس ، روغن بادام ، آب برگ چغندر و مانند اينها و به اعتقاد من در ذات الجنب هيچ درمانى مثل فصد و داغ كردن محل درد با ذراريح زودتر سود نمىدهد بجاى داغ كردن ، حجامت هم خوب است . از چيزهايى كه براى ذات الجنب بلغمى بخصوص اگر در طرف راست باشد مفيد است شوره محلول و اقسام تربد ، روح البارود ، گل گوگرد مركب و ضماد معجون جامع با زعفران مىباشد . اگر ورم در ناحيه دنده‌هاى پشت باشد خوردن مسهل بهتر از ساير درمانها است و اگر در نزديكى ترقوه باشد فصد بهتر است .\r\nبهترين دارو در ذات الجنب گل گوگرد و لبن الكبريت مىباشد اگر خلط سينه از روز چهارم شروع كند كار آسان است و بحران در روز هفتم و يازدهم\r\n\r\n","description":"","footnote":"","page_name":" 334 ","page_number":366},
  {"content":"\r\n\r\nخواهد بود و از روز چهاردهم دنبال‌تر نخواهد رفت ، و اگر تا هشتم خلطى دفع نشود ممكن است تا روز سىام طول بكشد . خلط شديد و زردى و سياهى آن اگر تب تا هفتم قطع نشود هولناك است و اگر در خلط چرك نباشد و در آخر آن بيمار خرخر كند ، چهره‌اش سرخ و چشمش بيك جا دوخته شود كشنده است . اگر در پهلو قرمزى يا پيچيدگى پيدا شود بايد با داغ كردن درمان شود . كسانى كه در حال نقاهتند بايد از آفتاب ، باد ، دود و نفخ شكم پرهيز كنند و خوردن نمك و چيزهاى زمخت براى بيمار مضر است . خلط سينه سفيد لزج و گلوله گلوله خوب نيست زيرا دليل بر بلغم سوخته است و اگر درد با تدبيرهاى گوناگون تمام نشود بيمار به زودى خواهد مرد . كسى كه بذات الجنب گرفتار شود و تا چهارده روز پاك نشود كارش بچرك مىانجامد و اگر تا چهل روز پس از شروع دفع خلط سينه ، بهبود نيابد مسلول خواهد شد . اگر صفرا غالب و زمان بيمارى در فصل گرما باشد پيش از خوردن مسهل نبايد فصد كنند . ازدياد بزاق لزج بدون خلط بد است و اگر در اين حالت ماء - الشعير بنوشند بيمار مىميرد و نيز غش كردن كشنده است . مبادا كه پس از شروع دفع خلط سينه شربت خشخاش به بيمار بخورانى كه از آن جلوگيرى خواهد كرد اما پيش از آن ترسى ندارد اما همين‌كه خلط بيايد و غلظت و اندازه اش زياد شود ، بيمار در راه نضج است . اگر مقدار زيادى خلط بدون احساس درد دفع شود از نضج زياد است . اگر خلط پس از زيادى ، كم و غليظ گردد و آسان دفع شود بيمارى رو ببهبود است اما اگر خلطى در كار نباشد كشنده مىباشد و زيادى خلط در آخر بيمارى بد است « 1 » و آمدن چرك\r\n\r\n\r\n","description":"","footnote":"\r\n( 1 ) در زاد المسافرين آمده است كه درد پهلو و سينه اگر زياد باشد علامتش آنست كه با گرم كردن آرام مىگيرد و با ترياق الاربعة درمان مىپذيرد . اگر از\r\n","page_name":" 335 ","page_number":367},
  {"content":"\r\n\r\nخالص در اول و آخر بهتر از آن است كه بطور نامرتب دفع شود . اگر دفع خلط دشوار گردد سكنجبين نيمه گرم در زمستان و سرد آن در تابستان بسيار مفيد است و گرم كردن محل درد اما نه در آن حد كه ماده را خشك كند سودبخش مىباشد اگر ورم در پرده‌هاى بين دنده‌اى باشد ناراحتى بيمار كمتر از ساير اقسام است ، خلط سينه كمتر و ورم بيشتر بيرونى است و درمانش همان است\r\n\r\n\r\n","description":"","footnote":"\r\nورم باشد صافن موافق و سپس صافن مخالف و بعد طرف موافق را فصد مىكنند . نوشيدن ماء الشعير و لعاب به‌دانه و شربت بنفشه و نيلوفر مفيد است و اين دارو را بر سينه ضماد مىكنند روغن بنفشه و موم سفيد و كتيرا و در مرحله بعدى ، اين ضماد مفيد است : بنفشه و خطمى از هركدام يك جزء و ريشه شيرين‌بيان دو جزء و باقلاى كوفته و آرد جو از هركدام يك جزء ، بابونه و كتيرا از هركدام يك جزء اينها را در آب مىجوشانند و دو جزء روغن بنفشه بر آن مىافزايند و به كار مىبرند و با اين جوشانده تنقيه مىكنند ، بنفشه ، نيلوفر ، سپستان فلوس ، ترنجبين ، شيرخشت و روغن بادام .\r\nو نيز گفته‌اند كه در ذات الريه ، ذات الصدر و ذات الجنب تنقيه بيمار بهتر از خوردن مسهل است بلكه بايد از خوردن مسهل پرهيز كنند و اين دارو براى تنقيه مناسب است : عناب ، سپستان از هركدام 150 گرم و آلو پنج عدد ، بنفشهء نيلوفر ، تاجريزى سياه ( روپاس ) ، ختمى خبازى ( پنيرك ) ، گل ختمى از هر كدام پنجاه گرم ، دانه قرطم ( سقز ) كوفته سى و پنج گرم آب برگ چغندر نصف فنجان همه را در يك ديگچه با آب مىجوشانند تا نصف شود سپس شيرخشت بر آن مىافزايند و صاف مىكنند و مقدارى روغن گاو در آن مىريزند و نيمه‌گرم حقنه مىكنند . مؤلف اعلى الله مقامه\r\n","page_name":" 336 ","page_number":368},
  {"content":"\r\n\r\nكه گذشت اما اگر ورم در طرف پشت باشد درد در همان ناحيه و شديد است و بيمار بر هيچ حالى آرام نمىگيرد و درمانش همان است كه گفته شد ، مگر اينكه بايد نخست مسهل به بيمار بخورانند زيرا راهى نزديكتر است ، ولى در نوع سودائى در روزهائى كه قبلا گفتيم بجاى مسهل تنقيه و پس از آن فصد مىكنند\r\nدرباره اين دو بيمارى ، ازاين‌روى بيشتر سخن گفتيم ، كه اين دو بيمارى بسيار پيدا مىشود و بايد آنها را بهتر بشناسيم .\r\n\r\nفصل ذات العرض و ورم سينه\r\nنشانى اين دو بيمارى مثل ذات الجنب است مگر اينكه در ورم سينه درد در ناحيه ترقوه تا آخر استخوانهاى سينه است و بيمار نه به طرف زمين و نه به طرف آسمان نمىتواند نگاه كند ( ظاهرا در حال نشسته - مترجم ) اما اگر به پشت يا پهلو بخوابد آرامتر است و در ذات العرض درد در ستون فقرات است و درمانش همان است كه گفته شد ، نخست بايد طرف راست را فصد كنند زيرا از قلب دور تر است و پس از آن در طرف چپ و در ورم سينه درمان همان است كه گفته شد و لبن الكبريت و گل گوگرد براى آن مفيد مىباشد ، براى هر يك از اين دو بيمارى داغ كردن پس از پاكسازى بدن و كم شدن ماده سودمند مىباشد . الكسير ذو الخاصية براى همه انواع بيماريهاى سينه مفيد مىباشد .\r\n\r\nفصل سل\r\nسل  ( Tuberculose )  قرحه چركينى است كه در ريه پيدا و از بيمار خلط سينه‌اى دفع مىشود كه همراه با چرك است ، بيشتر كسانى به آن گرفتار مىشوند\r\n\r\n","description":"","footnote":"","page_name":" 337 ","page_number":369},
  {"content":"\r\n\r\nكه سنشان بين هيجده تا سى و پنج سال مىباشد . و بيشتر اشخاصى هستند لاغر و داراى حنجره برآمده ، سينه تنگ ، شانه‌هاى استخوانى و متمايل به عقب و نيز كسانى كه زياد بنزله مبتلا مىشوند . در اين بيمارى بيمار ، مانند وقت ابتلاى بتب دق ( اين تب كه تب لازم هم گفته مىشده نوعى سل است ) در روز داراى تب خفيف مىباشد و شب هنگام تبش بالا مىرود ، چشمهايش بگود مىنشيند ، شقيقه‌هايش فرو رفته و چهره‌اش قرمز مىگردد ، ناخنهايش كج و نوك انگشتانش داغ است ، پنجه پايش ورم مىكند و اشتهايش براى غذا كم مىشود اگر ازاين‌جهت كه مواد دفع شده از سينه چرك يا بلغم است شكى باشد ، بايد آن را در آب بريزند كه اگر چرك باشد پس از ساعتى ته مىنشيند . اما اگر در ريه خوردگى پيدا شود درمانش با خداى بزرگ است . اين بيمارى در آغاز درمان‌پذير است زيرا بهبودى قرحه‌ها نياز باستراحت و سكون اندام دارد « 1 » درحالىكه ريه هميشه در حركت است و باز و بست آن سبب پيشروى قرحه است و نيز بايد رطوبت معتدل باشد ، اما ريه داراى رطوبت فراوان است . همچنين خون بايد نضج يافته باشد ولى به علت خون روى زياد نضجى ندارد ، در همين حال بيمار نيازمند بسرفه است كه خود موجب وسعت يافتن قرحه مىگردد و داروئى به آن نمىتوانيم برسانيم . خلاصه آنكه در آغاز بيمارى شكفتج الرصاص ، قرص - شادنج ، قرص الطباشير و قرص الكافور مفيدند و اگر از سينه خون بيايد و بيمار ناآرام باشد نگهداشتن قرص مثنى در دهن و به پشت خوابيدن و نيز خوردن گوگرد با تخم‌مرغ نيم‌پز و لبن الكبريت بسيار مفيد است بخصوص اگر وضع مغز هم در بيمارى مؤثر باشد و پيش از خواب نوشيدن معجون جامع رضوى با آب گرم مفيدست « 2 »\r\n\r\n\r\n","description":"","footnote":"\r\n( 1 ) يكى از درمانهاى سل در حال حاضر اينست كه با دميدن هوا در سينه يكى از ريه‌ها را از حركت بازميدارند . مترجم .\r\n( 2 ) در قانون آمده است -\r\n","page_name":" 338 ","page_number":370},
  {"content":"\r\n\r\n\r\nباب هفتم بيماريهاى قلب\r\n\r\nفصل خفقان قلب\r\nخفقان قلب  ( Palpitation )  به علت امتلاء رگهاى آن از خون پيدا مىشود و نيز ممكن است از زيادى رطوبت پرده‌اى كه آن را در برميگيرد باشد و يا از چيرگى حرارت صفرائى ، يا از بخارهائى است كه بسوى آن مىرود .\r\nگاه ممكن است يك سبب بيرونى در كار باشد مانند چيرگى خون كه علامتش همان نشانيهاى غلبه خون يعنى امتلاء رگها ، شدت يافتن زنش سرخ‌رگها قرمزى چهره و نفس‌نفس زدن بيمار است و چه‌بسا كه بيمار تب مىكند . درمان اين بيمارى فصد باسليق چپ و پس از آن سرد كردن مزاج با شادىبخشهاى سرد است ، پادزهر معدنى ( سنگ پازهر كه از بقاياى نوعى فسيل است ف . م ) جدا براى اين بيمارى سودبخش مىباشد كه مقدار خوراك آن در حدود سى تا چهل سانتىگرم است عرق بيدمشك با قند كه پيش از صبحانه خورده شود و نيز ملح اللؤلؤ ، ملح المرجان ، شربت ليمو ، محلول طلا ، سنگ مرمر با عرق\r\n\r\n\r\n","description":"","footnote":"\r\n- كه جويدن برگ خرفه تازه و فرودادن آب آن براى خون آمدن از سينه سودمند است ، براى سل خوردن گلنگبين شكرى تازه به تنهائى يا با نان هر روز به مدت يك سال و هر قدر بتوانند مفيد است و اگر ايجاد خشكى بكند نوشيدن شربت زوفا سودمند مىباشد و اگر تب يك بار پائين بيايد خوردن قرص كافور خوب است و اين درمان را نبايد تغيير دهند ضمنا در مقاله پنجم در باب مفردات خاصيتهاى اسفناج ، انجبار ، خرما ، كنجد و سريشم ماهى را براى درمان سل ذكر كرده‌ايم مراجعه كن . مؤلف اعلى الله مقامه\r\n","page_name":" 339 ","page_number":371},
  {"content":"\r\n\r\nبيدمشك و قند مفيد است « 1 » و اگر از رطوبتى باشد كه پرده قلب را فرا گرفته علامتش همان علامت بلغم است . مفرح حار ، ماء الحيوة مفرّح ، اكسير مقوى\r\n\r\n\r\n","description":"","footnote":"\r\n( 1 ) در زاد المسافرين آمده است داروهاى قلبى و مغزى براى گرم مزاج‌ها عبارتند از : اترج كه نيروبخش قلب و مفيد براى خفقان آن است آلوى پخته با ترنجبين براى حرارت قلب ، آمله ( آملج ) ، زرشك هليله زرد كابلى براى خفقان و سيب نيروبخش و شادىآور و لطيف‌كننده روان است تمر هندى براى خفقان و غش ، انار شيرين و ترش براى خفقان ، صندل سفيد شادىآور و مقوى و سودمند براى خفقان صفراوى است . طباشير شادىآور و نيروبخش و خفقان‌زدا است و ترس و اندوه را تمام مىكند فوفل ، گشنيز و كاسنى نيروبخشند و خفقان را مىزدايند ، گلابى مقوى است ، گلاب مقوى و ضد خفقان و غش است ليمو و عرق بيد مقوى و مفرحند بوى خيار مقوى و ضد ضعف و غش است . به ، عقيق و نقره خفقان را تمام مىكنند ياقوت از آن قويتر است رب سيب و انار شادىآور و مقوى هستند ترشك غم و خفقان را مىزدايد . گل نيلوفر براى حرارت و كافور براى خفقان و ضعف قلب مفيدست اما داروهائيكه براى آنها كه مزاج سرد دارند سود مىدهد عبارتند از : ابريشم تقويت‌كننده و زايل‌كننده خفقان است . پوست نارنج و قرنفل بستانى تقويت كننده و زداينده خفقان مىباشند . بادرنجبويه شادىآور و نيروبخش است .\r\nبهمن نيروبخش و زايل‌كننده خفقان ، جدوار تقويت‌كننده و فرح‌آور است و 125 سانتيگرم آن را با گلاب مىنوشند ، حجر التيس ( ماده‌اى كه از انجماد مواد صفراوى در كيسه صفراى بز كوهى گرد مىآيد - ف . م ) قلب و بدن را نيرو مىبخشد و خوراك آن هشتاد سانتىگرم است دارچينى و هل فرح‌آورند طلا براى درد قلب و خفقان و ضعف آن مفيد است ، اندوه را از دل مىزدايد و اعضاء رئيسه را نيرو مىبخشد . زرنباد فرح‌آور و مقوى و ترياقى نيرومند است .\r\n","page_name":" 340 ","page_number":372},
  {"content":"\r\n\r\nجوارشن عود ، معجون الجامع ، حب الخفقان ، شند ، مفرّح الحار ، دهن اللؤلؤ و دهن المرجان براى اين بيمارى مفيدند . براى خفقان و غش شراب\r\n\r\n\r\n","description":"","footnote":"\r\n- و خفقان و فكرهاى بد و غم و اندوه را مىزدايد . براى بيشتر از سودائى ها زعفران فرح‌آور و مقوى است . سعد ، سنبل ، دارچين ، ساذج همه نيرو بخشند . عنبر مقوى قلب و مغز و روح است . عود مقوى و فرح‌بخش است قارچ چمن مقوى و شادىآور است و خفقان را زايل مىكند . قرنفل شادىبخش و تقويت‌كننده است . زبان گنجشك و كرويا ( زيره دشتى ) براى خفقان مفيدند كندر سبب پاكيزگى روح مىباشد و خفقان را تمام مىكند . گاو زبان مقوى و مفرّح و زايل‌كننده خفقان است . موميا روح را نيرو مىبخشد و پنج گرم آن با آب گوشت تقويت‌كننده است مشك مقوى است شجاعت مىآورد و خفقان را زايل مىكند موميا روح را نيرو مىبخشد و سى سانتىگرم آن با عرق زيره براى خفقان سود - مند است ياقوت نيروبخش و شادىآور مىباشد ، اسطوخودوس مفرّح و مقوى و صاف‌كننده روح است . مؤلف اعلى الله مقامه\r\nو نيز در قانون براى خفقان گرم طباشير ده گرم عود هندى و مشك از هركدام دو و نيم گرم ، هل و قرنفل از هركدام دو و نيم گرم و كافور 125 سانتيگرم كتيرا هفت و نيم گرم آنها را با آب ترنجبين قرص مىكنند و وزن هر قرص يك‌صد و بيست و پنج سانتىگرم مىباشد و براى خفقان سرد ، گاو زبان دو و نيم گرم زرنباد ، درونج از هركدام ده گرم و دو و نيم گرم آن را در اول و وسط و آخر ماه مىخورند مؤلف اعلى الله مقامه\r\nدر مقاله پنجم در باب مفردات خواص افتيمون و بادزهر و مگس و باديان و مويز و سقز ( علك البطم ) و عصاره ريوند ذكر شده است مراجعه كنيد مؤلف اعلى الله مقامه\r\n","page_name":" 341 ","page_number":373},
  {"content":"\r\n\r\nالترياق سودمند است . اگر از بخار باشد علامتش اين است كه هرگاه غذاهاى بخارآور خورده شود و يا معده پر باشد شدت مىيابد و درمانش اين است كه چغندر را در ظرف مسى مىپزند و بعد آن را قطعه‌قطعه مىبرند و نبات كوفته بر آن مىپاشند و در ظرفى كه شيب‌دار است مىگذارند تا آب از آن جارى شود و آن را صبح ناشتا مىآشامند و نيز سفوف الخفقان و جوهر الاشوس براى آن سودمندند . گاهى اين بيمارى از بخارهاى سودائى كه به سر بيمار صعود كرده و سپس به طرف قلب برگشته پيدا مىشود و علاماتش همان نشانيهاى سودا است و ضمنا بيمار اين‌طور تصور مىكند كه چيزى از سرش به طرف قلبش مىآيد درمان بيمارى همان است كه در بيماريهاى دماغى گفته شد و ضمنا حب - الاصطمحيقون و حب فازهر معدنى و قهوه نافعه براى آن مفيدند و اگر از سببهاى خارجى مانند نوشيدن داروهاى محرك باشد درمانش ترك آن است و اگر از چيزى ترسيده باشد درمانش تسكين و خوردن زنگ آهن است كه با آب ساخته شده و شصت تا يك‌صد و بيست سانتىگرم آن را مىخورند كه بسيار مفيد است و نيز سفوف الوحشة و سفوف الخفقان سودبخش مىباشند .\r\n\r\nفصل غش\r\nاين بيمارى  ( Coma )  در اثر ضعفى است كه از استفراغى قوى يا حركتى سخت ، ترس و يا دردى شديد به انسان دست مىدهد و قلب را به درد مىآورد و روح حيوانى كه در قلب است از آن آزرده مىگردد و بتحليل مىرود يا ممكن است در اثر يك نابهنجارى كه مدتى به طول انجاميده ، هوائى كه در جوف قلب است ، رقيق گردد يا مصيبتى كه به انسان روى مىآورد ، سبب مىشود كه روحش از ظاهر به باطن برود . به‌هرحال بيمار بدون حس و حركت مىافتد و درمانش تحريك\r\n\r\n","description":"","footnote":"","page_name":" 342 ","page_number":374},
  {"content":"\r\n\r\nجاهاى حساس بدن است از قبيل پاشيدن آب به صورت و وادار كردن بيمار بعطسه يا نزديك كردن بوهاى تند به بينى يا فرياد زدن در نزديك گوش و غلغلك در زير بغل و رانها و كف پا و يا كشيدن موها . براى اين بيماران از داروها : دهن العلك مخلوط با هم‌وزنش روح الكبريت مفيد است كه شش قطره از آن را بايد به آنها بخورانند تا به هوش آيند دهن اللؤلؤ ، طلاى محلول و زاج معدنى نيز اگر معده و مغز در اين بيمارى شركت داشته باشند مفيد و بوئيدن داروهاى بوئيدنى قوى و آب آهك و ملح اللؤلؤ و مانند آن سودمند مىباشند اما اگر به هوش نيايند سوزاندن كف دستها و پاها با فاروق يا آتش سودبخش است . خداوند ما را از اين بيمارى و از هر مكروه ديگرى حفظ فرمايد . آنها كه عادتا گرفتار غش مىشوند گاه ممكن است بناگهان بميرند و فرق بين غش‌زده و سكته‌اى را در بيمارى سكته گفته‌ايم .\r\n\r\nفصل همّ ( نگرانى ، دلواپسى ) ، غمّ و ترس\r\nاين ناراحتيها بر اثر سودا يا حرارتى كه بر بدن چيره شده پيدا مىشود زيرا همين‌كه سودا چيرگى يافت انسان مىخواهد درباره يك چيز بيانديشد و اندوهگين مىشود و اگر اين اندوه درباره چيزهاى آينده باشد اين حالت را هم « 1 » مىگويند و اگر درباره چيزهاى گذشته باشد غم « 2 » ناميده شده است و به‌هرحال نفس فقط بقلب مىپردازد تا با آنچه كه مشغول به آن است تنها بماند اين است كه خون مىجوشد و بخار آن فاسدكننده مغز است غم سبكتر است زيرا نفس انسان بر آنچه كه بر او گذشته از هر جهت احاطه دارد اما همّ ( نگرانى ) نهايتى ندارد . بلغمىها كمتر از همه مردم به هم و غم\r\n\r\n\r\n","description":"","footnote":"\r\n( 1 )  Chagrin \r\n( 2 )  Preocupation \r\n","page_name":" 343 ","page_number":375},
  {"content":"\r\n\r\nگرفتار مىآيند اما همين‌كه كسى دچار اين بيمارى شد و نتوانست چاره‌اى براى خود بيانديشد مىميرد يا ديوانه مىشود و دست‌كم ، پير و لاغر مىگردد و اشتهاى خوردن و تمايلات جنسى را از دست مىدهد و عقلش مختل مىشود . اگر در وقت رسيدن ناگهانى اين حالت غذائى كه شخص خورده چيزى مانند شير باشد به پيسى و لكه‌هاى سفيدپوستى مبتلا مىشود و اگر ميوه خورده باشد تاول و اگر عسل و خرما و مانند آنها خورده كورك و دمل و جذام و امثال آن پيدا مىشود و بدترين چيزها در هنگامى كه حالت همّ ( نگرانى ) بطور ناگهانى دست مىدهد ماهى ، انار ، شير ، ترشيها و چربيها است و همه اينها از آن باب است كه نفس از توجه بدان غذاها روگردان مىگردد و آنها در بدن به گردش در مىآيند و پيش از آنكه كيموس كمال بگيرد و مواد از هم جدا شوند فاسد مىگردند اگر در حال پيش آمدن يك ناراحتى انسان مسهل و يا داروى ديگرى خورده باشد و اخلاط در حركت باشند زيان فورى است و چه‌بسا كه باقى مىماند نخستين چيزى كه از همّ زيان مىبيند قلب و پس از آن مغز ، معده و قواى حياتى است پس عاقل بيچاره بدبخت‌ترين مردم دنيا است و دنيا زندان اوست زيرا هرگز از آنچه كه روح او را مىآزارد تهى نيست . اگر عقل بر او غلبه كند همّ او را مىكشد و اگر عشق‌ها بر او چيره شوند شهوتها او را مىكشند .\r\nپناه مىبريم به خدا كه دنيا دوزخ عقلا و بهشت نادانها است و ما به آنچه خداوند آن را در قسمت ما قرار داده راضى هستيم و بما عقل و بنادانان مال بخشيده است .\r\nدرمان اين بيمارى در نزد عقلاء كه سببهاى هم و غم آنها ، نخست نفسانى است و پس از آن كارشان به لغزش طبيعت از راه طبيعى خودش مىكشد ، اين است كه خود را به چيزى كه غم و وحشتى ايجاد نمىكند از قبيل علم هندسه\r\n\r\n","description":"","footnote":"","page_name":" 344 ","page_number":376},
  {"content":"\r\n\r\nو رياضيات تجربى مشغول كند و نيز چيزهايى كه سبب شادى است مثل همنشينى با برادران و اگر كسى در خودش ببيند كه گرفتار اين بيمارى است بايد براى درمان آن اقدام كند چه اين بيمارى مادر امراض و ريشه چيزهائى است كه براى دين و دنياى او زيانبارند و با ابتلاء به اين بيمارى هيچ‌چيز بجاى خود باقى نمىماند و بهترين درمانها درمانهاى نفسانى ( روحى يا روانى ) است « 1 » مانند همنشينى با برادران و توجه به علومى كه برشمرديم و صبر و پيروى از آل محمد عليهم السلام و توكل بر خداوند و رضايت بخواست اوست و اگر بيمار از اين راهها آرامشى نيابد بايد بخوشيها و به بازيهاى حلال مانند سوارى ، راه رفتن بپردازد تا كم‌كم بهبود بيابد و اعتدال روانى او بازآيد و اگر درمان نپذيرفت بايد به پاكسازى بدن بپردازد بهترين پاك‌كننده آب پنير است كه قاعده ساختن و نوشيدن آن چنين است كه بز سرخ‌رنگ جوان تازه زاى سالمى را برميگزينند و چهل روز به آن اسفناج ، كاهو ، خيار ، گشنيز ، شاه - تره و امثال آن مىخورانند و آنگاه هر شب آن را مىدوشند و نهصد گرم شيرش را در ظرفى سنگى يا مسين كه سفيد باشد خوب مىجوشانند و آنگاه هفتاد و پنج گرم سكنجبين و پنج گرم سركه كاملا ترش در آن مىريزند و آن را با تركه تازه پوست گرفته انجير بهم مىزنند تا منعقد شود و بعد با پارچه نازكى صاف مىكنند و در فرداى آن‌روز دوباره آن را مىجوشانند و بيمار سه مرتبه هر مرتبه بفاصله يك ساعت از آن مىنوشد و كمى راه مىرود اگر حرارت زيادى در خود يافت آن را با سى و پنج گرم سكنجبين ساده مىنوشد و اگر صفرائى در\r\n\r\n\r\n","description":"","footnote":"\r\n( 1 ) ابريشم و زنيان بنا بر آنچه در باب مفردات در مقاله پنجم خواهد آمد خاصيت زيادى براى شادىآورى دارند مراجعه كن و نيز افتيمون براى ترس مفيد است . مؤلف اعلى الله مقامه\r\n","page_name":" 345 ","page_number":377},
  {"content":"\r\n\r\nخود حس كرد با سكنجبين افتيمونى از پانزده تا سى و پنج گرم يا سكنجبين بزورى « 1 » و در هر شش روز يك مرتبه به پاكسازى مىپردازد و اگر شب هنگام تمر هندى و افتيمون از هركدام پانزده گرم بخيساند و صبح از آن خيسانده يا شربت بنفشه با آب پنير بخورند جاى مسهل را در بيمارى صفرائى مىگيرد اگر در آن افتيمون يا لاجورد حل كنند براى درمان جذام و جرب و انواع جنون مسهل خوبى است و نيز اگر نمك و قارچ چمن ( غاريقون ) و قرطم حل كنند براى بيرون راندن بلغم سودمند است . اگر شربت ريواس و زرشك به آن اضافه كنند در بيماريهاى خونى ، خون را صاف مىكند . آب پنير را بايد بيست و چهار روز و يا به قدر كفايت و با شورباها و آب گوشت بخورند . اگر حرارت شديد باشد شورباى زرشك و برنج و قليه‌ها غذاهاى مناسبى مىباشند . در ضمن بايد از خوردن لبنيات و ترشيهاى تند و ميوه‌ها خود - دارى كند .\r\nاگر شير بز در دست نباشد شير گاو يا شير شتر و يا شير ميش مناسب است اما به اعتقاد من شير گاو از همه انواع و در همه حالات بهتر است .\r\nراه ساختن سكنجبين افتيمونى اين است كه افتيمون ، سناى مكى ، ريشه كاسنى و بسپايك از هركدام ده جزء ، پرسياوشان ، باديان و اسطوخودوس از هركدام پنج جزء ، شاهتره و بادرنجبويه از هركدام هفت جزء ، شكر سفيد چهارصد و بيست جزء سركه تند هفتاد جزء ، همه را مىپزند و به اندازه لازم مىخورند\r\nطرز ساختن سكنجبين بزورى اين است : تخم كاسنى ، ريشه باديان ، تخم كشوث ( زجمول ) ، تخم خيار از هركدام پنج جزء ، ريشه كاسنى ده جزء ، تخم گرمك ( طالبى ) چهار جزء ، گل گندنا و ريشه آن از هركدام سه جزء ، تخم\r\n\r\n\r\n","description":"","footnote":"\r\n( 1 ) در آخر همين فصل طرز ساختن سكنجبين بزورى خواهد آمد . مترجم\r\n","page_name":" 346 ","page_number":378},
  {"content":"\r\n\r\nكرفس ، انيسون و گل سرخ پاك‌شده از هركدام دو جزء در آب خيسانده و مىجوشانند و صاف مىكنند و پنجاه جزء شكر و چهل جزء سركه تند در آن مىريزند و مىخورند و با اين تدبير مزاج مرتب و سوداى سوخته خارج ، خون پاك و مغز تميز مىشود و نيرو مىگيرد و بعد از آن بايد داروهاى فرح‌آورى مثل الكسير ذو الخاصية ، بخور مقوى ، جوارشن زعفران ، جوارشن عود ، حب جدوار مبهّى ، شربت - ابريشم ، شربت ليمو ، عطر چهارم رضوى ، فتيله عنبر ، مفرّح انطاكى ، مفرح مسهل و مفرح سيسنبرى بخورند .\r\n\r\nفصل ضعف قلب « 1 »\r\nاين بيمارى جدا بد و آزاردهنده و ناتوان‌كننده مىباشد و از اين جهت است كه اعتدال روح بسته بيك جزء حرارت و يك جزء برودت و يك جزء يبوست و دو جزء رطوبت است ، بنابراين اگر در يكى از اين اجزاء ، كم و زيادى پيدا شود از كار خودش بازميماند . گاه از چيرگى خون ، قلب ناتوان مىگردد همانطور كه چراغ از زيادى روغن ضعيف مىشود . گاهى از چيرگى صفراء است و همين‌كه صفرا رطوبت را كم كرد و بر حرارت افزود روح ديگرگون مىگردد و قدرت نگاهداريش كم مىشود ، زمانى بلغم غالب و در اين صورت روح خيلى ناتوان مىشود و زمانى سودا چيره مىگردد كه كارش مانند آن است كه بر آتشى خاك بريزند پس دشمن روح است اما ممكن است سببهاى خارجى مانند خوردن چيزهاى ضعيف‌كننده بر قلب اثر بگذارد و از توان آن بكاهد . « 2 »\r\n\r\n\r\n","description":"","footnote":"\r\n( 1 ) اين بيمارى باحتمال قوى همانست كه در اصطلاح فعلى نارسائى قلب يعنى  ( Inssufisans Cardiaque )  نام دارد . مترجم\r\n( 2 ) در مفردات خواص هليله جدوار ، جوزبويا ، طلا ، ريوند ، ريحان ، اترج و زعفران براى ضعف قلب ذكر شده . مؤلف « ا ع »\r\n","page_name":" 347 ","page_number":379},
  {"content":"\r\n\r\nگاهى سببهاى نفسانى ( روانى ) مانند همّ و غم و ساير رويدادهاى روانى سبب بيمارى قلبى است و هركدام نشانيهائى دارند كه در جاى خودش گفته شده ، گاه در اثر شدت يك استفراغ است كه روح را رقيق مىكند و زمانى پس از بيماريهاى طولانى و آزاردهنده پيدا مىشود . مهمترين درمانها معالجات روانى است و نيز بوئيدن چيزهاى مقوى براى قلب و شادىآورهاى خارجى مفيد است كه بايد طبيعت بيمار را نيز در هنگام به كار بردن آنها مراعات كرد . اما اگر ضعف قلب از چيرگى خلطها باشد درمانش پاكسازى براى خلط چيره است و اگر خون چيره باشد بايد باسليق چپ را فصد كنند سپس به سرد كردن مزاج با خوردن شربت سيب و شربت به و شربت ليمو و مانند آن و نيز استعمال بوكردنيهاى سرد و مقوى بپردازند . خوردن فرح - آورهاى سرد و ملح اللؤلؤ و مرجان در تقويت قلب مؤثرند همانطور كه پادزهر معدنى با عرق بيدمشك همراه با قند و سنگ مرمر مفيد است . بوئيدن بيد - مشك و عرق آن و همچنين بوئيدن سيب و به و صندل و مانند آنها و نوشيدن شربت المفرح البارد مفيد است و اگر بيمارى از غلبه صفرا باشد ، بايد پاكسازى كنند و نوشيدن آب پنير با تمر هندى و شربت بنفشه و سپس سرد كردن مزاج با شربتهاى ياد شده مفيد است و پس از آن بايد قلب را با داروهائيكه براى چيرگى خون گفته شد نيرو ببخشند ، و بويژه لؤلؤ محلول در آب اترج براى اين حالت سودمند مىباشد كه دو و نيم گرم از آن را بايد بخورند در مورد صاحبان بلغم و سوداء نيز بايد به پاكسازى بپردازند ، داروى مناسب براى آنها ايارجها و حبهاى مخصوص آن است در سودائيها بايد نخست با آب پنير شروع كنند و سپس چيزهاى مايل بگرمى ، نشاطآورهاى گرم ، ماء الحيوة مفرّح و امثال آن و شمامه مفرح به كار برند ، همين‌كه روح اجزاء پنجگانه خود را\r\n\r\n","description":"","footnote":"","page_name":" 348 ","page_number":380},
  {"content":"\r\n\r\nبازيافت و جاى خود را گرفت بايد با داروهاى مناسب اعتدال آن را نگاه بدارند و نگذارند كه به جهتى متمايل شود ، معجون النجاح ، شراب البادرنجبويه و المفرح الياقوتى براى انواع ضعف قلب مفيد مىباشند همچنين باقى دارو هاى مفرح مانند الكسير ذو الخاصية و الكسير الشاء و البخور المقوى و ترياق الهواء و گلشكر و حب الفادزهر معدنى و حب اللؤلؤ مبّهى و دهن البسباسه و شمامه چهل و دوم و شمع البخور و شند و ندهائيكه در جاى خود در مقاله چهارم از آنها ياد شده براى ضعف قلب سودمندند .\r\nدر اين كتاب ما از داروها جز آنچه را كه آزمايش‌كنندگان برگزيده‌اند نام نبرده‌ايم هرگاه سبب بيمارى بيرونى باشد بايد آن سبب را قطع و داروهاى مفرحى را كه ذكر شده و نيز داروهاى بوكردنى را به كار برد . اگر سبب روانى باشد درمانش آن است كه بيمار خود را بكارى كه بر ضد آن است وادار كند و چه بسيار خوب است كه خود را بكتب مربوط بفضائل آل محمد و اخبار راجع به نجات شيعه ايشان و نعمتهائى كه خداوند براى آنها فراهم آورده است مشغول بدارند و خداوند فرموده است :  قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ .  اين درمان در عمل بارها آزمايش شده است و نيز همنشينى با برادران و دوستان و ديدن و گفتگوى با آنها و نيز مصاحبت با همسرى صالحه و همدل و امثال اين قبيل معالجات كه همه روح و قلب را نيرو مىبخشد در بهبودى بيمارى مؤثر مىباشد و شبهه در آن نيست .\r\nاگر ضعف قلب بر اثر شدت نوعى از استفراغها و درازى زمان بيمارى باشد درمانش همان است كه براى حال نقاهت گفته شد و نيز بايد بوهاى لطيف و شادىآورهاى ضعيف روانى و حيوانى و طبيعى به كار رود تا خورده خورده بيمار نيرو بگيرد .\r\n\r\n","description":"","footnote":"","page_name":" 349 ","page_number":381},
  {"content":"\r\n\r\nآنچه گفتيم بس است و ساير بيماريهاى قلب كشنده است و گفتگوى درباره آن بيحاصل مىباشد . اما داروهائيكه اعضاء رئيسه را تقويت كنند مانند :\r\nترياق الهواء ، جوارشن افضلى ، جوارشن لؤلؤ ، روغن دارچينى و روغن قرنفل براى همه بيماريهاى سرد و طلاى محلول و روح الملح و نيز سفوف الحلتيت در هنگامى كه معده و مغز نيز شريك در پيدا شدن بيمارى مىباشند و قرص - الزاج ، مفرّح اعظم ، ملح اللؤلؤ و ملح المرجان سودمند مىباشند .\r\n\r\nباب هشتم دربارهء از بيماريهاى معده\r\n\r\nفصل درد معده\r\nجاى اين درد  ( Gastralegie )  از زير استخوان سينه تا ناف است و سببهائى دارد ، از جمله صفرائى كه از كبد بمعده مىرسد و در آنجا مىماند نشانيش تشنگى شديد ، التهاب ، آزرده شدن از خوردنيهاى گرم‌مزاج ، شدت درد در هنگام خالى بودن معده ، خارج شدن صفرا با مدفوع و غليظ شدن پيشاب است . اگر همراه با تهوع باشد صفرا در فم معده جمع شده و الا در گودى آنست و در هنگام شدت درد و اندوه فراوان و دير خوردن غذا مقدار صفرائى كه بمعده مىريزد بيشتر مىشود و گاه ممكن است كه به علت حساس بودن معده و نزديكيش بقلب بيمار تلف شود . بهترين درمان براى آن قى كردن است بخصوص اگر ماده در دهانه معده ( فم ) باشد و اگر ماده در گودى آن باشد خوردن مسهل نيز جايز است اما قى بهتر مىباشد قى - آورها را پيش از اين گفته‌ايم اما اگر بنا بر مسهل باشد ايارجها و حب‌ها بخصوص ايارج فيقراء با افسنتين پخته مفيد است و نيز در هنگامى كه ماده\r\n\r\n","description":"","footnote":"","page_name":" 350 ","page_number":382},
  {"content":"\r\n\r\nصفرائى در فضاى معده باشد اين ايارج سودمند مىباشد مگر اينكه جرم معده خشك باشد .\r\nاز جالينوس روايت شده كه در همه دردهاى معده اگر حقيقت مشتبه شود ايارج مناسب است اما از داروهاى نوشيدنى شربت انار ، شربت ليمو ، شربت غوره ، شربت ريواس ، سكنجبين و آب زرشك مفيدند و از غذاها ، خوراك‌هاى زرشك‌دار و آنها كه تمر هندى دارند ، خوراكهاى غوره‌دار و يا سماق‌دار و مانند آنها سودبخشند . اگر فقط حرارت بدون ماده باشد و با مدفوع چيزى خارج نشود و پيشاب صاف باشد درمانش خوردن دوغ گاو ، آب‌غوره و آب ريواس و افشره اترج و مانند آن است . در هنگام چيرگى حرارت ، اشتها تمام و در وقت غلبه برودت زياد مىگردد . اگر درد از برودت همراه با ماده باشد سبب آن گرد آمدن بلغم در معده است . نشانيش كمى تشنگى و شدت يافتن درد در هنگام پرى معده است ، اگر چيز سردى بنوشند نيز چنين است و اگر ماده در دهانه معده باشد قى و باد گلوى ترش به بيمار دست مىدهد ، اگر در پائين معده باشد همراه با مدفوع بلغم بيرون مىآيد و پيشاب سفيد و غليظ مىگردد . اگر در فم معده باشد درمانش قى است و بهترين داروى قى آور جوهر الصورى است ، اگر در پائين معده باشد نوشيدن اين قىآور و نيز مسهلى از ايارج‌ها و يا حب بلغم و سفوف البلغم و گلنگبين و روغن كرچك و نيز حب السلاطين و اطريفال تربدى كه بادها را نيز دفع مىكند مفيد است « 1 » و نيز الكسير ذو الخاصية در تسكين درد بسيار سودمند است ، همچنين الكسير\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص افسنتين ، جنطيانا ، دارشيشعان ريوند ، زعفران ، عنبر و سنگدان پرندگان براى درد معده ذكر شده مراجعه كن . مؤلف اعلى الله مقامه\r\n","page_name":" 351 ","page_number":383},
  {"content":"\r\n\r\nگنه‌گنه براى انواع دردها ، ايارج جلابا ، گلشكر ، حب گنه‌گنه ، حب الاشق ، ( اگر مزاج يبوست داشته باشد ) ، دهن البلسان ، قرص المرّ ( براى درد پس از غذا ) ، قرص الورد ( براى دردهاى رطوبتى همراه با تب ) و قرص الورد چهل و چهارم ، بسپايك پخته ( اگر نفخى باشد ) ، نمك قليا ( اگر از رطوبت باشد ) و مانند آنها مفيدند و غذاى بيمار در روزى كه مسهل خورده آب گوشت و پلوى زيره و در روزهاى ديگر مرباى بالنگ يا مرباى پوست پسته و پلوى زيره است . از داروها : الكسيرها ، قرص الزاج ، اشوس ساجى و جوهر الصورى ( نه به آن اندازه كه قى بياورد ) و قرص غافث بايد نام برده شوند و اگر از سردى بدون ماده و چيرگى سردى بر مزاج معده باشد علامتش كمى اشتها ، تنبلى ، سنگينى ، كندذهنى و لاغرى در بدن است ، درمانش نوشيدن شربت رضوى و دارچين پخته و الكسيرها است . اگر رطوبت بر جرم معده چيره شود نشانيش زيادى آب دهن ، كمى تشنگى و نبودن خلط در مدفوع و پيشاب است . درمانش حب البلغم ، حب السلاطين ، حب الزاج و مانند آن مىباشد و غذاى بيمار همان است كه درباره بيماران بلغمى گفته شد . اگر جرم معده خشك شده باشد درمانش دشوار است و علامت آن تشنگى هميشگى و لاغرى همراه با كمى تب و پيدا شدن چروكيدگى در بدن است . و درمانش مانند درمان تب دق است بخصوص اگر همراه با حرارت باشد ، براى اين بيماران شير الاغ بسيار مفيد است ، در اين هنگام خوردن مسهل روانيست اما خوردن ماهى بدون نمك و پاچه بز بسيار سودمند مىباشد و اگر همراه با يبوست ، برودتى باشد داروى گرم و اگر حرارتى باشد داروى سرد بايد بخورند ، اگر درد از نفخ باشد نشانيش حركت باد و باد گلو و باد كردن شكم و جابجا شدن درد است درمانش در آغاز مانند بلغمىها است ، زيرا نفخ از رطوبت لزجيست\r\n\r\n","description":"","footnote":"","page_name":" 352 ","page_number":384},
  {"content":"\r\n\r\nكه حرارت ضعيفى در آن اثر كرده است . براى اين بيماران جوارشنها و باد گلوآورها مثل زيره ، كندر و داروهاى بادشكن مانند دارچين و آويشن و غير آنها مفيدند .\r\n\r\nفصل ضعف معده\r\nبدانكه خداوند متعال براى معده چهار نيرو خلق كرده است : غذا را با حرارت و يبوست خودش جذب مىكند و اين اشتهاى آن است ، با حرارت و رطوبت خودش آن را مىپزد و اين هاضمه آن است ، مدتى غذا را با برودت و يبوست خودش نگاه مىدارد و اين نيروى نگاهدارنده آن است و سپس با برودت و رطوبت خود غذا را بروده‌ها مىفرستد و اين نيروى دافعه آن است .\r\nاينك مىگوئيم كه اگر يكى از اين نيروها كم يا زياد شود معده در انجام كارى كه براى آن خلق شده است كم‌توان مىگردد يعنى اگر حرارت و يبوستش به علت چيرگى ضد آن كم شود قدرت جذب كم مىگردد و همچنين است اگر زياد شود و به حد احتراق برسد . و چنين است ساير نيروها ، اما گمان مبر كه اگر بر نيروى يكى از طبائع افزوده شود ، قوه معده زياد مىگردد ، زيرا قوه امرى روحى است و وقتى پيدا مىشود كه اندامى در حد طبيعى خودش درست كار كند بنابراين هرچه كسى تندرست‌تر باشد اندامهايش بهتر كار مىكند و آنگاه اندامى تندرست است كه باعتدال طبيعى خودش نزديكتر باشد و اين را بايد فهميد . بنابراين فزونى يا كاستى در هريك از طبائع معده سبب كم‌توانى آن است بنابراين هرگاه توان معده در اثر چيرگى حرارت كم شود علامتش تشنگى زياد ، تلخى دهن و سوزش معده مىباشد و شدت اين حالات پس از به كار بردن خوردنيهاى گرم است . اگر از برودت باشد\r\n\r\n","description":"","footnote":"","page_name":" 353 ","page_number":385},
  {"content":"\r\n\r\nنشانيها به عكس اينها است مگر آنكه اگر بلغم ترشى در معده گرد آيد آن را با ترشى خود همانطور كه در حالت ريختن سوداء بمعده پيش مىآيد مىگزد و مريض چنين مىپندارد كه ميل به خوردن دارد ، اما همين‌كه غذائى آماده شود اشتهائى ندارد ، زيرا در اين حالت نيروى جاذبه معده كم مىگردد . درمان اين بيمارى يعنى ضعف معده همان است كه قبلا براى درد معده گفته شد زيرا اين دو بيمارى در يك رده هستند . در اينجا شربت سودمندى را ذكر مىكنيم كه براى معده مفيد است : مقدارى به بزرگ خوش‌بو كه زمخت نباشد مىكوبند و آبش را مىگيرند و هفتصد و پنجاه گرم آن را با هفتصد و پنجاه گرم عسل و هزار و سيصد و بيست و پنج گرم سركه آميخته بر روى آتش ملايمى مىپزند و كف آنها را مىگيرند و يك‌صد و پنج گرم زنجبيل و هفتاد گرم فلفل سفيد بر آن مىافزايند و مىپزند تا كاملا غليظ شود ، اين دارو براى معده و كبد سرد مفيد است « 1 » . اگر بيمارى از حرارت باشد بجاى عسل ، سازج ( درختيست هندى ) و شكر خالص مىريزند و غذاى اين بيماران جوجه كبابى است كه در آب انار با\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص آمله ، هليله ، جدوار ، جوزبويا ، خميرمايه ، ريوند ، انار ، زراوند ، زعفران ، زاج سفيد ، آويشن ، گنه‌گنه ، ماء المحدد مصطكى ، نانخواه ، نيل و مارچوبه ذكر شده مراجعه كنيد .\r\nو در قانون براى بد كار كردن معده آمده است كه افسنتين پخته و ايارج و همچنين بيست و پنج گرم افسنتين ، دوازده و نيم گرم دارچينى ، هفت و نيم گرم چوب بلسان ، هفت و نيم گرم سنبل ، پنج گرم برگ گل سرخ تازه ، دو و نيم گرم عود ، دو و نيم گرم مصطكى را در آب زياد مىجوشانند تا بحدود چهارصد سانتيمتر برسد و آن را صاف مىكنند و قدرى صبر در آن مىريزند و هر روز چهل گرم مىخورند تا بهبود يابند . مؤلف اعلى الله مقامه\r\n","page_name":" 354 ","page_number":386},
  {"content":"\r\n\r\nنعناع و گشنيز خشك پخته شده باشد . اگر از سردى باشد جوجه‌كباب را با نعناع و زيره و كرويا ( زيره شامى ، شاهزيره ) و امثال آن معطر مىكنند و نيز براى اين بيماران شربت سينه و شربت نعناع و الكسيرهاى معمول و شربت افسنتين فى الباردة و اطريفال صغير ( براى همه انواع ) مفيد است .\r\nو نيز براى امراض معده اين داروها مفيدند : گنه‌گنه و سولفات گنه‌گنه « 1 » از هركدام بيست سانتىگرم ، حب انغوزه ، زعفران الحديد كه با سركه ساخته شود ، حب گنه‌گنه ، حب الزاج و زاج مس و آهن ( سولفات مضاعف مس و آهن ) و بخصوص اين دو دارو براى همه امراض معده مفيدند ، اما از اين دو دارو كسانى كه بورم معده  ( Gastrite )  يا كبد مبتلا هستند نبايد بخورند و نيز ايارج محموده ، ايارج يابس گلشكر ، حب اصطمحيقون ( هرگاه خلطى هم باشد ) جوارشن افضلى ، جوارشن انطاكى ، جوارشن جالينوس ، جوارشن سماق ، جوارشن عنبر ، جوارشن عود ، جوارشن كتيرا ، جوارشن لؤلؤ ، حب الاشتهاء ، حب الافيون ( اگر از رطوبت باشد ) ، حب الزنجبيل ( اگر از سردى باشد ) ، حب الصحة ، حف الفادزهر ، حب اللؤلؤ مبهى ، سركه عنصلى ، دواى نهم ( اگر همراه با پيچ اسهالى باشد ) دواء دهم براى رطوبتهاى بخارآور و تشنگى آور ، روغن بسباسه « 2 » روغن تخم عرعر ، روغن دارچينى براى هضم ، دهن - الكبريت براى تقويت اشتهاء ، طلاى محلول براى تقويت گوارش ، روح الملح براى گوارش و اشتهاء و نيز زعفران الحديد همراه با گلشكر براى اشتهاء مفيدند . سفوف انغوزه و سفوف الطراثيث و سفوف مقلياثا اگر حالت پيچ اسهالى\r\n\r\n\r\n","description":"","footnote":"\r\n( 1 ) اين دارو بنام گنه‌گنه شيرين معروف و همان سولفات دوكنين مىباشد . م\r\n( 2 ) در كتاب قانون براى كمى اشتها نوشيدن آب انار با روغن گل سرخ و خوردن نشاسته همراه با نمك ذكر شده است . مؤلف اعلى الله مقامه\r\n","page_name":" 355 ","page_number":387},
  {"content":"\r\n\r\nهم باشد سودمندند . شربت افسنتين براى اقسام بيماريهاى معده ، شربت سنا ، شربت مرسين و غرغره سوم ( براى دشوارى كار فروبردن غذا ) ، قهوه نافعه و آب تخم كشوث ، ماء الحيوة مفرح ، معجون طباشير ، مفرح اعظم ، مفرح انطاكى ، مفرح سيسنبرى ، قرنفل معمولى و قرنفل بستانى ( فرنجمشك ) براى سوءهاضمه بچه‌ها و همچنين سفوف قوى حافظ الصحة ، مزيد العمر ، ايارج فيقراء همراه با افسنتين پخته براى ضعف معده ، 5 / 2 گرم سقز براى رطوبت معده مفيدند . براى بدى گوارش و تشنگى 160 سانتيگرم جوهر ليمو را در آب حل كرده و 160 سانتيگرم نمك قليا را در آن مىريزند تا جوش كند « 1 » و آنگاه مىآشامند جوهر سركه را نيز مىتوان بجاى جوهر ليمو به كار برد براى رطوبتيها جوهر الصورى با قند سائيده سودمند مىباشد . براى زدودن صفرا قلع تكليس شده مفيد است .\r\nبراى ناتوانى معده و بدى گوارش اين معجون سودبخش است : دارچين 25 گرم ، باديان ، تخم كاسنى ، زرشك ، زرنباد ، نعناع خشك ، پوست زرداترج ، صندل سفيد ( سائيده در گلاب ) بابونه ، ميخك از هركدام 15 گرم ، مصطكى ، برگ گل سرخ ساذج ، زعفران و انيسون از هركدام ده گرم ، آمله پوست گرفته ، هليله كابلى از هريك 25 گرم ، عود خام 5 / 7 گرم آنها را كوفته و بيخته و با رب به شيرين و شير آمله از هركدام صد و پنجاه گرم ، عسل به قدر كفايت ، همه را مخلوط مىكنند و هر روز پنج گرم از آن را مىخورند .\r\n\r\nفصل ترشى معده و باد گلوى ترش\r\nاين بيمارى  Flatulance  « 2 » از بلغمى حاصل مىشود كه در معده گرد آمده\r\n\r\n\r\n","description":"","footnote":"\r\n( 1 ) حاصل اين تركيب كه شبيه نمك ميوه است سيترات دوسود مىباشد . مترجم\r\n( 2 ) بدانكه ترشى معده بيمارى بدى است كه بيماريهاى زيادى را در پى\r\n","page_name":" 356 ","page_number":388},
  {"content":"\r\n\r\nو اصلش بلغم شيرينى است كه حرارتى غير معتدل در آن عمل و آن را حل كرده و سبب پيدا شدن تندى در آن مىشود و چاره‌اى جز پاكسازى بدن از آن نيست . براى درمان اين بيمارى چه خوبست كه حب البلغم و حب - السلاطين بخورند سپس خوردن هشتاد تا يك‌صد و بيست سانتىگرم نمك قليا\r\n\r\n\r\n","description":"","footnote":"\r\n- دارد زيرا همين‌كه معده ترش كرد اولا ضعيف مىگردد چه معده داراى پيهائى است كه از ترشى زيان مىبينند ثانيا بخارهاى تندى از آن برميخيزد كه بسوى مغز مىرود و آن را از توان خود مىاندازد و آن را مىگزد و سبب عطسه و فشار بر آن مىگردد ثالثا سبب پائين آمدن و ريختن موادى بمعده مىشود كه سبب نفخ و قرقر و باد گلوى ترش است و اگر ترشى بيشتر شود معده را مىآزارد تا آن را از راه قى بيرون بريزد و چه‌بسا كه ترشى آن‌قدر زياد مىگردد كه به حد تيزآب ( اسيد - مترجم ) مىرسد و خورندگى پيدا مىكند كه بدندانها و حلق نيز آسيب مىرساند و سبب بيمارى مراق مىگردد ، كبد را نيز مىآزارد زيرا كيلوس اگر ترش شود كيموس هم ترش مىگردد و ترشى كيموس سبب پيدا شدن بادهائى در كبد و بدى گوارش كبدى مىشود و در نتيجه كم‌توان مىگردد و البته كيموس هم دگرگون مىشود و اين نابسامانى به بيمارى استسقاء مىكشد و سرانجام ترشى به خون مىرسد كه سوزش ادرارى و قرحه مجارى ادرارى از آن پيدا مىشود و سودا زياد مىگردد و به بيمارى ام الطحال ( ورم طحال ) مىانجامد و نيز همين كه ترشى غذاى بدن زياد بشود توليد خارش ، پيسى ، لكه‌هاى پوستى و خشونت پوست و دانه‌ها و خوره‌ها و جذام مىكند و هر مرضى از نابهنجارى كيموس و سودا پيدا مىشود بنابراين بايد جدا به آن توجه كنند و از ترشى معده و تخمه بپرهيزند و از خوردن چيزهائى مثل ميوه‌ها پس از پختنىها و آب پس از غذاهاى چرب ، نان گرم و آب و غذاهاى لطيف يا ميوه‌ها پس از گرسنگى زياد خوددارى كنند . گاهى ترشى از حل شدن سودا و ريختن آن بمعده پيدا مىشود . انحلال سودا مادر امراض نمكى و دردآور قرحه‌ها و آكله و غير اينها است زيرا سودا نمك است و همين‌كه حل شد تبديل بترشى مىشود همانطور كه در خارج مىبينيم و اين ترشى نوعى آب تند است كه آن را تيزاب مىنامند و وجود اين تيزاب در بدن سبب پيدا شدن قرحه و خورندگى و كارهاى ديگرى است كه از تيزاب سر مىزند تا بكجا بريزد و در كجا اثر بگذارد اگر با اخلاط تركيب گردد و باندامها برسد آنها را فاسد مىگرداند اگر با اخلاط همراه و به خون وارد شد بهمراهى آن مىرود و بجاى آبادى همه جا را ويران مىكند . درمان اين تيزاب را در متن گفته‌ايم و در جاهاى ديگر اين كتاب نيز از آن سخن رفته است . گاهى ترشى معده از سوداى معده اى است كه حرارت در آن عمل كرده و آن را بمعده ريخته است و در آنجا خميره اى مىشود كه هرچه را كه بر آن وارد شود نيز ترش مىكند و اين مطلب را در هنگام نوشتن متن فراموش كردم . مؤلف اعلى الله مقامه\r\n","page_name":" 357 ","page_number":389},
  {"content":"\r\n\r\n( كربنات دوسود طبيعى ) با دو و نيم گرم سنگ مرمر و يا ملح اللؤلؤ يا ملح - المرجان يا صدف سائيده يا گوش‌ماهى ( صدف ) سائيده يا نمك طرطر به اندازه نمك قليا و يا دو فنجان آب آهك يا پوست تخم‌مرغ كاملا سائيده يا سفوف مردار سنگ بايد به كار رود كه همه اينها براى رفع ترشى معده بسيار مفيد است . « 1 » گاهى باد گلوى ترش از حرارت است و واجب است كه به نشانيهاى اين حالت توجه كنند . در اين هنگام بايد با سرد كردن مزاج\r\n\r\n\r\n","description":"","footnote":"\r\n( 1 ) داروهاى ياد شده بجز مردار سنگ همه داراى تركيبات قليائى خاكى يعنى تركيبات سديم و يا كلسيم و پتاسيم هستند كه ترشى معده را كه اسيد كلريدريك است خنثى مىكنند . مترجم\r\n","page_name":" 358 ","page_number":390},
  {"content":"\r\n\r\nترشى معده را كم كنند و گاهى كافى است كه آميزه‌اى از دو جزء آب انار ملس و يك جزء آب برنج درست كرده و صبحها يك فنجان بياشامند كه جدا براى رفع ترشى معده ، قى و درد معده خوب است و نيز آشاميدن يك فنجان عرق اسپنددانه دراز ( اسپند سفيد ) مفيد است .\r\n\r\nفصل باد گلو\r\nباد گلوى زياد سببش پيدايش رطوبتهاى لزج زيادى در معده است كه حرارت كمى در آن اثر كرده و درمانش اين است كه كرويا ، انيسون ، شويد ، آويشن از هركدام يك جزء مصطكى نيم جزء را بگيرند و كاملا بجوشانند و صاف كنند و بياشامند ، گاه ممكن است از كمى توان معده و كمى نيروى گوارشى آن باشد كه در نتيجه هر چيز خوردنى و آشاميدنى را بطور ناقص هضم مىكند و بخاراتى در آن بوجود مىآورد ، درمانش حافظ الصحة با شربت به است الكسير الشاء بطور عجيبى باد گلو را بجنبش درمىآورد و بادها را بيرون مىراند روغن انيسون و روغن جوزبويا و لبن الكبريت بادهاى معده را بتحليل مىبرند و نيز ترياق - الاربعه و جوارشن افضلى ، جوارشن انطاكى ، حب الاشق ، حب الاشتهاء ، حب الحلتيت ، حب عرق النساء ، سفوف چهارم و سفوف مقوى مفيدند .\r\n\r\nفصل تخمه\r\nسبب تخمه بدى كار معده در اثر حرارت يا برودت نيرومندى است كه در آن پيدا شده و يا پرخورىاى كه بر گوارش چيره شده و آتش آن را خاموش كرده است يا كيفيت غذاهائى است كه گوارش را از جوش مىاندازد يا از اين است كه شخص بهم خوراكى كرده و در نتيجه غذاى گوارش شده با خوراك\r\n\r\n","description":"","footnote":"","page_name":" 359 ","page_number":391},
  {"content":"\r\n\r\nتازه رسيده آميخته گرديده و يا به علت نوشيدن آب زياد مىباشد كه معده را از گوارش باز داشته است . اما اگر از حرارتى نيرومند باشد معده غذاها را فاسد مىكند و نمىتواند آنها را درست گوارش كند و غذا ناگوارده در آن باقى مىماند و نشانيش باد گلوى دودى و بوى بد و گنديده همراه با بادهاى بد - بو « 1 » ، تشنگى زياد و كمى تب است . اگر نشان صفرا نيز با آن همراه بوده و در فم معده باشد ، درمانش استعمال قىآور است و مناسب اين حالت انتيمون است اما نبايد زياد بخورند و يك بار يا دو بار قى كافى است . اگر در پائين معده باشد درمانش خوردن مسهلى از قبيل ايارجات ، انتيمون ، حب الصفراء ، معجون الراحة و مانند اينها است ، سكنجبينى كه آب به در آن باشد نيز بسيار مفيد است و براى ساختن آن بايد به ترش يك جزء ، سركه انگور صاف ربع جزء ، شكر خالص يك جزء همه را باهم بپزند تا قوامش به اندازه عسل شود و صبحها ناشتا از آن بياشامند . غذاى بيمار بايد غذاهاى آب‌غوره‌دار و ريواس‌دار و يا سيب‌دار باشد . اگر التهاب بيمار زياد است و صفرائى در مدفوع نيست درمان مانند درمان تب دق است و اگر برودتى بر معده چيره شده باشد علامتش نبودن تشنگى ، باد گلوى ترش ، نبودن تب و دفع شدن غذا بدون تغيير زياد است . درمانش اگر ماده در فم معده باشد قىآورهاى زاجى يا خربقى است و اگر در گودى معده باشد قىآورى و يا خوردن مسهل است و بايد حب البلغم ، ايارجات ، حب الزاج مسهل و امثال آن و نيز گلنگبين با مصطكى و اطريفال صغير بخورند و شربت افسنتين پس از اينها جدا مفيد مىباشد و نيز سفوف مقوى در همه امراض معده كه از برودت باشد\r\n\r\n\r\n","description":"","footnote":"\r\n( 1 ) خواص اطريلال ، انيسون ، باديان ، زاج ، زنجبيل براى درمان باد معده در مفردات متفرقه آمده است . مؤلف اعلى الله مقامه\r\n","page_name":" 360 ","page_number":392},
  {"content":"\r\n\r\nمفيد است غذاى بيمار گوشتهاى لطيف با مواد معطر است اگر تخمه از پرخورى باشد بيمار بايد قى كند و بخوابد و راحت كند و وقتى كاملا گرسنه شد چيز سبكى بخورد اما اگر مانعى براى قى كردن باشد بايد قدحى از آب گرم ، گلاب و كمى مصطكى بنوشد و تا زمان بهبودى چيزى نخورد اگر غذاى بيمار سرد و مرطوب بوده درمانش تقويت معده با حب الزاج ، حب الزنجبيل ، حب - الاشتهاء و مانند آنها است .\r\nاگر تخمه از بهم خوراكى باشد درمانش گرسنگى و تقويت معده با شربت افسنتين و حب‌هاى مناسب است و اگر از نوشيدن آب زياد باشد علاجش نخوردن آب و تقويت معده با جوارشنها و حب‌هاى مناسب است . « 1 »\r\n\r\nفصل سنگينى ( ثقل ) معده\r\nمنظور از ثقل پرى معده يا روده‌ها و ماندن مدفوع در امعاء است كه استحكامى هم نيافته . علامت اين بيمارى سنگينى ، سقوط اشتها و سرگيجه است اگر سنگينى در بالاى ناف حس شود از معده يا روده بزرگ است و اگر\r\n\r\n\r\n","description":"","footnote":"\r\n( 1 ) در زاد المسافرين آمده است كه از داروهاى مفرد كه براى فرونشاندن بادهاى معده مفيدند بايد از اين داروها نام ببريم : آويشن ، برگ سداب كندر ، انيسون ، كرويا ، پونه ، نعناع ، نانخواه ، قرنفل ، مصطكى ، گلپر ، زيره ، حب الغار ( ميوه غار ) ، سيساليوس ( تخم انجدان رومى ) ، خولنجان ، سكبينج همه اينها بادشكن مىباشند و بايد جويده شوند اگر اسفنجى را در آب آنها فروبرند و بر شكم بگذارند بادها را فرومينشاند و نيز حبى كه مركب از خولنجان سكبينج به اندازه مساوى ساخته شده باشد و پنج گرم از آن را با آب نيم گرم بخورند مفيد است نسخه معجون البزور نيز براى باد و دردهاى كبد و طحال -\r\n","page_name":" 361 ","page_number":393},
  {"content":"\r\n\r\nدر زير ناف باشد از روده كوچك است . اگر آثار اختلاط ديده نشود از پرخورى يا بهم خوراكى و يا غذاى بىموقع خوردن است . اگر آثار خلطها ديده شود از بدى كار معده است كه از گوارش غذايا دفع بازمانده يا از بدى كار روده‌ها است اما اگر از اخلاط باشد درمانش همان است كه درباره درد معده گفته شد ولى اگر از جهت اندازه يا چگونگى غذا باشد پس اگر ثقلى از يك روز يا دو روز پيش پيدا شده باشد محتاج بدوائى نيست و خود - دارى از غذا خوردن بس است و بايد غذاهائى خورده شود كه نرم‌كننده و بازكننده باشد مثل آب خربوزه و آب هندوانه با سكنجبين و آب گوشتى كه در آن برگ كاسنى و باديان باشد و بيمار بايد سكنجبين ممزوج با آب و نمك بنوشد و غذائى كه از سير ، كدو ، بادنجان ، شلغم و مانند آن تهيه شده باشد بخورد اگر بهبود نيافت و نيازى بدارو باشد اگر بدى مزاج از گرمى باشد آب زير پنير به تنهائى يا همراه سكنجبين و شراب الراوند مفيد است و اگر بدى مزاج از گرمى باشد دو يا سه عدد حب المفتح كافى است و طرطر زاج يا ملح الطرطر يا آب گوشت 15 تا 35 گرم سولفات دو منيزى در آب گرم مىريزند و شكر\r\n\r\n\r\n","description":"","footnote":"\r\n- مفيد است : تخم شويد ، زراوند طويل ، دارچين ، حماما ، انيسون سنبل ، زنيان ، باديان ، تخم كرفس ، جندبيدستر ، مصطكى ، اسارون ، كرويا ، سيساليوس را به اندازه مساوى با عسل خمير مىكنند و خوراك آن پنج گرم است و مىگوئيم كه آنچه را كه خود ما براى بادشكنى تجربه كرده‌ايم و بلافاصله نتيجه داده است روغن باديان است و نيز سيساليوس براى بيرون راندن بادها از راه باد گلو اثر عجيبى دارد .\r\nمؤلف اعلى الله مقامه\r\n","page_name":" 362 ","page_number":394},
  {"content":"\r\n\r\nبه آن مىافزايند و اگر بخواهند نيرومندتر باشد پنج تا شش حب از حب المفتح يا حب الدند و مانند آن نيز مىخورند و غذاى بيمار همان است كه گذشت . و بدان كه سنگينى ، مادر و ريشه همه بيماريها است زيرا معده خانه هر درد و پرهيز بهترين داروها است پس هرگاه سنگينى احساس كردى از غذا - خوردن در يك نوبه بپرهيز و در نوبه بعد از غذاهائى كه گفتيم بخور و آن‌طور كه گفتيم بدرمان بپرداز تا از گزند بيماريهاى سخت‌تر در امان بمانى . اگر سنگينى در روده‌ها باشد و غذاها راه را باز نكنند ، درمان نزديكتر تنقيه ( حقنه ) است و بهترين دارو بوره و آب گرم و روغن زيتون يا روغن كنجد يا روغن كرچك است و اگر بوره آماده نباشد نمك طعام به كار مىبرند و يا مىتوان شكر ، آب و روغن كرچك يا روغن بادام و غير آن را استعمال كرد و در درمانهاى عام درباره باز كردن روده‌ها آنچه كه سزاوار بوده گفته شده است .\r\n\r\nفصل سكسكه\r\nسكسكه فشرده شدن همه رويه داخلى معده است تا چيزى را كه آزارش مىدهد بيرون براند و اگر بيرون نرفت حركت سكسكه پشت سر هم پيدا مىشود اگر اين ناراحتى از خوردن چيز خشك و يا شب مانده‌اى باشد فم معده را مىفشارد و درمانش آن است كه مقدارى آب را كم‌كم بمكند تا آن ماده پائين برود . اگر از امتلائى باشد كه گاه در بچه‌ها هم از بهم خوراكىها پيدا مىشود درمانش آن است كه هفت جرعه آب پشت سر هم بنوشند تا تسكين يابد و نيز مىتوان بيمار را از آنچه كه مىترسد بترسانند و يا عطسه‌آورى به كار ببرند . چيزهاى ديگرى نيز غير از آنكه گفته شد سبب سكسكه مىشود مانند غذا و كيموسى كه در معده مانده يا قى و استفراغ خارج از حد اعتدال\r\n\r\n","description":"","footnote":"","page_name":" 363 ","page_number":395},
  {"content":"\r\n\r\nگرسنگى ، روزه بلندمدت ، غذا يا داروى گزنده تند يا زمخت يا كيموس تلخ و گزنده و سردى مزاج معده . اينك مىگوئيم اگر سكسكه از پرى معده باشد درمانش وادار كردن بيمار به قى با زاجها يا انتيموان و خربق است ، بعد بايد داروهائى كه گرم‌كننده معده است مانند زنيان ، آويشن ، حب الزاج ، حب گنه‌گنه و مانند آن از نيروبخشهاى معده به كار رود « 1 » و از آزمايشها اين است كه پوست خشك خوشه خرما كه با آب سائيده شده براى تسكين سكسكه مفيد است ، غذاى اين بيماران كباب معطر شده با بزرها مىباشد « 2 » اما اگر سكسكه در اثر استفراغ زياد پيدا شده باشد درمانش مانند درمان حال نقاهت است غذاى بيمار گوشت جوجه يا درّاج و بزغاله و تخم‌مرغ نيم‌پز همراه با نعناع و باديان و امثال آن است و بايد عطسه‌آور به كار ببرند و عطرهاى نيرو - بخش براى مغز را ببويند . اما اگر سكسكه در اثر گزش دارو و امثال آن پيدا شود علامتش احساس پيچش ، تشنگى ، التهاب ، ناراحتى و اندوه است و درمانش خوردن قىآور است كه پيش از اين گفته شد و برحسب مزاجها متفاوت است ، پس از آن نوشيدن ماء الشعير با آب انار شيرين و آب كدو و خيار و نوشيدن لعاب تخم اسفرزه ، لعاب به‌دانه و روغن بادام مفيد است اما اگر از سردى باشد كه بيشتر در نزد كودكان و سالخوردگان پيدا مىشود درمانش تقويت معده با جوهر گنه‌گنه ، حب الزاج ، حب گنه‌گنه و مانند آن است كه در مقاله چهارم گفته خواهد شد . گاهى سكسكه از نفخ تند غليظى\r\n\r\n\r\n","description":"","footnote":"\r\n( 1 ) دارچينى ، ريوند ، زراوند و سداب خواصى در سكسكه دارند كه در مقاله پنجم باب مفردات آمده است . مؤلف ا ع\r\n( 2 ) بآزمايش رسيده كه اگر پولك زردى را كه به پوست سخت پسته چسبيده جدا كنند و بجوشانند و بخورند براى سكسكه مفيد است . مترجم\r\n","page_name":" 364 ","page_number":396},
  {"content":"\r\n\r\nپيدا مىشود كه علامتش قرقر شكم و جابجا شدن درد است و درمانش خوردن بوره با عسل است . زمانى سكسكه از ورم كبد مىباشد و درمانش اين است كه كبد را درمان كنند . سكسكه در هنگام اسهال و بيرون روى كشنده است .\r\n\r\nفصل قى و تهوع\r\nاين ناراحتى از مواد زيادى صفرائى يا بلغمى است كه در معده حبس يا به آن جذب شده و فرق بين اين دو حالت اين است كه اگر غذا جذب بمعده شده باشد پس از قى احساس سنگينى مىشود اما در حالت اول چنين نيست ليكن اگر از صفرا باشد نشانيش بيرون آمدن صفرا با قى همراه با تشنگى و نيز تلخى دهن است « 1 » اگر قى زياد نباشد ولى ميل طبيعت را به آن دريابند بايد با نوشيدن سكنجبين ، نمك و آب گرم به آن كمك كنند تا ناراحتى كاملا تمام شود و اگر زياد باشد و بر بيمار بترسند بايد داروهاى جلوگيرىكننده از قى به او خورانده شود مانند جوهر نعناع با قند و عرق نعناع با آب ، انار يا رب آن و اگر بازنايستاد پوست پسته و عرق نعناع به او مىدهند و باز اگر نايستاد هشتاد سانتىگرم زاج سفيد با سفيده تخم‌مرغ و باز هم اگر نايستاد اين شربت را به بيمار مىدهند : هسته انار سه جزء كه آن را نرم مىكوبند و در ده جزء آب‌غوره شيره مىكشند و پنج جزء آب سيب ترش و پنج جزء آب ليمو داخل آن مىكنند و مىجوشانند و پنج جزء قند به آن مىافزايند تا ببندد و سپس با نيم جزء قرنفل\r\n\r\n\r\n","description":"","footnote":"\r\n( 1 ) در قانون آمده است براى قى : سك ( نوعى عطر ) ، عود خام و قرنفل و بزر كتان ايرسا ، پونه كوهى ، مصطكى و زيره به اندازه مساوى با آب عسل و آب سيب مخلوط - كرده مىآشامند . در مقاله پنجم در باب مفردات خواص انار ، زاج ، سماق ، زاج سفيد ، كاه‌مكه ( اذخر ) ، آويشن ، مصطكى ، نارنج ، نرگس و نيل ذكر شده . مؤلف ا ع\r\n","page_name":" 365 ","page_number":397},
  {"content":"\r\n\r\nسائيده و يك جزء نعناع با آن مخلوط كرده مىخورند و نيز معده را با گل سرخ ، صندل سفيد و سياه ، عود قمارى و به اندازه يك جو ( ده سانتىگرم ) زعفران با سماق ضماد مىنمايند . اگر قى ايستاد و بيمار به غذا نيازمند باشد كم‌كم آب آلو و آب انار و آب تمر هندى به او مىدهند و اگر مزاج لينت داشته باشد ، رب سيب ساده ، رب به ، رب ريواس ، آب اترج و مانند آن به او مىدهند پس از آن او را تنقيه مىكنند تا مواد زائد را به پائين بكشد و پس از آن مسهل مىدهند تا اندازه ماده و گزش آن را كم كند بعد گلنگبين ، حب الصفراء ، حب نارمشك و رب سقمونيا به او مىخورانند براى اين بيماران ايارج صغير ، ايارج فيقراء و حب الايارج هيجدهم و روغن عرعر و روغن كهربا اگر با قى خون همراه باشد مناسب است . شربت انار همراه با نعناع براى صفرائىها و غش و نيز ملح - الخبث همراه با سماق كوفته با آب سرد و زيره براى قىهاى بسيار شديد و مراق ( شرح اين بيمارى در فصل بعد خواهد آمد - مترجم ) و مانند آن مفيد است . اگر قى از سردى و بلغم ترش يا شور باشد كه نشانيش كمى تشنگى و بيرون آمدن بلغم است بهمان‌طور كه پيش از اين گذشت رفتار مىشود مگر آنكه اگر بقىآور نيازى باشد شويد پخته ، نمك ، تخم ترب و مانند آن خوب است و نيز خوردن اسپنددانه همراه با آب گرم ، روغن كنجد و عسل مناسب است . براى تقويت معده اين بيماران شربت افسنتين و چيزهايى كه در ضعف معده گفتيم سودمند مىباشد و آب اسپنددانه طويل براى آنها نافع مىباشد و بايد غذاهاى معطر شده ( با ادويه ) بخورند . اگر در معده ترشى زائدى باشد نخست ترشى زياد را با آنچه گذشت درمان مىكنند و گاهى همين درمان بس است .\r\nاما تهوع از خلط لزجى است كه بمعده چسبيده و معده نمىتواند آن را\r\n\r\n","description":"","footnote":"","page_name":" 366 ","page_number":398},
  {"content":"\r\n\r\nبيرون براند و بناچار تهوع و دل بهم‌خوردگى پيدا مىشود . درمانش وا - داشتن طبيعت به قى است اما نخست بايد ماده را نضج بدهند و آن را آماده كنند و سپس بايد با ايارج صغير و جوهر ترشك با نمك قليا و شربت ترياق مزاج را پاكسازى كنند و معده را همانطور كه گذشت تقويت نمايند .\r\n\r\nفصل مراق\r\nدر زمان ما مراق بر مرضى اصطلاح شده كه هرگاه بيمار چيزى بخورد پس از ساعتى آن را با ترشى بسيار شديدى برميگرداند بطورى كه دندانهايش از اين ترشى كه از سركه تندتر است كند مىشود ، اما اگر چيزى نخورند قى نمىكنند . اين بيمارى از بلغم ترشى است كه در معده گرد آمده و اگر انسان چيزى نخورد حرارت معده بر بلغم چيره مىشود و آن را كمى بتحليل مىبرد ، اما همين‌كه چيزى بخورد سرديش زياد مىشود و ترش مىگردد و آزار مىبيند و مىخواهد اين ناراحتى را از خود دور كند . درمان قطعى اين بيمارى اين است كه نخست ترشى را همانطور كه گذشت كم كنند سپس با ايارجات تنها يا همراه با اطريفال يا حب بلغم و يا حب دند بيمارى را از بين ببرند سپس بايد بيست گرم سفوف المراق همراه با جامى گلاب بنوشند . غذاى بيمار كباب جوجه‌اى است كه با ادويه و زعفران معطر باشد و ان شاء الله در سه روز بهبود خواهد يافت و نيز سفوف مراق ديگر هم مناسب است .\r\n\r\nفصل اسهال\r\nاسهال  ( Diarhee )  استفراغ طبع و در هنگامى است كه در بدن خلطهاى آزاردهنده‌اى كه بمعده چسبيده يا در آن توليد شده وجود\r\n\r\n","description":"","footnote":"","page_name":" 367 ","page_number":399},
  {"content":"\r\n\r\nداشته باشد . يكى از سببهاى آن صفراء است كه علامتش تشنگى ، درد ، احساس گزش در شكم و بيرون روى رقيق و چركى است كه پيش از آن بيمار گزشى در روده‌هاى خود حس مىكند . سبب ديگر چيرگى حرارت بر معده است كه نشانى آن تشنگى ، التهاب ، تب ، گزندگى ، بيرون‌روى رقيق ، غش و ناراحتى است نوع ديگر از بلغمى است كه در معده حبس شده و نشانيش بيروى روى مواد لزج و بلغمى ، كمى عطش همراه با التهاب و باد گلوى ترش است ديگر آنكه سردى بر مزاج چيره شده و علامتش مانند حالت اول است مگر آنكه در اين قسم بيمار سابقه بدگوارشى هم دارد ، علت ديگر آنست كه سودائى بمعده مىچسبد به اين نشان كه بيمار داراى اشتهاى زياد است و در فم معده احساس گزش مىكند و دهنش ترش است و اگر چيزى بخورد يا كمى روغن بياشامد اين حالت تمام مىشود . سبب ديگر آنكه بيمار مبتلا به تخمه است كه در اثر آن خلطهاى نارس در معده پيدا مىشود و علامتش آن است كه پيش از اسهال تخمه وجود دارد ، باد گلو بدبو است و شكم قرقر مىكند سبب ديگر آنكه كبد ضعيف است و نمىتواند كيموس را جذب كند و نشانش اين است كه بيرون‌روى آبكى و سفيد و پيشاب نيز سفيد ( بىرنگ ) و پلكها و پاها ورم كرده است و رنگ بيمار بسفيدى مىگرايد . دليل ديگر ، كم‌توانى مغز است كه در اثر آن مواد زيان‌دارى بمعده مىچسبد و به روده‌ها مىرسد و آن را براى مدت زيادى مرطوب مىكند و مزاجش را ديگرگون مىنمايد و از نيروى گوارشيش مىكاهد . سبب ديگر آن است كه بيمار غذائى را خورده كه در حال گوارش است و راه رگهاى روده‌ها را بسته و در اين حال غذاى ديگرى را مىخورد كه نمىتواند هضم كند و طبيعت آن را بيرون مىراند ، اين بيمارى را اسهال معده‌اى ناميده‌اند . گاهى كيموسهاى زيان‌دارى در اندامها جمع\r\n\r\n","description":"","footnote":"","page_name":" 368 ","page_number":400},
  {"content":"\r\n\r\nشده و آنها را از دريافت غذاهاى تازه بازميدارد و بنابراين آن غذاها بمعده برمىگردد و سبب اسهال مىشود علامتش كم شدن نيرو و اسهال كم است و بيمار از همين مقدار كم بيش از مقدار زياد در ساير حالات ضعيف مىشود و نيز ممكن است در كبد و اندام‌هاى گوارشى ضعفى باشد كه در اين صورت كبد قسمت لطيفى را كه در كيموس هست مىگيرد اما قسمت غليظ باقى مىماند و طبيعت مىخواهد كه آن را بيرون براند علامتش اين است كه گاه‌بگاه مىباشد و انسان در مدت چند روز تندرست است اما بعد از آن بيرون روى دوباره آغاز مىشود و پس از چند روز تمام مىگردد و اين حالت را اسهال ادوارى مىنامند . گاه در دهانه معده و يا دهانه راههاى روده بكبد ورمى پيدا مىشود كه غذاى لطيف از آن رد مىشود اما غليظ باقى مىماند علامتش ناتوانى بيمار و نقاهت اوست و اينكه مدفوع باندازه‌اى است كه بيمار غذا خورده و يا نزديك به آن مقدار است اين نوع اسهال را مزمن مىگويند .\r\nاما فرق بين اسهال و هيضه اين است كه در هيضه قى هم وجود دارد و مريض به زودى ناتوان مىگردد اما در اسهال چنين نيست . درمان همه انواع گفته شده اين است كه از بيرون روى بيمار تا وقتى كه از پاكى كامل مزاج او اطمينانى نيست جلوگيرى نكنند يعنى بايد مزاج او طورى باشد كه پس از آن خلطى از او دفع نشود و عوارض بيمارى باز بايستند ، بلكه بايد تا بدست - آمدن اين نتيجه با نوشاندن آب گرم طبيعت را براى پاكسازى يارى دهند و اگر جاهلى در جلوگيرى از بيرون روى بيمار بكوشد بمرگ او كمك كرده است اگر اسهال از نوع گرفتگىهاى روده باشد بايد براى رفع اين گرفتگىها با خوردن طرطر زاج و نمك طرطر اقدام كنند و علامت باز شدن روده‌ها اين است كه پيشاب پس از مدتى كه كم بوده زياد مىشود و پيش از آن بىرنگ\r\n\r\n","description":"","footnote":"","page_name":" 369 ","page_number":401},
  {"content":"\r\n\r\nبوده و اينك به زردى مىگرايد و مدفوع كم بوده و سپس زياد و رنگش معتدل مىشود درحالىكه پيش از آن سفيد بوده است پس از آن بايد داروهاى ادرار آور به كار رود اما همين‌كه مسلّم شد كه راههاى روده باز شده و تفاله مانده دفع شده است ، بايد بجلوگيرى از بيرون‌روى بپردازند . بيرون‌روى بيشتر خود - به خود بند مىآيد . پاره‌اى از داروهاى مفردى كه از بيرون‌روى جلوگيرى مىكنند عبارتند از :\r\nارز المطبوخ ( برنج پخته ) به صورت ضماد بر شكم .\r\nآس و حبه ( مورد و دانه آن ) و افيون ( ترياك ) براى اسهال و خراش روده .\r\nانجبار كوفته و جوشانده آن همراه با نبات براى خونريزى .\r\nانبرباريس ( زرشك ) براى زخم روده و اسهال كبدى .\r\nقرن ايّل محرق ( شاخ بز نر كوهى سوخته ) و باقلاى پخته همراه با سركه و آب براى اسهال مزمن و قرحه روده .\r\nبزر قطونا ( تخم اسفرزه ) برشته همراه با روغن گل سرخ براى اسهال و زخم روده .\r\nبزر الخطمى ( تخم خطمى ) براى اسهال خونى .\r\nبزر المر ( تخم مر ) براى اسهال خونى و خراش روده و اسهال گرم .\r\nبزر كتان برشته و بزر الحماض ( تخم ترشك ) و بزر الكراث ( تخم تره ) به مقدار پنج گرم با پنج گرم مورد دانه و نيز همراه با تخم ترتيزك براى اسهال خونى سرد .\r\nتخم تره همراه با تخم ترتيزك براى قى و اسهال توأم سرد .\r\nبزر الورد ( تخم گل سرخ ) براى اسهال صفرائى .\r\nبزر الريحان ( تخم ريحان ) برشته براى خراش روده و اسهال .\r\nتخم ريحان برشته همراه با آب به براى قطع اسهال مزمن .\r\nشيره بقلة الحمقاء ( خرفه ) همراه با توت ترش خشك براى اسهال و خراش روده\r\n\r\n","description":"","footnote":"","page_name":" 370 ","page_number":402},
  {"content":"\r\n\r\nتيواج الختائى همراه با دوغى كه آهن گداخته در آن سرد شده باشد براى اسهال خونى .\r\nجاورس ( گاورس ) و جبن العتيق ( پنير كهنه ) برشته شده پس از شستن نمكش براى اسهال خونى كهنه .\r\nجزمازج ( گزمازه ) براى اسهال خونى كهنه .\r\nجفت البلوط ( پوست داخلى بلوط ) و جلنار ( گل انار فارسى ) و جوز ( گردو ) برشته با نبات براى اسهال بچه‌ها .\r\nجوزبوا ( جوزبويا ) برشته براى قى و اسهال و پيچ بلغمى .\r\nحب الرمان ( دانه انار ) برشته براى قى و پيچ بلغمى .\r\nحب الرشاد ( تخم ترتيزك ) برشته براى قى و پيچ گرم .\r\nحب الزبيب ( دانه مويز ) بخصوص همراه با روغن گل سرخ و آب گرم براى زخم روده و اسهال .\r\nحصرم ( غوره ) و حضض ( عصاره فيل زهره ) براى زخم روده و اسهال .\r\nخرنوب ( جنگ‌جنگو در اصطلاح كرمانى ) و خشخاش ابيض ( خشخاش سفيد ) و دم الاخوين ( خون سياوشان ) همراه با آب به براى خون‌ريزى .\r\nراوند ( ريوند ) مخصوصا با گل سرخ يا سنبل براى اسهالى كه از گرفتگى ماساريقا پيدا شده ، و همراه با داروهاى قابض براى اسهال خونى .\r\nريباس ( ريواس ) براى اسهال صفرائى .\r\nزعرور جبلى ( زالزالك وحشى ) و زرنباد ( جدوار ) برشته همراه با آب سرد براى اسهال معده‌اى و روده‌اى .\r\nسفرجل ( به ) و شربت آن قبل از غذا خوردن براى اسهال همراه با ادرار سخت\r\nسماق براى اسهال صفرائى . طباشير برشته براى اسهال خونى .\r\n\r\n","description":"","footnote":"","page_name":" 371 ","page_number":403},
  {"content":"\r\n\r\nصمغ عربى با ميوه سدر ( نبق ) انار ، سنجد و خرنوب آردشده براى اسهال صفرائى .\r\nطراثيث ( گل جاليز ) ، طرفا ( ميوه گز ) و طين ارمنى براى اسهال خونى .\r\nعدس پخته با داروهاى قابض براى اسهال خونى .\r\nعظام محرقة ( استخوان سوخته ) و عفص ( مازو ) براى اسهال خونى .\r\nآرد هسته عناب براى اسهال سودائى و خونى و همچنين است عليق ( تمشك )\r\nغبيرا ( سنجد ) براى سيلان‌ها و خراش روده صفرائى .\r\nفاغره ( ريشه نيلوفر ) براى تنقيه در خراش روده‌ها .\r\nقشر الفستق ( پوست خارجى پسته ) براى خراش روده‌ها . قشر الرمان ( پوست انار ) پخته همراه با برنج و جو پوست گرفته براى تنقيه در اسهال و خراش روده .\r\nقانصة الدجاج ( سنگدان خروس ) خشك كرده كه با سوهان سائيده باشند همراه با رب به يا رب مورد براى اسهال بچه‌ها .\r\nقطن ( پنبه ) عصاره برگش براى اسهال بچه‌ها .\r\nقنب ( شاهدانه - بنگ ) براى اسهال صفرائى و خونى .\r\nكافور ، كبر ( كور ) و كرفس براى اسهال صفرائى .\r\nكزبره ( گشنيز ) برشته‌اش براى اسهال صفرائى .\r\nمخيض حامض محدد ( دوغ ترشى كه آهن گداخته در آن انداخته باشند ) براى اسهال صفرائى و خونى .\r\nلبن الماعز محدد ( شير بزى كه سه بار آهن گداخته را در آن انداخته باشند ) و مح البيض ( زرده تخم‌مرغ ) كه در سركه پخته شده باشد و نشاسته برشته و نعناع و برنج براى قى و اسهال .\r\nاگر با اسهال سرفه همراه باشد براى مريض داروى مناسب آن است كه كمى چسبناك بوده و ترشى و زمختى نداشته باشد ، الكسير المعده در همه انواع\r\n\r\n","description":"","footnote":"","page_name":" 372 ","page_number":404},
  {"content":"\r\n\r\nاسهال بسيار مفيد است و در اسهال نوع صفرائى يا خونى همراه با پيچش اگر سه روز يا بيشتر هر روز پانزده گرم صمغ عربى سائيده با پنج تا ده گرم پوست خشخاش سائيده كاملا نرم بخصوص همراه با صمغ بخورند بسيار مفيد مىباشد براى اسهال ناشى از خون ، بالنگو همراه با گلاب و همچنين شش و نيم گرم دانه شورگز همراه با چهار گرم گل انار فارسى ، اسهال را پس از دو يا سه بار قطع مىكند تنقيه با لعاب به‌دانه هم مفيد است و نيز شربت خون سياوشان بخصوص براى پيچ اسهالى مزاجهاى خونى مفيد است كه در فصل مربوط به پيچ اسهالى نيز خواهد آمد .\r\nبراى اسهال بچه‌ها اگر خونى باشد خوردن بلوط برشته و نيز گرمك پيش از صبحانه مفيد است همچنين ملح الخبث براى اسهال رطوبتى سودمند مىباشد و از عجايب اين است كه خوردن هشتاد سانتىگرم پنيرمايه خرگوش از اسهال جلوگيرى مىكند و اگر فايده‌اى نبخشيد يك‌صد و پنجاه سانتىگرم بايد خورده شود و گرنه يك‌صد و بيست و پنج سانتىگرم بايد بخورند اما از اينكه يك باره آن را بخورند بايد بشدت پرهيز كنند چون ممكن است قولنج شديدى از آن پيدا شود و نيز تنقيه بيست سانتىگرم ترياك همراه با آب برنج پخته سودمند است قرص طباشيرى كه به ترتيب زير ساخته شده باشد : گلبرگ گل سرخ ، رب شيرين‌بيان از هركدام پانزده گرم ، تخم خيار ، تخم بادرنج ، مغز تخم كدو و تخم خرفه از هركدام ده گرم ، طباشير سفيد ، صمغ عربى ، كتيراى سفيد از هركدام پنج گرم ، كافور قيصورى « 1 » دو و نيم گرم زعفران يك‌صد و بيست و پنج سانتىگرم همه را كوفته با لعاب تخم اسفرزه قرص مىكنند خوراك آن پنج گرم است . براى تبهاى گرم ، خفقان گرم ، دق ، سل ، تشنگى ، قى زياد\r\n\r\n\r\n","description":"","footnote":"\r\n( 1 ) كافور قيصورى نوعى كافور است . ف . م\r\n","page_name":" 373 ","page_number":405},
  {"content":"\r\n\r\nاسهال و سرفه مفيد مىافتد و براى اسهال‌هاى حاد داراى اثر عجيبى است بخصوص اگر از حرارت و بدبو باشد . براى اسهال كبدى اين قرص همراه با ريشه كاسنى پخته و تخم بارهنگ سودمند است براى اشخاص حرارتى رب غوره و رب ريواس با طباشير و گل سرخ از هركدام دو و نيم گرم همراه با سماقى كه در گلاب فشرده شده باشد مفيد مىباشد ، غذاى بيمار خوراكهاى سماق‌دار شير غليظى كه قطعه آهن تفته‌اى را در آن انداخته باشند همراه با نان خشك سائيده و برنج كوفته‌اى كه با پيه گرده بز پخته شده باشد همانطور كه در ضمن اخبار در فصل داروهاى متفرقه ( نوادر ) خواهيم گفت سودبخش است .\r\nدر اشخاصى كه مزاج سرد دارند شربت سيب و شربت به و نيز مرغهائى كه با دانه انار ، باديان ، پونه ، شويد ، كرويا ( شاه‌زيره ) ، نعناع و امثال آن كباب شده باشند مفيد است .\r\nكسانى كه به گرفتگى روده گرفتارند بايد همانطور كه گذشت درمان شوند و غذايشان آب گوشت و ادويه معطر است و آنها كه بامتلاء و تخمه گرفتارند ، همانطور كه گفته شد بايد درمان شوند و غذايشان زرده تخم‌مرغ پخته و آب گوشت معطر با دانه‌ها است . اگر علت اصلى از مغز باشد درمانش مانند درمان نزله‌ها است و اين قرص براى آنها مفيد است : صبر دو و نيم گرم گل سرخ دو و نيم گرم كتيرا يك گرم ، زعفران پنجاه سانتىگرم اين داروئيست كه معده و مغز را تقويت و پاك مىكند . چه خوب است كه مبتلايان باسهال را به قى وادار كنند تا زودتر از آن رهائى يابند كمااينكه اگر به كسانى كه بقى گرفتار مىباشند مسهل بدهند زودتر بهبود مىيابند اما اگر بيرون‌روى در اثر خوردن مسهل باشد و باز نايستد بايد اين دارو را بخورند : تخم اسفرزه برشته شده ، صمغ عربى ، گل ارمنى ، نشاسته ، تخم خرفه و تخم بارهنگ از\r\n\r\n","description":"","footnote":"","page_name":" 374 ","page_number":406},
  {"content":"\r\n\r\nهركدام يك جزء ، تخم ريحان نيم جزء همه را مخلوط مىكنند و خوراك آن از پنج تا ده گرم است . اگر در مزاج بيمار حرارتى نباشد هفت و نيم گرم تخم تر - تيزك را در مقدارى دوغ به قدرى كه روى آن را بپوشاند مىپزند تا منعقد شود و آن را به بيمار مىخورانند . اگر پس از مسهل خراشى در روده‌ها پيدا شود مقدارى روغن گاو به او تنقيه مىكنند كه در آن خون سياوشان ريخته باشند . « 1 » به‌هرحال بايد در تشخيص نوع اسهال هوشيار باشند زيرا انواع متفاوتى دارد و اسهال كبدى و روده‌اى ديرتر از ساير آنها تشخيص داده مىشود ، علائم اسهال كبدى عبارتند از :\r\n1 - در نوع كبدى روده‌ها درد ندارد 2 - گاه‌بگاه خون دفع مىشود .\r\n3 - بيمار لاغر مىشود 4 - در مدفوع ماده تراشه مانندى نيست .\r\n5 - مدفوع گنديده است 6 - شماره بيرون‌رويها زياد اما مقدار آن كم است .\r\n7 - خون پس از مدفوع مىآيد 8 - بيمارى روز به روز شدت مىيابد و گنديدگى مدفوع بيشتر مىشود 9 - بيشتر با تب و تشنگى و التهاب همراه است .\r\nاسهال نوع روده‌اى بر خلاف اينها است و درعين‌حال لخته‌هائى كه دفع مىشود ، در نوع كبدى ، در آب حل نمىشود و بر روى آتش نيز بتحليل نمىرود و در نوع روده‌اى چنين نيست .\r\nبه‌هرحال پزشك در هريك از بيماريها به ويژه اين بيمارى بايد مواظب اعضاء رئيسه و معده باشد و در اين بيمارى از تجويز داروى زياد بايد بپرهيزد .\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص اثل ( شورگز ) ، برنج ، ترياك ، اقاقيا بز نر كوهى ، بالنگو ، بنفشه ، گل انار فارسى ، خشخاش ، طلا ، انار ، ريواس ، به ، سماق صمغ ، سنگدان مرغ و آبى كه آهن سرخ شده را بنا به دستورى كه خواهد آمد ( ماء المحدد ) چند بار در آن انداخته باشند و گل سرخ بيان شده مراجعه كن . مؤلف ( ا ع )\r\n","page_name":" 375 ","page_number":407},
  {"content":"\r\n\r\nخوراك بيمار بايد اندازه‌اش كم و نيرويش زياد باشد مانند آب گوشت و تخم مرغ نيم‌پز . پزشك بايد بيمارى را با كمك به بيرون‌روى درمان كند و تا آنجا كه مىتواند با پرهيز و يا اصلاح غذائى و استعمال داروهاى خارجى كه بهتر از داروهاى داخلى است بدرمان بپردازد و بكوشد كه ماده بيمارى از راه قى يا ادرار و يا عرق دفع شود . داروهاى مفرد بهتر از مركب است و قابض تا مىتواند نبايد به كار ببرد . اگر اسهال با سرفه يا خراش روده‌ها همراه باشد بايد بيمار را از ترشيها و داروهاى مخدر پرهيز دهد و اگر ناچار باشد بايد داروهاى اصلاح‌كننده را هم به كار ببرد خوابيدن و حمام و مالش بدن براى كسانى كه باسهال مبتلا هستند درمانهاى بسيار خوبى مىباشند بطور كلى براى جلوگيرى از خون طباشير و براى اسهال روده‌اى تخمهاى مختلف و تخم اسفرزه و تخم بارهنگ براى پيچ اسهالى مفيد است حجامت روى شكم بدون خراش دادن به پوست نيز سودمند مىباشد . در مقاله چهارم داروهاى مركبى براى قطع اسهال ذكر كرده‌ايم كه در اينجا فقط از آنها نام مىبريم :\r\nشوره صاف شده براى اسهال رطوبتى ، جوارشن زنيان براى نابهنجارى و بدى كار معده و نفخ ، حب پنجم ، حب الاشتهاء ، حب الفادزهر ، رامك ، حب السماق ، حب فادزهر معدنى ، حب قابض ، دواهاى چهارم و پنجم و ششم و هفتم و هشتم ، روغن كهرباء براى اسهال خونى ، روغن گل سرخ براى اسهال صفرائى ، روح الملح براى اسهال خونى ، سفوف پنجم و يازدهم براى اسهال صفرائى مزمن و سفوف اكسير المعده و نيز سفوف تخم خطمى و همچنين سفوف دانه انار و سفوف بلوط براى انواع اسهال بهترين دارو براى اسهال سفوف السده است كه علاوه بر پاكسازى و جلوگيرى از بيرون‌روى در بزرگسالان براى بچه‌ها هم بسيار مفيد است .\r\n\r\n","description":"","footnote":"","page_name":" 376 ","page_number":408},
  {"content":"\r\n\r\nسفوف طراثيث براى اسهال خونى ، سفوف مقلياثا ، شربت مورد براى بچه‌ها كه مبتلا باسهال همراه با تب و سرفه مىشوند ، شربت سيب براى اسهال صفرائى ، شربت قابض ، ضماد يازدهم ، قرص الجلنار براى اسهال همراه با تب گرم ، قرص شادنج براى اسهال صفرائى اگر اسهال با تب دق ، سل سرفه و مطبقه همراه باشد هر دو نوع قرص تباشير مفيد مىباشند .\r\nقرص كهرباى سى و دوم آبى كه در آن آهن گداخته انداخته باشند ، معجون نود و هشتم براى همه سيلانها . معجون رضوى با عرق مورد ، معجون زبرجد براى اسهال خونى . اگر بيمار را عاجز كند ملح الخبث و ملح المرجان براى انواع اسهال مفيد مىباشند . اگر اسهال با سرفه همراه باشد از مفردات مصطكى ، مورد ، طباشير ، صمغ عربى ، كندر ، تخم اسفرزه برشته ، شاه بلوط ، گردو ، بادام برشته و داروى مناسبى كه زمختى و ترشى شديد نداشته باشد مفيدند . از داروهاى مركب اين دارو عجيب است : مازوى سبز بدون سوراخ ، پوست انار ، سماق و فلفل از هركدام يك و نيم گرم مىكوبند و پس از بيختن با سفيده تخم‌مرغ خمير مىكنند و انارى را از وسط شكافته و آن خمير را داخل آن مىكنند و درش را با خمير گندم مىبندند و بر روى آتش مىنهند تا كباب شود بعد آن را بيرون آورده مىخورند و بدانكه اگر مدفوع مانند آب روان باشد و سپس خميرى شود يا مانند قارچ و يا به شكل درد باشد بد است مگر آنكه بيمارى از سودا باشد و كسى كه مدفوعش در تب حاد يا بيمارى مزمن ، سياهرنگ شود مىميرد ، كسى كه به بيمارى بلغمى گرفتار باشد و بيرون‌روى شديد پيدا كند نجات مىيابد ، كسى كه بيرون‌روى همراه با سرفه داشته باشد بهبود نمىيابد مگر آنكه ضربان شديدى در پايش پيدا شود ، همينطور اگر ضربانى در پاى كسى حس شود و پس از آن مبتلا\r\n\r\n","description":"","footnote":"","page_name":" 377 ","page_number":409},
  {"content":"\r\n\r\nباسهال شود ، بهبود مىيابد ، هركس كه پيشابش زياد شد مدفوعش كم مىگردد و كسى كه شكمش نرم و ليز شود بايد روزى فقط يك بار و يا در دو روز سه بار و به اندازه كم غذا بخورد و يا اگر در يك روز دو بار غذا بخورد ( نهار و شام ) بين آنها چيزى نبايد بخورد و بدانكه بيشتر بيرون‌رويها از تخمه سرچشمه مىگيرد .\r\n\r\nفصل قى و اسهال توأم ( هيضه )\r\nهيضه بيرون راندن صفراء از راه قى و اسهال است كه بطور ناگهانى و گاهى هم از پرخورى پيدا مىشود يا ممكن است كه غذا از نظر كيفيت فاسد شده و مواد زيان‌آورى در آن وجود يافته باشد « 1 » گاه مواد صفرائى در اثر خستگى و ورزشها بمعده مىريزد يا فسادى در هوا « 2 » پيدا مىشود كه خلطهاى بدن را گنديده مىكند در اين هنگام طبيعت آن قسمت را كه لطيفتر و آتشىتر است از راه قى و آنچه را كه غليظتر و خاكىتر است از راه اسهال بيرون مىفرستد و در اينجا مواردى را كه بسته به گنديدگى هوا نيست ذكر مىكنيم گاهى اين بيمارى بطور ناگهانى همراه با انقلاب و تهوع ، تشنگى ، اندوه اضطراب و بىقرارى پيدا مىشود كه از آن به خدا پناه مىبريم و چه‌بسا كه بدن بيك‌بار خشك مىگردد ، دستها و پاها يخ مىكند ، بينى تير مىكشد ، شقيقه‌ها بگود مىنشيند ، نبض مىافتد و بيمار بيهوش مىشود و گاه تشنج پيدا مىكند و پرده شكمش بسوى بالا كشيده مىشود . بدترين عوارض اين بيمارى تشنگى است زيرا نمىتوان داروئى به بيمار داد كه تشنگى او را فروبنشاند و\r\n\r\n\r\n","description":"","footnote":"\r\n( 1 ) ظاهرا منظور مؤلف اعلى الله مقامه از هيضه يعنى قى و اسهال توأم آن نوع بيمارى است كه امروز آن را بنام مسموميت غذائى مىشناسند . مترجم\r\n( 2 ) در پزشكى سنتى معتقد بودند كه بعضى بيماريها نتيجه گنديدگى هواست ف م\r\n","page_name":" 378 ","page_number":410},
  {"content":"\r\n\r\nهرچه را كه بياشامد قى مىكند و بدتر از آن اين است كه بيمار بيخواب مىشود درحالىكه اگر بخواب برود بيمارى فرومينشيند . اين بيمارى بيشتر در تابستانها و به بچه‌ها دست مىيابد و اگر در پائيز باشد خطرناك‌تر است اما در زمستان كمتر كسى به آن مبتلا مىشود در چنين هنگامى خود را گم مكن و مترس و بدرمان بپرداز و هرچه مىشود آب گرم به بيمار بنوشان تا وقتى كه بدنش كاملا پاك شود و ديگر صفرا از او دفع نشود ، سپس گلاب و قرنفل نيم گرم به او بده و اگر دست و پايش سرد شده باشد و غش كند و نبضش كند شود پادزهر و ترياق فاروق به او بده و اگر در دسترس نباشد حب الشفاء و حافظ الصحة هركدام را در جاى خودش و به قدر يك فندق به بيمار بخوران و او را مدتى از غذا پرهيز بده و اگر صبر نكند او را با حب الشفاء و حافظ الصحة بخوابان و همين‌كه شدت بيمارى فرونشست غذاهاى لطيف به او بخوران مثلا بايد جوجه كبابى را بمكد براى اين بيماران آميزه شربت انار و نعناع يا شربت به يا ربّ آنها در گلاب يا آب آنها مفيد است يا دانه انار را در گلاب شيره مىكشند و ببيمار مىدهند و نيز هر روز بايد پس از غذا حب الشفاء بخورد . اما كسانى كه عادت به اين بيمارى دارند بايد هميشه سفوف مقوى و حافظ الصحة و مزيد العمر بخورند و اگر قى شديد شد و باز نايستاد بايد همانطور كه در جاى خودش گذشت از آن جلوگيرى كنند . اما از اينكه بيك‌بار جلوى قى و بيرون‌روى را بگيرند بپرهيزند ، چه ممكن است بمرگ يا استسقاء بيانجامد بلكه بايد طبيعت را بر دفع مواد فاسد يارى دهند تا سم بيمارى بيرون رود براى اين بيماران شصت و پنج گرم نبات محلول در آب گرم مفيد است زيرا مزاج را نرم كرده و نيرو مىبخشد و مواد زائد را بيرون مىكند . اگر اسهال آرام بگيرد اما بىقرارى و ناراحتى باقى باشد ، دليل بر باقى بودن خلط است و بايد با ترنجبين\r\n\r\n","description":"","footnote":"","page_name":" 379 ","page_number":411},
  {"content":"\r\n\r\nو شيرخشت خلط را نرم كنند و اگر كافى نباشد تنقيه كنند . اما اگر مزاج پاك شد ولى اسهال آرام نگرفت ، جوز بويا داروئى بسيار خوبست زيرا از اسهال جلوگيرى و قواى بدن و حرارت غريزى را تقويت مىكند و بايد لعاب به‌دانه به مريض تنقيه شود . قى و بيرون‌روى را اگر همراه با حرارت و التهاب باشد اين معجون تسكين مىبخشد : گلبرگ گل سرخ ، سماق دانه گرفته از هركدام پنج جزء ، طباشير دو جزء و گل ارمنى سه جزو آنها را با ده جزو شربت انار يا ليمو يا رب ريواس يا رب سيب خمير مىكنند و به بيمار مىخورانند .\r\n\r\nفصل و با\r\nدر اين دوره اين بيمارى را  ( Cholera )  همه مىشناسند كه قى و اسهالى است همه‌گير كه در اثر حركات اجرام آسمانى و وجود سميتى در آب و هوا پيدا مىشود « 1 » در كتابهاى قديمى نامى از آن نيست و شايد در آن دوره‌ها شيوع نداشته و خداوند در اين روزگاران بندگان خودش را به آن مبتلا كرده و بايد به خود او پناه ببريم . اين بيمارى بدترين بيماريهاى همه‌گير است و همين‌كه در هوا پيدا شد و در بدنهاى كم‌توان اثر گذاشت هيچ درمانى مثل گريختن و جابجا شدن نيست و بلكه بايد از عذاب خداوند بسوى خود او بگريزند و از قضاى خدا نمىتوان گريخت و هيچ‌چيز كسى را از او بىنياز نمىكند . به‌هرحال ، اگر گريز ممكن نباشد بايد كبد را\r\n\r\n\r\n","description":"","footnote":"\r\n( 1 ) لازم نيست كه هوا كدر و پر از بخار و غليظ شود خود من در يكى از سالها در كرمان وباى همه‌گيرى را ديده‌ام كه هوا هم در كمال صافى و درخشندگى و لطافت بود و چه‌بسا كه هوا بد و متراكم و بخاردار و ابرى بوده اما وبائى نبوده است بلكه اين در اثر حالات فلكى و پيدا شدن سميتى در هواست و به خدا پناه مىبريم . مؤلف ا ع\r\n","page_name":" 380 ","page_number":412},
  {"content":"\r\n\r\nهميشه با پوشيدن لباسهاى مناسب ، گرم نگه دارند و خانه‌ها را با مخلوطى از حسن لبه ، عود ، گل سرخ ، كافور و گوگرد به اندازه مساوى دود بدهند به اين ترتيب كه اين داروها را گرفته و با سركه خمير كرده و قرص و خشك مىكنند و لباسها را با آن دود مىدهند ، بايد بدست و صورت و بينى داروهاى معطر بمالند و سركه ، سير ، پياز ، چاى ، آب ليمو ، الكسير ذو الخاصية ، لبن الكبريت و زهر الكبريت مركب را بايد زياد بخورند و هر پنج ساعت يك بار حب ترياكى بخورند خوردن حب الشفاء و حافظ الصحة و مزيد العمر بقدرى كه كمى آن را تغيير دهد و نيز خوردن ترياق الافاعى هر روز دو و نيم گرم تا پنج گرم مفيد است و همچنين خوردن ترياق الهواء و روغن‌مالى اطراف بينى با آن و نيز خوردن حب الفازهر معدنى ، روغن دانه عرعر ، روغن كافور ، روغن كهرباء براى همه امراض وبائى « 1 » مفيد است همچنين شمامه مقوى ، مفرح اعظم ، وند چهارم سودمند مىباشد .\r\nدر هنگام همه‌گيرى و با بايد از نزديكى ، حمام ، ناراحتيهاى روحى ، حركات سنگين ، گوشت و شير محل وجود و با خوددارى كنند آب بايد كمتر بنوشند و بايد سركه در آن بريزند و اگر كسى حس كند كه هوا در او تأثير كرده بايد از اين داروى نوشيدنى بنوشد كه هميشه بايد آماده باشد : آب پياز سفيد و عسل و سركه را به اندازه مساوى ممزوج كرده دو و نيم گرم از آن را همراه با آب به همان اندازه مىنوشند و نيز بايد دو و نيم تا پنج گرم از داروى بوكردنى كه از آن ياد شده ( در مقاله پنجم باب مركبات ) در يك فنجان آب بريزند و بنوشند .\r\nهنگامى كه هوا در انسان اثر كرد و آثار و با پيدا شد اگر بيمار قى و اسهال\r\n\r\n\r\n","description":"","footnote":"\r\n( 1 ) بيماريهاى وبائى اصطلاحى است در پزشكى سنتى براى امراض همه‌گير ف . م\r\n","page_name":" 381 ","page_number":413},
  {"content":"\r\n\r\nدارد او را به حال خود مىگذارند تا مزاجش پاك شود اما اگر دفعات بده مرتبه يا بيشتر رسيد و ضعفى براى او پيدا شد بايد جوهر نعناع و قند به او بنوشانند و پس از آن يك‌صد و بيست سانتىگرم ترياق فاروق و ده سانتىگرم شكر سرب ( استات سرب ) به او مىدهند و نيز بايد اكحل فصد شود و اگر خون ببندد بايد دست او را با آب گرم شستشو بدهند و بمالند تا خون روان شود اما اگر بيمارى مريض شدت يافت و بدنش سياه گرديد ، مدهوش شد ، قى نكرد و بيرون‌روى نداشت بايد پنج سانتىگرم انتيموان همراه با چهل سانتىگرم تربد معدنى محلول به او بدهند تا خلطها خارج شود و اگر درد معده و تشنج پيدا كرد پنجاه گرم تنباكو را در سه فنجان آب گرم جوشانده و صاف كرده و با آن تنقيه كنند « 1 » اگر پيشاب بيمار بند آيد چنانچه وسيله آن آماده بود ( ظاهرا لوله‌هاى مخصوص بنام سوند . مترجم ) آن را داخل پيشاب راه كن\r\n\r\n\r\n","description":"","footnote":"\r\n( 1 ) از بديهيات اين است كه اصل اين مرض سمى است و شكى نيست كه ماندن سم در بدن خطرناك و مرگ‌آور است بنابراين همينست كه طبيعت براى بيرون كردن سم ، قى و اسهال مىآورد زيرا بر نهج حكمت آفريده شده پس بر پزشك واجب است كه در پاكسازى مزاج و ياورى دادن بطبيعت بيمار بر بيرون راندن ماده سمى بكوشد و اگر طبيعت ناتوان گرديد بايد او را در وظيفه‌اش يارى دهد و نيز دوار سر ، حالت خفگى ، التهاب و تشنگى را فرو نشاند و پس از آن اگر قى و اسهالى باقى بود جلوگيرى از آن با داروهاى شناخته شده جايز است اما به كار بردن داروهاى سرد در اول روا نيست هر چند كه سم حرارت داشته باشد زيرا سم در اندرون بدن مىماند و سخت مىگردد پس بايد با داروئى كه چندان گرم نباشد سم را گرم كنند تا حل شود و با قى يا اسهال بيرون رود و بهترين چيزى در اين باب مغز نارگيل دريائى و دانه\r\n","page_name":" 382 ","page_number":414},
  {"content":"\r\n\r\nو گرنه مثانه را با مخلوط شوره و وسمه و كرك مقراض شده و ماست گاو ضماد كن و يك‌صد و بيست سانتىگرم جوهر الاشوس به او بنوشان و اگر باز شد شيرابه خراطين « 1 » به او بده و اگر سود نبخشيد يك فنجان عرق تخم كشوث ( افتيمون ف . م - د . گ ) به او بنوشان و باز اگر مفيد نيفتاد جعل ( حشره معروف ) را شيره بگير و اين شيره را داخل در پيشاب راه كن و باز اگر پيشاب نيامد و بر او بترسى سه دانه شكم ذراريح را بجوشان و خوب صاف كن و به او بده و اگر حس كردى كه كرم دارد يك فنجان شيره سرگين الاغ را به او بنوشان و يا اين دارو را به او بخوران : جوهر گنه‌گنه بيست سانتىگرم زاج سبز چهل سانتىگرم ، انغوزه بيست سانتىگرم ، دارچين يك‌صد و بيست و پنج سانتى\r\n\r\n\r\n","description":"","footnote":"\r\n- اترج و دانه نارنج و تخم نارنگى است زيرا آنها با خاصيت پادزهرى خود بدن را از سم پاك مىكنند و همچنين انتيموان قىآور و غير قىآور در اين درمان به كار مىرود بخصوص آنكه با طلاى محلول همراه باشد به‌هرحال بپرهيز بپرهيز از اينكه از قى و اسهال بيمار جلوگيرى كنى يا از اول داروهاى سرد و قابض و جلوگيرى كننده استعمال كنى و گرنه در مرگ او كوشيده‌اى ، بلكه تا وقتىكه از تمام شدن حرارت غريزى بيمار نترسى بايد طبيعت او را بر قى و اسهال كمك دهى و چه خوب درمانى است تنقيه زيرا روده‌ها را مىشويد و سم را مىزدايد و مدفوع مانده و ته نشين شده را كه در روده‌ها مىماند خارج مىكند و بدانكه بسيارى از مردم گرفتار كرم روده مىباشند و بيشتر ناراحتيها و تهوع‌ها در اثر آنست و بايد از روده بيرون رود و براى اين منظور افسنتين داروى خوبيست زيرا علاوه بر حالت پاد زهرى صفرا و كرم را بيرون مىراند به‌هرحال اينها كه گفتم بارها تجربه شده و كسى كه بر خلاف آن برود پشيمان مىگردد و شفادهنده‌اى جز خدا نيست . مؤلف - ا ع\r\n( 1 ) نوعى كرم دراز و سرخ كه در جاهاى مرطوب زندگى مىكند . ف . م\r\n","page_name":" 383 ","page_number":415},
  {"content":"\r\n\r\nگرم بسباسه چهل سانتىگرم سركه تند ، بيست و پنج گرم ، داروها را كوفته و بيخته در سركه مىريزند اين دارو براى كرم و سميت و با مفيد است و اگر بدن بيمار سرد شد او را با حوله آغشته به آب گرمى مالش مىدهند و اگر زياد گرم شد او را با يخ مالش مىدهند . به‌هرحال بيمار بايد از نوشيدن آب خود - دارى كند زيرا آب سمها را حل مىكند و در همه بدن نفوذ مىدهد و اگر تشنه بود چاى زردرنگ با كمى شيرينى به او مىدهند . قانون ديگرى از يكى از اشخاص تجربه كار ديده‌ام كه با عقل درست موافق است مىگويد : و با چند جور است و سبكترش آن است كه انسان سرگيجه و تهوع و خفقان حس كند بايد بيمار خود را در آب سرد بيندازد تا كمى بهبود يابد سپس بايد او را بيرون بياورند و مالش دهند تا گرم شود و پس از آن اين مسهل را به او بخورانند : روغن كرچك 55 گرم ، سنا مكى بيست و پنج گرم ، شيرخشت ده گرم ، سنا را بايد خيسانده و صاف كنند و بر شيرخشت ريخته و صاف كنند و آن را در روغن بريزند و ببيمار بخورانند تا مزاجش خوب پاك شود . نوع ديگر و با اين است كه بيمار قى و اسهال پيدا مىكند ، مدفوع او مانند آب برنج پخته است ، دست و پايش سرد است پوست شكمش سخت مىگردد ، معده‌اش به درد مىآيد ، نبضش كند مىگردد اندامهايش سياه و رخساره‌اش مانند مردگان مىشود و خونش در مغز جمع مىگردد پس بايد از قى او با ترياك جلوگيرى كنند و بايد ترياك را كم‌كم و هر نيم ساعت يك بار به او بخورانند . تا قى او بايستد و بايد او را از آب و يخ باز - دارند و اگر تشنه بود آب برنج پخته با كمى دارچينى يا چاى به او بدهند اما بيش از پانزده گرم نباشد . همين‌كه قى ايستاد كم‌كم و هر نيم ساعت يك بار مسهلى به او مىنوشانند تا خلطهاى فاسد بيرون رود ، اگر آثار پاكسازى در او ظاهر شد چهل سانتىگرم صبر صقوطرى و چهل سانتىگرم زنجبيل را كوفته\r\n\r\n","description":"","footnote":"","page_name":" 384 ","page_number":416},
  {"content":"\r\n\r\nو بيخته و حب كرده همراه با آب ببيمار مىدهند و اگر لازم باشد مسهل نيرومند ترى مىدهند و همين‌كه اين مسهل كار كرد ، مسهل پيشين را مىدهند . بهتر اين است كه روغن كرچك با عرق نعناع هر دو ساعت يك بار به او بدهند پس از مسهل جا دارد كه هر روز چند بار او را تنقيه كنند تا مدفوع ته‌نشين شده خارج گردد و بيمار بهبود يابد و اگر دست و پاى او سرد شده باشد با حوله آغشته به آب گرمى بدنش را مالش مىدهند و دست و پا را با آن پارچه مىبندند همين‌كه سرد شد آن را با پارچه‌اى ديگر عوض مىكنند . براى كم كردن خونى كه در مغز جمع شده در پشت بيمار حجامت مىكنند . كسى را كه دست و پايش سرد است در آب نمىاندازند . غذاى بيمار در روزهاى بيمارى كمى آب گوشت است و اگر يك روز از شدت بيمارى گذشت و آثار بهبودى پيدا شد اما پيشاب بند آمده باشد بايد او را در آب گرم بنشانند .\r\nنوع ديگر بيمارى و با اين است كه از فاسد شدن غذا در معده ، مواد فاسد در بدن به حركت در مىآيد و بيمار بقى و اسهال شديد و با فشار گرفتار مىشود و گاهى اوقات ناراحتيهائى كه براى نوع دوم گفته شد نيز پيدا مىشود درمانش اين است كه چند بار به بيمار آب گرم آن‌قدر بدهند تا در گلوى خود آن را حس كند و اين كار را تكرار كنند و بايد بيمار از غذا بپرهيزد تا مزاجش پاك شود پس از او بايد به او خاكشير و گلاب بدهند همين‌كه مزاجش كاملا پاك شد آميزه شربت انار نعناع‌دار و شربت به يا رب آن يا رب انار با گلاب بدهند يا دانه انار را در گلاب يا محلول طباشير شيره مىكشند همراه با آب به و سيب و انار به او مىنوشانند ، اما اگر كار مريض بكندى و افتادن نبض انجاميد و دست و پايش سرد شد يك‌صد و شصت سانتىگرم ترياق فاروق با گلاب به او مىدهند و معده او را با شيره ريش بز ( لحية التيس ) ، اقاقيا ، سماق ، گل -\r\n\r\n","description":"","footnote":"","page_name":" 385 ","page_number":417},
  {"content":"\r\n\r\nانار فارسى ، گل ارمنى ، صندل سفيد ، پوست انار ، آرد عدس ، آرد جو كه آنها را مىكوبند و مىبيزند و با عرق برگ مورد يا آب به و يا آب سيب خمير كرده و به بيمار مىخورانند غذاى بيمار جوجه‌كباب است اما براى پيشگيرى از بيمارى بهتر آن است كه از محل فرار كنند و اگر نشد دود دادن با سندروس ، كهربا پوست انار ، لادن ، مشك ، زعفران ، سعد ، سرو كوهى ، صندل ، گز مازج جدوار هركدام كه ممكن باشد مفيد است ، ضمنا بايد مرتبا پياز و سير بخورند و آنها را در اطاق بگذارند و نيز گلابى كه در آن پياز و سير باشد در اطاق ها بپاشند و آن را بر بينى بمالند و درها را ببندند و از خانه بيرون نروند و نيز از خوردن ميوه‌ها و لبنيات و نيز از نزديكى ، حمام ، گرسنگى و تشنگى زياد و نوشيدن آب زياد ، چربىها ، حلواها ، گوشتها و حركتهاى سنگين و ناراحتيهاى روانى بايد پرهيز كنند ضمنا بايد ترشى ، برش ، فلونياى رومى ، ترياق الفاروق ، جدوار ، پازهر معدنى و چاى بخورند و صندل و كافور و سركه بر دور گوش و سينه بمالند و نيز در جاهاى سرد كم‌رطوبت سكنى گزينند و توكل بر خدا است و بايد به قضاى او راضى باشيم و اين از هر كار ديگر بهتر است .\r\nمؤلف اعلى الله مقامه در حاشيه مربوط به اين قسمت چنين مىافزايد :\r\nشكى نيست كه استعمال مسهل‌ها در زمان همه‌گيرى و با خطرناك است ، زيرا لا محاله هر مسهلى سميتى دارد و همچنين ساير داروهاى مليّن و نضج - دهنده و بازكنندهء خلطهاى بدن را تحريك مىكند و مزاج را ديگرگون مىسازد . بنابراين در روزهاى وبائى اين داروها را نبايد تجويز كرد و اگر ناچار باشند بهتر اين است كه از داروهائى مصرف شود كه حالت ضد سم ( ترياقى ) داشته باشند و ما از اين داروها در فصل مربوط به سم‌ها ياد كرده‌ايم و اينك نيز بعضى از آنها را كه شايع است نام مىبريم :\r\n\r\n","description":"","footnote":"","page_name":" 386 ","page_number":418},
  {"content":"\r\n\r\nآس ( مورد ) ابهل ( سرو كوهى ) اترج ( ترنج ) اذخر ( كاه‌مكه ) اسقيل ( پياز دشتى - عنصل ) اشق ( اشترك ) افسنتين - اقحوان ( بابونه ) انتيمون انجدان ( كوله‌پر ) انيسون ( باديان رومى ) ايرسا ( سوسن آسمانگونى ) - بادرنجبويه ( بادرنج ) بادروج ( ريحان ) بادزهر حيوانيه ( پازهر حيوانى ) بادزهر معدنيه ( پازهر معدنى ) باقلا - برسياوشان ( پرسياوشان ) بستان افروز - بصل ( پياز ) بنفسج ( بنفشه ) به ورق ( بوره - براكس ) تفّاح ( سيب ) تين ( انجير ) ثوم ( سير ) جنطيانا - جوز ( گردو ) حاشا ( نوعى پونه كوهى ) حب الرشاد ( ترتيزك ) حبة السوداء ( سياهدانه ) حب الغار ( دانه ده - مشت ) حسك ( خارخسك ) حلتيت ( انغوزه ) حماض ( ترشك ) خبازى ( خطمى خبازى ) خبّه ( خاكشير ) خل ( سركه ) دارچين - دارفلفل درونج عقربى - ديك ( خروس ) ذهب ( طلا ) رازيانج ( باديان ) راوند ( ريوند ) ، كره ، زرنباد - زنجبيل - سداب - سمسم ( كنجد ) سمن ( روغن گاو يا گوسفند ) سيسنبر ( سيسنبل ) شبت ( شويد ) شوب‌شينى ( چوب چينى ) شونيز ( سياهدانه ) شهد عسل - شيح ارمنى ( درمنه ارمنى ) طرخشقوق ( كاسنى برّى ) طرخون - طين ارمنى ( گل ارمنى ) طين داغستان - طين مختوم عسل - عنبر - غاريقون ( قارچ چمن ) فجل ( ترب ) بزر الفجل ( تخم ترب ) فستق ( پسته ) فطراساليون ( كرفس كوهى ) فلفل - فوتنج ( پونه ) فوفل قرنفل ( ميخك ) قسط ( كوشنه ) قنابرى ( بزند ) قنطوريون صغير ( لوفا ) قيصوم ( بومادران ) كافور - كبريت ( گوگرد ) كبر ( كور ) كراث ( گندنا - تره ) كرسنه ( گاودانه ) كرفس - كرنب ( كلم ) كمّون ( زيره ) لبن ( شير ) لفاح ( مهر گياه ) لؤلؤ ( مرواريد ) ليمو - مخلصه - مرّ مكى - مرارة الثور ( زهره گاو نر ) مرجان - مرزنجوش - مسك ( مشك ) مقل - ملح ( نمك طعام ) موميا\r\n\r\n","description":"","footnote":"","page_name":" 387 ","page_number":419},
  {"content":"\r\n\r\nنارجيل بحرى ( نارگيل دريائى ) نارنج - بزر النارنج ( تخم نارنج ) نانخواه ( زنيان ) نعنع ( نعناع ) وج ( اگر ) هندبا ( كاسنى ) يبروح الصنم ( مهرگياه )\r\nاينها ادويه‌اى است كه داراى خاصيت پازهرى است و هركدام را كه مناسب حال بيمار باشد مىتوان بعنوان مسهل و يا غير مسهل به كار برد و بايد بر خدا توكل كرد و از او شفا خواست .\r\nدر مقاله چهارم ترياقى براى هوا ذكر كرده‌ايم اگر خواستى آن را تركيب كن بطور كلى معجونها و ربها و شربتها زودتر فاسد و ترش مىشوند و اگر كسى بخواهد آنها را نگاهدارى كند بايد آنها را با عسل يا شكر بقوام آمده خمير كند و بايد در آن نسخه ، حرارت و برودت را مراعات كنند بنابراين اگر با عسل تركيب كنند بايد با حرارت عسل برابرى داشته باشد و بدانكه اخلاط بدن چهار است دوتا مرطوبند و دوتا خشك اما در بين داروهاى تر تاكنون سمى ديده نشده زيرا در سم بايد تندى و نفوذ و برندگى و خاصيت جدا - كننده باشد و اين خاصيتها در شأن رطوبت نيست و به همين دليل است كه سم مرطوب وجود ندارد البته سم در مرطوب بيشتر از خشك اثر مىكند ، دو خلط ديگر باقى مىماند اما بارد آن و اگرچه بر خلاف زندگى و بلكه بر طبيعت مرگ است و رسيدن آن بروح بدون حرارت دور از ذهن مىباشد و چون جامد است نيروى نفوذكننده‌اى ندارد و هميشه در مركز خود مىماند پس سميت در سرد خشك ما دام كه در آن حرارتى نباشد تصور نمىشود بنابراين همه زهرها داراى حرارت و نفوذ بوده و برنده و محرّك و از بين برنده روح مىباشند و اين تحريك و تصرف بزرگ و با تندى بجز در حرارت قابل قبول نيست پس زهرى نيست مگر آنكه گرم است اما اگر داروئى بسبب كمك - كردن يا خاصيت فرونشاندن يا غير آن كسى را بكشد از اين باب كه زهرند\r\n\r\n","description":"","footnote":"","page_name":" 388 ","page_number":420},
  {"content":"\r\n\r\nنيست زيرا زهر آن است كه بسرعت در بدن بچرخد ، اخلاط را به حركت درآورد روان را از كار بيندازد ، بدن را بيچاره كند ، ببرد و بسوزد و تكه‌تكه كند و مانند اين پس هواى سمى وبائى بناچار داراى حرارت است ، بنابراين درمان سميت هوا با ايجاد برودت و خشكى امكان دارد و شفادهنده خداوند است نه غير او . بايد دانست كه سرد خشك كارش كند است و خلطها را غليظ مىكند و از سم ديرتر اثر مىپذيرد و رطوبت هم اثر را به زودى مىپذيرد و براى اين منظور خوب نيست پس بايد بيمار را با داروهائى مانند : بزر البنج ( گياه بنگ‌دانه - مترجم ) ريشه لفاح ( مهرگياه ) ترياق الهواء ، دوغ ، باقلا و مانند آن درمان كرد و بايد داروهائى بعنوان ضد سم به كار رود كه بنا بر خاصيتى كه دارند اين كار از آنها ساخته باشد و پاره‌اى از اين داروها را در فوق نام برده‌ايم و عمده اين است كه بر خدا توكل كنيم ،  وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ  « 1 » .\r\n\r\nفصل ورم معده « 2 »\r\nسبب اين نوع ورم پرى بدن از خون است و نشانه‌اش درد ، سوزش و التهاب آن است و گاه با تب همراه مىباشد و چه‌بسا كه به صورت نوبه درمىآيد مانند بلغمىها اما لرز ندارد و درمانش آن است كه نخست فصد باسليق كنند و\r\n\r\n\r\n","description":"","footnote":"\r\n( 1 ) يكى از برادران براى من روايت كرد كه در قزوين وبائى همه‌گير شد اما در يكى از دهات آن كسى نمرد و از اهل آنجا تحقيق كردم گفتند هركه را به اين بيمارى گرفتار مىشد فصد مىكرديم و خون زيادى از او مىگرفتيم و بهبود مىيافت و كسى نمرد . مؤلف اعلى الله مقامه\r\n( 2 )  ( Gastrite ) \r\n","page_name":" 389 ","page_number":421},
  {"content":"\r\n\r\nپس از آن عرق تاجريزى سياه ( عنب الثعلب ) و عرق كاسنى به تنهائى يا همراه با فلوس بخورند و اين در وقتى است كه شكم خشك باشد اما اگر لينت داشته باشد بيمار بايد سكنجبين بخورد و غذايش ماش پوست گرفته و كدو است و بايد بجاى آب ، رب آلو و رب انار بياشامد و نيز معده‌اش را بايد با بارهنگ و عنب الثعلب ، پوست كدو با آرد جو و بنفشه خشك تا هفت روز ضماد كنند و خوراكش ممكن است ماش پخته با چغندر و آشاميدنيش سكنجبين باشد و بايد از استعمال مسهل يا قىآور بپرهيزد زيرا زيانبار مىباشد و اگر ناچار باشد صبر و سكنجبين به كار ببرد اما قى به هيچ وجه صلاح نيست و بعنوان مسهل مىتوان عرق كاسنى ، مغز فلوس و كمى افسنتين به كار برد و اگر چاره‌اى نبود هشتاد سانتىگرم صبر شسته يا دو و نيم گرم هليله را مىتوان استعمال كرد و بهتر است كه معده را با فاروق اللين ضماد كنند تا ورم فروبنشيند داغ كردن معده ( طرف چپ شكم - مترجم ) با ذراريح هم مناسب است تا ماده را به طرف بيرون بكشد و نيز ضماد سيزدهم ، طبيخ اول و قرص الورد چهل و چهارم مفيدند و همچنين طرخشقوق خشك ( كاسنى برّى ) چهار گرم و تخم مرو ( مرو ماحوس ) و شنبليله از هركدام دو و نيم گرم بايد كوفته شود و اگر آنها را با يك‌دهم ليتر شير الاغ يا بز كه گرم باشد بخورند سودمند مىباشد و نيز براى اين بيمارى و همه ورمهاى چركى نيم كيلو طرخشقوق و يك كيلو شنبليله و يك و نيم كيلو تخم مرو با شير تازه مخلوط و گرم كرده و گرماگرم معده را با آن ضماد مىكنند اگر ورم معده چركى شود و اين چرك از دهن بيرون بريزد كمتر ممكن است كسى بهبود يابد ، علامتش بدبوئى دهن و آب زياد و درد معده است اما اگر درد در طرف پشت احساس گردد و با خوردن چيزهاى ترش و تند بيشتر شود و گزشى با آن باشد بيمارى در فم ( دهانه ) معده است و\r\n\r\n","description":"","footnote":"","page_name":" 390 ","page_number":422},
  {"content":"\r\n\r\nچه‌بسا كه بيمار مدهوش شود و تشنج و اختلاط حواس پيدا كند و خوابهاى بد ببيند و بيمار حواس پنجگانه را بجز پساوائى ( لامسه ) از دست بدهد درمانش خوردن كمى ايارج فيقراء و آب عسل رقيق است و براى اينها چه خوب داروئى است صبر ، عنزروت ، كندر ، ريشه شيرين‌بيان و مرّ مكى از هركدام يك جزو پس از پاك شدن مزاج دوغ گاو و شربت به و انار به بيمار بخوران « 1 »\r\n\r\n\r\n","description":"","footnote":"\r\n( 1 ) براى رفع تشنگى خواص كاهو و خشخاش و سركه و خمير ترش و آرد در فصل نوادر ذكر شده و نيز براى سركه و پسته و زنيان خواصى براى ناراحتيهائى كه در ناف حس مىشود در مفردات در آن فصل آمده است . مؤلف ( ا ع )\r\nدر زاد المسافرين آمده است كه در امراض گرم ، آمله ( آملج ) معده را تقويت مىكند و اشتهاآور است و هليله زرد و سياه نيز چنينند و معده را دباغى مىكنند و سستى آن را مىزدايند هليله كابلى مقوى و كمك براى گوارش است ، بستگيها را مىگشايد و پرز معده ( خمل ) را مىافزايد . تخم اسفرزه براى احساس گزش و تخم فرفخ ( خرفه ) براى گزش فم معده مفيدند ، بستان‌افروز معده را پاك مىكند و حرارتش را فرومينشاند كه بايد پنج گرم از آن را با سكنجبين ، خرفه و سيب بپزند مقوى هم هست و اگر در خمير بگذارند و بپزند بر اشتها مىافزايد و اسهال خونى را بهبود مىبخشد و اگر آن را آرد كنند مقوى است و از قى جلوگيرى مىكند ، تمر هندى براى قى و اندوه سودمند است و دانه مورد مقوى معده و روده‌ها است ، دانه انار از قى جلوگيرى مىكند و تهوع را مىنشاند ، غوره فم معده را تقويت و صفراء را دفع مىكند ، برگ ترشك تشنگى را كم مىكند و قى و تهوع را فرومينشاند ، اشتها را خوردن گل ارمنى كم مىكند خشخاش براى رطوبت معده و نزله آن ، سركه براى دباغى كردن معده و كمك بگوارش ، زياد كردن اشتها و تسكين تشنگى مفيدند ، هلوى پخته -\r\n","page_name":" 391 ","page_number":423},
  {"content":"\r\n\r\n\r\nفصل داروهاى مركبى كه بطور كلى براى امراض معده مفيدند\r\nجوهر الاشوس براى رطوبت ، اطريفال اصل براى دباغى كردن ، اطريفال كبير معده را تقويت مىكند و خلطهاى سه‌گانه آن را مىزدايد ، الكسير افسنتين\r\n\r\n\r\n","description":"","footnote":"\r\n- سيلان مواد زائد را قطع مىكند و تازه آن اشتهاآور است ، انار شيرين معده را به حال مىآورد و انار ترش التهاب آن را فرومينشاند و تقويت مىكند شربت انار ترش تشنگى را كم مىكند و قى و تهوع را بر طرف مىنمايد ، زالزالك وحشى ( زعرور جبلى ) معده را تقويت كرده از قى جلوگيرى مىكند ، به نيز چنين است اما آبش بهتر است و اشتهاآور و برطرف‌كننده تهوع مىباشد سماق مقوى و اشتهاآور است و دباغى مىكند ، قى و تهوع را مىنشاند و از تشنگى مىكاهد آرد جو به تنهائى و همراه با آب انار ترش و شيرين خشك‌كننده و مقوى است و جلوى تهوع را مىگيرد آرد ميوه سدر نيروبخش ، آرد دانه انار مقوى و اشتهاآور و صندل سفيد مقوى مىباشند طباشير مقوى است و از قى جلوگيرى مىنمايد و التهاب و تشنگى را فرومينشاند و خشك‌كننده است ، روپاس ( تاجريزى - عنب الثعلب ) براى ورم و تشنگى سودمند مىباشد ، سنجد مسكّن و دباغىكننده است ، گشنيز و گلابى تقويت‌كننده هستند ، معده را دباغى مىكنند و صفرا و تشنگى را فرومينشانند ، ماء الشعير ( جوآب ) فرونشاننده تشنگى است اخلاط سوزنده را به زودى پائين مىبرد و بيرون مىكند ، گلاب مقوى است ، دوغ نيروبخش است زردآلو براى حرارت معده سود مىدهد ، نارنج و كاسنى نيز چنينند و تقويت‌كننده و ضد تهوع و حرارتند .\r\nاما براى مزاجهاى سرد : برگ اترج نيروبخش ، گرم و هضم‌كننده است و نفخ را مىزدايد ، كاه مكه ( اذخر ) براى درد و ورم ، ترشى اشترغار -\r\n","page_name":" 392 ","page_number":424},
  {"content":"\r\n\r\nبراى بيماريهاى رطوبتى آن مفيد است ، الكسير الدماغ آن را تقويت مىكند ، الكسير ذو الخاصية آن را خشك و گرم و ضمنا تقويت مىكند و بادها را بتحليل مىبرد ، الكسير الشاء آن را تقويت و گرم مىكند و براى بتحليل بردن بادهاى معده اگر پس از غذا يك فنجان از آن بخورند داروئى بسيار خوب است الكسير صبر براى بسيارى از بيماريهاى رطوبتى آن الكسير مقوى و الكسير نارنج\r\n\r\n\r\n","description":"","footnote":"\r\n- بسيار نيروبخش ، گرم ، اشتهاآور و هضم‌كننده است ، افسنتين مقوى است ، قرنفل بستانى مقوى و هضم‌كننده است ، انيسون ( باديان رومى ) براى بادهاى معده سودمند مىباشد انجدان براى سردى و رطوبت معده مفيد است بادرنجبويه مقوى است ، بسباسه نيرودهنده است ، جدوار همراه با گلاب گرم براى درد معده سودمند است هويج مقوى و هضم‌كننده است ، جوز بويا مقوى است و بادها را تمام و از قى جلوگيرى مىكند ، انغوزه با سكنجبين شير منعقد شده را آب مىكند ، خولنجان گرم و خشك مىكند و هضم‌كننده است هل ( خيربوأ ) مقوى و هضم‌كننده است ، جلو قى را مىگيرد ، اشتهاآور است و درد معده را آرام مىكند ، دارفلفل مقوى و پاك‌كننده و هضم‌كننده است دارچينى مقوى و هضم‌كننده است و بادها را مىنشاند و درد را آرام مىكند و همراه با مصطكى براى سكسكه مفيد است ، زراوند براى ورم معده ، باديان براى دباغى كردن آن زرنباد براى درد معده ، زعفران براى دباغى و تقويت زنجبيل براى بادها و كم كردن رطوبت معده سودبخشند . آب سداب پخته با عسل براى سكسكه ، سعد براى گرم كردن و جلوگيرى كردن از قى و التيام بخشيدن به زخم معده مفيدند . شكر مقوى و بيرون راننده بلغم است ، سنبل فم معده را نيرو مىدهد و گرم مىكند و ضمادش براى قى و بيرون كردن بادها و زياد كردن نيروى نگاهدارنده بدن و باز كردن بستگيها سودمند مىباشد -\r\n","page_name":" 393 ","page_number":425},
  {"content":"\r\n\r\nبراى امراض رطوبتى آن سودبخش مىباشند ، ايارج فيقراء و جوارشن زوفا يابس آن را پاك مىكنند ، حب الايارج بيستم ، حب الحلتيت براى بيماريهاى رطوبتى حب الحنظل براى اصلاح آن ، حب الزاج مسهل براى رطوبت معده ، حب الصبر هفتاد و نه براى رطوبتها و بادهاى آن ، روغن افسنتين براى همه امراض معده ، روغن جوزبويا براى گرم كردن آن ، روغن قرنفل براى همه\r\n\r\n\r\n","description":"","footnote":"\r\n- و اگر با آب سرد مخلوط شود تهوع را مىنشاند شاهتره مقوى است و معده را دباغى و از تهوع و قى جلوگيرى و معده را پاك مىكند شويد نضج‌دهنده و آرام بخش دردها و بادشكن است و براى سكسكه‌اى كه از امتلاء باشد مفيد است ترشى شلغم همراه با خردل مقوى و اشتهاآور است ، هفت گرم و نيم صبر با شراب العسل يا با آب آرام‌كننده درد است آويشن غذاها را لطيف مىكند و بمعده نيرو مىدهد ترخون مقوى است ، عنبر آرام‌دهنده درد و باد - شكن مىباشد ، عود مقوى خوبى است و گندزدا است و تا دو و نيم گرم خورده مىشود ، پسته از تهوع جلوگيرى و فم معده را تقويت مىكند و پوست خارجى آن تشنگى را فرومينشاند و از قى جلوگيرى مىكند ، فلفل براى گوارش غذا بسيار مفيد است ، هل از قى و تهوع جلوگيرى مىكند و با آب انار ترش و شيرين نيرو - بخش گوارش است ، كور پاك‌كننده و كبابه نيروبخش است ، كرفس قىآور و بادشكن است ، كرويا ( زيره دشتى ) براى نفخ و درد سود مىدهد ، زيره را اگر در سركه خيسانده باشند خشك‌كننده است و بيمارى گل خوارى را بهبود مىبخشد و اگر آن را برشته كنند و با مساوى خودش تخم كرفس بخورند درد معده را فرومينشاند و اگر همراه با سركه خورده شود سكسكه را تسكين مىدهد كندر مقوى و گرم‌كننده و كمك گوارش و بادشكن است و از قى جلوگيرى مىكند آب عسل مقوى و اشتهاآور مىباشد ، مصطكى مقوى و اشتهاآور و گرم‌كننده -\r\n","page_name":" 394 ","page_number":426},
  {"content":"\r\n\r\nبيماريهاى آنكه از سردى باشد ، روح الافسنتين و روح الزاج براى همه بيماريهاى آن ، سفوف الاطفال براى بيماريهاى رطوبتى معده در اطفال سودمندند . شراب الدينار براى حرارت معده ، شربت بيست و چهارم براى همه بيماريهاى آن شكفتج الرصاص پاك‌كننده معده است و عرق المربع براى بيماريهاى آنكه از سردى باشد مفيد است ، فوطاس الاشوس ساجى براى رطوبتهاى معده ، قرص راوند و قرص الزاج و قرص السادس و قرص العشرون اگر اسهال با تب همراه باشد و قرص كافور براى التهاب آنكه همراه با تب باشد ، معجون جامع رضوى براى سردى آن همراه با آب زيره و ملح الخبث براى سستى ، تقويت و دفع رطوبت آن ، نقوع هشتم براى بادهاى معده و رطوبتهاى آن ، نقوع الصبر براى بيماريهاى آن مفيد مىباشند .\r\n\r\n\r\n","description":"","footnote":"\r\n- است و رطوبتها را مىزدايد و ورم‌ها را مىنشاند ، نمك هضم‌كننده و مسكن درد است و لزجى معده را كم مىكند ، زنيان مقوى ، گرم‌كننده ، باد شكن و هضم‌كننده است از تهوع جلوگيرى مىكند و حس ذائقه را برمىگرداند نعناع مقوى معده است و درد را آرام مىكند اشتهاآور و گرم‌كننده است و از قى جلوگيرى مىنمايد و اگر آن را با عود و مصطكى بجوند سكسكه را قطع مىكند و قى و اسهال توأم شديد را بهبود مىبخشد ، قرنفل از قى جلوگيرى و بهضم كمك مىكند و بادشكن است ، خرفه تقويت‌كننده است .\r\nمؤلف اعلى الله مقامه\r\n","page_name":" 395 ","page_number":427},
  {"content":"\r\n\r\n\r\nباب نهم بيمارىهاى روده\r\n\r\nفصل دل‌پيچه\r\nاين بيمارى  ( Eprint )  ناراحتى روده است بدون بيرون‌روى و سببش گاه رطوبتهائى است كه به علت كمى حرارت روده دفع نمىگردد و بادها و قرقرهائى از آن پيدا مىشود كه كششى در روده‌ها ايجاد مىكند و بيمار در اين حالت هواى سرد و يا فرورفتن در آب سرد را دوست مىدارد . درمان اين بيمارى آن است كه حرارت روده را با جوارشنات برانگيزند و آن را خشك كنند و الكسيرات داروهاى مفيدى مىباشند . گاه ممكن است صفرائى بروده‌ها بچسبد و روده باريك كه بالاى ناف است تاب آن را نداشته باشد و نيز ممكن است بيمار غذاى تندى را خورده باشد ، نشانى آن درد ، پيچش ، حرارت و التهابى در اندرون است و چه‌بسا كه پزشكى نادان اشتباه و مسهلى تجويز كند كه در اين صورت امكان دارد زخمى در روده پيدا شود يا بيمار به علت ناتوانى اعصاب برعشه گرفتار گردد . اما درمان اين بيمارى آن است كه نخست صفرا را خاموش كنند و براى اين كار بايد بيمار سكنجبين همراه با آب گرم بخورد و سپس صفرا را با نوشيدن محلول هشتاد سانتىگرم سقمونيا در جلاب بيرون برانند غذاى بيمار آب خيار سبزه يا آب انار ميخوش يا خوراك هائى است كه سماق و آلو داشته باشد گاهى پيچش در اثر كيموس غليظ نارس ( هضم نشده ) كه حرارت روده توانائى گوارش آن را ندارد و در قسمتى از روده باريك گرد مىآيد پيدا مىشود ، علامتش درد سنگينى است كه در نقطه اى در بالاى ناف احساس مىگردد ، درمانش واداشتن مزاج به بيرون‌روى\r\n\r\n","description":"","footnote":"","page_name":" 396 ","page_number":428},
  {"content":"\r\n\r\nبوسيله ايارج‌ها است ، ضمنا بيمار بايد از انواع گوشت بپرهيزد و بشوربائى كه بزند ( قنابرى ) در آن باشد و با دارچينى ، خولنجان ، نعناع و پونه معطر شده باشد قناعت كند گاهى در معده بادهائى پيدا مىشود و زياد مىگردد و تا ناحيه پهلو پيش مىرود و سببش غذاهاى سردى است كه طبيعت توانائى گوارش آنها را نداشته و بخارهائى كه پيدا شده راه گريز به صورت باد گلو يا دفع باد از راه مقعده را ندارد و بروده‌ها فشار مىآورد و قولنج بادى در شكم پيدا مىشود كه تا ناحيه پهلو را فرا مىگيرد علامتش كششى سنگينى و نفخى است كه پس از خوردن غذا پيدا مىشود ، بيمار اشتهاى خوردن را از دست مىدهد ، گاه مبتلا بسردرد مىگردد و در اطراف نافش قرقر مىكند درمانش خوردن سفوف مقوى ، حب انغوزه ، حقنه بيست و يكم ، روغن حب عرعر و سفوف مقلياثا است و بيمار بايد از ميوه‌ها و سبزيها و خوراكهاى نفخ‌دار مثل باقلا عدس نخود و مانند آن و نيز نوشيدن آب سرد خوددارى كند . همچنين تنقيه با داروهاى بازكننده و اگر بيمار بتواند ، گرسنگى ، براى دو يا سه روز سودمند است اما اگر تاب آن را نداشته باشد كمى آب گوشت همراه با ادويه معطر و نيز سير و انغوزه مفيد است ليكن ترشيها و خوراكهاى قابض و غليظ و چيزهائى كه توليد يبوست كند زيان دارد . پيچش در پائين ناف به علت گشادگى روده‌ها كمتر از پيچش بالاى ناف است .\r\nاگر همراه با درد روده‌ها دست و پا سرد شود بيمارى بدى است و به‌هرحال نبايد كارى كنند كه بادها زندانى شوند زيرا اگر اين حالت به طول بكشد استسقاء و قولنج « 1 » پيدا مىشود و چه‌بسا كه درد بمعده بكشد تا از راه دهان\r\n\r\n\r\n","description":"","footnote":"\r\n( 1 ) در قانون آمده است كه اگر قولنج در اثر ماندن مدفوع و بلغم باشد در ربع ليتر آب اشنان چهل گرم روغن كنجد و 12 گرم بوره مىريزند و تنقيه مىكنند . مؤلف ( ا ع )\r\n","page_name":" 397 ","page_number":429},
  {"content":"\r\n\r\nخارج شود و در اين حال پهلوها درد مىگيرند و گاه درد به طرف سر مىرود و در نتيجه چشمها تاريك مىگردد و گاه به بندها فشار مىآورد و ايجاد تشنج مىكند .\r\nاگر پيچش همراه با حرارت باشد حب نارمشك و اگر همراه با رطوبت باشد ايارج جلابا بسيار سودبخشند .\r\n\r\nفصل قولنج\r\nقولنج  ( C oliqueintestinal )  درد شديدى است كه در روده كلفت پيدا مىشود كه يا از بلغم شيشه‌اى لزج و زيادى است كه در روده كلفت ( قولون ) جمع شده و بر خشكى و سردى آن مىافزايد و در نتيجه مدفوع در آنجا جامد مىگردد يا سودائى است كه در آنجا پيدا شده و همين عمل را مىكند يا به علت خشكى تفاله غذاهاى گرم و خشك و يا سرد و خشك پيدا مىشود و يا به سبب زيادى پيشاب ، روده‌ها از صفراى تند خشك مىگردد يا بيمار غذاها و دواهاى خشكى خورده يا بادهائى در روده جمع شده و يا روده آماس كرده و راهش تنگ و مدفوع انباشته شده است گاه كرمهاى روده ، رطوبت غذا را مكيده و آن را خشك مىكنند و گاهى چند علت ممكن است باهم جمع باشند و راه آن را ببندند\r\nاگر درد از بلغم باشد با نشانيهاى آن همراه است و در يك نقطه حس مىشود و درمانش بيرون راندن بلغم با حب السلاطين ، حب بلغم و مانند آن است و نيز شوره محلول ، الكسير مدر ، ايارج فيقراء ، حب الاشق ، حب البورق ، حب دهن السلاطين و بخصوص حب القولنج مفيدند و تنقيه با داروى مذكور در شماره يك‌صد و بيست و سه در باب پنجم ، مفيد است . روح البارود ، روح الملح ، زاج معدنى ، گل گوگرد مركب ، مسهل سهل ، گل سرخ پخته معجون صدم معجون خيارشنبر ( فلوس ) ( اگر همراه با صفرا نيز باشد ) مفيد مىباشند . اگر\r\n\r\n","description":"","footnote":"","page_name":" 398 ","page_number":430},
  {"content":"\r\n\r\nبيمار بيهوش شود بايد ايارج فيقراء به او بنوشانند و او را با مخلوط بوره ، روغن زيتون و آب يا آب نمك ( اگر چيز ديگرى آماده نباشد ) تنقيه كنند و نيز گفته‌اند كه مخلوط دوازده و نيم گرم نمك اندرانى با دويست و هشتاد سانتيمتر مكعب آب و روغن زيتون مفيد است از اين داروها بيم مىرود كه روده زخم شود و بهتر اين است كه دارو را بچشند تا شورى آن زياد نباشد « 1 » خوردن 50 گرم روغن بادام\r\n\r\n\r\n","description":"","footnote":"\r\n( 1 ) در زاد المسافرين براى قولنج بلغمى اين مسهل ذكر شده كه براى حرارتيها نيز مفيد است : فلوس پنجاه گرم گلقند چهل و پنج گرم آنها را در باديان پخته حل و صاف مىكنند و پس از آن حبى مركب از پنج گرم تربد و دو و نيم گرم ايارج فيقراء مىخورند و نيز در همين كتاب آمده است كه ضماد انغوزه براى قولنج ، نفخ شكم و درد معده و مثانه مفيد است و انغوزه را در موم ذوب شده حل مىكنند و مقدارى جندبيدستر نيز در آن مىريزند و نيز گفته است كه اگر پاره‌اى از روغنهاى مناسب را در آن بريزند تا براى ضماد آماده‌تر باشد بهتر است و نيز براى درمان قولنج ، بادها ، نفخ شكم و معده و پيچش ، جويدن زيره و فرودادن آب دهن و همچنين خوردن گاودانه و شنبليله كه كوفته و پخته شود و نيز انيسون پخته و كرفسى كه در سركه پخته باشند و نيز ضماد با آنها سود مند است . در اين كتاب شيافى ذكر شده كه براى درمان قولنج مفيد است بوره ارمنى را كوفته و مىبيزند و آن را همراه با شكر بقوام آمده يا شيره انگور مىآشامند و نيز شياف كردن كمى نمك يا نمك تبرزد يا فضله موش همراه با عسل يا پيه هندوانه ابو جهل و عنزروت سودمند است . براى قولنج بادى اين شياف مفيد است : سداب چهار جزء زيره دو جزء بوره يك جزء كه در عسل خمير شده باشد . شياف ديگر اين است : از سكبينه ، بوره ، مقل ، پيه هندوانه ابو جهل و خطمى همراه با عسل شيافى مىسازند كه طولش به اندازه پهناى شش\r\n","page_name":" 399 ","page_number":431},
  {"content":"\r\n\r\nبا يك‌صد و بيست سانتىگرم روح الكبريت مفيد است . همچنين اگر پانزده دانه مغز بادام پوست گرفته با پنج گرم جلب را حب كنند و بخورند سودمند مىباشد ضماد پنج گرم هندوانه ابو جهل با شصت سانتىگرم جدوار نيز سودبخش است و اگر دردى هم باشد اين حب را به بيمار مىخورانند : كرچك چينى ( دند چينى ) بادام شيرين پوست گرفته و هليله از هركدام يك جزء ، انزروت نصف جزء زعفران يك چهارم جزء كه آنها را حب مىكنند و به قدر توانائى از سه تا پنج\r\n\r\n\r\n","description":"","footnote":"\r\n- انگشت باشد و استعمال مىكنند و نيز در همين كتاب آمده است كه اگر پس از خوردن غذا قولنج پيدا شود بايد قى كنند تا معده پاك شود و اگر دردى باقى بماند شيافها و حقنه‌ها را به كار ببرند و پس از پاكسازى پائين روده بايد مسهل بخورند و اين درمان خوبى است . و نيز گفته است كه اگر خلطهاى تندى در روده باشد بايد از داروهاى گرم پرهيز كنند و با داروهاى نرم‌كننده و ليز و آبدار مثل لعابها ، فلوس ، و روغن‌هاى سرد تنقيه كنند . و همچنين گفته است كه قرص بنفشه قولنج را درمان مىكند و راه ساختن آن اين است :\r\nبنفشه ده جزء ، ريشه شيرين‌بيان پوست گرفته ، تربد سفيد نرم از هركدام پنج جزء آنها را قرص مىكنند و مقدار خوراك آن ده گرم است كه بايد با آب گرم نوشيده شود . داروى ديگر كه براى معده سرد و ترشى آن و شكستن باد ها و باز كردن بستگيهاى كبدى مفيد مىباشد اين است : زيره كرمانى بيست و دويست و پنجاه گرم برگ سداب پنجاه گرم نطرون ( بوره ارمنى ) پنجاه گرم افتيمون ( كشوث ) 75 گرم كه آنها را كوفته و با مقدارى كه لازم است عسل خمير مىكنند و مىخورند و نيز راه ساختن آب عسل كه داروى كسانى است كه عادة بقولنج گرفتار مىشوند اين است : چهارصد و پنجاه گرم عسل را در سه ليتر آب مىجوشانند تا نزديك بسفتى شود سپس كيسه‌اى كه در آن قدرى فلفل باشد -\r\n","page_name":" 400 ","page_number":432},
  {"content":"\r\n\r\nحب مىخورند . خوردن ده گرم جوهر سقز ( علك البطم ) يا يك گرم روغن آن با عسل نيز مفيد مىباشد . اين دارو براى قولنج بادى و بلغمى هر دو خوب است : بيست گرم هليله سياه را در آب مىجوشانند و با دويست و چهل گرم شكر سرخ شيرين مىكنند و مىآشامند و نيز براى قولنج بستن فضله گرگ به شكم سودمند است . خوراندن ادرارآور و رفتن بيمار بحمام قبل از حل شدن ماده جايز نيست و اگر آثارى از حرارت نباشد خوردن روغن كرچك مناسب است و غذاى مريض آب گوشتى است كه با ادويه‌اى كه زياد گرم نباشد معطر گرديده باشد و اگر قولنج بادى باشد خوردن حب نارمشك ، حب - السلاطين ، شند با آب باديان رومى ( انيسون ) يا زيره و يا زيره رومى ( كرويا ) برشته و استعمال حقنه يك‌صد و بيست و دوم كه در باب پنجم از آن ياد شده ، روغن بسباسه ، ضماد شمامه مقويه و خوردن آن ، لبن الكبريت و معجون الراحه بسيار مفيد است بخصوص اگر بيمار گرفتار تخمه باشد . اگر\r\n\r\n\r\n","description":"","footnote":"\r\n- در آن مىاندازند تا مقدارى بجوشد و آنگاه آن را برميدارند و استعمال مىكنند و نيز راه ساختن روغنى كه بادشكن مىباشد اين است : پنج گرم جند بيدستر و دو و نيم گرم فرفيون را در بيست و پنج گرم روغن سداب حل و شكم را با آن ضماد مىكنند . داروى ديگرى كه براى نفخ و قولنج مفيد مىباشد اين است : مقدارى زنيان با كمى فلفل و نعناع مىكوبند و مىبيزند و يك قاشق از آن را با آب نيم گرم مىخورند . مؤلف اعلى الله مقامه\r\nدر مقاله پنجم در باب مفردات خواص پياز دشتى ( اسقيل ) ، قازياغى ( اطريلال ) ، جدوار و جلب ( جلابا ) ، حنا ، مگس ، ريوند ، شند ، صابون ، قارچ چمن ( غاريقون ) ، عصاره ريوند ( غوتاغنبا ) و شاهزيره ( كرويا ) براى اين بيمارىها آمده است مراجعه كن . مؤلف اعلى الله مقامه\r\n","page_name":" 401 ","page_number":433},
  {"content":"\r\n\r\nقولنج از سودا باشد درمانش همان است كه گذشت . اگر قولنج از خشكى تفاله‌هاى غذائى باشد علامتش ثابت ماندن درد و احساس سنگينى در يك موضع ، تشنگى و سختى جاى درد است كه با انگشت بر آنجا فشار بياورند حس مىشود و درمانش تنقيه با بوره و روغن زيتون و آب است و بايد مزاج را با حب مفتح و دو و نيم گرم صابون لينت بدهند . غذاى بيمار اگر لازم باشد آب گوشت است « 1 » و نيز بايد حقنه‌هائى كه در شماره صد و بيست و صد و بيست و چهارم در باب پنجم آمده به كار رود .\r\nاما قولنج ورمى ، علامتش داغى ، التهاب ، بىتابى و گزشى است كه بيمار همراه با تب حس مىكند و جايز نيست كه با مسهل شروع كنند زيرا به قولنج ورمى روده مىانجامد ليكن بايد فصد كنند و آهسته آهسته خون بگيرند و اگر پيشاب بند بيايد صافن و بعد باسليق را فصد مىكنند و اگر به تنقيه احتياج باشد دو دهم ليتر آب چغندر را مىگيرند و پنجاه گرم روغن كنجد ، پنجاه گرم شكر و پنج گرم بوره در آن مىريزند و بيمار را با آن تنقيه مىنمايند و اين ضماد را بر محل ورم مىنهند گل سرخ پنج جزء ، صندل و فوفل از هركدام دو جزء آرد جو بيست جزء همه را خمير مىكنند و به كار مىبرند و نيز ضماد فاروق اللين مفيد است .\r\nاگر سبب قولنج كرم روده باشد درمانش را در فصل ويژه‌اى خواهيم گفت اما علامتش تهوع زياد ، شدت درد در وقت بيرون‌روى و بيرون آمدن كرم پيش از آغاز درد است ، درمانش روغن سقز و عرق آن است .\r\nنوع ديگرى قولنج از ناتوانى قدرت دفع‌كننده روده كلفت ( قولون ) پيدا\r\n\r\n\r\n","description":"","footnote":"\r\n( 1 ) مراد از آب گوشت در اينجا و هر جاى ديگر كه در اين كتاب آمده عرق يا جوشانده گوشت يا شيرابه گوشتى است كه در ظرفى سربسته ريخته و درون آب جوشانده باشند . م\r\n","page_name":" 402 ","page_number":434},
  {"content":"\r\n\r\nمىشود و به‌طورىكه آزمايش شده ، سير قدرت دفع‌كننده را زياد مىكند . گاه قولون در اثر استعمال مواد مخدر بىحس مىگردد و قولنج پيدا مىشود همانطور كه در نزد اشخاص ترياكى ديده مىشود و سير براى چنين كسانى بسيار مفيد مىباشد . ولى گاهى از باب ناچارى بايد درد را تسكين بدهند اگرچه استعمال مسكن خود از جهت تخديرى كه مىكند بر قولنج بيفزايد ، اما ممكن است خطر مرگ بيمار در كار باشد و بهترين چيزى كه مىتوان به كار برد ، حب الشفاء و حب افيون هندى است . حب راوند در تسكين قولنج بلغمى بسيار خوب است اما حب القولنج بهتر از آن است . روغن جوزبويا ، روغن حب عرعر ، روغن گوگرد خالص ، روغن بلسان و شكر سرب ( استات سرب ) نيز بسيار سودمندند . و نيز فلونيا درد را فرومينشاند .\r\nپس از تسكين يافتن بيمارى بايد هرچه زودتر به باز كردن روده بپردازند و به‌هرحال مسهل هر دردى را كه در شكم باشد تمام مىكند مگر زخم‌ها و قرحه‌ها .\r\nبدترين انواع قولنج آنست كه ايلاوس  ( Ileus )  ناميده مىشود و گويا معنى اين كلمه اين است ( خدايا رحم كن ) و سببش آماس روده‌ها يا گرد آمدن تفاله‌هاى غذائى سخت شده و يا رطوبتهاى غليظ در روده باريك مىباشد كه راه آن را بسته است يا ممكنست روده تاب خورده باشد كه اين بيمارى  ( Volvulus invagination )  كشنده است و كسى از آن نمىرهد بخصوص اگر بيمار تفاله غذا را قى كند يا باد گلويش بوى گنديدگى بدهد و يا تمام بدنش بدبو شود و گفتگو از آن سودى ندارد .\r\n\r\n","description":"","footnote":"","page_name":" 403 ","page_number":435},
  {"content":"\r\n\r\n\r\nفصل كرم روده\r\nبدانكه كرمهاى دراز  ( Ascaris )  در روده باريك و در بالاى ناف پديد مىآيند « 1 » و آنها را كرمهاى مارى شكل هم مىگويند اما آنها كه شبيه به تخم كدو  ( Tenia )  هستند در روده كور  ( Appendice )  و روده كلفت ( قولون ) بوجود مىآيند و كرمهاى ريز در روده مستقيم پيدا مىشوند .\r\nسبب پيدايش كرمها ، خلطى بلغمى مىباشد كه از بدى گوارش يا غذاهاى سردى كه زود مىگندند پيدا مىشود و علامتش اين است كه اين كرمها گاه خودبخود خارج مىشوند و در هنگام خالى بودن روده‌ها ، بيمار تهوع دارد\r\n\r\n\r\n","description":"","footnote":"\r\n( 1 ) بگفته يكى از آزمايش‌كنندگان گردو كرمهاى بلند و كرم كدو را مىكشد و نخودى كه شب در سركه خيسانده و بامداد خورده شود تا ظهر آن روز ، كشنده كرمها است مخلوط پنج گرم زنجبيل و پنج گرم زيره و پنج گرم زنيان ، كشنده كرمست نارگيل كهنه و افشره نعناع همراه با سركه و نيز خوردن پوست نارنج در مدت زياد كرم كدو را مىكشد اطريفال براى دفع كرمهاى قوى و نيز آب اترج ( بيست و پنج گرم ) همراه با شيره براى بيرون راندن كرم مفيد است و بايد بيمار از خوردن مواد توليدكننده بلغم خوددارى كند اين ضماد كرمها را بيرون مىراند : درمنه تركى را در آب هندوانه ابو جهل مىپزند و بر ناف ضماد مىنمايند و سركه عنصلى نيز مفيد است و نيز ضماد برگ هلو بر ناف ، كرم را بيرون مىراند . اين گرد نيز سودبخش است : تربد 60 گرم درمنه تركى 110 گرم قنبيل سى گرم باقلاى مصرى ( ترمس ) 30 گرم پونه 30 گرم همه را مىكوبند و پس از بيختن مخلوط كرده پانزده گرم از آن را با يك فنجان شير گاو و 25 گرم شكر مىخورند اما بيمار كمتر از سه ساله نبايد باشد . مؤلف اعلى الله مقامه\r\n","page_name":" 404 ","page_number":436},
  {"content":"\r\n\r\nو نيز آب دهنش زياد و رنگش زرد است ، شكمش درد مىكند ، در هنگام خواب دندانهايش را برهم مىسايد ، روزها لبهايش خشك است ، پيچش و گزشى حس مىكند ، مدفوعش خشك است و چه‌بسا كه سردرد و گرسنگى شديدى كه آرام‌ناپذير است حس مىكند و گاه اگر چيزى نخورد بيهوش و گرفتار خفقان مىگردد . خوردن غذاهاى غليظ و خوردن گل و دانه‌هاى خام و آشهاى پرچربى بخصوص اگر پس از آن آب زياد خورده شود ، تخمه‌هاى پشت هم ، نوشيدن شير تازه و خوردن گوشت خام و كباب به زايش كرمها كمك مىكند .\r\nبراى درمان قطعى آن جيوه تكليس‌شده را به اندازه مساوى با گوگردى كه ده بار شسته شده باشد مخلوط كرده و تا آن اندازه مىسايند كه گوگرد مانند مركب سياه و ناپديد شود آنگاه به خردسالان بيست سانتىگرم و ببزرگسالان پنجاه سانتىگرم از آن را مىخورانند و نيز خوردن يك‌صد و بيست سانتىگرم « 1 » سفوف جنتيانا براى خردسالان تجويز مىشود . اگر هندوانه ابو جهل و سياه\r\n\r\n\r\n","description":"","footnote":"\r\n( 1 ) در زاد المسافرين آمده است كه خوردن هفت و نيم گرم ابهل ( سرو كوهى ) و هفت و نيم گرم برنگ كابلى با شير تازه ، كرمها را مىكشد و هفت و نيم گرم ترمس همراه با عسل يا سركه و ضماد آن بر ناف اطفال كرمها و حتى كيسه آنها را بيرون مىراند . خوردن گردو در مدت زياد سودمند است دوازده و نيم گرم انغوزه با آب گرم و نيز خوردن يك و نيم گرم زنجبيل و نخودى كه در سركه خيسانده باشند پيش از صبحانه ، تا ظهر كرم كدو را بيرون مىراند سقمونيا تا ده گرم همراه با شير و يك جزء سعد همراه با ده جزء تربد با شير تازه و نيز دو گرم سكبينج با سياهدانه‌اى كه در آب حنظل بپزند و با آب درمنه تركى خمير كرده آن را بر ناف ضماد كنند و ضماد پنج گرم صابون رقى ( نوعى صابون كه از روغن زيتون و پيه تهيه مىشده ) بآزمايش رسيده آب آويشن -\r\n","page_name":" 405 ","page_number":437},
  {"content":"\r\n\r\nدانه را با سركه و بوره ارمنى ( از هركدام يك جزو ) بسايند و بر شكم ضماد كنند مفيد است و كرمهاى بزرگ و كوچك را خارج مىنمايد . خوردن هفتاد و پنج گرم روغن كرچك با آب نيمه گرم و اگر مانعى از خوردن داروها باشد و اين ضماد سودمند نباشد هر روز چند مرتبه بايد شكم را با مرهم الديدان ضماد نمايند .\r\nاز چيزهائى كه كرمها را دفع مىنمايد سياهدانه ، زعفران ، روغن نفت ، نار - گيل و نعناع است كه باهم و يا به تنهائى بايد خورده شوند و نيز خوردن يك گرم روغن سقز ، بنه با عسل مفيد است و نيز اگر كودكان سى سانتىگرم\r\n\r\n\r\n","description":"","footnote":"\r\nپخته و دو و نيم گرم قسط با آب قنبيل تا پنج گرم گشنيز خشك سه روز هر روزى پنج گرم همراه با شيره انگور و نيز پنج گرم زيره و پنج گرم زنيان ، افشره نعناع با سركه براى كرمهاى دراز مفيد است پوست نارنج با روغن زيتون در مدت زياد و ضماد برگ هلو بر ناف و خوردن آب آن و نيز تخم كرفس همراه با سكنجبين يا روغن زيتون و آب ريشه انار پخته نيز سودمندند . و اگر بيمار مبتلا باسهال باشد دارويش افشره بارهنگ تازه است و خوردن بارهنگ خشك و افشره سماق و نيز افسنتين تا ده گرم و همچنين درمنه تركى مفيد مىباشند توضيحا بايد اضافه كنيم كه خوردن آن مقدار سقمونيا و انغوزه البته اشتباه است . مؤلف اعلى الله مقامه\r\nدر مقاله پنجم در باب مفردات خواص آلو ، بومادران ، توت ، گردو ، عصاره سرگين الاغ ، نخود ، هندوانه ابو جهل ، هلو ، انار ، زراوند ، سرخس غافث ( طيون ) ، كور ، شير ، مردار سنگ و نارنج براى كرمها آمده است به آن رجوع كن .\r\nمؤلف اعلى الله مقامه\r\nبآزمايش رسيده كه خوردن شير نارگيل ( مايع موجود در داخل نارگيل تازه ) براى دفع انواع كرمها مفيد است . مترجم\r\n","page_name":" 406 ","page_number":438},
  {"content":"\r\n\r\nو بزرگسالان شصت سانتىگرم قلع تكليس شده را همراه با گلشكر ، ايارج اشق ايارج محموده ، حافظ الصحة ، و حب الحلتيت بخورند كرمها را خارج مىكند دواء اول كرمها را مىكشد و دواء دوم و سوم « 1 » آنها را خارج مىكنند دهن - البلسان ، دانه درخت عرعر ، روغن سقز كشنده كرمند ، دهن الكبريت آنها را مىاندازد و روح الملح آنها را مىكشد زاج معدنى انواع كرم را دفع مىكند سفوف الجلابا ، سفوف المردارسنج و صابون آنها را بيرون مىراند ، مرهم - الديدان اگر بر شكم كودك ضماد گردد و مفرح الاعظم كرمها را مىاندازند و يك‌صد و بيست و پنج سانتىگرم مردار سنگ سفيد با جلاب همين خاصيت را دارد هرگاه كه داروى كشنده كرم به كار رود بايد مسهل به كار برند تا همه كرمها خارج شوند و در روده نمانند زيرا در غير اين صورت مىگندند . پنجاه سانتيگرم زاج الجلاء يا جوهر الصورى نيز براى كرم در بچه‌ها مفيد است . ان شاء الله آنچه در اين‌باره گفتيم كافى است .\r\n\r\nفصل پيچ اسهالى\r\nمنظور از پيچ اسهالى  ( Tenesme )  حركت روده راست ( آخرين قسمت روده ) است كه سبب بيرون‌روى پشت سر هم اضطرارى همراه با پيچش و بيرون رفتن پاره‌اى خلطها است اما چندان مدفوعى دفع نمىشود و مقدار آن در هربار بسيار كم و همراه با رطوبت مخاطى است ، گاهى كمى خون خالص هم با آن همراه است سببش رطوبت تند گزنده و لزجى است كه به روده‌ها چيره شده و در آن جريان مىيابد تا به روده راست مىرسد ، گاه علتش صفراء مىباشد كه علامت آن گزش ، تندى ، حرارت و زردى مدفوع است يا ممكن است\r\n\r\n\r\n","description":"","footnote":"\r\n( 1 ) به داروهاى مركب حرف دال مراجعه شود . مترجم\r\n","page_name":" 407 ","page_number":439},
  {"content":"\r\n\r\nعلت بلغمى و نمكى باشد كه علامتش هضم نشده بودن مواد دفع شده و رنگ آن است كه آميزه‌اى از سفيدى و زردى است يا سوداء است كه نشانى آن « 1 »\r\n\r\n\r\n","description":"","footnote":"\r\n( 1 ) در كتاب دكتر پولاك فرنگى آمده است كه اسهال خونى كه به زبان لاتينى ديسانترى گفته مىشود بيمارى همه‌گيرى است كه بيرون‌روى پشت سر هم همراه با خون و بلغم و پيچش و درد در ناحيه نشيمنگاه و قولنج و تب سنگين يا سبك است و بيشتر پس از تب نوبه ( مالاريا ) پيدا مىشود و گاه به صورت وباى معروف درمىآيد و جاى بيمارى در پائين روده‌ها است كه پوسته داخلى آن پر از خون مىگردد و بعد مىتركد و تكه‌تكه خارج مىشود و سبب آن مىشود كه روده باريك از كار خود باز بماند و تفاله‌هاى غذائى و صفرا در آن زندانى مىشوند و بيرون رفتن صفرا علامت خوبى است و بيشتر تا چهارده روز طول مىكشد و سبب ناراحتى ، خستگى ، درد گردن و نشيمنگاه ، سردرد ، سرگيجه بىاشتهائى ، لرز ، تهوع ، قى ، قولنج اطراف ناف ، قرقر شكم ، پيچش ، تب ، تشنگى ، تندى نبض و ضعف آن ، كمى ادرار ، بىتابى ، بيخوابى محرقه كشنده و دفع صفراى زرد و سبز ، ورم پاها ، استسقاء و لاغريست و گاه بورم زير گوش بنام وير - دوتس مىانجامد و مىگويد كه غذاى بيمار آب جوجه ، شورباى اسفناج و گشنيز ، لعاب تخم اسفرزه و صمغ عربى يا به‌دانه است و بهتر اينست كه نان سوخته را در آب بيندازند و به مريض بدهند و اگر ضعفى نباشد و تب سبك باشد بيمار مىتواند بحمام برود و گذاشتن پارچه‌هاى گرم و نشستن بر آجر گرم براى بيمار سودمند است داروى بيمارى خوردن بيست تا چهل سانتىگرم كالومل در شب و سى تا چهل گرم روغن كرچك در بامداد است و همين‌كه پيچش كم شد تا سه چهار روز هر روز پانزده تا بيست گرم روغن كرچك بايد بخورند و اگر پيچ باقى باشد بايد دوباره همانطور كه گفته شد كالومل بخورند و اگر شدت -\r\n","page_name":" 408 ","page_number":440},
  {"content":"\r\n\r\nاين است كه مدفوع گاه رقيق و گاهى غليظ و رنگش تيره يا خونى همراه با سنگينى بدن و كشش زياد و قرمزى مدفوع است . به‌هرحال علت هرچه مىخواهد باشد ، اول رطوبتهاى مخاطى رويه روده راست ( آخرين قسمت روده ) خارج مىشود پس از آن مدفوع تراشه مانند و سپس خون خالص كه از رگهاى روده ترشح شده است خارج مىگردد ، تفاوت اين نوع اسهال با نوع خونى اينست كه در اين نوع اول خون بيرون مىآيد و ميان اين خون با خونى كه از جدار\r\n\r\n\r\n","description":"","footnote":"\r\nداشته باشد يك‌دهم گرم ترياك ، دودهم گرم كالومل بايد به بيمار بخورانند و براى بچه‌ها ده سانتىگرم كالومل و تا ده گرم روغن كرچك بس است و اگر از لاغر شدن ( باحتمال كلى منظور از لاغر شدن تمام شدن آب بدن بيمار است كه در اسهالهاى شديد پيدا مىشود . مترجم ) نترسند پانزده تا بيست گرم پوست گنه‌گنه بايد بخورند و گفته است شراب و آب از هركدام يك‌صد و بيست سانتيمتر مكعب آميخته كرده و مىجوشانند تا نصف شود و سپس آن را صاف مىكنند و دو قاشق شربت پوست نارنج به آن مىافزايند و در بيست و چهار ساعت در چهار مرتبه از آن مىنوشند و اگر پس از بهبودى اسهال مزمن و يا سستى روده‌ها پيدا شد ، چهار گرم جوهر آهن و شصت سانتىگرم اذاراقى سائيده و مخلوط با يك لعاب نموده و شصت عدد حب مىسازند و در هر روز صبح و شب سه عدد مىخورند . گاه خوردن ده سانتيگرم ترياك صبح و شب مفيد است و اين تمام درمانى است كه گفته است و اين است دانائى آنها اما اگر اين بيمارى طول بكشد و شديد باشد ده گرم عنب الثعلب ( تاجريزى سياه ) و ده عدد سپستان و ده گرم ريشه خطمى و پنجاه گرم فلوس ( يكتر ) ده گرم روغن بادام را بنا بمعمول مىپزند و يك روز در ميان مىخورند و اگر صفرا چيره شده باشد ده گرم گل نيلوفر به آن مىافزايند . مؤلف اعلى الله مقامه\r\n","page_name":" 409 ","page_number":441},
  {"content":"\r\n\r\nروده راست مىآيد اين تفاوت وجود دارد كه اين قسم پس از مدفوع مىآيد . گاه علت بيمارى ورم گرمى است كه از سنگينى مزاج پيدا شده و اين نوع از زنش ( ضربان ) و احساس سنگينى و پيچ و خارج نشدن تفاله شناخته مىشود .\r\nزمانى ممكن است تفاله‌ها خشك شده و در روده باريك بمانند و خارج شدن آنها دشوار شود و اين نوع را از احساس سنگينى ، درد و پيچش بالاى ناف مىتوان شناخت . وقتى اين بيمارى از سرماخوردگى نشيمنگاه و شكم در اثر شستشوى با آب سرد و يا خوابيدن بر زمين نمناك و نشستن بر سنگ يخ كرده پيدا مىشود زيرا روده راست سرد مىگردد و ناتوان مىشود و به همين علت بلغمى در آن بوجود مىآيد و سبب بيمارى مىگردد . اگر علت بلغم باشد درمانش پس از پاكسازى خوردن تخم بارهنگ و ريشه خطمى با روغن بادام است و غذاى بيمار شورباها با روغن بادام و برنج و زرده تخم‌مرغ نيم‌بند است . اگر از نبودن سنگينى مطمئن باشى سفوف الطين به بيمار بخوران اما اگر سنگينى داشت به مسهل نيازمند است و هفتاد و پنج تا يك‌صد گرم روغن كرچك و نيز به همين اندازه شربت گل سرخ به او بده . براى اين بيمارى اگر از رطوبت باشد تا چهل سانتىگرم جوهر توتيا همراه با آب جوجه و شياف پنجاه و يكم مفيد است و اگر سببش رطوبت صفرائى باشد علامتش بيرون روى صفرائى همراه با پيچ و سوزش مقعد ، تشنگى و تلخى دهن است .\r\nدرمانش خوردن ده گرم تخم اسفرزه و پنج گرم تخم بارهنگ است كه همراه با لعاب ريشه خطمى كه در عرق بيد خيسانده باشند بايد خورده شود و اگر صفراى بيشترى باشد بيمار بايد شيرخشتى كه در ماء الشعير خيسانده باشند بخورد و غذايش شوربائى است كه با شيرابه جو پخته باشند و پس از پاكسازى بايد سفوف الطين همراه با شيره تخم خرفه و گشنيز خشك بخورد\r\n\r\n","description":"","footnote":"","page_name":" 410 ","page_number":442},
  {"content":"\r\n\r\nدر هنگام شدت بيمارى سفوف الطين « 1 » آغشته بروغن بادام كه لعاب به‌دانه و عرق بيد در آن ريخته باشند سودمند است و نيز در انواع اين بيمارى تخم خطمى ، بنفشه ، تخم خطمى خبازى ( پنيرك ) پوست گرفته از هركدام بيست و پنج گرم و نشاسته برشته ، صمغ عربى ، گل ارمنى ، از هركدام ده گرم همه را مىكوبند و مىآميزند و روزى تا ده گرم از آن را مىخورند و اگر تصور شود كه تفاله در روده جمع شده با چند دانه هسته تمر هندى يا هسته فلوس يا دانه‌هاى سماق و يا دانه انار به بيمار بخورانند اگر دفع شد راه روده بسته نيست و الا معلوم مىشود كه راه روده بسته است ( در ساير موارد هم بر بستگى روده را از همين راه مىتوان دريافت ) ، درمان اين ناراحتى اين است كه تاجريزى سياه ( عنب - الثعلب ) و ريشه خطمى را بجوشانند و تخم بارهنگ و روغن بادام به آن بيفزايند و به بيمار بدهند و اگر ناراحتى شديدتر از اين باشد درمانش همان است كه در سنگينى گفته شد و بايد بيمارى اصلى ( دل‌پيچه ) « 2 » نيز در نظر گرفته شود و چه خوب است كه اگر از رطوبت باشد حب المفتح بخورند ، اگر آثار حرارت وجود داشته باشد بايد حب نارمشك به بيمار داده شود و اگر از سرما -\r\n\r\n\r\n","description":"","footnote":"\r\n( 1 ) اين سفوف و خاكهاى مانند آن را كه در هنگام گوارش حل نمىشود براى اطفال نمىتوان تجويز كرد زيرا مجارى ماساريقا در كبدهاى آنها تنگ مىباشد و ممكنست در آنها بر بستگى ايجاد كند و كارشان باستسقاء بكشد و نيز در بزرگسالان در هنگام سنگينى نبايد به كار رود زيرا خشك‌كننده است و ممكنست قولنج از آن پديد آيد . مؤلف « ا ع »\r\n( 2 ) در مقاله پنجم در مفردات متفرقه خواص آجر ، اترج ، ترياك ، پاچه ، طلا ، مرّمكى ، مصطكى براى زحير و خواص برنج و نارنج ، ترياك ، آمله بز نر كوهى ، گل انار فارسى ، انار ، شش گوسفند ، سماق ، موم و آب برنج براى زخم و قرحه روده‌ها ذكر شده مراجعه كن . مؤلف اعلى الله مقامه\r\n","page_name":" 411 ","page_number":443},
  {"content":"\r\n\r\nخوردگى روده راست باشد درمانش نشستن بر آجر گرم و گرم كردن نشيمنگاه با خاكستر گرم ( كه در كيسه‌اى ريخته شده باشد ) و مانند آن است اگر در اين بيمارى خونى دفع شود البته از زخم روده‌ها است كه چنانچه نخست خون خارج شود از روده راست ، اگر قطره‌قطره و در آخر بيايد از روده باريك است و اگر مخلوط با مدفوع باشد از بين اين دو قسمت است . براى جلوگيرى از خون‌روى تنقيه با زرده تخم‌مرغ كه در آب زده شده باشد و همچنين با آب برنج پخته بدون نمك مفيد است و نيز براى درمان پيچ اسهالى و خون‌روى دوازده و نيم گرم به‌دانه را در هفتاد و پنج گرم گلاب مىجوشانند تا مانند عسل غليظ شود آنگاه دو و نيم گرم خون سياوشان را نرم سائيده و پس از بيختن در آن مىريزند و به بچه‌ها دو نيم گرم صبحها و دو و نيم گرم شبها مىخورانند ، براى بزرگسالان مقدار خوراك اين دارو دوازده و نيم گرم صبح و دوازده و نيم گرم شب است . اگر خون مخلوط با مدفوع باشد در هنگام نياز شديد حب گزمازه مفيد است و اگر در روده‌ها قرحه‌اى باشد ملح الخبث مفيد مىباشد . اگر اين بيمارى « 1 » از چيرگى رطوبات باشد چند روز بعنوان غذا باقلاى پخته به مريض مىدهند . براى زحير ( پيچ‌خونى ) از هر نوع كه باشد بخصوص در نوع صفرائى مرواريد محلول در آب اترج مفيد است كه اگر از رطوبت باشد دو و نيم گرم از آن را با عسل و در ساير انواع خالص آن را مىخورند تا همه ناراحتىهاى روده را بر طرف كند و نيز سفوف مقلياثا و حمول مردار سنگ ( حمول داروئى است كه از راه مقعد يا فرج استعمال مىشود اما پس از تسكين درد بايد آن را با رشته‌اى كه به آن بسته شده بيرون بكشند - مترجم ) و داروى نهم ، شربت\r\n\r\n\r\n","description":"","footnote":"\r\n( 1 ) براى زحير ( پيچ‌خونى ) سل دومارت جدا سودمند است و در داروهاى مركب باب آخر آمده است . مؤلف اعلى الله مقامه\r\n","page_name":" 412 ","page_number":444},
  {"content":"\r\n\r\nريوند ، تخم ريحان با صمغ عربى ، جوهر توتيا چهل سانتىگرم تا صد و بيست سانتىگرم همراه با آب جوجه سودمند است و نيز برداشتن شيافى از ترياك ، مرّ و زعفران مفيد مىباشد و همچنين قسمتى از يك رشته را به ترياك مىآلايند و آن را داخل مقعد مىكنند و پس از آرامش درد بيرون مىكشند و نيز تنقيه كردن بيست سانتىگرم ترياك همراه با آب برنج پخته ، پيچ ، درد ، خون و بيرون‌روى را آرام مىكند .\r\n\r\nفصل ليزى روده‌ها\r\nموادى كه به بدن وارد مىشوند سه دسته‌اند يا در بدن اثر مىگذارند ( اينها سم هستند ) يا اينكه با بدن اثر طرفينى دارند ( آنها دارو مىباشند ) و يا بدن ، در آنها اثر مىكند ( اينها غذايند ) و ميان اينها بر زخهائى هم وجود دارد . بنابراين اگر غذائى وارد بدن شد كه از هر حيث درست بود ، بدن در آن اثر نموده و اجزاء اصلى آن را اولا در معده جدا مىكند ، سپس در كبد و اندامها هريك از اجزاء مفيد آن غذا به راه خود مىروند و تفاله‌ها هركدام از راه طبيعى خود خارج مىگردند . پس اگر در آثار بهم‌خوردگى ببينيم مىدانيم كه در مؤثر بهم‌خوردگى بوده چه كلى باشد و چه جزئى . اينك مىگوئيم اگر غذائى همانطور كه خورده شده بيرون برود ، كار معده به تباهى كشيده و ليز شده ولى اگر مانند آب كشك باشد مىگوئيم معده كار خود را كرده اما غذا در بين راههاى معده و كبد فاسد شده ، چه ، معلوم مىشود كه كبد آنچه را كه لازم داشته جذب نكرده است ، اما اگر مدفوع همراه با خلطهاى مختلف و نيمه گوارده دفع شود نشان آن است كه نخست غذا از معده رد شده و براههاى خود رفته است و اجزايش از يكديگر جدا شده اما باز جذب نشده و بمعده برگشته ، بنا\r\n\r\n","description":"","footnote":"","page_name":" 413 ","page_number":445},
  {"content":"\r\n\r\nبر اين تباهى از كبد است ، همچنين اگر همراه با مدفوع خون يا صفرا بيرون بيايد مىگوئيم كه علت در كيسه صفرا است ، اگر سودائى ببينيم مىانديشيم كه علت از طحال است و اگر بلغم همراه آن باشد به نظر مىرسد كه علت از همه اندامها بخصوص از ريه است ، اگر آب مدفوع زياد باشد مىفهميم كه خرابى از كليه‌ها است و به همين دليل پيشاب و مدفوع در اندازه خود از حد طبيعى بيرون رفته و بر خلاف يكديگرند . اگر مدفوع خارج از وضع طبيعى دفع شد عيب در روده‌ها و رگهاى مربوط به آن است و اين بيمارى ليزى روده‌ها مىباشد بنابراين درست بينديش و جاهاى فساد را شناسائى كن . گاه فساد از گرد آمدن چيزهايى كه نبايد باهم باشند و يا از جهت كميت و نوشيدن نابهنگام مواد آبكى و مانند آنست . اين بيمارى در حقيقت مادر بيماريها است ، اگر بخارى زياد باشد بسوى سر انسان مىرود و سبب سردرد و ماليخوليا مىشود اگر مقدار مواد كم و نفسانيت آنها زياد باشد داخل در اندرون بدن مىشود و استسقاء طبلى را پديد مىآورد و يا باندامها مىرود و استسقاء گوشتى و قرحه ها ، برص ، خوره و مانند آن پيدا مىشود ، اگر مواد ملحى آن زياد باشد به اندامهاى پائينى مىرود و بيماريهائى مانند نقرس ، عرق النساء ( سياتيك ) ، واريس ، داء الفيل ( بزرگ شدن بسيار زياد پا ) و مانند آن را ايجاد مىكند .\r\nدر هريك از اين حالات علامتهائى وجود دارد از قبيل ضعف معده ، كمى اشتها ، احساس نكردن گرسنگى ، خفقان ، لاغرى ( اگر از گرمى باشد ) ، باد گلو ، سكسكه ، قرقر ( اگر از سردى باشد ) و ديرهضمى ( اگر از خشكى باشد ) ، زيادتى آب دهن و لينت مزاج ( اگر رطوبتى باشد ) . اما اين بيمارى از قرحه هاى معده يا روده است كه در اين هنگام طبيعت غذا را نگه نمىدارد و آن را از خود مىراند ، نشانيش بدبوئى دهن ، پيدا شدن جوشهائى در مرى و دهن\r\n\r\n","description":"","footnote":"","page_name":" 414 ","page_number":446},
  {"content":"\r\n\r\nو احساس گرمى ، سوزش و تشنگى و اگر از روده‌ها باشد احساس سوزش و ناراحتى و پيچش در روده‌ها است . چه‌بسا كه پوسته‌هاى جوشها و زرد - آب در مدفوع ديده مىشود . اگر از اخلاط باشد درمانش تنقيه و فصد در نوع صفرائى و خونى است تا در اندازه و چگونگى خلطها بهبودى پديد شود سپس بايد سكنجبين بنوشند ، انار بمكند و ماء الشعير همراه با تمر هندى جوارشن‌هاى مناسب مانند جوارشن انطاكى بخورند ، شربت سيب نيز مفيد است . اگر قرحه‌اى در كار باشد بايد از ترشى بپرهيزند و داروهاى صمغى و لعاب‌دار و روغنى را به كار ببرند مثلا تخم اسفرزه و مغز بادام و غذاها بايد قابض و چسب‌دار باشد مانند خرفه ، چغندر و آش آرد همراه با روغن بادام در آبى كه بيمار مىآشامد بايد چند بار آهن تفته‌اى را سرد كنند سپس مقدارى مصطكى را در آن بيندازند و در كوزه تازه‌اى بجوشانند و سرد كنند و پس از آن بياشامند . اگر بيمارى از بلغم ، سودا و ليزى روده باشد جوهر الصورى به بيمار مىخورانند تا قى كند و نيز مطبوخ الزلق ، مرباى زنجبيل و شراب الرضوى داروهاى بسيار سودمندى در اين موردند . اگر از باز بودن روده‌ها با خوراندن هسته تمر هندى و مانند آن اطمينان داشته باشند بهترين دارو براى ليزى ، سفوف اكسير المعده ، سفوف المقوى ، سفوف الاطفال و نيز اين گرد داروئى ( سفوف ) مىباشد : پوست اترج يك جزو و نيم ، شاهزيره‌اى كه يك هفته در سركه خيسانده و سپس در سايه خشك شده باشد يك جزء انيسون ( باديان رومى ) ، عود هندى از هركدام نيم جزو ، مصطكى يك چهارم جزو شكر به اندازه مجموع آنها و خوراك آن پنج گرم است و خوراك بيمار قليه با تخم‌هاى مناسب ، تخم‌مرغ نيم‌پز و دارچينى است اما اگر گوشت كم بخورند بهتر است و نيز نشستن روى كيسه‌هاى نمك يا سبوس گرم و آجر داغ مفيد\r\n\r\n","description":"","footnote":"","page_name":" 415 ","page_number":447},
  {"content":"\r\n\r\nمىباشد . در سودائيها بايد بيشتر بغذاهاى رطوبتى مانند دوغ همراه با شكر و شير ميشى كه آهن گداخته‌اى را در آن فروبرده باشند بپردازند . يكى از پزشكان بر آن است كه اگر هفت مرتبه هفده گرم نقره و پنج مرتبه دوازده و نيم گرم طلا و سپس نه مرتبه يك‌صد گرم آهن را تفته كنند و در يك ليتر گلاب بيندازند و سپس چهل و پنج گرم آن را به بيمار بدهند علت اين بيمارى را در هريك از اندامها كه باشد بر طرف مىكند . و نيز براى ليزى روده بخصوص در نوع سودائى كلس المرجان دو و نيم گرم ، صمغ يك و نيم گرم ، انيسون چهار گرم مىكوبند و مىخورند كه ليزى و بدى گوارش را كه از سوداء باشد بر طرف مىكند و احشاء را نيرو مىبخشد « 1 » و همچنين اگر مقدارى مرواريد را بسايند و با آب اترج در شيشه بريزند و دهانه آن را با موم ببندند و در سركه بگذارند تا حل شود و آنگاه دو و نيم گرم از آن را در عسل ريخته و بخورند براى ناراحتيهاى روده مفيد است . براى تقويت روده‌ها الكسير ذو الخاصية و همچنين دهن - البلسان نافع بوده و بيماريهاى آن را بهبود مىبخشند ، شربت سيب و شراب - القابض نيز سودمندند اما اگر عيب از كبد باشد بايد داروهاى بازكننده مانند زاج طرطر و حب المفتح و مانند آن و پس از آن ادرارآورها مانند جوهر - الاشوس و روح الاشوس و روح الملح به كار رود ، اگر سببهاى ديگرى باشد بايد آن سببها را قطع كنند و مثلا اندازه و چگونگى غذاها را تغيير دهند .\r\n\r\n\r\n","description":"","footnote":"\r\n( 1 ) براى ليزى روده يعنى خارج شدن غذا بدون تغيير بتجربه رسيده كه اگر مقدارى هليله سياه را با كمى روغن روى تاوه سرخ كنند و بكوبند و يك قاشق چاىخورى از آن براى بچه‌ها و يا بيشتر از آن را براى بزرگسالان روى آب بريزند و بخورند بسيار مفيد است و نيز اگر قسمت ميانى هويج را كه سخت است جدا كرده ما بقى را رنده كنند و ببيمار بدهند بسيار مؤثر است . مترجم\r\n","page_name":" 416 ","page_number":448},
  {"content":"\r\n\r\nگفته شده كه اگر اين بيمارى شدت يافت و از ترياك ، عنبر و پادزهر سودى ديده نشد چاره‌اى جز مرگ نيست . كسى كه به اين بيمارى گرفتار باشد باد گلوى ترش برايش دليل بهبودى است اما اگر قى كند نشانى خوبى نيست و بهر حال چنين كسى بايد از خوردن غذاهاى گوناگون و در دفعات زياد بپرهيزد و بغذاى كم و در يك مرتبه قناعت كند . « 1 »\r\n\r\nفصل بيرون آمدن روده مستقيم از مقعد\r\nعلت اين بيمارى ليز شدن آن محل و كم‌توانى عصب بهم كشنده مقعد مىباشد ، سببش از چيرگى رطوبت است و به همين دليل در نزد كودكان بيشتر ديده مىشود ، درمانش اين است كه شاخ و سم سوخته گوسفند ، جفت ( پوست درونى بلوط ) ، گل انار فارسى ، زاج سفيد ، بلوط ، گل سرخ ، پوست انار ، مورد تازه و همه را در آب مىجوشانند و نيمه گرم بيمار را در آن مىنشانند بهبود مىيابد و اگر احيانا بار ديگر هم خارج شد ، سائيده آن داروها را بر موضع مىپاشند و او را در آب مىنشانند ، اگر كودك در آب ننشيند قطعه اسفنج يا پارچه نرمى را در آن آب خيس كرده بر موضع مىنهند و چند بار اين كار را تكرار مىكنند تا ان شاء الله درمان شود . ماليدن رامك و نيز ضماد اين دارو : گل انار فارسى دو و نيم گرم ، سفيداب سرب ، گل سرخ ، ريشه انجبار از هركدام پنج گرم ، بلوط يك و نيم گرم كه بايد پس از كوفتن و بيختن با روغن گل سرخ و سفيده تخم‌مرغ خمير شود ، بر موضع مفيد است . « 2 »\r\n\r\n\r\n","description":"","footnote":"\r\n( 1 ) گل انار فارسى و سنگدان مرغ براى درمان ليزى روده مفيدند و ريحان روده ها را تقويت مىكند . مؤلف ( ا ع )\r\n( 2 ) - در كتاب قانون براى شقاق مقعد ضماد مغز پاچه گاو و خمير آرد جو به اندازه مساوى ذكر شده است . -\r\n","page_name":" 417 ","page_number":449},
  {"content":"\r\n\r\n\r\nباب دهم بيمارىهاى كبد  ( Hepatopathie ) \r\n\r\nفصل كم‌توانى كبد\r\nبدانكه خداوند متعال براى كبد روح نباتى و طبيعى آفريده و آن را در بدن قرار داده ، همانطور كه معده در مقام جمادى است و حل و عقد « 1 » نخست در آن انجام مىگيرد و ماده را كه بدان مىرسد اول در ظاهر حل مىكند و سپس آن را به صورت كيلوس درمىآورد و عرضهاى خارجى و داخلى آن را از يكديگر جدا مىنمايد تا اينكه غذا ظاهرا و باطنا تصفيه شود ، بعد اين غذاى صاف شده را ( از راه روده‌ها ) بسوى كبد مىفرستد و كبد آن را بار ديگر حلى طبيعى كرده و عرضهاى داخلى طبيعى را جدا مىكند تا براى بدن صلاحيت داشته باشد . بدليل همين پالايش ، كبد به نيروهائى از جمله جاذبه نياز دارد تا كيلوس را بسوى خودش بكشد و نيز نيروى نگه‌دارنده‌اى مىخواهد كه كيلوس را تا پايان كارش در آنجا نگاه دارد و نيروى هاضمه‌اى تا بتواند آن كيلوس را با حل طبيعى به صورت كيموس درآورد و نيروى جداكننده‌اى تا بتواند جسم طبيعى پالايش شده را از عرضها جدا كند و نيروى دفع‌كننده\r\n\r\n\r\n","description":"","footnote":"\r\n- و نيز خاصيت بقس براى خارج شدن روده راست در مفردات متفرقه آمده است مراجعه كن . مؤلف اعلى الله مقامه\r\nتوضيح مترجم اين است كه بقس برك شمشاد است كه آن را مىجوشانند و مريض را در آن مىنشانند .\r\n( 1 ) به‌طورىكه قبلا ديديم منظور از حل و عقد و حل طبيعى تجزيه و تركيب ( باصطلاح جديد ) و ساير اعمال شيميائى است و از اصطلاحات علم كيميا است . مترجم\r\n","page_name":" 418 ","page_number":450},
  {"content":"\r\n\r\nاى تا اين عرضها را بسوى كليه و كيسه صفرا و طحال براند . بنابراين هرگاه در اين نيروها نابهنجاريهائى رخ بدهد ، در نتيجه كار آنها دگرگونى پيدا مىگردد و اين حالت كم‌توانى يا ضعف كبد ناميده مىشود . در اثر اين بيمارى در همه اندامهاى تابع آن نابهنجاريهائى پديد مىآيد . بنابراين اگر نيروى جذب - كننده كم شد اسهال و بدى گوارش و ليزى روده‌ها و امثالش از آن پديد مىآيد ، اگر قدرت نگهدارنده كم شد غذا را به قدر كافى نگه نمىدارد و آن را پيش از پالايش كامل باندامها مىفرستد و استسقاء گوشتى و بيماريهاى قلبى و مغزى و گرفتگيهائى در سياهرگها و سرخرگها و مبدأهاى پيها و بيماريهاى پوستى مانند لكه‌ها ، پيسى ، جذام ، خوره ، قرحه‌ها ، جوشها ، دملها ، كوركها در داخل و بيرون بدن و بيماريهائى مانند اينها پيدا مىشود ، اگر نيروهاى گوارشى كبد يا دفع‌كننده يا جداكننده آن كم شود ، نيز بيماريهائى پديد مىآيد . اما بر كم‌توانى نيروى جاذبه از مدفوع آبدارى كه رنگش به سفيدى مىگرايد پى مىبريم و بر ضعف نيروى نگاهدارنده از اينجا پى مىبريم كه پيشاب خونى ، لزج و غليظ است ، گوشت بدن سست است رنگش مايل بزردى و تيرگى است و همچنين عرق بدبو است . بر ضعف نيروى گوارشى از غلظت و لزجى و نوع مواد آميخته با آنكه غير از ته‌نشين با اجزاء گوناگون مىباشد ، تيرگى رنگ آن و همچنين تيرگى رنگ پوست بدن و زردى آن و اينكه سستى گوشت در بدن نيست و اينكه دانه‌ها و دملها و جوشها چندان زياد نيست استدلال مىكنيم . اما دليل اينكه نيروى جداكننده كم شده اين است كه پيشاب رقيق است و دردهائى در آن وجود دارد كه ته‌نشين نمىكند . علامت آنكه قدرت دفع‌كننده كبد كم شده اين است كه پيشاب رقيق شده و دردهائى در آن رسوب مىكند و بدن به يرقان زرد و سياه گرفتار مىگردد .\r\n\r\n","description":"","footnote":"","page_name":" 419 ","page_number":451},
  {"content":"\r\n\r\nسبب پيدا شدن ضعف در اين نيروها حرارت ، برودت ، رطوبت و يبوست است . علامت حرارت تمام شدن اشتها ، احساس سوزش ، زيادى تشنگى ، تب ، قى ، اسهال صفرائى و سرخى ادرار است كه اگر به طول بيانجامد بيماريهاى گرم و ذوب شدن كيموس « 1 » و برگشت آن و گاه ذوب شدن خود كبد و خارج شدن آن « 2 » از راه مدفوع است كه بسيار بدبو است و لاغرى مفرط پيدا مىشود . نشانى سردى ، زيادى اشتها بدون تب ، كمى تشنگى و خارج شدن گاه‌بگاه مدفوع بدون بوى بد است و اگر طول بكشد بيمار تب مىكند و اشتهايش تمام مىشود و مدفوع شبيه لخته خون است كه گاه اسهال هم پيدا مىشود و رنگ بدن مانند سنگ مرمر ( مرمرىرنگ ) و چهره كم گوشت مىگردد . اما نشانى يبوست لاغرى بدن ، كمى و غلظت پيشاب و تشنگى است . اما رطوبت به عكس اين مىباشد . اينها مسائل كلى مربوط به علل ضعف كبد و علامات آن بطور اختصار بود ، اما درمان آن است كه بنا بقواعد كلى نخست به پاكسازى خلطى كه چيره شده بپردازند و گفته شده است كه داروهائيكه براى معده و دردهايش سودمند است براى كبد نيز مناسب مىباشد اما در بيمارى كبدى صبر نبايد به كار رود زيرا هرچند كه براى معده و گشودن بستگيهاى آن سودمند است ولى براى كبد و گرفتگيهاى آن سودى ندارد بنابراين بهتر اين است كه بداروهاى كبدى ادرارآور افزوده شود تا داروهاى ديگر را بهمراهى خود بكبد بكشاند و آن را پاك كند . از داروهاى مفيد شربت ريوند ، روح الملح ، روح الاشوس ، جوهر الاشوس ، اشوس طرطر ، اشوس ساجى و نمك قليا به تنهائى يا همراه ريوند را مىتوان نام برد .\r\nاز داروهائيكه مزاج كبد را تعديل و تقويت مىكند حب الشفاء و حب گنه‌گنه\r\n\r\n\r\n","description":"","footnote":"\r\n( 1 ) مواد غذائى موجود در معده كه آغشته بشيره معدى است\r\n( 2 ) ر . ك . پاورقى 424\r\n","page_name":" 420 ","page_number":452},
  {"content":"\r\n\r\nاست . اطريفال تربدى ، اطريفال كبير ، ايارج صغير ، و جوهر الحماض حب الحلتيت ، حب الزاج ، حب الصحة و دهن القرنفل آن را نيرو مىبخشند و براى بيماريهاى سرد آن سودمندند و نيز دهن الكبريت خالص ، رامك ، سفوف الطراثيث ، شراب نهم و شراب البزورى براى بيماريهائى كه از گرمى باشد و شربت ريوند ( هر دو نوعش ) و شربت رضا عليه السلام ، شربت سنا و شكفتج الرصاص براى حرارت و قرص ريوند ، قرص تباشير نيز براى حرارت و قرص كافور براى حرارت و التهاب آن و قهوه نافعه و مفرح السهل براى راندن بيماريهاى كبد و امثال آن مفيد مىباشند و داروهائى درباره ضعف معده نيز گفته شده به آن مراجعه كن . « 1 »\r\n\r\nفصل ورم كبد\r\nورم كبد  ( Hepatite )  بيمارى سختى است بخصوص اگر همراه با سختى\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص انيسون ، گردو ، حبق بستانى ( پونه ) ، ريوند ، آويشن ، درخت صمغ ( طلح ) ، عصاره ريوند و گنه‌گنه و آب براى كبد آمده است مراجعه كن . مؤلف اعلى الله مقامه\r\n- و نيز در زاد المسافرين داروهائى براى كبد ذكر شده : از جمله براى حرارتيها ، زرشك كه مقوى آن است و تشنگى را كم مىكند ، دوازده و نيم گرم شيره تخم خرفه حرارت آن را مىنشاند ، عرق كاسنى براى همه بيماريهاى آن و همه مزاجها مفيد است ، تخم خيارها ( ظاهرا خيار سبزه و خيارچنبر ) و تخم خربزه براى ورم كبد و گرفتگيهاى آن ، بستان‌افروز پخته همراه با سكنجبين براى حرارت ، هندوانه براى حرارت و تشنگى ، خوردن و ضماد كردن خرفه و بنفشه براى ورم آن ، ترنجبين براى تشنگى و نيز سيب ، تمر -\r\n","page_name":" 421 ","page_number":453},
  {"content":"\r\n\r\nو استحكام آن و سودائى باشد كه اميدى بنجات از آنها نيست ، علامتش احساس درد از ناحيه دنده‌ها تا بالاى ناف و در طرف راست بطور هلالى است ، زيرا جاى كبد در آنجا است . اگر كبد زخم داشته باشد درد\r\n\r\n\r\n","description":"","footnote":"\r\n- هندى ، غوره ، عرق بيد براى گرفتگىها و يرقان ، سركه براى رفع تشنگى و بخار آن براى فرونشستن استسقاء ، فلوس براى درد كبد و پاكسازى آن و نيز نوشيدن آن همراه با عرق كاسنى و تاجريزى سياه ( عنب الثعلب ) براى يرقان و ورم كبد ، انار ترش و آرد سنجد تلخ ، صندل سفيد ، تباشير ، افشره زرشك و كدو همه آنها براى حرارت كبد مفيدند و نيز گل سرخ گرفتگيهاى آن را مىگشايد و آن را نيرو مىدهد . داروهائيكه براى صاحبان مزاج سرد سودمندند عبارتند از : كاه مكه ( اذخر ) براى درد و ورم ، اسقيل ( پياز دشتى ) براى استسقاء و يرقان ( زردى ) ، ريشه شيرين‌بيان ، براى درد ، ضماد اكليل الملك ( ناخونك ) همراه با افسنتين ، براى ورم ، باديان رومى ( انيسون ) براى گرفتگىها و استسقاء ، بادرنج و تخم هويج و 5 / 2 گرم تخم گزنه همراه با عسل و آب گرم براى استسقاء ، پيشاب شتر براى ورم و استسقاء و نوشيدن پيشاب بز براى استسقاء ، گاوشير براى استسقاء ، جوزبويا براى تقويت و استسقاء گوشتى ( خوراكش تا پنج گرم است ) ، بنه ( حبة الخضراء ) و شنبليله براى درد كبد ، انغوزه همراه با انجير براى يرقان ، هل ( خير بوا ) براى سردى ، دارچينى براى استسقاء و يرقان ، خون سياوشان براى تقويت ، ريوند براى درد ، ورم ، سختى ، كم‌توانى و استسقاء ، مويز و زرنباد براى تقويت روح كبد زعفران براى دردهاى ناحيه كبدى ، ساذج هندى براى ضعف آن ، سعد كوفى و سنبل براى استسقاء گوشتى ، يرقان ، ضعف و سردى آن ، آويشن براى سردى ، زردچوبه همراه با انيسون براى يرقانى كه از گرفتگى مجارى -\r\n","page_name":" 422 ","page_number":454},
  {"content":"\r\n\r\nدر ماهيچه‌هاى بالاى آن حس مىشود و عوارض آن مانند ذات - الجنب ، تنگ نفس ، سرفه ، درد در ترقوه و نيز پهلوى راست است ليكن در بيمارى كبد ، زبان سرخ يا سياه مىشود و رنگ همه بدن ديگرگون مىگردد ولى در بيمارى ذات الجنب خلط سينه و سرفه وجود دارد و اگر خواسته باشى بيشتر كنجكاوى كنى بيمار را وادار كن كه بايستد و شديدا نفس بكشد ، اگر در پهلو و زير استخوان دنده و بالاى آن درد احساس شود كبد ورم دارد و اگرنه چنين نيست و البته بيمار تب هم دارد . اگر پيشاب بند بيايد بيمارى بسيار سخت است و اگر لبها سفيد شود دليل تباهى مزاج كبد و گرمى است و اگر همراه با مدفوع چيز غليظ بدبوئى دفع شود گوشت كبد است كه عفونت يافته و بيمار خواهد مرد « 1 » اگر بيمارى از كبد بطحال منتقل شود علامتى خوب و اگر برعكس باشد بد است .\r\n\r\n\r\n","description":"","footnote":"\r\n- كبد پيدا مىشود ، گنجشك براى استسقاء ، عود براى تقويت ، آب ترب براى استسقاء و آب برگ آن براى يرقان ، گل اذخر براى ورم ، ضعف و سردى ، پونه براى استسقاء و يرقان ، روناس ( فوّه ) براى پاكسازى و گشودن گرفتگيها ، هل براى درد كبد ، كوشنه ( قسط ) براى درد پهلوى راست ، قرنفل براى گرم كردن اندامهاى درونى و استسقاء گوشتى ، كرفس براى سردى و بادهاى كبدى ، لادن ( نوعى صمغ ) براى تقويت و سختى ، مصطكى براى آماس كبد ، و جويدن آن براى تقويت و گرم كردن و ورم ، زنيان براى گرم كردن ، نارمشك براى گرم كردن و بتحليل بردن خلطهاى غليظ اگر ( وج ) براى تقويت و فرونشاندن درد . مؤلف اعلى الله مقامه\r\n( 1 ) در پزشكى جديد براى ورم و سختى كبد علل متعددى از قبيل امراض ويروسى ، سرطان ، انواع تشمع ( سيروز ) و غيره كشف شده و به‌هرحال -\r\n","page_name":" 423 ","page_number":455},
  {"content":"\r\n\r\nاگر ورم كبد مدتى طول بكشد بيمار گرفتار استسقاء مىگردد و چه‌بسا كه كبد از شدت ورم پاره مىشود و بيمار مىميرد . اگر در مدفوع پس از ورم چرك و خون ديده شود علامت آن است كه خلط كبد رسيده است ، اگر چيزى شبيه درد و خون سياه ديده شود معلوم مىشود كه گرفتگيهائى در كبد پيدا شده سببهاى آماس كبد نابسامانى اخلاط و زيادى آب و بادها است ، اگر ورم گرم در رويه كبد  ( Face , superieur )  باشد هلالى و دايره‌وار است و سنگينى در پشت آن حس مىگردد و بيمار در وقتىكه نفس مىكشد از درد بين ترقوه تا آخر دنده‌ها مىنالد . اگر ورم در گودى كبد  ( Face concave )  باشد ورم در پائين كبد و بيشتر از نوع اول است اما با هر دو حالت سرفه ضعيفى همراه است ، رنگ زبان ديگرگون مىشود و رنگ سراسر بدن نخست بزردى و سپس بسياهى مىگرايد ، اشتها بسيار كم مىشود و تشنگى بسيار زياد است و در اوايل قى همراه با صفرا است و بعد رنگش زنگارى مىشود تب شديد و سوزنده و بيخوابى همراه با سرخى پيشاب و سكسكه است .\r\nدرمانش فصد و خون‌ريزى از راه بينى است تا خلط زيان‌آور كم شود و پس از آن بايد به بيمار ماء الشعير بدهند و او را از خوردن ميوه‌هاى\r\n\r\n\r\n","description":"","footnote":"\r\n- تصور مترجم آن است كه در پزشكى سنتى بهنگام بروز بيمارى سرطان و پيشرفت آن در امعاء و يا بعض انواع تشمع كبد كه روده‌ها خون‌ريزى پيدا مىكرده و اين خون به صورت لخته‌هاى كوچك و بزرگ دفع مىشده ، پزشكان كه نوعا شروع يك بيمارى را از كبد تشخيص مىداده‌اند لخته‌هاى دفع شده را گوشت كبد و يا ساير قسمتهاى احشائى كه ذوب و دفع شده مىپنداشته‌اند و در ساير انواع خون‌ريزى معده و روده نيز چنين پندارى داشته‌اند مترجم\r\n","page_name":" 424 ","page_number":456},
  {"content":"\r\n\r\nترش و قابض بازدارند و اگر نيازى به پاكسازى باشد در وقتىكه ورم در گودى كبد است بايد ادرارآور و عرق‌آور به بيمار بدهند ، داروهاى مفيد پيش از اين نام برده شد اما مسهلهاى مناسب دانه‌ها ، ايارجها ، ايارج اشق ، شربت ريوند و امثال آن است و اگر بنابرآن باشد كه بيمار را به قى وادارند انتيمون و تربد براى كبد مناسب نمىباشند اما تجويز جوهر صورى و خربق و غير آنها خوب است . غذاى بيمار هندوانه ، كاهو ، كاسنى ، كدو و بخصوص كدوى پخته و آب آن و ماء الشعير غليظ ، ماش ، عدس و مانند آن است و روى شكم را ( در محل كبد ) بايد هميشه با داروهائى مانند مورد ، بنفشه ، صندل گشنيز تازه ، كافور ، زعفران ، روغن زنبق ضماد كنند و نيز ضماد داروهائى مانند زوفا براى ورم‌هاى سرد و قرص الورد چهل و چهارم و مطبوخ الورد براى درد آن و نيز نمك قليا مفيد است . سوزاندن جاى ورم در چند نقطه يا همه آن با ذراريح ماده را به طرف خارج مىكشد و از چركين شدن آن در داخل جلوگيرى مىكند و گرنه درمان دشوار مىگردد . اگر ورم شدت يابد سوزاندن را تكرار مىكنند و بلكه بهتر است كه سوختگى را تازه نگاه بدارند تا بيمارى بهبود يابد اما ورم سرد علامتش كمى تشنگى ، كمى درد و سنگينى و رنگين نبودن پيشاب است ولى چهره و پلكها برافروخته مىشود ، دست و پا ورم مىكند و رنگ بدن و لبها سفيد مىشود و درمانش خوردن ايارج‌ها و دانه‌ها است و غذاى بيمار مويز ، دارچينى ، قرنفل ، آب گوشت با ادويه معطر و گوشت پرندگانى مثل تيهو است و بايد بيمار از غذاهاى غليظ سرد پرهيز داده شود و چه‌بسا كه حرارتى پيدا شود و بيمار نياز بفصد باسليق پيدا كند و بايد ضمادهاى گرم مثل اكليل پخته ( ظاهرا اكليل الجبل ، مترجم ) و بابونه و گذاردن پارچه‌هاى گرم و سياهدانه و نمك و سبوس گرم سودمند\r\n\r\n","description":"","footnote":"","page_name":" 425 ","page_number":457},
  {"content":"\r\n\r\nاست و نيز سوزاندن با ذراريح مفيد مىباشد .\r\nاما اگر علت ورم جمع شدن آب باشد درمان مانند حالت سردى است و چه خوب است كه حب الدند ، حب المفتح ، ادرارآورها و عرق‌آورها را بدين منظور به كار برند . ضمادهاى گرم و نيز گذاردن پارچه‌هاى گرم سودبخش مىباشد .\r\nاگر كبد از بادها زيان ديده باشد ضمادهائى كه باد را بتحليل مىبرند و نوشيدنيهاى مناسب براى تحليل باد مفيد مىباشند ، خوراك بيمار آبگوشت معطر با ادويه و نيز زرده تخم‌مرغ و پرهيز از غذاهاى توليدكننده باد است و چه خوب است كه الكسير حافظ الصحة بخورند . درمانهائى را كه در بيماريهاى معده ذكر كرده‌ايم براى كبد نيز سودبخش مىباشد . و بدان كه كاسنى براى همه دردهاى كبد مفيد است كه اگر از حرارت باشد بايد با سكنجبين خورده شود و همچنين دهن التفاح است كه اين دارو با روغن كنجد و سيب ساخته مىشود و نيز روغن گل سرخ و كاسنى همراه با سركه براى بيمارى گرم مفيد است و همچنين كاهو با سركه يا سكنجبين و آب اترج و آب انار ملس و شربت به كه با سركه و شكر پخته شده باشد در بيمارى گرم مفيدند كشوث ( زجمول ) « 1 » و تمر هندى گرفتگيهاى كبد را باز مىكنند و نيز زرشك براى گرمى و مويز براى بيمارى سرد كبدى سودبخشند .\r\n\r\nفصل انسداد كبد\r\nاين بيمارى  ( Colique heptique )  يا از ورم است كه سبب‌ها و علامات آن گفته شد و يا خلط غليظى است كه در دهانه‌هاى رگهاى كبد يعنى در محل تقسيم رگ معروف بوريد باب « 2 » ( وريدى كه از كبد بريه مىرود ) يا\r\n\r\n\r\n","description":"","footnote":"\r\n( 1 ) ظاهرا در لهجه كرمانى به كشوث گرگو گفته مىشود .\r\n( 2 )  Veine porte \r\n","page_name":" 426 ","page_number":458},
  {"content":"\r\n\r\nدر عروقى كه در برآمدگى كبد است پيدا مىشود . علامتش درد و سنگينى و كشش در طرف راست و زير دنده‌ها است اشتها كم مىگردد اما تبى در كار نيست . اگر بيمارى در رويه كبد باشد پيشاب رقيق و آبكى است و اگر در فرو - رفتگى آن باشد مدفوع ، تر است و درمان آن به كار بردن بازكننده‌هاست مثل شربت ريوند ، ريوند همراه با عرقهاى مناسب و طرطر زاج از چهل تا هشتاد سانتىگرم همراه با آب جوجه و يا آب مناسب ديگر ، پزشك بايد از تجويز مسهلهاى نيرومند بپرهيزد ، حب الشفا با آب انار و نيز روغن كرچك ، قارچ چمن ، سكنجبين عنصلى ، ايارج يابس و ترياق الاربعة مفيدند و همچنين گلشكر براى درمان آن سودبخش است و براى باز كردن گرفتگىهاى ماساريقائى و تقويت آن نيز مفيد مىباشد ، روغن بلسان و گل گوگرد مركب و هر دو نوع شراب الدينار ، شربت ريوند ، قرص ريوند ، قرص غافث بيست و ششم ، ملح الخبث ، نقوع هشتم و همچنين پنج گرم ريوند با سكنجبين گرفتگيهاى كبدى را باز مىكند و نيز تخم كرفس و انيسون بخصوص اگر برشته شده باشند و مر ، قسط ، نعناع و اسارون همه براى باز كردن گرفتگيهاى كبد مفيدند كه پنج گرم از هركدام از آنها همراه با سكنجبين خورده مىشود و ان شاء الله در داروهاى بازكننده از آنها ياد خواهيم كرد .\r\n\r\nفصل پيش استسقاء ( سوء القنية )\r\nاين بيمارى  ( Cachexie )  از كم‌توانى كبد يا معده پيدا مىشود كه غذا در هنگام ابتلاى به آن خوب گوارش نمىگردد بنابراين كيموس بدرستى ساخته نمىشود و در اندامها روان مىگردد در اين بيمارى چهره و پلكها و پاها متورم مىشود و اين آغاز استسقاء است و سبب پيدايش آن همان\r\n\r\n","description":"","footnote":"","page_name":" 427 ","page_number":459},
  {"content":"\r\n\r\nسببهائى است كه كبد و معده را ضعيف مىكند كه درمان آن گذشت . درمان آن اين است كه نخست با شير خشت و آب انار در حال حرارت و با حب - الدند در حال رطوبت مزاج را لينت بدهند و غذاى بيمار خربزه و ساير خوردنيهائى است كه در استسقاء گفته خواهد شد ، سپس بايد كبد را با حب الشفاء در گرمى و با حافظ الصحة در برودت تعديل بخشند و نيز يك تا پنج گرم اشوس طرطر و همچنين انتيموان زجاجى و جوارشنها بخصوص جوارشن عنبر ، اشوس ساجى ، شربت افسنتين ، ماء الاصول چهارم و سركه عنصلى از پنج تا ده گرم كه در آب جوجه ريخته باشند براى آن مفيد مىباشد و نيز جدوار اگر در آب سائيده شده باشد براى خردسالان تا هشتاد سانتىگرم و دو و نيم گرم براى بزرگسالان مفيد است و همچنين هرچه كه معده و كبد را اصلاح كند سودمند مىباشد . اگر ورمى بدون سبب ظاهرى پيدا شد فاروق الليّن و يا جوهر الاشوس همراه با آبهاى مناسب و تربد معدنى بايد تجويز شود .\r\n\r\nفصل استسقاء\r\nاين بيمارى  ( Hydropisie )  از بدى مزاج كبد كه سبب سردى خون مىگردد پيدا مىشود و اين حالت يا از برودتى است كه بسبب غذاها و داروها و غير آن بكبد مىرسد كه در اين حال خون در آن نضج نمىيابد و در اندامها پراكنده مىگردد كه در نتيجه متورم مىشوند يا از حرارتى است كه بكبد رسيده و آن را خشك مىكند و از نيروى گوارشيش مىكاهد زيرا گوارش درست ، بسته به حرارت و رطوبت است و درستى كار كبد نيز به اين دو بسته است و چه‌بسا كه علت اصلى ، بدى مزاج معده است كه كيلوس را خوب نمىسازد و بدنبال آن\r\n\r\n","description":"","footnote":"","page_name":" 428 ","page_number":460},
  {"content":"\r\n\r\nكيموس فاسد مىگردد . گاه از بدى مزاج ريه است كه رطوبت خون را نمىتواند جذب كند و اين رطوبت در خون باقى مىماند و همراه با خون در اندامها پراكنده مىگردد و گاهى از كم‌توانى كليه‌هاست كه نمىتوانند آب خونرا بگيرند و اين آب در خون باقى مىماند و در اندامها پراكنده مىگردد و بسا كه از فساد رحم پيدا مىشود علتش بستگى بين آن اندام و كبد از راه روده و - مويرگهاست كه در اين صورت شيره غذائى تغيير نمىيابد و به همان حال و نضج نيافته بكبد داخل مىگردد ، يا از بدى مزاج طحال است كه نمىتواند سوداء را از خون جدا كند و اين سوداء در خون مىماند و كبد را سرد و نيروى گوارشى آن را ضعيف مىگرداند ، يا از آماسى است كه در خود كبد پيدا شده و بر مجارى آن فشار مىدهد و آنها را مىبندد و حرارت در آن خفه مىشود مانند وقتى كه روى چراغى چيزى بگذاريم خاموش و از گوارش غذا ناتوان مىگردد يا ، خون ريزى هميشگى كه خون آن را كم مىكند و حرارتش را مانند چراغى كه روغنش تمام شده خاموش مىكند ، يا خون بسيارى در كبد گرد مىآيد و آن را مانند چراغى كه بيش از اندازه در آن روغن ريخته باشند خاموش مىكند ، يا از بسته شدن راههاى كبد در اثر خلطهاى غليظى است كه آنها را بسته‌اند و حرارتش را خاموش كرده‌اند ، يا از جهت تبهاى طولانيست كه نيروى گوارشى كبد را كم كرده و در اين حالت نمىتواند مواد را از يكديگر جدا كند و يا از تبهاى پشت سرهمى است كه معده و كبد را ناتوان و آنها را فاسد كرده و از نيروى گوارشى آنها كاسته است . خود من زنى را ديدم كه در صفاق شكمش ماده سخت و بزرگى پيدا شد و تا آن اندازه بزرگ شد كه بين ناف و خاصره او را فرا گرفت و سرانجام كارش باستسقاء كشيد زيرا آن ماده بدليل همسايگى كبد را از كار انداخت . همين‌كه يكى از اين سببها پيدا شد غذائى كه به\r\n\r\n","description":"","footnote":"","page_name":" 429 ","page_number":461},
  {"content":"\r\n\r\nاندامها مىرسد از طرطيرها ، خالص نشده و آنها نمىتوانند چنين غذائى را آن‌طور كه بايد براى جذب خود آماده كنند و بنابراين گرد مىآيد و آماس مىكند اين نوع را استسقاء گوشتى مىگويند . و علامتش وجود ورم در اندامها است ، مثل گوشت سست و شل كه هرگاه با انگشت بر آن فشار بياورند فرو مىرود اما بالا نمىآيد . اندامهاى اين بيماران مثل بدن مرده‌ها است كه گاه شكاف برميدارد و آب زردى از آن بيرون مىآيد و نخستين اثر در پاها است زيرا سنگينى ماده بسوى آنها است سپس در چهره نمايان مىشود زيرا گوشت چهره اسفنجى ( متخلخل ) است و زودتر ماده را مىپذيرد و همين‌كه نفخ از سوى طحال يا كليه يا شش و يا معده آغاز شد مىفهميم كه علت از آن است و آشكار است كه قسمت ملحى طرطير بسوى پائين و باقى بساير اندام‌ها مىگرايد و روحانيتش در گونه و پلكها و نفسانيتش در دست و ميانه بدن ظاهر مىشود\r\nپاره‌اى از حكما گفته‌اند كه استسقاء از طرطير ملحى در وقتى پيدا مىشود كه طرطير به علت عارضه‌اى حل نمىشود و شايد منظور ايشان آن باشد كه عارضه‌اى بر سبب غالب مىگردد زيرا مواد زيادى آبكى خالص به علت روحانيتى كه دارد از مسامات بدن خارج مىشود و مواد كبريتى خالص اگر در خون بمانند از راه دانه‌ها و جوشها خارج مىشوند و مانند مواد ملحى زائد نيستند كه در خون باقيمانده و دفعشان به طول بيانجامد و در اندامها بمانند .\r\nتوجيه بهتر اين است كه هرگاه نيروى گوارشى كبد كم شود و نتواند مواد را از يكديگر جدا كند ، طرطيرها بدون آنكه از هم جدا شوند در خون باقى مىمانند و در آنجا هر سه نوع طرطير همراه مىباشند زيرا آب اگر جدا شود ، از مسامات بيرون مىرود و روغن اگر جدا شود ، سبب جوشها و دملها است اما اگر جدا نشود و با ساير طرطيرها مركب باشد چنين نخواهد بود بنابراين طرطيرى\r\n\r\n","description":"","footnote":"","page_name":" 430 ","page_number":462},
  {"content":"\r\n\r\nكه در خون باقى مىماند مركب از هر سه نوع است كه روحانيت آن بسوى بالا مىرود ، نفسانيت آن در وسط مىماند و جسمانيت آن به طرف پائين مىرود . اگر كبد كاملا سرد شود ماده روحى و نفسى آن كم مىشود و ملحى زياد مىگردد و با مواد آبكى و روغنى كه در كبد وجود دارد در اندامها پراكنده مىشود ، اما روح و نفس در غذا وقتى از يكديگر جدا مىشوند كه درست بپزد ( منظور گوارش درست و طبيعى آن است ) و به يارى حرارت آماده براى بالا رفتن در بدن شوند و اگر حرارتى نباشد ملح خالص ظاهر مىگردد اما روح و نفس ظاهر نمىشوند بنابراين سبب بيمارى ملح است و استسقاء از ضعف حرارت كبد پديدار مىشود و از غذا بادهائى بوجود مىآيد كه اين بادها بين پرده صفاق شكم و روده‌ها گرد مىآيند ، اين بادها ممكن است از خوردن زياد غذاهاى توليدكننده باد بوجود آيد ، علامتش اين است كه هرگاه بر پوسته شكم بكوبند صدائى مانند طبل دارد و سببش زياد خوردن غذاهائى مانند تخم‌مرغ نيمرو و شيرينيها بعد از عدس و نان سبوس گرفته و آشاميدن آب پس از آن است و يكى از بزرگترين علتها نوشيدن آب بر روى گوشت و زيادى تخمه‌ها و غافل ماندن از بادشكنها است . پيش از استسقاء بيشتر ممكن است مدفوع سفت و كم شود و باد گلو زياد باشد . اگر سردى كبد زياد گردد غذا به رطوبت آبكى تبديل مىشود و اين رطوبت بين صفاق و روده‌ها گرد مىآيد . اين بيمارى بيشتر بر اثر خوردن بقولات سرد و نوشيدن آب زياد بخصوص سرد و پيش از صبحانه پيدا مىشود و علامتش اين است كه اگر شكم را تكان دهند مانند دوغى كه در خيك است صدا مىكند و اين نوع را استسقاء مشكى ( خيكى ) ناميده اند « 1 » در اين دو قسم پنجه پاها نيز ورم مىكند زيرا كبد به علت ناتوانى\r\n\r\n\r\n","description":"","footnote":"\r\n( 1 ) در قانون براى استسقاء خيكى ، شير شتر مفيد دانسته شده . مؤلف ( ا ع )\r\n","page_name":" 431 ","page_number":463},
  {"content":"\r\n\r\nنمىتواند بين طرطيرها و خون و ملح جدائى بيفكند و بنابراين نمك پائين مىرود و على اى حال بدى مزاج از چيرگى ملح پيدا مىشود و بنابراين بايد كوشش بيشتر متوجه درمان طرطير ملحى باشد ولى اكثر پزشكان قشرى از اين مطلب غافل مىمانند و بدرمانهائى دست مىزنند كه هيچ‌گونه سودى ندارد\r\nاما درمان كافى اگر خداوند بخواهد آنست كه پزشك در آغاز دقت كند تا سبب را بيابد و اگر از اندامهاى همسايه كبد باشد بدرمان آنها بپردازد زيرا تا مؤثر دفع نشود اثر باقى مىماند پس بايد بدرمان آن اندام بپردازد اما از درمان كبد هم غافل نماند و بايد هر اندام را از راه خودش درمان كند و همين‌كه سبب به كلى از بين رفت اگر چندان اثرى نداشته آن اندام بهبود مىيابد و در همان حال بايد بدرمان كبد كه بيشتر متأثر گرديده بپردازد كما اينكه اگر اصل بيمارى از بدى مزاج خود كبد بوده بايد چهل سانتيگرم خربق سياه و بيست سانتىگرم تربد معدنى تصعيد شده بگيرد و از آنها دو حب درست كند و به بيمار بخوراند و اين درمان را تا پاكسازى كامل ادامه دهد پس از آن سه جزء گوگرد تصعيد شده از زاج ( شرح اين عملهاى شيميائى بعدا خواهد آمد ) و يك جزء زعفران الحديد كه با ماء الكبريت ساخته شده باشد ، چند روز پشت سر هم هر روز سه بار صبح و ظهر و شب هربار يك و نيم گرم از آن را به بيمار بخوراند ، سپس عرق‌آور تجويز كند و غذاهاى سبك و نيز شربت افسنتينى كه فولاد گداخته را در آن سرد كرده باشند به او بدهد براى عرق‌آورى معجون ديافريطقون و انتيموان معرّق مناسب است و اگر در دسترس نباشد تدبيرهائى كه در آن رطوبتى نباشد مفيد مىباشد مانند نشستن در محفظه‌اى گرم و غير آن و نيز ادرارآورهائى مانند جوهر الاشوس و آب تخم كشوث ، شربت ريوند ، روح الملح با عرق افسنتين ، اشوس طرطر ، انتيموان زجاجى\r\n\r\n","description":"","footnote":"","page_name":" 432 ","page_number":464},
  {"content":"\r\n\r\nانتيموان ديافريطقون مناسب است و همچنين انواع تربد معدنى اگر در كبد قرحه‌اى نباشد بسيار مفيد مىباشد و نيز اگر صفرا و قرحه‌اى نباشد جوهر انتيموان سودمند است حب التربد سىام ، دهن السلاطين ، سركه عنصلى ، دهن الانيسون ، دهن الكبريت خالص ، ذهب المحلول ، رامك ، ملح الخبث زعفران الحديد ( زنگ آهن ) ، زيبق الحيوة ، شراب الاشوس المفرح - السيسنبرى ، شند ، طرطر زاج همراه با آب عسل ، مفرّح انطاكى ، عرق الصينيات اشوس ساجى ، ماء الاصول ، معجون الانتيموان ، معجون ديافريطقون ، نمك قليا ، نمك لؤلؤ ، ملح المرجان مفيد مىباشند .\r\nبراى وادار كردن مزاج به بيرون‌روى ، حب السلاطين و نيز اين دارو : ريوند ، لاك شسته از هركدام يك‌صد و بيست و پنج سانتىگرم زعفران هشتاد سانتى گرم را نرم مىكوبند و با هفتاد و پنج سانتيمتر آب انار ترش يا عرق كاسنى صحرائى و ده سانتيمتر آب اشنان فارسى را مىآشامند . اما بايد تا پاك‌سازى كامل اين درمان را هر ده روز يك بار تكرار كنند و نيز پياز را برشته كرده و مىكوبند و روزى دو مرتبه صبح و شب هربار يك و نيم گرم همراه با عرق دار - چينى مىآشامند . غذاى ظهر بيماران خرما و در شب آب جوجه است و نيز چاى پخته كم‌رنگ و كم شيرينى اگر كبد گرفتار حرارت زياد نباشد سودمند مىباشد . همچنين اگر روزى هفت و نيم گرم اشنان را با چيزهاى مناسب بخورند مفيد است ، همچنين بهتر است كه قىآورهاى زاجى و خربقى بخصوص در آغاز بيمارى به بيمار بدهند و در غذاها بايد آب ترب ، آب انار ، آب برگ كاسنى ، شير شتر ، گل كور با برنج به او بدهند و اگر در استسقاء گوشتى ورم زياد شود و بترسند كه روح بيمار در اثر زيادى آب بدن بخاموشى بگرايد بايد فصد كنند و مع‌ذلك بايد به كم كردن سبب نيز بپردازند زيرا هرچند كه رنجورى\r\n\r\n","description":"","footnote":"","page_name":" 433 ","page_number":465},
  {"content":"\r\n\r\nكبد ، سبب زياد شدن آب بدن است . آب نيز بنوبت خود بر سردى كبد مىافزايد و حرارتش را كم مىكند و مانند كسى است كه نمىتواند آزارى را از خود دور كند كه آن آزار بيشتر او را ناتوان مىكند . بنابراين در استسقاء گوشتى پس از آنكه آب بدن زياد شد فصد درمان خوبى است در پايان بيمارى خوردن روزى بيست سانتىگرم ترياق فاروق مفيد است . هرگاه سبب ضعف كبد از حرارت باشد از اينكه مانند پزشكان نادان مزاج را گرم كنى سخت بپرهيز زيرا گرم كردن مزاج بر ناتوانى كبد مىافزايد و همه اهل فن برآنند كه نخست بايد سبب را زدود و در اينجا گرمى مزاج ، خود سبب است و بارها اين مطلب را درباره اشخاص زيادى آزموده‌ايم ولى اگر وضع چنين باشد بايد كبد را با چيز - هائى كه خاصيت تقويتى دارند نيرو ببخشند و تعديل كنند و براى اين تقويت ملح اللؤلؤ و ملح المرجان و براى تعديل حب الشفاء داروهاى بسيار خوبى مىباشند ، و نيز بايد داروهاى ادرارآورى به كار ببرى تا رطوبتها از كبد خارج شوند . به‌هرحال درمان استسقاء گوشتى « 1 » جدا دشوار مىباشد .\r\nدرباره درمان استسقاء طبلى گفته شده كه استوخودوس همراه با عرق باديان سودبخش است و بايد در هر هفته هفت و نيم گرم از آن خورده شود و نيز بايد داروهائى از قبيل زيره ، زنيان ، باديان رومى و باديان كه به بيرون راندن باد از روده‌ها كمك مىكند زياد خورده شود .\r\nدر استسقاء خيكى از نوشيدن آب و در استسقاء طبلى « 2 » از خوردن\r\n\r\n\r\n","description":"","footnote":"\r\n( 1 ) چيزى را كه در استسقاء گوشتى گرم آزموده‌ايم نوشيدن تاجريزى سياه ( عنب الثعلب ) برشته يك جزء و باديان برشته يك ششم آنكه كوفته و پخته و شيرين مىشوند بعد آن را مىآشامند غذاى بيمار زرده تخم‌مرغ نيم پخته است و اثر عجيبى از اين درمان ديده‌ايم . مؤلف ( ا ع )\r\n( 2 ) - اشنان ، تنباكو -\r\n","page_name":" 434 ","page_number":466},
  {"content":"\r\n\r\nبقولات نفخ‌آور و در استسقاء گوشتى سرد  ( Anasarque )  از غذاهاى سرد و در نوع گرم آن از غذاهاى گرم بايد پرهيز كرد . بهترين غذاها براى بيماران استسقاء گوشتى ، سكنجبين و آب انار ترش و شيرين است اما بايد از خوردن صبر خوددارى كنند زيرا كبد را ضعيف مىكند مگر آنكه آن را همراه با افسنتين ، كاسنى ، سنبل ، ريوند و مانند آن بخورند .\r\nاگر در استسقاء خيكى بيضه‌ها شكاف بردارند و از پوستشان ترشحى خارج شود و همراه مدفوع خون دفع شود پيش از يك هفته بيمار خواهد مرد و همچنين لاغرى ، نازك شدن اندامها و بگود نشستن چشمها بدون آنكه تبى باشد پيش آگهى مرگ و همچنين تنگ نفس و نازك شدن پائين شكم و عانه ( بالاى آلت تناسلى ) و اسهال دليل مرگ نزديك است . اگر بيمار بدون علتى از قبيل نزله و زكام سرفه كند علامت بدى است . استسقاء براى كسانى كه مزاج گرم دارند خطرش كمتر است . و چه خوب گفته‌اند كه بيمارى استسقاء بهبودپذير نيست مگر آنكه پزشك ماهر ، بيمار مطيع و پرستارش دوست و همراه او باشد ولى من مىخواهم شرطى ديگر بيافزايم و آن اين است كه اگر اين سه باشند اما داروى صحيح و مناسبى نباشد فايده‌اى ندارند . يكى از پزشكان بر آن است كه اگر استسقاء از بيماريهاى گرم پديد آمده باشد بهبود خواهد يافت و دوباره چند بار برخواهد گشت هرچند كه مدت آن به طول بيانجامد اما اگر در استسقاء پيشاب بيمار قرمزرنگ شد اميدى باقى نخواهد ماند .\r\n\r\n\r\n","description":"","footnote":"\r\n- جلب ، زرير ، شاه‌زيره ، مصطكى براى استسقاء خواصى دارند كه در مقاله پنجم در باب مفردات ذكر شده مراجعه كن . مؤلف اعلى الله مقامه\r\n","page_name":" 435 ","page_number":467},
  {"content":"\r\n\r\n\r\nفصل يرقان  ( Ictere - Jaundisse ) \r\nسبب يرقان زرد پخش شدن صفراى خالص بدون عفونت در بدن است كه با خون آميخته شده كه علت آن ضعف نيروى نگاهدارنده كيسه صفرا يا گرفتگى در مجراى بين اين كيسه و كبد يا زيادى ترشح صفرا در بعض از بدن‌ها است يا كبد متورم شده و بر مجراى كيسه صفرا فشار مىآورد و آن را برمىبندد و در نتيجه صفرا در خون باقى مىماند و يا در نتيجه بحران يك بيمارى است كه طبيعت مىخواهد آن را بيرون براند يا از گزش پاره‌اى از حيوانات گزنده و يا خوردن داروهاى كشنده است زيرا زهرها گرمند و همين‌كه وارد بدن شوند صفرا را زودتر از ساير خلطها به حركت مىآورند و به آن مىيچسبند و چون طبيعت به اين مطلب پى مىبرد مىخواهد آن را بيرون براند تا از آن رهائى يابد . گاهى ممكن است كه خون يا سودا و يا بلغم و هركدام از راهى دفع شود . اما اگر يرقان سياه باشد سببش پخش سودا در بدنست كه با خون مخلوط شده و همان كه براى كبد گفته شد در اينجا نسبت بطحال درست مىآيد . نشانى يرقان زرد ، زردى چشم و بدنست و چه‌بسا كه بستر بيمار نيز زرد مىشود و به آن مىماند كه با زردچوبه آن را رنگ كرده باشند ، پيشاب بيمار غليظ و قرمز مايل بسياه و مدفوعش به شدت زرد است و گاه رنگ اين هر دو بسفيدى مىگرايد چه ممكن است صفرا به كلى به بيرون بدن گرايش پيدا كند . اين بيمارى گاه همراه با تب و گاهى بدون تبست و براى درمانش پس از زدودن سبب يعنى آماسها\r\n\r\n","description":"","footnote":"","page_name":" 436 ","page_number":468},
  {"content":"\r\n\r\nگرفتگيها و غير آن بايد نخست به پاكسازى پرداخت و داروهاى مناسب عبار - تند از « 1 » نقوع مربع ، تربد معدنى ، آب پنير همراه با سكنجبين ، سقمونيا ، انتيمون اگر بيمار تب داشته باشد نبايد سقمونيا به او بدهند ليكن بدون تب مانعى ندارد اما انتيموان اگر كبد ورم داشته و يا زخم و قرحه‌اى در آن باشد نبايد خورده شود .\r\nدر هنگام بيمارى پوشيدن لباس زردرنگ و نگاه كردن بچيزهاى زردرنگ مناسب است ، چه هر چيزى آن را كه از جنس خود اوست جذب مىكند غذاى بيمار ، رب غوره ، رب انار ، سكنجبين و كدو است و پس از آنكه حرارت فرو - نشست و زردى كم شد بايد بفصد باسليق اقدام كنند و پس از آن عرق كاسنى ماء الشعير ، آب هندوانه ، خيار ، كدوى پخته ، قرص كافور ، شربت كافور به بيمار بخورانند . براى بيماران نوشيدن روح الملح به مدت يك هفته و نيز الكسير ذو الخاصية به اندازه شش قطره همراه با آب مفيد است تا پيشاب زياد شود همچنين نوشيدن دهن الكهرباء همراه با عرق كاسنى و طلاى محلول ، شربت\r\n\r\n\r\n","description":"","footnote":"\r\n( 1 ) در كتاب قانون براى يرقان آمده است كه بايد كبد را با عصاره‌هائى كه بر روى يخ سرد شده باشد با صندل سياه و سفيد و كافور ضماد كنند تا بيمار حس كند كه داخل شكمش سرد شده و اين كار يرقان را بهبود مىبخشد و در همان روز پيشابش كم‌رنگ مىشود و براى باز كردن گرفتگيهاى كبدى حب صنوبر كبار هفت و نيم گرم مويز دانه گرفته دوازده و نيم گرم ، گوگرد زرد دو و نيم گرم افتيمون و تخم - كرفس كوهى ، نخود سياه و كندر سفيد از هركدام پنج گرم بايد كوبيده و بيخته و مخلوط شود و به مدت چند روز هر روز سه گرم از آن را با آب رازيانج بخورند . و نيز در باب مفردات خواص غوتاغنبا ، كاكنج ، كهربا ، كاسنى ، جلب ، جوجه ، مويز ، زرير ، سورنجان درخت صمغ ( طلح ) و كور براى يرقان ذكر شده مراجعه كن . مؤلف اعلى الله مقامه\r\n","page_name":" 437 ","page_number":469},
  {"content":"\r\n\r\nدينار با شيره تخم خيار ، شربت ريوند بيست و چهارم ، شند ، طرطرزاج ، قرص ريوند ، ماء الحيوة مفرح ، مفرح انطاكى ، مفرح سيسنبرى و هر چيز كه براى گشودن بستگيهاى كبد مفيد و پيشاب‌آور باشد مفيد است . براى اين بيمارى چه همراه با تب باشد يا نباشد اين دارو نيز سودمند است : چهل سانتىگرم زاج سفيد را با يك قاشق ماست گاو مخلوط مىكنند و هر روز نيز چهل سانتىگرم اضافه مىكنند تا هفت روز كه در آن‌روز دويست و هشتاد سانتىگرم زاج را با ماست مخلوط كرده به بيمار مىدهند و غذايش برنج با ماست گاو است . اگر حنا را شب بخيسانند و صبح بخورند و نيز جوهر ترشك مفيد است . در هنگام بيمارى بايد از غذاهاى گرم بپرهيزند اما در يرقان سياه سزاوار آن است كه مزاج بيمار را با اين داروها وادار به بيرون‌روى كنند : حب السوداء ، حب السلاطين آب پنير ، حب دهن السلاطين ، حب عرق النساء و سركه عنصلى . پس از آن بايد باسليق را فصد كنند و اگر خون قرمزرنگ بود جلوى آن را بگيرند اما اگر سياه باشد بايد خون بگيرند ، وادار كردن بيمار به قى بوسيله زاج و يا به كار گرفتن عرق‌آورها سودبخش است و بدان كه كمى پس از تبهاى بلغمى به علت ضعف كبد و نيز پس از تبهاى صفرائى از جهت بحران نيز تب مىآيد و آنچه كه پيش از روز هفتم پيدا شود بد است اما پس از روز هفتم خوب است اگر حالت بحران وجود داشته باشد بدرمانى بيش از حمام و مالش بدن و روغن‌مالى با پاره‌اى از روغنها مانند روغن بابونه يا شويد و يا سوسن نيازى نيست .\r\nكسى كه گرفتار يرقان شود و كبدش سخت شد بيماريش بد است و اگر حال بيمار پس از پيدايش يرقان بد شد مىميرد . يرقان سياه اغلب باستسقاء خيكى مىانجامد و حرارت آن بسيار شديد است .\r\n\r\n","description":"","footnote":"","page_name":" 438 ","page_number":470},
  {"content":"\r\n\r\nيرقان زرد ممكن است بناگهان پيدا شود اما يرقان سياه چنين نيست و نوع زرد تا در كبد نابهنجارى نباشد پيدا نمىشود مگر آنكه در اثر بحران و به علت نيروى زياد مزاج باشد و هرچه پيشاب بيشتر و زردتر باشد بهتر است . گاهى صفرا در كبد مىسوزد و سبب پيدايش يرقان سياه مىگردد و فرق بين يرقان سياه كبدى و طحالى ، زيادى سياهى در نوع طحالى است درحالىكه در كبدى چنين نيست و مدفوع نيز پيرو همين قاعده است .\r\n\r\nباب يازدهم پاره‌اى از امراض طحال\r\n\r\nفصل ورم طحال\r\nورم طحال  ( Splenite )  اگر از حرارت باشد علامتش بريدن نفس ، سوزش و تشنگى است و اگر از سردى باشد ، بزرگيش در زير دست حس مىشود و نفس بيمار نيز بريده بريده مىشود زيرا طحال بزرگ  ( Splenomegalie )  و بر قلب فشار مىآورد . درمانش خوردن شصت تا يك‌صد و هشتاد سانتىگرم كبد الكبريت با آب ، قند و ايارج اشق صد سانتىگرم صبح و صد سانتى گرم شب و ماليدن دهن الزيبق در بامداد و شستن آن با آب گرم و صابون در هنگام شب است و بايد مرهم ذراريح بر موضع طحال بگذارند و نيز خوردن نمك قليا ، جوهر الاشوس ، اشوس ساجى ، همراه با آب و قند ، طرطرزاج روح - الملح با آب خرفه ، ايارج يابس و ترياق الاربعه مفيد است ، زيرا اينها بستگى ها را مىگشايد ، حب الحلتيت ، طحال را نيرو مىدهد و دهن الزيبق و ملح القلى آماس آن را فرومينشاند اين معجون نيز سودمند است : پوست هليله زرد ، بليله ، آمله سياه پوست‌گرفته ، پوست هليله كابلى ، پوست ريشه كور از هركدام دوازده و\r\n\r\n","description":"","footnote":"","page_name":" 439 ","page_number":471},
  {"content":"\r\n\r\nنيم گرم تخم شقاقل ( دوقو ) ، تخم كشوث ، سعد هندى ، از هركدام هفت و نيم گرم ، كبابه ، انيسون ، قرنفل ، هل ، زنيان از هركدام پنج گرم ، ايرسا شش و نيم گرم بسباسه چهار گرم ، هل باد ( قاقله كبار ) دو دانه همه را مىكوبند و مىبيزند و با روغن بادام چرب و با سه برابرش عسل خمير مىكنند ، اين دارو براى ورم طحال و گرفتگيهاى آن و بادها مفيد است و اندازه خوراكش دو و نيم گرم در هنگام خواب مىباشد . و نيز : پرسياوشان و تخم پنج‌انگشت ( بنجنكشت - اثلق ) ، زوفا بيك اندازه و روزى هفت و نيم گرم همراه با سكنجبين مفيد است .\r\nو چه‌بسا فصد نيز اگر آثار حرارت پيدا باشد لازم گردد ، اما بهترين درمان سوزاندن با ذراريح است كه بايد جراحت آن تا پاكسازى كامل تازه نگاهداشته شود .\r\n\r\nفصل سخت شدن طحال و بادها و گرفتگيهاى آن\r\nنشانى اين بيمارى سختى در لمس و بريدن نفس و علامت بادها قرقر كردن در حال فشار و نيز علامت گرفتگى ، فاسد شدن رنگ چهره و گرايش آن بسياهى كدر شدن سفيدى چشم و تمام شدن اشتها است درمان كلى براى بدى مزاج طحال ، نوشيدن شراب الاصول ، شراب البزورى و اطريفال و نيز ضماد حلزون محلول در ليمو همراه با انجير پخته و عدس است . و نيز اگر هر روز دو و نيم گرم مرجان سوخته و كمى كتيرا براى اين بيمارى بخورند اگر از گرمى باشد در ظرف يك هفته بهبود مىيابند و اگر بيمارى از سردى باشد بايد همراه با آن آب عسل بنوشند . اگر هر روز يك فنجان عرق بهارنارنج همراه با يك صد و بيست و پنج سانتىگرم مرجان و كمى شكر بخورند در يك هفته اين بيمارى را بهبود مىبخشد . و نيز حب الطحال و آب عسل مفيد است و همچنين براى سختى طحال حب الطحال با آب عسل و براى سختى آن داغ كردن با\r\n\r\n","description":"","footnote":"","page_name":" 440 ","page_number":472},
  {"content":"\r\n\r\nذراريح « 1 » و نوشيدن سكنجبين بزورى سودبخش است . براى رفع باد طحال بايد غذا را كم‌كم و در چند بار بخورند و آب كم بياشامند و بادكش كنند و براى گرفتگيهاى آن حجامت كردن و نيز مالش و حركت دادن محل و نوشيدن ماء الاصول و به كار بردن داروهاى ادرارآور مفيد است . براى دردهاى طحال اين قرص سودمند مىباشد : ايرسا ده گرم ، فلفل سفيد ، سنبل ، اشق از هركدام پنج گرم ، اول اشق ( اشترك ) را در سركه خمير و سپس با باقى خمير و قرص مىكنند و روزى پنج گرم از آن را با سكنجبين مىخورند . حب الطحال سختى آن را مىزدايد و حب عرق النساء ، حب المرجان ، دهن البلسان دهن الكبريت خالص و نيز اين داروها براى درد طحال سودبخش مىباشند : طلاى محلول ، روح الملح ، سفوف الطحال ( هر دو نوعش ) سفوف الكبر ، شكر سرب ، شربت ريوند بيست و چهارم شربت حضرت رضا عليه السلام ، شند ، ضماد دوازدهم ، ضماد الطحال ، طرطرزاج ، فلونيا ، اشوس ساجى ، قرص ايرسا ، قرص ريوند انواع قرص الطحال ، قرص الفوة ، عرق تخم كشوث ، ماء الخارق ، معجون رضوى\r\n\r\n\r\n","description":"","footnote":"\r\n( 1 ) اگر سوزاندن با ذراريح در يك بار سودى نبخشيد بايد چند بار تكرار كنند و از داروهاى جذب‌كننده بر آن ضماد كنند تا بادهاى طحال فروبنشيند و كوچك شود و اگر بيمار سابقه بيمارى را داشته باشد بايد زخم آن سوختگى را براى مدتى تازه نگاه دارند و اما در كتاب قانون براى سختى طحال آمده است : سداب ، پوست ريشه كور ، افسنتين ، پونه ، آويشن را با سركه تند مىپزند و بر قطعه نمدى مىگذارند و گرماگرم صبح ناشتا بر موضع ضماد مىنهند و هرگاه سرد شد بار ديگر عمل مىكنند تا بيست و يك بار .\r\nدر مقاله پنجم در باب مفردات خواص مرجان ( بسّد ) و ابقر ، انجير ، جو انگليسى نارنج ، چغندر ، سورنجان درخت صمغ و كبر براى طحال آمده است رجوع كن مؤلف « ا ع »\r\n","page_name":" 441 ","page_number":473},
  {"content":"\r\n\r\nبا آب سرد ، ملح الخبث با عرق پرسياوشان و نيز اين اغذيه براى طحال مفيد است : انجير ، كور ، سركه ، خرماى نارس ، تره ، زرشك ، غوره قبل از آنكه ترش شود ، سيب ميخوش ، چغاله زردآلو ، خردل و پوست ريشه كور كه از همه چيز بهتر است و بايد با سكنجبين خورده شود و يا بايد ضماد گردد و هر چيز تلخ قابضى مفيد است و بدانكه هرگاه بدن لاغر شود طحال بزرگ مىگردد و بر عكس اگر بيماران طحالى بناراحتيهاى خونى گرفتار شوند و بيمارى آنها طولانى شود استسقاء و يا ليزى روده‌ها پيدا كرده و مىميرند و چه‌بسا كه در اثر تباهى طحال ماليخوليا و پرخورى پيدا شود و گفته‌اند هركه به ورم طحال گرفتار شود و خون قرمز از او جارى گردد و در دستش قرحه‌هاى سفيد بدون دردى ديده شود يك روز پس از آن خواهد مرد اما كسى كه زياد گرفتار زكام و آبريزى از بينى است كمتر ممكن است بورم طحال گرفتار گردد و به‌هرحال خشك كردن مزاج براى اين بيماران زيان دارد و بايد بدرمانهائى پرداخت كه سبب فربهى آنان شود .\r\n\r\n","description":"","footnote":"","page_name":" 442 ","page_number":474},
  {"content":"\r\n\r\n\r\nباب دوازدهم بيماريهاى دستگاه تناسلى و ادرارى و مسائل مربوط به آن\r\n\r\nفصل زيادى احتلام\r\nاين بيمارى سببهاى چندى دارد مانند كمى نزديكى و حبس شدن منى ، شدت نيروى بيرون راننده ، رقت ، حرارت و يا تندى منى ، سستى كيسه منى انديشيدن زياد به نزديكى . اما هركدام از سببها كه بيرونى باشد بايد قطع گردد ليكن سببهاى درونى اگر حرارتى باشد درمانش خوردن حب الشفاء و حب الافيون است ، اگر از سردى باشد حافظ الصحة و مزيد العمر است و نيازى بداروى ديگر نيست و بدانكه خوابيدن بر پهلوى راست احتلام را كم مىكند اما ساير حالات بخصوص به پشت خوابيدن سبب زيادى آن است . « 1 »\r\n\r\nفصل سرعت انزال\r\nسرعت انزال  ( Ejaculation precoce )  سببهايش ضعف نيروى ماسكه است و زيادى ميل به نزديكى ، تندى منى و يا زيادى آن ، زيادى نيروى جذب‌كننده رحم زن اگر مزاجش گرم باشد و درمان قطعى آن حب الافيون برشعثا ، حب الشفاء ، حافظ الصحة ، ترياك خالص يا همراه با رب شيرين‌بيان دانه تمر هندى سفوف دوم ، شكر سرب ، معجون نود و هشتم ، ملح الحديد معجون الماسك و پرهيز از همه ترشيها و غذاهاى مرطوب و زيادى آميزش است اما كسانى آميزششان بيشتر طول مىكشد كه حرارت و خشكى مزاجشان بيشتر باشد و كسى كه يكى از دو بيضه او بالاتر بايستد يا بيشتر به طرف بالا كشيده شود\r\n\r\n\r\n","description":"","footnote":"\r\n( 1 ) خاصيت كاهو در جلوگيرى از احتلام در داروهاى مفرد آمده است مؤلف ( ا ع )\r\n","page_name":" 443 ","page_number":475},
  {"content":"\r\n\r\nبه زودى بانزال نمىرسد . سرعت انزال ناشى از نابهنجاريهائى است كه در اندامهاى مربوط وجود دارد . اگر شخص با همين حال از نزديكى لذت نمىبرد نابسامانى از مغز است ، اگر به تپش قلب گرفتار مىشود عيب از قلب است اگر اندازه منى كم است كليه‌ها و يا ساير اندامهاى پائين بدن درست كار نمىكند ، اگر مزاج مرد از هر جهت درست است عيب را بايد در زن جستجو كرد چه ممكن است قوت جذب كننده مهبل او زياد باشد . بهترين زنها از اين جهت حبشيها ، اهل اقليم چهارم و سوم‌اند و سردترين آنها زنگبارىها و زنهاى عربستانى ( حجازيها ) و نوبه‌اىها ( نوبه محلى است در قاره افريقا بين مصر و درياى سرخ ) كه نزديكى با آنها بيشتر به طول مىانجامد گرمترين آلتها از آن زنان صقالبه ( اسلاو ) ، روميها و مصريهاست و بدترين زنها چينيها و هنديها هستند پس درباره خودت بينديش و درمان خود را درياب . ( اقليم سوم و چهارم مجموعا از شمال چين شروع شده و شامل تبت ، شمال هند ، افغانستان ايران و عراق است ف . م . )\r\n\r\nفصل چيزهائى كه نيروى باه را زياد مىكند\r\nقبل از پرداختن به اين مطلب بايد مسائلى را بعنوان مقدمه بگويم :\r\nبدانكه آميزش ، از سببهاى باقى ماندن نوع انسان در اين دنيا است كه خداوند متعال آن را براى آن منظور قرار داده است و البته پيش از آن اسباب كلى را پس از ايجاد مبدأ آفريده است اما اين راه نزديكتر مىباشد و ابزار آن بهمين‌طور كه آفريده شده كار را از ساير راههائى كه ممكن مىبود آسانتر كرده است ، بنابراين قدرت خداوند راههاى ديگر را برنگزيده است و به همين دليل افراد را نر و ماده و براى هركدام ابزارى مناسب آفريده است پس اگر كسى به منظور واگذاردن دنيا از اين راه روگردان باشد از راه\r\n\r\n","description":"","footnote":"","page_name":" 444 ","page_number":476},
  {"content":"\r\n\r\nحكمت خدائى بيرون رفته و بر خلاف صنعت خداوند حكيم گام برداشته است چنين دستورى هم از طرف خداوند صادر نگرديده بلكه اين حكما هستند كه پرهيز از اين كار را روا مىدانند ، اما پسنديده بودن آن نوعى است و نه شخصى زيرا اگر غير از اينكه هست بود با همه دشواريها و ناراحتى هائى كه ممكن است بدنبال آن باشد هيچ‌كس بدان اقدام نمىكرد مگر آنكه ناچار باشد يا از شدت ايمان و فقط براى اطاعت امر خدا آن دشوارىها را بر خود مىگذاشت ، بنابراين خداوند در نفس انسان و حيوانات گرايش و خواست زيادى براى اين عمل آفريده و لذتى در آن قرار داده است كه از مغز و پىهائى كه بآلات تناسلى مىپيوندد سرچشمه مىگيرد ، و براى اين آلات جنبش و حركتى خلق كرده كه از قلب و سرخرگهائى كه به آن آلات مىرسد نيرو مىگيرد و نيز آبى آفريده كه در ظرفهائى جا دارد و بر آن فشار مىآورد و خواهش اين كار پيدا مىشود ، تا وقتىكه آن آب بيرون بريزد و اندام‌هاى مربوط بياسايد . پس معلوم شد كه سببهاى اين كار از اندامهاى رئيسه بدن و بزرگترين سبب ، روح نفسانى است كه مركز آن مغز مىباشد و اين روح است كه كام مىيابد و به آن مىگرايد و درباره آن مىانديشد و همه اينها از خصلتهاى حيوانى است كه در پاره‌اى از نباتات برزخ بين نبات و حيوان مانند نخل هم ديده مىشود . بنابراين ما دام كه اين سببها از نيروى لازم برخوردار است و آلات عمل درست كار مىكنند خواهش طبيعى حيوانى بر جا است ولى اگر يك ناتوانى پديد آمد اين خواهش كم مىشود . پس ناتوانى جنسى  ( Impuissance )  يا از جهت آفرينش اندامهاى رئيسه و كمى بنيه است كه در اين صورت درمانى ندارد مگر آنكه تقويت آن اندامها تا حدى ممكن باشد هرچند كه چندان زياد نخواهد بود ، يا از ضعفى است كه از\r\n\r\n","description":"","footnote":"","page_name":" 445 ","page_number":477},
  {"content":"\r\n\r\nجهت مسائل روحى يا حيوانى داخلى يا خارجى پيش آمده كه در اين حالت درمان‌پذير است و اين مطلب در همه درمانها عمومى است زيرا پزشك نمىتواند - چيزى را كه وجود ندارد بيافريند اما شايد بتواند يك نابهنجارى را درمان كند ، از همين رو است كه ما مىگوئيم كه حكمت ، آشكار كردن چيزهائى است كه هست نه ايجاد چيزهائى كه نبوده است ، بنابراين اشخاص ناتوان نبايد بدنبال زياده‌روى باشند و غير از آنچه كه خداوند خواسته است بخواهند و گرنه برنج و بيمارى گرفتار مىشوند كه يا از زيادى آميزش پيدا مىشود يا از به كار بردن داروها ، چه آفريدگارى كه آميزش را براى حيوانات قرار داده و براى آنها آلات و اسباب لازم را آماده كرده اگر مىخواست كه ناتوانها اين نيرو را داشته باشند ، براى آنها هم چيزى را كه لازم بود مىآفريد . زيان نزديكى براى آنان كه ناتوانند بيش از آنست كه بشمار آيد زيرا اين كار حرارت غريزى را خاموش مىكند ، حرارتى غير طبيعى را برميافروزد ، نيروى كارهاى طبيعى و حيوانى و روحى را كم مىكند ، حالتهاى غير طبيعى را برميانگيزد از نيرو و نشاط مىكاهد ، جنبش‌ها را سنگين مىنمايد ، آدمى را از رويدادها تأثرپذير مىكند ، معده و كبد را ناتوان كرده ، بدى گوارش پديد مىآورد ، اندامهاى اصلى را مىخشكاند ، پيرى زودرس ، لاغرى ، خشك گوشتى ، كم خونى ، رنگ‌پريدگى و ناتوانى نبض را ايجاد مىكند ، موها را تا حد كچلى يا نيمه كچلى مىريزاند ، مغز را خشك مىكند و به پىها زيان مىرساند ، سبب نزله‌ها و لرزش اندامها و ضعف حركات مىگردد ، سينه و ريه و كليه‌ها از آن زيان مىبينند و لاغر مىشوند و براى آنها كه عادت دارند باد و نفخ و نيز درد پا و مفاصل و عرق النساء ايجاد مىكند ، بخصوص آنكه آميزش در هنگام پرى معده انجام گردد و بدن شخص لاغر ، مزاج او خشك ، رگهايش تنگ و\r\n\r\n","description":"","footnote":"","page_name":" 446 ","page_number":478},
  {"content":"\r\n\r\nخون او كم باشد و اگر چنين بود يا آدمى پير باشد بايد از اين كار آن‌چنان بپرهيزد كه از دشمن خطرناكى مىگريزد ، بخصوص اگر بيمار باشد يا مدت كمى از بهبودى او گذشته باشد . مناسبترين اشخاص براى اين كار كسى است كه داراى مزاج خونى و بدنى نيرومند باشد و اينان كسانى هستند كه سرخ و سفيد ، پرگوشت ، گشادرگ ، پرخون ، پرمنى و پرمو ( بخصوص در پائين بدن و بالاى آلت و رانها ) هستند ، و اندامهاى رئيسه آنها نيرومند است و كارهاى روحى ، حيوانى ، طبيعى و آلات آنها قوى است و اينهايند كسانى كه براى باقى گذاردن نسل آفريده شده‌اند و چيزهائى كه براى اين منظور مناسب است به آنها داده شده است . براى همينها نيز لازم است كه در مصرف نيروى خود صرفه‌جوئى كنند و از اسراف بپرهيزند زيرا قواى آدمى اگر درست به كار نرود ضعيف مىشود و همان بيماريهائى كه گفتيم پديد مىآيد . به‌هرحال چه براى نيرومندان و چه براى اشخاص ضعيف اندازه خاصى را نمىتوان گفت اما قاعده كلى اين است كه آنگاه به اين كار بپردازند كه يك اشتها و هيجان درست طبيعى در كار باشد ، نه گرايشى غير طبيعى كه از زيادى فكر ، دست مالى ، بوسه و گفت‌وشنود پيدا مىشود زيرا چنين گرايشى دروغين است و همين‌كه علت اصلى زايل شد فرومينشيند . علامت هريك از اينها براى كسى كه شعور دارد پنهان نيست و ميل آنگاه طبيعى و درست است كه بدليلى غير از آنكه گفتيم برانگيخته شود و كسى كه بخواهد عمر زياد داشته باشد بايد تا مىتواند از آميزش بپرهيزد ، مگر آنكه سنگينى و ميل زيادى در خود بيابد به آن اندازه كه او را از كار ديگر بازبدارد . اما اگر چنين خواستى در او پيدا شد بايد با توجه به زمان و مكان عمل كند و بقدرى به آن بپردازد كه شدت خواهش تمام شود ميلش فروبنشيند و نفسش از آن بيارامد .\r\n\r\n","description":"","footnote":"","page_name":" 447 ","page_number":479},
  {"content":"\r\n\r\nچگونگى كار اين است كه زن به پشت بخوابد و بايد زنى برگزيد خوشرو ، خوش سخن ، خوش‌رفتار ، دوست داشتنى و جوان كه كمتر از سيزده سال و بيش از چهل يا پنجاه سال نداشته باشد ، و پيش از آغاز بآميزش ، مرد بايد كارى كند كه ميل و شهوت زن را برانگيزاند تا او هم همه نيروهايش آمادگى پيدا كند و مشتاق نزديكى شود و براى حصول بدين مقصود مرد بايد بانحاء مختلف زن را تحريك نمايد و همين‌كه از آمادگى كامل زن براى نزديكى مطمئن شد كار را شروع كند ، اما نبايد در آن‌وقت طرفين نيازى برفتن بدستشوئى داشته باشند .\r\nپس از پايان كار مرد بايد درنگ كند تا تمام منى بريزد و سپس به آرامى جدا شود . از نظر اوقات بهتر اينست كه هوا آرام و معتدل يعنى نه سرد باشد نه گرم و نبايد معده پر يا خالى باشد و سزاوار اين است كه غذا خورده باشند و گوارش آن به پايان رسيده باشد و آدمى احساس سبكى و نشاط كند ، اين حالت پس از خوابى طولانى پيدا مىشود مگر اينكه كسى ضعيف باشد و يا زياده‌روى كند كه پس از آميزش بخوابى طولانى نيازمند است ، حرارتيها در گرما و رطوبتيها در سرما بايد از اين كار پرهيز كنند و نيز در تابستان ، پائيز و در هنگام همه‌گيرى و با و فساد هوا ( همه‌گيرى بيماريها ) و در وقت گرفتارى بامراض سرد ، سردرد و امراض اندامهاى رئيسه بايد كمتر نزديكى كنند و ما در حقايق الطب از مسائلى ياد كرده‌ايم كه سزاوار مراجعه به آن است . از جهت محل بايد گفت كه جائى مناسب است كه از نظر گرمى و سردى معتدل و از بادها محفوظ باشد .\r\nهمين‌كه همه اين شرايط جمع شد آن‌وقت است كه اقدام به اين كار جايز است و اميد مىرود كه از آن زيانى به انسان نرسد ، همچنين بايد پيش از آن شخص گرفتار بقى ، اسهال شديد ، خونريزى ، عرق يا ادرار زياد نشده باشد و پس\r\n\r\n","description":"","footnote":"","page_name":" 448 ","page_number":480},
  {"content":"\r\n\r\nاز آن نيز چنين نشود ، نزديكى در حال گرسنگى ، تشنگى ، سيرى ، نوشيدن زياد نوشيدنيها ، خشم ، بيخوابى طولانى ، اندوه ، خستگى ، پس از ورزشهاى سنگين و پس از حمام زيان مىرساند و در داخل حمام نيز مناسب نيست و پس از آن تا وقتىكه بدن كاملا آرام نشود از نوشيدن آب سرد بايد پرهيز كرد .\r\nنزديكى در حال پرى شكم ضررش از وقتى كه شكم كاملا خالى باشد كمتر است .\r\nاما درمان براى كسانى سودمند است كه نيرويشان كافى بوده ولى بعلتى كم شده و اينان درمان‌پذيرند اما اشخاصى كه ضعيف آفريده شده‌اند درمانى ندارند ، هرچند كه ممكن است چاره‌اى بينديشند كه از آنچه هستند ناتوانتر نشوند و از نزديكى ، بضعف گرفتار نگردند و فى الجمله مختصر تقويتى پيدا كنند .\r\nبايد بگويم كه چاره كار اين دسته اشخاص چيزهائيست كه نيروى آنها را برانگيزاند مثل مطالعه كتبى كه مفيد اين فايده است و نگاه كردن بپاره‌اى از تصويرها و نيز تماشاى جفت‌گيرى حيوانات بخصوص گربه ، الاغ ، اسب و مانند آنها و همچنين نشست و برخاست ، گفتگو و تنها بودن با زن ، تماس و ملاعبه با او و بوسيدنش و نيز پوشيدن لباسهاى نازك ، بوئيدن عطرها بجز گلاب و روغن گل سرخ و نيز برگزيدن همسرى كه مخصوصا سفيدرو و خوش‌پوست ، شاد بانشاط ، چابك و پرحرارت باشد مؤثر است و نيز بايد زنى باشد كه در تنهائى با شوهرش خجالتى نباشد و از نزديكى لذت ببرد ، مرددوست ، خوش‌اخلاق خوش‌گفتار ، شيرين‌سخن و خوش‌صدا بوده و در احوال و اخلاق همانند و موافق و مطيع شوهرش باشد .\r\nهمچنين بايد گاه‌گاه هرچند كه مقدمات كار فراهم باشد از آن خوددارى كنند زيرا نفس انسان آزمند چيزهائى است كه از آن بازداشته شود . بهترين زنان\r\n\r\n","description":"","footnote":"","page_name":" 449 ","page_number":481},
  {"content":"\r\n\r\nآنها هستند كه از سيزده سال كمتر و از چهل سال بيشتر نداشته ، دوشيزه نباشند بيمار و غمزده نبوده و لاغر اندام نباشند و چه بهتر كه زياد شوهر نكرده باشند ، سردمزاج نبوده و از آخرين نزديكى آنها مدت زيادى نگذشته باشد . اما آنچه كه درباره زنان دوشيزه روايت شده از جهت ادب و زندگى آنها و عصمت و ساير خصلتهاى شرعى است و اينكه دوشيزگان رحمشان پاك‌تر است و از بيماريها دورترند .\r\nپس از آن بايد بتقويت اندامهاى رئيسه پرداخت يعنى بايد نوشيدنيهاى معتدل و شادىآور بنوشند ، غذاهائى مانند گوشتهاى خوشمزه همراه با نخود و تخم‌مرغ نيم‌پز با پياز و هويج بخورند ، استراحت كنند ، به اندازه بخوابند پوشاك نرم بپوشند ، عطر به خود بزنند و نيز پادزهر استعمال كنند « 1 » كه گفته اند راز بزرگ در آن است و نيز بايد كمتر بحمام بروند و از هر چيز سرد بخصوص آنها كه از جهت خاصيت از نيروى باه مىكاهند مانند كاهو ، خرفه ، گشنيز و ماهى بپرهيزند . خلاصه مجموع آنچه كه گفتيم پنج چيز است : اول تقويت اندامهاى رئيسه . دوم معتدل كردن مزاج . سوم زياد كردن خون . چهارم اصلاح طرف اگر ناخوش‌آيند باشد . پنجم برانگيختن نيروها از آن راههائى كه گذشت و كمى خوددارى از كار . اين خلاصه‌اى است كه بايد درباره اشخاص قابل درمان گفته شود . اما داروهائى را كه از قبيل حقنه‌ها ، فتيله‌ها ، و داروهاى ماليدنى بدبو مانند سير و انغوزه و نيز روغنهاى لزج\r\n\r\n\r\n","description":"","footnote":"\r\n( 1 ) جمله‌اى را كه مؤلف ( ا ع ) به كار برده اين است : و يتعاهد البادزهر و قيل انه سر الاكبر ، كه نحوه آن و نيز نوع بادزهر را كه داراى اقسام متعدد مىباشد بيان نفرموده است و نيز از كلمه قيل روشن است كه چندان اعتمادى به اين درمان نداشته اما ظاهرا منظور خوردن حجر التيس يعنى سنگ صفراى بز كوهيست . م\r\n","page_name":" 450 ","page_number":482},
  {"content":"\r\n\r\nبرشمرده‌اند همه‌اش خرافاتى است زيرا گويندگان از اينكه در اين كار ، شرط اساسى ، خوش‌بوئى ، پاكيزگى ، سلامتى و مانند آن است غفلت ورزيده‌اند چه فقط در اين حال است كه نفس انسان بدان روى مىآورد و از آن لذت مىبرد ولى استعمال اين داروهاى كثيف روح را از آنچه كه خواهان آنست بازميدارد اما آنان كه نيرومند بوده‌اند و بعلتى ناتوان شده‌اند قابل درمانند و براى اينها داروهاى زيادى مانند معجون‌ها ، شادىآورها ، داروهاى ماليدنى ، حقنه ها ، فتيله‌ها ، و حتى داروهاى حرام و مانند آن ذكر كرده‌اند كه ما در اينجا آنچه را كه از اشخاص آزموده نقل شده مىآوريم اما پيش از آن بايد بگوئيم كه هريك از اندامها ، از آنچه كه براى آن خلق شده باز نمىايستد مگر آنكه آسيبى كه ضد آنست به آن برسد ، پس واجب اين است كه نخست اين آسيب رفع شود كه اگر خارجى باشد ، بايد از آن جلوگيرى كرد و اگر داخلى و غير يك ماده است بايد آن را چاره كرد ، اگر ماده‌اى در كار باشد بايد بپاكسازى بپردازند تا مزاج پاك شود ، توضيح آنكه شهوت ، از مغز ، هيجان از قلب و منى از كبد ، سرچشمه مىگيرند و هركدام از اين اندامها آسيب ببينند از كار باز مىمانند . پس از آن بايد شهوت را با چيزهائى كه آن را برميانگيزاند تقويت كرد مانند عطرها كه بايد پس از نظافت به كار روند و نيز به كار بردن اين حب : ملح اندرانى « 1 » ، فلفل ، زنجبيل پرورده ، فانيد ( قند تصفيه‌شده ) كه به اندازه مساوى با عسل خمير و حب مىشود و براى كسانى كه مزاجشان سرد است مفيد مىباشد و نيز ترب با عسل سودمند است . داروى ديگر آنست كه خار خسك ، سير و نخود را جداگانه بكوبند و بعد با شير و روغن بپزند تا كاملا بهم بياميزند آنگاه سه برابر آنها را عسل و به اندازه آنها آب پياز سفيد و ترنجبين\r\n\r\n\r\n","description":"","footnote":"\r\n( 1 ) ملح اندرانى نمك سنگ شفاف است . تحفه حكيم مومن .\r\n","page_name":" 451 ","page_number":483},
  {"content":"\r\n\r\nدر آن بريزند تا سفت شود و سپس از آن بخورند و نيز خوردن پنير مايه شترى كه تازه از شير گرفته شده تا اندازه دو دهم گرم همراه با آب سودمند است ، همچنين اطريفال تربدى اگر رطوبت چيره باشد و الكسير الشاء ، جوارشن زعفران حب الحلتيت ، حب گنه‌گنه ، حب موميا ، هر دو نوع دواء الترنجبين ، دهن البسباسه ، روغن نخود ، روغن مرواريد و ماليدن دهن المقوى و نيز خوردن زعفران الحديد با گلشكر ، شربت نعناع ، ماليدن شمامه مقوى با روغن جوزبويا قرص الزاج ، قهوه نافعه ، لعوق الترنجبين ، ماء الحيوة مفرّح ، معجون صد و يكم ، معجون جدوار ، معجون المبّهى ( يك نسخه از آن ) ، مفرح اعظم ، مفرح انطاكى ، مفرح سهل ، مفرح سيسنبرى ، مفرح ياقوتى ، ملح الخبث ، ملح اللؤلؤ حب جدوار مبهى ، حب لؤلؤ مبهى ، حب العنبر ، معجون مبهى ( تركيب ديگر ) و اين معجون : خار خسك خشك را نرم مىسايند و افشره خارخسك تازه را تا سه برابر بر آن مىريزند و در آفتاب مىگذارند تا بخورد آن رود سپس يك جزء از آن ، يك جزء عاقرقرحا ، يك چهارم جزء زنجبيل و به اندازه مجموع آنها شكر تبرزد ( شكرى كه كاملا تصفيه شده مانند شكرهاى معمولى فعلى . م ) و هربار ده گرم از آن را مىخورند و نيز اين داروها مفيد است :\r\nقرص الزاج ، زعفران الحديد خلّى دو تا سه دهم گرم همراه با گلشكر و همه اينها براى مزاجهاى سرد خوب است و بيمار بايد غذاهاى معطر كه با تخمهاى خوش‌بو ، نخود ، هويج ، تخم پرندگان ، شير ميش و گاو و شتر ، مويز ، انجير ، گردو ، لوبيا ، نخود و نعناع پخته شده باشد بخورد « 1 »\r\nاما براى صاحبان مزاج گرم مناسب اين است كه مقدارى نخود سفيد را\r\n\r\n\r\n","description":"","footnote":"\r\n( 1 ) روايت شده كه نطفه از خون پديد مىآيد اول خون است و بمغز مىرود و از رگى كه به آن ورد مىگويند مىگذرد و پس از آن در مهره‌هاى پشت پائين -\r\n","page_name":" 452 ","page_number":484},
  {"content":"\r\n\r\nبكوبند و در شير تازه و روغن بپزند تا مثل حلوا سفت شود و در هنگام خواب به اندازه يك گردو از آن بخورند و نيز چهل « 1 » ترنجبين را در نيم ليتر شير تازه بايد بپزند تا به اندازه عسل غليظ شود و هر روز ناشتا چهل گرم از آن را بخورند و گاهى جوهر صورى به اندازه يك‌صدم وزن ترنجبين به آن اضافه مىكنند و اين براى اشخاصى كه مزاج معتدل دارند مناسبتر مىباشد ، و نيز تخم يونجه را نرم مىكوبند و با رب انار ملس مىآميزند و هر روز ناشتا به اندازه گردوئى از آن مىخورند و براى اين اشخاص خوردن هندوانه ، دوغ گاو شيرين ، انار شيرين يا ملس ماهى آب‌پز گرم ، تخم‌مرغ نيم‌پز ، شير تازه گاو و خرماى شيرمال مفيد است براى حرارتيها كارى بهتر از درمانهاى معتدل براى سرد كردن مزاج با غذاهاى نفخ‌آور و به كار بردن چيزهاى شادىآور سرد و بعض درمانهاى خارجى نيست .\r\nبه‌هرحال براى كسى كه در نزديكى زياده‌روى مىكند خون‌گيرى ، خستگى ، عرق كردن در حمام و مانند آن روا نيست و بايد مراعات وضع مزاجى خود را از جهت گرمى و سردى بكند ، بايد غذاى زيادترى بخورد ، بيشتر بخوابد و بياسايد ، بيشتر عطر به كار ببرد ، روغن‌مالى كند و سرمه بكشد . و بدان كه\r\n\r\n\r\n","description":"","footnote":"\r\n- مىآيد تا بحالبها برسد و سفيد مىگردد اما نطفه زن از سينه‌اش مىآيد و روايت شده كه اگر نطفه زرد يعنى قرمز كدر باشد كودكى بوجود نمىآورد اما اگر صاف باشد توليد بچه مىكند و براى تقويت نيروى باه در مزاج سرد اذاراقى ( كچله ) و انغوزه را حب مىكنند و دو دهم گرم از آن را مىخورند .\r\nمؤلف اعلى الله مقامه\r\n( 1 ) معدود چهل در هيچيك از نسخ چاپى و خطى و نيز نسخه اصل ذكر نشده و احتمالا چهل مثقال يعنى دويست گرم است . مترجم\r\n","page_name":" 453 ","page_number":485},
  {"content":"\r\n\r\nملاك كار در نزديكى زيادى منى ، گرمى و حركت آنست زيرا هرگاه منى زياد شود و كيسه را پر كند بخارش بمغز بالا مىرود ، روح نفسانى را به خود مىآلايد و آن را مشتاق به كار مىكند و نيز بقلب مىرسد و حيوانيت آن را برميانگيزد در نتيجه آلت سفت مىگردد همچنين رگهائى كه حامل اين بخار است آن را تا كبد مىبرد كه در آنجا طبيعت براى بيرون راندن منى تحريك مىشود تا سرانجام كار نزديكى بانجام برسد به‌هرحال غذاها در توليد منى بدون ترديد مؤثرتر از داروها مىباشند و اعتماد بر آنها با طبيعت موافقتر ، درست‌تر ، از خطر دور تر و البته به مقصود نزديكتر است و اين منظور از غذاهائى كه غلظت و متانت « 1 » و رطوبت آنها بيشتر باشد بهتر بدست مىآيد زيرا حرارت عارضى كه ممكن است از آن بادهائى توليد شود ، در اين غذاها بيشتر است ، پس اگر غذائى داراى اين خصوصيات باشد براى اين منظور مناسبتر بوده و آدمى را از چيزهاى ديگر بىنياز مىنمايد و اگر همه اين خصوصيات در يك غذا جمع نباشد مىتوان از چند غذا استفاده كرد . نخود ، شلغم و هويج از جمله چيزهائى هستند كه داراى خصوصيات سه‌گانه مىباشند و اگر دو خاصيت در غذائى باشد مانند باقلا كه داراى غلظت و رطوبت است اما حرارت توليدكننده بخار و متانت لازم را ندارد ، بايد خولنجان و نعناع به آن اضافه شود يا مثلا پياز رطوبت و حرارت لازم را دارد اما متانت ندارد و بنابراين بايد نان فطير و گوشت چرب به آن اضافه شود گاه در بدن دو خاصيت از اين سه وجود دارد ، بنا بر اين لازم نيست از خارج كارى بكنند و كافى است كه چيزى را كه ندارد به آن\r\n\r\n\r\n","description":"","footnote":"\r\n( 1 ) منظور مؤلف ( ا ع ) از لغت متانت روشن نيست و عينا در ترجمه آورده شد احتمالا ممكن است منظور تكاثف و كمى آب آنها باشد . مترجم\r\n","page_name":" 454 ","page_number":486},
  {"content":"\r\n\r\nبرسانند ، بنابراين هرگاه اين مسائل را دانستى و خواص غذاها را هم بدانى مىتوانى بدون خوردن دارو و معجون به مقصود برسى « 1 » و اينها كه گفتيم درباره اين مسأله كافى است و شايد از آنچه گفتيم دريافته باشى كه خوردن غذاهاى خشكى كه توليد نفخ نمىكند و نيز غذاهائى كه خيلى سرد است و چيزهايى كه متانتى در آن نيست ، سزاوار نمىباشد مگر آنكه بدن گرفتن خاصيتى را از نظر اندازه و يا چگونگى از خارج لازم نداشته باشد . اگر مزاج كسى سرد باشد بغذاهاى گرم و رقيق‌كننده اخلاط نيازمند است و اگر در غذائى حرارت و نفخ لازم هر دو جمع باشد غايت مقصود است مانند : پياز تره ، سير ، نعناع ، ترتيزك ( جرجير ) و مانند آن .\r\nدر اينجا پاره‌اى از غذاهائى را كه زيادكننده منى است نام مىبريم :\r\nپياز ، شاهى ( ترتيزك ) ، هويج ، شلغم ، نخود ، تره ، نعناع ، لوبيا ، شنبليله نان گندم پوست گرفته ، گردو ، بادام ، پسته ، فندق ، نارگيل ، كنجد ، شكر عسل ، ترنجبين ، شير ، انگور شيرين ، انجير رسيده ، موز ، خرما ، روغن گاو گوشت گوسفند ، جوجه و مرغابى ، مغز پرندگان ، حليم‌ها ، شيربرنج ، زرده تخم‌مرغ ، تخم پرندگان آبى ، تخم گنجشك ، تخم كبك ، ميگو ( ماهى روبيان ) و جگر پرندگان .\r\nاز داروها مىتوان از اين داروها نام برد : گزنه ( انجره ) ، باديان رومى\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص گزنه ( انجره ) ، گاو ، بهمن ، تمر هندى گردو ، انغوزه ، كرم خاك قرمز ( خراطين ) ، خردل ، خشخاش ، ثعلب ( خصيه ثعلب ) خفاش ، خميرمايه ( خمير ) ، خولنجان ، دارچينى ، باديان ، زنجبيل كنجد ، ماهى ، شقاقل ، سياهدانه ، ترب ، فلفل ، پنبه ، كتان ، كندر ، شير و مشك براى تقويت نيروى باه آمده است مراجعه كن . مؤلف اعلى الله مقامه\r\n","page_name":" 455 ","page_number":487},
  {"content":"\r\n\r\nزنجبيل ، زعفران ، دارفلفل ، قدومه ( تودرى ) سرخ و زرد ، بهمن سرخ و سفيد سورنجان ، خاولنجان ( خولنجان ) ، دارچينى ، عاقرقرحا ، انغوزه ، خار خسك آبى كه آهن گداخته را در آن انداخته باشد ، زنيان ، تخم يونجه ، و شقاقل .\r\nپاره‌اى غذاهاى مركب نيز مفيدند مانند آنكه گوشت قرمز را خوب بپزند تا از استخوان جدا شود پس از آن گندم پخته را شيره مىكشند و همچنين مقدارى شير ، پيه مرغابى ، نارجيل در آن مىريزند تا سفت شود و از آن مىخورند و نيز اگر آب گوشت را صاف كنند و عصاره آن را به ترتيبى كه گفته شد به كار ببرند بهتر است ، ماهى تازه گرم با پياز خام و همچنين خاگينه تخم ماهى و زرده تخم مرغ ، تره و نيز گوشت جوجه‌اى كه با نخود ، باقلا و لوبيا تغذيه كرده مفيد است اما گوشت گنجشك از جوجه مقويتر مىباشد همچنين آب جوجه - خروسى را كه گوشت آن كاملا پخته و له شده صاف مىكنند و به اندازه يك سوم آن آب پياز سفيد كهنه و گرد را گرفته و همراه با عسل ( به اندازه نصف آب پياز ) در آن آب جوجه مىريزند و مىجوشانند تا سفت شود و صبح ناشتا و شب بهنگام خواب مىخورند . غذاى ديگر آنست كه يك جزء آب پياز سفيد با دو جزء عسل را با آتش ملايمى مىپزند تا سفت شود و در هنگام خواب دو قاشق از آن مىخورند و نيز يك جزء آب پياز با دو جزء شير گاو و يك جزء قند را مىپزند تا سفت شود و هر روز چهل گرم از آن را مىخورند . و اين خوراك معتدل‌تر از غذاى قبليست اگر در مزاج حرارتى باشد بايد آب انار بخورند و از ادويه غذائى معطر پرهيز كنند .\r\nاما چيزهايى كه براى نيروى باه زيان دارد غذاهاى گرم لطيف و بادشكن است مانند : شاهزيره ( كرويا ) ، پونه ، اسپنددانه ، زيره ، مرزنجوش و مانند آن و هر چيز كه خشك‌كننده باشد مثل شاهدانه ، خرنوب ، ارزن ، عدس و مانند\r\n\r\n","description":"","footnote":"","page_name":" 456 ","page_number":488},
  {"content":"\r\n\r\nآن و نيز هر چيز سرد و خشك‌كننده منى مثل : نيلوفر ، بيد ، گل سرخ ، بنگ كافور ، تخم اسفرزه و هر چيز ترشى مانند سركه و شير ترش و بخصوص چيزهاى ترش قابض مثل سماق ، ريواس ، به ، سيب ، اترج و مانند آن و هر چيزى كه آب زياد دارد مانند كاهو ، كدو ، خيار ، خرفه ، كاسنى ، تاجريزى سياه ، ختمى خبازى ، بارهنگ و امثال آن . « 1 »\r\nآب سرد نيروى باه را جدا مىكاهد و زيادى تخمه‌ها ، نزديكى با زنانى كه در\r\n\r\n\r\n","description":"","footnote":"\r\n( 1 ) - در زاد المسافرين آمده براى تقويت نيروى باه در كسانى كه مزاجشان گرم است دانه نيوند ( مريم ) همراه با قند و شير گرم و قند ، نان سفيد ، تخم خربوزه باه را تقويت و منى را زياد مىكند و نيز خشخاش سفيد با قند بر منى مىافزايد شفتالو ، انار شيرين ، آلبالو ، شير تازه ترش ، بادام شيرين نيز بر باه افزوده و منى را زياد مىكنند . از داروهاى مركب دواء الترنجبين نعوظآور است و چنين ساخته مىشود : يك ليتر شير تازه را با هشتاد گرم ترنجبين پاك كرده مىپزند تا سفت شود و صد گرم از آن را ناشتا مىخورند غذاى اين اشخاص ماهى تازه گرم همراه با پياز ، مرباى هويج ، مرباى شقاقل ، نقل جلغوزه ( ميوه صنوبر ) سياهدانه ، دانه كنگر ( حب الزلم ) است . اما چيزهايى كه براى صاحبان مزاج سرد مفيد مىباشد از داروهاى مفرد ابريشم با عسل ، شقاقل با عسل ، باديان رومى ( انيسون ) تخم خرفه ، تخم هويج ، تخم ترتيزك ، تخم تره ، تخم پياز ، تخم شلغم ، سير ، پياز ، زرده تخم‌مرغ نيم‌پز ، فندق ، ثعلب ( بوزيدان ) بهمن سرخ و سفيد ، انجير ، خار خسك ، گردو ، نارگيل ، ميوه صنوبر ، كنگر خشك ، دارفلفل دارچين ، زعفران ، زنجبيل ، كنجد ، ترب ، پسته ، كرفس ، تره ، عسل ، شكر ، اگر ، پنير مايه شتر ( كه 20 سانتيگرم آن را با آب نيم گرم قبل از نزديكى بايد بخورند ) ، تخم كرفس بستانى ( 5 / 7 گرم همراه با قند به همين اندازه و آن را بايد بكوبند و با روغن گاو چرب كنند و 3 روز -\r\n","page_name":" 457 ","page_number":489},
  {"content":"\r\n\r\nحال عادت هستند و نيز زنانى كه مدتى بىشوهر بوده‌اند و آنها كه به سن بلوغ نرسيده‌اند و نيز زيادى حمام گرم ، عرق كردن ، خستگى ، سوارى ، راه - رفتن خوردن قىآورها و ادرارآورها اين نيرو را كم مىكند .\r\n\r\n\r\n","description":"","footnote":"\r\n- بخورند ) و نيز خرما را كه در شير گاو با دارچينى و زنجبيل پخته شده باشد و همچنين خوردن دو و نيم گرم انغوزه دوازده ساعت قبل از نزديكى سبب نعوظ است نخود بهر نحو كه خورده شود ، ثعلب تا ده گرم همراه با عسل يك و نيم گرم قرنفل همراه با شير تازه و عسل باه را زياد مىكند . خوردن اين معجون سبب زيادى باه و افزايش منى است و براى صاحبان مزاج گرم مفيد است : ثعلب پنج جزء نخود خام ده جزء ، شقاقل ، خولنجان ، زنجبيل دارچينى ، تخم شلغم ، تخم شاهى ( ترتيزك ) ، تخم كرفس ، اسارون از هركدام سه جزء همه را مىكوبند و پس از بيختن با زرده تخم‌مرغ نيم‌پز خمير مىكنند و مقدارى كتيرا به آن مىافزايند و آنها را با سه برابرشان عسل خمير مىكنند و صبحها و عصرها هفت و نيم گرم از آن را مىخورند . از معجون ديگرى كه قويتر است نيز بايد نام برد كه اگر سبب ناراحتى شد بايد هفت و نيم گرم گل نيلوفر و دو دهم گرم كافور با آب كاهو بخورند آن معجون چنين است : عاقرقرحا ، فلفل ، زنجبيل از هركدام چهل گرم مىكوبند و پس از بيختن با بيست عدد زرده تخم‌مرغ نيم‌پز و سيصد گرم عسل خمير مىكنند و هفت و نيم گرم قبل از غذا بايد بخورند .\r\nمعجون ديگر كه بايد در مدت سه هفته خورده شود و بسيار مفيد مىباشد اينست :\r\nعاقرقرحا بيست و پنج گرم مغز بنه صد گرم سياهدانه هفت و نيم گرم ، خردل بيست و پنج گرم تخم تره بيست و پنج گرم مغز نارگيل پانزده گرم همه را مىكوبند و پس از بيختن با عسل خمير مىكنند اين معجون را همراه با آب پياز و زرده تخم‌مرغ نيم‌پز بايد بخورند و البته زنها نبايد از آن بخورند . معجون -\r\n","page_name":" 458 ","page_number":490},
  {"content":"\r\n\r\nبايد گفت كه لذت نزديكى از جهت مرد بوسيله مغز احساس مىگردد و بايد منى در حد معتدلى گرم باشد و نيز نعوظ و تندى و كندى سرعت انزال بايد باندازه‌اى معتدل باشد و اما از جهت زن ملاك اين است كه مهبلش تنگ\r\n\r\n\r\n","description":"","footnote":"\r\n- ديگرى است كه اسم آن جليل النفع مىباشد و باه را تقويت كرده بر منى مىافزايد و از سرعت انزال جلوگيرى مىكند و خواص ديگرى نيز دارد از قبيل زياد شدن لذت و اشتها ، تقويت معده و گوارش ، گرم كردن كليه و مثانه زدودن غم ، بر طرف كردن بيخوابى ، فراموشكارى و بلغم ، شاد كردن و تقويت قلب فربهى و خوش‌رنگى و تقويت حواس و بايد همراه با غذاهاى مقوى و آب خورده شود طرز ساختن اين معجون چنين است : خولنجان ، قرنفل ، شقاقل ، بهمن سرخ و سفيد ، كبابه ، ثعلب ، سورنجان ، خرفه ، دارچين ، دارفلفل ، فلفل ، زنجبيل عاقرقرحا ، سعد ، سنبل ، جوزبويا ، بسباسه ، زبان گنجشك ، زرنباد ، ثعلب درونج ، اشنان ، هل ، انغوزه ، تودرى سفيد و قرمز ، تخم پياز ، تره ، ترتيزك ، كرفس ، گزنه ( انجره ) ، شلغم ، هويج ، يونجه ، مارچوبه ، مغز تخم كنگر ، مغز دانه شاه - دانه چينى ، مغز تخم شاهدانه برى ( قلقل ) ، مغز نارگيل ، مغز فندق ، مغز پسته ، مغز بنه ، مغز گردو و بادام ، مغز دانه صنوبر بزرگ از هركدام دوازده و نيم گرم ، كنجد پوست گرفته ، خشخاش سفيد از هركدام هفت و نيم گرم ، عود قمارى ، مصطكى ، از هركدام پانزده گرم ، زعفران هفت و نيم گرم ، عنبر اشهب پنج گرم مرواريد ده گرم ، مشك دو و نيم گرم ، پنيرمايه شترى كه تازه از شير گرفته شده باشد بيست و پنج گرم ، تخم بذر البنج ( تخم بنگ‌دانه ) هفتاد و پنج گرم ، ترياك بيست و پنج گرم و فانيدا ( قند سفيد ) با سه برابر مجموع عسل خمير مىشود ( وزنهاى ياد شده براى حفظ نسبت تركيبيست و ممكنست كمتر باشد . مترجم ) و بحسب اقتضاء مزاج از آن مىخورند . مؤلف اعلى الله مقامه\r\n","page_name":" 459 ","page_number":491},
  {"content":"\r\n\r\nخشك ، گرم و تميز باشد و به اين نكته‌ها از فراوانى مو و پيچش آن و سفتى و پرى پهلوها مىتوان پى برد و اگر يكى از اين خصوصيات موجود نباشد بايد تعديل گردد . داروئى كه براى اين منظور از هر جهت خوب است اين است كه دارچينى را مانند سرمه بسايند و در اول شبى كه مىخواهند نزديكى كنند زن مقدارى از آن را برميدارد اما داروهاى مفرد تنگ‌كننده بطور كلى قابض‌ها هستند مانند بلوط و سك « 1 » و گل انار فارسى و خشك‌كننده‌ها مثل مشك و سياهدانه قرنفل ، دارچينى ، صندل مىباشند ، اگر صندل را با آب مورد خمير كنند بهتر از ديگر داروها است اما گرم‌كننده و تميزكننده‌هاى قوى : گردو بسباسه ، مر ، كندر ، قرنفل ، سعد و فلفل مىباشند و اگر اين داروها را با آب مازو خمير كنند بهتر است و چيزى كه نزديكى را براى زن لذت‌آور مىكند اين است كه مرد آلت خود را با اين دارو بيالايد : باديان ، فلفل ، زنجبيل عاقرقرحا ، دارچينى از همه بيك اندازه مىگيرند و مىكوبند و پس از بيختن در آب مىريزند و بايد رقيق باشد و آن را در شيشه‌اى در بسته نگه دارند تا خشك نشود و بايد قبل از نزديكى استعمال گردد . داروى ديگر اين است كه كبابه و يا عاقرقرحا را بجوند و بر آلت بمالند ، ممكن است عاقرقرحا را با زنجبيل و دارچينى حب كنند ، همچنين زهره جوجه مرغ سياه با كمى قرنفل همين خاصيت را دارد . داروئى كه آلت را بزرگ و نيرومند مىكند طلاء الخراطين است .\r\nاينها همه از جهت مردان بود اما درمانى كه شهوت زن را برميانگيزد برداشتن سرمه ، زاج سفيد ، نوشادر و يا شستشوى با اينها است ضعف نعوظ  ( Erection )  و سستى آلت اگر از ضعف قلب و يا مغز و يا كمى\r\n\r\n\r\n","description":"","footnote":"\r\n( 1 ) نوعى عطر كه از تركيب مشك و رامك بدست مىآيد . مرآت اللغه\r\n","page_name":" 460 ","page_number":492},
  {"content":"\r\n\r\nمنى باشد بايد با داروهائيكه پيش از اين گفتيم درمان گردد و اگر از زيادى همّ و غم و نبودن تمايل و يا اشتغال بعلوم نفسانى و لذتهاى روحى باشد درمانش توجه بمسائل جنسى است . اگر ضعف از خود اندام و از برودت و رطوبت باشد ، درمانش ماليدن دهن المقوى است و اگر از برودت و يبوست باشد بايد آلت را با دهن الزيبق ، دهن العلك ، خيرى ، شيرين‌بيان بلسان و مانند آن چرب كنند اما اگر عيب از پيهاى آلت باشد بايد در آب سرد بنشينند ، اگر آلت جمع شد درمان آن ممكن است و گرنه قابل درمان نيست ، اگر فلج با كلفتى و ضخامت آلت همراه باشد از برودت و الا از يبوست است و درمانش همانست كه گفته شد . از چيزهايى كه براى سختى نعوظ گفته‌اند اين است كه بوره را خوب مىسايند و با عسل مىآميزند و بر آلت و مقعد و بالاى آلت مىمالند و يا اينكه خردل را سائيده در روغن مىريزند و آلت و اطراف آن را با آن چرب مىكنند يا آنكه بوره و انغوزه را نرم مىسايند و در كمى عسل مىريزند و بر بيخ آلت و شكم و كف پاها مىمالند و سزاوار است كه اين نوع داروها را در مدت چند روز به كار برند تا مزاج آلت معتدل و سستى آن بر طرف شود و به كار بردن آن در حين عمل البته ناراحت‌كننده است . اما نكته باريك اين است كه هر اندامى با ورزش و توجه نفس به آن نيرو مىگيرد ، همانطور كه بدن با ورزش كشتى قوى مىشود و دستها با تمرين مىتوانند وزنه‌هاى سنگين را بلند كنند و يا مثلا ورزش چشمها نگاه كردن است ، بنابراين ورزش آلت هم انجام عمل نزديكى است كه البته بايد با كمى جلوگيرى هم همراه باشد و به همين ترتيب بايد عمل كنند تا بهبودى حاصل شود .\r\n\r\n","description":"","footnote":"","page_name":" 461 ","page_number":493},
  {"content":"\r\n\r\n\r\nفصل عقيمى مرد و نازائى زن « 1 »\r\nهمانطور كه در كتاب حقايق الطب توضيح داده‌ايم بچه از يك ماده منفعل و يك سبب فاعلى بوجود مىآيد اما ماده منفعل ( فعل‌پذير ) از زن و سبب فاعلى آن از مرد است ، تخمك زن « 2 » رقيق و زردرنگ مىباشد و داراى نيروى پذيرشى و منعقدشونده است و نطفه مرد « 3 » غليظ و سفيد و داراى نيروى پيشروى و منعقدكننده مىباشد و همانطور كه مايه پنير شير را منعقد مىكند نطفه مرد بنا بخاصيتى كه دارد تخمك زن را منعقد مىكند . در اين‌باره سياحى ادعا كرده است كه در شهر زنان درختى وجود دارد كه بوى منى دارد و زنها شاخه‌اى از آن را به كار مىبرند و بارور مىشوند همانطور كه شير ، از شيرابه درخت انجير منعقد مىگردد ، به‌هرحال اگر مزاج نطفه مرد و تخمك زن هر دو درست و طبيعى باشد و در رحم بهم برسند و خدا خواسته باشد بچه بوجود مىآيد اما اگر در كار آنها اختلالى باشد يا يكى از آنها مدتى در رحم بماند و فاسد شود و ديگرگون گردد و يا با آن ديگر بهم نرسند ، بچه‌اى در كار نخواهد بود مگر آنكه خدا چنين خواسته باشد . بنابراين اگر كسى بچه خواسته باشد و نابهنجارى در او و يا همسرش نباشد بايد در زمان‌هاى مناسبى كه در حقايق الطب « 4 » توضيح داده‌ايم با توجه بمناسبتهاى مختلف\r\n\r\n\r\n","description":"","footnote":"\r\n( 1 )  Sterilite \r\n( 2 )  Ovule \r\n( 3 )  Spermatozoid \r\n( 4 ) مؤلف اعلى الله مقامه در كتاب حقايق الطب اخبارى را از اهل بيت صلوات الله عليهم اجمعين درباره اوقات و نحوه نزديكى روايت فرموده است كه تبركا خلاصه‌اى از آن نقل مىگردد در پاره‌اى از اوقات از نزديكى نهى فرموده‌اند كه عبارتند از : شبهاى چهارشنبه ، در وقت محاق ماه شبيكه -\r\n","page_name":" 462 ","page_number":494},
  {"content":"\r\n\r\nبه كار بپردازد و آنگاه با همسر خود تنها باشد و با او بازى و شوخى كند و با تحريك نقاط حساس بدن او سعى نمايد كه او را كاملا مشتاق و براى نزديكى آماده كند زيرا در اين حالت احتمال آبستنى بيشتر است . علامت آمادگى كامل زن اين است كه در چشمش قرمزى پديد مىآيد و مرد بايد به اين مسئله توجه كند كه زن چه وقت انزال خواهد كرد و بكوشد كه همراه او و در همان وقت انزال كند . و بهتر اين است كه در آن موقع زن با بلند كردن ران چپش كمى متمايل به طرف راست خود باشد . و همين‌كه كار تمام شد مرد بايد بآهستگى از زن جدا شود و زن بايد نزديك به سه ساعت به پشت بخوابد و بياسايد و سپس بآهستگى برخيزد و از حركات تند و خشن و برجهيدن و بالا و پائين رفتن و نزديكى بپرهيزد و از خوردن غذاهاى ليزكننده خوددارى كند تا آثار\r\n\r\n\r\n","description":"","footnote":"\r\n- مىخواهند در آن به مسافرت بروند ، شب عيد فطر ، شب عيد قربان ، شب نيمه شعبان ، بعد از ظهرها ، در ساعات اوليه شب ، بين طلوع فجر و طلوع آفتاب از اول غروب تا رفتن شفق ، در شبهاى خسوف ، در روزهاى كسوف ، در شب و روزى كه بادهاى سياه وزيده است ، در شب و روزى كه زلزله شده در آخر و اول و نيمه ماه . و نيز در جاهاى زير از نزديكى نهى شده هرچند كه حرام شمرده نشده : بر روى سقف ساختمانها ، زير درختهاى ميوه‌دار ، زير نور خورشيد در جايى كه كودكى هست ( منظور اين است كه آن كودك طرفين را مىبيند و يا صدايشان را مىشنود - كتاب نكاح از كتاب الجامع لاحكام الشرايع تأليف مؤلف ) و در كشتى و همچنين در پاره‌اى از حالات از نزديكى نهى شده مانند : در حال ايستاده ، درحالىكه طرفين كاملا عريان باشند ، شتابزدگى در كار ، استفاده طرفين از يك دستمال ، نگاه كردن بفرج زن در هنگام نزديكى ، رو به قبله يا پشت به آن ، درحالىكه خضاب كرده باشند ، در حال جنابت ، نزديكى با همسر بشهوت\r\n","page_name":" 463 ","page_number":495},
  {"content":"\r\n\r\nآبستنى پيدا شود و اگر مزاج هر دو معتدل باشد ان شاء الله زن آبستن مىگردد اما اگر مرد از جهات آفرينشى خود عقيم  ( Sterile )  باشد درمانى ندارد ، ليكن اگر از جهات عارضى و پيش‌آمدها باشد مىتواند براى خود چاره‌انديشى كند و بدرمانهاى عام كه قبلا گفتيم بپردازد ، و پيش از آن بايد بدى مزاج خود را از علاماتى كه گفتيم بشناسد رقت يا غلظت بيش از حد منى قرمزى ، زردى ، سفيدى ، تيرگى منى و نيز سردى و گرمى غير طبيعى بيضه‌ها التهاب ، قرمزى و سفيدى آنها و ساير علامات هم بايد مورد توجه باشد تا همانطور كه گفتيم بدرمان بپردازند . « 1 »\r\nدرمان آزمايش شده اين است كه مرد نخست با خوردن ده سانتيگرم انتيمون و ده سانتيگرم تربد معدنى بپاكسازى بدن خود بپردازد و پس از آن دو روز و هر روز هشتاد سانتىگرم ربّ الجلابا بياشامد و پس از پاكسازى به مدت ده روز كمر خود را هر روز با چهل سانتىگرم دهن الزيبق چرب كند پس از آن بيست روز و هر روز يك‌صد و بيست سانتىگرم حب گنه‌گنه بخورد و در اين مدت هر روز بحمام برود و كاسه‌اى از آب گرم را كم‌كم بر كمر خود بريزد و زن بايد در هنگام خواب و نيز در وقت نزديكى به پهلوى راست بخوابد و گاهى نيز زنها به همين صورت درمان مىيابند ، مگر اينكه آب گرم را بايد بين دو پستان خود\r\n\r\n\r\n","description":"","footnote":"\r\n- زنى اجنبى ، بعلاوه در اين اخبار توصيه شده است كه در شروع نزديكى از خداوند ياد كنند و نيز آميزش در شبهاى دوشنبه و پنجشنبه و جمعه و ظهر پنجشنبه و عصر جمعه نيكو شمرده شده است . در اين اخبار تأثير شرايط نزديكى در بچه نيز بيان شده . مترجم\r\n( 1 ) احتمال آبستنى در نزديكىهائى كه 15 تا 13 روز قبل از شروع قاعدگى بعدى صورت بگيرد بسيار زيادتر از ساير ايام است . فيزيولژى گايتون\r\n","page_name":" 464 ","page_number":496},
  {"content":"\r\n\r\nبريزند ، اما نازائى زن اگر از جهات آفرينشى باشد درمانى ندارد ليكن اگر عارضى باشد بايد ديد كه كدام خلط بر بدن او چيره شده يا فاسد گرديده كه بايد تعديل گردد گاهى پيه اطراف رحم زياد است و بر دهانه آن فشار مىآورد « 1 » پس بايد آن را كم كرد . اگر در رحم زخم يا قرحه يا گرفتگى يا سختى و يا خشونتى باشد و يا رحم جابجا شده « 2 » بايد درمان گردد . گاهى رطوبت هاى ليزكننده‌اى در رحم وجود دارد كه نطفه را از آن مىراند و بايد آنها را از بين ببرند . اگر نابهنجارى منحصر برحم باشد پاكسازى لازم نيست و بر - داشتن دستمالهاى داروئى و تنقيه‌ها و فتيله‌ها كافى است . اگر نابسامانيها از چيرگى خون باشد درمانش فصد باسليق است ، اما ساير خلطها را بايد از بدن بيرون برانند كه اگر سرد باشد بايد روغن كرچك و ماء الاصول بياشامند و اگر گرم باشد فصد و نوشيدن ماء الشعير و تخم اسفرزه درمان آنست و بايد دستمالى با اين داروها بردارند : عاج يك جزء ، صدف نصف جزء ، گل ارمنى ربع جزء كه بايد آنها را با عرق كاسنى خمير كرده و بدستمال بزنند و آن را بردارند و اگر بادى نباشد بايد چند بار با آب كدو و عرق كاسنى تنقيه كنند و براى درمان مزاج خشك آب‌تنى و حمام رفتن و شستشو مفيد است و غذاى مناسب براى اين حال آب جوجه چرب ، شير بز جوشيده در هنگام صبح ، روغن كنجد در وقت خواب و پياز كباب شده است و نيز زن بايد مغز قلم پاى گاو يا كوهان شتر را همراه با سفيده تخم‌مرغ بردارد . اگر بدى مزاج از رطوبت باشد درمانش نوشيدن روغن كرچك همراه با ماء الاصول و برداشتن داروهاى خشك‌كننده و ضماد اين دارو است : جوزبويا سه دانه ، فوفل سه دانه لادن بيست و پنج گرم كه پس از كوفتن و بيختن آن را با آب مورد و گلاب\r\n\r\n\r\n","description":"","footnote":"\r\n( 1 )  Metrit du col \r\n( 2 )  Hysteropose \r\n","page_name":" 465 ","page_number":497},
  {"content":"\r\n\r\nمخلوط كرده و نيمه گرم بر آخرين مهره كمر ضماد مىنمايند . اين دارو رطوبت رحم را مىزدايد و ورم « 1 » آن را بر طرف مىكند و نيز خوردن و برداشتن اين دارو مفيد است : افسنتين يك جزء ، مازو ، گل انار فارسى ، كهربا از هركدام نصف جزء شاه‌زيره دشتى ، تخم پياز ، گل ارمنى از هركدام ربع جزء سپس آن قسمت را كه مىخواهند بخورند با عسل خمير مىكنند و خوراك آن پانزده گرم است و آن را كه مىخواهند بردارند با پنج گرم قطران ( مايع حاصل از جوشاندن چوبها ) آميخته و بر قطعه پشمى مىريزند و برميدارند اما بسيارى از بيماريهاى رحم و بچه انداختن « 2 » كه از رطوبت سرچشمه مىگيرد ، با اين روغن درمان مىگردد : يك دانه كرچك را پوست مىگيرند و نرم مىكوبند و به اندازه يك كف دست شنبليله و يك كف دست خار خسك و دو مشت تخم كرفس ، باديان و انيسون و يك مشت ريشه كرفس و باديان و بر مجموع مقدارى آب به اندازه يك و نيم برابر مقدارى كه روى داروها بايستد مىريزند و مىپزند تا روغنش خارج گردد از اين روغن تا وقتىكه احتمال بهبودى و آبستن شدن در مدت دو هفته يا بيشتر برود روزى پنج گرم مىخورند و نيز : عاج ، شير اسب و پنير مايه آن را اگر بخورند و يا بردارند براى آبستن شدن مؤثر مىباشد . داروى ديگرى كه بسيار مؤثر است اين است : سنبل ، جوزبويا ، حماما ، تخم پياز ، تخم هويج ، تخم شويد ، مر ، بسباسه ، زبان گنجشك ، زعفران به اندازه مساوى ، مشك به اندازه يك دهم يكى از اينها همه را با عسل خمير مىكنند و هفت و نيم گرم آن را بر قطعه پشمى مىريزند و پس از پاك شدن از عادت ماهانه آن را برميدارند و پس از سه ساعت بيرون آورده و نزديكى مىكنند . و نيز پنج گرم ريشه شقايق ، دو و نيم گرم هل باد ( قاقله كبار ) ، دو نيم گرم بسباسه ، يك و نيم گرم زعفران ، يك گرم\r\n\r\n\r\n","description":"","footnote":"\r\n( 1 )  Metrite \r\n( 2 )  Avorter \r\n","page_name":" 466 ","page_number":498},
  {"content":"\r\n\r\nمشك و سه قطعه پشم را با شير اسب و اين داروها مىآلايند و برميدارند و نيز اين دارو اثر عجيبى دارد استخوان بالاى سر سگ را مىسوزانند و دو و نيم گرم از آن را با زعفران و مرو از هركدام يك و نيم گرم و همچنين سه دهم گرم مشك را با شير الاغ آميخته و به دستورى كه گفتيم برميدارند و نيز اين داروها براى بسيارى از بيماريهاى رحم مناسبند : ايارج صغير و گلشكر ( كه آن را تقويت مىكند ) ، جوارشن اللؤلؤ ( اين دارو جنين را اصلاح كرده و از افتادن آن جلوگيرى مىكند و بايد در تمام مدت آبستنى خورده شود ) ، جوهر الانتيمون حب الجفت ، براى جارى شدن رطوبتها ، روغن دانه عرعر براى درد رحم ، دهن الكبريت خالص و دهن المرجان براى ترشحات ، ضماد دهم براى ورمها مشمع سيلقون ( اگر بر پشت چسبانده شود از سقط جنين جلوگيرى مىنمايد ) مفرح انطاكى براى جلوگيرى از سقط و اصلاح وضع رحم ، ملح الخبث براى ترشحات دهن البلسان خون را جارى كرده و جفت را خارج مىكند ، روغن دارچين زايمان را آسان مىسازد .\r\nعلامات آبستنى اينها هستند بهم آمدن دهانه رحم و دور شدن آن از جاى عادى و خشك شدن آن و بند آمدن قاعدگى ، سنگينى گوشها ، كم شدن اشتها « 1 » ، تيرگى رنگ ، باد گلوى ترش ، خستگى ، كندذهنى ، ميل به خوردن چيزهاى غير عادى در پاره‌اى از زنان ، بند رفتن پيشاب ، پيدا شدن بوى\r\n\r\n\r\n","description":"","footnote":"\r\n( 1 ) - يكى از زنان خانواده ما بهنگام آبستنى از حال مىگشت و قى شديدى مىكرد اين دارو را برايش تركيب كردم : هل ، آويشن ، نعناع خشك پوست بيرونى پسته و به اندازه ده سانتىگرم زاج سفيد و مصطكى و چند روز به او خوراندم و غذايش در اين مدت مرباى پوست پسته بود و خيلى زود بهبود يافت . ( اين حالت ظاهرا همانست كه ويار ناميده مىشود . م ) . مؤلف ا ع .\r\n","page_name":" 467 ","page_number":499},
  {"content":"\r\n\r\nغير عادى در نفس زن ، سبز شدن رنگ رگهاى پستانها و گفته‌اند كه اگر پس از نزديكى زن احساس زنشى در پستان خود كند و دردى در شكم و كمر و زانوى خود بيابد آبستن شده است و چيزهاى بسيار ديگرى نيز گفته‌اند كه هركس خواست بايد به آن مراجعه كند « 1 »\r\n\r\nفصل بند رفتن قاعدگى\r\nسبب اين بيمارى  ( Amenorhee )  يا كم‌خونى و كم‌غذائى است كه علامتش لاغرى و ديگرگونى رنگ است ، و اينكه پيشتر غذاهائى خورده باشند كه خون‌ساز نيستند ، مثل عدس ، گوشت خشك‌شده و مانند آنها كه درمانش خوردن گوشت ، حلواها و روغنهاى مرطوب است و يا گرفتگيهائى در دهانه‌هاى رگهاى رحم پديد مىآيد و نشانى آن جريان خون رقيق ، پيچش و پيدا شدن لكه‌هائى در پوست است كه درمانش خوردن داروهاى بازكننده مثل حب - المفتح ، ايارجها ، ادرارآورها ، حب انغوزه و نيز اين حب است : جند - بيدستر يك و نيم گرم ، انغوزه دو و نيم گرم ، زعفران چهل سانتىگرم پس از حب كردن ( به اندازه يك نخود ) روزى سه حب مىخورند ، و نيز الكسير المدر روغن كهربا ، روغن بلسان قاعده آورند و جفت را بيرون مىرانند و داروى پخته هشتاد و نهم موجب قاعدگى است و جنين را مىاندازد « 2 » و براى صاحبان مزاج\r\n\r\n\r\n","description":"","footnote":"\r\n( 1 ) در مقاله پنجم در باب مفردات خاصيتهاى بسباسه ، مهره سليمانى ( جزع ) خفاش ، دارشيشعان ، زرآوند ، زعفران ، نارنج ، سيساليوس ، كهربا ، مس ، نوشادر براى آبستنى و خواص بسباسه ، تخم‌مرغ ، ريوند ، نارنج ، صابون ، گنه‌گنه كندر و خاصيت بسباسه براى نفاس ذكر شده است مراجعه كنيد . مؤلف ( ا ع )\r\n( 2 ) خواننده محترم بايد توجه فرمايد كه استعمال داروهاى جنين‌افكن -\r\n","page_name":" 468 ","page_number":500},
  {"content":"\r\n\r\nگرم مناسب است ، ايارج صغير ، حب المدر ، حمول ابهل ( شماره يك‌صد و بيست و پنج فصل ح داروهاى مركب ) ، دواء المدر ، دهن الكهرباء همراه با عرق بومادران ، شياف الطمث ، طرطرزاج با آب عسل ، فرزجه‌هاى ششم و هفتم قرص المر المدر ، عرق بزر كشوث ( زجمول ) ، مسهل هفتاد و هفتم . گاه فربهى زياد مجارى رحم را مىبندد و نشانه آن اين است كه در روزهاى قاعدگى بدن زن سنگين مىشود و كمر و نافش درد مىگيرد و دائما خون كمى بدون جهش جارى است ، درمانش چيزهائى است كه خون را بتحليل ببرد و رقيق كند و سبب ريزش آن گردد ، مانند كرفس ، كاسنى ، شنبليله ، زنيان ، اسارون .\r\nگاهى از خشكى و حرارت رحم است و علامتش اين است كه اگر قاعده‌آورهاى گرم خورده شود بدتر مىشود و ساير آثار صفرا نيز پيدا است ، درمانش پاك سازى با ايارجها ، حب الصفراء و برداشتن روغنهاى سردى است كه قبلا گفتيم و نيز فصد كردن مفيد است كه پس از اين خواهيم گفت گاه ممكن است قبلا زن خونريزى شديد از بينى يا فصد يا مانند آن داشته كه درمانش زياد كردن خون است اما بطور مطلق براى درمان بند آمدن قاعدگى فصد صافن و حجامت در ساقها در هنگام نزديك شدن وقت قاعدگى و بادكش گذاردن برعانه ( بالاى آلت ) و نيز زالو انداختن بر ساقها مفيد است و نيز مقدارى قرنفل ، هل ، جوزبويا ، زنجبيل ، دارچينى ، كبابه و فلفل را مىسايند و در كيسه اى موئين در آب گرم شيره مىكشند و بر ناف مىگذارند و مقدارى از اين مخلوط گرم را در زير دستگاهى كه دود آن را جمع كند و بتوان سر ديگرش را در رحم\r\n\r\n\r\n","description":"","footnote":"\r\n- و قاعده‌آور اگر زير نظر پزشك نباشد گاهى بسيار خطرناك مىباشد و ممكن است سبب خونريزى و مرگ شود و سقط جنين شرعا جايز نيست و در قوانين بجز موارد خاصى كه بايد بتجويز پزشك متخصص انجام گيرد جرم شناخته شده . مترجم\r\n","page_name":" 469 ","page_number":501},
  {"content":"\r\n\r\nگذارد قرار مىدهند تا بخارش برحم برسد . گاهى بند رفتن قاعدگى در اثر زمين خوردن ، آماس ، يا ناتوانى اندام مربوط است كه بايد سبب را قطع كنند و در درمانهاى عمومى از كارهاى مفيدى ياد كرده‌ايم .\r\nگاهى در پاره‌اى از زنها قاعدگى بند مىآيد و سپس چيزهائى مانند درد يا پاره‌هاى گوشت از آنها مىافتد كه درمانش نوشيدن يك‌صد و پنجاه گرم آب تره به مدت چند روز است تا مزاج پاكسازى شود و ديگر بيمارى برنگردد و نيز سفوف حجر النار را كوفته و مىسايند تا مانند كره نرم شود و سه روز روزى دو و نيم گرم از آن را مىخورند . اين دارو هرچه را كه در رحم است مىاندازد و نيز خوردن 120 سانتىگرم جندبيدستر و نيز 120 سانتىگرم انغوزه و همچنين نارنج را در هنگامى كه به اندازه يك گردو است مىگيرند و خشك مىكنند و مىكوبند و ده گرم از آن را مىخورند كه در بهبودى اين بيماران سودمندست « 1 »\r\n\r\n\r\n","description":"","footnote":"\r\n( 1 ) در زاد المسافرين براى قاعدگى از اين داروها ياد شده است : براى مزاج گرم ريشه ترشك پخته و نيز اگر خيار را زير خاكستر بپزند و بكوبند و روغن كرچك به آن اضافه كنند و بردارند بسيار قوى است گل بستان‌افروز كه بايد آن را به داخل مهبل بمالند و پس از هر ادرار دوباره تكرار كنند و نيز آشاميدن چيزهائى كه موجب قاعدگيست مفيدست دويست و پنجاه گرم انار ملس با دو و نيم گرم تباشير و ماء الشعير سودمند است . و نيز براى صاحبان مزاج سرد اين داروها مفيد است : هفت و نيم گرم ابهل با عسل موجب قاعدگى و جنين افكنست همچنين اذخر را اگر بخورند و بخور بدهند يا بردارند جنين را مىاندازد ، شقاقل و اشنان از هركدام دو و نيم گرم ، ريشه كور ، افسنتين همراه با عسل را اگر بردارند و در پخته آن بنشينند موجب قاعدگى است ، دستمال آغشته به بابونه موجب قاعدگيست و تسكين‌دهنده دردهاى رحمى است و ورم آن را فرومينشاند -\r\n","page_name":" 470 ","page_number":502},
  {"content":"\r\n\r\n\r\nفصل خون‌ريزى\r\nسبب اين بيمارى  ( Hypermenoragie )  ناتوانى نيروى نگاهدارنده بدن به علت تندى يا رقت يا زيادى خون يا باز شدن رگ يا وجود دمل و يا خوره\r\n\r\n\r\n","description":"","footnote":"\r\nانجدان و بارزد را اگر بدستمال بزنند و بردارند و بخور بابونه و نشستن در پخته آن و نيز آشاميدنش موجب قاعدگى است ، بومادران را اگر بپزند و در آن بنشينند زايمان را آسان مىكند ، پرسياوشان ، تخم هويج بستانى ، پياز ، اسپنددانه ، نخود ، دارچينى ، سعد ، كنجد خيسانده ، فلفل سفيد ، بومادران كور ، كرفس ، تره ، مر ، مقل ، زنيان و اگر موجب قاعدگيند ، ترمس همراه با مر و عسل اگر بدستمال زده شوند و آن را بردارند رحم را پاك مىكند ، گاوشير و عسل را اگر بدستمال بزنند و بردارند جفت را خارج مىكند و نيز جندبيدستر همراه با پونه و شنبليله را اگر بپزند و نيز دو و نيم گرم انغوزه موجب قاعدگى است و جنين‌افكن هستند ، باديان پخته را اگر بخورند و سكبينج را اگر بخورند و بردارند ، شويد و شقايق را اگر بردارند ، صبر اگر بخورند و بردارند ، قسط را اگر بخورند و بردارند و بخور كنند ، برگ و ريشه نى ، آب كلم و لوبيا بخصوص اگر قرمز باشد موجب قاعدگيند و جنين را مىاندازند و نيز مشكطرامشيع ( پونه كوهى ) موجب قاعدگى است و براى نفاس نيز مناسب مىباشد از داروهاى مركب جندبيدستر يك‌صد و بيست و پنج گرم ، پونه كوهى يا نهرى 5 / 2 گرم همراه با عسل خورده مىشود اگر دستمالى را با ريشه شيرين‌بيان و بارزد كوفته و بيخته كه با آب كلم خمير شده آغشته كنند و بردارند موجب قاعدگيست . و نيز اين جوشانده موجب قاعدگى است و جنين را مىاندازد : خرما نيم كيلو ، شنبليله كوفته سه كف دست روناس كوفته يك كف دست همه را در يك و نيم ليتر آب مىجوشانند تا ثلث -\r\n","page_name":" 471 ","page_number":503},
  {"content":"\r\n\r\nدر رحم است . تندى خون از آنجا شناخته مىشود كه در وقت ريزش مجرى را مىآزارد ، رقتش را با ديدن و زياديش را به باد كردن بدن ، قرمزىرنگ و ساير علامات چيرگى خون ، مىتوان شناخت باز شدن رگ معمولا پس از حركات جهشى ، ضربه‌ها ، ترس شديد ناگهانى و يا پس از زايمان سخت باز شناخته مىشود . وجود قرحه و زخم را با بيرون آمدن چرك و يا چيزهائى مانند نخاله و حس كشش و پيچش دائمى و نيز خوره را با بيرون آمدن پاره‌هائى از رحم التهاب ، سوزش و ساير علامات آن مىتوان شناخت . گاهى ممكن است خون ريزى در اثر ضعف كبد باشد كه در اين حالت رنگ خون قرمز تند است و گاه از بدى كار طحال مىباشد كه در اين صورت خون تيره‌رنگ مىگردد . اگر عيب از كليه‌ها باشد خون به شكل خونابه است اما اگر رنگ خون پشت سر هم دگر - گون يعنى قرمز ، روشن ، زرد و تيره شود از ضعف عمومى بدن است ، اگر با اين حالت خفقان و كمى قواى بدن همراه باشد درمانش جدا دشوار است اگر در خون رشته‌هاى سفيدرنگى ديده شود از تعفن يا نياز زن به نزديكى است و اگر آب سفيدرنگ خالى از زردى باشد سببش بندرفتگى پيشين قاعدگى و يا جمع شدن منى در جاهاى مخصوص به آن است و گرنه ممكنست\r\n\r\n\r\n","description":"","footnote":"\r\n- شود و آن را صاف مىكنند و يك‌صد و بيست گرمش را با شصت گرم عرق سداب ممزوج كرده مىخورند . مؤلف اعلى الله مقامه\r\n- در كتب اشخاصى كه آزمايش كرده‌اند گفته شده كه برداشتن سه دانه فرفيون موجب قاعدگيست و اگر سوزشى ايجاد كرد روغن گل سرخ آن را بهبود مىبخشد و نيز در مقاله پنجم خاصيتهاى اشنان ، اظفار الطيب ، فرفيون ، انيسون جدوار ، انغوزه ، زرآوند ، صابون ، عصاره ريوند ، مقل و نوشادر ذكر شده كه موجب قاعدگى هستند مراجعه كنيد . مؤلف اعلى الله مقامه\r\n","page_name":" 472 ","page_number":504},
  {"content":"\r\n\r\nدليل وجود جنين مرده باشد .\r\nدر درمان اين حالات بايد توجه داشت كه اگر عيب اصلى در اندامى ديگر باشد بايد به آن پرداخت و يا اگر خلطى در بدن چيره شده باشد بايد براى پاكسازى اقدام شود و اگر خون زياد باشد بايد بفصد باسليق يا اكحل اقدام كنند و اگر از زخم يا قرحه و يا باز شدن رگ باشد بايد بدرمان مخصوص آن بپردازند .\r\nداروهائيكه بنا بخاصيت براى اين حالت سودمند مىباشند عبارتند از :\r\nحب الجدوار ، حب الجفت ، دهن المرجان ( براى همه انواع خونريزى و ترشح ) الكسير الدماغ كه براى جلوگيرى از نفاس بيش از اندازه مفيد مىباشد ، خوراك حب الجدوار چهل و پنج سانتىگرم صبح و سى و پنج سانتىگرم بهنگام شب است . و نيز سفوف اكسير المعدة و ملح الخبث و حب الحلتيت بيست سانتىگرم با يك فنجان عرق بهارنارنج از نفاس زياد و خون بواسير زياد جلوگيرى مىكند .\r\nاز اهل عصمت صلوات الله عليهم روايت شده كه سماق و گشنيز از هركدام يك كف دست مىگيرند و در آب مىخيسانند و يك شب آن را در زير آسمان مىگذارند و صبح مىجوشانند و يك پياله از آن مىآشامند ، اين دارو از خونريزى بجز در روزهاى عادت جلوگيرى مىكند و اگر چيزى ديده شود ، خوردن طين مختوم با آب خرفه و گل انار فارسى بسيار مفيد است . همچنين اين دارو سودمند است : مورد سبز با ساير اجزائش يك جزء ، گشنيز خشك نصف جزو ، سماق ، حرير ( ابريشم خام ) ، گاو زبان از هركدام يك ربع جزء همه را با يك ليتر آب مىجوشانند تا ربع آن باقى بماند آنگاه آن را صاف و دو برابرش شكر اضافه مىكنند تا سفت شود ، خوراكش چهل و پنج گرم همراه با آب سرد است\r\n\r\n","description":"","footnote":"","page_name":" 473 ","page_number":505},
  {"content":"\r\n\r\nهمين‌كه بيمار نيرو و اشتهاى خود را بازيافت بايد هر روز 5 گرم از داروئى كه مىگوئيم با شربت ريواس يا ليمو و يا سيب بخورد تا قوايش برگردد و خون بند آيد و اين دارو از خفقان و نيز هر اسهالى جلوگيرى مىكند دارو اين است :\r\nگشنيز برشته يك جزء گل ارمنى ، تباشير ، مرجان سوخته ( بسّد ) ، كهربا از هركدام نصف جزء ، اقاقيا يك چهارم جزء ، دارچين ، عود ، طين مختوم ( نوعى گل دريائى ) ، زعفران از هركدام يك هشتم جزء همه را مىكوبند و پس از بيختن مىخورند . و نيز خوردن انجبار پخته سودمند است . همچنين ترياك را در پيه جوجه حل مىكنند و برميدارند . بادكش گذاشتن بر رگهاى مشترك بين پستانها و رحم يعنى زير پستان سودبخش است و نيز تنقيه عرق بارهنگ به داخل مهبل مفيد مىباشد و گاه خوردن قىآورها نيز سودمند است .\r\nخون‌ريزى ماهانه بيش از اندازه سبب زردى رنگ ، تنگى نفس ( ربو ) و ورم پاها و تمايل به خوردن چيزهائى مانند ذغال و گل مىشود و گاه باستسقاء مىانجامد . و بدانكه زنها چون مزاجشان سرد ، گوارششان ضعيف و رگهايشان تنگ است مواد زائدى در بدنشان جمع مىگردد كه برحم مىآيند و اين اندام آنها را بيرون مىراند و معمولا در سيزده سالگى يا كمى پيش از آن از آنها چنين انتظارى مىرود ، زيرا در اين هنگام است كه مواد زائد خونى در بدن آنها جمع مىگردد و در پنجاه سالگى به علت زياد شدن خشكى بدنشان اين وضع قطع مىگردد ، اما در زنهاى هاشمى به علت قوتى كه در مزاجشان مىباشد تا شصت سالگى ادامه دارد . بيشتر قاعدگيها در هنگام تمام بودن قرص ماه است چه آبگونه‌ها در اين اوقات بيشتر جريان مىيابند و گاه به علت حرارت مزاج پيش از آن اتفاق مىافتد و يا بسبب برودت پس از آن است . اگر مزاج آنها معتدل باشد در روزهاى معين كه عده آن و نيز اول و پايانش معين\r\n\r\n","description":"","footnote":"","page_name":" 474 ","page_number":506},
  {"content":"\r\n\r\nاست اتفاق مىافتد كه كمترين آن سه روز و زيادترينش ده روز است و كمترين روزهاى حالت پاكى ده روز است و اين در هنگامى است كه اندازه مواد زائد بسيار زياد باشد و بيش از آن ( ده روز ) تا اندازه‌اى است كه خدا خواسته است . اگر مزاج زن سرد و سودائى باشد قاعدگى با خون غليظ بدبوى گزنده اى كه در وقت بيرون آمدن طرف چپ را مىآزارد آغاز مىگردد و اگر مزاجش خونى و معتدل باشد با خون قرمزى كه بتندى و گزندگى در طرف راست مىانجامد شروع مىشود ولى اگر زن صفرائى و لاغراندام باشد ، رنگ خونش زرد و كدر و خون تند و گزنده است و دهنه رحم را مىسوزاند و با لرز همراه است .\r\nاگر زن بلغمىمزاج باشد خونش در آغاز غليظ و سرد و با درد كمر همراه است و اگر در زير نافش دردى باشد نشان يك گرفتگى و جلوگيرى از آبستنى است اين خصوصيات تا روزهاى آخر باقى مىماند مگر آنكه درمانهائى انجام پذيرد .\r\nمعتدل‌ترين زنان آنان هستند كه قاعدگى آنها بين دهم تا بيستم ماه و خونشان قرمز و كمى بدبو است و حدّتش كم مىباشد و عارضه‌اى غير طبيعى ندارند و بدترين آنها زنانى هستند كه در هنگام احتراق ماه ( اول و آخر ماه ) قاعده مىشوند و خونشان سياه ، غليظ و بدبو مىباشد و در پايان قاعدگى ترشح سفيدرنگى كه ناشى از برودت رگها است داشته باشند . براى اين قبيل زنها برداشتن پنبه كار درستى نيست زيرا بياريهائى را در پى خواهد داشت .\r\nاگر روزهاى قاعدگى فرابرسد و خونى دفع نشود و زن بخفقان و غش گرفتار گردد بايد چيزهائى كه خون را صاف مىكند به او بخورانند ، مانند آب عناب و آلو و ادرارآورها . نزديكى با زنها در آن روزها زيان‌آور است و اگر بچه‌اى درست شود شرير ، بدرنگ ، لكه‌دار و تركيب بدنش فاسد خواهد و چه‌بسا\r\n\r\n","description":"","footnote":"","page_name":" 475 ","page_number":507},
  {"content":"\r\n\r\nكه مبتلا بجذام گردد . اما فائده قاعدگى براى زنان دفع مواد زائدى است كه سبب ايجاد بيماريها و بوى بد دهان ، بدبوئى ، استسقاء ، بواسير ، خارش ، كندى ذهن ، نفهمى ، سستى گوشت ، كوركها ، دملها ، دانه‌ها ، درد مفاصل ، عرق - النساء ، رعشه و دردهاى ديگر مىگردد . « 1 »\r\n\r\n\r\n","description":"","footnote":"\r\n( 1 ) در زاد المسافرين از اين داروها براى بند آوردن خون نام برده شده است : شربت انجبار ، جفت البلوط ( پوست درونى بلوط ) ، گل انار فارسى سماق ، عدس ، عناب ، كهربا ، بارهنگ ، سنگ سرمه ، برداشتن اثمد ، نشستن در مورد پخته و بخور دادن با آن ، نشستن در پخته بلوط و برداشتن آن و بر - داشتن قطعه پشمى كه زنگ آهن بر آن ريخته باشند و نيز پوست انار ، زاج ، مازو هركدام را بجوشانند و در آب آن بنشينند و نيز اگر دستمال آلوده به هزار - بندك ( عصى الراعى ) همراه با تاجريزى سياه و بارهنگ بردارند ، و نيز در مدت سه روز هر روز ناشتا هشتاد سانتىگرم تا يك و نيم گرم بنگ‌دانه سفيد ( تخم بذر البنج ) همراه با نبات بخورند مفيد است . اين قرص نيز خون قاعدگى و بواسير را بند مىآورد : پوست هليله ، آمله ، هليله سياه ، زنگ آهن ، مازو گزمازه از هركدام پنج گرم ، صندل ، كندر ، خون سياوشان ، صمغ عربى ، لاك شسته ، سندروس ، گل ارمنى ، نشاسته از هركدام دو و نيم گرم ، زيره ، سنبل سعد ، قرنفل ، مصطكى از هركدام يك‌صد و بيست و پنج سانتىگرم بزر البنج هفت و نيم گرم ، ترياك سه گرم آنها را بنا بمرسوم قرص مىكنند اندازه متوسط خوراك آن سه گرم است كه همراه چهل تا هشتاد گرم جوشانده گشنيز خشك و سماق بايد خورده شود و در مقاله پنجم در باب مفردات خاصيتهاى تخم مرغ ، صمغ ، قرمزدانه ، لاك و مرّ براى بند آوردن قاعدگى ياد شده مراجعه كن . مؤلف اعلى الله مقامه\r\n","page_name":" 476 ","page_number":508},
  {"content":"\r\n\r\n\r\nفصل اختناق رحم\r\nدر اين بيمارى  ( Hysterie )  رحم خود را به طرف بالا جمع مىكند يا به طرف يكى از دو پهلو شل مىشود در اين هنگام زن مانند مرده‌اى مىافتد و غش مىكند تا اينكه نبض و نفسش بازميايستد و چه‌بسا كه در حال خفگى مىميرد گاه نيز اگر جوان باشد پس از كوشش بسيار به حال خود برميگردد سبب اين حالت اگر دوشيزه باشد بند رفتن قاعدگى در مدت زياد است و اگر بيوه باشد محروميت از نزديكى است درحالىكه مايل به آن مىباشد . علامتش قبل از رسيدن آن كسالت و احساس ضعف در ساق پاها ، درد و سنگينى در زير ناف و احساس كششى از ناحيه بالاى آلت بسوى ناف مىباشد . سپس بيمار حواس خود را از دست مىدهد و تشنجى در ساق پا پيدا مىشود و كف دستهايش قرمز مىگردد و در هنگامى كه به هوش آمدنش نزديك گردد رطوبت سفيدرنگى از مهبلش بيرون مىريزد و به هوش مىآيد و در بيشتر بيماران اين حالت مانند صرع ادوارى است و رنگ بيمار بسياهى مىگرايد و مانند آبگوشت مىشود و گويا به زن‌هاى آبستن حالت اختناق رحم دست نمىدهد . عطسه سبب بهبودى اختناق رحم است اختناق گاهى بمردان هم دست مىدهد و به آن از نفس افتادن گفته مىشود . و گفته شده كه عوارض اختناق مانند سكته است با اين تفاوت كه در اختناق حس باقى است و عده‌اى هم برآنند كه چنين نيست اما براى درمانش نوشيدن عرق بهارنارنج و دهن الكهرباء و خوردن ملح المرجان بسيار مفيد مىباشد و نيز خوردن سى تا چهل سانتىگرم ملح الرصاص همراه با عرق بومادران مفيد است و گاه ممكن است اين دارو را به زير شكم بمالند اگر بدن بيمار گرم شد فصد در دست لازم نيست . اما در پا بايد انجام شود و\r\n\r\n","description":"","footnote":"","page_name":" 477 ","page_number":509},
  {"content":"\r\n\r\nبادكش گذاردن بر بالاى آلت و نيز گذاردن داروهاى معطر در مهبل و گرفتن چيزهاى بدبو در جلو بينيش مفيد است پس از آنكه بيمار به حال آمد اگر قاعده نشد بايد داروئى كه موجب قاعدگيست به او بخورانند و اگر اشتياق به شوهر داشته باشد بايد او را شوهر دهند اگر بارزد ( قنه ) را حل كرده و ناحيه پائين كمر و بين كليه‌ها و زير ناف را با آن ضماد كرده و پارچه پنبه‌اى كهنه اى را بر آن بگذارند درد رحم تسكين مىيابد و بايد صبر كنند تا آن پارچه خودش بيفتد .\r\n\r\nفصل ادرار بىاختيار ( سلس البول )\r\nسبب اين بيمارى  ( Strangurie )  سستى ماهيچه دهانه مثانه و چيرگى رطوبت يا تندى و گزندگى پيشاب است كه دهانه مثانه را مىآزارد كه در نتيجه گشوده مىشود و نشانيهاى آن بر كسى پوشيده نيست .\r\nدرمان سستى ، خوردن حب اذاراقى ، دهن الراهب ، معجون نود و هفتم و ملح الخبث است اگر از برودت باشد بايد بر بالاى آلت دهن البسباسه بمالند اما اگر از تندى پيشاب باشد براى درمان بايد از داروهاى سردى كه ادرارآور و سست‌كننده نباشد استفاده كنند .\r\n\r\nفصل ادرار كردن در بستر\r\nبيمارى شب ادرارى  ( Enuresie )  در اشخاص در اثر رطوبت و كمى نيروى نگاهدارنده و شلى مثانه در خواب عميق پيدا مىشود و بخصوص در اطفال زياد است و گاه بزرگترها هم به آن گرفتار مىگردند . درمانش اينست كه گشنيز خشك و شكر از هركدام پنج گرم در مدت سه روز بخورند و خوردن ترياك در\r\n\r\n","description":"","footnote":"","page_name":" 478 ","page_number":510},
  {"content":"\r\n\r\nمدت زياد نيز سودمند است و اگر اين بيمارى با نشانيهاى حرارت مانند قرمزى پيشاب و احساس سوزش در پيشاب راه همراه باشد ، بايد اطريفال صغير بخورند و نيز اين دارو را : كندر هفتاد و پنج گرم ، بلوط پنجاه گرم ، گشنيز خشك ، گل ارمنى ، صمغ عربى از هركدام بيست و پنج گرم مخلوط كرده و بامداد و شام هربار هفت و نيم گرم بخورند و نيز خوردن بلوط در هنگام خواب و نيز خوردن تخم شاهسپرم و پوست يك عدد مازوى سبز پس از كوفتن و بيختن مفيد است ، اين دارو را چند بار بايد پيش از خوابيدن بخورند ان شاء الله مفيد است براى درمان شب ادرارى ادرار كردن پيش از خواب و اينكه چند بار در طول شب بيمار را بيدار و وادار به ادرار كنند و ترساندنش اگر بچه باشد مفيد است همچنين خوردن انار ترش براى بيمار سودمند مىباشد . « 1 »\r\n\r\nفصل بند آمدن پيشاب\r\nاين بيمارى  ( Retention d ? urine )  با ورمى در مثانه  ( Systite )  يا از زمين خوردن و يا وارد شدن ضربه بر بالاى آلت و يا مقعد و حوالى آن و يا بستن خون يا چرك بر دهانه مثانه و نيز از سنگ مثانه‌اى كه بر دهانه آن جاى مىگيرد يا باد غليظ ، پيدا مىشود ، گاهى ممكن است علت آن نگهداشتن\r\n\r\n\r\n","description":"","footnote":"\r\n( 1 ) در كتاب قانون براى ادرار قطره‌قطره آمده است كه خوردن اين دارو مفيد مىباشد : حب الحاشا با عاقرقرحا و نيز هليله كابلى برشته يك جزء بهمن قرمز نصف جزء ، پونه ، مورد دانه ، سندروس ، مرّ ، كندر ، سعد ، بسباسه از هر كدام سه جزء ، قرنفل نصف جزء ، راسن ( زنجبيل شامى ) خشك شده ، حب - المحلب ( دانه آلبالو تلخ ) از هركدام دو جزو با عسل خالص خمير كرده و از آن مىخورند . مؤلف اعلى الله مقامه\r\n","page_name":" 479 ","page_number":511},
  {"content":"\r\n\r\nپيشاب در مدت زياد باشد و وقتى نيز از گوشت زائدى كه در مجارى ادرار روئيده پديد مىآيد و اين نوع بهبود نخواهد يافت و نيز ممكن است از ضعف حس مثانه باشد كه گزندگى ادرار را حس نمىكند .\r\nعلامت ورم مثانه احساس پيچش و درد در بالاى آلت و اطراف آن است كه سرد مىشود و گرم نمىگردد و تبهاى نامنظم ، لرز ، زيادى دفعات پيشاب ، سردرد بيخوابى اما زمين خوردن و ضربه‌اى كه پيش از پيدايش بيمارى انجام شده باشد نيز سبب بيمارى است و پس از آن از بيمار خون و يا چرك دفع مىشود و مثانه بيشتر پر است .\r\nعلامت سنگ مثانه درد در بالاى آلت ، بىرنگى پيشاب كه برنگ آب جويبار است ، كم‌كم خارج شدن پيشاب ، تير كشيدن آلت ، بند رفتن پيشاب ، سختى عمل ادرار كه همراه درد شديد است ، بيرون آمدن قسمت انتهائى روده بزرگ و ميل دائمى بيمار براى بازى كردن با آلت خودش مىباشد و اگر از باد باشد نشانيش ورم داشتن دائمى مثانه است .\r\nاگر پيشاب بند آمده باشد بايد سبب آن را شناخت كه اگر گوشت زائدى در پيشاب راه باشد با لمس آلت و اگر در دهانه مثانه باشد با لمس ناحيه مقعد و اينكه نمىتوان به آسانى سوندى داخل در آلت كرد شناخته مىشود كه در اين صورت بيمار تب ندارد . توضيح آنكه مبول ( سوند ) ابزار مخصوصى است كه به داخل آلت رانده مىشود تا بمثانه وارد گردد . ضعف مثانه را از رنگ پيشاب مىتوان شناخت و در اين حال هروقت كه پيشاب دفع شود اندازه‌اش زياد خواهد بود .\r\nاگر سنگى بر دهانه مثانه جا گرفته باشد يا لخته خون ، يا چرك يا بادى در آنجا باشد يا مثانه ضعيف باشد درمان بيمارى داخل راندن سوند است\r\n\r\n","description":"","footnote":"","page_name":" 480 ","page_number":512},
  {"content":"\r\n\r\nاما اگر اين وسيله در دسترس نباشد اين داروها جدا سودمند مىباشند :\r\nشيرخشت يك جزء ، جو سياه پوست گرفته يك جزء آنها را مىسايند و با شير زن دختر زائيده مىآميزند و فتيله‌اى را بدان آغشته كرده و در پيشاب راه مىگذارند و نيز خوردن چهل گرم روغن همراه با بيست گرم شكر مفيد مىباشد « 1 » و نيز تخم ترب ، زنجبيل و فضله موش را در آب مىجوشانند و بر بالاى آلت مىگذارند و اين دارو هم مفيد است : شيره پنبه‌دانه بيست و پنج گرم ، شيره دانه قرطم ( كافشه ) پنجاه گرم ، شيره تخم خربوزه مجدى پنجاه گرم ، خميره بنفشه بيست و پنج گرم ، شراب الدينار پنج گرم و اين‌ها را همراه با عرق گاو زبان ، گلاب و لعاب تخم بارهنگ مىخورند . غذاى بيماران لوبيا و نخود كوفته و مغز قرطم و جوجه‌ايست كه با دارچينى معطر شده باشد . معالجات ديگرى نيز در كليات گفته شد . اما ورم چه از مثانه باشد و چه از كليه مانند ورم كبد درمان مىشود ، اگر سببهاى خارجى داشته باشد نخست بايد آن سببها بر طرف گردد اما اگر بادى در مثانه باشد درمانش ، روغن زيره و روغن انيسون است . گوشت زائد داخل مجرى در نزد من درمانى ندارد . اين دارو لخته خون و چركى را كه در دهانه مثانه خشك شده باشد ذوب مىكند : كرويا دشتى ( قردمانا ) ، مرّ ، روناس ، سرو كوهى ، ( ابهل ) ، اشق ، انغوزه به اندازه مساوى كه نخست اشق را حل مىكنند و ساير داروها را در آن محلول مىريزند و حب مىكنند و روزى چهار بار همراه با جوشانده تخمهاى گياهى « 2 » و سكنجبين\r\n\r\n\r\n","description":"","footnote":"\r\n( 1 ) در مقاله پنجم در باب مفردات خاصيتهاى ابقر ، اشنان ، انيسون ، تنباكو هويج ، انغوزه ، ريوند ، كره ، روغن گاو ، عصاره ريوند ، ترب ، مارچوبه براى بند آمدن ادرار ذكر شده مراجعه كن . مؤلف اعلى الله مقامه\r\n( 2 ) بعض تخمهاى گياهى مانند تخم خربوزه ادرارآورند و منظور اين قبيل تخمهاست\r\n","page_name":" 481 ","page_number":513},
  {"content":"\r\n\r\nترش مىخورند نشستن در آب گرمى كه كمى داغ باشد و نيز ريختن آب گرم بر بالاى آلت ادرارآور است و نيز قرص الراوند براى سختى دفع پيشاب مؤثر مىباشد « 1 »\r\n\r\nفصل سوزندگى پيشاب و زخم پيشاب راه\r\nسبب اين بيمارى بدى مزاج گرم است كه مواد صفرائى را از راه ادرار بيرون مىراند يا از حرارت كليه و بستگى راههاى بين زهره و كبد است كه در نتيجه صفرا در كبد مىماند و مىخواهد از راه ادرار خارج گردد و يا بين كبد و طحال\r\n\r\n\r\n","description":"","footnote":"\r\n( 1 ) در زاد المسافرين آمده است كه داروهاى ادرارآور براى صاحبان مزاج گرم : تخم خيار دوازده و نيم گرم و تخم خربوزه ادرارآور و پاك‌كننده مجارى است و سوزش و آماسهاى گرم را بر طرف مىكند ، مقدار خوراك آن دوازده و نيم گرم است . هندوانه همراه با سكنجبين ادرارآور است و مثانه را مىشويد و اگر با قند همراه باشد سردتر است . تخم خرفه ادرارآور و زداينده سوزش مثانه و درد آن است . مورد دانه ادرارآور و التيام‌بخش زخمها است و خوراكش هفت و نيم گرم مىباشد تخم كدو ريزش پيشاب را آسان مىكند و خوراك آن هفت و نيم گرم است خيار و انار ترش ادرارآورند ، به ادرارآور است و براى پيشاب قطره‌قطره و ضعف كليه و مثانه سودمند است و اگر آب آن را به داخل پيشاب راه بچكانند سوزش آن را تسكين مىدهد . شكر همراه با روغن گاو يا گوسفند مثانه را نرم و بند آمدن پيشاب را درمان مىكند و گرفتگيها را مىگشايد . سماق و شاه‌بلوط پاك‌كننده مجارى هستند . عروس در پرده ( كاكنج ) ادرارآور و براى سوزش مفيد است . كهربا براى سختى ادرار و شير بز براى ادرارآورى و بهبودى قرحه‌ها و نيز ماء الشعير و هسته هليله\r\n","page_name":" 482 ","page_number":514},
  {"content":"\r\n\r\nگرفتگى وجود دارد كه در نتيجه سودا در خون مىماند و از راه پيشاب بيرون مىرود و با ترشى خودش پيشاب راه را بسوزش درمىآورد يا زخمهائى در مثانه و يا آلت است و هركدام از اين حالات علاماتى دارد .\r\nنشانى بدى مزاج گرم همان نشانيهاى چيرگى صفراء است كه درمانش پاكسازى از صفراء مىباشد . اما حرارت كليه علامتش غلبه تشنگى و زيادى ادرار و قرمزى يا زردى رنگ و زيادى دفعات آن است و درمانش سرد كردن مزاج با ماء الشعير ، فصد و خوردن غذاهاى زرشك دارو يا همراه با تمر هندى و\r\n\r\n\r\n","description":"","footnote":"\r\n- كابلى به قدر پنج گرم براى ادرارآورى مفيد مىباشند . برگ بيد با سكنجبين و وارد كردن روغن دانه خربوزه در مجرا نيز مفيدند . اما داروهاى مناسب براى صاحبان مزاج سرد عبارتند از : مرزنگوش ، كاه مكه ( اذخر ) ، پياز دشتى ( اسقيل ) شقاقل ، باديان رومى ، تخم هويج بستانى ، توت شيرين ، سير ، گاو - شير ، هويج ، بادام ، بنه ، نخود ، ريوند ، باديان ، جدوار ( زرنباد ) ، زعفران ، ساذج ، سعد ، سكبينه ، سياهدانه ، عسل ، ترب ، فلفل سياه ، پوست ريشه كور كرفس ، تره ، زيره دشتى ( كرويا ) ، بادام ، ماميران ، پونه كوهى ، مصطكى ، مقل ، زنيان ، اشنان ( خوراكش يك و نيم گرم است ) ، بابونه ( نوشيدن و ضماد ) پرسياوشان ( خوراكش هفت و نيم گرم است ) ، تخم كرفس ( خوراكش هفت و نيم گرم است ) ، پنج گرم تخم ترب همراه با سركه ، انجير خشك همراه با - آويشن ، پونه ، جدوار همراه با شيره تخم خيار ( خوردن و ماليدن بر بالاى آلت و داخل كردن آن در آلت ) ، جندبيدستر ( داخل كردن در آلت ) ، خار خسك ( خوراكش پنج گرم است ) ، انغوزه ( خوراكش يك و نيم گرم است ) همه اينها ادرارآورند و پيشاب راهها را از موادى كه نزديك بسنگى شدن مىباشند پاك مىكنند .\r\n","page_name":" 483 ","page_number":515},
  {"content":"\r\n\r\nكم ترشى و ماش مىباشد و بايد از چيزهاى گرم بپرهيزند و از درمانهاى عجيب براى سوزندگى ادرار كه چرك و خون در آن نباشد و فقط از چيرگى صفرا يا سوداء باشد اين است كه ده گرم گوش‌ماهى را ( كه براى زيبائى بر گردن شتر مىآويزند ) نرم مىكوبند و در ظرفى مىگذارند و هشتاد گرم آب ليموى خالص را بر آن مىريزند و پس از گذشتن دو روز به مدت سه يا چهار روز در هر روز صبح چه حل شده باشد و چه نشده باشد آن را مىخورند كه به كلى بهبودى حاصل مىگردد غذاى بيمار هندوانه يا غذاهائى است كه با آب ليمو يا تمر هندى چاشنى زده باشند و ترش نبايد باشد و بايد از چيزهاى گرم بپرهيزند و اگر با چهار بار بهبودى نيافت پنج بار يا بيشتر از آن دارو مىخورند . « 1 » و نيز اين حب\r\n\r\n\r\n","description":"","footnote":"\r\n( 1 ) خود من چند بار مبتلى بسوزندگى ادرار شدم و درباره ديگران هم كه به اين بيمارى گرفتار شده‌اند آزمايش كردم و چيز عجيبى را دريافتم و آن اين است كه خون شيرين است و سبب سوزش نمىشود ، صفراء تلخ است و اندام از تلخى سوزش نمىبيند اما حرارتى كه هميشه در اخلاطست نيز سبب سوزش زياد نمىتواند باشد كما اينكه در هنگام تب ممكنست كمى احساس شود ، بلغم بىمزه و آبى است و كارش سوزندگى نيست اما سوزندگى در شأن سوداى ترشى است كه منبع تيزاب ( ماء الحار ) در بدن است زيرا سوداء در بدن بمنزله نمكها در دنيا است و همين‌كه حرارتى توأم با رطوبت به آن برسد سوداء آبگون مىشود و از آن آب تندى پديد مىآيد كه به فارسى تيزاب ( اسيد ) ناميده مىشود و اين تيزاب سوزنده ، برنده ، آتشى بالقوه و خورنده است پس هرچه در بدن از انواع زخمها ، دانه‌ها ، قرحه‌ها ، سوزشها و التهابها ببينيم از اين تيزاب است و پزشكان آن را از حرارت مىانگارند و بسرد كردن مزاج مىپردازند و با اين كار بر سودا يعنى ماده آن تيزاب مىافزايند و اگر رطوبت -\r\n","page_name":" 484 ","page_number":516},
  {"content":"\r\n\r\nبراى درمان بيمارى مناسب است : اشنان ، تخم ريحان از هركدام پانزده گرم آرد گندم ده گرم پس از كوفتن و بيختن آنها را با روغن بنفشه مىآميزند و به اندازه نخود حب مىكنند و مقدار خوراكش سه حب پيش از صبحانه است اگر ده گرم بستان افروز را در نيم ليتر شير بخيسانند و آن را يك شب زير آسمان بگذارند تا نور ماه بر آن بتابد و سه روز صبح آن را بخورند براى ادرار خونى  ( Hematurie )  و سوزندگى آن مفيد است .\r\nاگر بيمارى در اثر انسداد بين زهره و كبد باشد ، علامتش زردى شديد رنگ ادرار مىباشد كه اغلب همراه با يرقان است و اگر بين كبد و طحال گرفتگى باشد نشانيش تيرگى ادرار و اغلب وجود يرقان سياه مىباشد كه درمان آنها را پيش از اين گفتيم .\r\n\r\n\r\n","description":"","footnote":"\r\n- را زياد كنند اين رطوبت بيشتر سبب ميعان نمكهاست و همه اين را بتجربه دريافتيم چه پيش از آن بانواع درمانها پرداختيم تا خدا ما را بدان راهنمائى فرمود - مردى بسوزندگى ادرار مبتلا بود و ادرارش برنگ خون بود به مدت چند روز به او گل انار فارسى ، خون سياوشان ، نشاسته ، صمغ عربى ، شيره تخم خيار و خيارچنبر و شيره تخم خربوزه و تخم كتان با نبات خوراندم و بهبود يافت . مؤلف اعلى الله مقامه\r\n- و خود من چند بار بسوزش پيشاب و احساس ناراحتى گرفتار شدم و هر بار به مدت يك سال يا كمى بيشتر و يا كمتر ادامه مىيافت تا آنكه خداوند داروئى بسيار مؤثر را بدلم انداخت و چند بار خود را درمان كردم ، هم الآن هرگاه حس مىكنم كه اين بيمارى بسراغم آمده است از آن دارو مىخورم و بهبود مىيابم و آن دارو جوهر درمنه تركى كه بدل افسنتين است مىباشد و هر سال عرق و جوهر آن را مىيگيرم و اين داروئى بسيار مؤثر براى كرم و ضعف معده -\r\n","page_name":" 485 ","page_number":517},
  {"content":"\r\n\r\nاگر اين بيمارى از قرحه‌هاى مثانه باشد علامتش بدبوئى پيشاب و بيرون آمدن چرك و چيزهاى نخاله مانند ، خارش و درد در پيشاب راه است . گاه در مردان با ورم آلت و دفع خون چركى و سوزش همراه است و درمانش نوشيدن عرق الصينيات و نيز نقوع الصينيات و شراب الاشوس و بنادق البزور است و نيز گل ارمنى چهار جزء سفيداب ، قلع سفيد ، مردار سنگ از هركدام دو جزء توتياى هندى يك جزء را كاملا مىكوبند و مانند سرمه بسيار نرم مىسايند سپس پوست هليله زرد و هليله كابلى و آمله و بليله را به اندازه برابر مىگيرند و مىكوبند و در آبى كه تا سه انگشت بالاتر از آن باشد در ظرفى شيشه‌اى خيس مىكنند و پس از يك شبانه روز صاف مىكنند و در يك فنجان از آن\r\n\r\n\r\n","description":"","footnote":"\r\n- و كليه و سوزندگى ادرار است و خدا را از اين الهام شكر مىكنم . مؤلف ( ا ع )\r\nتوضيح مترجم اين است كه براى گرفتن جوهر افسنتين ، عرق آن را طبق معمول مىگيرند و آن را در بطرى كه گردنى بالنسبه بلند و باريك داشته باشد مىريزند تا جوهر كه روغنى شكل است در بالا بايستد اين جوهر را بايد با وسيله‌اى مانند سرنگ يا پى پت از عرق جدا كنند . جوهر مواد ديگر از قبيل نعناع ، آويشن دارچين ، پونه و مانند آن را هم به همين ترتيب مىتوان گرفت و اگر در مورد گلاب به همين طريق عمل كنند : جوهرش همان عطر گل سرخ معروف است كه مىتوان آن را از گلاب جدا كرد . مترجم\r\n- يكى از آزمايش‌كنندگان براى من شرح داد كه براى درمان سوزندگى ادرار بايد پرنده‌اى را كه چكاوك نام دارد شوربا كنند و سه روز از آن بخورند كه آشكارا مؤثر است و در مخزن آمده كه اين مرغ ادرارآورى قوى است و سنگ مثانه را خرد مىكند و براى سختى ادرار نيز سودمند است .\r\nمؤلف اعلى الله مقامه\r\n","page_name":" 486 ","page_number":518},
  {"content":"\r\n\r\nبه اندازه يك عدس از داروئى كه گفتيم حل كرده و با آلت تزريق آن را در پيشاب راه داخل مىكنند ان شاء الله بيمارى درمان مىگردد . براى سوزش نوشيدن شير الاغ در چند روز مفيد است و نيز گذاشتن آلت در آب گرم و ادرار كردن در آن حالت سودمند است . نوشيدن شربت خشخاش همراه با لعاب به‌دانه و خوردن ترياك در اواخر بيمارى و نزديكى در اين هنگام سودبخش است . اگر همه عوارض بر طرف گردد و فقط چرك باقى بماند اين شياف مفيد مىباشد : سفيداب قلع ، انزروت ، خون سياوشان ، كندر ، نشاسته صمغ عربى به اندازه مساوى همه را مىكوبند و در شير الاغ خمير مىكنند و شياف مىسازند و در آلت داخل مىكنند . همچنين كودكى را كه آلتش آماس كرده بود و از او چرك مىآمد با گذاردن فتيله‌اى از مغز هسته آلوبالوى كوفته با پيه ذوب شده درمان كردم و باذن خداوند در مدت كوتاهى بهبود يافت و نيز اين دارو سودمند است : شاخه كبابه پنجاه جزء ، عروس در پرده پنجاه جزء آنها را در پانصد جزء آب مىخيسانند و تقطير مىكنند كه تا اندازه صد جزء قوى است و خوراك آن روزانه يك و نيم گرم است و بايد با شير گاو تازه يا شيره تخمها ( تخم خيار و خربوزه و مانند آن . مترجم ) و همچنين خوردن كبابه به اين ترتيب كه روز اول پنج گرم صبح و پنج گرم شب مىخورند و تا پنج روز هر روز پنج گرم صبح و پنج گرم شب بر آن مىافزايند و بعد با همين ترتيب آن را كاهش مىدهند و اگر پيش از ده روز بهبودى حاصل شد آن را ترك مىكنند .\r\nو از اسرار پزشكان است كه اين شياف براى سوزش مثانه مفيد مىباشد :\r\nفضله موش و فضله ملخ از هركدام ده گرم ، شيرخشت پنج گرم ، انزروت ، خون سياوشان ، صمغ عربى ، نشاسته از هركدام پانزده گرم كه پس از كوفتن آنها را با شير الاغ خمير مىكنند شيافهاى بلندى مىسازند و چند بار در مجراى\r\n\r\n","description":"","footnote":"","page_name":" 487 ","page_number":519},
  {"content":"\r\n\r\nادرار مىگذارند . براى اين بيمارى قى كردن و حمام رفتن پشت سر هم در اواخر مفيد است و نيز اگر پوست هليله و پوست آمله را از هركدام پانزده گرم در عرق بيد بخيسانند و سه روز در حمام بگذارند و بعد آن را در مجراى ادرار داخل كنند سودبخش است و نيز اگر حرارت خالص بدون ماده‌اى در بدن باشد 5 / 2 گرم شوره محلول با 5 / 2 گرم گل ارمنى و شيره بادام پوست گرفته و عرق كاسنى يا شيره تخم كدو ، تخم خيار و تخم كاهو همراه با عرق كاسنى مفيد است .\r\nطلاى محلول نيز بنا بخاصيتى كه دارد و همچنين سفوف حرقة البول و شربت شوره ( شراب الاشوس ) براى اين بيمارى مفيد مىباشد . اگر بيمار كودك باشد ضماد تاجريزى سياه ( عنب الثعلب ) بر بالاى آلت و بيضه‌ها و نوشيدن دوغ گاو بسيار سودمند و مجرب است بخصوص اگر جوهر الاشوس در آن حل كنند همچنين اگر جوهر الاشوس را در آب هندوانه بريزند و به بيمار بخورانند بسيار مفيد است اما جوهر الاشوس و قلع تكليس شده « 1 » براى نشاندن حرارت داخلى مزاج خاصيت عجيبى دارد .\r\nاگر سوزندگى ادرار ماده و قرحه‌اى داشته باشد به كار بردن ادرارآورها به هيچ روى جايز نيست اما نوشيدن مسهل و قىآور اشكالى ندارد و بايد بيمار از هر چيز تند ، گزنده ، ترش ، شيرين و گرمى جدا پرهيز كند . « 2 »\r\n\r\nفصل سنگ كليه و مثانه\r\nنشانه سنگ كليه سختى ادرار و بيرون آمدن شن و درد در كمر و پائين\r\n\r\n\r\n","description":"","footnote":"\r\n( 1 ) سوزاندن يك ماده را در مجاورت هوا و يا بطور كلى اكسيد اسيون را تكليس مىنامند مترجم .\r\n( 2 ) پونه ( حب بستانى ) مو و زالو خواصى در بيمارى سوزندگى پيشاب دارند كه در باب مفردات از مقاله پنجم خواهد آمد . مؤلف اعلى الله مقامه\r\n","page_name":" 488 ","page_number":520},
  {"content":"\r\n\r\nكمر و علامت سنگ مثانه درد بالاى آلت ، بيرنگى ادرار و كم‌كم آمدن آن و تير كشيدن در آلت است . گاهى هم ممكن است پيشاب بند بيايد « 1 » سبب اين بيمارى تنگى مجرى و حرارت كليه و مثانه و كيموس نارس غليظ و لزج است كه سبب تشكيل شن مىگردد و از بهم پيوستن شنها سنگ پيدا مىشود ، همانطور كه در ديگ حمام نيز توليد مىگردد ، رنگ سنگ و شن كليه قرمز است و رنگ سنگ و شن مثانه سفيد مىباشد و گفته‌اند كه عده سنگهاى مثانه گاه به دوازده عدد مىرسد كه هركدام به اندازه يك فندق هستند و گفته شده كه سنگى به اندازه يك تخم‌مرغ هم ديده شده است . درمان اين بيمارى جدا دشوار مىباشد و بجز دست خداوند چيزى نمىتواند اين سنگها را بدون دسترسى به آن خرد كند .\r\nبراى اين بيمارى داروهاى زيادى شمرده‌اند كه از آن جمله است : « 2 » شوره تصفيه شده يك و نيم گرم همراه با هشتاد سانتىگرم زعفران و هشتاد سانتىگرم بسباسه و نيز دهن البلسان ، دهن حب العرعر ، دهن الرازيانج شن را خارج مىكنند . دهن الكهرباء با آب كرفس كوهى ( فطراساليون ) و طلاى محلول براى سنگ مثانه و روح الملح با آب كاهو و زاج آهن و مس براى سنگ كليه و مثانه مفيدند . شند ( عطريست كه از تصعيد كردن نوعى حسن لبه بدست مىآيد - مترجم ) سنگ را بيرون مىراند و طرطرزاج با آب فطراساليون و فلونيا براى سنگ كليه و مثانه و الماء الخارق و معجون رضوى با آب سداب\r\n\r\n\r\n","description":"","footnote":"\r\n( 1 ) جدوار ، جلب ، نخود ، دارچينى ، كله گوسفند ، ريوند و سداب خاصيتهائى در بيماريهاى كليه دارند كه در مفردات متفرقه آمده است . مؤلف اعلى الله مقامه\r\n( 2 ) اسفنج ، خرما ، هويج ، جو انگليسى ( حب القلت ) ، پوست مار ، شويد ، آب ، زنيان مارچوبه خواصى براى سنگ دارند كه در باب مفردات در مقاله پنجم آمده است مراجعه كن . مؤلف اعلى الله مقامه\r\n","page_name":" 489 ","page_number":521},
  {"content":"\r\n\r\nو ملح اللؤلؤ و الكسير ذو الخاصية براى سنگ كليه و مثانه ، انتيمون ، ديافريطقون براى سنگ كليه و مثانه ايارج اشق و حب دهن السلاطين براى هر دو نوع باهم سركه عنصلى و همچنين ، شراب الاشوس براى سنگ مثانه مفيد مىباشد .\r\nداروئى كه مثانه را اصلاح مىكند و به آن نيرو مىبخشد روغن جوزبويا است ، روغن باديان مانند روغن سداب براى درد آن سودمند است . دهن الكبريت براى بيماريهاى مثانه و روح الملح براى ضعف آن و نيز شربت ريوند بيست و چهارم براى سردى مثانه و عرق الصينيات براى امراض آن و ملح الخبث براى قروح مثانه مفيدند . داروهاى مخصوص كليه عبارتند از :\r\nدهن البلسان براى همه امراض كليه ، ايارج اشق براى بيماريهاى كليه ايارج الصغير براى دردهاى آن ايارج يابس براى گرفتگىها و گلشكر براى ضعف دهن حب العرعر براى پاكسازى ، دهن الرازيانج براى درد و طلاى محلول براى ضعف كليه سودمندند و نيز روح الملح براى كليه مفيد است . همچنين شراب الراوند بيست و چهارم براى سردى ، شراب الورد مكرر براى ضعف كليه بخصوص اگر همراه با طرطرزاج باشد و عرق الصينيات براى بيماريهاى آن و ماء الحيوة مفرح براى درد آن سودبخش است . اما دهن الكافور براى دفع حرارت كليه و مثانه بسيار مفيد و عجيب است كه داروهاى ديگر چنين اثرى ندارند . براى سنگ ، نوشيدن شيره دانه قرطم ، دارچينى و سنگ يهودا ( حجر اليهود ) « 1 » كه بر سنگ ساب سائيده شده باشد سودمند مىباشند .\r\n\r\n\r\n","description":"","footnote":"\r\n( 1 ) سنگ يهودا يا حجر اليهود و يا زيتون بنى اسرائيل در كوههاى بيت المقدس و سوريه بدست مىآيد و به شكل بلوط و مايل به سفيدى است و در آب نرم مىشود . ابنيه\r\n","page_name":" 490 ","page_number":522},
  {"content":"\r\n\r\n\r\nباب سيزدهم تبها\r\nچون بيشتر بيماريها همراه با تب است و تبها بدترين بيماريها و از نظر نوع و تعداد بيش از همه بيماريها مىباشند خواستيم كه درباره آنها توضيحات بيشترى بدهيم و بنا بر آنچه كه بر ما آشكار شده اقسام تب را در ضمن چند فصل بيان مىكنيم .\r\n\r\n[ فصل - در اينكه تبهاى خلطى حرارتى است كه از اندازه زياد غذا و يا عفونت طرطيرها پيدا مىشود 
  ]\r\nدر كتاب حقايق الطب گفته‌ايم كه هر چيزى كه بوجود مىآيد مركب از عناصرى است كه دست تواناى حكيمى آنها را باهم تركيب كرده است برترين موجودات انسان مىباشد كه خداوند او را از عناصر مختلف و پس از تشكيل تام و تصفيه كامل آفريده است و از اقتضاى حكمت بالغه او است كه بدن انسان چون مرتبا چيزهائى را از دست مىدهد نيازمند بگرفتن كمك از خارج است و غذاى او از ساير موجوداتى است كه پالايش نشده‌اند اما خداوند براى او ابزارهائى آفريده است كه بوسيله آن غذاهائى را كه به بدن او وارد مىشود حل و از هر جهت تصفيه مىكند و شكل آن را تغيير داده و از آن تغذيه مىنمايد و چون غذاها به اين تصفيه نياز دارند بناچار بايد مواد زايد آن خارج گردند و اين فضول غذائى طرطيرهائى هستند كه از غذاها جدا شده و از بدن بيرون مىروند . اگر طبيعت معتدل و دستگاهها تندرست باشد غذاها درست تصفيه و از طرطيرها جدا مىشوند و طرطيرها از راههاى خود بيرون مىروند اما اگر كار دستگاهها و آلات نادرست باشد طرطيرها بيرون نمىروند و يا دستگاه - ها نمىتوانند طرطيرها را از غذاها بگيرند و خارج كنند . اولين پالايش و\r\n\r\n","description":"","footnote":"","page_name":" 491 ","page_number":523},
  {"content":"\r\n\r\nبيرون راندن مواد زائد در معده صورت مىگيرد كه غذا را حل كرده و طرطير را به طرف روده مىراند ، اما اگر نيروى جداكننده معده درست نباشد اين كار از آن برنميآيد و عيبى پديد مىآيد گاه غذا در معده درست تصفيه شده اما در راه روده‌ها اشكالى وجود دارد كه اگر در اين راه نابهنجارى باشد و مواد زائد بيرون نروند در آنجا عيبى پيدا مىشود . پس از رفتن مواد غذائى پالايش شده به طرف كبد ، در اين اندام يك بار ديگر تصفيه مىگردد و پس از آنكه با حرارت و رطوبت كبد حل شد بين طرطيرها و مواد صاف شده جدائى مىافتد و طرطيرها از راه كليه و مثانه و پيشاب راه و نيز از راه زهره و طحال خارج مىشوند . بنابراين اگر كبد در كار خودش ناتوان گردد ، طرطيرها در آن بجا مىمانند و علت در آن اندام يا رگها و يا اندامهاى ديگر پديدار مىشود . اگر جاهايى كه بايد مواد زائد از آنجاها بيرون بروند خرابى داشته باشد باز اين مسئله سبب پيدا شدن علت است پس از كبد غذاى پالايش شده خالص ياقوتىرنگ به رگها و اندامها مىرود و در آنجا نيروى گوارشى خاص هر اندام چيزهاى مناسب خود را از طرطيرها جدا و جذب مىكند و طرطير را از مسامات به صورت عرق ، مو و چرك بيرون مىراند ، پس اگر نيروى جداكننده اندامها از كار باز بماند طرطير بجا مىماند و توليد علت مىكند . بدى كار مسامات و ساير جاهايى كه طرطير از آن بايد بيرون برود نيز سبب پيدايش علت در بدن مىباشد بنابراين از اين بيان حكيمانه دانستى كه بيمارى از طرطيرهائى كه از غذاها جدا نشده و يا جدا شده اما بيرون رانده نشده پيدا مىشوند و گاه بيمارى از خوردن بيش از اندازه غذا پيدا مىشود اما اين ، غذاى پالايش شده است كه جاى توجه روح فلكى و حرارت غريزى مىباشد و آن را از تباهى و دگرگونى حفظ مىكند زيرا رحمن مستوى بر عرش اين غذاست و يكتائى\r\n\r\n","description":"","footnote":"","page_name":" 492 ","page_number":524},
  {"content":"\r\n\r\nاست كه از همه جهات بر او مهيمن است پس همه مواد بسوى آن كشيده مىشوند و از او فرمان مىبرند و روح هم آنها را از پاره‌پاره شدن و آفتهاى گوناگون حفظ مىكند ، بنابراين تركيبشان هرگز بهم نمىخورد چون كرسى و عرش استواى روحند و تا او برجاى خود باشد اينها نيز برجا هستند . اما طرطيرها جاى عنايت روح نمىباشند مگر آنكه از عرش استواى او پرتوى بر آنها بيفتد پس روح آنها را بالاصالة حفظ نمىكند و بنابراين به زودى از هم مىپاشند و تباه مىگردند ، يعنى آتش آنها را مىسوزاند ، هوا در آن تخلخل پديد مىآورد آب آنها را حل مىكند و خاك منجمدشان مىسازد .\r\nاز آنجا كه طرطيرها اجسامى آبگون و داراى رطوبتى هستند كه پابرجا نيست تا هنگامى كه به صورت طبيعى باشند نمىگندند زيرا آنها نيز داراى حرارتى ظليه مىباشند كه نگاهدار آنها است اما اگر بر جاى خود نايستند ديگرگون و از حال طبيعى خود خارج مىگردند و حرارت در آنها اثر مىكند و مىگندند و فاسد مىشوند ، همانطور كه مىبينيم ساير چيزهايى كه در طبيعت بوجود مىآيد نيز اگر از حال طبيعى خود خارج شوند فاسد مىگردند و در بدن خودت مىبينى كه مثلا پاره‌هاى غذائى كه ميان دندانهايت مانده است مىگندد و آنگاه كه معده در حال تخمه از كار خود باز مىماند غذا در آن گنديده مىشود و بوى غير عادى پيشاب و مدفوع نشان اين عفونت است و اين ازآن‌روى است كه در اين هنگام به علت صافى نبودن فرمانبر روح نيست و روح به آن توجهى ندارد و به علت چيرگى گرماى بدن تعفن مىيابد و آنچه كه از بدن خارج مىگردد نيز حل و فاسد مىشود زيرا هوا و حرارت خارجى در اثر حرارتهاى عالم سفلا و عليا بر آن مستولى مىگردد . اما گنديدگى و عفونت از انحلال اجزاء زمينى ماده است كه باهم در اجزائى آبى و سپس در اجزاء هوائى تباين دارند\r\n\r\n","description":"","footnote":"","page_name":" 493 ","page_number":525},
  {"content":"\r\n\r\nو به همين دليل براى روح كه بايد اجزاء آن هم شكل و احدىّ المعنى باشند جاى مناسبى نيست بنابراين روشن شد كه طرطير اگر از جوهر غذائى جدا نشود آن‌طور كه بايد و شايد مورد عنايت روح قرار نمىگيرد و همين‌كه در جائى غير طبيعى گرد آمد فاسد مىگردد و در اثر حرارت مىگندد و جوهر غذائى نيز كه با آن آميخته است عفونت مىيابد و در اين ميان بخار گرم گنديده‌اى از انحلال طرطيرها كه در حرارت و رطوبت خود نيز متعفن شده‌اند بلند مىشود اين نوع عفونت يا در معده است يا در كبد يا در رگها و يا در اندامها اگر چه مواد از يكديگر جدا شده باشند اما گاه اين مواد زائد از جاهاى طبيعى دفع نمىشوند و در جاهائى غير طبيعى كه همان جاهاى نامناسب است گرد مىآيند و متعفن مىشوند و اين نوع عفونت در روده‌ها ، خارج از رگها ، در راههاى خروج مواد زائد و زير پوست در يك اندام يا در همه بدن جمع مىشوند و از هركدام نوعى بيمارى پديدار مىگردد و خلاصه مطلب اين است كه تبهاى خلطى حرارتى است كه از اندازه زياد غذا و يا عفونت طرطيرها پيدا مىشود و بدن را از حال طبيعى خارج مىكند .\r\n\r\n[ فصل - سببهاى غير خلطى درونى يا بيرونى كه باعث تب مىشود 
  ]\r\nگاهى تب در اثر سببهائى غير خلطى درونى و يا بيرونى پيدا مىشود كه در اخلاط بطور ناقص تأثيرى مىكند كه خود در حد عفونت است اما تبخيرى خالص مىباشد زيرا در اين حال خلطها فاسد نمىشوند و از همين روى تب بيش از يكى دو روز و بقولى حد اكثر تا شش روز باقى نيست اما گاهى در همين حال بيمارى باخلاط مىرسد و آنها را از حال طبيعى خارج مىكند و كار بعفونت آنها مىانجامد و اين نوع نيز به علت اختلافى كه در سببها موجود است اقسامى دارد كه عبارتند از سببهاى داخلى و خارجى . اما گاهى علل\r\n\r\n","description":"","footnote":"","page_name":" 494 ","page_number":526},
  {"content":"\r\n\r\nداخلى هستند مانند استفراغهاى زياد « 1 » كه در اين حال بدن رطوبت خود را از دست مىدهد و حرارت در خشكى بيش از رطوبت مؤثر است مخصوصا كه بيمار داروهاى گرم و خشكى به كار برده باشد يا تخمه كه در اين صورت حرارت غير طبيعى در معده پيدا مىشود و اين حرارت بكبد و قلب و ساير اندام‌ها مىرسد و اين نوع بعفونت نزديكتر از ساير انواع است زيرا اگر كيلوس « 2 » فاسد شد ، كيموس هم فاسد مىگردد و عمل جداسازى غذا از مواد زائد دشوار مىگردد و گرفتگيهائى پديدار مىشود و خلط عفونتى مىيابد كه اگر ببيرون كردن آن اقدام نشود كار بعفونت بيشتر مىكشد گاه تب در اثر خستگى پيدا مىشود زيرا از شدت و تندى حركتها حرارتى غير عادى در بدن پيدا مىشود كه در طر - طيرها اثر مىگذارد و آنها را تبخير مىكند اما بايد توجه داشت كه آثار خستگى ها از جهت شغل بيمار ، سن و فصل سال متفاوت است .\r\nسبب تب ممكن است نزله‌اى باشد و راز مسئله در اين است كه حرارت به مغز و همچنين جاهائى كه نزله در آن است متوجه مىشود تا ماده زائد را بيرون براند و از آنجا در همه بدن پخش مىگردد .\r\nهمچنين تب ممكن است بر اثر گرسنگى باشد و يا تشنگى و اين دو همانند حالت استفراغى مىباشند . گاه علت تب برميگردد زيرا طرطيرها چنان كه بايد و شايد بتحليل نمىروند و حرارت در آنها تأثير مىكند و تبخير مىگردند ، زمانى سبب تب گرفتگيها است زيرا در اين حال مواد زائد حبس و تبخير مىشوند .\r\nبيخوابى نيز يكى از سببهاى تب است زيرا رطوبتها را مىخشكاند و روح به ظاهر بدن متوجه مىگردد و حرارت در مزاج خشك بيشتر تأثير مىگذارد بسته شدن مسامات يا چرك و مانند آن نيز ممكن است سبب تب باشد زيرا رطوبتها\r\n\r\n\r\n","description":"","footnote":"\r\n( 1 ) قى ، اسهال ، ادرار و عرق\r\n( 2 ) مواد غذائى كه در معده هضم شده‌اند . مترجم\r\n","page_name":" 495 ","page_number":527},
  {"content":"\r\n\r\nكم مىشود و كمى رطوبت همانطور كه ديديم تب مىآورد . گاه تب به علت درد و ورم است زيرا در اين حال حرارت غريزى بيك نقطه روى مىآورد و رطوبتها را با خود به آنجا مىكشاند و تبخير مىكند و پخش بخار در بدن ايجاد تب مىكند .\r\nغذاهاى گرم نيز در اثر حرارتشان كه ايجاد گرما مىكند تب مىآورند و اين نوع نيز ممكن است به دگرگونى خلطها بيانجامد . پس از غش نيز تب مىآيد زيرا همين‌كه روح از ظاهر بدن روگردان شود ظاهر بدن سرد و مرطوب مىگردد و همين‌كه روح دوباره به ظاهر برگردد حرارت در اين رطوبتها اثر مىگذارد و آن را تبخير مىكند همچنين مستى و خواب زياد سبب تب مىشود .\r\nاما از سببهاى خارجى مىتوان از آفتاب‌زدگى نام برد زيرا آفتاب رطوبتهاى زير پوست را بخار و يا خشك مىكند و حرارت در خشكى اثر مىگذارد و همچنين آتش و حمام گرم سبب تب مىشوند . اما سرما نيز مسامات را مىبندد و در نتيجه حرارت جمع مىشود و در رطوبتهاى داخلى اثر مىگذارد همانطور كه در زمستان آبهاى زيرزمينى بخار مىشود .\r\n\r\n[ فصل - گاهى پيدايش تب از سببهاى حيوانى است 
  ]\r\nگاهى سبب تب از سببهاى حيوانى است زيرا در آن هنگام كه روح حالتى طبيعى دارد بهر نقطه بدن به همان اندازه كه بايد و شايد توجه مىكند و آن نقطه هم در حال طبيعى است اما اگر توجه روح كم و يا زياد شود از اعتدال لازم بيرون مىرود و ديگر آنچه كه براى آن آفريده شده از او ساخته نيست بنا بر اين اگر چيزى عارض روح شود كه آن را از توجه باندامها بازبدارد سبب پيدايش فساد آنها است ، كه از آن جمله خشم است زيرا در آن حال روح متوجه خارج مىگردد و خون كه مركب آن است نيز بهمراهش مىرود و از همين روى پوست قرمز مىگردد و حرارتش بالا مىرود و باد مىكند و اين حرارت در\r\n\r\n","description":"","footnote":"","page_name":" 496 ","page_number":528},
  {"content":"\r\n\r\nرطوبتهاى زيرپوستى اثر مىگذارد و آن را تبخير مىكند و تب پيدا مىشود شادى زياد نيز چنين است با اين تفاوت كه اگر از اندازه معينى نگذرد تب پيدا نمىشود اما اگر بيش از اندازه باشد مانند خشم تب مىآورد ولى در هنگام ترس شديد ، روح از ظاهر بدن روگردان مىشود و در اين حال رطوبت چيره مىگردد و همين‌كه روح به حال عادى برگشت ، مىخواهد كه رطوبت زائد را از بدن براند و آن را تبخير مىكند و تب پيدا مىشود نگرانى و اندوه نيز مانند آن مىباشند اما تا از اندازه نگذرند تب‌آور نيستند .\r\n\r\n[ فصل - گاهى پيدايش تب از سببهاى نفسانى است 
  ]\r\nگاه سبب پيدايش تب سببهاى نفسانى است مانند خيال كردن زياد و توجه بعلوم و كوشش براى رسيدن بدرجات بالا و علت پيدايش اين نوع تب همان است كه در همّ و غم و ترس گفته شد ، تبى كه از سببهائى غير از خلط باشد تب روحى ناميده مىشود . تب طبيعى شامل انواع تب است كه از ضعف كبد پيدا شود . تبهاى حيوانى آنهائى هستند كه از قلب سرچشمه مىگيرند تبهاى نفسانى از حالات مغزى پيدا مىشود و اين نوع به نظر من قويتر از ساير انواع است چه ممكن است بناگهانى انسان را بكشد و پس از آن تبهاى حيوانى و طبيعى داراى اهميت بيشترى مىباشند .\r\n\r\nفصل تب دق\r\nاين تب  ( Fievre hectique )  تبى است كه به سببى روحى يا خلطى باندامها و رطوبتهاى آن تعلق مىگيرد ، زيرا رطوبتهاى عرضى تا باقى هستند با حرارت در جنگند و آن را از اينكه برطوبتهاى غريزى بپردازد بازميدارند مانند چوب ترى كه بر آتش گذارده شود تا وقتى تر باشد آتش در آن كارگر نيست ، مگر\r\n\r\n","description":"","footnote":"","page_name":" 497 ","page_number":529},
  {"content":"\r\n\r\nآنكه پاره‌اى از آن خشك شود كه در اين هنگام فقط همان پاره مىسوزد . اين تب گاهى از كبد و وقتى از قلب و زمانى از مغز آغاز مىگردد و گاه همه اندامها را بيك‌باره فرا مىگيرد و چهار درجه دارد زيرا درجات حرارت در اجسام چهار است : نخست گرم كردن ، دوم خشك كردن ، سوم آتش گرفتن ، چهارم جدا شدن اجزاء از يكديگر و سوختن كامل است . كما اينكه اگر پاره چوبى را بر آتش بگذاريم اول گرم و سپس خشك مىگردد و پس از آن آتش مىگيرد بعد زغال مىگردد و در پايان مىسوزد و خاكستر مىشود . تب دق چنين است ، در اول اندامها را گرم و سپس خشك و بعد آنها را لاغر مىكند و درهم مىكوبد و سياه مىنمايد و در درجه چهارم آدمى را مىكشد . سبب اين كشتن جدا شدن اجزاء از يكديگر است و پيش از اين خلاصه مطالب را درباره تبهاى خلطى گفته‌ايم زيرا اين مطالب اساس شناسائى تبهاى روزانه است و آن دو را پيش از تب دق گفتيم زيرا سبب تب دق هستند . اين تب كمتر ممكن است بدون آنكه يكى از آن دو نوع تب ، پيشتر عارض شده باشد پيدا شود و اينك بتبهاى خلطى مىپردازيم ( تب دق را تب لازم هم مىگفته‌اند كه يكى از انواع سل مىباشد . م . )\r\n\r\nفصل تبهاى خلطى\r\nاين تبها همانطور كه گفتيم يا در اثر اندازه غير طبيعى خلطها است و يا از چگونگى آنها : حالت اول روشن است و حالت دوم يعنى دگرگونى چگونگى طبيعى در وقتيست كه طرطيرها از جوهر غذائى جدا نشوند و در يك جا گرد بيايند و يكى از راهها را ببندند و چون در جاى خود نيستند متعفن شوند يا اينكه آن دو از هم جدا شده‌اند اما به علت گرفتگيها نمىتوانند از راههاى طبيعى بيرون بروند يا غليظ و لزج هستند و بنابراين در راهها مىيچسبند\r\n\r\n","description":"","footnote":"","page_name":" 498 ","page_number":530},
  {"content":"\r\n\r\nو چون در جاى خود نيستند مىگندند . پس عفونت يا از زيادى اندازه جوهر غذائى و يا از گنديدگى طرطيرها پيدا مىشود اما طرطيرهائى كه لطيف هستند به زودى و در يك دوره معلوم حل مىشوند ، اما آنها كه غليظ هستند بدون يك حالت بحرانى كامل حل نمىشوند ليكن آن حالت كه در اثر زيادى مقدار است ما دام كه زيادتى باقى باشد بجاى خود مىماند و آنكه از فساد در چگونگى طرطيرهاى غليظ است نيز تا وقتىكه طرطيرها با جوهر غذائى آميخته باشند و طبيعت نتواند آنها را از يكديگر جدا كند و آنها را بيرون براند ، باقى مىماند .\r\nطرطيرهاى لطيف دوره‌اى دارند زيرا همين‌كه حرارت در آنها كار كند و گنديده شوند تب مىآيد و اگر حرارت بر آنها چيره گردد و بتحليلشان ببرد ، طبيعت با نيروى خود آنها را بيرون مىراند و تب قطع مىشود . سپس اگر باز اين اخلاط جمع شوند و راههاى خروج بسته باشد باز عفونت پيدا مىشود و دوره ديگرى آغاز مىگردد و همينطور تا وقتىكه سبب عفونت باقى باشد دوره‌ها تجديد مىشوند و درست مانند خمير ترش طرطيرهائى را كه از راه مىرسند مىگنداند و يا مانند دانه‌اى است كه كاشته شده و گوئى با كمك طرطيرهاى تازه از راه رسيده سبز مىشود ، برگ مىآورد ، زرد و تبديل بخاشاك مىشود كه باد آن را بهر جا مىبرد اما ريشه بجاى خود باقى است و در فصل بعد سبز مىشود تا وقتى ريشه را بكنند كه ديگر سبز نشود . خلط نيز چنين است يعنى تا وقتىكه آميخته با جوهر غذائى است و طبيعت آن را جدا نكرده و نضج تام پيدا نشده ، سبب تب باقى است و بايد نخست اين دو از هم جدا شوند كه اگر بحران ناقصى پيدا شود ، تب كاملا از بين نمىرود اما تخفيف مىيابد تا ان شاء الله بحران ديگرى برسد و اگر بيمارى درمان نشود و بيمار غذاى غليظى بخورد ، بر بار\r\n\r\n","description":"","footnote":"","page_name":" 499 ","page_number":531},
  {"content":"\r\n\r\nطبيعت مىافزايد و طرطير زياد مىشود و بار ديگر تعفن مىيابد و تب برمىگردد و زيادتر مىشود ، اما اگر درمان درست باشد و غذاى لطيف به بيمار بخورانند و كوشش در نضج يافتن خلط بكنند ، تب در بحران بعدى ان شاء الله خواهد بريد . تبى كه در اثر اندازه زياد جوهر غذائى باشد ، سونوخس گفته مىشود . اما آنكه در اثر تغيير كيفيت طبيعى اخلاط است ، چهار نوع مىباشد كه همه آنها از چگونگى طرطيرها سرچشمه مىگيرند ، لا غير : نخست تبى است كه از عفونت خون پيدا مىشود و تصور من اين است كه خون خودبخود تعفن نمىگيرد مگر آنكه با خلطى آميخته شود زيرا خون اگر نضج داشته و خالص باشد عفونت نمىپذيرد و بعنايت روح محفوظ مىماند ، اما اگر خالص نباشد ، چون عنايت روح به آن كم مىشود از اطاعت طبيعت سرباز مىزند و عفونت مىگيرد اما نضج خون نيز بدون آنكه از حرارت غريزى سرپيچى كند كم نمىشود و اين هم در صورتيست كه سردى بلغمى يا سودائى يا خشكى صفرائى و سودائى بر آن چيره شود ، پس آشكار شد كه نضج نداشتن خون ، از چيرگى طرطيرهاى دهنى يا مائى يا ملحى است . اگر طرطيرها مخلوط و كم باشد غلبه با خون است ، و بيمارى دموى خوانده مىشود و اگر خلط زياد باشد غلبه با آن است و بيمارى را طر - طيرى مىنامند ، ولى طرطيرها هيچ‌كدام به تنهائى پيدا نمىشوند زيرا خلطها از هم جدا نيستند و عفونت از يكى به ديگرى سرايت مىكند از همين روست كه تبهاى مداوم را به چهار نوع تقسيم كرده‌اند : دموى ، دهنى ، مائى و ملحى و آنها را دموى ، صفرائى ، بلغمى و سودائى ناميده‌اند پس هركدام از طرطيرها ، در رگها تعفن بپذيرند همانطور كه گذشت تب مىآورند و تب تا به هنگامى كه طبيعت بر خلط چيره شود و آن را نضج بدهد و از راه نزديك بيرون براند ، باقى خواهد بود .\r\n\r\n","description":"","footnote":"","page_name":" 500 ","page_number":532},
  {"content":"\r\n\r\nمن در اين مورد نظرى ابتكارى دارم و مقدمة بايد توضيح بدهم كه پزشكان تبهاى مداوم را  ( Fievre continus )  از اثر خلطهائى مىدانند كه در داخل رگها تعفن يافته و چون خلط محصور در رگها است و جرمش سخت است ، حل نمىگردد و تب تا مدتى قطع نمىشود اما در مورد تب‌هاى نوبه  ( Fievres paludeens )  مىگويند عفونت در خارج از رگهاست و در هر نوبه بتحليل مىرود و همه همين را مىگويند و علت ديگرى را براى آن ذكر نمىكنند و هريك از آنها اين اعتقاد را مسلما از پيشينيان خود گرفته ، اما درباره آن نينديشيده است . اينك ما از آنها مىپرسيم كه در تبهاى مداوم چه گونه تب در هنگام بحران قطع مىشود ؟ اگر بگويند كه طبيعت خلط را لطيف و بخار مىكند و آن را از عروق به زير پوست مىراند و به صورت عرق درمىآورد و يا اينكه رگها مىشكافند و به صورت خون بيرون مىآيد و يا اينكه آنها را از يكديگر جدا مىكند و قهقرى بمعده برميگرداند و به صورت اسهال و قى بيرون مىراند و امثال اينها به آنها مىگوئيم چرا جايز نباشد كه سبب تب نوبه هم نيز در رگها باشد اما چون از سبب تبهاى مداوم لطيفتر است ، هربار طبيعت بر آن چيره مىگردد ، ولى خميره تب در رگها به علت غلظتى كه دارد باقى مىماند و بتحليل نمىرود و همين‌كه خلط جديدى توليد شد دوباره عفونت مىيابد و تب برميگردد تا اينكه طبيعت بر خميره چيره شود و آن را از بيخ و بن بركند و ديگر تب برنگردد ؟ بلكه از نظر تحقيق در اين‌باره مىگوئيم كه جرم رگها از ساير اندامها لطيفتر است و خداوند آن را لطيفتر و سست‌تر آفريده است تا خون بتواند از آنها به طرف گوشت برود و غذاى آن باشد و مناسب براى روحى باشد كه حامل آن است و دليل بر اينكه عروق لطيف‌تر از ساير اندامهايند ، اين است كه در هنگام پختن اجزاء يك حيوان همه جايش باقى مىماند اما رگها آب مىشوند و اثرى\r\n\r\n","description":"","footnote":"","page_name":" 501 ","page_number":533},
  {"content":"\r\n\r\nاز آنها برجا نمىماند ليكن پىها و اندامهاى عصبى و غضروفها بجا مىمانند و آب نمىشوند پس آشكار شد كه رگها جسمشان لطيفتر و سست‌تر از ساير اجزاء است و در علم تشريح نيز به اين مسئله تصريح كرده‌اند بنابراين بيرون رفتن خلطهاى لطيف از آن آسانتر از ساير اندامها است پس فرق بين تب‌هاى مداوم و نوبه در اين است كه سبب مداوم غليظتر است و ديرتر بتحليل مىرود و سبب نوبه لطيفتر است و زودتر بتحليل مىرود ، بنابراين همين‌كه طبيعت بر سبب تب مداوم چيره شد ، بيشتر آن را همراه با خميره‌اش بتحليل مىبرد ، اما در تب نوبه قسمت لطيف آن را حل مىكند ولى خميره غليظ باقى مىماند تا اينكه آن هم حل شود و بيرون برود . باز مىگوئيم كه اندامهاى ديگر غير از رگها يا تو پر هستند يا تو خالى ، اگر توپر باشند و خلطى در آنها پيدا شود ورم مىكنند و گاه تب مداومى نيز پيدا مىشود ، مانند ذات الصدر ، ذات العرض ، ذات الجنب ذات الريه ، برسام و سرسام و غير آن ، اينها تبهاى مداومى هستند كه سبب آنها خارج از رگها است و اگر اين اندامها تو خالى و متخلخل باشند مانند معده ، روده‌ها ، زهره ، طحال ، كليه ، مثانه ، ريه ، مغز و امثال آن باز جرمشان سخت‌تر از رگها است چه در هنگام پختن باقى مىمانند و از بين نمىروند و بعض آنها داراى عصب و از ديگر اندامها بالبداهة سخت‌ترند و پاره‌اى از آنها تا حدى سختند ولى سخت‌تر از جرم رگها مىباشند ، بنا بر اين حل شدن خلطها در آنها و سپس بيرون رفتنشان نيز سخت‌تر از رگها است ، پس چنان استدلالى درست نيست « 1 » و كسى كه انصاف داشته باشد مىداند كه رگها در همه بدن وجود دارند و اگر خلطى در آنها حل شود به زير\r\n\r\n\r\n","description":"","footnote":"\r\n( 1 ) منظور آن است كه آن‌طور كه پزشكان قديم گفته‌اند كه \" علت تبهاى مداوم در داخل و سبب تبهاى نوبه در خارج رگها است \" صحيح نيست . مترجم\r\n","page_name":" 502 ","page_number":534},
  {"content":"\r\n\r\nپوست نزديكتر است و زودتر مىتواند به صورت عرق دفع شود ، يا اينكه رگ بشكافد و خونى خارج شود يا از راههاى ديگر كه آماده است برگردد و بحران به صورتى ديگر غير از اين دو صورت روى دهد و ساير فضاهاى بدنى و يا اندامهاى توپر از اين جهت دورترند و گفتيم كه اجتماع اخلاط در اعضاء توپر ، ورمها و كوركهائى ايجاد مىكند و آن‌طور نيست كه در هر حالى خلط بتحليل برود ، اما اندامهاى توخالى : معده ، روده ، زهره ، مثانه و مانند آن همه داراى عصب و سخت مىباشند و خارج شدن خلط از آنها نيز بمراتب دشوارتر است و اندامهاى متخلخل مثل طحال ، كليه ، كبد ، ريه و مانند آن باز از رگها سخت‌ترند و اگر خلطى در آنها جمع شود ، ورم و يا كوركها و دانه‌هائى در آنها پيدا مىشود و اين مسئله هم قابل حس است و خلط نمىتواند در هر نوبه در آن حل شود . پس درست بينديش و قلاده تقليد را از خود دور كن « 1 »\r\n\r\n\r\n","description":"","footnote":"\r\n( 1 ) خواننده محترم توجه مىفرمايد كه از نظر پزشكى جديد استعداد اشخاص براى ابتلاء ببيماريهاى مختلف ( به علت مصونيتهاى طبيعى يا اكتسابى و بطور كلى وضع بدن هركس از نظر تركيبات شيميائى ) متفاوت است . پزشكان سنتى هم در مشاهدات خود متوجه اين مطلب شده بودند زيرا مىديدند كه حتى در بيماريهاى همه‌گير بسيارى از اشخاص به آن بيماريها مبتلا نمىشوند و اين مسئله آنها را از توجه باينكه عامل بيمارى ممكن است از خارج به بدن وارد شود بازميداشت و بناچار اصرار داشتند كه پيدايش بيماريها را بفاسد شدن اخلاط در داخل خود بدن نسبت دهند و نتيجتا در توجيه دوره تبها و بحرانها و بخصوص تبهاى نوبه و وجود عامل آنها در داخل يا خارج رگها سرگردان بودند ، اما مؤلف ا ع معتقد بوده‌اند كه عامل هر مرض موجود زنده‌ايست كه در خون وجود دارد و بيمارى وقتى بهبود مىيابد كه اين عامل مقهور طبيعت شود . م .\r\n","page_name":" 503 ","page_number":535},
  {"content":"\r\n\r\nپس فرق بين آن دو در رقت و غلظت خلط است و اگر خلطى كه در رگها پيدا شده غليظ باشد ، تب مداوم است تا آنكه طبيعت بر آن چيره شود و آن را بتحليل ببرد و به همين دليل خلط و خميره تب همراه بتحليل مىروند . و اگر خميره غليظتر باشد تب برميگردد يا تا بحرانهاى بعدى ادامه مىيابد . اگر خلط رقيق باشد طبيعت در هر نوبه بر آن چيره مىگردد و بنابراين صفرا از بلغم و بلغم از سودا زودتر بتحليل مىرود و اگر خميره هم بتحليل برود تب ديگر برنميگردد اما اگر خميره باقى بماند تب برميگردد و هرگاه كه خلط دوباره پيدا و با آن خميره آميخته شود اين خميره مانند پنيرمايه در آن عفونتى توليد مىكند و تب دوباره پيدا مىشود .\r\n\r\nتحقيق اعجاب‌انگيز درباره پيدايش بيماريها بر اثر موجودات زنده\r\nبدانكه حكما درباره تبهاى نوبه سرگردان شده‌اند « 1 » كه سبب پيدايش تب در هر نوبه در وقت معين و قطع شدن و باز برگشتن آن چيست ؟ منتهاى آنچه گفته‌اند اين است كه پس از قطع تب خلط تا مدت معينى گرد مىآيد و سپس به محل عفونت مىچسبد و در نتيجه تب پيدا مىشود بعد بتحليل مىرود و اثرش تمام مىشود تا دوباره در نوبه بعدى جمع بشود . از همين روى يكى از اطباء معتقد است كه بلغم در بدن بيشتر از ساير خلطها است و زودتر و هر روز جمع مىشود و صفرا از آن كمتر است و هر دو روز يك بار گرد مىآيد و سودا از آن نيز كمتر است و سه روز يك بار جمع مىشود و اين نهايت تحقيق آنهاست . اين گفته خدشه بردار است زيرا خلط بتدريج پيدا مىشود و بتدريج در بدن نفوذ مىكند و آن‌طور نيست كه بيك‌بار پيدا بشود و بيك‌بار به جائى بچسبد و در اين صورت بناگهان عفونت\r\n\r\n\r\n","description":"","footnote":"\r\n( 1 ) اين قسمت چند سال قبل بوسيله مولاى بزرگوار مرحوم آقاى حاج ابو القاسم خان ابراهيمى ( ا ع ) نيز ترجمه شد و در مجله يغما ( بهمن 1336 ) بچاپ رسيد . مترجم\r\n","page_name":" 504 ","page_number":536},
  {"content":"\r\n\r\nنمىيابد تا در نتيجه تب ناگهان پيدا شود پس چون پيدايش و جريان و تعفن خلط تدريجى است تب ناگهانى پيدا نمىشود و لازم مىآيد كه همراه با غلبه تدريجى خلط بتدريج بالا برود و سپس همين‌كه طبيعت چيره شد بتدريج پائين بيايد و اگر سبب آن آن‌طور كه مىگويند از عفونت خلط مىبود لازم بود كه تب بتدريج پيدا و سپس قطع شود . اما تحقيق اين است كه امراض از خلط تنها نيست بلكه ناشى از خلط و روح آنست به اين نحو كه اگر خلط غليظى در جائى از بدن پيدا شد و به آن چسبيد و فاسد شد مثل تخم يك گياه يا خميرمايه براى خمير يا نطفه براى حيوان است و ذكر هريك از اين مثالها رازى دارد . « 1 »\r\nاينك مىگوئيم كه هرگاه در كبد خلطى توليد شود و در رگها جريان يابد و به خلط فاسدى برسد مانند خميرى كه خميرمايه به آن بزنند و يا استحاله آب و\r\n\r\n\r\n","description":"","footnote":"\r\n( 1 ) در مقاله پنجم باب چهارم فصل نوزدهم همين كتاب مؤلف ( ا ع ) مطالبى فرموده است كه هر مرض طبيعى در اثر شيطان زنده‌اى پيدا مىشود كه از ساكنين زمين اول است و در كتاب رجوم الشياطين كه آن را يك سال پس از اتمام دقائق العلاج درباره اعمال شياطين از جمله ايجاد بيماريها تأليف كرده در آسمان نهم نجم ششم و نيز ختام كتاب توضيحى فرموده كه به صورت پاورقى در ذيل مطالب مزبور نقل شده بدين خلاصه شيطانهائى بيمارىزا هستند كه جمادى گياهى و حيوانى مىباشند و پزشك بايد با دارو و درمان آنها را بكشد و محلشان را خراب كند . به اعتقاد مترجم آن بزرگوار به صرف قريحه خداداد و استدلالات حكمتى علت ايجاد بيماريها را با توجه به نوع آنها حيوانى ( ميكربها ، پارازيتها و غيره ) و گياهى ( قارچها و باكتريها ) و جمادى ( ويروسها و ريكتسيها كه تقريبا حد فاصل موجودات زنده و غير زنده‌اند ) دريافته بوده و در اينجا هم سه نوع مثل آورده و تأكيد فرموده كه هريك رازى دارد . مسئله جالبى كه بايد تذكر داده شود اين -\r\n","page_name":" 505 ","page_number":537},
  {"content":"\r\n\r\nخاك ، بطبيعت يك دانه يا تبديل خون حيض ، بطبيعت نطفه ، استحاله مىيابد و همين‌كه حرارت بدن انسان در اين خلط فاسد عمل كرد آن را تبديل به بخار مىكند . اما اين بخار تا وقتىكه رطوبتش زياد است از آن حرارت مشتعل نمىگردد ولى حرارت بدن در آن عمل مىكند تا وقتىكه آماده براى اشتعال بشود و در اين وقت بحرارت روح انسان مشتعل بحيات مىگردد و زنده مىشود و مثال اين حالت ، هيزمى است كه آن را بر آتش بگذارند و اول بخار مرطوبى از آن برميخيزد و همين‌كه رطوبت كم شد آتش مىگيرد پس آنگاه كه بخار خلط به حرارت روح مشتعل شد زنده مىشود همانطور كه روح بخارى در قلب مشتعل بحيات مىگردد پس جسم زنده‌اى متولد مىشود اما فرق بين روح اين خلط زنده و روح بخارىاى كه در قلب جا دارد اينست كه روح بخارى جايش معتدل است و بنابراين حركات منظمى از آن در بدن پيدا مىشود ليكن آن بخار فاسد و بيرون از نهج اعتدال مىباشد ، و به همين دليل حركاتش نامنظم و غير طبيعى است اما همين‌كه اين جسم دخانى زنده در بدن پخش شد و بر آن چيره گرديد حركاتى غير طبيعى در بدن ايجاد مىكند و مثلا از زبان بهذيان ظاهر مىگردد و از اندامها لرز و بىتابى و تشنج و بهم پيچيدگى ديده مىشود\r\n\r\n\r\n","description":"","footnote":"\r\nاست كه در اخبار زيادى بانواعى از شياطين و مساكن آنها اشاراتى فرموده‌اند از جمله : مؤلف ( ا ع ) در فصل الخطاب اخبارى را از ائمه ع روايت مىفرمايد كه نوشيدن آب را از محل شكستگى ظروف ، سوراخها و پريدگى آنها كه محل شياطين است و نيز از خوردن ميوه‌هاى نشسته كه حاوى سم است نهى فرموده‌اند و در صحيفه سجاديه آمده است كه حضرت سجاد عليه السلام ضمن دعاى بر مرزداران مشركين را به اين نحو نفرين فرموده‌اند \" خداوندا آبهاى آنها را با و با و غذاهايشان را با بيماريها ممزوج فرما \" مترجم\r\n","page_name":" 506 ","page_number":538},
  {"content":"\r\n\r\nو در مشاعر ادراكات باطل بدون اصلى ايجاد مىكند . و نوع اين ادراكات بسته بنوع خلط است اما همه آنها از آن روح كه تازه پيدا شده و منحرف است سر مىزند اين حركات ، برحسب نوع بخارى كه بوجود آمده متفاوتند يعنى اگر سودائى باشد ، بيمار چيزها را سياه و ترسناك مىبيند ، كم صحبت مىكند و ترسش زياد مىشود و بيشتر ساكت و آرام است . اما اگر آن بخار صفرائى باشد ، بيمار زشت و تند سخن مىگويد خشم و بىتابيش زياد مىشود ولى اگر بلغمى باشد سخنش نرم و حركاتش ملايم است و چيزها را مرطوب و سفيد مىبيند و امثال آن اگر دو يا سه خلط بهمراه هم فاسد شوند حركات بيمار برحسب آن تركيب خواهد بود و همه اين حركات از آن روح منحرف سر مىزند و تب يكى از اين حركتها است . بنابراين هرگاه خلط غليظ و فاسدى در رگها پيدا شد نطفه‌اى براى تب مىشود و خلطهاى ديگر نيز كم‌كم به آن مىپيوندند و به آن غذا مىرسانند و سبب نموّش مىشوند و حرارت بدن ، آن را براى زنده شدن آماده مىكند ، همانطور كه روح بخارى در جنين پس از چهل روز آماده براى حيات است و جنين زنده مىشود .\r\nهمين‌كه خلط زنده شد چون از نهج اعتدال خارج است و روح منحرفى در آن رنگ زندگى گرفته است سرچشمه كارهاى خارج از اعتدال مىگردد همانطور كه اگر آئينه‌اى رنگين و كج باشد ، تصوير شاخص را رنگين و كج نشان مىدهد .\r\nبه‌هرحال حركات آن روح هم كج است و تب را در بدن برميانگيزد و آن را به كارهائى بحسب مزاج خود وامىدارد مثلا بيمار پشتش لرز دارد ، هذيان مىگويد و مضطرب و بيقرار مىگردد و از اين قبيل كارها كه بسته باقتضاء خلط است .\r\nاينك مىگوئيم كه هرگاه جسد اين حيوان رقيق باشد ، طبيعت با او به ستيز برميخيزد و پس از يك نبرد بر آن چيره مىگردد و آن را به زودى مىكشد و كارهايش\r\n\r\n","description":"","footnote":"","page_name":" 507 ","page_number":539},
  {"content":"\r\n\r\nرا باطل مىكند . و اگر خميرمايه اصلى را هم از بين ببرد و ريشه‌اش را درآورد تب قطع مىشود و برنميگردد ، اما اگر جسد ناپاك او باقى بماند و دوباره عفونتى ايجاد كند و اخلاط تازه‌اى به او برسند دوباره حيوان ديگرى متولد مىگردد كه غير از حيوان اولى است اما به همان نحو كار مىكند تا وقتىكه دوباره طبيعت بر او چيره گردد و جسد ناپاكش را از بدن بيرون براند تا اينكه ديگر چيزى باقى نماند كه فرزندى ديگر از او زائيده شود و اين مطلب بدان مىماند كه كسى حيوانى را بكشد و او را به حال خود بگذارد تا اينكه جسدش كرم بزند و يا اينكه مرغى را بكشد و تخم در شكم او بماند و جوجه‌اى ديگر از او بزايد و همينطور است اگر چيزى بكارند و برويد سپس آن را درو كنند و مقدارى از دانه‌ها روى زمين بماند و گياهان تازه‌اى از آنها برويد و دوباره آن را بدروند و باز دانه‌هاى مانده سبز شوند و يا مانند يونجه كه آن را درو مىكنند اما ريشه‌اش باقى است و پس از هر درو و آبيارى باز سبز مىشود .\r\nاز اينها دانستيم كه وضع بيمارى برحسب نوع خلط است و آن‌طور كه مىگويند تب بلغمى هر روز و تب صفرائى هر دو روز يك بار و تب سودائى هر سه روز يك بار است ، يك مسئله كلى نيست و بلكه هريك از انواع خود مىتواند هرروزى و يا يك در ميان و يا دو در ميان و چهار يا پنج در ميان يا هر ده روز يا يك ماه يك بار باشد و پيدا شدن تب برحسب تولد خلط است و چه‌بسا كه نوبه‌ها هم در هر خلطى متفاوت باشند . پس آنچه را كه مىتوان بدان تكيه داشت علامات ديگر است يعنى هرگاه جسد حيوان قوى التركيب باشد طبيعت هر روز يا در مدت دو و يا سه يا چهار روز و يا بيشتر نمىتواند بر آن چيره شود .\r\nبلكه آن‌قدر با آن مىجنگد ، تا بر آن مستولى گردد و آن را بكشد . اما اگر جسد ناپاكش در بدن باقى بماند تب برميگردد و اين بحرانى است كه خوب نيست\r\n\r\n","description":"","footnote":"","page_name":" 508 ","page_number":540},
  {"content":"\r\n\r\nولى اگر ريشه‌اش از جا كنده شود تب مىبرد و اين بحرانى خوب است .\r\nاگر در آنچه گفتم با چشم بصيرت نگاه كنى خواهى دانست كه هر بيمارى اعم از آنكه ادوارى باشد مانند صرع ، نوبه و غش يا مداوم باشد يا اتفاقى ، ناشى از يك حيوان مخصوص به خود است و به همين دليل است كه عزيمه‌كنندگان و دعا كننده‌ها با عزيمه و دعاى خود روح آن حيوان را مىتوانند بگيرند كه در نتيجه تب و بيمارى تمام مىشود ، اما خلط فاسد و عفونت يافته ، در بدن باقى مىماند بنابراين‌كه اگر تب تنها از عفونت بود نمىبايست با عزايم بهبود بيابد و چه بسا بيماريهائى را كه با عزيمه و دعا بهبودى داده‌ايم .\r\nپس بايد توجه داشت كه اگر خلط مرده ( بدون روح ) بود نمىتوانست چنين حركاتى حيوانى و ادراكات و گفتارى فاسد داشته باشد ، اين مطلب را بگير و خدا را شكر كن و شكر خدا را كه بر ما منت گذارد و حكمتى الهى و محمدى و علوى بخشود عليهما السلام .\r\nاما تبهائى كه از كيفيت خلطهاى لطيف پيدا مىشود ، اصول بسيط آنها بر سه گونه زيبقى ، مائى و كبريتى يا دهنى و ملحى و ارضى است « 1 » و اين سه نوع ادوارى است كه گاه پيدا مىشوند و گاه تمام مىشوند و گفته‌اند كه تبهاى بلغمى سه ربع هست و يك ربع نيست و صفراوى سى و شش ساعت نيست و تا دوازده ساعت هست و سوداوى در چهل و هشت ساعت نيست و بيست و چهار ساعت هست اما به نظر من همه اينها خطاى محض است و حق آنست كه دوره‌هاى تب از سه جهت تفاوت دارند : كميت خلط ، قوام خلط ، آسانى\r\n\r\n\r\n","description":"","footnote":"\r\n( 1 ) اين اصطلاحات كه از علم كيمياست عينا نقل شد تا خواننده محترم بدان توجه داشته باشد و ترجمه آن بواژه‌هاى فارسى جيوه‌اى و آبى و گوگردى روغنى و نمكى و زمينى در متن صحيح به نظر نرسيد . مترجم\r\n","page_name":" 509 ","page_number":541},
  {"content":"\r\n\r\nو يا دشوارى تعفن آن ، زيرا اگر خلط زياد باشد زودتر جمع مىشود اما حدى براى زمان ريشه كن شدن آن نيست . از نظر قوام هرچه خلط رقيقتر باشد ، آسانتر به جائى مىريزد و هرچه خميره قويتر و خلط رقيقتر ، گرمتر و فاسدتر باشد عفونت‌پذيرتر است ، چه زيبقى باشد چه كبريتى يا ملحى ، پس دوره‌ها قابل اعتبار نيستند اما علامات مختلف معتبر است و نه اين است كه اگر ادوار مختلف باشد تب از نوع مركب است بلكه اگر علامات يك نوع جمع باشد تب از نوع بسيط ، و الا مركب خواهد بود . بنابراين تب زيبقى ممكن است هر روزى و يا يك در ميان و يا بيشتر باشد و كبريتى و ملحى نيز چنينند و ممكن است هر سه يا چهار يا پنج يا شش روز و يا بيشتر باشد البته نوعا بلغم در بدن انسان بيش از صفرا و صفرا بيشتر از سوداء و سوداء غليظتر است و كمتر عفونت‌پذير مىباشد و پس از آن بلغم و صفرا قرار دارند اما اينها همه در وقتى است كه همه چيز بر نظم طبيعى باشد ، ليكن در حال بيمارى ، نظام طبيعى بهم مىخورد و همه چيز ديگرگون مىگردد . پس در همه احوال بايد بعلامات توجه داشت زيرا مطمئن‌تر و پابرجاتر مىباشند .\r\nاينك مىگوئيم كه تب زيبقى را كه ماده‌اش غليظ باشد لثقه « 1 » و نوبه آن را كه ماده‌اش لطيف باشد « 2 » مواظبه ناميده‌اند و انواع آن را چنين ذكر كرده‌اند\r\n\r\n\r\n","description":"","footnote":"\r\n( 1 ) از عبارات اين قسمت تا آخر فصل پيداست كه مؤلف ا ع فقط اصطلاحات پزشكان پيشين را نقل فرموده است به همين دليل عينا نقل گرديد و واژه‌اى فارسى بجاى آنها گذاشته نشد . مترجم\r\n( 2 ) در كتاب قانون آمده است براى درمان تب لثقه ، گل سرخ شش جزء رب السوس ، شاه‌تره ، سنبل از هركدام چهار جزء ، مصطكى سه جزء كهرباء سه جزء ، انيسون دو جزء . مؤلف اعلى الله مقامه\r\n","page_name":" 510 ","page_number":542},
  {"content":"\r\n\r\nشبانه ، روزانه ، انقيالوس ( كه باطنش سرد و ظاهرش گرم است ) ، ليغوريا ( آنست كه برعكس انقيالوس است ) اين دو نوع بتبهاى مركب شباهت بيشترى دارند و تب غش كه تبى است خلطى با ماده نارس رقيق رقيقه ( اين نوع گاهى از صفراء است و شديدتر مىباشد ) اما تب كبريتى كه ماده‌اش غليظ است ، محرقه نام دارد . آنكه ماده‌اش رقيق است به غبّ ( تب يك در ميان ) موسوم است . « 1 » تب ملحى غليظ الماده را ربع اللازمه گفته‌اند زيرا در روز چهارم شديدتر مىشود « 2 » و اگر رقيق الماده باشد ربع المطلق و يا خمس المطلق يا سدس المطلق ناميده شده و به همين ترتيب تا هرجا ادامه داشته باشد .\r\nاينها تبهاى بسيط بودند اما گاه تبهاى ادوارى و مداوم به صورت مركب در مىآيند و در همه اينها بايد بعلامات توجه داشت . از اين نوع است شطر الغب كه مخلوطى از صفرائى و بلغمى است و بر چهار نوع تقسيم شده يا هر دو خلط لطيفند يا هر دو غليظ يا يكى غليظ و ديگرى لطيف است نامهاى ديگرى نيز ذكر كرده‌اند مثلا اگر فقط يك خلط دخالت داشته باشد ، تب را بسيط و اگر چند خلط مخلوط باشد تب را مركب گفته‌اند « 3 » حادّه آنست كه گرم باشد و صالبه آن است كه سرما سرما و لرز داشته باشد و نافضه در وقتيست كه فقط لرز باشد « 4 » و سرما سرما نباشد . متبادله آن است كه يك نوبه پس\r\n\r\n\r\n","description":"","footnote":"\r\n( 1 )  Vivax malaria \r\n( 2 )  Fievre quart \r\n( 3 ) در كتاب قانون براى تب لرز حبى ذكر شده كه بايد پيش از آن خورده شود : مر ، ميعه ( اشترك ) ترياك ، گاوشير ، فلفل به مقدار مساوى كه كه با روغن خمير مىشود و اندازه خوراكش به اندازه يك باقلا است .\r\n( 4 )  Frisson febrile \r\n","page_name":" 511 ","page_number":543},
  {"content":"\r\n\r\nاز نوبه ديگرى برسد و متداخله در وقتى است كه نوبه يك نوع قبل از قطع تب اولى بيايد و متشاركه آن است كه دو تب باهم باشد مثل تب يك‌درميان توأم با تب آبله و مختلفه آن است كه دوران معينى نداشته باشد « 1 » و گاه آن را مختلطه گفته‌اند و وبائيه آن است كه در اثر عفونت هوا باشد « 2 » و تب آبله و تب حصبه ( پس از اين دو نوع تب در همه نسخه‌ها چنين است يكون قبلهما كه معنى آن معلوم نشد - مترجم ) اما تفصيل تبهاى روحى و نفسانى را پيش از اين گفته‌ايم مراجعه كن . « 3 »\r\n\r\n\r\n","description":"","footnote":"\r\n( 1 )  Fievre irreguliere \r\n( 2 ) در قديم بطور كلى همه بيماريهاى همه‌گير را وبائى مىناميدند ، ف . م\r\n( 3 ) در يكى از كتابهاى فرنگى كه ترجمه شده ديدم كه درباره تبهاى ادوارى گفته است كه در تبهاى سرد بايد بيمار را بپوشانند و نوشيدنيهاى عرق‌آور مثل خيسانده گل بلسان يا بنفشه و يا بابونه به او بدهند . در تب‌هاى گرم نوشيدنيهاى سردكننده مانند آب پنير و آب ليمو و پرتقال يا آب سرد يا آب عسل و چيزهاى ديگر به بيمار مىدهند و پوشش او را بايد كم كنند و اگر نشانى - هاى چيرگى خون ديده شود بايد فصد كنند . در ادواريهاى همراه با عرق بيمار بايد در حال تب در لحاف و بستر بماند ، و پس از قطع تب بايد چهل گرم پوست گنه‌گنه را در نيم ليتر آب بريزند و در هنگامى كه تب نيست در دو بار بخورند و يا اينكه بيست گرم پوست گنه‌گنه سائيده و يا شصت تا يك‌صد و بيست سانتىگرم جوهر آن را بخورند و بهتر اين است كه بلافاصله پس از قطع تب اين دارو را بنوشند و اگر در دسترس نباشد پوست بلوط و يا بيد برى و يا تبريزى كه حنطة النبى ناميده مىشود و يا برگ زيتون را بجاى پوست گنه‌گنه به كار ببرند . و بايد در روزهاى درمان استراحت كنند و كمتر بخورند و چيزهائى\r\n","page_name":" 512 ","page_number":544},
  {"content":"\r\n\r\n\r\nتبهاى يك‌روزه\r\nدرمان اين تبها آسان است و بايد ديد كه سبب چيست و آن را قطع يا بيمارى\r\n\r\n\r\n","description":"","footnote":"\r\n- كه كمى ترش باشد مانند خيسانده تمر هندى يا ماء الشعير يا ملح طرطر قىآور يا كمى انتيموان بماء الشعير بيفزايند و بياشامند . اما در تبهاى التهابى دائمى درمانش پرهيز و نوشيدن نوشيدنيهاى سردكننده مانند آب ليمو ، ماء الشعير ، آب صمغ و آب عسل و استراحت است و همين كافى است و اغلب بيماران با بحران بهبود مىيابند و گرنه بايد بطور عمومى و يا موضعى فصد كنند .\r\nدرمان تبهاى صفرائى همان است كه گذشت و اگر تب با بحران قطع نشود بايد قىآور ضعيفى بخورند و در آغاز تب قىآور و مسهل را باهم نبايد خورد تب بلغمى درمانش نوشيدن ماء الشعير ، آب ليمو و آب پرتقال است و اگر بهبودى نيافت و بلغم باقى بود بايد مسهل سبكى مانند روغن كرچك يا تمر هندى خيسانده يا فلوس جوشانده بنوشند و يا قىآورى با اين تركيب ، شصت تا يك‌صد سانتىگرم ايپ كاكوانا ( اپيكا ) با پنج تا سى سانتىگرم انتيموان بخورند تب سخت و تند درمانش استعمال چيزهائى است كه براى بيمار ضعف بياورد و بطور عام بايد فصد كنند و از خوردن پرهيز كنند و چيزهاى حل‌كننده‌اى مانند شيره بادام ، آب دريا كه سرد شده باشد ، ماء الشعير و خيسانده برگ پرتقال يا بنفشه بياشامند و اگر مزاجشان خشك باشد بايد با جوشانده ختمى خبازى يا بزر كتان تنقيه كنند . اگر عوارض مغزى هم وجود داشته باشد بايد بر پشت گوش زالو بيندازند و يا سر را خراش بدهند و يا داروهاى سردكننده بر آن بگذارند .\r\nدر تب دق بايد داروى سردكننده مسكن به كار ببرند و غذاى سبكى مانند شير و حريره و تخم‌مرغ بخورند و از غذاهاى پرنيرو و حمام سرد و نيم گرم بپرهيزند و ماهها اين درمان را ادامه دهند . اينست تمام دانش ايشان مؤلف اعلى الله مقامه -\r\n","page_name":" 513 ","page_number":545},
  {"content":"\r\n\r\nپيش از آن را كه معمولا نزله ، ورم ، درد يا غير آن است درمان نمايند .\r\nاگر از امتلاء باشد ممكن است پس از استفراغ بيمار تب كند و به‌هرحال براى درمان بايد در هر مورد ضد آن را به كار برند و غذاهاى سردى كه زود نفوذ\r\n\r\n\r\n","description":"","footnote":"\r\n- دكتر پولاك در كتاب خودش گفته است كه تب نوبه در آخر تابستان و اول پائيز و بهار و پس از درو گندم بيشتر عموميت دارد و در اين اوقات اسهال خونى و محرقه ( از انواع تيفوئيد - مترجم ) نيز در آخر پائيز و اول بهار همه‌گير شده و گفته است فرق بين اين دو نوع تب در هنگامى كه اشتباهى پيش بيايد اين است كه محرقه كمتر ممكن است كه از حصبه‌اى كه ناحيه فم معده را مىآزارد ، خالى باشد و كمتر ممكن است بيمار در اول بيمارى عرق كند و تبهاى ديگر غير مداوم در طول روز سبك و سنگين مىگردد . اما علامت نوبه خميازه و ته‌نشين ادرارى و عموميت داشتن بيمارى است و باز اگر اشتباه شود از وضع نوبه مىتوان آن را شناخت و نوبه يا بسيط و مانند تبهاى يك‌روزه است و يا يك‌درميان و دو روز در ميان است  ( Palciperum malaria )  و يا از نوع تب مواظبه و يا تب غش است .\r\nاگر درمان به خوبى انجام نپذيرد ، ممكن است تب يك‌روزه در روز هفتم و تب يك روز در ميان در دوازدهم و يا چهاردهم و تب دو روز در ميان در روز چهاردهم برگردد و گفته است كه براى جلوگيرى از آن ، قهوه خشك داروى خوبى است و خوردن ده سانتىگرم گنه‌گنه هر روز صبح و عصر لازم است .\r\nو درباره غذاى بيمار گفته است كه آب گوشت ، شورباى اسفناج و گشنيز و جعفرى است و پس از آنكه زبان به خوبى پاك شد بايد ، كباب با فلفل بخورند\r\nو نيز گفته است كه بيشتر تبهاى نوبه با خوردن قىآور قطع مىگردد و بايد نيم ساعت پيش از هنگام نوبه سى سانتىگرم جوهر گنه‌گنه بخورند و اگر قطع\r\n","page_name":" 514 ","page_number":546},
  {"content":"\r\n\r\nمىكند بخورند ، حمام ملايم ، ماساژ با روغنهاى سرد و شستشو با مايعات مفرح و سرد كننده و نوشيدن نوشابه‌هاى سرد شادىآور و مانند آن مفيد است و تفصيل بيشترى ندارد . اما اگر درمان به خوبى انجام نپذيرد ممكن است بيمارى به\r\n\r\n\r\n","description":"","footnote":"\r\n- نشد ، پس از نوبه دوم و پيش از نوبه سوم ، نيز بايد به همين اندازه گنه‌گنه بخورند . اگر بيمار كم‌توان شده باشد ، نيم گرم جوهر گنه‌گنه را با چهار قاشق آب و دوازده قطره آب ليمو يا آب نارنج مىآميزند و از سه ساعت قبل از رسيدن نوبه هر ساعت يك قاشق و آخرين قاشق را در هنگام نوبه مىآشامند و روز بعد سى سانتيگرم ديگر پيش از وقت نوبه مىخورند . پس از بهبودى روزى ده دانه فلفل درست با پوست بيد ( صفصاف ) پخته مىخورند تا تب برنگردد و نيز چهل گرم پوست بيد خشك را در دويست و پنجاه سانتى متر مكعب آب مىجوشانند تا نصف شود ، پس از آن صاف و خنك مىكنند و مىآشامند و تا پانزده روز اين درمان را ادامه مىدهند ، پوست آزاددرخت نيز مثل پوست بيد سودمند است . اگر رنگ بيمارى كه تبش قطع شده سفيد باشد بايد روزى نيم گرم براده آهن كاملا سائيده شده را در دو مرتبه صبح و عصر بخورد كه براى بدى گوارش نيز مفيد است و اگر طحال بزرگ شده باشد ، بايد حجامت كند و نيز به خوردن جوهر گنه‌گنه و براده آهن و فلفل و پوسته بيد پخته و پوست آزاددرخت ادامه دهد . همچنين گفته است كه درمان قطعى تب مواظبه هوا به هوا شدن است ، و اگر ممكن نباشد بهتر اين است كه براى پاك شدن بدن پنجاه گرم نمك انگليسى ( سولفات دو منيزيم ) را در آب حل كرده و بخورند و نيز تا چند روز روزى نيم گرم جوهر گنه‌گنه و فلفل و پوست چيزهائى را كه گفتيم ( بيد و آزاددرخت ) بپزند و با براده آهن بخورند و از چيزهاى سرد پرهيز كنند .\r\n","page_name":" 515 ","page_number":547},
  {"content":"\r\n\r\nتب مداومى تبديل گردد و حرارت زيادى پيدا شود و كار بعفونت برسد .\r\n\r\n\r\n","description":"","footnote":"\r\n- در تبهاى غشى فرصتى براى درمان نيست ليكن بايد هر روز روزى يك گرم جوهر گنه‌گنه را در ظرف چهار ساعت بخورند و اگر ممكن نباشد بايد اين دارو را در دو مرتبه به او تنقيه كنند تا وقتىكه ديگر بر حال بيمار نترسند و پس از آن بايد بپاكسازى بدن او بپردازند . داروى ديگر براى قطع تب نوبه اينست كه ده سانتىگرم سم الفار ( مرگ موش يا انيدريد ارسنيو ) را با پنجاه سانتىگرم قند مخلوط كرده و به مدت نيم ساعت آنها را بسايند و اگر جوهر گنه‌گنه مؤثر نيفتد شصت تا هشتاد سانتىگرم از آن پودر را در ظرف بيست و چهار ساعت بخورند اگر سى سانتىگرم جوهر گنه‌گنه نيز به آن بيفزايند نيروى بيمار را مىافزايد .\r\nو گفته است كه نوبه‌ها همه از رطوبتهاى هوائى و زمينى است ولى سبب مداوم ( مطبقه ) و محرقه خون است مگر اينكه محرقه شديدتر است و گفته است كه مانند آبله در مدت عمر فقط يك بار ممكن است كسى به آن مبتلا شود و نيز گفته است كه در مطبقه بايد بيمار را در روز سوم يا چهارم فصد كنند اما در محرقه فصد نمىكنند و در اين بيمارى خوردن آب و ماء الشعير و عرق كاسنى مفيد است و داروى بخصوصى ندارد و بايد با خوراندن تمر هندى پخته مزاج بيمار را نرم كنند و در هنگام زيادى قلق ، سنبل هندى يا رومى و پوست نارنج ( از هركدام ده گرم ) را در دويست و پنجاه سانتيمتر مكعب آب مىجوشانند و بعد مانند چاى مىگذارند بماند سپس در ظرف 24 ساعت آن جوشانده را مىآشامند اين بود همه دانش و عمل اين طبيب و خلاصه‌اى از كتابش و اينست دانش آنها . مؤلف اعلى الله مقامه - توضيح مترجم آنست كه دكتر پولاك اتريشى معلم مدرسه دار الفنون و پزشك مخصوص ناصر الدين شاه بوده و كتاب او را شخصى بنام علىنقى بن محمد اسمعيل به فارسى ترجمه كرده و زبدة الحكمة نام نهاده\r\n","page_name":" 516 ","page_number":548},
  {"content":"\r\n\r\nاما تب يك‌روزه در يكى دو روز قطع مىشود و گاهى هم تا شش يا هفت روز طول مىكشد اما اگر تب نفسانى ( روحى ) باشد استعمال گلابى كه بر صندل ريخته و دوباره تقطير كرده باشند مفيد است ، چه آن را بنوشند و چه بر بدن بمالند و اگر قلبى باشد آب سيب و آب گلابى و گلابى كه عنبر در آن حل كرده باشند سودمند است و اگر از كبد باشد آب عناب و گلاب با كافور « 1 » و بنفشه و صندل مفيد مىباشند . اگر از معده باشد قى كردن و خوردن هندوانه و سكنجبين و مكيدن انار و نوشيدن دوغ و ماء الشعير مفيد است و اگر لرزه يا سردردى پيدا شود هفتاد و پنج گرم معجون الورد ، پنجاه گرم عناب و سى گرم از هريك از اين داروها : بنفشه پرورده ، تمر هندى و سپستان را مىگيرند و اگر مزاج بيمار يبوست داشته باشد ، به اين داروها پانزده گرم سناى پاك كرده و اگر سردرد زياد باشد هفتاد و پنج گرم جو به آنها اضافه مىكنند و همه را با يك و نيم ليتر آب خالص مىپزند تا يك ششم آن باقى بماند آنگاه آن را صاف كرده و مىنوشند . اين اندازه دارو را در شهرهاى ما در دو يا سه دفعه به بيمار مىدهند و نيز به‌دانه پخته و خاكشير اثر آزموده شده در درمان تب سرما خوردگى دارند و بيمار بايد درحالىكه چيزى بر خود پيچيده است شورباى گرم بخورد و نيز معجون ديافريطقون براى اين بيماران مفيد مىباشد .\r\n\r\nفصل تبهاى خلطى و علامات آن\r\nدر تب سونوخس ( تب بدون عفونت خلطها ) علامت غلبه خون ديده مىشود و درمانش گرفتن خون است تا بيمار بيحال شود و يك يا دو بار بايد از بيمار\r\n\r\n\r\n","description":"","footnote":"\r\n( 1 ) در همه نسخه‌ها پس از كلمه كافور دو كلمه صيفالشاب آمده كه منظور از آن معلوم نشد . مترجم\r\n","page_name":" 517 ","page_number":549},
  {"content":"\r\n\r\nخون بگيرند و پاكسازى ديگرى لازم نيست و بايد داروهاى سردكننده بخورند نوشيدن آب سرد نيز بسيار مفيد است و نيز خوردن رب و شربت ميوه‌ها ، سكنجبين تمر هندى ، ماء الشعير و آب كدو سودمندست . تب مداوم خونى ( مطبقه كه ظاهرا نوعى حصبه است ) نشانه‌هايش مركب از نشانيهاى خون و طرطيرهاى مختلط است ، درمانش فصد و اصلاح وضع خون با شربت عناب ، خشخاش ، ريواس و شراب الاصول مىباشد ، غذاى مريض ماش و عدس با سركه و آش آلو و زرشك است و بايد از گوشت پرهيز كند . اين دارو نيز براى مطبقه مناسب است : سنا پاك كرده يك جزء ، گل بنفشه ، گاو زبان ، پرسياوشان از هركدام نصف جزء ، مويز قرمز دانه گرفته ، عناب و زرشك از هركدام به اندازه مجموع ساير داروها همه را با ده برابرش آب مىپزند تا يك چهارم آن باقى بماند آنگاه آن را صاف مىكنند و در هر نيم ليتر از آن هفت و نيم گرم از هريك از اين داروها : گشنيز خشك ، تخم كاسنى ، تخم خرفه ، مغز تخم خيار و كدو و خيارچنبر را كه سائيده باشند مىريزند و دو ساعت آن را مىگذارند سپس صاف مىكنند و مىنوشند . اگر تب قطع نشد بايد به پاكسازى اقدام كنند و بايد منضجى كه براى صفراء و بلغم مناسب باشد و پس از آن در روزهاى پنجم و هشتم و دهم و دوازدهم مسهلى را كه براى اين دو خلط مناسب و مايل به برودت باشد به مريض بدهند و در ساير روزها باز بايد منضج بدهند . اگر احتياجى بفصد باشد در روزهاى هفتم و نهم بايد انجام گردد و پس از روز چهاردهم قرص كافور و زرشك پخته به بيمار بخورانند . به‌هرحال بطور كلى در تبهاى گرم پزشك بايد همه كوشش خود را در سرد كردن مزاج بيمار و رطوبت بخشيدن به آن و خاموش كردن حرارت بخصوص در اوايل آن به كار برد و در همان حال بنضج بخشيدن بخلطها و بيرون راندن آنها بپردازد و بايد\r\n\r\n","description":"","footnote":"","page_name":" 518 ","page_number":550},
  {"content":"\r\n\r\nبيمار را تا قبل از چهاردهم به كلى از ترشيها و تا هفت روز از ميوه‌هاى تازه پرهيز دهد و فقط ماء الشعير به او بخوراند و پيش از بيرون راندن خلط قرصهاى سرد نبايد تجويز كند . اگر بيمارى تا سه روز شدت داشته و بيمار نيرومند باشد و از تخمه و نقص اخلاط نترسند و ادرار انارىرنگ و صاف باشد بايد نخست فصد كنند و پس از آن مسهلى مركب از ماء الشعير و شيرخشت و شربت نيلوفر يا بنفشه بدهند بخصوص اگر مزاج بيمار يبوست داشته باشد البته بايد دارو در حد ايجاد لينت باشد و نه ايجاد اسهال كامل و تنقيه ملايمى از آن بهتر است . اما نبايد براى گشايش مسامات و زياد كردن ادرار و عرق اقدام كنند . به‌هرحال هيچ‌گاه از وضع مغزى بيمار نبايد غافل بمانند و بايد از بالا رفتن خلطها بمغز با استعمال مايعات معطر و بينى - شويه‌ها جلوگيرى كنند و اگر ماده گزنده‌اى بمعده بريزد و سبب بيتابى بيمار گردد بايد او را وادار بقى كنند ، بخصوص اگر حالت تهوع هم داشته باشد .\r\nدر اين حال بايد تا ممكن است غذائى به او ندهند و بماء الشعير و آش بدون گوشت با ماش و برنج و اسفناج به قدر حفظ بنيه او اكتفا كنند ، اما ماء - الشعير را هم قبل از فصد نبايد به بيمار بدهند و اگر در نتيجه نوشيدن آن معده ترش شود بايد آن را رقيق كنند و يا ريشه كرفس در آن بجوشانند و نيز بايد از نوشاندن ماء الشعير همراه با سكنجبين به بيمار پرهيز كنند ، ليكن ممكن است پس از آنكه از گوارش ماء الشعير مطمئن باشند سكنجبين بدهند اگر بيمار سرفه كند يا در روده‌هايش ناراحتى حس كند سكنجبين نبايد بنوشد و از به كار بردن ترنجبين بدون تمر بايد خوددارى كنند مگر آنكه ناچار باشند « 1 »\r\n\r\n\r\n","description":"","footnote":"\r\n( 1 ) مؤلف زاد المسافرين داروهائى را براى تبهاى تند نام برده است كه عبارتند از : خيسانده ريشه كاسنى سردكننده و بازكننده است و تشنگى را فرومينشاند -\r\n","page_name":" 519 ","page_number":551},
  {"content":"\r\n\r\n\r\nتبهاى صفرائى\r\nنشانيهاى اين نوع تبها  ( Fievres bilieus )  علائم چيرگى صفراء است و درمان آنها استعمال منضجهاى صفرا در ايام انضاج است و نيز براى نضج دادن به صفراء آب انار ترش و شيرين با شيرخشت و شيره\r\n\r\n\r\n","description":"","footnote":"\r\n- تخم كاسنى براى صفرائيها ، تخم ترشك براى تب يك در ميان و مطبقه ، تخم خربوزه براى تبهاى تند و صفراى سوزنده ، هندوانه براى تب محرقه و مطبقه و حصبه كه حرارت را كم مىكند و تشنگى را مىنشاند و ادرارآور نيز هست ، ترنجبين و تمر هندى ، خيار ، انار ترش ، تباشير ، كشك جو ، گشنيز و يونجه و نيز تخم كدو كه خوراك آن هفت و نيم گرم است براى تبهاى صفرائى مفيدند . ريوند براى تب يك‌درميان مخصوصا اگر خالص نباشد ، سپستان براى تبهاى خونى ، صفرائى و بلغمى ملحى ، شاه‌بلوط خشك پخته با قند براى صفرائيها ، گل ارمنى براى تبهاى وبائى ، كدوى پخته با ماء الشعير براى تبهاى تند ، ماش پوست گرفته ، روغن بادام و شيره بادامى كه آن را در خمير گرفته و زير خاكستر پخته و بيرون آورده و شيره گرفته باشند همراه با قند و خرفه ، كاهو ، اسفناج و ماء الشعير براى تبهاى حاد مفيدند . غذاى مناسب در اين بيماريها زردآلوى خيسانده و آلوى خيسانده با قند است و براى احساس سوزش و تشنگى تخم اسفرزه و رب غوره مفيد مىباشند . آب هلو براى تب محرقه و يك روز در ميان ، فلوس و صندل سفيد براى تب تند و صندل براى ضعف قلب سودمندند . و اگر صندل را با گلاب بر پيشانى و روى شكم ( كبد و معده ) بمالند حدت تب را مىنشاند پهن كردن برگ بيد در بستر بيمار نيز براى فرو - نشاندن سوزش و ناراحتى مفيد است . آب سرد براى محرقه جدا سودمند مىباشد و گلاب و قند تشنگى و التهاب را فرومينشانند . مؤلف اعلى الله مقامه -\r\n","page_name":" 520 ","page_number":552},
  {"content":"\r\n\r\nهفده گرم بادام پوست گرفته در روز اول ، پانزده گرم ملح طرطر در روز دوم و پس از آن خوردن مسهل است و در تبهاى نوبه در روزهاى غير نوبه‌اى بايد مسهل بخورند و در اوايل مسهل نبايد مانند سقمونيا حرارت زياد داشته باشد و نيازى بفصد نيست . در اين تبها بايد به تبريد بپردازند و بيمار را به قى وادار كنند و اگر ماده به طرف مغز برود بايد تنقيه و با آبهاى معطر شستشو كنند .\r\n\r\n\r\n","description":"","footnote":"\r\nدنباله پاورقيهاى فصل قبل - بدانكه سنتى كه از براكلسوس ( طبيب يونانى ) درباره تبهاى زيبقى ، كبريتى ، ملحى و يا مركب بر جاى مانده اين است كه بايد اول تربد معدنى و مسهل جامع ( كه ان شاء الله در داروهاى متفرقه ذكر خواهد شد ) به بيمار بدهند و پس از پاك شدن مزاج از ماده ، سفوف حلزون به كار ببرند به اين ترتيب كه حلزونى را كه در جاهاى خراب و بناها پيدا مىشود يك شب در سركه مىخيسانند و بعد گوشت آن را بيرون مىريزند و خودش را خشك كرده مىسوزانند تا سفيد شود و 160 سانتيگرم از آن را در وقت نوبه همراه با روغن گاو مىخورند و لباس كلفتى بر بيمار مىپوشانند تا عرق كند و ان شاء الله بيش از سه روز به اين درمان نيازى نخواهد بود و نيز اين پزشك در همه تبهاى مداوم و ادوارى در وقت نوبه اين دارو را سفارش كرده است : روح الزاج هشتاد سانتىگرم ، نمك افسنتين يك‌صد و بيست و پنج سانتىگرم ، عرق كاسنى شصت گرم و همه اين داروها را بيك‌بار بايد نوشيد و اگر بيمار ضعيف باشد از روح الزاج چهل سانتىگرم بايد بخورد . پزشكان اخير پس از كشف جوهر - گنه‌گنه فقط به همان اكتفا مىكنند و اين داروئى بىنظير است . مؤلف ( ا ع ) - انتيمون ، غوره و آرد براى تبهاى تند خواصى دارند كه در مقاله پنجم در باب مفردات خواهد آمد . مؤلف اعلى الله مقامه\r\n","page_name":" 521 ","page_number":553},
  {"content":"\r\n\r\nدر تبهاى تند پس از روز دوازدهم نياز ببوئيدن و نوشيدن كافور زياد است چه قرص آن باشد و چه شراب المفرح بارد كه بسيار مفيد است و چه خوب است كه كافور رياحى ( نوعى كافور مرغوب - مترجم ) را در سفيده ده عدد تخم‌مرغ و كمى آب بسايند و آن را بزنند تا كف كند و آب را بيفزايند و باز بزنند و كف آن را بگيرند و ببيمار بدهند ، مقدار كافور در روز اول نيم گرم است و هر روز بيست سانتىگرم مىافزايند تا ده روز . براى اين بيماران شربت ليمو نيز سودمند است و بهترين مسهل نقوع مربع است اما در تبهاى مداوم بهترين درمان نوشانيدن ادرارآور و شستن پاها در شبهاى بحرانى و استعمال پازهر معدنى و ملح اللؤلؤ و مرجان در وقت چيرگى ضعف است و چه خوب است كه سكنجبين و ماء الشعير بخورند و آب انار و آب كدوى پخته همراه با شربت نيلوفر ، بنفشه ، و اسفناج بياشامند . واجب آن است كه در هفته اول تبريد كنند و پس از آن آب ميوه زياد بنوشند و حب الراوند و حقنه صد و پانزدهم بخصوص اگر بيمار مبتلا به سرسام شود مفيدند . دهن الكافور ، شراب - البزورى ، عرق اللبن ، قرص بزر البنج ( براى كسى كه نمىخواهد قرص كافور بخورد ) قرص گل انار ( اگر اسهال پيدا شود ) ، قرص تباشير ، انواع قرص كافور ، گل سرخ پخته ، معجون ملوكى ( براى تب يك در ميان خالص ) و نقوع هفتم در باقيمانده تب و پاكسازى رگها و نوشيدن اشوس محلول ، اشوس منقّى و روح البارود براى اين بيماران سودمند مىباشد .\r\n\r\nفصل تبهاى بلغمى\r\nعلامات اين تب همان نشانيهاى چيرگى بلغم است « 1 » و معمولا در وقتى\r\n\r\n\r\n","description":"","footnote":"\r\n( 1 ) در كتاب الغنى و المنى درباره تبهاى بلغمى آمده است كه آغاز آن با\r\n","page_name":" 522 ","page_number":554},
  {"content":"\r\n\r\nپيش مىآيد كه در معده نابسامانى باشد و بايد تا هفت روز بنضج دادن مزاج بپردازند و در روزهاى هشتم ، دهم ، دوازدهم ، پانزدهم ، مزاج را لينت\r\n\r\n\r\n","description":"","footnote":"\r\n- لرز و سرد شدن دست و پا و پشت است بيمار به سختى گرم مىشود و حرارت التهاب او سرعتى ندارد و چه‌بسا كه بيمار گرم مىشود و دوباره سرد مىگردد تا اينكه حرارت تب كاملا در همه بدن نمايان شود اما در اين هنگام چندان بالا نيست بيمار تشنگى و ناراحتى تنفسى ندارد ، اگر قى و بيرون‌روى پيدا بشود همراه با خلط و يا كمى صفراء است و چهره باد مىكند ، گوشت بدن سست مىشود و بيمار اشتهاى خود را از دست مىدهد . اغلب كودكان ، زنها خواجه‌ها ، رطوبتيها ، اشخاص كم‌خور و كم‌حركت ، كسانى كه زياد باستفراغها عمل مىكنند و نيز آنها كه ميوه زياد مىخورند به اين نوع بيمارى مبتلا مىگردند پيشاب سفيد و يا قرمز و كدر و غليظ مىگردد و در بيشتر يك روز آغاز مىگردد و روز دوم پايان مىيابد و اغلب هنگام نوبه بعد از ظهرها و شب است و نبض نامرتب مىشود ، اين وضع گاه تا نوبه بعدى ادامه دارد ، اما اگر تب مداوم باشد بدن را رها نمىكند و حال بيمار شبيه به تب لرز مىباشد اما حرارت بدن بيش از تب نوبه است بيمار تا قطع كامل تب عرق نمىكند و اين حالات نشانى بلغم است بخصوص اگر ساير مردم بدان مبتلا باشند و اين مطالب خلاصه‌اى از آن كتاب درباره اين تب است . مؤلف اعلى الله مقامه\r\n- پزشكان شهرهاى ما در معالجه تبها عادتى دارند كه دور از احتياط نيست و آن اين است كه هرگاه كسى تب و بايشان مراجعه كند در سه روز اول فقط منضج تجويز مىكنند و البته بعوارض همان‌طور كه در باب مسائل متفرقه خواهد آمد توجه دارند ، غذاى بيمار در اين روزها حريره و شوربا است ، زيرا نمىدانند كه تب يك‌روزه است يا خلطى و در روز چهارم كه اولين بحران -\r\n","page_name":" 523 ","page_number":555},
  {"content":"\r\n\r\nمىدهند و در روزهاى ديگر بايد منضج استعمال شود و طرطر زاج همراه با مويز و دارچينى براى اين منظور بسيار خوب است . براى مسهل حب السلاطين\r\n\r\n\r\n","description":"","footnote":"\r\n- ممكن است پيش آيد باز با توجه بعوارض منضج مىدهند و اگر از تبهاى عادى روزانه باشد به همين اكتفا مىنمايند و بيمار عرق كرده و بهبود مىيابد .\r\nاگر تب سنگين باشد از عوارض آن شناخته خواهد شد ، اگر علامات حاكى از مطبقه و چيرگى خون باشد دستور فصد مىدهند كه در عصر چهارم انجام مىگيرد و گرنه در روز پنجم با فلوس تنقيه مىكنند و شيرخشت و آبهاى مناسب به بيمار مىدهند و از غذاى او مىكاهند و در روز ششم و هفتم منضج مناسبى و در روز هشتم فلوس مىدهند و باز تا روز دوازدهم و گاه تا چهاردهم منضج مىدهند و اين آخر كار است و نيز بيمار را تا روز هفتم از خوردن چيز - هاى ترش مانند ميوه‌ها و تا روز چهاردهم از خوردن گوشت پرهيز مىدهند و نوع نسخه دستورهاى ايشان براى منضج و مسهل و نيز نسخه‌هاى تنقيه در باب مفردات ( نوادر ) خواهد آمد . اگر بيمار پير باشد او را از خوردن آبگوشت باز نمىدارند - و اين راهى است كه آنان مانند پيشينيان خود از آن مىروند ضمنا داروهاى ناشناس و ناياب را به كار نمىبرند و بعنوان مسهل از فلوس و شير - خشت ، هليله‌ها ، ريوند ، تمر هندى ، بنفشه ، گل سرخ و امثال آن تجاوز نمىكنند و اگر تب قطع نشد در روز پانزدهم نيز مسهل مىدهند اما در روزهاى بحرانى از مسهل دادن پرهيز مىكنند و اين عادت آنها است . مؤلف اعلى الله مقامه\r\n- اذخر ، خرما ، جلب خواصى براى تبهاى بلغمى دارند كه در مقاله پنجم در باب مفردات خواهد آمد . مؤلف اعلى الله مقامه\r\n- در قانون براى تب لرز اين حب ذكر شده كه قبل از وقت نوبه بايد خورده شود : مر ، ميعه ، ترياك ، گاوشير و فلفل را به اندازه مساوى با روغن گاو -\r\n","page_name":" 524 ","page_number":556},
  {"content":"\r\n\r\nحب البلغم ، ايارج جلابا اگر با تب بيمارى سينه‌اى هم همراه باشد سودمندند . تربد معدنى در اين بيمارى اثرى خاص و عجيب دارد و همراه با روح الزاج و ايارجات به كار مىرود و نيز گلشكر ، حب ابن حارث ، حب الايارج بيست و يكم ، دواء التربد و سفوف البلغم براى تبهاى نوبه و سفوف التربد و شربت گل سرخ ، قرص الورد ، قرص الراوند و ملح اللؤلؤ نيز مفيدند .\r\nغذاى بيمار تا روز شانزدهم شوربا با شيره بادام برنج و زرده تخم‌مرغ است اگر رطوبتى غالب باشد پس از روز هفتم و الا بعد از روز شانزدهم جوجه مناسب است . در اين تب بايد بنيه بيمار كاملا حفظ شود زيرا بيمارى به طول مىانجامد و بايد از چيزهاى سرد پرهيز كنند و سكنجبين عنصلى براى اين بيماران مفيد است و بايد در آبى كه مىآشامند مصطكى حل كنند . و سفوف - البلغم و حبوب الايارج نيز همانطور كه خواهد آمد سودمند مىباشند . در تب هاى مداوم از اين نوع بايد ادرارآور نيز ببيمار بدهند و اگر تب ادوارى - باشد استعمال قىآور لازم است و اگر بيمار احساس سوزش و حرارتى در شكم بكند بايد بوره صاف شده ( البورق المصفّى ) به او بدهند و در خنك كردن مزاج اگرچه حرارت زياد باشد نبايد افراط كنند و بايد بيمار را از ترشيها و مرطوب كننده‌ها پرهيز بدهند و هميشه به وضع كبد و معده او توجه كنند تا معده در حال نوبه خالى باشد ، و گرفتگى پيش نيايد و براى اين منظور قى - سودمند است .\r\n\r\n\r\n","description":"","footnote":"\r\n- خمير مىكنند و مقدار خوراك آن به اندازه يك باقلا است . و نيز براى تب بلغمى دائمى در اين كتاب آمده است : گل سرخ شش جزء ، رب السوس ( رب شيرين‌بيان ) ، شاهتره ، سنبل از هركدام چهار جزء ، مصطكى سه جزء كهربا سه جزء و انيسون ( باديان رومى ) دو جزء . مؤلف اعلى الله مقامه\r\n","page_name":" 525 ","page_number":557},
  {"content":"\r\n\r\n\r\nتبهاى غشى\r\nبراى اين بيمارى  ( Fievres pernicieuses )  تنقيه هفت ساعت پيش از نوبه و نيز مسهلهاى كم‌توان و همچنين بازكننده‌ها و منضجات قوى مفيد است ملح اللؤلؤ ، ملح المرجان ، پازهر حيوانى و تقويت قلب جدا براى آنها سودبخش است . اين بيمارى داراى سميت است و من قى را براى درمان نمىپسندم . غذاى بيماران نان خشك و شكر و نوشيدنى آنها آب مخلوط با مصطكى است و اگر از صفرا باشد غذايشان نان خشك و آب انار ترش و شيرين است و خوردن پازهر همراه با عنبر و نيز سكنجبين و ماء الشعير براى آنها لازم است و ماساژ برايشان سودمند مىباشد .\r\nتب شطر الغب « 1 » علاماتش مركب از نشانيهاى بلغم و صفراء است و چه بسيار خوب است كه بيمار را پيش از نوبه وادار بقى كنند و شراب الدينار و شراب الراوند به او بدهند و نيز ادرار كردن براى بيمار مفيد است پس از روز بيستم شراب الحيوة شراب السهل الجامع ، حب البنفسج ، حب غاريقون المسهل در پايان بيمارى سودبخش است ، انواع قرص الورد ، معجون خيارشنبر معجون الزيبق الحلو و نقوع الاصول براى تبهاى مختلط و نقوع الهليلج سفوف النافض حب دند ، اطريفال كبير ، المعجون اللوزى كه به اين ترتيب بايد ساخته شود :\r\nنيلوفر سقمونيا ( محموده ) بيست و پنج گرم ، مغز دانه قرطم ( كافشه ) بيست و پنج گرم مغز بادام شيرين دوازده و نيم گرم ، قند سفيد شصت و پنج گرم زعفران دو و نيم گرم كه مطابق معمول بايد خمير شود و خوراكش از پنج تا ده گرم است ، براى اين بيمارى مفيد مىباشد داروى اخير صفرا و بلغم را بيرون مىبرد و براى درمان تب يك در ميان و شطر الغب سودمند مىباشد و اين دواى\r\n\r\n\r\n","description":"","footnote":"\r\n( 1 ) تبى كه مخلوط از دو نوع تب نوبه است . مترجم\r\n","page_name":" 526 ","page_number":558},
  {"content":"\r\n\r\nملوكى است و نيز اين حب صفراء و بلغم و رطوبتهاى زيادى را دفع مىكند :\r\nصبر يك جزء ، پيه حنظل دو جزء كه آنها را با آب و به اندازه نخود حب مىكنند و روزى سه تا شش حب به بيمار مىدهند و پس از آن كمى سركه بايد بياشامد . قرص الوردى كه به اين ترتيب ساخته شود : گل سرخ پاك كرده ده جزو تخم كاسنى پنج جزو ، سنبل دو جزو ، مصطكى يك جزو نيز سودبخش است و اندازه خوراكش پنج گرم است . درمان بسيار لازم و مفيد براى اين بيمارى قى است و بايد پزشك متوجه خالى بودن معده در حال نوبه و نيز حال معده و كبد باشد و در روز نوبه ضعيف يا قوى دستور مسهل ندهد و بايد وضع نضج خلطها را باهم در نظر داشته باشد . در مقاله چهارم دستور منضجها و مسهلهاى مناسب اين بيماريها خواهد آمد و فعلا همينقدر كافى است .\r\n\r\nفصل تبهاى سودائى\r\nنشانيهاى اين نوع همان علامات چيرگى سوداء است و اغلب همراه با درد طحال مىباشد . اين تب در اثر سوداى طبيعى يا سودائى كه از سوختن ساير خلطها حاصل مىگردد پيدا مىشود و بسيار دير نضج مىپذيرد گفته شده كه پيش از شش ماه نبايد بدرمان اقدام كرد و پاره‌اى از پزشكان پس از هفتاد روز درمان را آغاز مىكنند به‌هرحال سزاوار اين است كه از هر چيزى كه سوداء توليد كند يا سبب توليد سوداء باشد بپرهيزند . اگر سوداء طبيعى باشد تربد معدنى مسهلى بسيار خوب است كه بايد با روح الزاج ، ايارجات ، گلشكر حب الانتيمون الزجاجى ( براى تبهاى دو روز در ميان ) استعمال شوند و نيز معجون الانتيمون ، ملح اللؤلؤ ، دهن الكبريت خالص ، شكر سرب ، قرص الحلتيت ، معجون الربع و نيز اين معجون : مر ( تصفيه شده ) ، قسط ( كوشنه )\r\n\r\n","description":"","footnote":"","page_name":" 527 ","page_number":559},
  {"content":"\r\n\r\nبرگ سداب خشك ، پونه ، فلفل ، عاقرقرحا ، انغوزه ، شاه‌زيره ( قردمانا ) را به اندازه مساوى بايد كوفته و بيخته و با سه برابرشان عسل خمير كنند و اندازه خوراك آن از يك و نيم تا دو و نيم گرم است و همچنين ماء الهليلجين همه سودمندند . زاج طرطر همراه با مويز و دارچينى منضج بسيار خوبى است .\r\nمسهل را بايد روز پيش از نوبه بخورند و درمان بسيار خوب براى بيماران وادار كردن آنها به قى بوسيله زاج و خوردن الكسير ذو الخاصية مىباشد .\r\nاما اگر سودا از سوختن ساير خلطها پيدا شود در آغاز بايد مثل ساير خلطها و همان گونه كه گذشت درمان شود . « 1 »\r\nبطور كلى براى تبهاى عفونى اين داروها سودمندند : انتيموان ، ديا - فريطقون ، جوهر انتيمون ، تربد معدنى همراه با روح الزاج ، ايارجات ، حب انتيموان زجاجى ، حب غاريقون كبير در همه انواع و دهن الزاج ، دهن الكبريت خالص براى تبهاى عفونى نوبه و يك ، يا دو روز در ميان ، هر دو نوع روح الزاج و روح الملح براى تبهاى عرق‌دار و روح الملح مركب و زاج الجلا ، با آب و شكر ، باديان ، آب جوجه ، آب گوشت ( پس از آن بايد گلشكر بخورند ) و زاج الحديد و النحاس ، براى آرامش بخشيدن بسوزش تب همراه با گلاب و زهر - الكبريت الساذج ( گل گوگرد ساده ) ، شراب الحيوة پس از روز بيستم ، شربت سنا ، شربت ليمو ( تب را بخصوص در ادواريها قطع مىكند ) طرطر اشوس ، قرص الراوند براى تبهاى مزمن ، هر دو نوع قرص الغافث براى تبهاى طولانى و معجون ديافريطقون و المفرّح السهل « 2 »\r\n\r\n\r\n","description":"","footnote":"\r\n( 1 ) انتيموان و گل خله ( غافث يا طيون ) خواصى براى درمان تب دو روز در ميان دارند كه در مفردات آمده است . مؤلف اعلى الله مقامه\r\n( 2 ) در زاد المسافرين داروهائى كه براى تبهاى مزمن مفيد است به اين -\r\n","page_name":" 528 ","page_number":560},
  {"content":"\r\n\r\n\r\nفصل درمان تب دق و تبهاى وبائى\r\nملاك كار در تب دق  ( Fievre hectique )  سرد كردن مزاج و زياد كردن رطوبت آن است و بايد غذاهاى خون‌آور مثل شيره بادام با شكر ، آش جوجه كدو و خرفه به بيمار داده شود و نيز غذاى عجيبى كه براى آنها مفيد مىباشد اين است كه جوجه‌اى را پاره‌پاره كرده بكوبند و با بادام كوفته ، در شيشه‌اى بريزند و در آن را ببندند و در حمام ماريه ( آبى كه در حال جوشيدن است ) بگذارند تا خوب بپزد و آنگاه آن را مىخورند . بيمار بايد از نزديكى و پوشيدن لباسهاى پشمى و موئين و نزديك شدن به آتش و نشستن در آفتاب و چيزهائى كه عرق‌آور است بپرهيزد ، نوشيدن شير تازه با شكر براى او بسيار نافع است و نبايد ترك شود و نيز نوشيدن ماء الشعير با عناب و خوردن قطعات به سيب ، آب خرفه با شكر را نبايد رها كند و نيز بايد اين دارو را بر تن خود بمالد : آب كاهو ، گلاب ، آب تمشك ( عليق ) از هركدام يك جزء آب ليمو\r\n\r\n\r\n","description":"","footnote":"\r\n- شرح آمده است : اذخر ( كاه مكه ) همراه با سكنجبين براى اواخر دوره تب بلغمى ، شتر غار براى تب دو در ميان كه از بلغم محترق حاصل شود افسنتين براى تب كهنه ، انيسون براى تب مزمن ، بابونه با نبات براى تب بلغمى و سودائى ، آب كشوث و تخم آن براى تب عفونى ، هليله كابلى براى تب مزمن ، ماليدن بوره دو ساعت پيش از نوبه بر بدن ، براى تب ادوارى جدوار براى تب دو در ميان و هر روز تا روز هفتم بايد تنقيه كنند سپس روزى يك‌صد و شصت سانتىگرم از آن را با جلاب نيمه گرم بخورند ، انغوزه براى تب دو در ميان عجيب است خردل براى تب كهنه ، دارچينى براى تب مزمن ريوند براى تب يك در ميان غير خالص و دو در ميان و بيشتر تبهاى نوبه باديان -\r\n","page_name":" 529 ","page_number":561},
  {"content":"\r\n\r\nنيم جزء را باهم آميخته و طيب الصندل و آرد جو و اسفناج در آن مىريزند و پشت سر هم به بدن خود مىمالند و نيز براى اين بيماران بخصوص اگر مسلول هم باشند شكفتج الرصاص عرق اللبن و قرص الشادنج مفيدست و نيز انواع قرص الكافور و قرص الطباشير و لبن الكبريت براى دق و سل سودمندند و ملح اللؤلؤ مفيدست\r\nدرمان تبهاى وبائى  ( F - choleriques )  اين است كه سبب را قطع كنند و جابجا و هوا به هوا بشوند و بعد برحسب علاماتى كه گذشت به درمان بپردازند . در اين درمان به پازهر و ترياقها نياز فراوانى وجود دارد و بايد\r\n\r\n\r\n","description":"","footnote":"\r\n- براى تب مزمن و همراه با آب سرد براى تهوع و التهاب ، شاهتره براى تب كهنه ، سياهدانه همراه با سكنجبين براى دو در ميان و همراه با عسل براى تب بلغمى ، عصاره غافث همراه با آب شاهتره و سكنجبين براى تب كهنه ، شيرابه افسنتين براى تب مزمن ، پونه نهرى پخته براى تب لرز آب برگ كرفس به تنهائى يا با آب باديان براى تب بلغمى ، كندر كوفته براى تب بلغمى ، پيه شتر ماده براى اواخر تب دو در ميان ، موميائى همراه با بادآورد پخته براى تب دو در ميان ، زنيان براى تب كهنه و همراه با عسل براى تب بلغمى و سودائى ، سير پيش از صبحانه براى تب لرز و تب عفونى خرفه براى تب مستحكمه ( ظاهرا بمعنى تب دائمى است ) ، گوگرد براى تب مزمن و بلغمى شورباى خروس پير كه با قرطم و بسپايك پخته شده باشد براى تب مزمن و لرز ، كشك الشعير همراه با فلفل ، زوفا ، آويشن يا سنبل و يا پوست ريشه كرفس براى شطر الغب و تب نوبه غير خالص و بيشتر تبهاى كهنه ، هليله سياه براى حالات شبيه به تب ، گشنيز خشك همراه با قند ( به صورت پودر ) هر روز براى حالات شبيه به تب ، كشوث همراه با سكنجبين و زنيان براى حالات شبيه به تب و تب بچه‌ها و همچنين گل انگبين و گل سرخ . مؤلف اعلى الله مقامه\r\n","page_name":" 530 ","page_number":562},
  {"content":"\r\n\r\nدر حفظ نيروى قلب بكوشند . خوردن حب الشفاء به آن اندازه كه حواس بيمار را خدر كند درمان بسيار خوبى است و نيز اين داروى پخته خيلى سودمند است : هفتاد و پنج گرم گل سرخ خشك و پنجاه گرم مرباى شكرى گل سرخ آنها را مخلوط كرده و به اندازه برابر وزن آنها گلاب خالص اضافه كرده و در يك ليتر آب مىجوشانند تا ربع آن باقى بماند و بعد آن را صاف كرده با بيست و پنج گرم روغن گل سرخ مخلوط كرده و نيمه گرم و در چهار نوبت ( بنا برسم شهر ما ) مىآشامند . بايد از تن‌شويه‌ها و مايعات معطر و مفرّح قلب نيز زياد به كار ببرند اگر بيمار قى نكند بايد قىآور بياشامد و بدانگونه كه گذشت به او مسهل بدهند و با مسهلها تا آنجا كه ممكنست داروهاى مفرح و نيروبخش قلب بخصوص الذهب المحلول و زهر الكبريت مركب و ساده و گل سرخ پخته مخلوط كنند .\r\n\r\nفصل ريشه‌كنى تخم تب\r\nچه‌بسا كه خلطها با پاك‌سازىها بيرون مىرود اما تخم تب باقى مانده و ريشه‌كن نمىشود و با اينكه مزاج بيمار پاك شده تب قطع نمىشود و هرچه كه خلط تازه‌اى توليد شود به آن خمير مىرسد و استحاله مىگردد و در نتيجه بيرون راندن چيزهائى كه در بدن جمع شده ممكن نمىگردد و نيز نمىتوان براى جلو گيرى از توليد شدن خلط بيمار را از خوراك بازداشت . در اين حال رساندن دارو بخلط به علت دورى محل آن نيز دشوار است . چاره‌اى را كه ما براى آن پيدا كرده‌ايم اين است كه در تبهاى مداوم صبحها و در تب‌هاى ادوارى بهنگام نوبه اين دارو را دستور مىدهيم : روح الزاج هشتاد سانتى گرم ، ملح الافسنتين دو و نيم گرم ، عرق كاسنى شصت گرم آنها را بهم آميخته و بيك‌بار ببيمار مىدهند اما اگر بيمار ضعيف باشد چهل سانتىگرم روح الزاج\r\n\r\n","description":"","footnote":"","page_name":" 531 ","page_number":563},
  {"content":"\r\n\r\nبيشتر نبايد بخورد . و نيز خوردن تربد معدنى همراه با روح الزاج مفيد مىباشد و يا جوهر گنه‌گنه به اندازه ده سانتى گرم دو ساعت پيش از نوبه و ده سانتىگرم يك ساعت پس از نوبه مفيد است و همچنين خوردن سى سانتىگرم آنكه با برنج يا نان مخلوط و شش حب از آن ساخته شده باشد سودمند مىباشد ، با اين ترتيب كه پيش از نوبه در سه مرتبه هر مرتبه دو حب و با - فاصله بايد خورده شود . گاهى پيش از نوبه زنيان با عسل مىخورند و بهر حال پيش از نوبه ، آب مطلقا نبايد بنوشند و نيز خوردن كمى مرّ مكى تا يك و نيم گرم پيش از نوبه مفيد است و نيز حب الشفاء و حافظ الصحة چهار ساعت پيش از نوبه همراه با شربت سيب و عسل و زنجبيل و شراب الدينار ( پس از روز چهاردهم ) سودمندند .\r\nبراى تب دو در ميان پس از نضج و پاكسازى حب الشفاء چهار ساعت پيش از نوبه و معجون الربع و مرّ مكى به اندازه باقلا يا دو دانه فلفل دو ساعت پيش از نوبه و همچنين الكسير ذو الخاصية بخصوص براى تب دودر ميان سودبخشند و نيز در تبها ، حب الافيون هندى پيش از نوبه و حب الانتيمون شكرى عرق‌آور و براى تب لرز مسكن است كه بايد قبل از شروع دوره آن سه حب خورده شود . حب سم الفار پس از روز سوم به اندازه پنج سانتىگرم در تبهاى نوبه مفيد است كه اول شدت مىيابد و سپس قطع مىگردد و حب الشفاى هفتاد و ششم براى تبهاى مزمن و حب گنه‌گنه صدم و دهن الكهرباء پيش از نوبه همراه با آب خار مقدس ( شوكة المباركة ) « 1 » و نيز سفوف نافضه و فوطاس\r\n\r\n\r\n","description":"","footnote":"\r\n( 1 ) در واژه‌نامه گياهى در مقابل سنيكوس بنه ديكتوس شوكة المبرّكة ( ظاهرا غلط چاپى است و شوكة المتبرّكة يا شوكة المباركة است ) خار مقدس را ذكر كرده و در درمان با گياه در مقابل سنيكوس بنه ديكتوس خار مقدس را آورده اما در هيچيك از مراجع -\r\n","page_name":" 532 ","page_number":564},
  {"content":"\r\n\r\nالشك ( داروئى كه از تركيب شوره و مرگ موش بدست مىآيد . مترجم ) براى تبى كه قطع نمىگردد و ورد العقاب ( از داروهاى مركب است كه شرح آن مىآيد ) براى تبهاى كهنه سودمندند . براى انواع تبها پس از روز بيستم شراب - الحيوة مفيد مىباشد و همچنين براى قطع تبهاى نوبه اين دارو سودمند است : بيست و پنج گرم ريشه كاسنى را نيمكوب كرده در آب يا در عرق كاسنى يك شب مىخيسانند و صبح روز بعد صاف مىكنند و همراه با سكنجبين در تبهاى صفرائى و همراه آب قند در تبهاى بلغمى مىآشامند ، همچنين معجون زيبق شيرين براى تبهاى يك روز در ميان و مواظبه سودمند است و چهار ساعت قبل از نوبه بايد خورده شود ، خوردن كرفس و نوشيدن عرق آن تب دو در ميان را قطع مىكند و بخور افسنتين و خوردن لؤلؤ ( مرواريد ) و به خود بستن ياقوت يا سه مثقال بلور ( يك قطعه ) در پوست گوسفند و يا زعفران و مرجان و بخور موى يك دوشيزه يا دستمال اولين قاعدگى در تب يكدر ميان و نوشيدن بيست گرم آب گشنيز همراه با آب باديان سبز در تب خونى و بخور موم يا استخوان ماهى و يا عاج و نوشيدن نود سانتىگرم عاج با دو برابرش آبنوس و خضاب كردن دست و پا به حنا ، قرطم ( عصفر ) و زعفران كه در آب گشنيز خيسانده باشند در همه تبها و نيز بستن پانزده گرم برگ مورد و دو و نيم گرم انغوزه بر ران چپ در پارچه‌اى برنگ كبود كه با نخ ارغوانى بسته شده باشد مفيد است .\r\nبراى تبهاى مزمن چهل تا هشتاد سانتىگرم زهر النوشادر را با عرق مناسبى مىنوشند مقدار خوراك آن براى بچه‌ها ده سانتىگرم است اما در تب دق و ضعف كبد بايد از اين دارو پرهيز كنند .\r\n\r\n\r\n","description":"","footnote":"\r\n- ديگرى كه در دسترس است به هيچ وجه از اين دارو نامى در دست نيست . م\r\n","page_name":" 533 ","page_number":565},
  {"content":"\r\n\r\nو نيز براى تبهاى مزمن روح الكبريت مفيد است و از داروهائيكه براى ريشه كن كردن تبهاى ادوارى و مداوم بتجربه رسيده آب قندى است كه سه شبانه روز در زير آسمان گذاشته شده باشد و نيز يك‌صد و پنجاه سانتىگرم تا دو و نيم گرم عصاره غافث همراه با سكنجبين خالص تب بلغمى مداوم را كه تا شش روز طول كشيده باشد قطع مىكند .\r\nو نيز براى تب دق و لاغرى زنيان جوشانده را اگر صبح ناشتا بخورند و نيز خوردن جوزبويا پس از غذا و نگه داشتن آن در دهن و نيز لبن الكبريت سودمند مىباشد . اگر در حال تب اسهال و هيجانى روى كرد براى بيمار هيچ‌چيز بهتر از سفوف السدّه نيست و اگر با تب ، سرفه و اسهال همراه باشد داروئى مانند شربت مورد نيست ، اگر با تب نوبه ، غش هم باشد پنج قطره روح الكبريت را در پنجاه گرم آب و بيست و پنج گرم سركه مىريزند و مىنوشند .\r\nو بدانكه هرچه را كه در اين مسأله و غير آن نوشتم بنحو اختصار بود و غرض نوشتن چيزهائيست كه بتجربه خودم يا شخص ديگر رسيده و بنا را بر قياس نگذاشتم ، اما كتابهاى ديگر پر از ذكر همه علتها و سببها و درمانها است و شرح و بسط كاملى دارند زيرا آنها هرچه را كه در هر كتاب ديده‌اند به قياس جمع كرده‌اند و از همين روى كتابهاى آنها بگفتارهاى گوناگون و درمانهاى مختلف مزين است .\r\n\r\nفصل عوارضى كه در تبها پيدا مىشود\r\nاين عوارض بيست و سه نوعند كه بايد براى آنها نيز چاره‌اى انديشيده شود 1 - لرزه و سرما سرما اگر زياد باشد بايد جرعه‌جرعه آب گرم ببيمار بنوشانند\r\n\r\n","description":"","footnote":"","page_name":" 534 ","page_number":566},
  {"content":"\r\n\r\nو بالاى رانها و ساقهاى او را ببندند و كف دست و پاهايش را ماساژ بدهند و در آب گرم بگذارند و او را بپوشانند و اگر لرزه قطع نشد كف دست و پاهاى او را با روغن بابونه چرب كنند ، شويد ، قسط ، سداب هركدام در دسترس باشند به تنهائى يا با فلفل ، جند ، عاقرقرحا ، پونه و بوره هركدام كه ممكن باشد ماساژ بدهند اگر پنج گرم پونه با ماء العسل ( عسل تقطير شده ) به بلغميها بدهند ، لرزه آرام مىگيرد و بيمار عرق مىكند و نيز پنج گرم قسط همراه با آب گرم در سودائيها لرز را فرومينشاند ، پنج گرم غاريقون با آب گرم نيز مفيد است و از مركبات بايد ترياق الاربعة و كمونى و فلاسفه را نام ببريم كه تسكين دهنده و عرق‌آورند .\r\n2 - سردرد ، درمانش جذب ماده به طرف پائين است و بايد دستها و پاها را ببندند و بشويند و نيز حقنه با آب سرد مفيد است ، اگر بيمار صفراوى باشد بايد قىآور به او بدهند .\r\n3 - عرق اگر بحرانى باشد نبايد از آن جلوگيرى كنند مگر آنكه از ضعف بيمار بترسند و در اين حال بايد در بستر او برگ مورد بريزند و بدنش را با روغن يا جوشانده برگ آن مالش دهند و كمى سيب پخته مخلوط با مازو و گل انار فارسى و گل سرخ بر بدنش بمالند و در ضمن دستها و پاهاى او را با آب سرد بايد شستشو بدهند .\r\n4 - خون‌ريزى از بينى اگر در بحران باشد نبايد از آن جلوگيرى كنند مگر آنكه بر حال مريض بترسند و در اين صورت بازو و ران او را در همان طرف بايد تا بالا ببندند و زير پستان او را بادكش بيندازند و اگر مانعى نباشد بر سرش آب سرد با يخ بريزند و بيمار آب يخ استنشاق كند و در بينى او عصاره سرگين الاغ تازه بچكانند و پيش از اين نيز درمان آن را گفته‌ايم و اگر خونريزى\r\n\r\n","description":"","footnote":"","page_name":" 535 ","page_number":567},
  {"content":"\r\n\r\nشدت يابد قيفال را فصد كنند . اگر در تب دو روز در ميان از بينى بيمار خون بيايد بر بدن او بايد آب گرم بريزند .\r\n5 - از قى اگر در روز بحران باشد نبايد جلوگيرى شود و گاه بايد قىآور ببيمار بدهند تا معده‌اش كاملا پاك شود . گاه بايد تقويت‌كننده‌هاى معطرى بر معده ضماد كنند تا قى بايستد و نيز بايد شربت انار با نعناع و يا شربت سيب ، انار ، به ، ريواس به او بدهند كه هركدام در تسكين قى مؤثرند .\r\n6 - از اسهال اگر در هنگام بحران باشد نبايد جلوگيرى شود اما اگر بر حال مريض بترسند آرد جو و پاره‌هاى به و دانه مورد كوفته را با صمغ عربى مىپزند و به او مىدهند و همان گونه كه پيش از اين گفتيم بدرمان مىپردازند و اگر با اسهال خون هم دفع شود سفوف الطين همراه با عصاره خرفه به بيمار مىدهند .\r\n7 - اگر تشنگى زياد باشد نوشيدن جوهر الاشوس ، چاى سبز پخته و روح - الكبريت و شستن پاى او با آب سرد و نيز خوردن اين دارو مفيد است :\r\nبيست گرم كتيراى سفيد را در ماء الشعير با چهل گرم مغز تخم خيار خمير و حب كرده و در سايه خشك مىكنند و بيمار حب را در دهان خود نگاه مىدارد و نيز شوره محلول در عرق مناسب و همچنين جوهر ترشك يا نمك قليا با سركه و يا آب و دواء دهم ، روح الملح ، شربت ترنجبين ، شربت ليمو ، روح الكبريت شكفتج الرصاص ، قرص غافث ( اگر تب مزمن باشد ) ، قرص كافور ( اگر تب حاد باشد ) و كمى نمك انگليسى ( سولفات دو منيزى ) را در آب حل كرده ببيمار مىدهند .\r\n8 - خواب سنگين براى اين ناراحتى استعمال عطسه‌آورها و نشوقات و باد كش كردن بين دو شانه و اگر مانعى نباشد فصد و خوردن و جويدن پاك‌كننده‌هاى مغز مانند مصطكى و به كار بردن چيزهايى كه آب دهن را به راه بيندازد مفيد است\r\n9 - بيخوابى زياد را اگر از جهت بحران باشد بايد به حال خود بگذارند و گر\r\n\r\n","description":"","footnote":"","page_name":" 536 ","page_number":568},
  {"content":"\r\n\r\nنه بايد ضمادهاى مخدر بر سر بيمار ضماد كنند و روغنهاى مرطوب‌كننده بر آن بمالند ، خوردن حب الشفاء ، ماليدن روغن جوز ماثل ( تاتوره ) و ماليدن اين دارو بر چشمها مفيد است : ترياك مصرى ، مهرگياه و ريشه آن ، بذر البنج ، جوز ماثل را به اندازه مساوى كوفته و بيخته و آن را در روغن بنفشه كه در آن عنبر ريخته باشند مىريزند و به كار مىبرند .\r\n10 - براى سرفه اگر كم باشد قرص المثنى و اگر زياد باشد قرص السعال و استعمال داروهائى كه پيش از اين گفتيم سودمند است .\r\n11 - عطسه اگر در بحران باشد ترسى از آن نيست ، اما اگر به حد افراط برسد بايد از بالا رفتن بخارهاى معده ( اگر سبب از آن باشد ) با تحريك آن به باد گلو جلوگيرى كنند و اگر سبب سرمائى باشد كه به سر رسيده بايد پارچه گرمى بر آن بپيچند ، اگر از نيروى حرارت باشد بايد تخدير كنند و اگر سبب خارجى باشد ، بايد قطع گردد و نيز گذاردن پارچه گرم بر پشت جلو عطسه را مىگيرد . گاهى استعمال نشوق سودمند است زيرا اگر جسمى خارجى بينى را بيازارد ، آن را بخارج مىراند اما اگر عطسه به كلى قطع شود بايد عطسه‌آور و نشوقات به كار برند .\r\n12 - تمام شدن اشتها در اين‌باره كوتاهى به هيچ وجه روا نيست و چيزى كه اشتها را برميانگيزد بوئيدن غذاهاى خوشمزه و نوشيدن نمك قليا به تنهائى يا همراه با سركه و آب است يا بايد با جوهر ليمو و آب آشاميده شود شراب - الخمير و مانند آنكه در جاى خود آمده است نيز مفيد مىباشند .\r\n13 - حبس شدن مزاج درمانش نرم كردن با مليّن‌ها است كه در باب ثقل ( سنگينى ) آمده است و اگر مدتى به طول انجامد بايد بيمار را همانطور كه در معالجات عام گذشت تنقيه كنند و نيز بايد غذاهاى مليّن و بازكننده\r\n\r\n","description":"","footnote":"","page_name":" 537 ","page_number":569},
  {"content":"\r\n\r\nمثل شورباى برگ كاسنى ، باديان و ساير داروهائى كه خواهد آمد ببيمار بدهند .\r\n14 - خشونت زبان و خشكى دهن درمانش استعمال لعابها و نگاه داشتن سپستان و آلو در دهن و شستشوى زبان و گلو با داروهاى سردكننده لعاب‌دار است .\r\n15 - براى زدودن سياهى زبان ، كه از خلط سودائى مىباشد ، لازمست كه هميشه پارچه خشنى بر آن بمالند و آن را پاك كنند و اگر زبان خشك باشد بايد آن پارچه را با دهن الورد مخلوط با نمك تر و زبان را به آن پاك كنند .\r\n16 - لكنت زبان كه علتش ريختن مواد زائد از مغز به زبان و يا خشكى زياد مزاج در تبهاى حاد است ، اگر علت آن رطوبت زيادى باشد بايد رگ زير زبان فصد گردد و چيزهائى كه آب دهن را زياد مىكند به كار برند و اگر از خشكى باشد بايد آن را با روغنهاى مرطوب چرب كنند .\r\n17 - سنگينى سر در اين مورد هيچ نوع داروئى نبايد بر سر گذاشته و ماليده شود بلكه بايد فقط عطسه‌آور و نشوقات و غرغره و چيزهايى كه آب دهن را زياد مىكند به كار ببرند .\r\n18 - درد احشاء كه براى آن هر نوع داروئى را كه گفته شده به كار مىبرند و اگر مخصوص اندامى باشد شراب النعناع با سكنجبين مفيد است .\r\n19 - سردى دست و پا درمانش پيچيدن آنها در پارچه‌هائى است كه آنها را در آب گرم فروبرده باشند و نيز ماساژ و مالش مفيد است .\r\n20 - غش اگر از صفرائى باشد كه در معده جمع شده بايد سكنجبين و آب گرم و يا مايعات مفيد ديگر بدهند و اگر از اسهال باشد بايد داروهاى بوكردنى استعمال كنند و شربت سيب و شربت به ببيمار بدهند و اسهال را با ضمادهاى مفيد بر شكم و استعمال ساير داروها درمان كنند . اگر غش از بدى وضع خلطها باشد درمانهاى مخصوص تب غش و نيز پاشيدن آب سرد به صورت و محكم بستن\r\n\r\n","description":"","footnote":"","page_name":" 538 ","page_number":570},
  {"content":"\r\n\r\nبازوها و رانها و ساقهاى پا مفيد است اما فصد مناسب نيست ، ولى گاه قى سودمند است . در بيماريهاى قلبى چيزهائى در اين‌باره گفته‌ايم به آن مراجعه كن .\r\n21 - تنگى نفس يا از تشنج ماهيچه‌ها و پىها است كه درمانش روغنمالى با روغنهاى مرطوب‌كننده مىباشد و يا ماده‌اى است كه در گلو جمع شده و علاجش درمان خناق ( ديفترى ) يعنى غرغره و فرستادن ماده به پائين و ضماد كردن داروهائى است كه ورم را پس مىزند . و بايد از قى بپرهيزند و اگر از ضعف عصبى دستگاههاى تنفسى باشد ، درمانش تعديل بخشيدن بمزاج و تقويت مغز است و ساير انواع آن گذشت به آن مراجعه كن .\r\n22 - ناراحتى و بيقرارى اگر از خلط گزنده‌اى باشد كه در فم معده جمع شده است درمانش سرد كردن معده و پاكسازى آن و به كار بردن قىآور است اگر از چيرگى حرارت و تندى خلطها باشد بايد بيمار در جاهاى خنك و نزديك جويبارها بياسايد و يا برگ بيد بر بستر او بريزند و برگها و گلها و ميوه‌هاى سرد خوش‌بو در كنار او بگذارند و آب بر آنجا بپاشند . و نيز تنقيه او با آب خيار ، كدو ، خرفه و دهن الورد مفيد است . اگر مانعى نباشد پوشيدن لباس پنبه اى نمناك مفيد است و همين‌كه خشك شد بايد آن را با پيراهنى كه مرطوب باشد عوض كنند و چون تب از آثار جهنم است بهترين چيزى براى آن آب سرد است و اخبارى از آل محمد عليهم السلام در اين‌باره رسيده است كه خواهد آمد .\r\n23 - سختى فرودادن اگر تب مداوم باشد بايد بيمار فصد شود و غذايش كاهو و سركه است و اگر اشتها داشته باشد ماء الشعير به او مىدهند و بايد كوشش كنند كه مزاج بيمار دائما لينت داشته باشد تا ناراحتى تمام شود .\r\n\r\n","description":"","footnote":"","page_name":" 539 ","page_number":571},
  {"content":"\r\n\r\n\r\nباب چهاردهم دردهاى اندام‌ها\r\n\r\nفصل درد مفاصل\r\nدرد مفاصل دردى است كه بندهاى بدن بدان گرفتار مىشوند و گاه با ورم همراه است اگر درد در انگشتان پاها باشد نقرس  ( Goutte )  ناميده مىشود و گاه در مفصل ران است و از پشت ران تا زانو است و در ساقها نيز ادامه دارد اين بيمارى را عرق النساء  ( Sciatique )  نامند و اگر تنها در ران باشد ورك ناميده شده است .\r\nسبب اين بيمارى موادى است كه بموضع مىريزد و هر ماده‌اى نشانى مخصوص خود را دارد بنابراين اگر آثار غلبه خون موجود باشد بايد فصد كنند ، اگر در همه مفاصل باشد فقط اكحل را فصد مىكنند ، اگر تنها در بالاى بدن و يا تنها در پائين بدن باشد ، باسليق را بايد فصد كنند و سپس با ترتيبى كه خواهد آمد بايد به پاكسازى بپردازند . اگر آثار صفراء غالب باشد بايد اول برودت را زياد و يا پاكسازى و سپس فصد كنند ، اگر در آغاز بيمارى باشد گاهى با ماليدن پاره‌اى روغنها مانند روغن بلسان بهبود مىيابد .\r\nاگر بيمارى ريشه دوانيد درمانش دشوار مىگردد و بمسهل ، ادرارآورها و عرق‌آورها نيز نياز مىافتد . مسهلهاى مناسب تربد تصعيد شده ، سفوف - المفاصل و سفوف القحف مىباشد كه براى پاكسازى در مفاصل و نقرس كافى هستند ، داروهائى كه بندها را تقويت كرده و از ريختن مواد به آنها جلوگيرى مىكند روح الزاج و ملح اللؤلؤ و الكسير ذو الخاصية مىباشد كه از آنها مىآشامند و يا ضماد مىكنند .\r\n\r\n","description":"","footnote":"","page_name":" 540 ","page_number":572},
  {"content":"\r\n\r\nاگر بيمارى از برودت باشد نوشيدن قىآورهاى خربقى و مسهلها مانند حب سورنجان كه در اين كتاب آن را حب برء الساعة ناميده‌ايم ، حب البلغم و حب الدند مفيدند . همچنين اگر پنج گرم عشبه مغربيه سائيده با نبات را همراه گلاب به مدت هفت تا يازده روز بياشامند سودمند است گاهى هفت گرم و نيم از آن را براى اشخاص ضعيف و ده گرم براى اشخاص متوسط و دوازده و نيم گرم براى اشخاص نيرومند تا مدت سه روز و سپس پانزده گرم براى ضعيفان ، هفده و نيم گرم براى ميانه‌ها و بيست گرم براى نيرومندان به مدت نه روز به كار مىبرند و زياده بر اين نبايد خورد و اگر بهبودى حاصل نشد به همين ترتيب كه گفتيم كم مىكنند و به‌هرحال بايد آن را بكوبند و ببيزند و با گلاب بخورند .\r\nنوشيدن عرق‌آور و ادرارآور با معجون ديافريطقون و انتيموان معرق و تربد محلول به مقدار چهل سانتىگرم همراه با ايارج و محلول الاشوس ، انتيموان ديافريطقون ، ايارج اشق ، ايارج فيقراء ، حب الاذاراقى ، حب - الحلتيت ، حب دهن السلاطين ، حب العافية ، حب عرق النساء و حب - پادزهر معدنى در تقويت بيمار مؤثر است . الذهب المحلول ، روح البارود سفوف السورنجان ، فوطاس الاشوس ، ماء الحيوة المفرح ، معجون سورنجان معجون المفاصل ، مفرح الانطاكى ، مفرح السيسنبرى ، ملح اللؤلؤ و ضماد ريشه نى و سورنجان كه نرم سائيده شده و در حمام گرمى بر مفصلها بمالند مفيد است و نيز بايد پشت بازو و رانها و اصل محل درد را نيز ذراريح بگذارند و خل العنصل نيز مفيد است كه هر روز دو گرم و نيم از آن را با آب گوشت همراه با پنج گرم محلول الاشوس بايد بنوشند ، همچنين نوشيدن روزى دو سانتيمتر و نيم مكعب جوهر الاشوس سودمند مىباشد . براى تسكين درد شديد لودانم ( محلولى از ترياك و زعفران و غيره ) را بايد بر موضع درد ضماد كنند\r\n\r\n","description":"","footnote":"","page_name":" 541 ","page_number":573},
  {"content":"\r\n\r\nاما زياده‌روى نبايد بكنند زيرا ممكن است عصب را بخشكاند و نيز مقدارى روح - النشادر را با همان اندازه با روغن بادام كاملا مخلوط كرده بر بندها بمالند اگر دردهاى عصبى هم باشد چند قطره روغن دارچينى به آن مىافزايند . ضماد فوتنج ( پونه ) سائيده ، دهن البلسان ، دهن الكبريت خالص و روح الملح را اگر بر محل درد بمالند و زاج الجلاء ، سفوف بزر الضفدع ( تخم قورباغه ) با سركه يا زاج سفيد و سفوف المحلل براى همه انواع درد و ضماد چهارم در اواخر دوره بيمارى و ضمادهاى پنجم و شانزدهم نيز در دردهاى گرم و سرد و ضماد زوفا و ضماد سليمانى براى بيمارى مزمن و ضماد محلل براى بيمارى سرد و طلاء المفاصل و لبن الكبريت نيز سودبخش مىباشند و نيز اگر مقدارى سير خشك و نيل را بكوبند و با روغن زيتون مخلوط كرده بر مفصلها بمالند درد را تسكين مىدهد و همچنين سورنجان مصرى و زنجبيل را با آب ريشه نى و گلاب مىسايند و بر بندها مىمالند و نيز سورنجان مصرى ، عاقرقرحا ، ريشه كور ، از هركدام دوازده و نيم گرم ، پونه ، تخم ترتيزك ، قسط و مرّ از هركدام هفت و نيم گرم ، زفت پنج گرم همه را كوفته و بيخته و با گلاب و آب و روغن زيتون مىآميزند و با آن ضماد مىكنند ان شاء الله نافع است و نيز ضماد صبر و مرّ و زعفران به اندازه برابر همراه با ماء الكبريت براى بلغميها هميشه و براى دموىها و صفرائيها در اواخر سودبخش است و بجاى اين ضماد الكسير - ذو الخاصية را مىتوان به كار برد « 1 » و اگر بيمار مبتلا بچيرگى خون باشد و پايش درد بگيرد دست همان طرف را بايد فصد كنند و اگر در يك دست درد بگيرد دست ديگر را فصد مىكنند و اگر پاها درد بگيرد بايد باسليق را فصد كنند و اگر هر دو دست درد داشته باشد بايد فصد اكحل كنند و نيز در درد\r\n\r\n\r\n","description":"","footnote":"\r\n( 1 ) در زاد المسافرين راه ساختن قيروطى ( داروى ماليدنى ) سليمانى براى\r\n","page_name":" 542 ","page_number":574},
  {"content":"\r\n\r\nمفاصل اگر صابون ورقه شود و مقدارى نمك بر آن بپاشند و آن را گرم كرده بر موضع درد بگذارند و نيز سفوف المحلل سودمند است .\r\n\r\nفصل درد ران\r\nو اين دردى است « 1 » كه در محل اتصال ستون فقرات و ران پيدا مىشود و اگر در طرف خارجى تا پاشنه پا امتداد داشته باشد عرق النساء ناميده مىشود اين بيمارى و بيمارى مفاصل و عرق النساء يك ريشه دارند ليكن اسامى آنها برحسب محل درد متفاوت است و سبب همه آنها جمع شدن موادى در اين اندامها است . اگر مواد گرم باشد درمانش فصد باسليق و استعمال\r\n\r\n\r\n","description":"","footnote":"\r\n- درمان درد مفاصل و زانو خصوصا و دردهاى ناشى از نار الفارسية و دردهاى مزمن چنين آمده است كه صد گرم صابون صاف كرده را مىكوبند و در ظرفى شيشه‌اى ريخته قطره‌قطره آب گرم بر آن مىريزند و آن را مىسايند تا كاملا حل شود و بعد جيوه و سلميانى ( داراشكنه كه داروئى مركب از جيوه و سم - الفار است ) از هركدام پنج گرم در ظرفى شيشه‌اى با آب دهن مخلوط كرده مىسايند تا جيوه كاملا مخلوط شود و بعد صابون محلول را بر آن ريخته و بهم مىزنند و بر موضع درد ضماد مىكنند و اين مرهم را نبايد در ظرف سر باز بگذارند و براى جراحات در بيمارى نار الفارسية نيز سودمند است .\r\n- در مقاله پنجم در باب مفردات خاصيتهاى اذاراقى ، سفيداب ، پاچه ، اكليل الملك ، جلب ، گلنگبين ، سداب ، سنا ، سورنجان ، شيطره ، صابون عشبه ، عقرب ، سنجد ، عصاره ريوند ، نارگيل دريائى ذكر شده مراجعه كن\r\n( 1 ) . - در كتاب قانون آمده است كه عصاره شاخه‌هاى نى تازه اگر بر مفاصل ماليده شود درد در همان ساعت تسكين مىيابد . مؤلف اعلى الله مقامه\r\n","page_name":" 543 ","page_number":575},
  {"content":"\r\n\r\nانتيموان براى قىآورى است و نيز بايد مزاج را با استحمام در آب گرم و خوردن غذاهاى مرطوب رطوبت ببخشند و در همه انواع اين بيمارى سورنجان اثر خاصى دارد كه خوردن گرد ، يا حبش مفيد است و نيز داغ كردن با ذرا - ريح بسيار مفيد مىباشد ولى اگر سبب اصلى سرد باشد با مقيم الزمنى « 1 » ( حب سورنجان كبير . م . ل ) بايد پاكسازى كنند ، ضماد پونه در آن اثر عجيبى دارد و قسط نيز چنين خاصيتى دارد ، همچنين وادار كردن اندام بدفع چرك بوسيله خردل سائيده شده كه با فضله كبوتر خمير شده باشد همراه با انجير پخته و يا شيره درخت انجير بسيار مفيد مىباشد . و اين عمل را چند روز بعد نيز بايد تكرار كنند داغ كردن با ذراريح نيز سودمند است .\r\nاگر درد ادامه داشت و از آن بترسند كه سر استخوان ران جدا شود بايد دور سر استخوان را داغ كنند ، گرسنگى دادن به مريض ، دادن غذاهاى لطيف و پرهيز از چيزهاى رطوبتى مفيد است . اگر درد طول بكشد و اقدام بداغ كردن نكنند بيمارى به لاغرى پا و لنگى بيمار مىانجامد . و نيز بادكش گذاردن بر ران مفيد مىباشد اما سوارى براى بيماران زيان دارد .\r\nاز گذاردن ضماد قبل از پاكسازى و بخصوص از ضمادهاى گرم كه رطوبتهاى لزجى را كه در زانو جمع شده منعقد مىكنند بايد خوددارى كنند . پس از رقيق كردن مواد براى بيماران تعريق در حفره‌هاى گرم « 2 » و خوردن حب و\r\n\r\n\r\n","description":"","footnote":"\r\n( 1 ) خاصيتهاى گردو ، زرآوند ، سداب ، غاريقون براى معالجه درد ران در باب پنجم در مفردات آمده است مراجعه كن . مؤلف اعلى الله مقامه\r\n( 2 ) منظور اين است كه محلهائى در زمين ايجاد و آن را گرم كنند و يا جعبه‌هائى به اندازه بدن درست و آن را گرم كنند تا بيمار در آن بنشيند و باصطلاح امروز يك نوع سوناى خشك خانگى براى او درست كنند . مترجم\r\n","page_name":" 544 ","page_number":576},
  {"content":"\r\n\r\nروغن سداب و ماء الاصول سودمند است .\r\nاين بيمارى در زنان و در طرف چپ و سالخوردگان ديرتر به بهبودى مىانجامد .\r\nاگر نيازى بگرم كردن عضو دردناك و يا ساير اندامها باشد عصاره قثاء - الحمار ( خيار دشتى ) را دو جزء در يك جزء روغن زيتون كهنه مىپزند تا فقط روغن باقى بماند و آن روغن را بر اندامى كه رطوبت و يا بادى در آن است مىمالند تا آماس كند و بهبود يابد ، حنظل ( هندوانه ابو جهل ) پخته را نيز بجاى شيره قثاء الحمار مىتوان به كار برد . اگر موضع را داغ كردند بايد آن را چند روز رها كنند تا بچرك بنشيند و اين درمان سودمندتر است . كسى كه به اين بيمارى مبتلا است بايد از نزديكى خوددارى كند ، اما به كار بردن حقنه ضررى ندارد اگرچه قى كردن براى او مفيدتر است و نيز بايد از ماليدن داروهاى خدركننده غليظ بپرهيزند مگر آنكه ناچار باشند .\r\nهمه داروهائى كه براى درد مفاصل ، نقرس و عرق النساء مفيد است براى اين بيمارى هم سودمند مىباشند ( عرق مشكك براى درد پا بسيار مفيد است . مترجم )\r\n\r\nفصل نقرس\r\nسبب اين بيمارى  ( Goutte )  ريختن مواد به دست و پا است كه در اين حال اعضاء رئيسه قوى و دست و پا ضعيفند منشأ بيمارى مواد زائد نارس گرد آمده‌ايست كه حاصل بدى گوارش غذا و كمى قدرت جذب‌كننده كبد در اثر حرارتى كه عارض شده مىباشد و در نتيجه مواد زائد بسوى دست و پا رانده مىشود .\r\nعلامت آن ورم كردن دست و پا و درد شديد است و اگر با آثار حرارت\r\n\r\n","description":"","footnote":"","page_name":" 545 ","page_number":577},
  {"content":"\r\n\r\nهمراه باشد باسليق را در طرف پاى دردناك و اگر در دست باشد باسليق دست ديگر را بايد فصد كنند . سپس بايد با خوردن سقمونياى مدبر به پاك - سازى بپردازند و اين در صورتى است كه خون چيره باشد ، اما اگر صفرا غلبه داشته باشد ، اول بايد مزاج را با نوشيدن ماء الشعير و مانند آن تعديل ببخشند تا درد آرام بپذيرد و حرارت فروبنشيند سپس بايد پاكسازى و پس از آن فصد كنند .\r\nاگر درد در پا باشد قىآورهاى انتيمونى و خربقى هركدام در جاى خودش مفيد است و بعد بايد فصد كنند و اگر پس از پاكسازى درد باقى باشد دارو - هاى مسكن ماليدنى به كار مىرود و نيز ماليدن تخم اسفرزه‌اى كه در سركه ريخته شده باشد سودبخش است .\r\nاگر آثار برودت پيدا باشد درمانش خوردن قىآور و مسهل است و بايد ايارج فيقراء را بر روغن كرچك بريزند و يا حب سورنجان كبير ( مقيم الزمنى ) بخورند ، و نيز براى بيماران مفاصلى و نقرسى و عرق النسائى داروهاى ادرار آور مفيد مىباشد و براى تسكين درد آنها اين دارو سودمند مىباشد : ترياك و زعفران با شير و دهن الورد و دهن البلسان و دهن حب العرعر و نيز خوردن سفوف سورنجان و همچنين ضماد الزوفا ، لبن الكبريت ، انتيموان ديا - فريطقون ، اقسام تربد معدنى ، رامك ، روح الملح ، سفوف سورنجان ، سفوف - القحف ، شراب الرضا عليه السلام و استعمال ضماد الرابع در اواخر دوره بيمارى ضماد الزوفا « 1 » ، ضماد النقرس ( هر دو نوع ) ، ماء الاصول ، مفرح انطاكى مفرح سيسنبرى ، ملح اللؤلؤ و ماليدن سورنجان همراه با صبر براى اين\r\n\r\n\r\n","description":"","footnote":"\r\n( 1 ) با توجه بسياق عبارت سفوف سورنجان و ضماد زوفا هم مخلوط با ساير داروهائى كه نام برده شد و هم به تنهائى سودمند است . مترجم\r\n","page_name":" 546 ","page_number":578},
  {"content":"\r\n\r\nبيمارى و عرق النساء مفيد مىباشد و نيز سورنجان مصرى ، بكتر ( فلوس ) و حنا را مخلوط كرده بر موضع مىمالند ، ان شاء الله درد ساكن مىشود . ترياق - الافاعى براى درمان اين بيمارى اثر خاصى دارد كه در زمستان هر روز پس از هضم غذا ، و در تابستان بطور غير متوالى بايد بخورند . ماليدن لودانوم در نقرس و مفاصل هر دو مفيد است زيرا منشأ آنها يكى است اما فايده‌اش براى نقرس بيشتر است .\r\nو متوجه باش كه دردهاى نقرسى هر چهل روز يك بار مىرود و برميگردد و در تابستان و بهار و در صاحبان مزاج سودائى شديدتر است و مىگويند كه زنان قبل از يائسگى و پسران قبل از بلوغ به آن مبتلا نمىگردند .\r\nاگر پيشاب بيماران مفاصلى و نقرسى و عرق النسائى غليظ بشود بهبود مىيابند و اگر رقيق شد بايد ادرارآور بياشامند . كسانى كه بطور عادى به اين بيماريها گرفتارند بايد از نزديكى و خشم و زياده‌روى در نوشيدنيها بپرهيزند .\r\nسالخوردگان كمتر بنقرس دچار مىشوند ، نقرس در دستها كمتر است مگر آنكه كسى خلقة ضعيف باشد و يا درست درمان نشود . نزديكى براى ايجاد اين بيمارى اثر بزرگى دارد . ترياق الكبير و حمام خشك يعنى حفره گرم براى نقرسىها بسيار سودمند است . براى اين سه بيمارى اگر از برودت باشد شستشوى با ماء المعدن « 1 » سودمند مىباشد ، اما استعمال داروهاى گرم و يا سرد قوى شايسته نيست مگر آنكه جدا پاكسازى كنند تا ماده منجمد نگردد . شستشوى با آب نمك از نقرس پيش‌گيرى مىكند . اين بيمارى در طرف راست سبكتر از طرف چپ است و آسانتر درمان مىشود براى درمان آن اگر يك افعى را در روغن زيتون بپزند و اندام دردناك را در آن بگذارند\r\n\r\n\r\n","description":"","footnote":"\r\n( 1 ) طرز ساختن اين دارو در مركبات آمده است . مترجم\r\n","page_name":" 547 ","page_number":579},
  {"content":"\r\n\r\nبهبود مىيابد « 1 » و برگشت نخواهد كرد مگر آنكه چيز مضرى استعمال كنند ضمنا بايد افزوده شود كه در هنگامى كه پاها درد داشته باشد قبل از استعمال قى - آور نبايد مسهل بخورند . « 2 »\r\n\r\n\r\n","description":"","footnote":"\r\n( 1 ) در مقاله پنجم براى درمان مفاصل خواص اذاراقى ، اسفيداج ( سفيداب قلع ) ، پاچه ، اكليل الملك ، جلب ، گلنگبين ، سداب ، سنا ، سورنجان ، شيطره ، صابون ، عشبه ، عقرب ، سنجد ، عصاره ريوند ، نارگيل دريائى در باب مفردات آمده است مراجعه كن .\r\n- در كتاب قانون براى مفاصل آمده است كه عصاره شاخه‌هاى نى تازه را اگر بر بندها ضماد كنند درد فورا تسكين مىيابد .\r\n- و نيز خواص زرآوند ، عشبه ، ماميشا براى درمان نقرس در مفردات متفرقه آمده است . مؤلف اعلى الله مقامه\r\n( 2 ) در زاد المسافرين داروهاى مسكنى براى درد ناحيه قطن همراه با مفاصل ضماد مخصوصى را ذكر كرده است كه براى نقرس و تسكين دردها نيز مفيد است : دهن الورد ، ريشه اسطوخودوس پخته براى مفاصل ، اشق همراه با عسل به صورت انگشت پيچ براى مفاصل و عرق النساء ، ضماد ريشه نى با سركه براى مفاصل و عرق النساء ، اكليل الملك براى نرم كردن ورمهاى سفت در مفاصل ، تخم ترتيزك بستانى براى درد ساقها كه دو و نيم گرم از آن را با قند بايد بخورند ، ضماد تخم اسفرزه با سركه براى نقرس ، ماليدن پيشاب چهار - پايان و نشستن در آن براى مفاصل و اعصاب ، ضماد تخم ترتيزك ( رشاد ) بر بالاى ران براى عرق النساء ، ماليدن آب اسپنددانه براى عرق النساء و درد ران و مفاصل . و نيز گفته‌اند كه اگر دوازده شب پشت سر هم هر شب هفت گرم و نيم تخم اسپنددانه درست را بدون كوفتن ببلعند براى عرق النساء و\r\n","page_name":" 548 ","page_number":580},
  {"content":"\r\n\r\n\r\nفصل عرق النسا\r\nسبب اين بيمارى  ( Sciatique )  نيز ريختن مواد زائد گرم يا سرد باعصابى است كه از محل اتصال ستون فقرات و ران خارج مىگردد علامتش دردى است كه از بالاى ران تا پاشنه پا ادامه دارد اگر از حرارت باشد آثار آن ديده مىشود و نيز بايد وضع بيمار از نظر سنى و مزاجى و زمان و نوع درمانها در نظر گرفته شود . درمانش در آغاز بيمارى فصد باسليق در همان طرف است ، اگر احتياجى باشد بار ديگر و سپس در عرق النسا همان پا بايد فصد شود . براى اين بيمارى پاكسازى بوسيله خوردن المقيئ الا - نتيمونى و خوردن حب عرق النسا و سفوف الانتيمون بعنوان مسهل و رفتن بحمام نيم گرم و خوردن غذاهاى رطوبت‌افزا مفيد است .\r\n\r\n\r\n","description":"","footnote":"\r\n- نقرس سودمند مىباشد و ماليدن ريشه ترشك براى نقرس و مفاصل مفيدند داروهاى سودمند ديگر عبارتند از : شنبليله براى درد كمر ، نخود براى همه دردها حنا براى مفاصل سرگين گاو با روغن زيتون و خاكستر و نيز سفال تنور براى نقرس ، ماليدن خفاش پخته با روغن و نيز ريوند ، سورنجان و ترياق و فلوس براى مفاصل عرق النسا و نقرس ، شويد براى درد كمر ، زرنباد با عرق عسل براى عرق النسا و درد ران ، زنجبيل براى عرق النسائى كه از رطوبت باشد ، ضماد سياهدانه براى مفاصل ، ضماد صابون و حنا براى درد زانو ، خاكستر سم بز با عسل و نيز ضماد عدس با آرد يا عنبر براى مفاصل و نقرس ، فلفل سياه براى درد همه اعضاء ، نفت براى درد ران و مفاصل ، برگ چنار براى ورم زانو كه از گرمى باشد مفيد مىباشند .\r\nمؤلف اعلى الله مقامه\r\n","page_name":" 549 ","page_number":581},
  {"content":"\r\n\r\nاگر بيمارى از برودت باشد همراه با نشانيهاى مخصوص آن است و علاجش خوردن قىآورهاى خربقى است و ضماد پونه سائيده ، قسط ، گل اذخر ( فقاح الاذخر ) نيز سودمند است . گذاردن دو جزء زفت و يك جزء گوگردى كه نرم سائيده شده باشند ، در حمام درد را تسكين مىدهد ، اما هرگز قبل از پاكسازى نبايد ضمادى به كار برند .\r\nاگر بيمارى به طول كشيد محل درد ران را بايد با ذراريح داغ كنند يا بايد مقدارى خردل را بكوبند و با هم‌وزنش فضله كبوتر خمير كنند و با انجير بپزند و ران را با آن ضماد كنند تا جراحتى ايجاد گردد و ماده‌اى كه در آن است بخارج جريان يابد ، و نيز بايد بر محل رفاده آب گرم گذاشته و سپس چند روز پا را به حال خود بگذارند اگر درد كم نشد ، دوباره دارو را به كار برند و نيز حب افربيون ، دهن البلسان ، سفوف السورنجان ( هر دو نوعش ) ، ضماد الزوفا لبن الكبريت ، مسهل السهل و مفرح الانطاكى مفيد مىباشند . « 1 »\r\nسه نوع بيمارى گفته شده در علت اصلى و نوع درمان مانند هم مىباشند و نيز ضماد كردن هندوانه ابو جهل پخته و ماليدن عسل البلادر « 2 » نيز مفيد است . پس از ماليدن آنها ورمى پيدا مىشود و بعد صبر مىكنند تا آبى از اندام خارج گردد ، اما نبايد دملى در آن پيدا شود و نيز اگر در حفره گرمى بنشينند تا عرق كنند سودمند است .\r\nدرمان زنها به علت رطوبتى كه در مزاجشان هست دشوار مىباشد و اگر بهبود نيابند و بيمارى شدت كند بايد با داروى مقيم الزمنى پاكسازى شوند كه بسيار\r\n\r\n\r\n","description":"","footnote":"\r\n( 1 ) نسا با فتح نون و همزه مقصوره رگى است كه از بالاى رانها و داخل آنها و پشت پا مىگذرد تا بپاشنه برسد . مؤلف اعلى الله مقامه\r\n( 2 ) ميوه بلادر  Noix de marias  ماده شيرينى دارد كه عسل بلادر ناميده مىشود . م\r\n","page_name":" 550 ","page_number":582},
  {"content":"\r\n\r\nسودمند است و نيز بهبودى بيمارى اگر در پاى چپ باشد دشوار است براى اين بيماران سوارى و نزديكى زيان دارد و داروهاى پس‌زننده ورم و ماده را نيز نبايد به كار برند زيرا ماده را بعمق بدن مىراند و درمان را دشوارتر مىكند « 1 »\r\n\r\nفصل خستگى و سنگينى\r\nاين ناراحتى يا بعلل خارجى مانند حمل چيزهاى سنگين ، راه رفتن زياد ، ورزشهاى سنگين ، آب‌تنى زياد و خوردن لبنيات و ميوه‌هائى مثل خربوزه پيدا مىشود و يا بعلل داخلى يعنى ريختن رطوبت به بندها است كه سبب احساس كشش در اندام است .\r\nاگر از علتهاى خارجى باشد بايد آن را قطع كرد . اگر از راه رفتن زياد باشد بايد پاها را با آب سرد بشويند و انگشتها را با هر روغنى كه در دسترس باشد چرب كنند چنانچه از علتهاى داخلى باشد اگر از چيرگى خون باشد بايد فصد كنند و غلبه بلغم را با خوردن اسپنددانه بايد چاره كنند تا قى بياورد ، اين حبهاى مسهلى را هم هر روز تا پنج گرم بخورند : تربد ، غاريقون زرد به اندازه مساوى ، مصطكى و كتيرا از هركدام ربع جزء آنها را با آب باديان خمير كرده و حب مىكنند و نيز بيمار بايد بر سبوس و سياهدانه گرم بخوابد اگر سير را بدون آنكه از آن چيزى بيرون بريزند در ديگ سربسته‌اى با آب و روغن زيتون بپزند تا كاملا له و ممزوج شود بعد آن را بردارند و صاف كنند « 2 »\r\n\r\n\r\n","description":"","footnote":"\r\n( 1 ) اذاراقى ، جلب ، اسپند ، زراوند ، سورنجان ، عشبه و عقرب خواصى در درمان عرق النسا دارند كه در باب مفردات متفرقه ذكر شده . مؤلف ( ا ع )\r\n( 2 ) ريحان براى داء الفيل و ايرسا براى خستگى خواصى دارند كه در مفردات آمده است . مؤلف اعلى الله مقامه\r\n","page_name":" 551 ","page_number":583},
  {"content":"\r\n\r\nبراى پيش‌گيرى درمان خستگى و سنگينى مفاصل ، زمين‌گيرى شديد و كندى به راه افتادن بچه‌ها مفيد است . گاهى سنگينى در اثر بحران و رانده شدن مواد زائد بسوى بندها است كه با كمك طبيعت و ماساژ و روغن‌مالى با روغنها و امثال آن بهبود مىيابد .\r\n\r\nفصل دردها بطور كلى\r\nبدانكه درد در بدن از وقتى پيدا مىشود كه بين دو جزء متصل جدائى مىافتد و بنابراين روح متعلق بين آنها از هم جدا مىگردد و درد مىآيد .\r\nسبب اين پديده يا بيرونى است مثل زمين خوردن و ضربه يا زخم و يا بريدگى و يا داخلى است مانند پيدا شدن بادهائى در اندام كه آن را مىكشد و در همان حال مسامات بسته است و بادها نمىتوانند بيرون بروند و يا بادها به اندازه اى غليظ مىباشند كه نمىتوانند بيرون بروند . يا موادى در اندامى جمع مىگردد و حجم و كشش آن را زياد مىكند ، پس در آن اندام درد پيدا مىشود .\r\nاگر سبب خارجى باشد درمانش را در جاى خودش خواهيم گفت اما اگر از داخل باشد در وقت جمع شدن بادها بايد داروهاى محلل و بازكننده مسامات را به كار برد مانند دهن البلسان و ضماد فاروق اللين . اما اگر در اثر جمع شدن مواد در همه بدن باشد ، بايد خلطهاى سودا يا بلغم و يا صفرا را خارج كنند . اگر خون چيره باشد و بلكه در صفرا هم پس از يك پاكسازى بايد فصد كنند براى پاكسازى بدن از صفرا حب نارمشك ، حب الصفراء ايارجهاى مسهل مخصوص صفرا و نيز ايارج اشق و غير آن سودمند است ، اگر احتياجى بقى باشد قىآورهاى انتيمونى به كار مىرود . براى پاكسازى بلغم و سودا ، حب البلغم و حب الدند و مانند آن بايد بخورند . اگر بقىآور\r\n\r\n","description":"","footnote":"","page_name":" 552 ","page_number":584},
  {"content":"\r\n\r\nاحتياجى باشد خربق بايد خورده شود . اگر درد در اندامى باقى بماند و درمان نيابد بايد آن را با ذراريح داغ كنند و جايش را تازه نگه دارند تا بهبود يابد . اگر از زيادى درد بر بيمار بترسند بايد داروهاى تخديركننده مانند حب الشفا ، حافظ الصحة ، حب الافيون ، برشعثا ، الجامع الرضوى و مانند آن به او بدهند و در دردهاى ناشى از گرمى دهن بلسمو و تاتوره ( جوز ماثل ) و در دردهاى سرد بلسمو الكبريت و انواع لودانم و روح نشادر ضماد كنند .\r\nبراى درمان درد پشت و كمر و شانه‌ها و ميان آنها و نيز پهلوها اگر از برودت باشد حب الدند مفيد است و حب دهن السلاطين براى درد پشت و كمر و بالاى ران و ساقها و همه دردهاى سرد و شراب السنا براى دردهاى پهلوها و بالاى ران و پشت و كمر و شمامة القاطون براى درد سينه و پىها و رگهاى گردن سودمند مىباشد . ضماد الكزاز براى كزاز و دردهاى بواسيرى و مسهل السهل براى درد پشت و كمر و پا و مسهل هفتاد و هفت براى درد پشت و كمر و دست و پا ، اشوس منقّى و ايارج فيقراء و حقنه صد و هيجدهم و نيز دهن البلسان مفيدند و نيز دهن الراهب براى درد پشت و كمر و كوژى دهن السداب براى درد پشت و كمر و رانها و ساقها ، زاج الجلاء براى درد پشت و كمر و مفاصل و ضماد الحدبه براى كوژى و درد پشت و كمر مفيد مىباشند و نيز اين دارو براى درد پشت و كمر سودمند است : زرده تخم‌مرغ نيم‌پز را مىگيرند و دارچينى سائيده بر آن مىريزند و مىخورند . خوردن نار - گيل و نيز پنج گرم حب الملوك ( ماهودانه ) سودبخش است ضماد آرد گندم و سركه و نيز سرگين گاوى كه علف بهارى را خورده باشد و نيز خمير گندم كوفته با سركه را اگر ضماد كنند درد را آرام مىكند براى دردهاى پهلو و پشت و كمر و پا ايارج الصحة سودبخش است براى تسكين درد زانو ضماد\r\n\r\n","description":"","footnote":"","page_name":" 553 ","page_number":585},
  {"content":"\r\n\r\nحناى سائيده با آب صابون ، خوردن و ضماد دهن الخل پخته با عرق ريحان كه پس از پختن فقط روغن باقى مانده باشد نافع است ، درد پشت و كمر با خوردن دو و نيم گرم حنا با شكر تسكين مىيابد در معالجات عام مطالبى درباره تسكين دردها گفته شده به آن مراجعه كن . « 1 »\r\n\r\n\r\n","description":"","footnote":"\r\n( 1 ) در زاد المسافرين آمده است كه سفوف سورنجان براى درد اندامها بخصوص مفاصل و نقرس و عرق النسا سودمند است و راه ساختنش اين است :\r\nسناى مكى هفده و نيم گرم ، سورنجان سفيد ، قند سفيد از هركدام بيست و پنج گرم زعفران هفتاد و پنج سانتىگرم خوراك آن از پنج الى هفت و نيم گرم است كه بايد با آب سرد خورده شود . سفوف ( پودر داروئى ) ديگر كه مناسب با سردمزاجها مىباشد اين است : سورنجان هفده و نيم گرم ، زيره كرمانى برشته ، پونه نهرى از هركدام پنج گرم ، فلفل دو و نيم گرم ، قند سفيد به اندازه مجموع آنها خوراكش از پنج الى هفت و نيم گرم همراه با آب نيمه گرم است و گفته است كه در انواع درد مفاصل ترياق الاربعة ، ترياق الفلاسفة ، ايارج فيقراء و سفوف سورنجان و معجون آن سودبخشند .\r\n- و نيز آن‌طور كه در مفردات متفرقه خواهد آمد براى درد زانو حنا ، غاريقون و براى درد پشت و كمر ، شوره ، حنا ، صابون ، قارچ چمن ( غاريقون ) ، مقل و براى همه دردها سليمانى ( داروئى كه از جيوه و مرگ موش ساخته مىشود ) سورنجان ، غاريقون و مقل و براى درد خاصره افسنتين سودمند مىباشند .\r\nمؤلف اعلى الله مقامه\r\n","page_name":" 554 ","page_number":586},
  {"content":"\r\n\r\n\r\nباب پانزدهم آماس‌ها و دانه‌ها ( بثور )\r\n\r\nفصل انواع آماس و دانه‌ها\r\nبدانكه خداوند سبحانه بدن را از اخلاط و اركان و اندامهائى تركيب كرده و در خلطها و اركان شايستگى براى تغذيه اندامها را آفريده و در اندامها وسائل غذا خوردن را اعم از جذب و نگاهدارى و هضم و دفع و نمو خلق فرموده است . بنابراين تا آنگاه كه اين امور بنا بر وضع خدائى در جريان است و هريك از اندامها بر همان نهج خلقت الهى است ، مىتوانند وظايف خود را كه براى آن آفريده شده‌اند انجام دهند اما اگر از آن‌گونه كه خدا آنها را قرار داده منحرف شوند ديگرگونيهائى در آنها پيدا مىشود ، كه انتهائى ندارد بنابراين هرگاه در اندامى تغييرى در وضع الهى آن رخ بدهد از گوارش اخلاطى كه بسوى آن مىروند باز مىماند و باقيمانده ناصالح آن را هم نمىتواند بيرون براند ، يا ممكن است كه از اندامى ديگر مواد زائدى به اين عضو بيايند كه آن را نيز نمىتواند بازپس بزند بنابراين ورمى در آن پيدا مىشود كه اگر نتواند گوشتها و پوست را پاره كند آماس ( ورم ) گفته مىشود و اگر آن را پاره كند دانه‌ها پيدا مىشوند ، اين دانه‌ها اغلب در اندامهاى اسفنجى كم‌توان كه توپر نيستند و قابليت كشش دارند بوجود مىآيند پس آماسها بطور كلى بر شش نوعند يعنى چهار جنس ( خون ، بلغم ، صفراء و سوداء ) و آب و بادها و اسامى زيادى دارند كه بيشتر به باز شدن و چركى شدن دانه‌ها مىانجامند . ورم گرم خونى را فلغمونى  ( Phlegmon )  مىنامند كه ممكن است بدلايلى مانند زخمى شدن و دررفتگى باشد يا چيزهائى كه از پيش\r\n\r\n","description":"","footnote":"","page_name":" 555 ","page_number":587},
  {"content":"\r\n\r\nبوده مانند امتلاء و اگر در يك اندام باشد شقاقلوس  ( Gangren )  و اگر در چهره باشد ماشرا ، اگر در پرده‌هاى مغز باشد سرسام  ( Meningit )  اگر در ملتحمه چشم باشد چشم‌خرابى يا رمد  ( Conjonctivit )  اگر در غشاء داخل دنده‌ها باشد ذات الجنب  ( Pleuresie )  اگر در حجاب حاجز ( يعنى پرده بين سينه و شكم ) باشد برسام ( ذات الصدر ) اگر در نزديكى ناخنها باشد داخس ، اگر داخل گوشت سست و سمى باشد طاعون  ( Pest )  گفته مىشود كه كشنده است ، و يا دمل خوانده مىشود اگر فلغمونى چركى شود انطاما خوانده مىشود اما اگر علت ورم صفراء باشد و دانه‌اى نباشد به آن حمره ( باد سرخ )  ( Erysipel )  مىگويند ، اگر دانه‌اى سر بزند انواعى دارد كه جمره و نمله خوانده مىشوند و شرح آنها خواهد آمد اما اگر در يك اندام باشد آكله و اگر در گلو باشد بادشنام گفته مىشود اگر آماس بلغمى و داخل جوهر يك اندام باشد اوديما  ( Oedema )  و دبيله خوانده مىشود ، اگر از اندام خارج شود و جداگانه حس شود سلع بلغمى سست  ( Sacrom )  ، اگر در كيسه‌اى زير پوست و سنگ مانند باشد خنازيز « 1 »  ( Scroful )  ناميده مىشود اگر اين آماس مخلوط با سوداء باشد باسقيروس گفته مىشود اگر سبب آماس سوداء و داخل اندام بوده و شاخه‌هائى داشته باشد كه بتوان آن را حس كرد سرطان و گرنه صلابات نام دارد و اگر از اندام بيرون بزند و كاملا چسبيده باندام باشد سلع سودائى و زگيل  ( Verrue )  و اگر جدا باشد غده يا عقده  ( Glande )  گفته مىشود .\r\nبطور كلى همه ورمهاى خونى فلغمونى و همه آماسهاى صفرائى نمله « 2 » و ورمهاى\r\n\r\n\r\n","description":"","footnote":"\r\n( 1 ) موش خواصى در درمان خنازير دارد كه در مفردات خواهد آمد . مؤلف ا ع\r\n( 2 ) شوره‌گز ( اثل ) خاصيتهائى براى نمله دارد كه در مفردات آمده . مؤلف ا ع\r\n","page_name":" 556 ","page_number":588},
  {"content":"\r\n\r\nبلغمى اوديما و سودائى باسقيروس ناميده مىشوند .\r\nاگر سبب آماس آبى باشد از يك طرطير ملحى است كه ذوب شده و خالص يا غير خالص است ، اگر در اصل مخصوص دستگاههاى تغذيه‌اى باشد و به باقى اعضاء بطور عرضى سرايت كرده باشد استسقاء  ( IIydropisie )  گفته مىشود اگر در بيضه‌ها باشد قيله  ( Hydrocele )  و قرو المائى گفته مىشود و اگر از باد باشد يعنى طرطيرى ذوب و تبخير يا تصعيد شده اگر داخلى باشد تهبّج و اگر خارجى باشد انتفاخ ( بادكردگى ) گفته مىشود .\r\nشرى آن‌طورى كه خواهد آمد از همه اعضاء بروز مىكند ليكن دانه‌هائى كه پوست در اثر آن خورده مىشود يا ورم مىكند اما به حد خوردگى نمىرسد از مواد فاسدى است كه با خون مخلوط گرديده و به زير پوست رانده شده و بتحليل نرفته و بنابراين به صورتى كه مناسب آن است حرارت تازه‌اى از آن بيرون مىآيد يعنى اگر سخت و تيره و دورش سبز و سر آن پهن باشد و مدور نبوده و مزمن باشد از سوداء است ، اگر برآمده و سرتيز ، زرد ، خشك و برافروخته باشد از صفراء است ، اگر گرد و قرمز و نرم و كم‌ورم باشد از خون است و اگر با همين شكل سفيد و كم‌حرارت و بدون سوزش و التهاب باشد از بلغم است و همه آنها داراى ترشح بوده و دردناك مىباشند و بحسب زمان و مكان و كيفيت نامى دارند . دانه‌هاى قرمز و متفرق همراه با خارش سعفه  ( Porrigos )  اگر تر باشد شيرينج ( زرد زخم -  Impetigo  ) اگر خشك باشد خشك ريشه  ( Escarre )  خوانده مىشود دانه كوچك خشك سودائى را قوبا مىگويند  ( Psoriasis )  اما سعفه بيخ‌دارتر از آن است و آن را كه پيشروى دارد ساعيه و اگر مانند آبله سفيد و بدون خارش و در صورت و بينى باشد لبنيه و شهديه و اگر همراه با التهاب و تندى و درد كم در اطراف قلب\r\n\r\n","description":"","footnote":"","page_name":" 557 ","page_number":589},
  {"content":"\r\n\r\nباشد بلخيه مىنامند ، اگر آب زردى از او بيايد نار الفارسية نام دارد و اگر در رنگ و گردى مانند بطم ( ميوه درخت سقز ) و از ساقها سر بزند بطميه ناميده مىشود كه اگر در تب دق بروز كند بيمار در روز چهارم خواهد مرد و اگر مانند گندم ديوانه ( شيله ) كوچك و دراز و سياه باشد دانه شيلم خوانده مىشود ، اگر در شقيقه و به صورت دمل بوده و در اثر خراش دادن خونى از آن بيرون نرود بلكه تمام گردد بثور الصدغ ناميده مىشود و اگر چنين دملى از چانه سر بيرون كند بيمار در روز سوم مىميرد و زائوئى كه چنين دملى دارد در روز هفتم خواهد مرد اما در بيماريهاى حاد علامت سلامتى است و اگر برآمده و مانند جايى كه از آتش سوخته تاول زده باشد و در هرجا كه باشد سوزش داشته و آب زردى از آن خارج شود كوفت است ، اگر گوشت خوردگى پيدا كند آن را جمره نامند و اگر خوردگى نباشد و پيشروى داشته باشد نمله ساعيه است و اگر سفت و قرمز و گرد باشد و در داخل آن دانه‌هائى مثل دانه انجير ديده شود تينيه گفته مىشود و آن را كه چركى است و گوشت را سوراخ مىكند و از آن آبى مانند آب گوشت بيرون مىآيد جرده مىخوانند .\r\nدانه‌هائى را كه در سر مىرويد اگر پوسته پوسته شود سبخه است و اگر با ريزش مو و چرك همراه باشد حزاز و ابريه مىگويند دانه‌هاى كوچك و بزرگ قرمز كه بيك‌بار پيدا شود و خارش داشته باشد شرى ناميده مىشود اما اگر تكه‌تكه باشد و در شب و صبح و عصر زياد شود بنات الليل است كه در فارسى اير و كهير و قوس  ( Urticair )  نام دارد و اگر خارش داشته و بهم متصل و تيره‌رنگ باشد جرب خشك است و اگر جداجدا و سفت و برجسته باشد ثاليل ( زگيل )  ( Verrue )  و عدسيه يا بطميه يا حنطيه يا مسماريه يا منكوسه است .\r\nدانه‌هائى كه به شكل خار و خشك و همراه با حدّت و گزش است و از پوست\r\n\r\n","description":"","footnote":"","page_name":" 558 ","page_number":590},
  {"content":"\r\n\r\nبالاتر نمىآيد حصف خوانده مىشود . اينها بود اقسام ورمها و دانه‌ها و ما در اين كتاب بر آن هستيم كه آنچه از درمان آنها در دست ماست بيان كنيم چه شرط ما بر اين بود كه چيزى جز آنچه را خود آزموده‌ايم و يا از شخص آزموده اى بما رسيده ذكر نكنيم . « 1 »\r\n\r\nفصل در ورمها بطور كلى\r\nورمها مانند ساير بيماريها چهار حالت دارند : اول پيدايش دوم پيشرفت سوم - ايستادن و چهارم پس رفتن . پيش از اين گفتيم كه بر خلاف عمل پاره‌اى از پزشكان در هنگام پيدايش ، نبايد مانند دوره پيشرفت بپاكسازى پرداخت بلكه شايسته آن است كه درمان را اول با غذاهاى داروئى آغاز كنند و اگر بيمارى رو به پيشرفت نهاد از داخل بپاكسازى بپردازند و از خارج از داروهاى پس‌زننده استفاده كنند و البته بايد پيش از آن ماده را اگر سرد باشد لطيف كرده باشند اما اگر گرم باشد نيازى بلطيف كردن نيست .\r\nدر حال ايستادن بيمارى بايد از داروهاى پس‌زننده و تحليل‌برنده و لطيف‌كننده استفاده كنند تا مواد غليظى را كه در جاهايى كه نمىتوانند در آن عمل كنند گرد آمده‌اند لطيف كنند و بعد آن را بتحليل ببرند و از جمع شدن مواد تازه نيز جلوگيرى كنند . اگر كاملا پاكسازى كرده باشند لطيف‌كننده محلل بس است . در دوران پس رفتن بيمارى نيز بايد همين درمان را ادامه دهند و اين قانونى كلى است . اما بايد در هر مورد سبب بيمارى و گردش كار آن را جستجو كنند كه از نظر تفصيل بيشتر مىگوئيم : براى ورمهاى\r\n\r\n\r\n","description":"","footnote":"\r\n( 1 ) چون انواع ورمها و بثور ، نام خاصى در فارسى ندارند عينا نام عربى و احيانا نام لاتين يا فرانسه آنها ذكر شد . مترجم\r\n","page_name":" 559 ","page_number":591},
  {"content":"\r\n\r\nبادى كه موادى در آن نيست ماليدن روغن بادام تلخ و روغنهاى بلسانى و گذاردن كيسه‌هائى از ارزن گرم و مانند آن كافى است و درمان آن آسان است ، اما ورمهاى بادى را مىتوان از اينكه سفت نيستند و آثار جمع شدن مواد مثل تيرگى سبزى قرمزى يا سفيدى بيش از اندازه عادى پوست ديده نمىشود و تنها موضع آماس دارد و سفت نيست بشناسند . اگر موادى كه سودائى نيست در آن باشد درمانش پاكسازى است كه اگر آثار گرمى « 1 » در آن باشد بايد آن‌طورى كه در كليات گفتيم فصد كنند . گاهى مطلقا براى كم - كردن كميت بايد فصد كنند و سزاوار اين است كه چون مسهل مواد را از همه بدن و رگها جذب مىكند بخصوص در اينجا سودمند مىباشد . صفرائى را بايد با سقمونياى مدبر ، حب سقمونيا ، انتيموان و امثال آن پاكسازى كرد و اگر سرد باشد تربد تصعيد شده يا محلول خربق سياه ، حب السلاطين و مانند آن مفيد است و در غير صفراوى براى نضج بخشيدن بماده بايد تربد محلول به كار برده شود ، در صفرائى بايد داروهائيكه آن را غليظ مىكنند و نيز چيزهائى كه آن را فرومينشانند مانند خشخاش ، عناب و مانند آن را به كار ببرند براى آماسهاى سرد كه در حال پيشرفت باشد ماليدن داروهاى گرم مانند اكليل پخته و بابونه و گذاردن پارچه‌هاى گرم و نمك و سياهدانه داغ و مانند آن مفيد است چه تا وقتىكه ماده لطيف نشود پس نمىرود . در حال ايستادن بيمارى ، حضض ، زعفران ، اقاقيا ، گل ارمنى مخلوط با سركه و عسل يا با آب كدو و گشنيز هركدام در جاى خودش سودمند مىباشند .\r\n\r\n\r\n","description":"","footnote":"\r\n( 1 ) در زاد المسافرين براى درمان آماسها و بثور ( دانه‌ها ) گرم آمده است كه در آغاز آن اقاقيا ، تخم اسفرزه ، خرفه ، بنفشه همراه با آرد جو ، گل انار فارسى و سركه ، كاهو ، سماق ، صندلها ( سفيد و سياه ) ، خزه ، ماميثا ، -\r\n","page_name":" 560 ","page_number":592},
  {"content":"\r\n\r\nدر حال پس رفتن ورم داروهائى را كه نام برديم با صبر ، حنا و روغن گاو يا گوسفند به كار مىبرند كه بسيار مفيد است .\r\nدر ورمهائى كه سودائى تنها و يا همراه با بلغم است بايد از آنچه كه آنها را بوجود مىآورد جلوگيرى كرده و بلطيف كردن و نضج دادن آنها بپردازند تا براى دفع آماده شوند و از روغن كنجد و روغن گاو يا كره اين كار برميآيد و پس از آنكه مدتى بنضج پرداختند اقدام بپاكسازى كنند ، براى\r\n\r\n\r\n","description":"","footnote":"\r\n- گل ارمنى ، تاجريزى سياه ( عنب الثعلب ) ، فوفل ، پوست كدو ، پوست انار كافور ، آب گشنيز تازه ، برگ خيار و كاسنى همه اينها بطور ماليدنى مفيد مىباشد و براى نضج دادن ورمها و دملهاى گرم تخم مرو ، تخم كتان ، تخم كاهو ، روغن ، صابون ، نمك با مويز ، عسل و براى سر باز كردن دانه‌ها فضله كبوتر با تخم كتان و عسل و نيز عسل با آرد گندم سودبخش است . و نيز اگر پيازى را خالى و با مويزج ( مويزك ) پر كنند و آن را در خمير بگيرند و بگذارند بپزد و پس از آن پياز را درآورده با آنچه كه در آن است بكوبند و بر كورك ضماد كنند سر باز مىكند و همچنين عسل با انجره و كشمش كاوليا را اگر بكوبند و يا پياز نرگس با كرسنه و عسل را ضماد كنند ورم و دمل سر باز مىكند .\r\nچيزى كه ورمهاى سرد و سخت را مانند خنازير و سلعه نرم و حل مىكند اشق ، ريشه كور ، اكليل الملك ، بابونه ، پرسياوشان ، پشكل بز ، سرگين الاغ سرگين گاو ، برگ بيد انجير ، ( كرچك ) همراه با آرد ، زفت ، سداب سكبينه محلول در سركه ، شويد پخته در سركه ، فلفل با زفت ، ريشه و برگ كور ، كلم با آرد و دانه نارنج كوفته همراه با آب بعض داروهائيكه ذكر شد .\r\nو نيز در مخزن آمده است كه اگر يك جزء برگ يا گل ختمى را با دو جزء خرما و سركه خمير و ضماد كنند ورم را حل مىكند . مؤلف اعلى الله مقامه\r\n","page_name":" 561 ","page_number":593},
  {"content":"\r\n\r\nنضج دادن چيزى بهتر از تربد معدنى نيست كه پاكسازى هم مىكند و نيز خربق اسود را مىتوان به كار برد و اگر در دسترس نباشد حب السلاطين و سپس داروهاى ديگر را استعمال مىكنند .\r\nداروهاى مركبى كه براى همه ورمها مفيدند ، عبارتند از : حافظ الصحة در ورمهاى سرد ، ماليدن خل الرصاص و رامك در ورمهاى سرد ، ماليدن خل - المردارسنج و دهن البلسان براى ورمهاى سرد ، ماليدن روح البارود و شكر سرب با روغن بابونه در همه ورمها مفيد است . شراب الليمون ( شربت ليمو ) براى ورمهاى گلو ، شراب المرسين براى ورمهائى كه ظاهر است ( ظاهرا ورمهاى گلو ) سودمند مىباشد . صمغ و سنگ مرمر ورمها را بتحليل مىبرند ، ضماد ششم براى ورمهاى گرم ، ضماد نهم براى ورمهاى مقعد ، ضمادهاى شماره هيجده و ضماد الاورام براى آماسهاى گرم و آماس آلات تناسلى مرد و زن ، ضماد زوفا براى ورمهاى سرد و ورم كبد ، ضماد محلل براى ورم‌هاى مزمن ، ضماد مبرّد براى حرارت عضو ، طبيخ اول براى دبيله معده ، قرص - السعفه براى ورمهاى سرد ، قرص المكعب براى پس زدن ورمهاى گرم ، الماء الخارق براى ورمهاى سرد ، مرهم اشق براى ورمهاى سفت ، مرهم باسليقون براى ورمهاى سرد ، مرهم الدقيق ، مرهم النحل ، مرهم النورة براى سر باز كردن دملها ، حب السلعة براى ذوب كردن ورمها ، براى ورم بيضه اگر اشق ، زيره ، مقل و آرد باقلا از هركدام سه ( ظاهرا سه مثقال پانزده گرم ) پيه جوجه خروس و پيه مرغابى از هركدام پانزده ( 75 گرم ) و شش برگ كلم را بپزند و با روغن گاو بر بيضه ضماد كنند مفيد است و نيز ماليدن كره بطور خالص و نيز ماليدن تخم كاسه‌پشت با ده برابرش باديان براى ورم بيضه سودمند مىباشد . براى خنازير اين ضماد مفيد مىباشد : زفت پنجاه گرم ، ريشه\r\n\r\n","description":"","footnote":"","page_name":" 562 ","page_number":594},
  {"content":"\r\n\r\nسوسن آسمانىگون ، صمغ ، صنوبر و مقل كبود از هركدام ده گرم ، داخليون ( لعاب ) پانزده گرم موم پانزده گرم روغن كنجد صد گرم كه آنها را باهم مخلوط كرده و ضماد مىكنند و همچنين براى نضج دادن خنازير مرهم اشق و گل - داودى زرد را اگر به اندازه يك مشت بگيرند با دو و نيم گرم باديان و يك‌صد و بيست و پنج سانتىگرم زيره سفيد بجوشانند تا مانند مرهم شود مفيد است كه ورمهاى بلغمى را هم در هنگامى كه رو بپيشرفت است فرومينشاند . « 1 »\r\n\r\nفصل ماشرى ( ورم خونى ، سرخ باد )\r\nورم سرخ‌رنگى است كه بيشتر در صورت و بينى پيدا مىشود و چه‌بسا كه در ساير نقاط بدن هم پيدا شود . نشانى آن اين است كه چهره بشدت سرخ مىشود و سر و اعضاء آن باد مىكند و درد و ضربان دارد سبب اين بيمارى ، خونى رقيق و روحانى و حاد است . درمانش فصد قيفال يا حجامت و پس از آن خوردن مسهل يعنى نقوع مربع مىباشد . و سپس بايد حب الشفاء همراه با آب انار بخورند تا خون غليظ شود از داروهاى ديگرى كه گفته‌اند ماليدن فاروق اللين و ضماد مرهم ماشرى و ضماد الماشرى است .\r\n\r\n\r\n","description":"","footnote":"\r\n( 1 ) در مفردات متفرقه خواص سرگين ، سفيداب ، دنبه ، باقلا ، تخم اسفرزه گچ ( جبسين ) ، جدوار ، آزار ( جرميلك ) ، گندم ، خطمى ، خميرمايه ( خمير ) ، كرم دوتارتار ( دارتو ) ، رؤس ( سماق ) ، خاكستر ، كره ، سداب ، چغندر ، سورنجان و عشبه ، فلفل ، صابون ، بز و مرزنجوش براى ورمها ذكر شده مراجعه كن .\r\nو نيز در قانون براى ورم بيضه‌ها كه از گرمى باشد در اوايل آرد باقلا ، بنفشه سائيده و در هنگام ايستادن بيمارى از پيشروى مويز پاك كرده را با زيره سائيده ضماد مىكنند . و باز در قانون براى ورمهاى سفت آمده كه : سبوس را -\r\n","page_name":" 563 ","page_number":595},
  {"content":"\r\n\r\n\r\nفصل حمره\r\nحمره  ( Erysipele )  ورم گرم و شفاف و درخشنده‌اى است كه به آسانى مىتوان آن را فشرد و در اين صورت سفيد مىشود ولى دوباره به حال خود برميگردد سببش خون رقيقى است كه داراى طرطير كبريتى است اين ورم از جمره سبك تر است اما قرمزى و حرارت آن بيش از فلغمونى است . درمانش فصد از رگ مناسب است و اگر صفرا چيره باشد بايد از سرد كردن مزاج آغاز كنند و براى اين منظور ماء الشعير ، عناب و گشنيز سودمند مىباشند . سپس بايد فصد كنند و محل را خراش بدهند و سقمونيا و سفيداب و حنا را با آب گشنيز و هميشه بهار ( حى العالم ) خمير كرده بر آن بمالند . ماليدن گرد تخم قورباغه نيز آن را تسكين مىدهد و شكر سرب در مدت كمى آن را دفع مىكند . اگر چركى شد بايد صبر و سفيداب را با روغن مرهم ساخته بر آن بگذارند و نيز نهادن مردارسنگ با آب مورد و همچنين دنبه شكافته شده بر آن سودمند مىباشد . « 1 »\r\n\r\nفصل دمل\r\nنوعى از دانه‌ها است ، در اين بيمارى رگها از فرط امتلاء پاره مىشود و موادى از آنها جارى مىگردد كه به جاهاى توخالى و پوششها مىريزد و حرارت\r\n\r\n\r\n","description":"","footnote":"\r\n- بگيرند و خوب بكوبند و ببيزند و اشق را در سكنجبين حل و با سبوس خمير كرده و نيمه گرم ضماد كنند و همين‌كه سرد شد دوباره تكرار كنند . مؤلف اعلى الله مقامه\r\n( 1 ) براى درمان ماشرى خاصيتهاى سفيداب ، گچ ( جبسين ) ، زعفران آهن - ( زعفران الحديد ) در مفردات متفرقه خواهد آمد و نيز خاصيتهاى ماميثا براى درمان حمره در آنجا ذكر مىشود . مؤلف اعلى الله مقامه\r\n","page_name":" 564 ","page_number":596},
  {"content":"\r\n\r\nغريزى آن را از جاهاى سست و پرده شكم بيرون مىراند . سبب آن خوردن چيزهاى خون‌آور و محرك ، ميل جنسى و رفتن بحمام قبل از هضم و كمى نزديكى است اين دانه اگر از مواد سرد باشد بيخ‌دار و پهن است و الا گرم است . اگر زياد باشد و بيمار را آزار داد بايد در بيمارى گرم فصد كنند و در بيمارى سرد قىآور و مسهل بخورند و قى در همه انواع مفيد است . اگر از گرمى باشد سقمونيا بعنوان مسهل و انتيموان براى قىآورى مفيدند . اگر سرد باشد مسهل آن حب السلاطين و تربد و قىآورهاى مناسب : زاج ، خربق ، اسپند دانه مىباشند اما اگر بىآزار بود براى بدن مفيد است و بيماريهاى ديگرى را دفع مىكند زيرا اگر در بدن اخلاط زيان‌آورى توليد شود ، بايد آن را از راههائى بيرون براند و اين راهها بواسير و دملها و نيز قاعدگى در نزد زنان و مانند آن است و دمل راه بيرون راندن خلطهاى فاسد است و به همين جهت روايت شده كه از برص جلوگيرى مىكند .\r\nبنابراين هرگاه ماده گرد آمد و سفت شد شايسته نيست كه از داروهاى پس‌زننده و محلل استفاده كنند و بايد بكوشند كه ماده برسد و سر باز كند بخصوص اگر در ران و بالاى بازو باشد .\r\nاما نضج‌دهنده‌هاى ورمها زيادند يكى از آنها آن است كه مغز نان و يا گرد نان خشك را در شير گاو بپزند و بر پارچه بگذارند و بر ورم ضماد كنند و اگر ده تا بيست سانتىگرم شكر معدنى ( راه ساختن شكر معدنى در فصل مربوط بدفع زيان جيوه از دندانها در باب پنجم ذكر شده . مترجم ) بر آن بريزند بسيار خوب است و اين ضماد سبب سر باز كردن دمل است و اگر اسفرزه را با آب دهن خمير كرده و بر دمل ضماد كنند آن را مىرساند همچنين اگر كتيرا ، تخم مرو ، تخم كتان ، سپستان ، ابو خلساء ، گل بابونه و گل خطمى را\r\n\r\n","description":"","footnote":"","page_name":" 565 ","page_number":597},
  {"content":"\r\n\r\nبه اندازه مساوى بكوبند و پس از بيختن با شير تازه بجوشانند و بر دمل بنهند آن را مىرساند و سر باز مىكند و نيز ضماد سپستان پخته با شيره آن را مىرساند و سر باز مىكند اما اگر طول كشيد بايد مرهمى مركب از هسته خرما و پيه بگذارند تمر هندى پخته به تنهائى ، مرهم اشق اگر ورم سفت و ديررس باشد و هم - چنين خمير مايه با روغن كرچك و كتيراى پخته در شير گاو و نيز صابون و ضماد تخم بارهنگ سائيده با زرده تخم‌مرغ و ضماد اشراس ( سريش ) همراه با ماست سودمند است . اگر خمير مايه ، بوره و فضله كبوتر را به اندازه مساوى با مويز عجين كنند و همچنين انجير و خمير كوفته مخلوط را اگر ضماد كنند آن را مىرساند و سر باز مىكند ، اما اگر سر باز نكرد بايد فاروق ( ظاهرا فاروق الحاد است . مترجم ) يا آهك آب نديده و نوشادر را با پيه مرهم ساخته بر آن بگذارند و يا بايد با فاروق آن را داغ كنند و سپس پيه و موم بر آن بگذارند تا پوستش كنده شود و بعد داروهاى كشنده بر آن بگذارند ، اما بيشتر پس از سر باز كردن چركش بيرون مىآيد و اگر بيرون نيامد بايد صبر و مردارسنگ را با روغن مرهم ساخته بر آن بگذارند كه بسيار مفيد است ليكن من مىترسم كه مردارسنگ بر پوست آثارى باقى بگذارد .\r\nگاه مىتوان چرك را با مشمع داخليون و سفيداب و آرد بيرون كشيد . براى چرك زياد بايد چند روز حب الشفاء همراه با آب انار بخورند و كسى كه بخواهد از دملها نجات يابد بايد صبر و مصطكى زياد بخورد و لو آنكه هفته‌اى يك بار باشد . براى غالب ورمها حافظ الصحة و حب الشفاء مفيد است . « 1 »\r\n\r\n\r\n","description":"","footnote":"\r\n( 1 ) تخم اسفرزه ، انار و عنكبوت خاصيتهائى براى درمان دملها دارند كه در مفردات متفرقه آمده است و زمانى ورم زير ناخن و بند اول انگشتان پيدا مىشود و بسيار دردناك است و گاه سر باز مىكند و گاهى نمىكند و ما براى درمان آن -\r\n","page_name":" 566 ","page_number":598},
  {"content":"\r\n\r\n\r\nفصل سرطان\r\nاين بيمارى  ( Cancere )  بدخيم و مزمن است و جز بخواست خدا بهبود نمىيابد گاه در آغاز كه هنوز پيشرفت نكرده ممكن است درمان شود اما اگر بزرگ شد ديگر درمانى ندارد . اگر چركى شود بدتر است اين بيمارى ورم سختى است كه در بدن ريشه‌اى بزرگ دارد و شاخه‌هائى از آن به اطراف مىرود و در هنگام لمس التهابى دارد كه اندامهاى اصلى را فرا مىگيرد و چه‌بسا كه با تبى هميشگى همراه باشد و در نزد زنان و در پستان و رحم آنها و در مردان در روده‌ها ، آلت و صورت بيشتر پيدا مىشود . اگر چركى شود زخم بسيار سمج است و لبهاى آن كلفت مىشود و بخارج برميگردد و قرمز و سبز است و گاه به اندازه خربوزه‌اى بزرگ مىشود راز بدخيمى اين بيمارى در آن است كه اگر آن را رها كنند پيش مىرود و اگر بخواهند آن را بتحليل ببرند فقط لطائف آن به تحليل مىرود و قسمتهاى سفت سخت‌تر مىگردد . و اگر آن را بچرك وادار كنند سودى ندارد مگر آنكه خودش چركى و همه‌اش خارج شود .\r\nماده اين بيمارى سودائى است كه از صفراى سوخته پيدا مىشود و درمان آن پرهيز از توليدكننده‌هاى سوداء است و پس از رسيدن كامل بايد از داروهاى بيرون راننده سودا كه مسهل باشند استفاده كنند و چيزى بهتر از مسهلهاى خربقى و تربدى و مانند آنها نيست . مسهلهاى انتيموانى نيز مفيد است و نيز خوردن جوهر انتيموان و ضماد حجر الجنة و روغن انتيموان\r\n\r\n\r\n","description":"","footnote":"\r\n- آزموده‌ايم كه بايد آن را با اين مرهم ضماد كنند : تخم مرو ، گل خطمى و تخم كتان كه آنها را به اندازه برابر كوفته و در سه برابرش شير گاو مىپزند تا به قوام مرهم برسد و آنگاه چند بار ضماد مىكنند ان شاء الله فرومينشيند . مؤلف ( ا ع )\r\n","page_name":" 567 ","page_number":599},
  {"content":"\r\n\r\nو خوردن انتيمون شكرى و ضماد روغن تخم‌مرغ و خوردن محلول الذهب و رب خربق مفيد است . شكر سرب براى سرطان سينه و نيز داروهاى ديگرى كه در ورمها گفتيم مفيد است و بايد مكرر مسهل بخورند و نيز براى سرطان چركى شيرابه گل داودى زرد نافع است زيرا زخم و چركش را خشك مىكند . « 1 »\r\n\r\nفصل بواسير\r\nاين بيمارى  ( Uemoroide )  از مواد زيادى غير طبيعى است كه نيروهاى ضعيفى بطور غير طبيعى آن را به خود كشيده‌اند در محلهائى مانند گودىهاى داخلى بدن و جاهاى مرطوب آن مانند داخل بينى و رحم و مقعد پيدا مىشود سبب آن طرطيرى ملحى است كه منجمد شده و گاه با طرطير كبريتى و يا با خون همراه است . اگر حرارتش زياد باشد به طرف بالا كشيده مىشود و الا به طرف پائين مىرود و به همين جهت ملاحظه مىشود كسانى كه به بواسير مقعد گرفتار مىشوند كمتر بسوداى دماغى ( مغزى ) مبتلا مىشوند و بالعكس .\r\nاين بيمارى اقسامى دارد : يا مانند زگيل و در سختى و گردى شبيه آن است و ماده‌اش سوداى خالص است ، يا مانند انگور ، گرد ، نرم ، باد كرده و رنگش سبز يا ارغوانى است و ماده‌اش از خون همراه با سوداء است يا مانند توت سست مىباشد و رنگش بين قرمز و سفيد است و نيز مثل توت دانه دانه است و از خون و سودا پديد مىآيد و يا مانند زنبور عسل كوچك و دراز است و\r\n\r\n\r\n","description":"","footnote":"\r\n( 1 ) داودى گل معروفى است كه در خانه‌ها و باغها كاشته مىشود و نباتى است بين بوته و درخت و سفيد و يا زرد است . مؤلف ( ا ع )\r\n- سنگ پشت و گشنيز خاصيتهائى براى درمان سرطان دارند كه در مفردات متفرقه مذكور است . مؤلف اعلى الله مقامه\r\n","page_name":" 568 ","page_number":600},
  {"content":"\r\n\r\nاين نيز از خون يا سوداء است و درعين‌حال از چيرگى حرارت پيدا مىشود گاهى هم بلغمى است كه در اين صورت باد كرده و سفيد و سست مىباشد و اين نوع كمياب است . در همه اينها يا خونى از آن جارى مىشود و يا بدون خون است و ريزش خون مانند حيض ادوارى است و گاه خارجى است و ديده مىشود و زمانى داخلى است و سهلترين نوع آن است كه ظاهر و داراى خون - ريزى بوده و در مقعد در ناحيه دمبالچه باشد و سخت‌ترين آنها از نظر درمان برعكس آن است مانند آنها كه در دنباله آلات تناسلى پيدا مىشود .\r\nاين بيمارى از ناتوانى طحال خالى نيست و در اين حال رنگ بيمار به سبزى مىگرايد و لب پائينش سفيد مىگردد و بيمار گرفتار خفقان و بادكردگى رگها مىشود .\r\nدرمانش اين است كه چند بار فصد باسليق كنند تا خون صاف شود اما اگر از نوع خونى باشد فصد لازم نيست مگر آنكه خون قرمز و كمى درخشان باشد اما اگر خون سياه و غليظ باشد از فصد و مانند آن جدا بايد پرهيز كنند زيرا دفع خون سياه دليل بيرون رفتن سودا است و سبب پيشگيرى از بيماريهائى مانند بيمارى سدر ، سرگيجه ، ماليخوليا ، ذات الجنب ، ذات الريه ، ورم طحال جذام ، صرع و امراض ديگر سودائى مانند اينها است . اگر جلوى خون را بگيرند بيم پيدايش استسقاء و ضعف كبد مىرود . اما بايد كوشش كنند تا خون را بنا به دستورهائى كه پيش از اين گفتيم تصفيه كنند . اگر خون باز ايستاد و سبب آزار بيمار گرديد ، بايد در گرد مقعد زالو بيندازند و صافن را فصد كنند و يا بر موضع زهره گاو و پياز بمالند و نيز براى بيرون كردن سودا اگر لازم باشد حب السوداء و حب الدند و مانند آن بخورند .\r\nبراى اين‌گونه بيماران قى جدا نافع است . براى فرونشاندن بيمارى اگر\r\n\r\n","description":"","footnote":"","page_name":" 569 ","page_number":601},
  {"content":"\r\n\r\nبه طول بيانجامد و آزاردهنده باشد حب اطريفال المقل و حب البواسير سود بخش است . براى بواسير بادى اين حب مفيد است : مصطكى ، مقل ازرق ، صبر و گلبرگ گل سرخ را به اندازه برابر مىكوبند و با كشمش سبز خمير و به اندازه نخود حب مىكنند و هر روز صبح و عصر هربار سه حب مىخورند و براى جلو - گيرى از آزار باد آن بايد اول ملين بخورند ، سپس انغوزه ، سكبينه ، شراب السنا بخورند و ضماد الكزاز و نوشيدن آب آهك ( دستور ساختن آب آهك بعدا خواهد آمد ) و بسفايج ( بسپايك ) پخته استعمال كنند و شايسته نيست كه براى قطع بواسير اقدام كنند ، زيرا احتمال ناراحتيهائى كه از اين كار هست بيش از احتمال ناراحتى خود بواسير است و نيز نبايد براى جلوگيرى از خون - ريزى مگر در هنگامى كه خون قرمز و درخشان بوده و ضعفى پيدا شده باشد اقدام كنند .\r\nاگر قطع خونريزى لازم ديده شد مازوى سائيده را با مغز حرام ( مغز استخوان فقرات . مترجم ) شياف كرده استعمال مىكنند شياف الكحل نيز داروى مناسبى است كه نسخه‌اش اين است : كندر ، گل انار فارسى ، مازو ، سنگ سرمه ، زاج سفيد ، اقاقيا و صمغ عربى همه را به اندازه مساوى مىكوبند و با گلاب خمير كرده شيافهائى به اندازه هسته خرما مىسازند و برميدارند .\r\nبراى كنده شدن و افتادن بواسير نيز شگردهائى به كار مىبرند هرچند كه كار خوبى نيست و از آن جمله است كه روغن زرنيخ نيمه گرم بر آن مىمالند و يا آنجا را حجامت مىكنند و يا از فضله گنجشك دو جزء ، مقل چهار جزء مىگيرند و مىكوبند و با كوهان شتر خمير كرده و بر موضع ضماد مىكنند كه پس از ده روز آن را مىاندازد و نيز اگر مغز سر سگ را بسوزند و خاكسترش را به اندازه مساوى با صبر مخلوط و با آب گشنيز خمير كرده و با خود بردارند آن را مىاندازد . به\r\n\r\n","description":"","footnote":"","page_name":" 570 ","page_number":602},
  {"content":"\r\n\r\nجاى بريدن بواسير مىتوان ماء الحديد را با نمك قليا و آهك خمير كرده و استعمال نمود و قويتر از همه اين داروها آن است كه صمغ صنوبر يك جزء مرگ موش ( رهيج ) و فلفل را گرفته از هركدام نيم جزء بكوبند و پس از بيختن با روغن بادام مرهم ساخته بر بواسير بمالند كه همان وقت آن را مىاندازد اما درد شديدى هم پيدا مىشود كه براى درمانش بايد سفيده تخم‌مرغ و سفيداب را بر آن بمالند و شير بياشامند . داروهائيكه براى بواسير بطور مطلق سودمندند عبارتند از : دهن البواسير كه موضع را با آن ضماد مىكنند و از ته‌نشين آن شياف ساخته و برميدارند و نيز اين مرهم مفيد است : بارزد ( قنه ) چهار جزء ، موم ، سقز ، برگ بارهنگ خشك از هركدام يك جزء ، زرنباد كات از هركدام دو جزء با روغن دنبه مرهم ساخته بر موضع ضماد مىكنند و نيز اطريفال صغير و كبير براى آن بسيار نافع است . و اين روغن آن را از جا مىكند و يا به آن تخفيف مىدهد : پيه بز قرمزرنگ ، صد و پنجاه جزء كف دريا ، سفيداب قلع از هركدام دو جزء ، سرنج ( سليقون ) يك جزء ، كافور نيم جزء ، پيه‌ها را آب كرده داروهاى ديگر را با آن مخلوط و چندين بار بر موضع ضماد مىكنند و نيز حب اطريفال المقل و اطريفال تربدى و كهربى براى قطع خون بواسير سودمند است ، همچنين الكسير الدماغ ، حب - البواسير ، جوهر انتيموان ( براى قىآورى و كشاندن ماده به طرف بالا ) ، حب جنطيانا سودمندند ، حب الحلتيت خون را قطع مىكند ، روغن تخم‌مرغ ( دهن البيض ) براى انداختن آن ، دهن الراهب براى درد ، دهن - الزرنيخ براى انداختن آن ، دهن الكبريت و دهن اللوز بطور خوراكى ، دهن النفسين براى انداختن آن ، روح الملح براى زايل كردن قرحه و زاج معدنى و سفوف البواسير براى جلوگيرى از خون‌ريزى ، سفوف مقلياثا\r\n\r\n","description":"","footnote":"","page_name":" 571 ","page_number":603},
  {"content":"\r\n\r\nو شكر سرب براى پس راندن ورم آن ، برداشتن شند و شياف چهل و هشتم براى خشك كردن دانه‌ها ، ضماد پنجم براى بواسير سرد ، ماء الحديد براى قطع بثورات مفيد است ، ماء الخارق و مرهم البواسير آن را مىاندازد ، مرهم الرسل و معجون البسد براى قطع خونريزى و نيز معجون الخبث ، مفرح انطاكى ، ملح - الخبث براى قطع خون و نيز مرهم كافور ، گل انار فارسى را كوفته از هركدام پنج گرم مقل ، چشم ( جشوم ) از هركدام هفت و نيم گرم ، مغز دانه هلو كه برشته شده باشد و خون سياوشان و چشم گوسفند پخته « 1 » از هركدام پانزده گرم همه را مىكوبند و مرهم مىسازند و آن را به كار مىبرند . اين دارو خونرا قطع كرده و قرحه را درمان مىكند و درد را فرومينشاند « 2 » و نيز اگر اين داروها را : مقل پنج گرم مغز دانه هلو هفت و نيم گرم و مغز دانه زردآلو تلخ را هفت و نيم گرم گرفته و بكوبند و با پنجاه گرم آب گندنا خمير كرده و مرهم ساخته و استعمال كنند مفيد است . براى تسكين درد اين دارو سودمند مىباشد : بابونه ، اكليل الملك ، گل ختمى ، بزر كتان از هركدام سه جزء ، ترياك ، زعفران از هركدام يك جزء ، مقل دو جزء آنها را با زرده تخم‌مرغ و پيه مرغ يا روغن گل سرخ و مغز قلم گاو و كوهان شتر خمير كرده بر موضع\r\n\r\n\r\n","description":"","footnote":"\r\n( 1 ) عين الشاة از نظر لفظى بمعنى چشم گوسفند است كه عينا ترجمه شد اما لغات مشابهى هم هست كه معانى خاص دارد به‌هرحال در منابع مختلفى كه در دسترس بود به معناى خاصى يافت نشد . مترجم\r\n( 2 ) من اين مرهم را براى كسى كه به بواسير شديد خونى گرفتار بود توصيه كردم و پس از مدتى او را ديدم كه سالم بود و از من تشكر مىكرد و ضمنا مىگفت كه شخص ديگرى اين دارو را براى او گفته است كه : 200 گرم بول گاو را با صد گرم نبات مىجوشانند تا بقوام آيد و آن را بر موضع مىگذارند و روزى دو مرتبه يا سه مرتبه عوض مىكنند و بسيار مفيد است . مؤلف اعلى الله مقامه\r\n","page_name":" 572 ","page_number":604},
  {"content":"\r\n\r\nمىگذارند . ذرور سورنجان و راوند بواسير را خشك مىكند . بخور هفتاد و پنج سانتىگرم فيل گوش ( لوف شامى ) و برداشتن آن و بخور يك و نيم گرم نوشادر براى بواسير سودمند است . روغن تخم‌مرغ بواسير را از مقعد و غير آن مىاندازد . اين روغن را به اين طريق مىسازند كه تخم‌مرغ را در قرع تقطير ريخته و چند بار روغن تقطير شده را بر تخم‌مرغ داخل قرع برميگردانند و آنها را سائيده و دوباره تقطير مىكنند . حب سندروس و ماليدن روغن بادنجان براى بواسير مفيد است و ماليدن پياز پخته و يا پياز دشتى پخته بر آن دردش را فرومينشاند و نيز ماليدن زعفران و ترياك و اشق كه در آب تره يا كلم حل شده باشند سودمند است « 1 » بيمارى كه مبتلا به بواسير است بايد از چيزهايى كه توليد سودا مىكند و چيزهايى كه غليظكننده خون است مانند گوشت گاو و ماهى و هر چيز نمك‌دار و ترش پرهيز كند اما خوردن شربت زرشك تا پنجاه گرم همراه با عرق كاسنى يا چيز ديگر جدا مفيد است و در حال شدت بيمارى بايد از خوراكهاى حيوانى و شيرينيها و چيزهايى كه يبوست مىآورد پرهيز كنند اما خوردن آب جوجه ، زرده تخم‌مرغ ، اسفناج ، تره ، روغن گاو گردو ، بادام ، فندق ، پسته ، نارگيل ، انجير ، مويز و پياز عيبى ندارد اما سير نبايد بخورند « 2 »\r\n\r\n\r\n","description":"","footnote":"\r\n( 1 ) در مقاله پنجم براى درمان بواسير خواص آجر ، سرو كوهى ( اورس ) اسطو - خودوس ، آمله ، جدوار ، گردو ، دانه جو انگليسى ( حب القلب ) ، سماق ( روس ) خاكستر ، زاج ، پوست مار ، كنجد ، ماهى ، سورنجان ، برگ درخت صمغ ( طلح ) غافث ( طيون ) ، عقرب و نرگس ذكر شده مراجعه كن .\r\n. - در كتاب قانون براى بواسير آمده است كه زنگ آهن ( سوخته ) ، تخم تره و زنيان از هركدام پنج گرم ، ميوه كور خشك هفت و نيم گرم يك كف از آن را - با آب تره بخورند . مؤلف ( ا ع ) .\r\n( 2 ) بتجربه رسيده كه اگر روزى دو گرم مقل را در آب حل كرده بخورند و كمى ضماد كنند و نيز نوشيدن عرق كرفس درد بواسير را آرام مىكند . مترجم\r\n","page_name":" 573 ","page_number":605},
  {"content":"\r\n\r\n\r\nفصل آبله « 1 » و حصبه « 2 »\r\nعده‌اى برآنند كه هيچ‌كس نمىتواند از اين دو بيمارى بگريزد اما مشاهده بر خلاف اين است كما اينكه در ولايت ما جاهائى است كه بلوچها در آن سكنى دارند و در آنجا و همچنين در زنگبار و حبشه و ساير نقاط خشك اين بيماريها پيدا نمىشود . پيدايش آن در نزد اشخاص مانند ساير تبها است بلكه تبهاى ديگر بيشتر پيدا مىشود . بعضى گمان برده‌اند كه علت اين بيماريها خون حيضى است كه در احشاء باقى مانده اما اين گفتار سندى ندارد چه‌بسا كه اشخاصى در شصت سالگى بآبله گرفتار شده‌اند و خون حيض مادر چگونه تا شصت سال باقى مىماند و بتحليل نمىرود ؟ و حال آنكه همه اندامهاى انسان بتحليل مىرود و آنچه از اخبار فهميده مىشود اينست كه هيچ‌چيز در بدن بيش از چهل روز برجا نمىماند اما من خيال مىكنم كه آبله و حصبه و جمره ( حب الافرنجى ) و باد آبله ( حميقا ) و سيفليس ( نار - الفارسيه ) و مانند آن همه از يك نوعند و از يك طرطير ملحى هستند كه حرارت مزاج در آن اثر كرده و آن را به صورت بحرانى از پوست بيرون مىراند ، اما اين طرطير از جهت ميعان و غلظت و چگونگىهاى ديگر از نظر تندى و ملحى بودن و غيره مانند نبودن ملح و يا مخلوط بودن نوع طرطير با طرطيرهاى كبريتى و زيبقى و يا نبودن آنها تفاوت مىيابد و هرگاه كه اين طرطير داخل خون شود و در اندامها پخش گردد دانه‌ها پيدا مىشوند و پيش از آن تب\r\n\r\n\r\n","description":"","footnote":"\r\n( 1 )  Variole \r\n( 2 )  Typhoide \r\n","page_name":" 574 ","page_number":606},
  {"content":"\r\n\r\nمىآيد و نبض پر مىشود و چهره ، شقيقه‌ها و گردن باد مىكند و حلق خشونت مىيابد ، اشك جارى مىگردد ، بينى مىخارد ، عطسه پياپى مىآيد بدن ناراحتى پيدا مىكند ، خواب پريشان مىشود و بندها درد مىگيرد .\r\nاگر اين عوارض پنهان باشد پس از آن آبله پيدا مىشود و گرنه حصبه مىآيد كه بدتر از آبله است ولى اين بيمارى به چشم بيشتر آسيب مىرساند و بدترين انواع اين دو بيمارى آنست كه دانه‌ها سياه ، سبز ، بنفش ، يا كوچك ، سفت ، زياد و قرمز باشد . آنها كه نضج‌پذير نيستند و آنها كه همه بدن را فرا مىگيرد و همه اين انواع كشنده‌اند و بعد از اين انواع نوع زرد و بعد سفيد سربى متصل بهم قرار دارند و بهترين انواع آن است كه قرمز مايل بسفيدى ، گرد و پراكنده باشد بخصوص اگر در روز سوم پيدا شود و تب ملايم باشد .\r\nاگر طفلى تب كرد و علامات آبله ديده نشد آبله‌كوبى كن و اين از نعمتهاى خداوند است كه اين چاره را در اين دوران بمردم آموخته است اما در زمانهاى گذشته كه بدان آشنا نبودند منتظر آثار آن مىماندند ليكن در اين روزگاران خداوند منت نهاده و اين راه را بمردم شناسانده است بنا بر اين بايد بآبله كوبى اقدام كرد و ما راه آن را در طى چند فائده مىگوئيم :\r\nفائده - بدانكه بعض گاوها در فصل بهار بآبله گرفتار مىگردند « 1 » و نشانى آن اين است كه كم‌اشتها مىشوند و تب مىكنند و شيرشان كم مىشود و پس از سه يا چهار روز در پستان آنها لكه‌هاى كوچكى پيدا مىشود كه آماس مىكند و مانند شيشه شفاف مىشود و نوك اين ورمها برگشته و عميق هستند كه رنگشان بنفش است و ريشه آنها سفت و گرد و دور آنها سرخ است\r\n\r\n\r\n","description":"","footnote":"\r\n( 1 ) اولين كسى كه مايه كوبى را كشف كرد ادوارد جنر انگليسى بود و نام اين عمل را  Vactination  گذارد كه از لغت لاتين  Vacca  بمعنى گاو گرفته شده . م\r\n","page_name":" 575 ","page_number":607},
  {"content":"\r\n\r\nاگر نوك آنها برگشته نباشد از آن بپرهيز كه بد است و اگر در يك گاو پيدا شود به همه گاوها سرايت مىكند گاوى كه مىخواهند مايه آبله را از آن بگيرند بايد جوان باشد اما همين‌كه آبله در او پديد آمد و سرخ شد روى آن را كمى خراش بده و بگذار تا خون و چرك از آن بيايد سپس آن را بفشار تا ماده‌اى كه لزج صاف و مانند شمع كافورى درخشان است خارج شود ، اين ماده همين‌كه خشك شود مثل قند مكرر ( قندى كه دو يا چند بار ذوب و صاف شود . مترجم ) به نظر مىآيد ، آنگاه بايد مايه را با چوبهائى كه براى اين كار آماده كرده‌اند بگيرند و خشك و آن را از هوا حفظ كنند يا بايد مايه را روى قطعه‌هاى شيشه‌اى آماده بگذارند و قطعه شيشه ديگرى بر آن بنهند و دور آن را موم بگيرند اگر مايه آبله را از انسانى كه با مايه گاوى آبله كوبى شده بگيرند نيز چنين بايد كرد يا بايد صبر كنند تا آبله بر بدن او يا گاو خشك شود و پوستش را جدا كرده محفوظ از هوا نگه‌دارند و در وقت نياز دو طرف آن پوست را با كارد آهنى بتراشند و قسمت ميانى آن را آن‌طور كه خواهيم گفت استعمال كنند و به‌هرحال شايسته آن است كه انسان را با مايه آبله گاوى آبله‌كوبى كنند تا از زيان ايمن باشد .\r\nفائده - هرگاه بخواهند آبله‌كوبى كنند بايد بازو و يا مچ را سه خراش بدهند به‌طورىكه طول هر خراش به اندازه سه دانه آبله باشد و نبايد به آلت خراش آن‌قدر فشار بدهند كه به گوشت داخل شود بلكه كافى است كه پوست نازك را بخراشند تا خون از آن بيرون بيايد ، سپس مايه آبله را كه در شيشه محفوظ نگاهداشته‌اند در آب حل مىكنند و نوك ابزار خراش را در هر دو طرف به آن آلوده و محكم بر محل خراش مىگذارند بعد موضع را محفوظ نگاه مىدارند تا مايه خشك شود ، سپس چيزى مانند يك قاب گردو يا چنبره بر آن مىبندند\r\n\r\n","description":"","footnote":"","page_name":" 576 ","page_number":608},
  {"content":"\r\n\r\nتا از كنده شدن آن به علت خاراندن و غيره جلوگيرى شود .\r\nاگر پيش از سه روز چركى در آنجا پيدا شد عيبى ندارد و پس از سه روز قرمز مىشود و گاه تا نه روز طول مىكشد و يك دانه آبله بر محل خراش پيدا مىشود و دورش كم‌كم دانه‌هائى مانند مرواريد سر مىزند و گاه تا شانزده روز طول مىكشد اگر آن‌طور كه گفتيم دانه آبله پيدا نشد بايد از نو مايه‌كوبى كنند و چه‌بسا كه بچه دو روز تب كند كه قطع مىشود و تا روز پانزدهم سالم مىماند همين‌كه اين آبله بكمال خود رسيد در ميانش نقطه سياهى پيدا مىشود كه بيمى از آن نيست و مانند آبله عادى مشكلى پيش نمىآورد و پس از خشكيدن آن پوستش را بگير و آن را براى آبله‌كوبى كس ديگرى نگاهدار .\r\nفائده - اگر ورم و حرارت در موضع خراش زياد باشد پارچه‌اى را در آب سرد يا خل الرصاص خيسانده و چند بار بر آن مىگذارند تا تسكين يابد ، خل - الرصاص در ظرف پنج ساعت آماس را فرومينشاند اگر در محل قرحه‌اى پيدا شود نان را در شير گاو مىپزند و بر آن مىگذارند و اين مرهم را بر آن مىنهند : مردارسنگ ده جزء ، شمع كافورى پنج جزء ، دهن الورد بيست جزء از اينها با كمى سركه مرهم ساخته به كار مىبرند .\r\nفائده - اگر كسى را آبله‌كوبى كردند و بعد مايه را از او گرفته و در كس ديگر به كار ببرند و چند بار اين كار ادامه يابد مايه ضعيف مىشود و بايد گاوى را با آن مايه‌كوبى كرده و باز از او بگيرند ولى اين كار براى يك سال بس است\r\nمايه‌اى كه از گاو گرفته شود تا بيست روز و اگر از انسان گرفته شود تا پنجاه روز اثرش محفوظ مىماند و بعد كم‌كم ضعيف مىگردد تا به كلى تمام شود .\r\nآبله‌كوبى براى هيچ‌كس زيانى ندارد و حتى زنان آبستن را نيز مىتوان مايه‌كوبى كرد و اگر يك بار اثر نكرد بايد آن را تكرار كنند تا ورم و سرخى ديده شود\r\n\r\n","description":"","footnote":"","page_name":" 577 ","page_number":609},
  {"content":"\r\n\r\nو مىفهميم كه اثر گذاشته است و بنفش‌رنگى اثر بدى ندارد . اگر مايه را از گاو گرفته باشند بنفشى آن بيش از آن است كه از انسان بگيرند كه اين نوع سفيدتر است . به‌هرحال اينها كه گفتيم بآزمايش رسيده و ترس ، ضرر و تلفى ان شاء الله ندارد اما به‌طورىكه در آزمايش مشاهده شده كه تلفات آبله معروف 25 % مىباشد اما در آدمهائى كه با مايه آبله انسانى كه قبلا مايه‌كوبى نشده‌اند واكسينه شده باشند پنج درصد است و در آنها كه از مايه آبله انسانى كه قبلا با مايه آبله گاوى مايه‌كوبى شده‌اند استفاده كرده‌اند به هيچ وجه تلفاتى ديده نشده مگر آنكه دليل ديگرى بر مرگ آنان باشد و اين تفضل خداوند بر ماست اما مردم ، شكرگزار نيستند .\r\nاگر آبله همه‌گير شد و دسترسى بمايه آبله نباشد بايد به بيمار شير ماديان و شير الاغ بنوشانند و سپس اگر آثار غلبه خون ديده شد او را فصد كنند و بعد هر روز ترياق الافاعى ، برشعثا ، ترياق فاروق يا پازهر و مانند آن به او بخورانند تا هوا در او اثر نكند زيرا آبله از نوع بيماريهاى معده‌اى و از جنس طاعون است و به همين دليل در نقاط مرطوب كه زودتر تعفن مىيابد استعداد همه‌گيرى و با و طاعون وجود دارد بنابراين بايد همانطور كه از بيماريهاى وبائى پرهيز مىكنند از آن نيز بپرهيزند .\r\nاگر عوارضى ظاهر گرديد و آثار تأثير هوا پيدا شد « 1 » و تب آمد بايد بينى بيمار را به خون بيندازند و يا گوشها و يا پيشانيش را خراش دهند ، يا اكحل را فصد كنند تا خون زياد از او بيايد و بايد با گشنيز ، عناب ، ترشك ، شربت\r\n\r\n\r\n","description":"","footnote":"\r\n( 1 ) همانطور كه قبلا هم توضيح داده شده در پزشكى قديم معتقد بوده اند كه بيماريهاى همه‌گير در اثر تعفن هوا پيدا مىشوند و اين نوع بيمارىها را نوعا امراض وبائى مىناميده‌اند . مترجم\r\n","page_name":" 578 ","page_number":610},
  {"content":"\r\n\r\nريواس و آب انار ترش اقدام بتصفيه خون كنند . غذاى بيمار ظهر و شب ماء الشعير و يا عدس با سركه و كمى شكر ، روغن بادام ، سبزيهاى سرد و رب ميوه‌ها است .\r\nاگر خشكى بر مزاج غالب باشد بايد با چيزهائى مانند انگشت‌پيچ آلو مزاج را لينت بدهند اما اين تا هنگامى است كه دانه‌هاى آبله سر نزده اما پس از آن نبايد به اين كار اقدام كنند زيرا سبب ميل ماده به داخل بدن مىگردد .\r\nهمين‌كه دانه‌ها شروع بسر زدن كردند ، فصد نبايد بكنند و ترشى نبايد بخورند و هنگامى كه ظاهر شدند نبايد به بازى گرفته شوند .\r\nاگر دير شد بايد باديان با شكر و آب كرفس بخورد بيمار بدهند و نيز چيزهايى كه خون فاسد را بخارج مىكشاند ، مانند تاجريزى سياه ( عنب الثعلب ) عدس ، گل سرخ ، كتيراى سفيد ، تمشك ، مويز ، باديان ، تخم كرفس ، نبات انجير زرد ، لاك شسته مفرد يا مركب ، جدوار با دوغ گاو ( بايد جدوار دو و نيم گرم شد ) و ماء الشعير . در آغاز پيدايش دانه‌ها بايد مخلوط حنا و زعفران ، برگ بنه و سركه بر كف پاى بيمار بگذارند تا وقتىكه تب قطع شود و اين درمان براى حفظ چشمها و پائين آوردن تب بآزمايش رسيده بيمار را از خوردن ملين بايد پرهيز دهند و اگر لينت داشته باشد بايد رب مورد ، رب به ، شربت مورد به او بدهند و تا وقتى كه پوست دانه‌ها نيفتد و اعراض تمام نشود از خوردن جوجه بايد بپرهيزد . بطور مطلق بيمار بايد از ترشيها پرهيز كند و در هفته دوم نبايد چيزهاى شيرين به بيمار بدهند اما اگر هفته سوم رسيد و آثار بهبودى پيدا شد بيمارى به خوبى مىگذرد و الا بايد منتظر مرگ نزديك او باشند .\r\n\r\n","description":"","footnote":"","page_name":" 579 ","page_number":611},
  {"content":"\r\n\r\n\r\nفصل طاعون\r\nطاعون  ( Pest )  دانه‌ايست به اندازه باقلا يا بزرگتر كه از مخلوط شدن خون عفونت يافته كه با طرطير ملحى آغشته شده پيدا مىشود و اگر سر باز كند آب زردى همراه با خون از آن بيرون مىآيد .\r\nاگر طرطير لطيف باشد بمغز بالا مىرود و اگر در اين هنگام طبيعت ضعيف باشد ، بيمار غش مىكند يا تشنج به او دست مىدهد و مىميرد ولى اگر توان راندن طرطير را به محل دفعى كه براى آن آفريده شده يعنى گردن داشته باشد آن را به طرف اين اندام مىراند اگر طرطير نفسانى و متوسط باشد ، متوجه قلب مىگردد . اگر ضعيف باشد بيمار خفقان ، بىتابى و اضطراب پيدا مىكند و خفه و هلاك مىشود اما اگر طبيعت توانائى داشته باشد آن را بسوى محل دفعى كه خدا برايش خلق كرده و به علت سستى تاب آن را دارد يعنى زير بغلها و بالاى بازوها مىراند و اگر غليظ و جسمانى باشد بكبد رو مىآورد كه اگر اين اندام ناتوان بوده و نيروى طبيعى آن از بين رفته باشد خونى كه در رگهاى آن است منجمد مىشود و بيمار را مىكشد اما اگر نيروئى براى راندن آن باقى مانده باشد آن را به محل دفع مناسب يعنى چادر پيه و بالاى رانها مىراند و بنابراين پيدا شدن دانه بهتر از آنست كه بيرون نيايد . بدترين جاها زير بغل چپ است زيرا نزديك قلب مىباشد و پس از آن گردن و در درجه بعد ران راست و سپس ران چپ است بعض پزشكان از اين جهت رانها را پيش از گردن بشمار آورده‌اند و عده‌اى بطور كلى زير بغل را مطلقا پيش از ران دانسته‌اند .\r\nسببهاى طاعون مانند و با است و شدت آن در وقت بهار است ، براى پيش -\r\n\r\n","description":"","footnote":"","page_name":" 580 ","page_number":612},
  {"content":"\r\n\r\n- گيرى از آن همين‌كه معلوم شود كه در سالى بيمارى همه‌گير پيدا مىشود بايد بفصد و حجامت و پاكسازى بدن از خلطهاى حاد اقدام كنند و چون هوا شروع بتغيير كرد بايد از خوردن گوشت ، شيرينيها ، هر چيز توليدكننده خون ، حركات سخت ، نزديكى ، حمام ، عصبانيت و نيز چيزهايى كه در و با گفتيم پرهيز كنند ، استعمال ترياق الافاعى و بوئيدن داروهاى خوشبوى قوى و مايعات مخصوص شستن صورت و نيز بخورند الرابع مفيد است و بايد هر روز يك گرم از اين معجون بياشامند و نيز مقدارى از آن را در روغن بنفشه حل كرده و دور بينى را با آن چرب كنند زيرا سموم ، ضرر تغيير هوا ، طاعون و و با را دفع و انسان را شاد مىكند و براى خفقان و برانگيختن نيروها و اندامهاى رئيسه مفيد و قدرت داروئى آن تا ده سال باقى مىماند راه ساختن معجون چنين است بنفشه ، گل سرخ خشك ، نعناع ، مرزنجوش از هركدام پنجاه گرم ، گل ارمنى ، درونج ، صندل ، بهمن سفيد و گشنيز خشك پس از خيساندن در سركه از هركدام بيست و پنج گرم ، صبر ، زعفران ، طين مختوم ، مصطكى ، تخم اترج پوست گرفته و مرجان از هركدام بيست گرم ، كهربا ، تباشير و لادن از هركدام پانزده گرم ، صمغ و عنبر از هركدام ده گرم ، ياقوت احمر پنج گرم همه را مىسايند و در دويست سانتيمتر گلاب كه دو گرم بادزهر را در آن سائيده باشند مىريزند سپس با شربت ريواس و اگر در دسترس نباشد شربت به يا سيب خمير مىكنند و آن را در ظرفى مىريزند و نيز براى پيش‌گيرى از طاعون ياقوت و مرجان با خود حمل مىكنند اما اگر بيمارى پناه بر خدا شروع شد بايد بيمار را فصد كنند و حب الشفاء با آب انار ، حافظ الصحة ، دهن الكبريت خالص به او بخورانند و پزشك بايد همه كوشش را صرف تقويت قلب و سرد كردن مزاج و تقويت نيروى بيمار كند . براى طاعون زهر الكبريت سازج و مركب با ترياق\r\n\r\n","description":"","footnote":"","page_name":" 581 ","page_number":613},
  {"content":"\r\n\r\nيا شربت اترج يا عرق مناسبى مفيد است و چاره‌اى جز استعمال ترياق فاروق نيست به‌هرحال تب را بايد مانند ساير تبهاى محرقه درمان كنند . دهن - الكافور جدا براى اين بيمارى مفيد است و براى بيمار عرق‌آور است ، براى پاكسازى تربد معدنى ( كالومل ) و ايارجها و انتيموان ديافريطقون ، تربد - الحيوة ، انتيموان زجاجى در اين باب عجيبند ، زاج الجلاء و زاج الحديد و النحاس ( زاج آهن و مس ) و معجون انتيمون نيز سودمندند اما اگر ببيمار مسهل بدهند بايد چيزى بر پوست بدن او بمالند كه سم را با نيرو جذب كند و حجامت كردن موضع و شستشوى دمل با فاروقى كه جدوار در آن حل كرده باشند مفيد است ، بعدا بايد بدرمان قرحه بپردازند و اگر چند بار جدوار بر موضع ضماد كنند مناسب است ، روح الملح سميت آن را جذب مىكند و نيز ضماد جدوار با آب گشنيز و ضماد اين دارو در جاهايى كه گمان پيدا شدن دمل برود پيش از پيدايش آن سودبخش است . شربت جدوار و كافور با چيزهاى ترش نافع مىباشد و نيز سميت طاعون را ضماد صابون به اندازه دو و نيم گرم بيرون مىكشد و بايد ده سانتىگرم شكر سرب بر آن بپاشند و بر جاى دمل بگذارند تا سميت آن را بيرون بكشد و اين كار در حكم آنست كه در آنجا دمل پيدا شده باشد و نيز ماليدن دهن الكهرباء و روح الملح سميت را جذب مىكند .\r\n\r\nفصل كوفت\r\nبيمارى بدخيم معروف بكوفت  ( Syphilis )  « 1 » دانه‌هائى است كه بيشتر\r\n\r\n\r\n","description":"","footnote":"\r\n( 1 ) مؤلف اعلى الله مقامه پس از شرح بيمارى كوفت از بيماريهاى ديگرى يعنى النار الفارسية ، جمره و حب الافرنجى نام مىبرد كه در لغتنامه‌ها توضيح خاصى درباره آنها بدست نيامد و فقط در فرهنگ معين در مقابل حب -\r\n","page_name":" 582 ","page_number":614},
  {"content":"\r\n\r\nاز دهن يا جاهاى مرطوب و سست بدن و گاه از جاهاى ديگر بدن سر مىزند و باز مىشود و آب زردى از آن بيرون مىآيد ، اين دانه خارش و سوزش و التهابى بيش از حد توانائى دارد چشم‌هاى بيمار اشك‌ريزى دارد و دانه‌هائى كه در دهان است بيشتر مانند تاولهائى كه از آتش پيدا شده به شكل دانه قهوه مىباشد و چه‌بسا كه در ميان آن خط سياهى است و گاهى نيز مانند دانه‌هاى بيمارى بلخيه در همه بدن پراكنده است و رنگش مسى است و مىشكافد و سر باز مىكند و آب زردرنگى از آن بيرون مىآيد ، سپس چركى و متورم مىشود . اين بيمارى ناراحتى بسيارى براى بيمار در بردارد و از همين روى همه از آن و سوزش و دردناكى آن بيزارند اما خدا بر ما منت گذارده كه درمان خوبى براى آن بافته‌ايم ليكن مردم و پزشكانى كه نادانند بر خطا رفته‌اند و گمان مىبرند كه اين بيمارى از صفرا است و دليل آنها همان سوزش و التهاب است و ازاين‌رو بيمار را وادار به خوردن سردى مىكنند كه پى - آمدش بيماريهاى مزمنى مانند كورى ، كرى ، فلج ، لقوه ، رعشه ، قطع نسل ، نازائى و غير اينها است اما مشاهده بخلاف اين است و خلاصه تحقيق اين است كه اصل اين بيمارى از طرطيرى ملحى است كه حرارت غريبى به آن رسيده\r\n\r\n\r\n","description":"","footnote":"\r\n- الافرنجى آبله فرنگ ، آتشك و سيفليس يا كوفت را ذكر كرده است و بهر حال از توضيحاتى كه در ذيل نامهاى مزبور آمده بنا به اعتقاد پزشكان اين‌طور به نظر مىرسد كه اين بيماريها نيز مراحل مختلفى از سيفليس مىباشند كما اينكه به نظر مؤلف اعلى الله مقامه مبناى همه آنها يكى است كه همان طرطير ملحى است و براى درمان آنها نيز تركيبات جيوه‌اى مانند تربد معدنى ( كالومل ) را مفيد مىداند و در توضيح مربوط بجرب نيز مىفرمايد كه براى طرطير ملحى هيچ چيز بهتر از تربد معدنى نيست . مترجم\r\n","page_name":" 583 ","page_number":615},
  {"content":"\r\n\r\nو آن را به حالت ميعان درآورده و بخارج رانده است آنچه كه رقيقتر و لطيفتر و داراى حرارت بيشتر باشد به طرف بالا مىرود و آنچه متوسط باشد بسوى زير بغلها و سينه و مانند آن راه مىافتد و سنگينتر و غليظتر آن برانها و آلات تناسلى و پاها مىرسد و سبب خارش ملحى بودن آن و دليل تاول زدن حرارت غريبى است كه به آن رسيده و ذوبش كرده است همانطور كه حرارت آتشى كه بر نمكها بتابد تيزاب ( اسيد ) از آن متصاعد مىكند ، آن طرطير مايع شده نيز همين‌كه به بدن مىرسد تاول مىزند . اين ملح ذوب شده سبب بسيارى از بيماريها مانند استسقاء ، مفاصل ، عرق النسا ، نقرس و بسيارى از بيماريهاى دانه‌اى و پوسته‌پوسته‌اى و آنها كه داراى ترشح هستند مىباشد ، چه آنها كه پوسته پوسته مىشوند از اجزاء جامد آن و آنها كه ترشح دارند از اجزاء مايع آنند .\r\nگفتيم كه مردم بر اين گمانند كه اين بيمارى از صفراء است اما غافل از آنند كه صفراء لطيف است و زود و در بدن بتحليل مىرود و زياد برجا نمىماند خلاصه آنكه اين بيمارى و مانند آن از طرطيرهاى ملحى است و شاهد ما درمانيست كه كرده‌ايم كه به بهبودى انجاميده است . اينك مىگوئيم كه همين‌كه كسى مبتلا شد بايد براى چند روز غذاى شيرين و گرم ، آب كله و آب پاچه بخورد و از چيزهاى سرد بايد حتما پرهيز كند زيرا ماده بيمارى منجمد مىشود و در بدن باقى مىماند و سبب بيماريهاى مزمن مىگردد و نيز بايد از خوردن مسهل پرهيز كند و گرنه ماده به داخل بدن مىرود ، بلكه بايد آن را به حال خود رها كنند تا بيرون بريزد و بنضج دادن آن بوسيله غذاهاى گرم و شيرين و غليظى كه سودا توليد نمىكند بپردازند . پس از آنكه مقدارى از ماده خارج شد ، بيمار بايد بحمام برود و دانه‌ها را كاملا بشويد و چركها را پاك و خود را خشك كند و ذرور الورد بر آنها بپاشد ( اين دارو دانه‌ها را خشك مىكند )\r\n\r\n","description":"","footnote":"","page_name":" 584 ","page_number":616},
  {"content":"\r\n\r\nو از حمام خارج شود . سپس بايد براى سه ، چهار يا پنج روز اين دارو را داخل قطعه‌اى پنير يا خمير گذارده بخورد : مازو و گلبرگ گل سرخ از هركدام سه جزء ، شنگرف ، مصطكى و ريشه جوز از هركدام يك جزء آنها را مىكوبند و مىبيزند و با آب دهن خمير و قرص و خشك مىكنند سپس يك دانه قرص را در قطعه پنير گذارده و يك بار صبح و يك بار عصر به بيمار مىدهند و بنابه نيروى بيمار و وضع بيمارى از سه تا پنج روز يعنى براى بيمارى شديد تا پنج و در متوسط چهار و در ضعيف سه روز ادامه مىدهند . از اين دارو لثه ، زبان ، زبان كوچك و حلق ورم مىكند و گاه مجروح مىشود و اين به علت بخار جيوه است سپس از دهان بيمار آب زيادى مىآيد . غذاى بيمار در اين روزها حلواى عسلى يا شكرى است و پس از آن بيمار براى سه روز بايد منضجهائى مانند پرسياوشان ، دارچينى ، ريشه شيرين‌بيان ، انجير و مويز بخورد ، پس از آن براى يك تا پنج بار سه روز در ميان حب القوفت بخورد تا پاكسازى كامل به عمل آيد و نيروى بيمار برگردد و باذن خداوند بهبود يابد اما اگر بيمار ضعيف بوده و توانائى خوردن اين قرص مسهلى را نداشته باشد بايد به اين نحو درمان شود : عشبه فرنگى بيست و پنج ( ظاهرا بيست و پنج مثقال يعنى صد و بيست و پنج گرم . مترجم ) ، چوب چينى ، هليله زرد و ريوند از هركدام پانزده گرم كه آنها را مىكوبند و سه پنجم آن را با شيره مويز سياه خمير كرده و سه قسمت مىكنند و هر روز يك قسمت مىخورند دو پنجم باقيمانده را در نه ليتر آب مىجوشانند تا آب نصف شود و آنگاه ده گرم ريوند به آن افزوده و اين دارو را بهنگام تشنگى تا مدت هشت روز مىآشامند غذاى بيمار برنج بدون نمك با روغن گاو است و بايد بدن بيمار را با حبى كه گفته مىشود بخور بدهند :\r\nجيوه ، شنگرف ، مردارسنگ ، انيسون تلخ و شيرين ، روغن زيتون ، سقز و موم از هر\r\n\r\n","description":"","footnote":"","page_name":" 585 ","page_number":617},
  {"content":"\r\n\r\nكدام سه جزء كوفتنىها را مىكوبند و مىبيزند و سقز را در روغن زيتون كه بر روى آتش گذارده‌اند حل كرده و سپس موم را در آن مىريزند تا حل شود و بعد داروهاى ديگر را در آن مخلوط كرده به اندازه فندق حب مىكنند و تا سه روز هر روز پس از دوا و غذا با آن حب بخور مىدهند تا بيمار عرق كند و پس از اين روزها غذاى بيمار نان ، آب پاچه و انواع شوربا است و بايد از نمك لبنيات ، ميوه‌ها ، ترشيها و چيزهاى تند پرهيز كند و اگر پس از بخور بيمارى از دهن ظاهر شود ، بيمار بايد رب آلبالو و رب توت سياه شامى مضمضه كند و اين دارو را بر لثه بريزد : تباشير دو جزء ، فوفل يك جزء آنها را مىكوبند و مىبيزند و بر لثه مىگذارند تا ان شاء الله بهبود يابد . براى كسى كه نمىتواند مسهل بخورد شربت عشبه معرق و ضماد دهن السليمانى بر كف پا مفيد است و اگر بيمار حالش متوسط باشد اما تاب مسهل قوى را نداشته باشد بايد چند روز از منضجى كه گفتيم و پس از آن حب الدند و حب المفتح با سناى خيسانده يا چاى كه با عسل شيرين شده باشد بخورد ، مقدار سنا بنا به حال بيمار بيست يا بيست و پنج و يا سى گرم است كه سه يا چهار حب آن را به قدر توانائى مىخورد ، پس از آن به مدت چهارده روز بايد حبى بخورد به اين ترتيب كه در روز نخست يك حب مىخورد و تا هفت روز ، روزى يك حب اضافه مىكند و سپس روزى يك حب كم مىكند تا تمام شود ان شاء الله دانه‌ها خشك مىشود و راه ساختن حب اين است : عاقرقرحا و گوگرد از هركدام دو و نيم گرم ، جيوه يك‌صد و بيست و پنج سانتىگرم ، جيوه را با گوگرد مىكشند تا سياه شود ( يعنى آنها را مخلوط كرده در ظرف شيشه‌اى يا چينى يا بوسيله دسته‌هاونى از چينى و يا ميله شيشه‌اى و مانند آن كاملا مىسايند . مترجم ) عاقرقرحا را مىكوبند و مىبيزند و با چهار و نيم گرم آرد گندم مخلوط مىكنند سپس داروها را خمير كرده و به\r\n\r\n","description":"","footnote":"","page_name":" 586 ","page_number":618},
  {"content":"\r\n\r\nاندازه نخودى كوچك و يا سه گندم حب مىكنند و به كار مىبرند براى نضج دادن ماده در اين بيماران حب منضج و بعنوان مسهل جيوه شيرين ( كالومل ) و براى روغن‌مالى دهن الزيبق و نيز حب الجدوار و ضماد حجر النيران ، شستشوى با آب جدوار اگر خوردگى گوشت بدن پيدا شود مفيد است و اگر بيمارى شديد باشد شراب السليمانى و حب الزيبق الكافورى و مانند آنها سودمند مىباشد .\r\n\r\nفصل جمره\r\nاين بيمارى ازآن‌رو به اين نام ناميده شده كه مانند جايى كه آتش افتاده مىسوزد و درد مىگيرد ، گفته‌اند كه سببش خلطهاى سوخته يا غليظ سودائى است اما به نظر من اين بيمارى هم مانند كوفت از خلطى ملحى است و مانند خشك‌ريشه مىباشد و يك دمل يا بيشتر دارد كه بزرگ و گزنده مىشود ، گوشت را مىخورد و بسوزش درمىآورد ، استخوان را مىپوساند ، بخار و سوزش از آن بلند مىگردد و آب زردى از آن خارج مىشود ، پوست در اثر آن كم احساس و سياه مىشود و دايره‌هائى كه رنگ آنها طبيعى نيست بر گرد آن پديد مىآيد بدن گرم مىشود اما بيمار تشنه نيست و در پيشابش كفهاى سياهرنگى ديده مىشود و مدفوعش فوق‌العاده بدبو مىگردد .\r\nبراى درمان اين بيمارى اول بايد ماده را نضج بدهند و انواع ترياق را مىتوان به كار برد تا وقتىكه آنچه خارج‌شدنى است خارج شود و شدتش فرو - بنشيند سپس بهنگام خواب آب انار و حب الشفاء بايد بخورند و بر محل دمل جدوار با عرق بارهنگ بمالند و اگر گوشت اطراف آن خورده شد با فاروق - الحاد بايد آن را بسوزانند و مغز حرام و پيه بر آن بگذارند تا ماده را جذب\r\n\r\n","description":"","footnote":"","page_name":" 587 ","page_number":619},
  {"content":"\r\n\r\nكند ، از اينكه با داروهاى ماليدنى مزاج دمل را سرد كنند بايد جدا پرهيز كنند اما مانعى ندارد كه اطراف دانه را كه ورم كرده خراش بدهند تا ماده بيرون بيايد و بايد بر آن مغز حرام ضماد كنند . خوردن و ماليدن لؤلؤ محلول نيز سودمند است و همين‌كه از شدت آن كاسته شد و مواد تا حد امكان خارج گرديد براى پاكسازى بدن حب الجمره مناسب است كه هر روز ده گرم از آن را بايد بخورند و همين‌كه مزاج پاك شد اگر خوردگى گوشت ادامه داشته باشد ، بايد آن را همانطور كه خواهد آمد مانند بيمارى آكله درمان كنند ماليدن پودر تخم قورباغه و شكر سرب در مدت كمى آن را بهبود مىبخشد . اگر گوشت فاسد كمى باقى بماند بر آن شكر مىپاشند و اگر زياد باشد كمى زنگار و سپس صبر مىپاشند و مردارسنگ با روغن روى آن مىگذارند تا ماده را جذب كند . گوشت فاسد را مىتوان با گذاردن فاروق از بين ببرند . مرهم الكافور و مرهم النحل نيز مفيد است پيش از باز شدن دانه ، گذاردن كره و خوردن آب سيب همراه با صبر و آلو همراه با شيرابه خيار مفيد است . پس از پاكسازى با مسهل ، گذاردن طرطير ( رسوبات نمكى اسيد تارتاريك در خم سركه و شراب . مترجم ) كه با گل خالص خمير شده باشد و نيز سفيداب مناسب است . به‌هرحال بايد از آلوده شدن ساير نقاط بدن با آب اين دانه پرهيز كنند .\r\n\r\nفصل نار الفارسية\r\nگفته شده كه ماده‌اش خون تندى است كه به زير پوست مىچسبد و سبب تاولهاى اين بيمارى مىشود اما به نظر من سبب آن ملح ذوب شده و تيزابى است كه به علت تأثير حرارتى غريبه در ملح موجود در بدن انسان پيدا مىشود همانطور كه آبله و جمره و كوفت هم پيدا مىشوند اما پزشكانى كه در اين بيمارى\r\n\r\n","description":"","footnote":"","page_name":" 588 ","page_number":620},
  {"content":"\r\n\r\nبسرد كردن مزاج مىپردازند اشتباه مىكنند و در همه اين بيماريها نوع درمان يكى است و از جمله داروهاى مفيد مىتوان از حب اندروخون ، حب الزيبق حب السليمانى ، دواء التوتيا ، ضماد دهن البلسان ، دهن السليمانى رسكفور ، ضماد الجرب ، طلاء سيزدهم و چهاردهم و بيست و هشتم ، عرق - الصينيات ، قرص گل انار فارسى ، قرص زرآوند ( براى بقاياى بيمارى ) ، مرهم التوتياى سى و چهارم ، مرهم الصابون ( براى قرحه آن ) ، مرهم العلك ، مرهم النار الفارسية و نقوع الصينيات نام برد « 1 »\r\n\r\nفصل حب الافرنجى\r\nاين « 2 » نيز دانه‌اى مانند آبله است كه سوزش و التهاب زيادى دارد و گفته‌اند كه ماده‌اش از مواد سوزنده ، غليظ و سودائى است و كم و زياد مىشود اما به نظر من اين بيمارى هم مانند كوفت و جمره از مواد ملحى زائدى است كه پيش از اين گفتيم .\r\nبراى درمانش پس از به كار بردن ترياقها و فرونشستن شدت سم و پيدا شدن آنچه بيرون ريختنى است بايد بدن را با نوشيدن و ماليدن با تربد تصعيد شده پاكسازى كنند و شرح آن را خواهيم گفت براى نضج دادن به آن حب المنضج مناسب است و پس از آن خوردن زهر الكبريت الساذج و مركب مفيد است .\r\nملح اللؤلؤ هر روز به اندازه يك گرم به مدت شانزده روز داروى اين بيمارى است و بايد از استعمال داروهاى پس‌زننده و سردى هم از آغاز كار پرهيز\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص شورگز ، گل انار فارسى ، جيوه و عشبه براى معالجه نار الفارسية ذكر شده مراجعه كن . مؤلف اعلى الله مقامه\r\n( 2 ) آتشك ، آبله فرنگ ، كوفت . ف . م\r\n","page_name":" 589 ","page_number":621},
  {"content":"\r\n\r\nكرد . خوردن مسهل نيز پيش از شروع خارج شدن ماده و بدون گذاردن مواد جذب‌كننده بر آن شايسته نيست . بايد آن را با فاروق الحاد داغ كنند و بر بندها فاروق اللين به تنهائى يا همراه با روغن مورد و مرّ مكى بمالند ، خوردن حب الشفاء با آب انار و حافظ الصحة براى بيماران مفيد است . در صورت لزوم خوردن مسهل ، به كار بردن مسهلهاى ترياقى مثل انتيموان ديافريطقون تربد معدنى ، جوهر انتيمون ، حب الزيبق ، دواء شانزدهم و هفدهم مفيد است و نيز دهن الكبريت با آب شاهتره و زهر الكبريت الساذج و لبن الكبريت و همچنين گذاردن مرهم رال سودمند مىباشد .\r\n\r\nفصل شوره سر ( حزاز و ابريه )\r\nدر اين بيمارى پوست سر پوسته‌پوسته مىشود كه مانند سبوس به نظر مىرسد سببش طرطير ملحى است كه ذوب نشده و طبيعت آن را بخارج رانده است همانطور كه نوشادر با همه خشكيش اگر تصعيد شود به طرف بالا مىرود .\r\nدرمان اين بيمارى پس از نضج دادن كامل درازمدت و پرهيز از غذاهاى سودازا و ميل دادن مزاج بيمار بگرمى و رطوبت ، پاكسازى با حب الايارج و قوقايا و نيز تربد معدنى با يكى از اين دو دارو و همچنين حب السلاطين و پس از آن ضماد روغن گندم است كه اگر با اين بيمارى دندانها هم چركين باشند قويتر از داروهاى ديگر مىباشد و نيز مداومت خوردن زهر الكبريت ساذج يا مركب و ملح المرجان مفيد مىباشد « 1 »\r\n\r\n\r\n","description":"","footnote":"\r\n( 1 ) كشك و گندم و خرزهره ( دفلى ) خواصى در درمان حزاز دارند كه در مفردات متفرقه گفته مىشود . مؤلف اعلى الله مقامه\r\n","page_name":" 590 ","page_number":622},
  {"content":"\r\n\r\n\r\nفصل سعفة  ( Porigos , favus ) \r\nسعفه ( كچلى ) قرحه‌هائيست كه در سر پيدا مىشود و بر چهار قسم است :\r\n1 - نوع شيره‌دار كه در آن پوست سر سوراخ مىشود و رطوبتى شيره مانند از آن ترشح مىگردد .\r\n2 - نوع انجيرى كه قرحه‌هائى گرد و سفت با سر قرمز است و در درون آن دانه‌هائى مانند دانه‌هاى انجير پيدا مىشود .\r\n3 - نوع جرده كه رطوبتى خونابه مانند از آن ترشح مىگردد .\r\n4 - نوع شوره‌اى كه پوسته‌هاى سفيدى مانند شوره از آن جدا مىشود .\r\nهمه اينها از طرطير ملحى مايع يا جامد است كه به طرف سر بالا رفته و طبيعت به صورت بحرانى آنها را بخارج رانده است . پيش از نضج كامل و قبل از آنكه طبيعت هرچه را كه مىتواند بيرون براند ، دفع نكند نبايد به درمان بپردازند ، اما البته بايد غذاهاى گرم مرطوب به بيمار بخورانند و از چيزهاى غليظ مانند بادنجان ، سير ، پياز ، بقولات ، روغن و امثال آن پرهيز كنند تا ماده كاملا نضج بيابد پس از آن بايد بعنوان مسهل از ايارجها تربد معدنى ( كالومل ) ، حب السلاطين ، حب قوقايا ، حب السعفة ، شربت ريوند ، اطريفال سنائى و مانند آن استفاده كنند . « 1 » درمان قطعى اين بيمارى با تربد معدنى است بهر نحو كه باشد و گوگرد ، گذاردن فاروق مدبر و - روغن‌مالى با قيروطى و نفت مفيد است كه بايد هرچند روز يك بار تا حصول بهبودى كامل به اين درمان عمل كنند شستن با صابون و آب گرم نيز مفيد\r\n\r\n\r\n","description":"","footnote":"\r\n( 1 ) در مفردات متفرقه خواص سرگين ، گندم ، ذراريح ، مويز ، جيوه ، گل - تنور ، گوگرد و مرّ مكى براى درمان سعفة آمده است مراجعه كن . مؤلف ( ا ع )\r\n","page_name":" 591 ","page_number":623},
  {"content":"\r\n\r\nمىباشد . همچنين بايد چربى روى گوشت را بجوشانند و با آن ضماد كنند و نيز دهن الزيبق ، پودر پوست نارنج ، روغن خارپشت بسيار مفيدند . روغن گندم ، ضماد هشتم ، ضماد السعفة ، ضماد قوبا ، قرص السعفة ، مرهم الرسل مرهم الزيبق ، سفوف الكبريت سودمند مىباشند . ماليدن سركه و نمك و اشنان سبز نيز اين بيمارى را بهبود مىبخشد . ضماد دهن الفاروق نيز سودمند مىباشد كه راه ساختن آن چنين است : فاروق ( ظاهرا فاروق اللين است . م ) و روغن دنبه را به اندازه مساوى در ديگ دو جداره مىپزند تا روغن خالص باقى بماند و آن را برميدارند و هر روز ضماد مىكنند و همچنين تراب الزيبق ، مازوى سبز ريشه‌هاى مرجان ، مردارسنگ و زراوند را مىكوبند و با سركه و گلاب بر موضع مىمالند و همچنين سفال تنور و نمك را با سركه مىسايند و مىمالند محلول نمك در سركه نيز براى سعفه و قرحه‌هاى بد ديگر و جرب و سختى پوست هر - كدام باشد سودمند است . اگر سرگين الاغ را در ظرفى بسوزانند و كاسه‌اى را بر آن سرنگون كنند و مايعى را كه تقطير مىشود جمع كنند و بر پوست بيمار بمالند سودبخش است . عناب سوخته و روغن گاو و توتياى سائيده و حنا با عرق كاسنى نيز مفيد مىباشد . و بدانكه به كار گرفتن داروهاى خشك‌كننده و پس‌زننده و چيزهايى كه مسامات را مىبندد در اين بيمارى درست نيست مگر آنكه كاملا بپاكسازى پرداخته باشند . پاكسازى هم بايد پس از نضج دادن بماده و كمك بطبيعت براى خارج كردن ماده از موضع بيمارى باشد و الا مواد به داخل برگشته و بجاى ديگر مىرود و در اين بار شديدتر مىشود و گاه بكورى و كرى بيمار و يا ايجاد غده‌ها و ورم‌هاى سخت مىانجامد كه از آن بايد به خدا پناه ببريم .\r\n\r\n","description":"","footnote":"","page_name":" 592 ","page_number":624},
  {"content":"\r\n\r\n\r\nفصل كهير\r\nدر اين بيمارى  ( Utricaria )  قطعات بزرگ قرمزرنگى در بدن پيدا مىشود كه كمى آماس دارد و با خارش ، سوزش و التهاب همراه است كه يكباره در هنگام شب يا صبح و يا عصر پيدا مىشود ، در فارسى آن را بنامهاى اير ، كهير و قوس مىنامند . شرى دانه‌هاى كوچك و بزرگى است كه در همه بدن و بيشتر ناگهانى سر مىزند و با خارش زياد همراه است . سببش طرطير هاى ملحى است كه حرارت در آن عمل كرده و آن را همانطور كه بوره در اثر حرارت مايع مىشود بميعان درمىآورد و بخار مىكند كه به اطراف بدن مىرود اما به علت غلظتى كه دارد مانند شرى در همان جا مىماند اما گاه ممكن است كه مانند كهير به علت بسته بودن مسامات نتواند خارج شود و زير پوست بماند و اين بيماريها پيدا شوند .\r\nبراى درمان بايد از به كار گرفتن داروهاى پس‌زننده و سردكننده مزاج بپرهيزند و اين كار نادانها است و نيز بايد از شستشوى با آب سرد و ماليدن آب گرم به بدن خوددارى كنند . زيرا در اين صورت بيمارى به داخل بدن بر - مىگردد و سبب آزار روح مىشود اما واجب آن است كه طبيعت را وادار ببيرون ريختن ماده كنيم . براى اين كار بايد شيره انگور به مريض بخورانند و او را با سياهدانه دود بدهند تا هرچه خارج‌شدنى است بيرون آيد در آغاز به كار بردن مسهل نيز درست نيست اما در پايان بيمارى دستور خوردن حب - السلاطين ، حب البلغم ، حب ايارج جلابا ، سفوف تربد و آب پنير براى بيمارى ناشى از سردى مانعى ندارد . براى بيمارى گرم حب الصفراء ، نقوع المربع نقيع الصبر با عرق كاسنى يا عنب الثعلب و مانند آن مناسب است . در پايان\r\n\r\n","description":"","footnote":"","page_name":" 593 ","page_number":625},
  {"content":"\r\n\r\nدوره بيمارى اگر از گرمى باشد شستشوى با آب سرد مفيد مىباشد و نيز سفوف بذر البنج كه به مدت سه روز ناشتا بخورند و نيز حب الشفاء پس از غذا و همچنين سفوف كافور و پس از آن آب انار ترش سودمند مىباشد . در آخر بيمارى ماليدن شيره برگ به با صندل و بوش دربندى « 1 » مفيد است و غذاى بيمار بايد با آب‌غوره و يا سيب و يا ريواس همراه باشد در كهير تنوير با نوره‌اى كه كمى صبر و مرّ مكى و پيه هندوانه ابو جهل داشته باشد نافع است و بلكه براى كسانى كه عادة گرفتار كهير مىشوند استعمال چنين نوره‌اى در هر ماه دو مرتبه مفيد مىباشد و پس از آن بايد با حنا و سركه انگور بدن خود را مالش بدهند . « 2 »\r\n\r\nفصل گرى ( جرب )\r\nجرب  ( Gale )  جوشهاى مختلفى است كه خارش دارد و سببش طرطيرى ملحى است كه زير پوست گرد آمده درحالىكه مسامات بعلتهائى بسته شده از\r\n\r\n\r\n","description":"","footnote":"\r\n( 1 ) بآزمايش رسيده كه در شرى بطور مطلق پنج گرم پونه ، دو و نيم گرم گل - سرخ ، سى سانتىگرم كافور ، پنج گرم طباشير را اگر در آب انار بخيسانند و يا با ابهل ( سرو كوهى ) صبح ناشتا بخورند مفيد است و براى اين بيمارى اگر از خون باشد بعد از فصد بايد اين مسهل را : مخلوط پنج گرم هليله و دو و نيم گرم ايارج بخورند و نيز اگر هر روز روزى چند مرتبه آب گرم بنوشند سودمند مىباشد و براى شراى بوره‌اى پنج گرم هليله با دو و نيم گرم تربد و نيز چهل گرم ميوه سرو تازه با دو و نيم گرم صبر نافع است . مؤلف اعلى الله مقامه\r\n( 2 ) بنگ ، سدر ، ماميثا خواصى براى شرى دارند كه در مفردات نوادر ذكر شده مراجعه كن . مؤلف اعلى الله مقامه\r\n","page_name":" 594 ","page_number":626},
  {"content":"\r\n\r\nقبيل ضعف پوست ، خشكى هوا ، حمام نرفتن ، پوشيدن لباسهاى چركين يا تماس با غبار و دود اگر اين طرطير رقيق باشد با خارش و گزش همراه است و اگر غليظ باشد دانه‌هائى در پوست پيدا مىشود . فرق بين گرى ( جرب ) و خارش اين است كه در جرب آماس زياد است و چه‌بسا كه رطوبتى هم از آن ترشح مىشود و بيشتر در لابلاى انگشتان و آرنج و ناحيه دمبالچه ( عصعص -  Coccyx  ) و چادر پيه پيدا مىشود ، وقتىكه خارج مىشود اول دانه‌هائى قرمزرنگ پيدا مىشود كه چركى مىگردد و خارش شديدى دارد ، اين بيمارى از بيماريهائى است كه دير درمان مىپذيرد .\r\nبهترين دارو براى درمان آن تربد معدنى است زيرا چيزى بهتر از آن براى طرطير ملحى نيست اما اگر آثار غلبه خون هم ديده شد بايد فصد كنند و پس از آن به تصفيه خون با شربت بنفشه همراه با ماء الشعير و آب آلو و عناب بپردازند براى نوع بلغمى آن غاريقون ، صبر و مصطكى مناسب است حتى اگر روزى پنج گرم صبر و دو و نيم گرم مصطكى بخورند بيش از هفت روز بدرمان نيازى نيست براى صفرائىها صبر و اصفر ، ( ظاهرا هليله زرد است . مترجم ) سقمونيا و مصطكى به اندازه مساوى مناسب است كه پنج گرم از مخلوط را همراه آب تمر هندى بايد بخورند اما گذاردن ضماد و مرهم پيش از پاكسازى و پاكيزه كردن بدن شايسته نيست . « 1 » براى اين بيماران اطريفال سنائى ، حب -\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص سنگ سرمه ( اثمد ) ، بز كوهى ، خرماى نارس ( بلح ) ، آهن سوخته ( توبال ) ، گل انار فارسى ، خربق سياه ، خرزهره ( دفلى ) ، قلع ، انار ، ريواس ، زاج ، جيوه ، روغن حيوانى شادنج ، شاهتره ، موى انسان ، صبر ، گوگرد ، كرفس ، تخم‌مرغ سوخته براى درمان جرب و خارش ذكر شده مراجعه كن . مؤلف اعلى الله مقامه\r\n","page_name":" 595 ","page_number":627},
  {"content":"\r\n\r\nابرفيون ، حجر الجنة ( به صورت ماليدنى ) ، دهن حب العرعر ، دهن المثلث براى جرب‌تر ، نوشيدن رب خربق و زاج الحديد و النحاس ، زاج ، شراب الورد المكرر و ضماد ششم ، پانزدهم ، ضماد الجرب ، ضماد السناء ، ضماد القوباء كبد الكبريت ، مرهم الرسل ، مرهم العلك ، مرهم النحل ( وقتىكه چركى باشد ) مناسب است و پس از استعمال دارو مالش بدن با نوشادر و آب ليمو يا مغز تخم خربوزه و بوره يا فضله كبوتر و حنا سودمند مىباشد . براى انواع جرب و خارش اين روغن مفيد است : آمله پوست نگرفته ، هليله زرد از هركدام ده جزء ، نوشادر سه جزء ، جيوه كشته يك جزء ( براى كشتن جيوه آن را با آب دهن مخلوط كرده در ظرفى شيشه‌اى مىسايند . مترجم ) همه را در روغن كنجد مىجوشانند و تفاله آن را بر موضع مىمالند و نزديك آتش مىنشينند و عمل را تا وقتىكه از آتش خوششان مىآيد تكرار مىكنند تا وقتىكه ديگر از آتش بدشان بيايد ، شستشوى با ماء المعدن و ضماد سليمانى و ماليدن دهن الجرب بر دستها تا آرنج براى سه شب و شستشوى در صبح بعد و نيز شستشوى با ماء الكبريت مفيد مىباشد كه براى اين منظور در سى ليتر آب پنج گرم روح - الكبريت مىريزند .\r\n\r\nفصل خارش\r\nسبب آن را قبلا گفتيم كه با جرب يكى است درمان آنها نيز مانند هم است اگر آثار حرارت ديده شود ماليدن مغز تخم كدو و مغز تخم خربوزه با شير زن دخترزائيده و نيز خشخاشى كه در سركه سائيده شده باشد و همچنين صبر و نشاسته با عرق كاسنى يا آب كرفس سودمند است . تربد معدنى اثر عجيبى در درمان بيمارى خارش و هر بيمارى ملحى ديگر دارد و از آن غافل\r\n\r\n","description":"","footnote":"","page_name":" 596 ","page_number":628},
  {"content":"\r\n\r\nمباش . اما براى خارش انگشتان دست و پا بايد يك كف دست نمك در آب گرم بريزند و انگشتان را به مدت يك ساعت در آن بگذارند براى اين بيمارى ماليدن اطريفال سنائى ، تربد معدنى ، حجر الجنة و نوشيدن دهن البلسان و رب خربق و همچنين رب سقمونيا ، زاج الحديد و النحاس ، زاج معدنى ، شراب الورد المكرر ، ضماد ششم ، ضماد سنا ، طلاء الحكة ، مرهم الخل ، مرهم الرسل ، مرهم العلك ، مرهم النحل در وقتىكه چركى باشد مفيد است . « 1 »\r\n\r\nفصل زگيلها\r\nزگيل ( ثالول و مسامير )  ( Verrue )  برآمدگيهاى گرد و سفتى هستند كه در اول نرمند و در آخر خشن مىگردند و در درون آنها رگهائى است كه كمى احساس دارند . سبب آنها طرطير ملحى غليظى است كه به پوست چسبيده درمانى جز بيرون آوردن آنها از ريشه و سوختن جاى آنها با حجر النيران ندارند و اين درمانى قطعى است و چه‌بسا كه درمان يك نقطه با اين ترتيب براى درمان ساير جاها كافى باشد ، كه باقى زگيلها نيز از بين مىروند ماليدن ذراريح و مويز سائيده بر آن‌ها و نيز داغ كردن آنها با فاروق الحاد و چوب انجير تازه سودمند است . اين دارو هم مفيد مىباشد :\r\nاشنان ، روى سوخته ( راسخت ) ، تخم هندوانه ابو جهل ، بوره ارمنى ، نوشادر ، ملح القلى ( شخار - كربنات دو سود طبيعى ) « 2 » ، زرنيخ و آهك\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص عناب ، گوگرد ، كرفس ، تخم‌مرغ سوخته براى خارش و همچنين خواص اسقيل ( پياز دشتى ) ، انجير ، زرنيخ ، درخت صمغ و پنبه براى ثالول ( زگيل ) ذكر شده مراجعه كن . مؤلف ( ا ع )\r\n( 2 ) شخار نمك قليا است و در مرآة اللغة آن را جوهر جوش يعنى جوش\r\n","page_name":" 597 ","page_number":629},
  {"content":"\r\n\r\nزنده كه همه را با زهره گاو يا آب صابون خمير مىكنند و بر زگيل مىگذارند پس از دو ساعت زايل مىشود . اگر خاكستر بيد را با سركه مخلوط كرده و بر آن ضماد كنند و همچنين بخور برگ درخت تبريزى ( پتك ) كه بر برگهايش دانه‌هائى مانند زگيل مىباشد سبب از بين رفتن دانه مىشود . دعاهائى نيز براى درمان آن هست كه در اينجا از ذكر آن خوددارى مىكنيم و در عيون التجارب آن را آورده‌ايم . بيشتر اين زگيلها دليل چيرگى طرطير ملحى در بدن است و احتياج بنضج گرفتن در درازمدت و پس از آن پاكسازى دارد زيرا تا طرطير جدا غليظ نباشد زگيلى را پديد نمىآورد به‌هرحال بهتر اين است كه غذا را جدا مراعات كرده و از چيزهاى سودازا پرهيز كنند .\r\n\r\n\r\n","description":"","footnote":"\r\n- شيرين معنى كرده كه اين نمك بىكربنات دوسود مىباشد درحالىكه نمك قليا كربنات دوسود است ، براى بدست آوردن ملح القلى كه مصارف متعددى در پزشكى سنتى دارد نخست ريشه اشنان را مىسوخته‌اند و خاكستر آن را در آب مىجوشانده‌اند و سپس آن را صاف كرده مىجوشاندند تا نمك خالص بدست آيد ناگفته نماند كه در زمان تأليف مرآة اللغة مسلما بيكربنات دوسود بنام جوهر جوش در بازار عرضه مىشده و چون از نظر تركيب شيميائى فرمول آن  ( Co 3 H Na )  با كربنات دوسود  ( Co 3 Na 2 )  بسيار نزديك است و موارد مصرف آن در پزشكى سنتى تقريبا همانند بوده شايد جوهر جوش را بنام ملح القلى مىفروخته‌اند درحالىكه راه بدست آوردن ملح القلى در كتاب الابنية عن حقايق الادوية و نيز تحفة المؤمنين مذكور است و همانطور كه گذشت بنام شخار معرفى شده است و مسلما در آن دوران جوهر جوش يعنى جوش شيرين را نمىشناخته‌اند . مترجم\r\n","page_name":" 598 ","page_number":630},
  {"content":"\r\n\r\n\r\nفصل ساير دانه‌هائى كه اسم خاصى ندارند\r\nبطور كلى اين را مىدانيم كه دانه‌ها در اثر طرطير ملحى كه حرارت در آن اثر كرده و آن را حل كرده و به صورت تيزابهائى كه نتيجه حل شدن نمكهايند درآورده است . و به علت تندى چرك‌زا شده و بهرجا كه برسد آن را چركين مىكند و مىدانيم كه اين دانه‌ها تنها از خون نمىتواند باشد چه خون شيرين و چرب است و نمىتواند پوست را بشكافد و بلغم نيز چنين حدّتى ندارد صفرا نيز به علت لطافتش كه در يك جا قرار نمىگيرد اين خاصيت را ندارد پس اين از طرطير سودائى نمكى است كه حرارت صفرا در آن اثر كرده و آن را تند و تيز مىكند و اگر حرارت آن زياد شود سوزش و التهابش زياد مىگردد و اگر نمكش بيشتر باشد خارش بيشتر دارد . اگر نمك ذوب بشود دانه ، تر است و اگر خشك باشد به صورت خشك‌ريشه پوست پوست درمىآيد و اينهاست آنچه كه مىتوان در اين‌باره نوشت و ساير مسائل را بايد بر اين قياس كرد .\r\nاينك گوئيم اگر سخت و تيره و يا سبز باشد از طرطير جامد است اگر قرمز باشد مىيابيم كه خون يا صفرا در آن شركت دارد و اگر ورم كرده و برآمده باشد و با سوزش باشد از غلبه صفراء است اگر سفيد و نرم باشد از بلغم است اگر كاملا گرد باشد ، از ميعان طرطير و اگر شكلش نامنظم باشد از انجماد آن است داشتن ترشح دليل ميعان ، خشك‌ريشگى دليل خشكى و جامد بودن ، زياد بودن برآمدگى از حرارت و رطوبت و پهن بودن آن از جامد بودن ماده و آميختن با سردى است و اگر چند علامت همراه باشد دليل وجود علتهاى مركب است بنا بر آنچه گفتيم علاج قطعى بيرون راندن طرطير بكمك تربد معدنى مىباشد كه دشمن طرطير ملحى است زيرا اين دو در يك جا جمع نمىشوند اگر نشانى\r\n\r\n","description":"","footnote":"","page_name":" 599 ","page_number":631},
  {"content":"\r\n\r\nحرارت زياد ديده شود بايد فصد كنند و گرنه لازم نيست . براى پاكسازى بيماران تربد معدنى و اين حب مفيد مىباشد : صبر ، هليله ، سقمونيا به اندازه مساوى ، مصطكى نصف يكى از آنها ، آنها را كوفته با عرق كاسنى حب كرده و همراه با سكنجبين و اگر ماده زياد باشد با آب پنير سه روز روزى ده گرم از آن مىخورند حب ديگر نيز اين است كه هر چهار روز يك بار هفت گرم و نيم آن را بايد بخورند : پيه هندوانه ابو جهل و مغز آن ، غاريقون ( قارچ چمن ) ، انزروت به اندازه مساوى ، تربد نباتى ، صبر ، تخم بلسان ، نمك هندى از هركدام نصف يكى از داروهائيكه گفتيم و سقمونيا يك چهارم يكى از آنها ، اينها را با عرق باديان حب مىكنند ، اما بايد پيش از خوردن آن ماده كاملا نضج يافته باشد . اگر دانه‌اى خورنده و سمى باشد بيمار نبايد مسهل بخورد زيرا ماده به داخل كشيده مىشود بلكه بايد بر آن داروى كشنده‌اى بگذارند و سپس با فاروق و جدوار آن را داغ كنند و همين‌كه از برگشت ماده مطمئن شدند مىتوانند باستعمال مسهل بپردازند . از داروهاى مركب : حافظ الصحة ، حب سم - الفار ، حب الشفاء ، مرهم توتون ، و از داروهاى مفرد : حنا ، مورد ، بوره - ارمنى ( نطرون ) ، انجير ، سداب ، سير با عسل بعنوان ضماد ، هليله مطلقا و نيز ضماد سياهدانه ، بوره ، نوشادر همراه با سركه ، و نيز ضماد سندروس و تخم بان همراه با پيشاب مفيد است . همچنين اگر چند روز روزى هفتاد و پنج سانتىگرم لبن الكبريت محلول در يك فنجان شير گاو و به مدت زياد بياشامند نافع است و اين دارو براى همه بيماريهاى ملحى سودمند مىباشد : ماليدن مرهم التوتون نيز مفيد مىباشد به اعتقاد برخى از پزشكان چرب كردن مقعد دانه‌ها را زايل مىكند . « 1 »\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص زنگ آهن ( زعفران الحديد ) -\r\n","page_name":" 600 ","page_number":632},
  {"content":"\r\n\r\n\r\nباب شانزدهم پاره‌اى از زخمها و قرحه‌ها\r\n\r\nفصل [ فرق جرح و قرحه 
  ]\r\nبدانكه اين فن اگرچه از رشته‌هاى پزشكى است اما فن مستقلى است كه كتابهاى جداگانه‌اى براى آن نوشته شده اما ما مىخواهيم كه اين كتاب از آن خالى نباشد و بعض جزئياتى را كه آزمايش شده ذكر مىكنيم . به‌هرحال اين فن از صنايع دستى است كه به گوشت و پوست انسان بستگى دارد و گفته اند كه زخم ( جرح ) جدا شدن اتصال پوست و يا پوست و گوشت است چه از بريدگى باشد يا كوفتگى و يا سوختگى يا فرورفتن چيزى در آن ما دام كه دو هفته بر آن نگذشته باشد و الا قرحه گفته مىشود ، يا گفته‌اند جرح آن است كه خونى خالص از آن تراوش بشود چه مدت دراز باشد و چه كوتاه ، اما اگر چركى از آن ترشح شود و لو پس از يك روز باشد قرحه است و به‌هرحال ما بحثى در اين‌باره نداريم .\r\n\r\nفصل قواعد كلى مربوط بزخمها\r\nبدانكه اگر اندامى شكاف بردارد و از آن چيزى جدا نشود و خونى جارى نگردد و شكاف آن گود نبوده و عوارض ديگرى از قبيل ورم يا نزول يك ماده در آن نباشد ، درمان قطعيش آن است كه لبه‌هاى آن را بهم بياورند و پودرهاى حبس‌كننده خون و اتصال‌دهنده بر آن بپاشند و آن را ببندند تا شكافش باز نشود . ذرور دوم زخم را خشك مىكند و ذرور چهارم خون را بند مىآورد و گوشت‌زا است ذرورهاى پنجم و ششم و هشتم نيز چنينند ذرور اثمد ( جمع -\r\n\r\n\r\n","description":"","footnote":"\r\n- غافث و گوگرد براى درمان دانه‌ها ذكر شده است . مؤلف اعلى الله مقامه\r\n","page_name":" 601 ","page_number":633},
  {"content":"\r\n\r\nكننده است ) ، ذرور اعظم ، ذرور حابس ، ذرور زرآوند و سرقولون ، ذرور ملحم و ذرور زاج الجلاء ( براى گوشت‌آورى ) مفيد مىباشند .\r\nاگر زخم عميق باشد آن را در چند جا به اندازه نياز جمع كرده و سپس آن را با فشار متوسطى مىبندند زيرا اگر آن را محكم ببندند سبب ورم مىگردد و سست - بستن از چسبيدن دو طرف زخم جلوگيرى مىكند . اگر از وقوع زخم مدتى بگذرد و رويه‌اش خشك شود بايد كوشش كنند كه با خاراندن روى آن تازه شود و آنگاه همانطور كه گفتيم عمل كنند ضمنا بايد مواظب دور زخم باشند تا چيز خارجى مثل مو يا رطوبت لزج به آن نچسبيده باشد چه ممكن است ، اين چيزها از بهم آمدن زخم جلوگيرى كنند و بايد توجه كنند كه پائين زخم نيز مانند بالاى آن بهم آيد بلكه براى پائين آن بايد بيشتر دقت كنند و اگر پائين زخم به علت عمق زياد بهم نيامد بايد آن را از پائين ببندند و در آن داروهاى گوشت‌آور مانند : صبر ، مردارسنگ ، خون سياوشان ، مرّ ، انزروت و كندر بپاشند . بيمار در زمان بهم آمدن زخم بايد از خوردن چيزهاى خون‌زا مانند گوشت و شيرينى پرهيز كند . گفته شده كه اگر زخم سفيد شد بيمار بايد خربوزه و شير بخورد و اگر مايل به كبودى گرديد بايد چيزهائى مانند باقلا بخورد اما اگر سرخى زخم زياد باشد گوشت گاو ، و اگر كم باشد گوشت ميش مناسب است .\r\nاگر زخم چركى شود بايد بپاكسازى با شكر ، زنگار و شوره بپردازند و نبايد زخم را از پودر صندل خشك خالى بگذارند و بايد زخم را بفشارند كه چرك تا آنجا كه ممكن است خارج شود . اگر از گوشت چيزى جدا شده و يا اگر زخم از شكاف ايجاد نشده باشد بداروهائى مانند اينها نياز مىافتد : دهن - البلسموى سى و يكم ، دهن الكبريت خالص ، دهن العلك بخصوص با شكر سرب ، و روغن ريشه شيرين‌بيان كه براى بهم آمدن زخم‌ها عجيب است و\r\n\r\n","description":"","footnote":"","page_name":" 602 ","page_number":634},
  {"content":"\r\n\r\nنيز دهن القرنفل كه زخمهاى تازه را بهم مىآورد ، دهن القطن ، دهن - الكبريت شصت و دوم براى زخم پىها ، دهن المثلث براى زخمهاى تازه دهن المرّ براى بهم آوردن آنها و رفع عفونت ، دهن الورد براى تسكين درد و مرهمهاى مختلف و ان شاء الله در مقاله چهارم در اين‌باره مفصلا بحث خواهيم كرد .\r\nاگر داخل زخم گشاده‌تر از دهانه آن باشد چاره‌اى جز شكافتن آن نيست و بايد از آن طرف آن را بگشايند كه اگر اندام حركت كند اين شكاف از هم باز نشود و اگر زخم عميق باشد بايد فتيله‌اى را با مرهم‌ها و روغنهاى مناسب آلوده كرده در آن بگذارند و يا دارو را بر پارچه و حتى الامكان كتان بگذارند و بر آن ببندند اگر در زخم نوك پيكان يا استخوان و يا خارى باقى مانده باشد و در دسترس نباشد بايد نخست مرهمهاى كشنده‌اى بر آن بگذارند تا آن را بيرون بكشد و سپس بدرمان بپردازند اگر ورم شديد بشود و موادى به سوى زخم گرايش كنند بايد اندام مقابل آن را فصد كنند .\r\nاز داروهائى كه براى زخمها مفيدند « 1 » مرهم ابو خلساء براى زخمهاى تازه ، مرهم الاسود براى بهم آوردن آنها ، مرهم باسليقون ، مرهم بلسان مرهم الدقيق براى تشنج آن ، مرهم دم الاخوين چهل و سوم براى زخم شمشير و مانند آن ، مرهم الزيبق براى زخمهاى آلات تناسلى ، مرهم الشافى ، مرهم الشمع ، مرهم النحل ، و مشمع داخليون براى گوشت آوردن ، مشمع رال براى زخم شمشير و امثال آن ، مشمع الغرى براى زخمهاى جزئى مفيدند .\r\n\r\n\r\n","description":"","footnote":"\r\n( 1 ) اگر صمغ بنه را بر محل زخم ماليده و پارچه‌اى بر آن ببندند به زودى التيام مىيابد و براى زخم عميق اگر سرگين گاو را بسوزانند و با صمغ بنه مخلوط كرده بر زخم بنهند آن را بهبود مىبخشد . مترجم\r\n","page_name":" 603 ","page_number":635},
  {"content":"\r\n\r\nاز داروهاى عجيب براى بهم آوردن زخمها و جلوگيرى از خونريزى خرنوب سائيده و بهتر از آن صمغى است كه از آن بيرون مىتراود كه بايد آن را با كاردى بتراشند و بسايند و بر زخم بريزند ، خاكستر گز ( طرفا ) نيز در اين باب سودمند است . عجيب‌تر از همه اينها برگ سنجد تازه يا خشك است كه بايد سائيده و بر زخم گذارده شود كه براى زخمهاى چركى و نيز براى بهم - آمدن آنها از هر مرهم ديگر بهتر است و حتى براى زخمهاى كهنه و درمان ناپذير مفيد مىباشد . براى بازتر كردن زخم اسفنج سوخته كوفته ، و زاج سائيده به كار مىرود . براى زخمهاى تازه صمغ پودر بلوط و سنگ مرمر ( بلاط ) و هليله كابلى سودمندند و به مدت سه روز زخم را التيام مىبخشند اما اگر زخم كهنه و عميق باشد بايد فتيله‌اى را به توتياى هندى آغشته كنند و در آن بگذارند تا سه روزه بهبود يابد و الا بايد توتيا را بر آن بپاشند . اين دارو براى درمان نواصير هم مفيد است ، ضماد ريشه نى يا رب آن با عسل ، پيكان باقى - مانده در بدن را خارج مىكند « 1 » ، مرهم الزيبق و مرهم رال گوشت زايد را مىزدايند\r\n\r\n\r\n","description":"","footnote":"\r\n( 1 ) در زاد المسافرين براى درمان زخمها آمده است : تراشه آبنوس براى زخم شمشير و كارد ، اثمد براى خشكانيدن زخم تازه ( اما اثرش باقى مىماند ) و همراه با پيه براى سوختن از آتش ، خاكستر اسفنج براى قطع خون ، پاشيدن مورد براى سوختگى ، اشق با عسل براى پاكسازى قرحه‌ها ، ضماد ريشه نى براى خارج كردن نوك پيكان ، پشكل ميش براى سوختگى از آتش ، بقم براى قطع خون و گوشت‌آورى پوست تخم‌مرغ سوخته ، پوسته پياز سوخته ، روده گوسفند سوخته براى قرحه‌هاى آلت مردان ، توتيا براى قرحه‌ها حتى سرطان و در مرهمها براى قرحه‌هاى آلت مردان و بيضه ، پاشيدن جدوار براى قرحه‌هاى بدخيم كهنه و زدودن گوشت مرده و بهبود بخشيدن به زخم ، انغوزه\r\n","page_name":" 604 ","page_number":636},
  {"content":"\r\n\r\n\r\nفصل خلاصه‌اى درباره درمان قرحه‌ها\r\nاگر گوشت قرحه‌اى زنده باشد بايد براى آن مرهم به كار رود و شرح اين درمان را در مقاله چهارم در جاى خودش مفصلا خواهم گفت اما اگر گوشتها مرده و از هم پاشيده و فاسد باشد بهترين داروى آن فاروق اللين است كه براى\r\n\r\n\r\n","description":"","footnote":"\r\n- براى زخمهاى ناشى از وسائل سمى ، پاشيدن پودر نخود براى زخمهاى بدخيم و سرطان ، پاشيدن كرم خاك قرمز ( خراطين ) ، براى زخم اعصاب ، برگ چنار براى قرحه‌هاى تازه و سوختگى ، پودر خون گاو براى جلوگيرى از خون ريزى ، سرگين سوخته الاغ يا نسوخته آن براى قطع خون ، كره براى زخم اعصاب و پاكسازى و گوشت‌آورى ، مدفوع بچه‌ها براى دفع سميت آلات مسموم ، زراوند براى پاكسازى قرحه‌ها ، برنج پخته با روغن زيتون براى آوردن گوشت نو و زدودن گوشت فاسد و در مرهم‌ها براى سوختگى ، برگ چغندر براى سوختگى ، موى سوخته براى زخمهاى بدخيم و كم‌گوشتى ، آوردن گوشت نو و جلوگيرى از خونريزى ، موم براى بيرون كشيدن خار و سوزن و پاك‌سازى ، گوگرد با پياز سفيد براى سوختگى ، كندر براى قطع خون ، مرهمى كه كيورس نام دارد براى انواع جراحتها ، قرحه‌ها ، زايل كردن قوباى مزمن و پوسته پوسته شدن دست و پا بخصوص در نار الفارسية ، راه ساختن اين مرهم چنين است : توتياى قلمى ، سفيداب ، موم ، از هركدام هفتاد و پنج گرم مردارسنگ سى و پنج گرم روسخت ، ( روى سوخته ) انزروت از هركدام بيست و پنج گرم ، توتياى هندى زنگار از هركدام پنج گرم ، كوز الققاع پانزده گرم جيوه مصفّى ده گرم ، روغن كنجد سيصد و هفتاد و پنج گرم ، اول كوفتنىها را مىكوبند و جيوه را در آنها مىكشند ( در ظرف شيشه‌اى با وسيله‌اى شيشه‌اى يا\r\n","page_name":" 605 ","page_number":637},
  {"content":"\r\n\r\nشستشوى قرحه به كار مىرود و نبايد آن را روغنكارى كرد اما اگر اطراف قرحه كلفت شده باشد بهبود نمىيابد مگر آنكه نخست فاروق الحاد به كار برند . اگر در قرحه كرمى ديده شود نيز با فاروق و يا غير آن از داروهاى مناسب كشته مىشود .\r\nهمچنين اگر در آن چركهاى غليظ و لزج و كدرى ديده شود اول بايد فاروق به كار رود و سپس باستعمال داروى گوشت‌آور بپردازند اگر قسمت درونى قرحه فراختر از دهانه آن باشد بايد دهانه را با فاروق گشادتر كنند و اگر به زودى التيام نپذيرد بايد آن را با آب آهك شستشو بدهند . اگر دردناك باشد تا وقتى كه درد فروكش نكند درمان‌پذير نيست و بايد نخست درد را با روغن - گاو تازه و مرهم الشقاق و ضماد مغز نان كه با شير گاو پخته شده باشد تسكين دهند . براى درمان قرحه‌هاى بينى زرنيخ و موى سوخته را با روغن كنجد مخلوط كرده بر آن مىمالند . براى قرحه آلت مردان پودر خاكشير سائيده سودمند است و نيز برگ سنجد سائيده تازه يا كهنه براى همه زخمها به‌طور عجيبى مفيد است . از داروهاى مركب حجر الجنة براى قرحه‌هاى دهن و عفونت قرحه‌ها و گوشت زائد و ماليدن حجر النيران ( سولفات يا نيترات نقره « 2 » )\r\n\r\n\r\n","description":"","footnote":"\r\n- چينى مىسايند - مترجم ) و بعد موم را در روغن ذوب مىكنند و آن را از آتش برميدارند تا حرارتش كم شود سپس ساير داروها را با آن مخلوط كرده كاملا بهم مىزنند و مىسايند و نگاه مىدارند ( توتياها تركيبات مختلف روى هستند . م )\r\nو نيز در مقاله پنجم اين كتاب در باب مفردات خواص اثمد ، بستان‌افروز ( پنبه ) ، خرنوب ، انار ، زنگار ، موى انسان ، غافث ، موش ، نى ، قطن ، قيقهره تخم - مرغ سوخته براى درمان زخمها ذكر شده مراجعه كن . مؤلف اعلى الله مقامه\r\n( 2 ) در داروهاى مركب دو نسخه براى حجر النيران ذكر شده كه يكى از آنها ظاهرا سولفات نقره و ديگرى شوره مذاب است اما گاه بمعنى نيترات نقره هم آمده است . م\r\n","page_name":" 606 ","page_number":638},
  {"content":"\r\n\r\nبدور قرحه‌هاى خوره مانند براى جلوگيرى از پيشرفت آنها و دواء التوتيا براى قرحه‌هاى بدخيم خبيث ، اقسام دهن الانتيموان و روغن دانه عرعر براى قرحه‌هاى كهنه ، دهن الزيبق براى قرحه‌هاى سودائى ، دهن الكافور با روغن دانه عرعر ، براى قرحه‌هاى بدخيم ، دهن الكبريت براى قرحه‌هاى دهن و غير آن ، دهن الورد براى قرحه‌هاى نوره ، پاشيدن مرگ موش صنعتى ( ديك بر ديك ) براى زدودن گوشت فاسد ، ذرورهاى سوم براى نمله ساعيه ، و هفتم براى قرحه‌هاى گرم ملتهب و نهم براى قرحه‌هاى خوره مانند ، ذرور اعظم براى ورم همه قرحه‌ها ، ذرور الاكال براى گوشتهاى فاسد ذرور زرآوند براى سرعت التيام ، ذرور العفص براى خشك كردن رطوبتها و زدودن گوشتهاى زايد ، ذرور المجفّف براى خشك كردن ، ماليدن رامك براى خشك كردن ، پاشيدن پودر زاج معدنى ، ماليدن شكر سرب با دهن العلك و شند و نيز صابون و حنا براى قرحه‌هاى سر ، و صمغ سنگ مرمر ( بلاط ) براى خشك كردن زخمهاى تازه ، ضماد قرحة الساق براى التيام قرحه‌هاى ساق پا ، گذاردن قرص السليمانى براى زدودن گوشت زائد ، ماليدن ماء الحديد ، ماء الخارق ، ماء المعدن براى شستشوى قرحه‌ها ، « 1 » آب آهك براى قرحه‌هاى كهنه ، مرهمهاى نوزدهم براى گوشت‌آورى و بيستم براى پاكسازى آنها و بيست و يكم و مرهم الاحمر براى التيام و بهبودى قرحه ، مرهم الاسفيداج براى خشك كردن ، مرهم الاسفيداج الاسود ، مرهم باسليقون مرهم توتيا براى قرحه‌هاى بدخيم ، مرهم الجاذب براى بيرون كشيدن نوك\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص : شورگز ، اسفنج ، اشق ، خاكشير ، خر زهره ، خاكستر ، زاج ، زنگار ، جيوه ، سنگ‌پشت ، شادنج ، موى انسان ، موم ، پشم غافث ، عشبه ، عناب ، سنجد ، كدو براى درمان قرحه‌ها خواهد آمد . مؤلف ( ا ع )\r\n","page_name":" 607 ","page_number":639},
  {"content":"\r\n\r\nپيكان و خار و مانند اينها ، مرهم الخل براى قرحه‌هاى تر ، مرهم دم الاخوين براى قرحه‌هاى عميق ، مرهم رال براى قرحه‌هاى سودائى و ورم‌دار و ناسور  ( Fistule )  و براى زدودن گوشت فاسد و اصلاح اندام و روياندن گوشت نو ، مرهم الزاج براى قرحه‌هاى درمان‌ناپذير ، مرهم الزيبق و مرهم الشمع براى قرحه‌هاى سودائى ، مرهم الشافى براى همه قرحه‌ها ، مرهم الشك براى زدودن گوشت زايد ، مرهم الصابون براى ناصور ، مرهم عنزروت براى زدودن چرك و چيزهاى زائد ، مرهم الكافور براى قرحه‌هاى گرم ، مرهم الكتان براى جذب ماده و گوشت‌آورى ، مرهم الكندر براى گوشت‌آورى و التيام ، مرهم ماميران براى قرحه‌هاى سودائى ، مرهم النواصير براى گوشت فاسد و پاكسازى از چرك و چيزهاى مضر ، مشمع الابيض براى قرحه‌هاى كم عمق ، مشمع الزيبق براى قرحه‌هاى حلق و سودائى .\r\nاما داروهائى كه براى درمان قرحه‌ها بايد نوشيده شود عبارتند از : تربد معدنى ، جوهر انتيمون ، حب ابرفيون ، حب اندروخون ، حب الجدوار ، حب سم الفار ، دهن اللؤلؤ ، دهن المرجان ، رامك ، رب الخربق ( براى زخمهاى بدخيم ) ، رسكفور ( داروئى است مركب ) و روح الملح براى قرحه‌هاى درونى ، سفوف الكبريت براى قرحه‌هاى بدخيم ، عرق الصينيات و قرص گل انار فارسى براى خشكانيدن زخم و قرص الزراوند كه از چوب چينى و نقوع - الصينيات بهتر است و نيز در مقاله چهارم مطالب ديگرى خواهد آمد .\r\n\r\nفصل زمين‌خوردگى و ضربه\r\nبراى درمان آنها دويست جزء آب ، پنجاه جزء سركه تند ، يك جزء نوشادر در يك و نيم جزء شوره را مخلوط كرده و پارچه‌اى را با آن نم كرده و بر\r\n\r\n","description":"","footnote":"","page_name":" 608 ","page_number":640},
  {"content":"\r\n\r\nموضع مىنهند و نيز ماليدن اين دارو : اقاقيا ، صبر ، ماش ، ريشه انار برى ( مغاث ) ، گل ارمنى كه همه را كوفته و در عرق مورد حل كرده و با پر مرغ استعمال مىكنند مفيد است . براى آرام كردن درد لودانم و ماليدن ريوند و اقاقيا و برگ مورد سائيده كه در روغن گل سرخ نيمه گرم ريخته شده باشند مفيد مىباشد و همچنين دهن المثلث و مرهم النحل نافع است و اگر شكستگى « 1 » و دررفتگى هم باشد بهترين دارو مشمع السليقون است .\r\n\r\nفصل سرمازدگى اندامها\r\nسبب سرمازدگى  ( Engelure )  اين است كه حرارت غريزى از ترس سرما از دست و پا مىگريزد و در نتيجه خون آن اندام منجمد مىشود و عضو سياه مىگردد ، اما حرارت دوباره متوجه آن اندام مىشود و مىخواهد آن را اصلاح كند در اين حال خون را به صورت چرك خارج مىكند و گاه اندام سرمازده از شدت جمع شدن و جدا شدن اتصالات سخت دردناك مىگردد و به علت گرد آمدن مواد و رطوبتها آماس مىكند و چه‌بسا كه به كلى فاسد مىشود تا اينكه مىافتد . درمانش پيش از آنكه سياه شود آنست كه شكمبه‌اى را گرماگرم بر آن بپيچند سپس شلغم را پاره‌پاره كرده و پخته و بر آن ضماد نمايند و نيز بايد سبوس گرم با آب نمك برآن بگذارند تا حرارت طبيعى آن برگردد ، همچنين اگر اندام سرمازده را در سرگين اسب يا چهارپايان ديگر بگذارند مفيد است . گمان مىكنم كه ماليدن دهن الكبريتى كه بلسمو نام دارد سودمند باشد اما اگر اندام سياه و يا سبز شد پس از گرم و نرم كردنش با آب گرم\r\n\r\n\r\n","description":"","footnote":"\r\n( 1 ) براى درمان شكستگى خواص دنبه ، سداب ، سقز ، تخم‌مرغ سوخته در - داروهاى مفرد متفرقه آمده است مراجعه كن . مؤلف اعلى الله مقامه\r\n","page_name":" 609 ","page_number":641},
  {"content":"\r\n\r\nبايد آن را خراش بدهند و در آب گرم بگذارند اما اگر گوشت سست و فاسد شد برگ يا گل خطمى را در شير گاو مىپزند و بر آن مىنهند تا اينكه بيفتد و اگر نيفتاد بايد با گذاردن فاروق اللين آن را بيندازند و اگر نيفتاد بناچار بايد با آلتى آن را ببرند و بعد محل برش را با مرهم الاسود به مدت چند روز درمان كنند و سپس مرهم الخل و بعد مرهم الاسفيداج بر آن بگذارند يا بايد آن را با مرهم الاحمر درمان كنند اما براى شقاق « 1 » دست و پا در اثر سرمازدگى روغن دانه عرعر ، روغن سندروس ، دهن الشقاق ، دهن المثلث ، مرهم الرسل ، مرهم العلك و مشمع دياخلون سودمندند . و براى گرم كردن بدن در هواى سرد فرو دادن سير و خوردن آن با غذا مفيدست و بخور موم و نى نهاوندى از سرمازدگى جلوگيرى مىكنند و همچنين ضماد اول و هر دو نوع ضماد الشقاق و قيروطيها مفيدند .\r\n\r\nفصل سوختگى\r\nاگر محلى سوخت بر آن گل ضماد كن كه اگر سرد باشد بهتر است و يا گل با سركه بر آن بگذار تا تاول نزند يا پارچه‌اى پنبه‌اى را با آب برف يا يخ خيس كن و بر اندام بگذار و نيز ماليدن سفيده تخم‌مرغ و ترياك و نيز اقاقيا و سفيده تخم‌مرغ از تاول زدن جلوگيرى مىكند اما اين داروها در مدت زياد سبب تاول مىشوند ليكن در مدت كم تا بدست آوردن دارو از تاول جلوگيرى مىكنند . اگر جاى سوختگى تاول زد و چركى شد مقدارى روغن زيتون و آب آهك را آن‌قدر مىزنند تا سفيد شود و آن را بر موضع مىمالند يا مرهم النوشادر بر آن مىگذارند يا بايد مقدارى آهك را هفت بار بشويند و سپس آن را با روغن\r\n\r\n\r\n","description":"","footnote":"\r\n( 1 ) براى شقاق سقز ، شوره‌گز ، زنجفر ( شنگرف ) ، سندروس خواصى دارند كه در داروهاى مفرد متفرقه خواهد آمد . مؤلف اعلى الله مقامه\r\n","page_name":" 610 ","page_number":642},
  {"content":"\r\n\r\nگل سرخ يا روغن بادام مخلوط كرده و محل سوختگى را با آن ضماد كنند برگ سنجد ، مرهم الابيض ، انواع مرهم الحرق ، مرهم الكافور همچنين مرهمى مركب از مردارسنگ و پيه بز مفيد است اما ممكن است اثر سوختگى بر روى پوست باقى بماند ضماد مازوئى كه با روغن كرچك بر پاره آهنى سائيده شده باشد سودمندست ، همچنين صابونى را در آب مىپزند تا مانند مرهم شود سپس آن را يك شبانه‌روز بر موضع مىگذارند و پس از برداشتن آن مرهم اسفيداج مىگذارند اگر مردارسنگ ، آهك ، گلبرگ گل سرخ و حنا را به اندازه مساوى بكوبند و پس از ماليدن دهن الورد با پر مرغ بر موضع بپاشند به زودى محل سوختگى را خنك مىكند . اين مرهم سبب باز شدن مسامات و خارج شدن حرارت و تسكين درد سوختگى مىشود : يك‌صد و بيست گرم آب هميشه بهار ، چهل گرم روغن بنفشه را آن‌قدر مىپزند تا فقط روغن بماند آنگاه بيست گرم موم خام را در آن مىريزند و بهم مىزنند تا ممزوج شود و دو و نيم گرم كافور را در دو سفيده تخم‌مرغ حل كرده با آنها مخلوط و استعمال مىكنند درد سوختگى را مخلوطى از روغن گل سرخ و سفيده تخم‌مرغ كه بر پارچه پنبه گذارده و بر موضع بگذارند آرام مىنمايد .\r\nاز عجايب براى درمان سوختگى از آهك آن است كه بر موضع روغن گل سرخ ( دهن الورد ) بمالند كه همچون آبى كه آتش را خاموش مىكند آن را آرام مىنمايد اما اگر در اثر سوختگى خشك‌ريشه‌اى پيدا شود روغن حيوانى و روغن كنجد را مخلوط كرده بر آن مىگذارند . « 1 »\r\n\r\n\r\n","description":"","footnote":"\r\n( 1 ) از چيزهائى كه آزموده‌ايم اين است كه اگر زاج را بكوبند و خمير كرده و بر موضع بگذارند از تاول‌زدگى جلوگيرى مىكند و همين‌كه رو به بهبودى رفت بايد موضع را با دهن الشقاق چرب كنند تا سرد شود و سوزشش آرام گردد -\r\n","page_name":" 611 ","page_number":643},
  {"content":"\r\n\r\n\r\nفصل آكله ( خوره )\r\nآكله قرحه‌اى است كه گوشت را مىخورد و استخوان را از هم مىپاشاند و اندام را از كار مىاندازد . عده‌اى گمان كرده‌اند كه از صفرا يا خون صفراوى است و اين اشتباه است .\r\nما بارها اين بيمارى را با گرم كردن مزاج درمان كرده‌ايم كه در حقيقت از\r\n\r\n\r\n","description":"","footnote":"\r\n- از درمانهاى فرنگى براى سوختگى اين است كه موضع را تا چهار ساعت در آب سرد مىگذارند و اگر كمى آهك آب نديده در آن ريخته باشند بهتر است تا درد ساكن شود سپس پارچه‌اى را در آن آب خيس كرده و مكرر بر سوختگى مىگذارند و رطوبتش را تازه نگه مىدارند و پس از يكى دو روز آن را برميدارند و تاول را با سوزنى پاره مىكنند و اگر پوست كنده شود پارچه‌اى را با مرهم البسيط ( يعنى موم و روغن زيتون ) و يا روغن زيتون به تنهائى آغشته كرده بر آن مىگذارند و اگر درد شديد باشد روغن خنك‌كننده‌اى مركب از روغن بزر كتان و آب آهك به اندازه مساوى برآن مىگذارند و اگر التهاب زياد باشد ضمادى از بزر كتان و جوشانده گرز خشخاش بر آن مىنهند و اگر سوختگى زياد باشد ضمن پرهيز شراب المحلل مىنوشند و سپس فصد عمومى و يا موضعى مىكنند و نيز موضع را با پارچه‌اى آغشته بمرهم بسيط يا روغن زيتون يا مرهم المسكن مىگذارند و يا بزر كتان را جوشانده و آن را بطور رفاده استعمال مىكنند .\r\nو نيز در مقاله پنجم باب داروهاى متفرقه براى درمان سوختگى خواص باقلا سركه ، سقمونيا ، كنجد ، زاج ، روغن كنجد و انگور گفته شد مراجعه كن . مؤلف\r\nو نيز اگر ابو خلساء را در روغن زيتون بپزند و با اين روغن قيروطى بسازند ( قيروطى بمخلوط موم و روغن و مانند آن گفته مىشود ) براى سوختگى و قرحه‌هاى -\r\n","page_name":" 612 ","page_number":644},
  {"content":"\r\n\r\nطرطير ملحى است كه حرارتى به آن رسيده و آن را به صورت يكى از تيزابها در آورده و همين‌كه در اندامى پيدا شد آن را مانند يك تيزاب مىخورد . گاهى اين طرطير به علت توجه ناگهانى روح به آن به حالت ميعان درمىآيد و از يك اندام به داخل بدن مىرود و سرچشمه بيماريهاى ديگر مىگردد بخصوص اگر بيمار غذائى بخورد كه بسرعت به آن تبديل مىگردد مانند انار ، بادنجان ، روغن شير و مانند آن ، در اين وقت طبيعت آن را بخارج مىراند اما اگر در همه بدن پراكنده شد و ميعان زياد داشته باشد سبب پيدا شدن بيماريهائى مانند جرب و خارش مىشود اما اگر غليظتر باشد جذام و نار الفارسية ( از نوع سفليس ) و جمره ( آتشك ) پيدا مىشود ، اگر در اين حال خورندگى هم داشته باشد آكله و نمله است و اگر از اين هم غليظتر باشد سبب پيدايش دملها و كوركها و دانه‌هائى شبيه بارزن و مانند آن مىشود .\r\nدر نزد ما درمان اين است كه اگر آثار چيرگى خون هم ديده شود بايد بيمار را فصد و يا حجامت كنند سپس اطراف قرحه را با حجر النيران بسوزند تا پيشروى نكند و بعد بايد يكى دو بار ذرور الابيض بر آن بگذارند تا از چرك پاك شود و بايد ذرور الاحمر و ذرور الاسود را يك در ميان و در هر روز هشت مرتبه يعنى چهار مرتبه از هركدام از آنها بر زخم بگذارند . اگر قرحه در گلو\r\n\r\n\r\n","description":"","footnote":"\r\n- بدخيم سودمند است . مؤلف اعلى الله مقامه\r\nاز داروهائيكه بتجربه رسيده و بسيار سودمند مىباشد اين است كه مقدارى دنبه را ذوب كرده صاف كنند و قدرى سرنج قرمز مشهور بسرنج بىنمك در آن بريزند و با مخلوط محل سوختگى را چرب كنند از تاول زدن جلوگيرى كرده و در ظرف دو سه روز سوختگى را بهبود مىبخشد و اين درمان را خود به چشم ديده‌ام و نيز چرب كردن موضع با روغن ماهى سودبخش است . مترجم\r\n","page_name":" 613 ","page_number":645},
  {"content":"\r\n\r\nو بينى باشد بايد اين داروها را با لوله‌اى بر آن بدمند و اگر در گلو آماسى باشد بايد مكررا با لعاب بزر اسفرزه و عرق كاسنى و آب هميشه بهار و فلوس و شيرابه عنب الثعلب ( تاجريزى سياه ) غرغره كنند و اگر ورم جمع شد با شير گاو و بزر كتان و فلوس غرغره كنند تا قرحه برسد و سر باز كند و اگر ممكن باشد بايد پس از رسيدن آن را با دست بفشارند تا باز شود و سپس گردهاى داروئى گفته شده را به كار ببرند اگر در گلو و بينى قطعات سفيدى پيدا شد با داروهائى كه گفته شد و نيز اين دارو بايد غرغره كنند : برگ عناب ، برگ هلو ، برگ حنا و سماق همه را مىكوبند و در سركه مىجوشانند و صاف كرده با گل ارمنى سائيده و عسل و سركه مخلوط و استعمال مىكنند . اگر سفيدى در لب و لثه و زبان باشد بايد اولا با ذرور الابيض آن را پاك كنند و بعد ذرورهاى ( پودر داروئى ) گفته شده را استعمال نمايند . اگر گلو دردناك و گرم و داراى التهاب باشد بايد دهن و حلق را با مخلوط آب توت سياه ، آب برگ كاسنى ، آب گشنيز تازه ، فلوس ، هليله زرد و گل ارمنى سائيده بوسيله پر مرغى شستشو بدهند اگر در مغز كرمى پيدا شود و بيمار حركت آن را حس كند بايد در بينى سركه و آب برگ زردآلو يا شير زن دخترزائيده و لعاب بزر اسفرزه بچكانند و سپس از پودرهاى داروئى در آن بپاشند و اگر در بينى خوردگى پيدا شد بايد علاوه بر آنها اين گرد را بپاشند : مرواريد ، تباشير ، شادنج عدسى ، دود ايوب « 1 » و چوب چينى كه به اندازه مساوى آنها را كوفته و مىبيزند و گاه اين پودر را به اندازه مساوى با ذرور احمر مخلوط مىكنند .\r\nبيمار بايد از نمك ، گوشت ، روغن ، بوهاى خوش ، خربوزه و آنچه بطور سريع بخلط چيره تبديل مىشود پرهيز كند و غذاى او نان و شورباى پاچه ، مرباها\r\n\r\n\r\n","description":"","footnote":"\r\n( 1 ) كرم ايوب از انواع كف دريا است . مترجم\r\n","page_name":" 614 ","page_number":646},
  {"content":"\r\n\r\nو برنج است و از نوشيدنيها جوشانده اسطوخودوس و گل گاو زبان ، مرزنجوش مفيد است و بايد پيشانى او را با جدوار ضماد كنند .\r\nمن آكله را با ماليدن يك بار فاروق الحاد در مدت كمى درمان كردم . ماليدن جدوار با بارهنگ و داغ كردن با فاروقى كه جدوار را در آن سائيده باشند و نيز نوشيدن حب الشفاء همراه با آب انار در اواخر بيمارى در هنگام خواب سودمند مىباشد و نيز براى درمان اين قرحه ذرور سوم و ذرور اعظم مناسب است و اگر درمان به طول انجاميد و بهبودى حاصل نشد و به مرهم نيازى باشد بايد مرهمهائى كه قبلا در درمان قرحه‌ها گفتيم بنا بمصلحت بيمار و پوست پياز سوخته استعمال شود . پس از آنكه خوردگى اندام بازايستاد بايد مزاج بيمار با اين حب پاكسازى گردد سقمونيا يك‌صد و بيست و پنج سانتى گرم ، لاجورد دو و نيم گرم ، مرواريد محلول ، غاريقون ( قارچ چمن ) از هركدام شصت سانتىگرم همه را بجز سقمونيا كه قابل بيختن نيست مىكوبند و مىبيزند و سپس خمير و حب مىكنند و اين اندازه براى دو خوراك است كه هر سه روز يك بار يا بنا بقوه بيمار بايد تكرار شود رب خربق و تربد معدنى و همه چيزهايى كه در قرحه‌هاى بدخيم گفته شد براى درمان اين بيمارى نيز به كار مىرود . « 1 »\r\n\r\nفصل جذام\r\nجذام  ( Phagedenisme )  بيمارى بدخيم و خبيثى است كه از آكله بدتر است و ماده‌اش تندتر از آن است كه در كسى پيدا مىشود و گاه ارثى است كه در اين صورت درمان نمىپذيرد . سببش مانند آكله اما از آن حادتر\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص : شوره‌گز ، پياز ، گردو ، سماق ، ( روس ) جيوه ، عناب ، كدو و نيل براى درمان آكله ذكر شده مراجعه كن . مؤلف ( ا ع )\r\n","page_name":" 615 ","page_number":647},
  {"content":"\r\n\r\nاست و حرارتش بيشتر مىباشد اگر اين ماده رقيق و سبك باشد و در بدن پراكنده گردد در ظاهر بدن سبب يرقان مىشود و اگر به داخل برود سبب تب دو روز در ميان مىباشد و اگر غليظ باشد و بيك عضو بچسبد سرطان است و اگر در همه بدن پخش شود جذام را بوجود مىآورد و به همين دليل آن را سرطان عمومى هم نام نهاده‌اند گاه ماده در روى پوست پراكنده مىشود و قوبا را توليد مىكند و از همين جهت گفته‌اند كه قوبا مقدمه جذام است گاه به داخل بدن مىرود و مرى را مجروح مىكند و اين از بيمارى دستگاه گوارش است و سبب ملحى شدن و فساد غذا مىگردد جذام اگر پابرجا شد بهبود نمىيابد اما در آغاز كار علاج‌پذير است نشانيهاى پيدا شدن آن عبارتند از : قرمزى و تيرگى چشم ، گرفتگى صدا ، قرمزى بدن و پيشاب و سپس سياه شدن آن و نيز عرق زياد رنگينى كه بعدا بدبو مىشود بدبوئى نفس ، بهم كشيده شدن چهره و بينى ، چركين شدن بدن ، كجى دست و پا و افتادن آنها ، چرك كردن بدن . اگر بيمارى قرحه‌اى باشد و كسى كه احساس ورمى در طحال خود مىكند شايسته است كه به زودى بدرمان آن بپردازد چه ممكن است به جذام بيانجامد خلاصه اين بيمارى دير درمان مىپذيرد و گاه پس از ظهور اولين علامات تا هفت سال به طول مىانجامد .\r\nبراى آن درمانهاى متعددى گفته‌اند كه اينك ما حكيمانه‌ترين آنها را ذكر مىكنيم و مىگوئيم اگر بيمارى پابرجا نشده باشد بايد بفصد اكحل اقدام كنند و غذاى بيمار شورباى جوجه ، نان سفيد كوفته ، گوشت ميش جوان ، روغن بادام ، شكر ، شير ميش ، مويز و پسته است از داروها فوطاس الشك و معجون الشك براى آن مفيد است داروى ديگر اين است كه چهل گرم برگ حنا را در هشتصد سانتيمتر مكعب آب مىخيسانند و مىپزند تا يك پنجم باقى بماند و چهل گرم\r\n\r\n","description":"","footnote":"","page_name":" 616 ","page_number":648},
  {"content":"\r\n\r\nشكر در آن مىريزند و بيك‌بار استعمال مىكنند اگر تا يك ماه سودى نبخشيد معلوم مىشود كه خدا چنين خواسته كه بهبود نيابد اما من خيال مىكنم كه اين بيمارى را مانند كوفت مىتوان درمان كرد زيرا ماده آنها يكى است و بايد به بيمار سليمانى ، تربد ، حب السلاطين ، حب الافريبون ، دواء التوتيا ، رب خربق ، رب سقمونيا ، رسكفور ( از داروهاى مركبى است كه جيوه در تركيب آن به كار مىرود و شرح آن بعدا خواهد آمد - مترجم ) ، روح الملح ، لبن الكبريت ، مفرّح انطاكى ، محلول مرجان و مانند آن بخورانند و به‌هرحال بيمار بايد طول مدت معالجه را تحمل كند زيرا اين بيمارى به زودى درمان نمىشود . « 1 »\r\n\r\nفصل سالك\r\nسالك  ( Leichmania )  قرحه‌اى است كه در بدن پيدا مىشود و در آغاز مانند خشك‌ريشه است و از آن آب شهد مانندى ترشح مىگردد و تا يك سال باقى مىماند و بكندى پيش مىرود و پس از بهبودى اثرش برجاى مىماند و بيشتر در صورت و دست و پا پيدا مىشود اين بيمارى نيز از بيماريهاى ملحى است و سفوف الكبريت براى آن سودمند مىباشد اما يك درمان خوب برايش آن است كه بر موضع پازهر معدنى كه در آب گشنيز تازه سائيده و يك شبانه روز آن را به حال خود گذاشته باشند بمالند و سپس طلاء السالك را بر آن ماليده و برگى بر آن بنهند تا چرك كند و روزى چهار بار اين دارو را استعمال كنند اگر دردش زياد باشد بايد همانطور كه گفته شد روزى يك بار پازهر بمالند و پس از آن در باقى مدت طلاء السالك بر آن بگذارند . دواى ديگرى نيز\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص بسد ، حنا ، طلا ، خرماى نارس ، عشبه و گوگرد براى درمان جذام ذكر شده است . مؤلف اعلى الله مقامه\r\n","page_name":" 617 ","page_number":649},
  {"content":"\r\n\r\nدارد و آن اين است كه هشتاد جزء ريشه اسپند ، شش جزء پشكل گوسفند را مىسوزانند تا مثل زغال شود و آنها را با دو جزء كتيراى سائيده و سركه مخلوط كرده مىپزند و آن را بر پارچه‌اى نهاده بر موضع ضماد مىكنند و هر روز بحمام مىروند و پارچه را با قوّت از جا مىكنند و موضع را شسته و با پارچه خشنى مالش مىدهند سپس از حمام خارج شده و دارو را بر محل ضماد مىكنند « 1 » تا در ظرف چند روز ان شاء الله بهبود يابد اگر طول كشيد محل را با آب\r\n\r\n\r\n","description":"","footnote":"\r\n( 1 ) بعدها بر نسخه اصل اين مرهم آگاهى يافتم كه چنين است چرك دنبه گوسفند ( زوفاى رطب ) ، ريشه اسپند سوخته از هركدام ده گرم كتيرا پنج گرم صبر سياه دو و نيم گرم همه را مىكوبند سپس پنجاه گرم سركه را با بيست و پنج گرم ترف ( قره‌قروت ) مىجوشانند تا ترف حل شود سپس داروهائى را كه كوفته اند در آن ريخته مرهم مىسازند بعد قرحه را مىشويند و مرهم را بر پارچه كوچكى مناسب با اندازه آن گذارده و بر قرحه نهاده و دو روز آن را به حال خود مىگذارند و سپس برميدارند و قرحه را شسته از نو مرهم مىگذارند ان شاء الله بهبود مىيابد اما اين مرهم را پيش از آنكه قرحه بچرك بنشيند نبايد به كار برند و گويا اگر برگ درخت گل سرخى بر آن بگذارند زودتر چركى مىشود و نيز اگر قنابرى ( بزند ) بر آن بگذارد يا با تركه داغى داغ كنند يا در آغاز پيدا شدنش به اندازه خردلى سم الفار با آب بسايند و بر آن بگذارند پس مىنشيند . مؤلف « ا ع » .\r\nمؤلف اعلى الله مقامه در كتاب عيون التجارب مىفرمايد : چهارصد گرم ريشه اسپند و سى گرم زوفا رطب ( چرك دنبه گوسفند ) را مىسوزانند تا زغال شود سپس آنها را با ده گرم كتيرا مىسايند و در سركه كهنه مىپزند و مرهم مىسازند و مقدارى از آن را بر پارچه‌اى گذارده و بر سالك مىگذارند و هر روز بحمام مىروند و با قوت آن را از جا مىكنند و جاى قرحه را با كيسه پاك مىكنند\r\n","page_name":" 618 ","page_number":650},
  {"content":"\r\n\r\nآهك با پارچه‌اى تر مىكنند و نيز دواء التوتيا و مرهم الزيبق براى آن مفيد است .\r\n\r\n\r\n","description":"","footnote":"\r\nو مرهم را عوض مىكنند ان شاء الله بهبود مىيابد .\r\nدر كتابچه يادداشت مرحوم آقاى حاج ابو القاسم خان ابراهيمى اعلى الله مقامه براى معالجه سالك اين دارو را ديدم كه بايد پوست غوزه پنبه را بجوشانند و صاف كنند دوباره بجوشانند تا غليظ شود و روزى چند بار بر سالك ضماد كنند . ( من اين دارو را براى چند نفر از منسوبينم كه مبتلا بودند به كار بردم و در ظرف چند روز بهبودى يافتند ) . مترجم\r\n","page_name":" 619 ","page_number":651},
  {"content":"\r\n\r\n\r\nباب هفدهم پاره‌اى از بيمارىهاى پوستى و مسائل مربوط بآرايش\r\n\r\nفصل [ سبب پيدايش لكه ها و پيسى 
  ]\r\nبدانكه مواد فاسد در رگها بهمراه خون جريان مىيابد و زير پوست گرد مىآيند و به علت فساد و غلظتى كه دارند يا به علت ضعف يك اندام آثارى در روى پوست از آنها پيدا مىشود . اگر اين ماده ملحى و رقيق باشد سبب پيدايش لكه‌ها مىگردد و اگر غليظ باشد پيسى سياه و اگر ميانه باشد بهق ( لك و پيس ) سياه و اگر غليظ و پراكنده باشد خيلان بوجود مىآورد و اگر از نوع كبريتى بوده و در چهره و بينى و نيز غليظ باشد سبب بادشنام يعنى سرخى بدى در آنها مىشود و اگر رقيق باشد لكه قرمز و سياه و سفيد مىگردد . اگر از نوع زيبقى و رقيق باشد بهق سفيد و وضح و اگر غليظ باشد پيسى را پديد مىآورد .\r\nگاهى مويرگها زير پوست پاره مىشوند و خون زير پوست مىماند و لكه سبز يا قرمز و يا كبودى از آن پيدا مىشود كه به آن وشم مىگويند .\r\n\r\nفصل پيسى ( برص )\r\nپيسى  ( Vitiligo )  تغيير رنگ پوست بسفيدى يا سياهى غير طبيعى است و سبب عمومى آن فساد دستگاههاى تغذيه‌اى اندامهاست بطورى كه آنچه به آن مىرسد بخلط سردى تبديل مىگردد ، همانطور كه پاره‌اى از چيزها در نمكزار تبديل بنمك مىگردد .\r\nاين بيمارى شبيه جذام است با اين تفاوت كه در جذام يك اندام غذائى را كه بدان مىرسد بماده ملحى تند سوزنده‌اى تغيير مىدهد اما در پيسى چنين نيست بلكه آن را بملح قابل انعقاد بيمزه‌اى كه تندى ندارد تبديل\r\n\r\n","description":"","footnote":"","page_name":" 620 ","page_number":652},
  {"content":"\r\n\r\nمىكند كه از انعقاد طرطير آبى و خاكى ( مائى و ارضى ) پيدا مىشود و سبب ويژه آن فساد نيروهاى اندام بيمار است كه خميرمايه‌اى براى موادى كه به آن مىرسد مىگردد . نشانه آن در وقتىكه پابرجا شده و اميدى ببهبودى آن نيست اين است كه پوست ، مو ، گوشت و استخوان ديگرگون مىشود علامت آن اين است كه سوزنى در پوست فرو كنى ، اگر خونى خارج شود بدانكه بيمارى تازه و درمان بردار است و گرنه علاجى ندارد همچنين اگر در اثر مالش و فشار قرمز شود تازه است و گرنه قديمى است اما اگر بيمارى فقط در يك اندام باشد پيش از پابرجا شدن آن مىتوان از سرايتش بساير اندامها جلوگيرى كرد . اگر بيمارى در اثر فاسد شدن دستگاه تغذيه‌اى اندام باشد و بتوان دارو را به آن رساند آسانتر درمان مىگردد و گرنه داروهاى نوشيدنى سودى ندارد و بايد داروهاى ضمادى و ماليدنى را به كار ببرند به‌هرحال اين حب مفيد است : زنجبيل ، فلفل سفيد ، خربق سياه ، ايارج فيقراء از هركدام 75 سانتىگرم همه را مىكوبند پس از بيختن با باوزدى كه در شيره انگور تقطير شده حل شده باشد حب كرده مىخورند و پس از آن آب قند گرم مىنوشند .\r\nغذاى بيماران گوشت گوسفند و پيازى است كه مصطكى و دارچينى ( از هر كدام هفتاد و پنج سانتيگرم ) در آن ريخته باشند ، سپس بايد بر آن شيطره ، اثمد ( سنگ سرمه ) ، مازو ، سير ، استخوان ماهى سوخته و زاج سرخ كه به اندازه مساوى در سركه سائيده شده باشد بمالند . براى پيسى سفيد اين دارو مفيد مىباشد : اطريلال ( قازياغى ) دو و نيم گرم ، عاقرقرحا ، زنجبيل ، تربد از هركدام هفتاد و پنج سانتيگرم اينها را با عسل خمير كرده و بيمار پس از پاكسازى بدن ( خوردن مسهل ) آن را مىخورد و درحالىكه محل\r\n\r\n","description":"","footnote":"","page_name":" 621 ","page_number":653},
  {"content":"\r\n\r\nپيسى را لخت كرده دو سه روز در آفتاب مىنشيند تا آنكه از موضع آب زردى ترشح شود و بيمارى بهبود يابد و نيز براى اين بيمارى و همچنين بهق اگر تازه باشد اين دارو سودمند است : قسط ، مرّ ، شيطره هندى ، زرنيخ سرخ ، فلفل و زنگار را در سركه‌اى كه در ظرف مسين ريخته باشند به مدت يك هفته خيس كرده برجاى بيمارى ماليده و در آفتاب مىنشينند همچنين ماليدن نوشادر محلول در روغن تخم‌مرغ تا هفت مرتبه و نوشيدن محلول مرواريد در آب اترج همراه با روغن زيتون در حمام سودمند است « 1 » و بايد بيمار از نوشيدن آب پرهيز كند و عده‌اى از پزشكان برآنند كه اگر زهره جوجه تيغى بر محل پيسى ماليده شود پس از سه بار آن را بهبود مىبخشد و اگر مزمن باشد بايد نخست موضع را با چاقو خراش داده و سپس آن را ضماد كنند .\r\nو نيز براى پيسى و بهق ضماد البرص كه راه ساختن آن در مقاله چهارم آمده سودبخش است . خوردن فلفل و خربق سفيد و ايارج فيقراء و ماليدن برگ انجير و سم الاغ كه در عسل پرورده شده باشد نيز مفيد مىباشد و من به شدت گمان مىكنم كه اگر مرهم ذراريح بر موضع بگذارند ماده مائى درون اندام را جذب و آن را گرم مىكند و اين دارو مانندى ندارد « 2 » از مسهلها حب الدند و حب البلغم براى پيسى سفيد ، حب السوداء ، اصطمحيقون ، حب افربيون ، ذهب المحلول بخصوص همراه با نوشادر ، روح الملح و همچنين لبن الكبريت و مفرح انطاكى و مانند آن در سوداء سودمندند و بعيد نيست كه تربد معدنى\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص اطريلال ، خربق سياه ، خرزهره طلاء سليمانى ، شقايق ، سياهدانه ، قنابرى ( بزند ) براى درمان برص ذكر شده مراجعه كن . مؤلف اعلى الله مقامه\r\n( 2 ) در مخزن براى برص آمده است كه ماليدن تخم مار كه با سركه و بوره -\r\n","page_name":" 622 ","page_number":654},
  {"content":"\r\n\r\nدر اين بيمارى مفيد باشد و همچنين ضماد البرص و طلاء البرص و اين ضماد :\r\nزرنيخ سرخ ، اشق ، خردل ، سياهدانه ، بوره ، شيطره هندى ، پوست ريشه كور عاقرقرحا و كندش را بطور مساوى مىكوبند و پس از بيختن با سركه كهنه ضماد كرده بر موضع مىنهند و نيز ريشه درخت انگور سفيد با خربق سياه و سفيد را بطور مساوى كوفته و بيخته و در سركه كهنه خمير كرده ضماد مىكنند .\r\n\r\nفصل بهق\r\nبهق  ( Dartre )  از نظر انواع و سببهاى آن مانند برص است و نوع سياه آن را قوبا و حزاز و نوع سفيد آن را وضح  ( Dartre , farineuse )  ناميده‌اند و فرق بين آنها و برص در اين است كه اگر در اين بيمارىها پوست را خراش بدهند خون خارج مىگردد و اگر آن را مالش دهند سرخ مىشود و پيسى نيز در آغاز مانند آن است و نيز در اين بيمارى مو نمىريزد ولى درمانش مانند درمان پيسى است اگر بهق از نوع سفيد باشد بايد اول مزاج را از بلغم و اگر سياه باشد از سوداء پاك كنند و خوردن قىآور و ادرارآور در هر دو نوع سودمند است مسهل مناسب ايارجات و اطريفال و قىآور\r\n\r\n\r\n","description":"","footnote":"\r\n- ( تنكار ) سائيده شده باشد مفيد است و نيز اگر شكم مارى را از درازى بشكافند و احشاء آن را بيرون آورده و شاهسپرم سائيده خيسانده را در آن بريزند و آن را بدوزند و در آتش بپزند و آب چيزهائى را كه در شكمش هست گرفته و ضماد كنند و يك روز و يك شب آن را به حال خود بگذارند بيمارى را مىزدايد مؤلف اعلى الله مقامه\r\n","page_name":" 623 ","page_number":655},
  {"content":"\r\n\r\nمناسب داروهاى زاجى يا خربقى و يا اسپندى است . براى زياد كردن پيشاب ، روح الملح و روح الاشوس مفيد مىباشد . و گمان من آن است كه اگر در نوع سفيد ذراريح بر موضع بگذارند كاملا نافع است و همچنين ماليدن فاروق الحاد براى همه انواع مفيد است . از داروهاى خارجى ضماد آب قنا - برى و صمغ البلاط و از داروهاى خوردنى نيل به مقدار پنج گرم مفيد است و نيز حب ابن حارث ، حب افربيون و طلاى محلول با نوشادر نافعست و ماليدن صمغ البلاط آن را مىزدايد و ضماد البرص و طلاء البهق و نيز اگر تخم خطمى سفيد را بكوبند و در سركه كهنه خمير كرده و بر موضع ضماد كنند بهق را مىزدايد همچنين اگر هفت بار نوشادر را با روغن زرده تخم‌مرغ بر پيسى و بهق بمالند ان شاء الله آنها را بر طرف مىنمايد و نيز اگر دو و نيم گرم تخم اطريلال ( قازياغى ) و هفتاد و پنج سانتيگرم عاقرقرحا را با عسل حب كنند و بخورند و در آفتاب گرم بنشينند تا عرق كنند براى اين دو بيمارى سود بخش مىباشد « 1 »\r\n\r\nفصل قوبا\r\nقوبا  ( Psoriasis )  خشونتى است كه در روى پوست پيدا مىشود رنگش بسياهى و گاهى بقرمزى مىگرايد و سببش طرطيرى ملحى است كه از سوختن خون پيدا مىشود و يا طرطيرى ملحى است كه با خون آميخته شده . در اين حال پوست بيمار مانند فلس ماهى پوسته پوسته مىشود اما گاه اين بيمارى روى پوست و گاه در اندرون گوشت است كه اگر از اين نوع نباشد ماليدن بعض\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص اسقيل ، طلاء ، سياهدانه ، شيطره ترب ، قنابرى ، ليمو ، بز و نيل براى درمان بهق ذكر شده مراجعه كن : مؤلف ( ا ع )\r\n","page_name":" 624 ","page_number":656},
  {"content":"\r\n\r\nروغنها مثل روغن گوسفند ، كره ، پيه جوجه مرغ يا مرغابى ، موم و مانند آن كافى است « 1 » و مرهم الشقاق نيز بسيار سودمند است و اگر در اندرون گوشت باشد بايد بپاكسازى بدن از طرطير بوسيله تربد و يا خوردن قىآورى مانند زاج اقدام كنند و سپس معالجات جرب و خارش را به كار برند از داروهاى ماليدنى اگر عمق آن زياد باشد گذاردن فاروق الحاد و بعد داروئى كه گوشت فاسد را بزدايد و سپس نهادن داروى گوشت‌آور مفيد است و اگر چندان عميق نباشد گذاردن مرهم ذراريح سودمند است و يا بايد ذراريح را كوفته و با روغن حيوانى مخلوط كنند و سه روز صبر كنند تا تخمير شود و آنگاه آن را با پارچه‌اى صاف مىكنند و بر موضع بيمارى مىگذارند ضماد هشتم ، ضماد قوبا ، طلاء نهم و قرص السعفة نيز داروهائى سودمند مىباشند .\r\n\r\nفصل لكه‌هاى چهره و بدى و تغيير رنگ طبيعى آن\r\nاين بيمارى در اثر بخارات خلطهاى فاسد معده و بيشتر در زنان و بهنگام آبستنى آنان پديد مىگردد زيرا در بدن آنها مواد زائدى گرد مىآيد كه در سايرين نيست و مىتوانيم از رنگ بيمار بنوع خلط پى ببريم يعنى اگر سياه باشد از سوداء و اگر زرد باشد از صفراء و اگر قرمز باشد از آميختن اين خلطها با خون است و به‌هرحال هيچ‌كدام از آنها از سوداء خالى نمىباشند اما درباره زنان آبستن چاره‌اى جز زايمان نيست و در بيشتر موارد پس از آن لكه‌ها خودبخود زدوده مىشود و در برخى داروهاى ماليدنى كافى است اما در ساير اشخاص بايد با ايارجات و تربد و مسهلهائى كه در بالاى بدن مؤثر است\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص : سرگين گاو ، حنا ، گردو ، گندم ، سند - روس ، شاهتره ، سياهدانه ، گوگرد براى قوبا ذكر شده مراجعه كن . مؤلف ( ا ع )\r\n","page_name":" 625 ","page_number":657},
  {"content":"\r\n\r\nمانند قوقايا ، حبهاى ايارج و مانند آن و قىآورى با داروهاى زاج‌دار ، به پاك - سازى بپردازند « 1 » اما از داروهاى ماليدنى يكى اين دارو است : دوازده سفيده تخم‌مرغ و زرده آنها را با هفتصد و پنجاه گرم سركه تند و چهل گرم خردل سائيده مىآميزند و تقطير مىكنند و شبها بر صورت مىمالند و صبح با جوشانده سبوس گندم در آب شستشو مىدهند . اين جوشانده براى ماشرى نيز مفيد است . روغن تخم‌مرغ نيز براى اين بيمارى و براى نمش و زبرى پوست مفيد مىباشد . دهن الحلبوب براى همه آثار پوستى سودمند است دهن الراهب رنگ رخساره را سرخ مىكند و شند آثار لكه‌ها را مىزدايد صابون همراه با نمك و نوشادر نمش را بر طرف مىكند ضماد پانزدهم لكه‌ها را پاك مىكند غسول چهارم و پنجم براى گلگون كردن چهره نافع است غمره ششم زردى را مىبرد ماء الخارق براى همه آثار پوستى مفيد است اگر هندوانه ابو جهل را بگيرند و در آن زردچوبه بريزند و آن را در گل حكمت « 2 » كوفته و يك هفته نزديك آتش به نحوى كه نسوزد در اجاقى دفن كنند بعد بيرون بياورند و زردچوبه را خارج كرده و پس از خشك كردن با آب ليمو بسايند و بر لكه‌هائى كه در دست باشد ضماد كنند آنها را مىزدايد . ضماد انزروت با زهره گاو پس از حمام يا شستشوى با آب گرم مفيد است و نيز ضماد تخم خربوزه\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص باشق ( قرقى ) ، باقلا ، گندم ، خربوزه سوسن آزاد ، چلپاسه ، قنابرى و گوش‌ماهى ( صدف ) براى درمان لكه‌هاى پوستى ذكر شده مراجعه كن . مؤلف اعلى الله مقامه\r\n( 2 ) براى ساختن گل حكمت خاك رس را نرم كوبيده و مقدارى پرز قالى ( پشم چيده شده از روى قالى ) را ريشه ريشه كرده در آن مىريزند و با آب مخلوط مىكنند و گل را مالش مىدهند تا يكنواخت و براى مصرف آماده شود . مترجم\r\n","page_name":" 626 ","page_number":658},
  {"content":"\r\n\r\nو مغز بادام تلخ و دانه نيوند مريم و تراب الزيبق ( فرمول شيميائى اين دارو بدست نيامد - مترجم ) با آب و نيز ضماد الآثار سودبخش مىباشد و در مقاله چهارم شرح آن خواهد آمد . ماليدن نمك طرطر ( دردى كه در خم شراب يا سركه ته‌نشين مىشود - مترجم ) رنگ خوبى بچهره مىدهد .\r\n\r\nفصل كبودى رنگ پوست در اثر زمين‌خوردگى و ضربه\r\nاين كبودى بر اثر پاره شدن مويرگها و خونريزى زيرپوستى پيدا مىشود درمانش آن است كه حلزون را در آب ليمو حل كنند و به اندازه يك چهارم آن بوره و نمك طعام و نمك اندرانى ( نمك بلورى ) در آن بريزند و بر موضع بمالند و نيز زنگار ( اكسيد آهن سه ظرفيتى ) ، زرنيخ ، صابون قليا ، ريشه نى و لو آنكه آن را نسوخته باشند سودمند است . اگر لكه تازه باشد انداختن زالو و خراش دادن پوست نيز مفيد مىباشد و اگر با هيچيك از اين راهها مؤثر نشد بايد فاروق الحاد بر آن بگذارند تا زخم شود و سپس زخم را درمان كنند و نيز ريشه خيارچنبر و هندوانه ابو جهل از هركدام يك جزء زاج ، قلع سوخته ، نمك اندرانى نوشادر از هركدام به اندازه نصف جزء را با آب ليمو و آب پياز دشتى خمير كرده و با خراشيدن پوست يا بدون خراش بر آن مىگذارند و نيز پياز دشتى با عسل مفيد است .\r\n\r\nفصل بوى بد زير بغل و پا و يا ساير نقاط بدن\r\nپيش از اين علل آن را در بوى بد دهن گفتيم مراجعه كن ، درمانش پاك - سازى و كم كردن غذا و پرهيز از تخمه و فاسد شدن غذا است و براى پاك - سازى بايد داروهائى به كار رود كه مواد زائد را از اعماق بدن جذب كنند و\r\n\r\n","description":"","footnote":"","page_name":" 627 ","page_number":659},
  {"content":"\r\n\r\nبايد معده را تقويت كنند جوارشنات ، حب الدند ، حب البلغم ، حب السوداء ، حب الصفرا و مانند آنها مفيد مىباشند اگر مزاج سودائى يا صفرائى يا بلغمى باشد بايد داروهاى مناسب هريك را به كار برند اما بهترين داروهاى ماليدنى آميزه اى از سركه و مردارسنگ ( اكسيد سرب -  Litarge  ) است كه در چند روز و هر روز چند بار بايد بر موضع بمالند تا بوى بد تمام شود اما اگر پاكسازى نكنند برميگردد « 1 » ضماد برگ شيرين‌بيان بوى بد انگشت‌هاى پا را مىزدايد .\r\nاز كسى كه به او اطمينان دارم شنيدم كه ضماد با سفيداب سرب بوى بد زير بغل را در ظرف چند روز تمام مىكند ، و دور نيست زيرا همه پزشكان بر خاصيت مردارسنگ اتفاق نظر دارند . از داروهائيكه از عرق زياد جلوگيرى مىكند ضماد صندل قرمز با روغن گل سرخ و نيز دهن السفرجل است راه ساختن اين روغن آن است كه آب به را با يك سوم آن روغن كنجد مىجوشانند تا فقط روغن باقى بماند و آن را به كار مىبرند . ( ماليدن جوش شيرين بوى زير بغل را مىزدايد . م )\r\n\r\nفصل اصلاح مو\r\nمو از طرطيرى دهنى است كه از كيموس سوم در اندامها جدا مىشود و در حقايق الطب و نيز مقدمه اين كتاب درباره آن بحث كرده‌ايم « 2 » طبيعت\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص بسباسه ، شيرين‌بيان و مردار - سنگ براى بوى بد زير بغل آمده است مراجعه كن . مؤلف اعلى الله مقامه\r\n( 2 ) مؤلف اعم در حقايق الطب فرموده‌اند : بدانكه همه اعضاء انسان بلكه هرچه در عالم هست مركب از ماء و دهن و ملح است و مراد از ماء رطوبت سائله و مراد از دهن رطوبت لزج و برزخ بين رقت و غلظت و مراد از ملح سختى و يبوست است و مو از دهن و فاضل غذاست\r\n","page_name":" 628 ","page_number":660},
  {"content":"\r\n\r\nاين طرطير را به زير پوست مىراند كه از سوراخهاى آن بيرون مىآيد و به علت سردى منجمد مىگردد و در اول سفيدرنگ است همانطور كه نباتات در هنگام پيدايش در زير زمين سفيدرنگند و پس از بيرون آمدن از خاك در اثر حرارت هوا و تكميل استعدادشان سبز مىشوند . مو هم همين‌كه مىخواهد خارج شود اول زرد و سپس قرمز و بعد به علت حرارت و خشكى باطنى كه استعداد پيدايش دارد سياه مىشود ، اما اگر يكى از اين اسباب چه قابل باشد و چه فاعل « 1 » ، درست نباشد غايت امر بدست نمىآيد يعنى اگر طرطير خودش بدون حرارت لازم باشد رنگ‌پذير نيست همانطور كه در پيسى مىبينم زيرا در بدن بيماران به علت رطوبت زياد ، طرطيرها همه سرد و مرطوب است و رنگين نمىشوند اما اگر طرطير داراى حرارت ولى هوا سرد باشد رنگ باطنى طرطير ظاهر نمىشود همانطور كه در اهل اقليم هفتم ( كشورهاى اروپاى - شمالى و شمال غربى ) و نواحى نزديك قطب شمال است اما اگر مزاج و هوا مختلف باشند مو زرد و يا سرخ و يا قهوه‌اى رنگ مىشود اگر مزاج بسيار گرم باشد مو سياهرنگ مىگردد و از همين روى موى بچه‌ها در هنگام بلوغ سياه مىشود و كمتر ممكن است كه سفيدپوستان سياه مو و سياه‌پوستان و گندمگونها داراى موى قرمز و قهوه‌اى باشند .\r\nاگر سوراخهاى پوست به علت زيادى رطوبت بسته شده باشد ، مو بيرون نمىآيد مانند چهره كودكان ، خواجه‌ها و زنان و اگر سوراخها گشاد باشد طرطير به صورت بخار خارج مىشود و منعقد نمىگردد مانند زمينهاى سنگلاخ كه در آن نبات نمىرويد اما اگر سوراخها معتدل باشند مو باعتدال خارج\r\n\r\n\r\n","description":"","footnote":"\r\n( 1 ) فاعل و قابل از اصطلاحات فلسفى هستند منظور از فاعل آنكه فعلى از او سر مىزند و منظور از قابل آنست كه فعل را قبول كرده و از آن متأثر مىگردد . مترجم\r\n","page_name":" 629 ","page_number":661},
  {"content":"\r\n\r\nمىگردد و گرنه از جاهائى خارج مىشود كه بخار طرطير مىتواند آن را بشكافد و از آن خارج شود مانند زير بغل ، بالاى ران ، بالاى آلت و چهره . عده كسانى كه اين موها را نداشته باشند كم است اما سر به علت بالا رفتن بخارها و نيروى آنها و زيادى سوراخها ، موى زياد دارد و كم است كسى كه موى سر نداشته باشد اما حيوانات به علت زيادى حرارتشان و فراوانى مواد طرطيرى و وضع پوستشان در همه بدنشان داراى مو هستند و برعكس مارها به علت كمى مواد دهنى و بسته بودن سوراخهاى پوستى مو ندارند . اگر طرطير و هوا هر دو مرطوب باشند مو صاف مىشود مانند موى بچه‌ها و اگر هر دو خشك و پرحرارت باشند مجعد و اگر آن دو مختلف باشند مو بين‌بين مىشود اما در يك انسان طرطير اندامهاى پائين غليظتر است و به اين دليل داراى موهاى كوتاهتر و كلفت‌تر مىباشد و موى اندامهاى بالا نازكتر و بلندتر مىگردد و هم - چنين موى اشخاصى كه مزاج خونى دارند بيشتر است زيرا ماده اصلى مو از خون است كه در آنها فراوان‌تر است .\r\nبنا بر آنچه گفتيم اگر چيزى بر خلاف ميل خود ديدى ببين سببش چيست اگر از سببهاى خارجى باشد آن را قطع و اگر از سببهاى داخلى باشد آن را با ضد خودش درمان كن اما به دگرگونى زياد دل مبند ليكن از تغيير اندك هم نااميد مباش .\r\nاما اگر مسأله‌اى عارضى باشد بدرمان بپرداز چون درمان‌بردار است و ان شاء الله بمراد خود خواهى رسيد . درمانهائى كه در اينجا ذكر مىكنيم پاره‌اى داروها است كه در بلندى مو و يا روياندن و يا نگهدارى يا جلو - گيرى از روئيدن آن مفيد است يكى از اين داروها اشك درخت انگور است كه از محل بريدن شاخه قبل از بهار مىريزد يك‌صد و بيست گرم از آن و به همان\r\n\r\n","description":"","footnote":"","page_name":" 630 ","page_number":662},
  {"content":"\r\n\r\nاندازه روغن بادام و دوازده و نيم گرم پيه جوجه مرغ را مخلوط كرده و بر ريشه مو مىمالند . خاكستر پوست مار با روغن زيتون موى ابرو را مىروياند گل سنجد كه در روغن زيتون خيسانده باشند مو را بلند مىكند . و گفته‌اند كه اين دارو براى اشخاص زمين‌گير هم مفيدست . خاكستر پوست جوجه تيغى برّى با خردل و عسل صاف‌شده سرخرنگ مو را بلند و سياه و درخشنده مىكند و حتى موى ريخته را مىروياند اگر اين روغن را بمالند و موى قرمز برويد دوباره مىمالند و سياه مىشود براى بيمارى داء الثعلب ( ريزش موى بدن ) نيز مفيد است . شستن مو با آب برگ بيد تازه از موخوره و حزاز جلوگيرى مىكند .\r\nاين خضاب مو را كاملا سياه مىكند : ذرات سوخته آهن ذرات سوخته قلع از هركدام يك جزء آنها را در سركه كهنه‌اى مىجوشانند تا غليظ شود آنگاه بر مو مىمالند اما نبايد چربى به آن برسد و نيز خضاب الاول و خضاب الثانى و روغن مورد از ريزش مو در بيمارى نار الفارسية جلوگيرى مىكند و براى داء - الثعلب و نيز سياه كردن مو سودمند است . دهن الاملج ( روغن آمله ) مو را سياه و تقويت مىكند و اگر رامك را با حنا بياميزند و بر مو بمالند آن را سياه مىكند و شپش را مىكشد . زاج الحديد و النحاس ( زاج آهن و مس ) براى داء الثعلب  ( Alopecia )  يعنى ريزش مو در تمام يا قسمتى از بدن ) مفيد است « 1 » .\r\nضماد البرص موئى را كه از داء الثعلب و داء الحية  ( Ophiasis )  ( سختى و بدشكلى پوست ) ريخته مىروياند و ضماد داء الثعلب و نيز ضماد داء الحية\r\n\r\n\r\n","description":"","footnote":"\r\n( 1 ) در مقاله پنجم در باب مفردات خواص سرو كوهى ، سرگين گاو ، پياز ، حنا گردو ، بنه ، طلا ، كف دريا و پوست مار براى داء الثعلب و نيز خواص ارغوان مگس ، زاج ، زرنيخ ، سرو ، لاك‌پشت ، پوست مار ، شوكران ، سنجد و مس براى مو و خاصيت صبر در ريزش مو ذكر شده مراجعه كن . مؤلف اعلى الله مقامه\r\n","page_name":" 631 ","page_number":663},
  {"content":"\r\n\r\nو ماليدن طلاء ششم مو را مىروياند طلاء دهم و طلاء يازدهم موى زيادى را كه در چشم روئيده باشد زايل مىكند طلاء داء الثعلب و مرهم الخل براى داء الثعلب مفيدند . همچنين اگر خاكستر پوست جوجه‌تيغى را در روغن مورد ريخته و بر سر يا نقاط ديگر بدن كه كم مو شده باشد بمالند مويش خواهد روئيده و نيز اگر سرى را كه موى آن ريخته بتراشند و خراش دهند و پس از پاك كردن خون آن با دهن المثلث چرب كنند و اين عمل را هر سه روز يك بار تكرار كنند مويش بهتر از اول خواهد روئيد ، همچنين خضاب الشعر با آب سماق ، وسمه ، حنا و آمله آن را در دو ساعت سياه مىكنند . اگر مو را بكنند و بر جاى آن چند بار ترياك و آب و سركه بمالند و يا اگر زرنيخ سرخ و پيشاب الاغ را بمالند ديگر مو نمىرويد . اگر بر اعضاء بدن كودك خون سنگ پشت بمالند هيچ‌گاه مو بر آن نمىرويد و نيز اگر خون خفاش را بر عانه ( بالاى آلت تناسلى ) كودك بمالند موى آن نخواهد روئيد . همچنين ضماد كندش با روغن زرده تخم‌مرغ سبب روئيدن مو مىشود . اگر ده عدد گردو را با پوست سوخته و با پنج گرم هسته خرما بكوبند و بسايند و در روغن زيتون بريزند و پانزده دانه فلفل سياه را كوفته و به آن اضافه و ضماد كنند مو را مىروياند اما ماليدن پيه افعى كه تازه كشته شده باشد و نيز ماليدن جندبيدستر سائيده با عسل پس از كندن مو ، از رويش مو جلوگيرى مىكند . زهره بز يا بزغاله را اگر با يك و نيم گرم نوشادر بياميزند و بر محل موى كنده شده بمالند ديگر مويش سبز نمىشود اگر چند مرتبه موى زير بغل را بكنند و پيه جوجه مرغ را بر آن بمالند و نيز اگر سورنجان بمالند ديگر مو نمىرويد براى كسى كه مىخواهد موى زيبائى داشته باشد بايد از غذاهاى سفيد و سرد مرطوب و خشك و ترشيها پرهيز كند . براى درمان داء الثعلب ماليدن ميوه سرو كوهى با سركه و\r\n\r\n","description":"","footnote":"","page_name":" 632 ","page_number":664},
  {"content":"\r\n\r\nماليدن خاكستر صدف و سير پس از پاكسازى بدن مفيد مىباشد . « 1 »\r\n\r\nفصل جلوگيرى از توليد شپش\r\nشپش از چركهايى كه در بدن جمع شده و در عرق بدن حل شده و تعفين يافته بوجود مىآيد همانطور كه يك ارض ( يك ماده شيميائى ) در اثر حل شدن در آب تعفين مىيابد زيرا چرك از طرطير ارضى سوم و عرق از طرطير مائى است و همين‌كه ماء به آن ارض برسد آن را حل و تعفين مىكند همين‌كه يك جزء از ارض تعفين يافت حل و لزج مىگردد و حرارت بدن در آن اثر مىكند و شعله‌هاى حرارت غريزى خارج از مسامات آن را مىپزد و در آن بخار توليد مىكند و نفخى در اين جزء لزج پيدا مىشود و در آن جائى خالى براى آن بخار درست مىشود كه در اثر حرارت پوسته‌اى بر آن مىبندد و ببخاريكه در درون آن است حياتى ، از فضول حياتى كه از مسامات خارج شده تعلق مىگيرد و شپش توليد مىشود كه رنگ و شكل آن برحسب نوع و وضع ماده اولش تفاوت مىيابد ( اين مطالب و همچنين روش استدلال مربوط بعلم كيمياست كه عينا نقل شد . مترجم ) چه‌بسا كه چرك بدن شخصى زودتر استحاله‌پذير است و بنابراين شپش در بدنش فراوان مىشود به‌طورىكه در همه جاى بدن او مىتوان آن را يافت و اما پاره‌اى ديگر چنين نيستند . همچنين توليد شپش به وضع تعفن يافتن چرك و عفونت خلطهاى درونى بدن بستگى دارد و چه\r\n\r\n\r\n","description":"","footnote":"\r\n( 1 ) در قرابادين كبير براى خضاب اين داروها را ذكر كرده : وسمه ، براده مس و سرب و آهن و روى سوخته ، زنگ آهن ، آب پوست باقلا ، آب پوست - گردو ، آب برگ مورد و تخم آن ، آب برگ چغندر ، لادن ( نوعى صمغ ) مردارسنگ ، آهك ، آمله ، مازو ، پوست انار ، زاج سياه ، شقايق ، قرنفل\r\n","page_name":" 633 ","page_number":665},
  {"content":"\r\n\r\nبسا كه فقط در عضوى مانند سر و ريش شپش زياد مىشود و در ساير نقاط بدن اثرى از آن نيست . به‌هرحال حفظ كردن بدن از چرك ، استحمام زياد ،\r\n\r\n\r\n","description":"","footnote":"\r\nحضض ، حنا و حنا با قرنفل و سم سوخته الاغ سياه با روغن مورد . و نيز حنا رنگ طاوسى وسمه را پيش و يا بعد از آن تمام مىكند .\r\n- در غنى و منى آمده است كه بعضى محل داء الثعلب را مىيخراشند و سپس با سير و سركه و نمك و افسنتين شديدا مالش مىدهند و اين را بارها آزموده‌ايم و ثابت گفته است كه چند بار داء الثعلب را با تجويز مسهل درمان كرده‌ام بدون آنكه سر را درمان كنم و گفته است مردى را درمان كرده كه به او در پنج روز ايارج روفس و هر روز دو مرتبه يك بار بيست گرم و بار دوم بيست و پنج گرم خورانده و قبل از آن اين دارو را به بيمار داده است صبر و سقمونيا از هركدام دو جزء عصاره افسنتين ، پيه هندوانه ابو جهل از هركدام يك جزء و با اين داروها بهبود يافته راه ساختن ايارج روفس به اين شرحست پيه هندوانه ابو جهل پنجاه گرم ، صبر دوازده و نيم گرم ، خولنجان پنجاه گرم كمازريوس پنجاه گرم سكبينه و گاوشير از هركدام بيست گرم ، كرفس كوهى ( فطراساليون ) ، زراوند مدحرج ، فلفل از هركدام دوازده و نيم گرم ، سليخه سنبل ، دارچين ، زعفران ، زنجبيل ، مريم نخودى ( جعده ) از هركدام پنج گرم همه را مىكوبند و پس از بيختن با عسل خمير كرده و در ظرفى شيشه‌اى مىريزند و پس از شش ماه به كار مىبرند خوراك آن تا بيست و پنج گرم است و از محمد بن زكريا روايت شده كه پياز آدمى را از چيزهاى ديگر بىنياز مىكند و ظاهرا منظور او اين بوده كه بايد آن را بر سر بمالند و از پزشكان پيشين روايت شده كه كسى كه بداء الثعلب گرفتار است بايد هميشه شب كلاهى از كرك بر سر بگذارد تا دائما عرق كند . مؤلف اعلى الله مقامه\r\n","page_name":" 634 ","page_number":666},
  {"content":"\r\n\r\nپوشيدن لباس تميز و به كار بردن عطر در زدودن شپش و راندن آن از بدن اثر قطعى دارد و نيز خوددارى از چرب كردن بدن با پيه‌ها و روغن‌هاى لزج كه اثر آن در بدن مىماند و همچنين شستشوى با نمك و آبهاى معدنى از شپش جلوگيرى مىكند از داروهاى آزمايش شده براى دفع شپش همراه داشتن تربد محلول و يا جيوه مرجانى يا آلوده كردن رشته نخى به آنها و آويختن آن در گردن است و پس از آن بداروى ديگرى نيازى نيست و نيز بايد از تخمه و سودازاها و بلغم‌زاها پرهيز كنند و گفته شده كه خوردن انجير در توليد شپش مؤثر است « 1 » و ان شاء الله در مقاله چهارم در باب چهاردهم و در شماره هفدهم ضمادهائى براى دفع شپش ذكر خواهم كرد .\r\n\r\nباب هجدهم پاره‌اى از درمانهاى مسموميت\r\n\r\nفصل [ در كيفيت اثر گذاشتن سموم در بدن 
  ]\r\nعلت سميت داروها و زهر بعض از حيوانات بر بسيارى از مردم پوشيده است و عده‌اى از پزشكان اين‌طور گفته‌اند كه : \" سم به صورت اثر مىكند \" « 2 »\r\n\r\n\r\n","description":"","footnote":"\r\n( 1 ) در مقاله پنجم خواص گردو و جيوه براى دفع شپش ذكر شده مراجعه كن .\r\n( 2 ) خواننده در اين كتاب كرارا باصطلاح تأثير بنا بخاصيت يا به صورت بر - خورد مىكند كه اينك توجه او را به اين مطلب جلب مىكنيم كه بنا بتوضيحاتى كه پزشكان قديم مىداده‌اند تأثير داروها در بدن به صورت و يا بخاصيت است و ظاهرا منظور آنها از تأثير به صورت آن است كه داروئى از جهات فيزيكى در بدن تأثير مىگذارد ، مثلا پودر شيشه يا الماس روده را مىخراشد و سبب مرگ مىشود و يا روغنى مانند پارافين بدون آنكه جذب شود سبب تسهيل عمل دفع مىگردد اما تأثير بخاصيت آن است كه يك ماده از جهات شيميائى سبب -\r\n","page_name":" 635 ","page_number":667},
  {"content":"\r\n\r\nاما اين گفته از روى بينائى نيست و چيزى از حقيقت مطلب را روشن نمىكند بطور اختصار مىتوان گفت كه بدن مركب از روحها و خلطها و اندامها است روحها از همه چيز بدن لطيفترند ، خلطها داراى حالت برزخى و مستعد روحانيت هستند و با اندامها در ارتباطند ، اندامها از همه چيز بدن غليظ تر يعنى جسدانى مىباشند اگر چيزى كه داراى اثر است وارد بدن شود اول در روح كه لطيفتر است و اثر را زودتر مىپذيرد تأثير مىكند و پس از آن در خلطها و بعد از آن در اندامها مؤثر مىگردد ، زيرا خلطها ديرتر از روحها اثر را مىپذيرند و اندامها كمتر از خلطها اثرپذيرند . بايد توجه داشت كه چيزهاى زيان‌آور و سودمند هر دو پيرو همين قاعده مىباشند و بطور خلاصه از جهت پذيرش تأثيرات نخست روحها و پس از آنها خلطها يعنى نفسها و بعد از آنها اندامها يعنى جسدها قرار دارند . اينك مىگوئيم كه داروها نيز مركب از روح و نفس و جسد مىباشند و اين مطلب را در جاى خود توضيح داده‌ايم و اين امر غير از طبعها است و به همين دليل مىگوئيم كه هر چيز مركبى مثلث الكيان و مربع الكيفية است ( منظور از كيان ثلاثه روح ، نفس و جسد و مقصود از كيفيات اربعه برودت ، حرارت ، رطوبت و يبوست مىباشد - مترجم ) اما كيفيات چهارگانه در هريك از كيانها يعنى جوهرهاى سه‌گانه وجود دارند با اين توضيح كه روح مركب از روح كيفيت‌ها\r\n\r\n\r\n","description":"","footnote":"\r\n- تغيير تركيب خون يا تركيبات سلولى بدن و يا تأثيرات ديگر مىشود و گاه اختلالاتى پديد مىآورد كه به مرگ مىانجامد مثلا زهر بعض حشرات و حيوانات سبب انعقاد خون مىگردد يا بعض از اعصاب را از كار مىاندازد يا داروئى مانند صبر زرد اعصاب روده را تحريك و سبب بيرون روش مىشود و مانند آن . حساسيتهاى مختلف در اشخاص نيز از همين قبيل است . مترجم\r\n","page_name":" 636 ","page_number":668},
  {"content":"\r\n\r\nو نفس مركب از نفس آنها و جسد مركب از جسد آنها است . « 1 » اما داروها از نظر اندازه جوهرها و نيز از حيث طبيعتهايشان باهم متفاوتند و اين مطلب در علم تفصيل روشن مىگردد يعنى پاره‌اى از داروها داراى روح قويتر و برخى داراى نفس نيرومندتر و بعضى داراى جسدانيت زيادترند همانطور كه پاره‌اى ماء ( آب ) بيشتر و برخى دهن و بعضى ملح زيادتر دارند و همچنين پاره‌اى داراى روح توانا و نفس و جسدى ناتوانند و عده‌اى نفس قوى و روح و جسد ضعيف دارند و بعضى جسدشان نيرومند ولى روح و نفسشان كم‌توان است .\r\nاينك مىگوئيم كه داروئى كه به بدن وارد مىگردد روحش در روح و نفسش در خلطها يعنى در نفس و جسدش در جسد يعنى اندامهاى آن بدن مؤثر واقع مىگردد و نيز مىگوئيم كه پراكندن ، گرد آوردن ، نيرو بخشيدن ، ناتوان كردن و مانند آن در شأن روح است و كارهائى مانند تعفين و حل و عقد و تلطيف و تكثيف « 2 » بر عهده نفس مىباشد و بستن ، باز كردن ، چرك كردن گوشت آوردن و امثال آن بوسيله جسد انجام مىگردد . پس همين‌كه داروئى به بدن وارد شد اگر جوهرهايش كما و كيفا قويتر از جوهرهاى بدن باشد در آن دگرگونيهائى پديد مىآورد اما اگر ضعيف‌تر باشد بدن آن را تغيير مىدهد و دارو نمىتواند اثر بكند . تغييرى كه يك دارو در بدن پديد مىآورد يا اصلاح فاسد است و يا برعكس فسادى ايجاد مىكند اما صلاح يك بدن در آن\r\n\r\n\r\n","description":"","footnote":"\r\n( 1 ) البته خواننده محترم توجه دارد كه مطالب اين قسمت از مسائل حكمت است كه مؤلف ( ا ع ) بطور اختصار به آن اشاره كرده و متأسفانه در زبان فارسى و در ترجمه نمىتوان آن‌طور كه بايد آن را توضيح داد . مترجم\r\n( 2 ) اين كلمات از اصطلاحات علم كيمياست و در زبان فارسى معادلى ندارد . مترجم\r\n","page_name":" 637 ","page_number":669},
  {"content":"\r\n\r\nاست كه شرايط بقاء و دوامش موجود باشد . اينك مىگوئيم چه‌بسا كه ترياقى براى كسى سم و سمى براى او ترياق باشد بنابراين سم و ترياق داراى خاصيت اضافى هستند يعنى به نسبت اشخاص متفاوتند و هيچ‌چيز به خودى خودش سم يا ترياق نيست و صلاح هر ماده سمّى بداشتن آن سميت و مصلحت هر چيز كه داراى ترياقيت است بسته بداشتن آن ترياقيت است و بعبارت ديگر صلاح هر چيزى در آنست كه به آن خلق شده و طبيعى آن است اما عادت ، طبيعت دوم مىباشد و چه‌بسا كه انسانى به سمى عادت كند و اين سم برايش نيروبخش و صلاح او در استعمال آن سم باشد ، بنابراين سميت امرى نسبى و به نسبت اشخاص مختلف متفاوت است . البته اين سخن درباره اشخاص عادى درست مىآيد ، كه اغلب به حد كمال نرسيده‌اند و مانند انبياء و اولياء كه از هر نيرومندى قويترند ، نمىباشند و نيز در هنگامى درست مىآيد كه بدنها بچيزهاى غير عادى عادت نكرده باشند چه در اين صورت طبيعت آنها به عادت تغيير حالت داده است . پس اگر چيزى غير - عادى ، وارد بدنى عادى شود ، اگر با جوهرهاى آن بدن تضاد داشته و از آن قويتر باشد به آن زيان مىرساند و اگر موافق و قويتر از آنها باشد ، براى آنها سودمند است ، اما اگر تضاد بين آنها در كيفيت و نيرو بوده ولى از نظر اندازه در حدى باشد كه بدن مىتواند آن را تحمل كند تعادلى بين آنها بر - قرار مىگردد ليكن اگر اندازه آن بيشتر بشود و به آخرين حد خود برسد و شخص تاب آن را نداشته باشد كشنده است ، و دارو سم او خواهد بود . پس چه‌بسا كه داروئى كه براى كسى كشنده است در شخص ديگر ، فقط دگر - گونى كمى ايجاد مىكند و براى كس ديگر ترياق است و او را از مرگ مىرهاند و نيز سم در اشخاص مختلف داراى اثرهاى متفاوتى است : روايت مىكنند\r\n\r\n","description":"","footnote":"","page_name":" 638 ","page_number":670},
  {"content":"\r\n\r\nكه مردى بوده كه اگر دانه‌اى باديان به بدن او وارد مىشد و هرچند كه از آن خبر نداشت بمرگ مىرسيد بنابراين پازهر و سم در بدنهاى مختلف داراى آثار متفاوتى هستند و چه‌بسا سمى كه داراى روحانيتى نيرومند است و بنا بر اين روح را مىآزارد و از توان مىاندازد و چه‌بسا سمى كه كارش نفسانيست و اخلاط را متعفن مىكند و يا آنها را جامد مىنمايد و چه‌بسا سمى كه كارش در جسد است و سبب چركين شدن اندام و بستن راهها مىگردد و مانند اين ، پس سبب مرگ مىگردد و چه‌بسا كه بين دو دارو تضاد محض باشد و يكى پازهر مخصوص داروى ديگر باشد .\r\nبنابراين مطالب وقتىكه از سموم ياد مىكنيم منظور چيزهائى است كه براى اغلب بدنهاى معمولى و نسبت به آنها داراى سميت است و بيش از اين چيزى نمىگوئيم و بناى كتاب بر اين نيست و در اينجا فقط پاره‌اى از درمان‌ها را ياد مىكنيم .\r\n\r\nفصل چيزهائى كه براى بيشتر از سمها سودمند است\r\nاز جمله آنها ترياق الفاروق ، ترياق الاربعة ، ترياق الافاعى ، ترياق - الجابر ، نارگيل دريائى ، معجون رضوى ، ماء الحيوة ، الكسير ذو الخاصية مرواريد محلول در آب اترج ، شربت ليمو ( بنا بر آنچه گفته شده ) ، پازهر حيوانى و معدنى ، دانه اترج در زدودن سم حيوانات ويژگيهائى دارد و الكسير - ذو الخاصية ، ترياق الافاعى و ترياقى كه در درمان طاعون ذكر كرده‌ايم خصوصيتى براى سميت هوا در همه‌گيريها و و با و طاعون دارند « 1 »\r\n\r\n\r\n","description":"","footnote":"\r\n( 1 ) افسنتين ، بز كوهى ، فندق و زرنباد اثرى در گزش حشرات دارند كه در مفردات خواهد آمد و نيز در مقاله پنجم براى درمان مسموميت خاصيتهاى -\r\n","page_name":" 639 ","page_number":671},
  {"content":"\r\n\r\n\r\n[ فصل - در ذكر داروهائى كه براى بيماريهاى عفونى مفيد است 
  ]\r\nگاهى طرطيرهاى فاسدى بسببى خارجى مانند فساد هوا و آب و يا غذاها و داروهاى زيانبار در بدن پيدا مىشود كه اگر روحانيت داشته باشد ، بروح\r\n\r\n\r\n","description":"","footnote":"\r\n- اترج ، سرگين گاو ، زرشك ، نوشادر ، ترمس ، گردو ، غليواج ، انغوزه ، سركه طلا ، سيسنبر ، فلفل ، ماء المحدد ، نارگيل دريائى و نوشادر ذكر شده مراجعه كن - همچنين در حاشيه اضافه فرموده است در كتاب جنة الواقية آمده است كه براى گزش عقرب خوردن خاكستر گوشت گوسفند و ضماد با آن و نيز اگر عقرب را بكوبند و بر موضع ضماد كنند و همچنين ضماد كردن با مگس ، سفيداب قلع اسپنددانه ، انجير نارس ، شنبليله كوفته ، پونه ، سير و پياز مفيد است و اگر كسى ترب بخورد از گزش عقرب آسيب نمىبيند اما اگر كسى كرفس خورده باشد همان روز يا شبش مىميرد و گفته شده است كه اگر پشكل گوسفند را بسوزانند و بسايند و با سركه خمير كنند و بر محل گزيدگى بزنند سودمند است . هم - چنين اگر موضع را با آب دهن و ترب بمالند سوزش را آرام مىكند و اگر كسى در هر طرف شلوار خود يك دانه فندق هندى به پايش ببندد از عقرب زيان نمىبيند و گفته شده است كه ضماد با گاورس ( جاورس ) و نمك گرم و خوردن سير و فندق و نيز گذاشتن قطعه‌اى نقره و ماليدن محل با فلفل و روغن زيتون و يا خوردن يك كف دست نمك نافع است و گويا اگر يك شاخه زيتون به كسى كه عقرب او را زده بياويزند همان وقت بهبود مىيابد و گفته‌اند قليا ( قلى الصباغين ) را با سركه بسايند و با آن جاى عقرب‌زده را ضماد كنند و يا شخص عقرب‌زده ، نيم گرم نوشادر محلول در روغن زيتون بخورد بهبود مىيابد و گفته اند كه به مارزده بايد روغن و عسل گرم و هفت و نيم گرم دانه اترج كوفته با آب بخورانند و نيز ضماد موضع با پياز كوفته يا پنير كهنه و گذاردن جوجه -\r\n","page_name":" 640 ","page_number":672},
  {"content":"\r\n\r\nآسيب مىرساند و اگر نفسانيت داشته باشد ، خلطها از آن زيان مىبيند و اگر جسدانيت داشته باشد بيمارى مىآورد و اگر اثر آن زياد باشد مانند سم شديد كشنده است . به همين دليل همه بيماريهاى عفونى سميت دارند ، اما اين\r\n\r\n\r\n","description":"","footnote":"\r\n- اى كه شكمش را پاره كرده باشند به حال گرماگرم بر موضع مفيد است ، و بايد بر دور محل سركه و گل بمالند و گويا نوشيدن آب نوشادر براى مارگزيدگى و عقرب‌زدگى سودمند است همچنين خوردن ده گرم دانه اترج و ضماد سير سوخته كوفته بر محل مارزدگى آن را تسكين مىدهد . براى گزش رتيل ضماد با - شيرابه مورد سبز با پارچه‌اى كتانى و نيز ضماد دانه و برگ آن مفيد است و همچنين پشكل گوسفند سوخته را كه با سركه خمير كرده باشند سودمند است .\r\nبراى گزش رتيل و زنبور و زنبور عسل ، ضماد سرگين گاو و ماليدن مگس و رتيل مفيد است و ضماد كردن يا خوردن پنير نخل ( قلب يا مغز نخل كه همان ماده سفيدرنگ و شيرين‌مزه موجود در سر نخل است - مترجم ) و همچنين ضماد نمك و سركه و عسل يا پشكل بز و ماليدن گندناى كوفته سودمند مىباشد . كسى كه زنبور او را زده اگر محل را با سوزنى بخراشد و آن را بمكد و پس از آن سركه و كافور بر آن بمالد بهبود مىيابد . مؤلف اعلى الله مقامه\r\nو نيز در حاشيه اضافه فرموده است در كتاب بحار از ابن شهر آشوب از ضباع ابن نصر هندى از حضرت رضا عليه السلام در حديثى روايت شده كه ضباع سؤال كرده گرمى نافعتر است يا سردى حضرت مىفرمايند : \" الحر انفع من البرد لانّ الحرّ من حرّ الحيوة و البرد من برد الموت و كذلك السموم القاتل الحار منها اسلم و اقل ضررا من السموم الباردة . \" يعنى گرمى سودمندتر از سردى است زيرا گرمى از گرمى زندگيست و سردى از سردى مرگست و به همين دليل سمهاى كشنده گرم سالمتر و كم‌زيانتر از سمهاى سرد مىباشند . انتهى . مؤلف ( ا ع )\r\n","page_name":" 641 ","page_number":673},
  {"content":"\r\n\r\nسميت داراى درجات مختلف است به‌هرحال براى يك پزشك كارآمد شايسته است كه در هيچيك از بيماريهاى عفونى از به كار بردن داروهاى ترياقى غافل نماند « 1 » و اين داروها چه مفرد و چه مركب فراوانند كه داروهاى مفرد كه هركدام براى همه انواع سم مفيدند عبارت‌اند از : آس ( مورد ) آذريون ، گل آفتاب‌پرست ، ابرون ( هميشه بهار ) ، ابن عرس ( راسو ) ، ابهل ( سرو كوهى ) ، ترنج ( اترج ) و روغن پوست و تخم آن ، اخثاء البقر ( سرگين گاو ) ، اذخر ( كاه‌مكه ) اسقيل ( پياز دشتى ) ، اشق ، اصابع الصفر ( زردچوبه ) ، افرفيون ( فرفيون ) ، افسنتين ، اقحوان ( بابونه ) ، انتيموان ، انتله ( نوعى جدوار ) ، انجدان ( كوله‌پر ) اندر زاد البقر ( سنگ كيسه صفراى گاو ) ، انفحه ( پنيرمايه ) ، انيسون ( باديان رومى ) ، ايرسا ( سوسن آسمانگونى كه نوعى از انواع زنبق است )\r\nبادآورد ( كنگر سفيد ) ، بادرنجبويه ، بادروج ( ريحان ) ، بادزهر الحيوانى و المعدنى ( پازهر حيوانى و معدنى ) ، بارزد ( قنه ) ، بازى ( باز ) ، باقلا ، بستان‌افروز ، برسياوشان ( پرسياوشان ) ، بزر شلغم ، بصل ( پياز ) ، بلسان و چوب و دانه آن ، بندق ( فندق ) ، بنفسج ( بنفشه ) ، بوره ، بوزيدان ( ثعلب )\r\nتفاح ( سيب درختى ) تنزو ، تين ( انجير ) ، ثمره حسك برى ( ميوه - خار خسك دشتى ) ، ثمر الدلب ( تخم چنار ) ، ثمرة الطرفا ( ميوه گز ) ، ثوم ( سير ) جاوشير ( گاوشير ) ، جدوار جعده ( مريم نخودى - كلپوره ) ، جندبيدستر ، جنطيانا ، جوز ( گردو ) ، حاج ( خارشتر ) ، حاشا ( پونه كوهى ) ، حب الرشاد ( تخم ترتيزك ) ، الحبة السوداء ( سياهدانه ) ، حب الغار ( دهمشت ) ، حرف\r\n\r\n\r\n","description":"","footnote":"\r\n( 1 ) در پزشكى جديد نيز اين مسئله كشف شده كه ميكرب‌ها و ساير موجودات بيمارىزا زهرابه‌هائى ترشح مىكنند كه سبب بيمارى است و بسيارى از بيماريها بازتابهاى بدن در مقابل اين زهرابه‌ها است . مترجم\r\n","page_name":" 642 ","page_number":674},
  {"content":"\r\n\r\n( تخم اسپندان ) حزا ( نوعى جعفرى ) ، حزنبل ( بهمن سفيد ) ، حسك ( خارخسك ) حلتيت ( انغوزه ) ، تخم حماض ( ترشك ) ، حماما ، خبازى ( پنيرك ، ختمى خبازى ) خبه ( خاكشير ) ، خس برى ( كاهو ) ، خل ( سركه ) ، دارصينى ( دارچينى ) دار - فلفل ، درونج عقربى ، دم التيس و الايّل ( خون بز و گوزن كوهى ) و زهره آنها دوقو ( تخم شقاقل ) ، دهنج ( زاج سبز ) ، ديك ( خروس ) ، ذهب المحلول بالنشادر ( طلاى محلول با نوشادر ) ، رازيانج ( باديان ) ، راسن ( زنجبيل شامى ) راوند ( ريوند ) ، زبد البقر و الشاة ( كره گاو و گوسفند ) و پيه آنها ، زبل الارنب ( فضله خرگوش ) ، زراوند ، زرنباد ، زفت ، زمرد ، زنجبيل ، سداب ، سكبينج ( سكبينه ) ، سمسم ( كنجد ) ، سمن ( روغن ) ، سيسنبر ، شبت ( شويد ) ، شمع ( موم ) ، شوب‌شينى ( چوب‌چينى ) ، شونيز ( سياهدانه ) ، شهد عسل ، شيح ارمنى ( درمنه ) ، شيطرج ( شيطره ) ، صاصفراس ، صامريوما ، طرخشقوق ( كاسنى برى ) ، طرخون ، طين ارمنى ( گل ارمنى ) ، طين داغستان ( گل داغستان ) طين مختوم ( گل مختوم ) ، عاقول ( خار ترنجبين ) ، عرعر ، عسل ، عصارة العنب ( آب انگور ) صاف شده كه در نور آفتاب و ماه گذارده شده باشد ، عنبر ، عود بلسان ( چوب بلسان ) ، غاريقون ( قارچ چمن ) ، فجل ( ترب ) و تخم آن ، فستق ( پسته ) ، فطرا - ساليون ( كرفس كوهى ) ، فلفل ، فنجنكشت ( پنج انگشت ) ، فوتنج ( پونه ) فوفل فيروزج ( فيروزه ) ، قرطم برى ( درخت بنه ) ، قرن ايل ( شاخ بز كوهى ) ، قرنفل ، قسط ، قصب ( نى ) و برگ آن ، قنابرى ( بزند - برغست ) ، قنطوريون صغير ( لوفا ) ، قيصوم ( بومادران ) ، كافور ، كبر ( كور ) پوست ريشه آن ، كبريت ( گوگرد ) كراث ( تره ) ، كرسنه ، كرفس ، كرنب ( كلم ) ، كمازريوس ، كمافيطوس ( تخم كرفس رومى ) كمون ( زيره ) ، لبلاب ( عشقه ، پيچك ) ، لبن ( شير ) ، لحم الايّل ( گوشت بز كوهى ) لفاح ( مهرگياه ) ، لؤلؤ ( مرواريد ) ، ليمو ، مارگياه ، فازريون ( هفت برگ ) ، مخلّصه ،\r\n\r\n","description":"","footnote":"","page_name":" 643 ","page_number":675},
  {"content":"\r\n\r\nمرّ مكى ، مرارة التيس ( زهره بز نر ) ، مرارة الثور ( زهره گاو ) ، مرجان ، مرزنجوش مسك ( مشك ) ، مقل ، ملح ( نمك طعام ) ، موميا ، نارجيل بحرى ( نارگيل دريائى ) تخم نارنج ، نانخواه ( زنيان ) ، نحاس ( مس ) ، نعنع ( نعناع ) ، نفت سفيد ، نوشادر ، وج ( اگر ) ، هندبا ( كاسنى ) ، ياسمين ، يبروح الصنم ( مهرگياه ) .\r\nبراى بيماريهائى كه سميت دارند انتيموان ديافريطقون ، برشعثا ، انواع تربد معدنى ، ترياق الاربعة ، ترياق الافاعى ، ترياق الجابر ، ترياق الطين ، ترياق الفاروق ، ترياق الهواء ، الكسير ذو الخاصية ، حب الانتيموان الزجاجى ، حب - الفادزهر المعدنى ، خل العنصل ، دهن البلسان ، دهن حب العرعر ، دهن الكهرباء ، الذهب المحلول ، الذهب المحلول بالنشادر ، شراب الترياق ، شراب الليمون ، قرص الراوند ، ماء الحيوة المفرّح ، معجون الانتيموان المعجون الجامع الرضوى ، المفرّح الحار انطاكى و مفرح السيسنبرى مفيد مىباشند . « 1 »\r\n\r\n[ فصل - در ذكر چيزهائى كه براى مسموميتهاى ناشى از گزش حشرات مفيد است 
  ]\r\nدر مسموميتهاى ناشى از گزش حشرات بطور خاص دانه اترج و ماليدن انغوزه محلول در سركه و گذاردن مكرر پارچه‌اى كه در شير خيس شده باشد بر موضع يا داغ كردن محل با فاروق بخصوص اگر در آن جدوار حل كرده باشند يا ترياق و يا پازهر سودمند است « 2 » و نيز اگر مارگزيده بيست\r\n\r\n\r\n","description":"","footnote":"\r\n( 1 ) نام اين داروهاى مركب چون نام خاص است همانطور كه در گذشته نيز عمل شده عينا با الفاظ عربى آورده شده و چگونگى ساختن آنها بعدا در مقاله پنجم خواهد آمد . مترجم\r\n( 2 ) افسنتين ، بز كوهى ، فندق ، زرنباد اثرهائى در گزش حشرات دارند كه در مفردات خواهد آمد و نيز در مقاله پنجم خواص اترج ، سرگين گاو -\r\n","page_name":" 644 ","page_number":676},
  {"content":"\r\n\r\nسانتيگرم زهره ( مرارة ) مار بخورد و نيز خوردن پنج گرم نوشادرى كه از مدفوع انسان تصعيد شده باشد مفيد است و اگر زهره غليواج را در عصاره باديان بسايند و سه هفته در آفتاب بگذارند و تا وقت نياز محفوظ نگهدارند و با تركه بيد پوست‌كنده آن را به چشم بكشند سم از دست و پايش بيرون مىرود و از كارهائى كه آزمايش شده اينست كه داروئى را كه از هند مىآورند و نام آن جذابة السم است گرفته و آن را مرطوب كرده و بر محل گزيدگى ببندند سم را به كلى بيرون مىكشد و اگر سم شديد باشد بايد چند بار پشت سر هم آن را عوض كنند و چه‌بسا كه از شدت سم مىشكند و اين دارو جسمى سياه و متخلخل و براق و سبك است و شكلهاى گوناگونى دارد و گاهى اخلاط سفيدى بر آن ديده مىشود و كسى كه آن را از هند آورده بود براى من حكايت كرد كه در شهرى بنام كهنه سمندر اين خاك را از معدنى كه در آنجا است بيرون مىآورند و سازندگان آن را بهر شكل كه بخواهند خمير كرده و در كوره ذوب آهن مىپزند و چنين گفت كه براى تجارت فولاد به آن شهر رفته و پختن آن را ديده است و گفت كه فولاد از خاك معادن متعددى كه در آنجاست بدست مىآيد و خاك‌ها را مخلوط كرده و در ظرفهاى سفالى ذوب مىكنند و يك معدن ندارد .\r\nمؤلف اعلى الله مقامه بعدها در حاشيه اضافه مىفرمايد كه ما طرز ساختن اين دارو را ديديم و آزموديم و عمل كرديم و صحيح و مؤثر است و راهش اين است كه شاخ بز كوهى را تكه‌تكه مىكنند و با سوهان مىسايند و بهتر اين است كه از طرف برآمده و طرف صاف سوهان زده شود و اگر قطعات را بخيسانند سوهان كارى آسان‌تر است سپس دو قطعه از گل داغ مىگيرند و آنها را مانند پوست گردو درست كرده و در كف آنها آهك زنده مىريزند و قطعه‌هاى\r\n\r\n\r\n","description":"","footnote":"\r\n- زرشك ، نوشادر ، ترمس ، گردو ، غليواج ، انغوزه ، سركه ، طلا ، سيسنبر فلفل ، ماء المحدد و نارگيل دريائى آمده است مراجعه كن . مؤلف اعلى الله مقامه\r\n","page_name":" 645 ","page_number":677},
  {"content":"\r\n\r\nشاخ را در آن مىگذارند و مقدارى آهك بر آن مىپاشند و ميان آن دو تكه گل مىگذارند و آنها را كاملا بهم متصل مىكنند سپس مقدارى زغال به اندازه دو يا سه برابر گنجايش دو كف دست باهم آتش مىكنند و آن گل را در ميان آتش مىگذارند و پس از پنج ساعت آن را باز مىكنند اگر قطعه شاخ سياه بود معلوم مىشود به اندازه رسيده اگر سفيد بود كمى رويش را مىتراشند تا سياهى پديدار شود و اگر زرد بود باز آن را به حال اول لاى آتش مىگذارند و ميزان آتش را در تجربه و يا ديدن در نزد استاد مىتوان دانست و علامت زيادى آتش سفيدى و پوكى در هنگام مالش با دست و نشان كمى آن زردى است و اينكه اگر لب را مرطوب كنند به آن نمىچسبد و علامت كمال آن آنست كه اگر لب را مرطوب كنند به آن مىچسبد و به زودى نمىشكند و روشن شد كه كسى كه در متن حكايت او را باز گفتيم گلوله‌هاى گل را ديده اما داخل آن را نديده بوده است .\r\nبراى گزش زنبور بطور خاص ماليدن جدوار و پازهر حيوانى ( ظاهرا پازهرى است كه از بز كوهى بدست مىآيد ) و خوردن پنج گرم مرزنگوش همراه با پانزده گرم گشنيز در همان وقت سوزش را آرام مىكند و نيز گذاردن اندام در آب گرم و بيرون آوردن و گذاردن آن در آب سرد و سركه و نمك سودبخش است . از چيزهاى عجيبى كه خداوند به من الهام فرمود سركه عنصلى است كه اگر بر محل گزش بمالند در همان وقت بهبود مىيابد و براى گزيدن عقرب بطور خاص ماليدن جدوار و ماليدن روغن و قرنفل و الكسير ذو الخاصية و نوشيدن آن و ماليدن پازهر حيوانى ( سنگ زهره بز كوهى ) مفيد است و ضماد گل ارمنى بر جاى گزش ورم را فرومينشاند و نيز ماليدن پادزهر معدنى كه با آب گشنيز تر سائيده شده باشد به زودى آن را تسكين مىدهد ان شاء الله . « 1 »\r\n\r\n\r\n","description":"","footnote":"\r\n( 1 ) در قانون آمده است كه ترياق ويژه رتيل اين دارو است : سياهدانه -\r\n","page_name":" 646 ","page_number":678},
  {"content":"\r\n\r\n\r\n[ فصل - در ذكر چيزهائى كه باعث مصونيت از سموم مىشود 
  ]\r\nاز اشخاص تجربه كار حكايت شده است كه اگر سق دهن طفل را بلافاصله پس از ولادت با مقدارى اشك چشم بز كوهى مالش دهند در همه عمر از سموم زيان نخواهد ديد و نيز اگر با پازهر معدنى عمل كنند و سه روز پازهر را با گلاب بسايند و به قدر يك برنج به او بخورانند و همچنين اگر انسان در هر ماه سه بار و هربار به قدر هفتاد و پنج سانتيگرم پازهر بخورد همان خاصيت را دارد . اثر سم در معتادين بترياك كمتر است و شايسته است كه براى جلوگيرى از گزش حشرات انسان شاخ بز كوهى يا پازهر معدنى و يا حيوانى يا مهره مار يا گل داغستان و يا نارگيل دريائى با خود داشته باشد زيرا هركدام از آنها مانع گزش حشرات است و در درمان جاى ترياق الكبير را مىگيرند .\r\n\r\n\r\n","description":"","footnote":"\r\n- بيست و پنج گرم ، دوقو و زيره از هركدام دوازده و نيم گرم ، سرو كوهى ، ميوه سرو از هركدام هفت و نيم گرم ، سنبل الطيب ، حب الغار ، زراوند مدحرج ، دانه بلسان ، دارچينى ، جنطيانا ، تخم شبدر ، تخم كرفس از هركدام پنج گرم كه با عسل خمير مىكنند و در وقت نياز به قدر يك گردو با شراب كهنه مىخورند .\r\nو نيز در قانون براى گزش زنبور آمده است كه خزه با سركه و ضماد خبازى و خطمى مفيد است .\r\nاز چيزهائى كه خودم چند بار آزموده‌ام و براى تسكين درد مفيد است دهن الكافور است كه بلافاصله آن را آرام مىكند .\r\nمؤلف اعلى الله مقامه\r\n","page_name":" 647 ","page_number":679},
  {"content":"\r\n\r\nتذكر مترجم\r\nمقاله دوم كتاب دقايق العلاج در اينجا بپايان مىرسد و مقاله سوم و چهارم كه شامل مسائل داروئى است و نيز فهرست الفبائى اسامى داروها در جلد دوم به نظر خوانندگان گرامى خواهد رسيد .\r\nبه اين مطلب نيز بايد توجه شود كه در همه حواشى اصل عربى اسامى داروها به ترتيب حروف تهجى ذكر شده و خواننده محترم بايد با مراجعه بفهرست نام - هاى داروئى عربى آن را پيدا كرده و سپس بتوضيحات مربوط به آن در مفردات مراجعه كند . و صلى الله على محمد و آله الطاهرين .\r\nكرمان عيسى ضياء ابراهيمى\r\nبنفقه آقاى دكتر حميد شفيع‌پور طبع كرديد\r\n\r\n","description":"","footnote":"","page_name":" 648 ","page_number":680},
  {"content":"\r\n . \r\n","description":"","footnote":"","page_name":" 649 ","page_number":681},
  {"content":"\r\n . \r\n\r\n","description":"","footnote":"","page_name":" 650 ","page_number":682}
  ]