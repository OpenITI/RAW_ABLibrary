[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n4\r\nهوالعزيز\r\nرسالهء لب اللباب\r\nدر سير و سلوك اولى الالباب\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nرسالهء لب اللباب در سير و سلوك اولى الالباب / تأليف سيد محمد حسين حسينى طهرانى . - مشهد : علامهء طباطبائى ، 1419 ق .\r\n. . . ص . - ( دورهء علوم و معارف اسلام ؛ 4 )\r\nطبع قبلى در سنهء 1418 ق . بوده است .\r\nكتابنامه به صورت زيرنويس .\r\n1 . اداب طريقت . 2 . عرفان . الف . عنوان . ب . عنوان : لب اللباب در سير و سلوك اولى الالباب . ج . فروست .\r\n288 BP\r\n84 / 297\r\nشابك با جلد زركوب 9 - 15 - 6533 - 964\r\nISBN 964 - 6533 - 15 - 9\r\nشابك با جلد معمولى 2 - 61 - 6533 - 964\r\nISBN 964 - 6533 - 61 - 2\r\nدورهء علوم و معارف إسلام ( 4 )\r\nرسالهء لب اللباب در سير و سلوك اولى الالباب\r\nتأليف : حضرت علامه آية الله حاج سيد محمد حسين حسينى طهرانى\r\nطبع نهم : رمضان المبارك 1419 هجرى قمرى\r\nتعداد : 5000 نسخه\r\nليتوگرافى ، چاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، خيابان خسروى نو ، بازار سرشور ، مقابل حسينيهء اصفهانيها ، تلفن : 24765 ، صندوق پستى 6149 - 91375\r\nتوزيع در طهران : انتشارات حكمت ، تلفن : 6461292 - 6415879\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" 1 ","page_number":5},
  {"content":"\r\n . \r\n","description":"","footnote":"","page_name":" 2 ","page_number":6},
  {"content":"\r\n\r\n\" مقدمهء مؤلف \"\r\n21 - 7\r\nفطرى بودن گرايشى به عوالم غيب / 9 - صراط مستقيم يعنى جمع ميان ظاهر و باطن / 11 - دعوت قرآن كريم به تعقل و تزكيه توأما / 13 - توصيهء صدر المتألهين به خضوع قلب همراه با فراگيرى علوم عقلى / 15 - سلسلهء عرفاى يك قرن اخير / 16 - سبب تدوين رسالهء حاضر / 18 -\r\nمعرفت اجمالى و طرح كلى سلوك الى الله\r\n57 - 21\r\nگرفتارى بشر در ظلمت ماديت / 24 - سير و سلوك در اصطلاح عرفا / 25 - صعوبت عبور از عالم برزخ و كثرت انفسيه / 26 - ورود سالك به عالم روح / 27 - مقصد سالك ملازمت است با وجه الله / 28 - مراقبه و مراتب و آثار آن / 30 - مقصود عرفا از \" مى \" / 31 - مشاهدهء سالك نفس خود را / 32 - مشاهدهء سالك اسماء و صفات ذات بارى تعالى را / 34 - استغراق در ذات ربوبى و \" بقاء به معبود \" / 36 - مقام توجه به عالم كثرت در عين شهود عوالم ربوبى / 37 - علت عدم وصول همگان به كمالات انسانى / 39 - نارسا بودن الفاظ در بيان حقايق انوار تجرديه و عوالم ربوبى / 40 - محالم خلوص و اقسام آن / 42 - خصوصيات و آثار خلوص ذاتى / 43 - وارستگى از عوالم كثرت از لوازم ابتدائى سلوك است / 48 - قطع علاقه از ذات خود / 49 - لزوم عنايات خاصهء الهى در غلبهء كامل در جنگ انفسى / 51 - لزوم متابعت كامل از جميع احكام شرعيه در تمام مراحل سلوك / 52 - عبادت افراد كامل و و اصل به جهت تقرب نبوده بلكه لازمهء كمال آنان است / 53 - ذكر اجمالى عوالم مقدم بر عالم خلوص در قرآن / 55 .\r\n\r\n","description":"","footnote":"","page_name":" 3 ","page_number":7},
  {"content":"\r\n\r\nشرح تفصيلى عوالم مقدم بر عالم خلوص 87 - 61 اسلام اكبر - 59 - ايمان اكبر - 61 - هجرت كبرى - 64 - جهاد اكبر - 66 - اسلام اعظم - 67 - ايمان اعظم - 72 - هجرت عظمى و جهاد اعظم - 73 - موت ارادى - 74 - مزيّت سالكين امّت اسلام بر سالكين امم سالفه - 74 - مقام « صلوح » - 76 - اقسام « صلاح » - 77 - .\r\nشرح اجمالى طريق و كيفيت سلوك إلى الله 99 - 85 لزوم جستجوى دليل در اثبات حقايق دين - 87 - تأثير تضرّع و ابتهال در حصول ايمان به عالم معنا - 88 - گفتگوى حضرت ادريس عليه السّلام با حضرت علّامهء طباطبائى در خواب - 88 - هدايت خداوند كسانى را كه صميمانه و قلبا خواهان هدايت‌اند - 89 - علم و عمل مورث يكديگرند - 92 - لزوم رسانيدن حظّ ايمانى هر يك از اعضاى بدن - 95 - نبودن حزن و خوف براى سالك پاكباخته - 96 - سير در عالم ملكوت منافات با بودن در دنيا ندارد - 97 - ادعيهء ائمّه عليهم السلام صرفا جنبهء ارشادى نداشته است - 98 .\r\n« شرح تفصيلى طريق و كيفيت سير إلى الله » 156 - 101 شرائط لازم سلوك عبارتند از :\r\nاول : ترك عادات و رسوم و تعارفات - 103 - دوم : عزم - 105 - سوم : رفق و مدارا - 106 - چهارم : وفا - 108 - پنجم : ثبات و دوام - 108 - ششم :\r\nمراقبه - 113 - هفتم : محاسبه - 114 - هشتم : مؤاخذه - 115 - نهم :\r\nمسارعت - 115 - دهم : ارادت - 115 - يازدهم : ادب نگاه داشتن - 116 - دوازدهم : نيّت - 118 - سيزدهم : صمت - 126 - چهاردهم :\r\nجوع و كم خورى - 127 - پانزدهم : خلوت - 129 - شانزدهم : سهر - 130 - هفدهم : دوام طهارت - 130 - هجدهم : مبالغه در تضرّع - 131 - نوزدهم :\r\n\r\n","description":"","footnote":"","page_name":" 4 ","page_number":8},
  {"content":"\r\n\r\nاحتراز از لذائذ - 131 - بيستم : كتمان سرّ - 131 - بيست و يكم : شيخ و استاد - 133 - بيست و دوم : ورد - 135 - بيست و سوم : نفى خواطر - 139 - بيست و چهارم : ذكر - 139 - بيست و پنجم : فكر - 139 - .\r\nطريقهء نفى خواطر در رسالهء بحر العلوم - 141 - طريقهء مرحوم آخوند ملّا حسين قلى همدانى در نفى خواطر - 144 - مراتب مراقبه - 144 - در بيان سلسلهء مشايخ و اساتيد مؤلّف در معارف الهيّه - 146 - انكشاف عوالم چهارگانهء توحيد در اثر مراقبهء تامّ و توجّه به نفس - 151 - منظور عرفا از « عنقا » و « سيمرغ » - 154 - اشعار حافظ در اشاره به مقام ذات غيب الغيوب - 163 .\r\n\r\n","description":"","footnote":"","page_name":" 5 ","page_number":9},
  {"content":"\r\n . \r\n","description":"","footnote":"","page_name":" 6 ","page_number":10},
  {"content":"\r\n\r\n\r\nمقدّمهء مؤلّف\r\n\r\n","description":"","footnote":"","page_name":" 7 ","page_number":11},
  {"content":"\r\n . \r\n","description":"","footnote":"","page_name":" 8 ","page_number":12},
  {"content":"\r\n\r\nبسم الله الرّحمن الرّحيم\r\nبهترين درودها بر روان پاك پيامبر آخر الزّمان محمّد مصطفى ، و وصىّ والاتبارش صاحب ولايت كبرى علىّ مرتضى ، و اولاد امجادش ائمّهء طاهرين باد ، خصوصا قطب دائرهء امكان حضرت بقية اللّه حجّة ابن الحسن العسكرى ارواحنا له الفداء .\r\nحسّ دين دوستى و گرايش به عوالم غيب و كشف اسرار ماوراء طبيعت جزء غرائز افراد بشر است ، و مىتوان اين غريزه را ناشى از جاذبهء حضرت ربّ ودود دانست كه عالم امكان بالأخصّ انسان اشرف را به مقام اطلاق و نامتناهى خود مىكشد ، و مغناطيس جان ، همان جان جان است كه از آن به جانان و حقيقة الحقائق و اصل قديم و منبع جمال و مبدأ الوجود و غاية الكمال تعبير كنند .\r\n\r\n","description":"","footnote":"","page_name":" 9 ","page_number":13},
  {"content":"\r\n\r\n الكلّ عبارة و أنت المعنى * يا من هو للقلوب مغناطيس \r\n« 1 - » و « 1 »\r\nاين جذبهء مغناطيسيّهء حقيقيّه كه نتيجه و اثرش پاره كردن قيود طبيعيّه و حدود انفسيّه و حركت به سوى عالم تجرّد و اطلاق و بالاخره فناى در فعل و اسم و صفت و ذات مقدّس مبدأ المبادى و غاية الغايات و بقاى هستى به بقاى حضرت معبود است از هر عملى كه در تصوّر آيد عالىتر و راقىتر است .\r\nجذبة من جذبات الرّحمن توازى عبادة الثّقلين . « 2 »\r\nانسان در كمون ذات و سرشت خود حركت به سوى اين كعبهء مقصود و قبلهء معبود را مىيابد و به نيروى غريزى و فطرى الهى بار سفر مىبندد و با تمام شراشر وجود بدين صوب رهسپار مىشود .\r\nلذا تمام اعضاء و جوارح او بايد در اين سفر به كار افتد .\r\nعالم جسم و مادّهء او كه طبع اوست ، و عالم ذهن و مثال او كه برزخ اوست ، و عالم عقل و نفس او كه حقيقت اوست همه بايد در اين سفر وارد گردند و با يكديگر تشريك مساعى كنند .\r\nبدن بايد وجههء خود را رو به كعبه نموده ، در حال نماز به قيام\r\n\r\n\r\n","description":"","footnote":"\r\n( 1 ) - [ همهء عالم امكان به منزلهء عبارت است و تو معناى آنى ، اى كه تو مغناطيس دلهائى 
  ] .\r\n( 2 ) - [ يك جذبه از جذبه‌هاى الهى ( از نظر تأثير در تكامل انسان ) با عبادت جنّ و انس برابرى مىكند 
  ] .\r\n( 1 - ) - « منظومهء سبزوارى » ، الهيات ، فى افعاله تعالى ، غرر في انحاء تقسيمات لفعل الله تعالى طبع ناصرى ص 183 .\r\n","page_name":" 10 ","page_number":14},
  {"content":"\r\n\r\nو ركوع و سجود در آيد ، ذهن بايد از خاطرات ، خود را مصون داشته و رو به سدرة المنتهى كند ، و روح بايد غرق انوار حريم حرم الهى گردد و درون حرم آمن حضرت احديّت محو و مدهوش شود .\r\nو از اينجا بدست مىآيد كه عدّه‌اى كه به ظاهر پرداخته و از عباديّات و اعمال حسنه فقط به فعل قالبى اكتفا كنند و از مغز و جوهره به پوست قانع گردند چقدر از كعبهء مقصود دور و از جمال و لقاى او مهجورند .\r\nو همچنين عدّه‌اى كه به معناى فقط گرويده و از اتيان اعمال حسنه و عبادات شرعيّه شانه خالى كنند چقدر از متن واقع كناره بوده ، و از حقيقت به مجاز ، و از واقع به تخيّل و توهّم قناعت كرده‌اند .\r\nمگر نه آنست كه نور خدا در تمام مظاهر عالم امكان سارى و جارى است ؟ پس چرا بدن را از عبادت معاف داريم و اين عالم جزئى را از تجلّى انوار الهيّه تعطيل نمائيم ؟ و به الفاظ وصول و لبّ و مغز و عبادت قلبى اكتفا كنيم ؟\r\nآيا اين عبادت فقط از يكسو نيست ؟\r\nأمّا النّمط الأوسط و امّت وسط آن دسته‌اى هستند كه جمع بين ظاهر و باطن نموده و تمام درجات و مراتب وجودى خود را به عبادت و انقياد حضرت محبوب واداشته و در اين سفر ملكوتى تجهيز مىكنند .\r\nظاهر را عنوان باطن ، و باطن را جان و حقيقت ظاهر نموده ، و\r\n\r\n","description":"","footnote":"","page_name":" 11 ","page_number":15},
  {"content":"\r\n\r\nهر دو را با يكديگر چون شير و شكر بهم درآميخته‌اند ، از ظاهر ، مرادشان وصول به باطن ، و باطن را بدون ظاهر  هَباءً مَنْثُوراً  شمارند .\r\nاللّهُمَّ نوّر ظاهرى بطاعتك ، و باطنى بمحبّتك ، و قلبى بمعرفتك ، و روحى بمشاهدتك ، و سرّى باستقلال اتّصال حضرتك ، يا ذا الجلال و الإكرام\r\n« 1 » « 2 » .\r\nو از همين جا روشن مىشود كه براى تكميل نفس و طىّ مدارج و معارج كمال انسانيّت اكتفا به علوم الهيّهء ذهنيّهء تفكيريّه مانند تعليم و تعلّم فلسفه به هيچ وجه من الوجوه كافى نخواهد بود ، چون ترتيب قياس و برهان بر اساس منطق صحيح و مقدّمات صحيحه نتيجهء اقناعيّه براى ذهن مىدهد ، ولى قلب و روح را اشباع نمىكند و روان را از تشنگى و عطش وصول به حقايق و شهود دقايق سيراب نمىسازد .\r\nگرچه علم حكمت و فلسفه داراى اصالت و متانت است ، و اشرف علوم ذهنيّه و تفكيريّه است كه توحيد را بر پايهء برهان استوار نموده و راه هرگونه شكّ و شبهه را مسدود مىكند ، و بر اين اصل\r\n\r\n\r\n","description":"","footnote":"\r\n( 1 ) - از جمله فقرات دعاى منسوب به امير المؤمنين عليه السلام كه حاج مولى جعفر كبوتر آهنگى آن را شرح كرده و در كتاب كوچك جيبى طبع شده است .\r\n( 2 ) - [ خداوندا ظاهرم را به طاعتت ، و باطنم را به محبّتت ، و قلبم را به شناختت ، و روحم را به ديدارت ، و سويدايم را به پيوستگى تامّ به حضرتت نوربخش ، اى صاحب جلال و جمال 
  ] .\r\n","page_name":" 12 ","page_number":16},
  {"content":"\r\n\r\nقرآن مجيد دستور داده و روايات واردهء از راسخين دانش و دين :\r\nائمّهء طاهرين كه پاسداران وحى و نبوّتند نيز امر به تعقّل و تفكّر و ترتيب قياس و برهان و مقدّمات استدلاليّه نموده‌اند ، ليكن اكتفا نمودن به توحيد فلسفى و برهانى در مكتب استدلال بدون انقياد دل و وجدان ضمير و شهود باطن ، امرى است نارسا .\r\nگرسنه گذاردن دل و باطن را از غذاهاى روحانيّهء معنويّهء عالم غيب و انوار الهيّهء ملكوتيّهء جماليّه و جلاليّه و قناعت كردن به سير در كتابها و كتابخانه‌ها و مكتب‌ها و درس‌خواندن‌ها و درس دادن‌ها گرچه به اعلى درجه از اوج خود برسد ، سير كردن عضوى است از اعضاء و گرسنه گذاردن عضوى بالاتر و والاتر .\r\nدين قويم كه بر صراط مستقيم است هر دو جنبه را رعايت مىكند و قوا و استعدادهاى نهفتهء انسان را از هر دو جهت تكميل مىنمايد .\r\nاز سوئى ترغيب به تعقّل و تفكّر مىكند ، و از سوى ديگر امر به اخلاص و تطهير دل از زنگار كدورتهاى شهوانى ، و آرامش دل و اطمينان و سكينهء خاطر ، و پس از يازده سوگند عظيم و جليل :   قَدْ أَفْلَحَ مَنْ زَكَّاها - وَ قَدْ خابَ مَنْ دَسَّاها   « 1 - » « 1 » مىسرايد .\r\n\r\n\r\n","description":"","footnote":"\r\n( 1 ) - [ به راستى كه هر كس نفس خود را تزكيه كرد به رستگارى رسيد ، و هر كه آن را بيالود زيانبار گشت 
  ] .\r\n( 1 - ) - آيه 9 و 10 ، از سورهء 91 : و الشمس .\r\n","page_name":" 13 ","page_number":17},
  {"content":"\r\n\r\nاين آيات قرآنيّه كه با جان انسان گفتگو دارد و با باطن انسان تكلّم مىكند چگونه افرادى را از متفكّرين و مدرّسين و معلّمين مكتب فلسفه و استدلال دعوت به تعبّد و مراقبه و محاسبهء نفس نموده تا با اخلاص در عمل براى رضاى خدا طبق كلام\r\nرسول خدا : من أخلص للّه أربعين صباحا ظهرت ينابيع الحكمة من قلبه إلى لسانه\r\n« 1 » و « 2 » ، چشمه‌هاى جوشان معارف الهيّه از منابع دل آنها جارى و بر زبان آنها سارى شده و بالاخره سيل خروشان انديشه‌ها و الهامات و واردات رحمانيّه از كانون وجودشان به حركت درآمده است .\r\nفخر فلاسفهء شرق ، بلكه افتخار فلاسفهء عالم ، صدر المتألّهين شيرازى پس از گذراندن عمر خود را در حكمت متعاليه ، در پايان ،\r\n\r\n\r\n","description":"","footnote":"\r\n( 1 ) - اين حديث شريف به طرق عديده از رسول خدا روايت شده ، با عبارات مختلف و مضمون واحد ، و در « احياء العلوم » ج 4 ص 223 و تعليقهء آن در ص 191 و در « عوارف المعارف » مطبوع در حاشيهء « احياء العلوم » ج 2 ص 256 بيان شده است .\r\nو در كتب شيعه در « عيون اخبار الرضا » ص 258 و « عدّة الداعى » ص 170 و « اصول كافى » ج 2 ص 16 وارد شده است . و روايت وارده در « عيون » با اسناد خود از حضرت امام رضا عليه السلام از پدرشان از جدّشان از حضرت محمّد بن على الباقر از پدرشان حضرت سجّاد از جابر بن عبد اللّه انصارى از امير المؤمنين عليه السلام چنين است كه قال رسول اللّه صلّى اللّه عليه و آله : ما اخلص عبد للّه اربعين صباحا الّا جرت ينابيع الحكمة من قلبه على لسانه .\r\n( 2 ) - [ هر كس چهل روز ( خود و كار خود را ) براى خداوند خالص كند چشمه‌هاى حكمت از دلش بر زبانش ظاهر گردد 
  ] .\r\n","page_name":" 14 ","page_number":18},
  {"content":"\r\n\r\nچنان انجذابى به عبوديّت و عبادت و تطهير باطن و تزكيهء سرّ پيدا مىكند كه از قلم تواناى او مىگذرد :\r\n« و انّى لاستغفر اللّه كثيرا ممّا ضيّعت شطرا من عمرى في تتبّع آراء المتفلسفة و المجادلين من اهل الكلام و تدقيقاتهم و تعلّم جربزتهم في القول و تفنّنهم في البحث حتّى تبيّن لي آخر الأمر بنور الإيمان و تأييد اللّه المنّان أنّ قياسهم عقيم و صراطهم غير مستقيم ، فألقينا زمام أمرنا إليه و إلى رسوله النّذير المنذر ، فكلّ ما بلغنا منه آمنّا به و صدّقناه و لم نحتل ان نخيّل له وجها عقليّا و مسلكا بحثيّا بل اقتدينا بهداه و انتهينا بنهيه امتثالا لقوله تعالى :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  ، حتّى فتح اللّه على قلبنا ما فتح فأفلح ببركة متابعته و أنجح « 1 » . ( مقدّمهء « اسفار اربعهء » مولى صدرا )\r\n\r\n\r\n","description":"","footnote":"\r\n( 1 ) - [ همانا من از خداوند طلب آمرزش و عفو بسيار دارم از براى آنكه پاره‌اى از عمر خويش را به بررسى آراء مدّعيان فلسفه و جدال‌كنندگان اهل كلام و نازك‌بينىهاى آنان و آموختن سخنان و شيوه‌هاى بحثى آنان به پوچى گذراندم ، تا اينكه سرانجام در پرتو فروغ ايمان و تأييد خداوند منّان دريافتم كه واقعا قياسات آنها بىنتيجه و صراط آنها غير مستقيم است .\r\nاز اين رو زمام كار خويش را به خداوند و به فرستادهء بيم‌دهنده و هشداردهندهء او سپرديم ، و به آنچه از رسول الله به ما رسيده بود تماما ايمان آورده و تأييد نموديم ، و در صدد جستجوى توجيه عقلى و روشى علمى براى فرمايشات رسول برنيامديم بلكه پيروى از هدايت و اجتناب از نواهى او را پيشهء خود ساختيم همچنان كه حق تعالى فرموده :\r\n« آنچه از دستوراتى كه پيامبر براى شما آورده است بگيريد و پيروى كنيد ، و از آنچه نهى فرموده دورى كنيد » .\r\nتا آنكه خداوند بر قلب ما گشود آنچه را كه گشود ، و به بركت اين دنباله‌روى از رسول به فلاح و رستگارى رسيد 
  ] .\r\n","page_name":" 15 ","page_number":19},
  {"content":"\r\n\r\nبهترين و عالىترين فقيه صمدانى و حكيم الهى و عارف ربّانى در رأس قرن گذشته مرحوم آية الحقّ آخوند مولى حسين قلى همدانى را بايد نام برد .\r\nاين فقيه بزرگ و متفكّر كم‌نظير و فيلسوف عاليقدر كه تمام اين علوم حقّه را در پرتو علم عرفان و تهذيب نفس جاى داده و همه را در انوار وجه الهى ادغام نموده و درجه و مرتبهء هر علم را به جاى خود و به موقع خود معيّن فرموده و مقصد اقصى را وصول به حرم امن خدا قرار داده بود شاگردانى تربيت و به مكتب عرفان تسليم كرد كه هر يك ستارهء درخشانى در آسمان فضيلت و توحيد بودند و تا مدّ شعاع بصر و بصيرت خويش عالمى را روشن و تابناك نمودند ، از جمله عارف ربّانى آقا سيّد احمد طهرانى كربلائى و شاگرد ايشان فخر الفقهاء و جمال العرفاء حاج ميرزا على آقا قاضى - اعلى اللّه مقامهما الشريف - هستند .\r\nفخر المفسّرين و سند المحقّقين استاد گرامى ما حضرت علّامه سيّد محمّد حسين طباطبائى - أمدّ اللّه ظلاله الشّارفة - با آنكه از اوّل عمر با دو بال علم و عمل حركت داشت و هم در مكتب فلسفه و هم در مكتب عرفان نزد مرحوم قاضى طىّ طريق مىنمود و با سپرى نمودن عمرى را در قياس و برهان و خطابه و تقويت علوم فكريّه از « اشارات » و « اسفار » و « شفا » و تحشيهء آنها در عين اشتغال كامل به خلوت‌هاى باطنى و اسرار الهى و مراقبهء عرفانى ، بالاخره راحلهء خود را در آستان مقدّس قرآن يكسره فرود\r\n\r\n","description":"","footnote":"","page_name":" 16 ","page_number":20},
  {"content":"\r\n\r\nآورده چنان متوغّل در آيات سبحانيّه مىگردد كه بحث و تفكّر و قرائت و تلاوت و تفسير و تحليل و تأويل آيات قرآن براى ايشان از هر ذكرى و فكرى عالىتر و تدبّر در آنها از هر قياس و برهانى دلپذيرتر و مسرّت‌بخش‌تر مىگردد ، و كأنّه غير از تعبّد محض در مقابل صاحب شريعت غرّاء و اوصياى گرامش هيچ ندارد .\r\nدوست مكرّم و سرور ارجمند مهربان‌تر از برادر ما مرحوم آية اللّه شيخ مرتضى مطهّرى - رضوان اللّه عليه - كه سابقهء آشنائى ما با ايشان متجاوز از سى و پنج سال است ، پس از يك عمر درس و بحث و تدريس و خطابه و كتابت و موعظه و تحقيق و تدقيق در امور فلسفيّه ، با ذهن رشيق و نفس نقّاد خود بالاخره در اين چند سالهء آخر عمر خود بالعيان دريافت كه بدون اتّصال به باطن و ربط با خداى منّان و اشراب دل از سرچشمهء فيوضات ربّانيّه ، اطمينان خاطر و آرامش سرّ نصيب انسان نمىگردد ، و هيچ‌گاه نمىتواند در حرم مطهّر خدا وارد شود يا گرداگرد آن طوف كند و به كعبهء مقصود برسد .\r\nو چون شمعى كه دائما بسوزد و آب شود ، يا پروانه‌اى كه خود را به آتش زند ، و همانند مؤمن متعهّدى كه شوريده‌وار دلباخته گردد و در درياى بىكرانهء ذات و صفات و اسماء حضرت معبود فانى گردد و وجودش به سعهء وجود خدا متّسع شود قدم راستين در مضمار اين ميدان نهاد .\r\nبيدارى شب‌هاى تار و گريه و مناجات در خلوت سحرگاه و\r\n\r\n","description":"","footnote":"","page_name":" 17 ","page_number":21},
  {"content":"\r\n\r\nتوغّل در ذكر و فكر و ممارست درس قرآن و دورى گزيدن از اهل دنيا و هواپرستان ، و پيوستن به اهل الله و اولياى خدا ، مشهود سير و سلوك او بود . رحمة الله عليه رحمة واسعة .\r\n لِمِثْلِ هذا فَلْيَعْمَلِ الْعامِلُونَ  « 1 » ،  إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ  « 2 » .\r\nچندى قبل از اين حقير خواستند تا براى سالگرد شهادت ايشان چيزى بنويسم . اين فقير كه حقّا خود را نالايق مىديدم با وجود تراكم مشاغل و شواغل از قبول اين عهده پوزش طلبيدم .\r\nاخيرا كه مراجعه مكرّر شد ، روح آن صديق گرامى مدد نمود كه اين مختصر را تحرير نموده و به عنوان مقدّمه به رساله‌اى كه در سير و سلوك نوشته بودم ملحق نموده و براى شادى روح آن مرحوم در دسترس طالبان حقّ و پويندگان سبل سلام و راه حقيقت قرار دهم . بِيَدِهِ ازِمَّةُ الامورِ وَ بِهِ أسْتَعينُ .\r\nاصل اين رساله اسّ و مخّ اوّلين دوره از درسهاى اخلاقى و عرفانى است كه حضرت استاد گرامى ما علّامهء طباطبائى - روحى فداه - در سالهاى يك‌هزار و سيصد و شصت و هشت و شصت و نه هجريّهء قمريّه در حوزهء مقدّسهء علميّهء قم براى بعضى از طلّاب بيان\r\n\r\n\r\n","description":"","footnote":"\r\n( 1 ) - آيه 61 از سورهء 37 : صافّات : [ براى چنين چيزى عمل‌كنندگان بايد عمل كنند 
  ] .\r\n( 2 ) - آيه 128 از سورهء 16 : نحل : [ خداوند همراه كسانى است كه تقوى گزيده‌اند و آنان كه ايشان نيكوكارند 
  ] .\r\n","page_name":" 18 ","page_number":22},
  {"content":"\r\n\r\nفرموده و اين حقير به عنوان تقريرات درس به رشتهء تحرير درآورده بودم و قرائت و مرور به آن را در اوقات قبض و كدورت و خستگى موجب تنوير روح و تلطيف جان خود مىدانستم .\r\nاينك يك دوره بر آن مرور نموده با تنقيحات و اضافاتى مهيّا و پاداش و ثواب آن را به روح فقيد سعيد مطهّرى - أعلى اللّه مقامه الشريف - اهداء مىكنم .\r\nاللّهمّ احشره مع أوليائك المقرّبين ،\r\nو اخلف على عقبه في الغابرين\r\n، و اجعله من رفقاء محمّد\r\nو آله الطّاهرين ، و ارحمه و ايّانا برحمتك يا ارحم الرّاحمين .\r\n\r\n","description":"","footnote":"","page_name":" 19 ","page_number":23},
  {"content":"\r\n . \r\n","description":"","footnote":"","page_name":" 20 ","page_number":24},
  {"content":"\r\n\r\n\r\nمعرفت اجمالى و طرح كلّى سلوك إلى اللّه\r\n\r\n","description":"","footnote":"","page_name":" 21 ","page_number":25},
  {"content":"\r\n . \r\n","description":"","footnote":"","page_name":" 22 ","page_number":26},
  {"content":"\r\n\r\nهو العزيز رسالهء لبّ اللّباب در سير و سلوك اولى الألباب بسم الله الرحمن الرحيم و صَلَّى اللهُ عَلَى مُحَمَّدٍ وَ آلِهِ الطاهِرينَ ، وَ لَعْنَةُ اللَّهِ عَلَى اعْدائِهِمْ أجْمَعينَ . وَ بَعْدُ قَالَ اللهُ الْعَلِىُّ الْعَظيمُ :\r\n  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ - أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ   « 1 » .\r\n\r\n\r\n","description":"","footnote":"\r\n( 1 ) - آيه 53 و 54 ، از سورهء 41 : فصّلت :\r\n[ به زودى نشانه‌هاى خود را در آفاق ( آسمان‌ها و زمين و طبيعت ) و در وجود خودشان به آنان نشان دهيم تا بر ايشان روشن شود كه او حق است و بس ، آيا همين كافى نيست كه پروردگارت بر هر چيز شاهد و حاضر است . هان كه ايشان نسبت به ديدار پروردگارشان در شك‌اند ، آگاه باشيد كه او به هر چيز احاطه دارد 
  ] .\r\n","page_name":" 23 ","page_number":27},
  {"content":"\r\n\r\n چه مبارك سحرى بود و چه فرخنده شبى * آن شب قدر كه اين تازه براتم دادند\r\nبىخود از شعشعهء پرتو ذاتم كردند * باده از جام تجلّىّ صفاتم دادند \r\nبشر مادّى در بيداء ظلمت مادّيّت زندگى مىكند ، و در درياى بيكران شهوات و كثرات غوطه مىزند ، هر آن ، موجى از علائق و وابستگىهاى مادّى او را به طرفى پرتاب مىكند ، هنوز از لطمات و صدمات آن موج به حال نيامده موجى سهمگين‌تر و دهشت‌انگيزتر كه از علاقهء به مال و ثروت و زن و فرزند سرچشمه مىگيرد سيلىهاى متوالى به صورت او نواخته و او را در قعر امواج خروشان اين بحر ژرف و درياى هولناك فرومىبرد ، به طورى كه ناله و فريادش در ميان نهيب امواج ناپديد مىگردد .\r\nبه هر جانب كه مىنگرد مىبيند كه حرمان و حسرت كه از آثار و لوازم لا ينفكّ مادّهء فسادپذير است ، او را تهديد و ترعيب مىنمايد .\r\nدر اين ميان فقط گاهگاهى يك نسيم جانبخش و روح‌افزايى به نام جذبه او را نوازش مىدهد و چنين مىيابد كه اين نسيم مهرانگيز او را به جانبى مىكشد ، و به مقصدى سوق مىدهد ، اين نسيم متمادى نبوده گاه‌وبىگاه مىوزد .\r\nوَ انَّ لِرَبِّكُمْ فِى ايّامِ دَهْرِكُمْ نَفَحَاتٍ ألّا\r\n\r\n","description":"","footnote":"","page_name":" 24 ","page_number":28},
  {"content":"\r\n\r\nفَتَعَرَّضُوا لَهَا وَ لا تُعْرِضُوا عَنْهَا\r\n« 1 » .\r\nدر اين موقع سالك به سوى خدا ، جانى گرفته و از تأثير همان جذبهء الهيّه تصميم مىگيرد كه از عالم كثرت عبور كند و به هر ترتيب كه ميسور است بار سفر بربندد و از اين غوغاى پردغدغه و مولم خود را خلاص كند . اين سفر را در عرف و اصطلاح عرفاء سير و سلوك نامند .\r\nسلوك ، يعنى پيمودن راه ، و سير ، يعنى تماشاى آثار و خصوصيّات منازل و مراحل در بين راه .\r\nزاد و توشهء اين سفر روحانى مجاهده و رياضت نفسانى است ، زيرا قطع علائق مادّه بسيار صعب و دشوار است ، بنابراين اندك اندك رشته‌هاى علقهء عالم كثرت را پاره نموده و از عالم طبع سفر مىنمايد .\r\nهنوز از خستگى راه نياسوده وارد عالم برزخ كه كثرت انفسيّه است مىگردد . در اينجا به خوبى مشاهده مىكند كه مادّه و كثرات خارجيّه در درون خانهء طبع او چه ذخائرى به وديعت نهاده بودند ، اين‌ها همان موجودات خياليّهء نفسانيّه هستند كه از برخورد و علاقه به كثرات خارجيّه به وجود آمده و جزء آثار و ثمرات و مواليد آن به حساب مىآيند .\r\nاين خيالات مانع از سفر او مىشوند و آرامش او را مىگيرند ،\r\n\r\n\r\n","description":"","footnote":"\r\n( 1 ) - [ بدانيد و آگاه باشيد كه پروردگارتان را در ايّام روزگار شما نسيمهائى است ، هان بكوشيد كه خود را در معرض آنها قرار دهيد و از آنها روى نگردانيد 
  ] .\r\n","page_name":" 25 ","page_number":29},
  {"content":"\r\n\r\nو چون سالك ، ساعتى بخواهد در ذكر خدا بيارمد ناگهان چون سيل بر او هجوم آورده و قصد هلاك او را مىكنند .\r\n جان همه روز از لگدكوب خيال * وز زيان و سود و از بيم زوال\r\nنى صفا مىماندش نى لطف و فرّ * نى به سوى آسمان راه سفر \r\nبديهى است كه صدمه و آزار كثرات انفسيّه قوىتر و نيرومندتر از كثرات خارجيّه مىباشد ، چه انسان مىتواند با اختيار خود با عزلت و انزوا از مزاحمت و تصادم با كثرات خارجيّه دورى جويد ولى البتّه نتواند بدين‌وسيله از صدمه و آزار و خيالات نفسانيّه رهائى يابد ، چه اين‌ها با او قرين و همجوارند .\r\nمسافر راه خدا و طريق خلوص و عبوديّت حقّ ، از اين دشمنان نمىهراسد ، دامن همّت بر ميان مىبندد و به يارى آن نغمهء قدسيّه راه مقصد را در پيش مىگيرد و از عالم خيالات كه او را « برزخ » نامند خارج مىگردد . ولى سالك بايد بسيار بيدار و هوشيار باشد كه در زواياى خانهء دل چيزى از اين خيالات به جاى نمانده باشد ، زيرا دأب اين موجودات خياليّه ، اينست كه در موقع بيرون كردن آنها ، خود را در گوشه و زواياى مخفيّهء دل پنهان مىكنند ، به طورى كه سالك فريب خورده گمان مىكند از شرّ آنها خلاص شده و از بقاياى عالم برزخ چيزى با خود همراه ندارد ، ولى آن هنگام كه مسافر به چشمهء حيات راه يافته و مىخواهد از عيون\r\n\r\n","description":"","footnote":"","page_name":" 26 ","page_number":30},
  {"content":"\r\n\r\nحكمت سيراب گردد ناگهان بر او تاخته و با تيغ قهر و جفا ، كارش را مىسازند .\r\nمثل اين سالك مثل كسى است كه در حوض خانهء خود آبى وارد ساخته است و مدّتى به آن دست نزده تا تمام آلودگىها و كثافات آن ته‌نشين شده آب صافى در حوض نمودار و گمان مىكند اين صفا و پاكى پايدار و هميشه است ، ولى به محض آنكه بخواهد در حوض فرورود يا چيزى را در حوض بشويد ناگهان تمام آن لردها و كثافات ، آب صاف را آلوده نموده لكّه‌هاى سياه بر روى آب پديد مىآيد . لذا بايد آن‌قدر سالك با مجاهده و رياضت تحصيل آرامش خيال بنمايد كه مواليد خياليّهء او در ذهن او متحجّر شده و نتوانند قيام نموده و ذهن او را وقت توجّه به معبود مشوّش دارند .\r\nچون سالك از عالم طبع و برزخ گذشت به عالم روح وارد مىشود و سپس مراحلى را طىّ مىكند كه ان شاء اللّه تعالى شرح آن به تفصيل خواهد آمد .\r\nاجمال آن اينست كه سالك توفيق يافته ، مشاهدهء نفس خود و صفات و اسماء الهيّه را نموده كم‌كم به مرحلهء فناء كلّى رسيده و سپس به مقام بقاء به معبود مىرسد ، در اين موقع حيات ابدى بر او ثابت مىگردد .\r\n هرگز نميرد آنكه دلش زنده شد به عشق * ثبت است در جريدهء عالم دوام ما \r\n\r\n","description":"","footnote":"","page_name":" 27 ","page_number":31},
  {"content":"\r\n\r\nدر اثر تأمّل و تدبّر در آيات كريمهء قرآنيّه اين اصل مسلّم مىگردد ، و حاصل آنكه خداوند در جائى از قرآن مجيد مىفرمايد :\r\nمسافران كشته‌شدهء در راه خدا به طور جاويد زنده‌اند و هرگز نميرند .\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  . « 1 »\r\nو در جائى ديگر مىفرمايد : هر چيزى فنا و نيستىپذير است مگر وجه پروردگار .\r\n كُلُّ شَيْءٍ هالِكٌ إِلَّا وَجْهَهُ  « 2 » .\r\nو در جاى ديگر مىفرمايد : هر چه در نزد پروردگار است بقا و ثبات دارد .\r\n ما عِنْدَكُمْ يَنْفَدُ وَ ما عِنْدَ اللَّهِ باقٍ  « 3 » .\r\nاز انضمام اين آيات به يكديگر معلوم مىشود آنان كه زنده بوده و در نزد پروردگار روزى مىخورند عبارتند از وجه اللّه كه بوار و زوال به نصّ آيه قرآن در آن راه ندارد .\r\n\r\n\r\n","description":"","footnote":"\r\n( 1 ) - آيه 169 ، از سورهء 3 : آل عمران : [ و البته مپندار آنان را كه در راه خدا كشته شده‌اند ، مرده‌اند ، بلكه زنده‌اند و نزد پروردگارشان به آنان روزى داده مىشود 
  ] .\r\n( 2 ) - آيه 88 ، از سورهء 28 : قصص : [ همه چيز نابود است مگر وجه خدا 
  ] .\r\n( 3 ) - آيه 96 ، از سورهء 16 : نحل : [ آنچه در نزد شماست پايان مىپذيرد ، و آنچه نزد خدا است باقى است 
  ] .\r\n","page_name":" 28 ","page_number":32},
  {"content":"\r\n\r\nاز طرف ديگر از آيات كريمهء قرآنيّه معلوم مىشود كه مراد از وجه الله تعالى كه زوال‌پذير نيست همانا اسماء الهيّه است .\r\nو بيان آن اينست كه در آيه ديگرى همين وجه الله را كه فنا و زوال در او راه ندارد تفسير به اسماء خود نموده و صفت عزّت و جلالت را بر آن مترتّب ساخته است :\r\n  كُلُّ مَنْ عَلَيْها فانٍ - وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   . « 1 »\r\nبه اتّفاق جميع مفسّرين كلمهء « ذو » صفت براى « وجه » مىباشد يعنى « وجه » پروردگار تو كه آن وجه ذوالجلال‌والاكرام است باقى است . و چون مىدانيم كه وجه هر شىء عبارتست از آن چيزى كه مواجهه بدان حاصل مىشود ، بنابراين وجه هر چيز مظهر آن چيز است ، و مظاهر ، همان اسماء خدا هستند كه مواجههء خدا با تمام مخلوقات به وسيلهء آنها انجام مىگيرد ، و نتيجهء آن اين مىشود كه تمام موجودات فنا و زوال پذيرند مگر اسماء جلاليّه و جماليّه ، و بالنتيجه معلوم مىشود كه سالكان إلى الله كه به فيض سعادت  بَلْ أَحْياءٌ عِنْدَ رَبِّهِمْ يُرْزَقُونَ  رسيده‌اند عبارتند از اسماء جلاليّه و جماليّهء حضرت پروردگار جلّ و عزّ .\r\nاز همين گفتار به خوبى معلوم مىشود كه مراد\r\n\r\n\r\n","description":"","footnote":"\r\n( 1 ) - آيه 26 و 27 ، از سورهء 55 : الرحمن : [ هر كس بر روى آن ( زمين ) است فنا پذيرد و باقى مىماند وجه پروردگارت ، كه آن وجه داراى صفت جلال و جمال است 
  ] .\r\n","page_name":" 29 ","page_number":33},
  {"content":"\r\n\r\nائمّهء طاهرين سلام الله عليهم اجمعين - كه فرموده‌اند : نَحْنُ اسْمَاءُ اللّهِ ،\r\n« 1 » چه بوده است ، و الّا مقام حكومت ظاهريّهء اجتماعيّه و وساطت و مباشرت در امور شرعيّه و احكام ظاهريّهء الهيّه مقامى نيست كه بدين كيفيّت خود را توصيف كنند . بلكه مراد همان فناء در ذات احديّت است كه ملازم با وجه الله گرديدن و مظهر اتمّ صفات جماليّه و جلاليّهء او شدن است كه قابل قياس با هيچ مقام و منصبى نيست .\r\nيكى از اهمّ چيزهائى كه در راه سير و سلوك و در حكم ضروريّتى از ضروريّات آن است همانا امر مراقبه است .\r\nسالك بايد از اوّلين قدم كه در راه مىگذارد تا آخرين قدم ، خود را از مراقبه خالى ندارد و اين از لوازم حتميّهء سالك است .\r\nبايد دانست كه مراقبه داراى درجات و مراتبى است ، سالك در مراحل اوّليّه يك نوع مراقبه‌اى دارد و در مراحل ديگر انواع دگرى .\r\nهر چه رو به كمال رود و طىّ منازل و مراحل كند مراقبهء او دقيق‌تر و عميق‌تر خواهد شد ، به طورى كه آن درجات از مراقبه را اگر بر سالك مبتدى تحميل كنند از عهدهء آن برنيامده و يكباره بار سلوك را به زمين مىگذارد يا سوخته و هلاك مىشود ، ولى رفته رفته در اثر مراقبه در درجات اوّليّه و تقويت در سلوك مىتواند مراتب عاليه از مراقبه را در مراحل بعدى به جاى آرد ، و در اين\r\n\r\n\r\n","description":"","footnote":"\r\n( 1 ) - [ ما اسامى و نشانه‌هاى خدا هستيم 
  ] .\r\n","page_name":" 30 ","page_number":34},
  {"content":"\r\n\r\nحالات بسيارى از مباحات در منازل اوّليّه بر او حرام و ممنوع مىگردد .\r\nدر اثر مراقبهء شديد و اهتمام به آن ، آثار حبّ و عشق در ضمير سالك هويدا مىشود ، زيرا عشق به جمال و كمال على الاطلاق فطرى بشر بوده و با نهاد او خمير شده و در ذات او به وديعت گذارده شده است ليكن علاقهء به كثرات و حبّ به مادّيّات حجابهاى عشق فطرى مىگردند و نمىگذارند كه اين پرتو ازلى ظاهر گردد .\r\nبه واسطهء مراقبه كم‌كم حجابها ضعيف شده تا بالاخره از ميان مىرود و آن عشق و حبّ فطرى ظهور نموده ضمير انسان را به آن مبدأ جمال و كمال رهبرى مىكند . اين مراقبه در اصطلاح عرفاء تعبير به « مى » شده است .\r\n به پير ميكده گفتم كه چيست راه نجات * بخواست جام « مى » و گفت راز پوشيدن \r\n راه خلوتگه خاصم بنما تا پس ازين * « مى » خورم با تو و ديگر غم دنيا نخورم \r\nچون سالك در امر مراقبه مواظبت نمود ، حق تعالى از باب مهر و عطوفت انوارى را بر او به عنوان طلايع ظاهر مىگرداند . در ابتداى امر اين انوار مانند برق ظاهر گشته ناگهان پنهان مىشوند ، اين انوار كم‌كم قوّت يافته مانند ستارهء ريز درخشان مىگردند ، و\r\n\r\n","description":"","footnote":"","page_name":" 31 ","page_number":35},
  {"content":"\r\n\r\nسپس نيز قوّت يافته به صورت ماه و بعدا به صورت خورشيد پديد مىآيند ، و گاهى مانند چراغى كه افروخته باشند و يا قنديلى نمايان مىشوند ، اين انوار را در اصطلاح عرفاء « نوم عرفانى » نامند ، اين انوار از قبيل موجودات برزخيّه هستند .\r\nولى هنگامى كه از اين مراتب مراقبت سالك قوىتر گشت و رعايت مراقبه را كاملا بنمود اين انوار قوىتر شده سالك تمام آسمان و زمين و شرق و غرب را يكپارچه روشن مىبيند ، اين نور ، نور نفس است كه هنگام عبور از عالم برزخ هويدا مىشود ليكن در مراحل اوّليّهء عبور كه مىخواهد تجلّيات نفس شروع شود سالك نفس خود را به صورت مادّى مشاهده مىكند و به عبارت ديگر چه بسا ملاحظه مىكند كه خودش در برابر خودش ايستاده است . اين مرحله ابتداى تجرّد نفسى است .\r\nمرحوم استاد علّامه حاج ميرزا على آقاى قاضى - رضوان اللّه عليه - مىفرمودند كه : « روزى از اطاق بيرون آمده در دالان خانه ديدم كه خودم در كنارى ساكت و صامت ايستاده‌ام ، با دقّت تمام‌ترى به صورت خود نگاه كردم ، ديدم در صورت ، خالى دارم .\r\nچون به اطاق آمدم و در آئينه نظر انداختم ديدم كه در صورت من خالى بوده و من تاكنون آن را نديده بودم » .\r\nو گاهى سالك متوجّه مىشود كه خود را گم كرده است و هر چه جستجو مىكند نمىتواند خود را پيدا نمايد . گفته شد كه اين مشاهدات در مراحل ابتدايى تجرّد نفس بوده و مقيّد به زمان و\r\n\r\n","description":"","footnote":"","page_name":" 32 ","page_number":36},
  {"content":"\r\n\r\nمكان هستند و بعدا در اثر توفيقات الهى سالك مىتواند تمام حقيقت نفس خود را با تجرّد تامّ و تمامى مشاهده نمايد .\r\nاز مرحوم حاج ميرزا جواد آقاى ملكى تبريزى - رضوان اللّه عليه - نقل است كه ايشان مدّت چهارده سال شاگرد و ملازم استاد عرفان و توحيد مرحوم آخوند مولى حسين قلى همدانى - رضوان الله عليه - بوده‌اند ، مىفرموده‌اند :\r\n« روزى استاد به من فرمود كه : مقام تربيت فلان شاگرد به عهدهء شماست . آن شاگرد همّتى فراوان داشت و عزمى راسخ .\r\nمدّت شش سال در مراقبت و مجاهدت كوشش نمود تا به مقامى رسيد كه قابليّت محضه بود براى ادراك و تجرّد نفس ، خواستم اين سالك راه سعادت به دست استاد بدين فيض نائل و به اين خلعت الهيّه مخلّع گردد . او را با خود به خانهء استاد بردم و پس از عرض مطلوب ، استاد فرمودند : اينكه چيزى نيست و فورا با دست خود اشاره كردند و فرمودند : تجرّد مثل اينست . آن شاگرد مىگفت : فورا ديدم كه من از بدنم جدا شده‌ام و در كنار خود موجودى را مانند خود مشاهده مىكنم » .\r\nبايد دانست كه شهود موجودات برزخيّه چندان شرافتى ندارد بلكه شرافت همان رؤيت نفس است در عين تجرّد تامّ و كامل .\r\nچون نفس در اين موقع به تمام حقيقت مجرّدهء خود هويدا مىگردد ، موجودى مشاهده مىشود كه مقيّد به زمان و مكان نبوده بلكه مشرق و مغرب عالم را فرا مىگيرد . و اين شهود بر خلاف\r\n\r\n","description":"","footnote":"","page_name":" 33 ","page_number":37},
  {"content":"\r\n\r\nشهود مراحل اوّليّه جزئى نبوده بلكه از قبيل ادراك معانى كليّه است .\r\nاز مرحوم آقا سيد احمد كربلائى - رضوان الله عليه - كه از شاگردان معروف و مبرّز مرحوم آخوند بوده‌اند نقل است كه فرموده‌اند :\r\n« روزى در جائى استراحت كرده بودم كسى مرا بيدار كرد و گفت : اگر مىخواهى نور اسفهبديّه را تماشا كنى از جاى برخيز .\r\nوقتى چشم گشودم ديدم نورى بىحدّ و اندازه ، مشرق و مغرب عالم را فرا گرفته است » . اللَّهُمَّ ارْزُقْنا . اين همان مرحلهء تجلّى نفس است كه بدين صورت و به كيفيّت نور غير محدود مشاهده مىشود .\r\nاز اين مرحله كه مىگذرد ، سالك سعادتمند ، در اثر اهتمام در امر مراقبه به تناسب همان عوالم علوى و به مقتضيات آن منازل و مراحل ، موفّق مىگردد كه صفات بارى تعالى را مشاهده نمايد و يا اسماء ذات مقدّسهء او را به نحو كلّيّت دريابد . چه بسا در اين موقع سالك ناگهان متوجّه مىگردد كه تمام موجودات جهان يك واحد علم است ، و يا غير از يك قدرت واحده ابدا قدرتى نيست ، اين در مرحلهء شهود صفات است . و امّا در مرحلهء شهود اسماء كه از اين نيز برتر است سالك ملاحظه مىكند كه در تمام عوالم ، عالم يكى است ، و قادر يكى است ، و حىّ يكى است . و اين مرحله از مرحلهء ادراك صفات كه در مرتبهء قلب پيدا مىشود اشرف و\r\n\r\n","description":"","footnote":"","page_name":" 34 ","page_number":38},
  {"content":"\r\n\r\nاكمل است ( لانّ السّالك يصبح و لا يرى قادرا و لا عالما و لا حيّا سوى الله تعالى « 1 » ) . و اين شهود غالبا در حال تلاوت قرآن پيدا مىشود . چه بسا خوانندهء قرآن درمىيابد كه خواننده او نبوده كسى ديگر بوده است ، و گاه مىشود كه ادراك مىكند كه مستمع نيز كسى ديگر بوده كه استماع مىكند .\r\nبايد دانست كه تلاوت قرآن را در حصول اين امر تأثير فراوانى است ، و سزاوار است كه سالك در حين اشتغال به نماز شب سور عزائم را تلاوت كند چه از حال قيام ناگهان براى خدا به سجده افتادن خالى از لطف نيست ، و به تجربه ثابت شده است كه قرائت سورهء مباركهء « ص » در نماز وتيرهء شب جمعه بسيار مؤثّر است و خصوصيّت اين سوره از روايتى كه در ثواب آن وارد شده است معلوم مىگردد .\r\nچون سالك به توفيق الهى اين مراحل را طىّ نمود و به اين مشاهدات كامياب گرديد جذبات الهيّه او را احاطه نموده هر آن او را به فناء حقيقى نزديك مىسازد تا بالاخره جذبه او را احاطه كرده متوجّه جمال و كمال على الاطلاق گشته هستى خود و غير خود را آتش زده در برابر طلعت نازنين يار چيزى نخواهد ديد ،\r\nكانَ اللّهُ وَ لَمْ يَكُنْ مَعَهُ شَىْءٌ\r\n« 2 » .\r\n\r\n\r\n","description":"","footnote":"\r\n( 1 ) - [ زيرا سالك صبح مىكند و جز خداى متعال قادر و عالم و زنده‌اى نمىبيند 
  ] .\r\n( 2 ) - [ خدا بود و چيزى با او نبود 
  ] .\r\n","page_name":" 35 ","page_number":39},
  {"content":"\r\n\r\nدر اين حال سالك از وادى هجران بيرون رفته و در درياى لا يتناهى مشاهدهء ذات ربوبى مستغرق خواهد گرديد .\r\nمخفى نماند كه سير و سلوك سالك منافاتى با بود و هستى در عالم مادّه ندارد و بساط كثرت خارجيّه به حال خود باقى خواهد بود ، و سالك در عين كثرت در وحدت است . بعضى فرموده‌اند : مدّت سى سال در ميان مردم بودم و اينان گمان مىكردند كه من با ايشان مراوده دارم و با ايشان معاشرم و حال آنكه در اين مدّت من بجز خدا كسى را نديده و نشناختم .\r\nاين حال بسيار مهمّ و حائز اهميّت است چه در ابتداى امر اين حال ممكن است فقط در يك لحظه پديد آيد ولى كم‌كم شدّت مىيابد و به طول ده دقيقه يا بيشتر و سپس يك ساعت يا بيشتر و بعدا به عنايات الهيّه ممكن است از حال گذشته و مقام گردد .\r\nاين حال را در لسان اخبار و بزرگان بقاء به معبود نامند . و به اين مرتبه از كمال نتوان رسيد مگر پس از حصول فناء كلّى از هستى موجودات در ذات حضرت احديّت . در اين حال سالك چيزى را نمىبيند مگر ذات قدس الهى .\r\nنوشته‌اند : « از يكى از مجذوبين كه به نام بابا فرج الله مجذوب بوده و جذبهء الهيّه دامن‌گيرش شده بود سؤال كردند كه دنيا را براى ما توصيف كن . در پاسخ گفت : از آن وقت كه من\r\n\r\n","description":"","footnote":"","page_name":" 36 ","page_number":40},
  {"content":"\r\n\r\nچشم گشودم دنيا را نديده‌ام تا اكنون براى شما توصيف كنم « 1 » » .\r\nاز اين شهود در ابتدا كه هنوز قوّت نيافته است تعبير به « حال » مىنمايند و در اين موقع غير اختيارى سالك است ولى در اثر شدّت مراقبت با توفيقات الهيّه از حال گذشته به « مقام » مىرسد و در اين موقع اختيارى سالك است .\r\nبديهى است سالك قوى آن كسى است كه در عين شهود اين احوال متوجّه عالم كثرات بوده و هر دو عالم را اداره نمايد . و اين مرتبه بسيار عالى و رفيع است و دسترسى به آن در نهايت صعوبت ، و شايد اختصاص به انبياء و اولياء و هر كس را كه خدا بخواهد ، داشته باشد ، چون در عين اشتغال به نعمت\r\nلى مع\r\n\r\n\r\n","description":"","footnote":"\r\n( 1 ) شرح احوال « بابا فرج مجذوب » در كتاب « تاريخ حشرى » كه در احوال بزرگان و عرفاء متوفاى تبريز نگاشته شده موجود است و گفتار بابا فرج را در آن كتاب به شعر درآورده است از آن جمله همين گفتار اوست كه به شعر درآورده است :\r\nكه فرج تا كه ديده بگشادست * چشم او بر جهان نيفتاده است و نظير اين گفتار از حافظ وارد است آنجا كه گويد :\r\nمنم كه شهرهء شهرم به عشق ورزيدن * منم كه ديده نيالوده‌ام به بد ديدن و « ابن فارض » فرموده است :\r\nو حياة أشواقى إليك و تربة الصّبر الجميل * ما استحسنت عينى سواك و لا صبوت إلى خليل و از او نقل شده است كه فرموده : من اين بيت را در عالم خواب سروده‌ام .\r\n","page_name":" 37 ","page_number":41},
  {"content":"\r\n\r\nالله حالات لا يسعها ملك مقرّب\r\n« 1 » جلوات و ظهورات  أَنَا بَشَرٌ مِثْلُكُمْ  « 2 » از ايشان هويدا و ظاهر مىگردد .\r\nاگر كسى گويد كه اين مناصب اختصاصى بوده و وصول به اين ذروهء از معارف الهيّه منحصرا راجع به انبياء عظام و ائمّهء معصومين - صلوات اللّه و سلامه عليهم اجمعين - است و ديگران را به هيچ وجه من الوجوه بدان راه نيست .\r\nدر جواب گوئيم : منصب نبوّت و امامت امرى است اختصاصى ، ولى وصول به مقام توحيد مطلق و فناء در ذات احديّت كه تعبير از او به ولايت مىشود ابدا اختصاصى نيست و دعوت انبياء و ائمّه عليهم السلام امّت را بدين مرحلهء از كمال است . حضرت رسول اكرم صلّى اللّه عليه و آله امّت خود را دعوت فرموده‌اند كه به آنجائىكه پاى خود را گذارده‌اند پا گذارند و اين مستلزم امكان سير به آن مقصد است و الّا لازم مىآيد دعوت لغو باشد .  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ ذَكَرَ اللَّهَ كَثِيراً  « 3 » .\r\nاز طريق عامّه روايت شده است كه :\r\n\r\n\r\n","description":"","footnote":"\r\n( 1 ) [ مرا با خداوند حالاتى است كه هيچ فرشتهء مقرّبى ياراى تحمّل آن را ندارد 
  ] .\r\n( 2 ) آيه 110 ، از سورهء 18 : كهف : [ من مثل شما بشرى هستم 
  ] .\r\n( 3 ) آيه 21 ، از سورهء 33 : احزاب : [ و براى شما در وجود رسول خدا صلّى الله عليه و آله الگوى نيكوئى است ، براى آن كس كه اميد به ( ديدار ) خدا و روز قيامت دارد و فراوان ياد خدا كند 
  ] .\r\n","page_name":" 38 ","page_number":42},
  {"content":"\r\n\r\nلو لا تكثير في كلامكم ، و تمريج في قلوبكم لرأيتم ما أرى ، و لسمعتم ما أسمع .\r\n« اگر اين گفتار بسيار در زبانها ، و اين اضطراب و آشوب در دل‌هاى شما نبود هرآينه مىديديد آنچه را كه من مىبينم و مىشنيديد آنچه را كه من مىشنوم » .\r\nاين گفتار حضرت رسول اكرم صلّى اللّه عليه و آله به خوبى حاكى است از آنكه علّت عدم وصول به كمالات انسانى همانا خيالات باطلهء شيطانيّه و افعال لغو و بيهوده است .\r\nو از طريق خاصّه نيز روايت است كه آن حضرت فرمود : لو لا أنّ الشّياطين يحومون حول قلوب بنى آدم لرأوا ملكوت السّماوات و الأرض .\r\n« اگر شياطين گرداگرد دل‌هاى فرزندان آدم گردش نمىكردند هرآينه آنها ملكوت آسمان‌ها و زمين را مىديدند » .\r\nو از جمله آثار آن مرتبهء عالى انسانى احاطهء كلّيّه است به قدر استعدادات امكانيّه به عوالم الهيّه ، و نتيجهء اين احاطه اطّلاع بر ماضى و مستقبل است و تصرّف در موادّ كائنات ، چه محيط را غايت تسلّط بر محاطٌ عليه حاصل است ، با همه كس مصاحب و در همه جا حاضر .\r\nشيخ عبد الكريم جيلى كه يكى از عرفاء است در كتاب خود به نام « الانسان الكامل » چنين گويد : « به ياد دارم وقتى به مقدار يك لمحه به من حالى دست داد كه خود را متّحد با جميع .\r\n\r\n","description":"","footnote":"","page_name":" 39 ","page_number":43},
  {"content":"\r\n\r\nموجودات يافتم به طورى كه حضور همهء آنها را بالعيان مشهود خود مىديدم ، ولى اين حال بيش از يك لحظه دوام نداشت » .\r\nالبتّه مانع از دوام و استمرار اين حال همانا اشتغالات به تدابير بدن است و حصول تماميّت اين مراتب بعد از ترك تدبير بدن است . عارفى از عرفاء هند به نام شيخ ولىّ الله دهلوى در كتاب خود به نام « همعات » چنين گويد : به من آگاهانيدند كه فراغ از آثار نشئهء مادّيّه پس از گذشت پانصد سال از عبور عالم مادّه و مرگ صورت مىگيرد ، و اين مدّت مطابق با نصف روز از ايّام ربوبى است ، لقوله عزّ من قائل :\r\n وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  . « 1 »\r\nالبتّه معلوم است كه ساير درجات و فيوضات اين عالم بىحدّ و نهايت است چون پايه و اساس وضع الفاظ بر پايهء احتياجات بشرى بوده است و در اثر توسعهء احتياجات دائرهء وضع الفاظ وسيع‌تر شده است لذا بيان حقائق انوار تجرّديّهء عوالم ربوبى در قالب الفاظ غير ممكن است و هر چه از آنجا گفته شود اشاره و كنايه بوده نمىتواند آن حقيقت عاليه را در افهام تنزّل دهد .\r\nبشر مادّى كه به نصّ اخبار\r\nأنت في أظلم العوالم\r\nدر تاريك‌ترين عوالم از عوالم الهيّه كه همين عالم مادّه است زندگى\r\n\r\n\r\n","description":"","footnote":"\r\n( 1 ) - آيه 47 ، از سورهء 22 : حجّ : [ و حقّا يك روز نزد پروردگار تو مانند هزار سال از سالهائى است كه شما مىشماريد 
  ] .\r\n","page_name":" 40 ","page_number":44},
  {"content":"\r\n\r\nمىنمايد و هر چه با چشم خود مىبيند و با دست مادّى خود لمس مىنمايد از براى آنها الفاظى در حدود احتياجات روزمرّهء خود وضع مىنمايد امّا از ساير عوالم و از تعلّقات و تشعشعات و انوار و ارواح اطّلاعى ندارد تا براى آنها نيز الفاظى وضع كند ، بنابراين ما در تمام لغات جهان لغتى نداريم كه آن معانى عاليه را حكايت كند پس چسان مىتوان آن حقايق را به زبان آورده و توصيف نمود ؟\r\n مشكل عشق نه در حوصلهء دانش ماست * حلّ اين نكته بدين فكر خطا نتوان كرد \r\nدو دسته از اين حقايق سخن رانده‌اند :\r\nاوّل : جماعات انبياء كرام عليهم السلام بديهى است كه آنها با عوالم ماوراء مادّه ارتباط داشته‌اند ولى به حكم\r\nنحن معاشر الأنبياء امرنا أن نكلّم النّاس على قدر عقولهم\r\n« 1 » مجبور بودند از اين حقايق به قسمى تعبير نمايند كه قابل فهم و ادراك عامّهء مردم باشد و لهذا از بيان حقايق انوارى و غايت درخشندگى آن قطع نظر نموده و از بيان آنچه كه حتّى به قلب بشر هم خطور نكرده است رفع يد نموده از حقيقت\r\nما لا عين رأت و لا أذن سمعت و لا خطر على قلب بشر\r\n« 2 » تعابيرى از قبيل جنّت و حور و قصور و غيره مىنمودند و\r\n\r\n\r\n","description":"","footnote":"\r\n( 1 ) - [ ما گروه انبياء مأموريم با مردم به‌اندازهء خردهاشان سخن گوئيم 
  ] .\r\n( 2 ) - [ آنچه نه چشمى ديده است و نه گوشى شنيده است و نه بر قلب بشرى خطور كرده است 
  ] .\r\n","page_name":" 41 ","page_number":45},
  {"content":"\r\n\r\nلهذا خود نيز در آخر اعتراف مىنمودند كه بيان حقايق آن عوالم قابل توصيف نيست .\r\nدوّم : سلسله‌اى از مردم كه به متابعت راه انبياء تشرّف ادراك اين حقايق و فيوضات به قدر اختلاف و استعدادات نصيبشان شده است . اينان نيز سخن در پردهء استعاره و تمثيل گفته‌اند .\r\n\r\nعالم خلوص و اخلاص\r\nبايد دانست كه وصول بدين مقامات و درجات بدون اخلاص در راه حقّ صورت نبندد و تا سالك به منزل مخلَصين نرسد كشف حقيقت چنان كه بايد براى او نخواهد شد .\r\nبدانكه اخلاص و خلوص بر دو قسم است : اول : خلوص دين و طاعت از براى خداى تعالى . دوم : خلوص خود را از براى او . و دلالت بر اوّل دارد كريمهء شريفهء :  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ  . « 1 » و بر دوم دلالت دارد كريمهء شريفهء :  إِلَّا عِبادَ اللَّهِ الْمُخْلَصِينَ  « 2 » .\r\nو حديث نبوى مشهور : من أخلص لله أربعين صباحا ظهرت ينابيع الحكمة من قلبه إلى لسانه\r\n« 3 » دلالت بر قسم دوم دارد .\r\nيعنى كسى بدين مرحله مىرسد كه خود را براى خداى تعالى\r\n\r\n\r\n","description":"","footnote":"\r\n( 1 ) - آيه 5 ، از سورهء 98 : بيّنة : [ و مأمور نشده‌اند جز اينكه خداوند را به گونه‌اى بپرستند كه دين را براى وى خالص كرده باشند 
  ] .\r\n( 2 ) - آيه 40 ، از سورهء 37 : صافّات : [ جز بندگان پاك شده و خالص‌شدهء خدا 
  ] .\r\n( 3 ) - [ هر كس چهل روز ( خود و عمل خود را ) براى خدا خالص كند ، چشمه‌هاى حكمت از قلبش به سوى زبانش جريان يافته و ظاهر شود 
  ] .\r\n","page_name":" 42 ","page_number":46},
  {"content":"\r\n\r\nخالص كند .\r\nو توضيح اين اجمال آنكه : خداوند تعالى همان‌طور كه صلاح را در قرآن كريم در بعضى از مواضع استناد به عمل داده است كقوله تعالى :  مَنْ عَمِلَ صالِحاً  « 1 » يا :  عَمِلَ عَمَلًا صالِحاً  « 2 » يا  الَّذِينَ آمَنُوا وَ عَمِلُوا الصَّالِحاتِ  ، « 3 » و در بعضى از مواضع آن را استناد به ذات انسان داده است كقوله تعالى :  إِنَّهُ مِنَ الصَّالِحِينَ  « 4 » يا :  وَ صالِحُ الْمُؤْمِنِينَ  ، « 5 » همچنين اخلاص و خلوص را گاهى مستند به عمل دانسته و نسبت به آن داده است و گاهى مستند به ذات . بديهى است كه تحقّق اخلاص در مرتبهء ذات موقوف است بر اخلاص در مرتبهء عمل يعنى تا كسى در يكايك از اعمال و افعال و گفتار و سكون و حركت خود اخلاص به عمل نياورد به مرحله اخلاص ذاتى نائل نخواهد شد . قال عزّ من قائل :  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  ، « 6 » به ارجاع ضمير مستتر فاعل « يرفع » به سوى « العمل الصالح » و معنى چنين مىشود : « العمل الصّالح يرفع الكلم الطّيّب » . و بايد دانست كه چون كسى به مرحلهء خلوص\r\n\r\n\r\n","description":"","footnote":"\r\n( 1 ) - آيه 97 ، از سورهء 16 : نحل : [ هر كس عمل صالحى را كند 
  ] .\r\n( 2 ) - آيه 70 ، از سورهء 25 : فرقان : [ هر كس عمل كند عمل صالحى را 
  ] .\r\n( 3 ) - آيه 29 ، از سورهء 13 : رعد : [ آنان كه ايمان آورده و اعمال صالحه بجاى آورده‌اند 
  ] .\r\n( 4 ) - آيه 75 ، از سورهء 21 : انبياء : [ او از صالحان بود 
  ] .\r\n( 5 ) - آيه 4 ، از سورهء 66 : تحريم : [ و صالح از مؤمنان 
  ] .\r\n( 6 ) - آيه 10 ، از سورهء 35 : فاطر : [ كلمهء طيّبه به سوى او بالا مىرود ، و عمل شايسته آن را بالا مىبرد 
  ] .\r\n","page_name":" 43 ","page_number":47},
  {"content":"\r\n\r\nذاتى برسد و بدين فيض عظمى نائل گردد داراى آثار و خصوصيّاتى خواهد بود كه ديگران از آن بىنصيب و بهره‌اند .\r\n\r\nاوّل آنكه به نصّ كريمهء قرآنيّه ديگر شيطان را به هيچ وجه من الوجوه برايشان تسلّط و اقتدارى نيست :\r\n  فَبِعِزَّتِكَ لَأُغْوِيَنَّهُمْ أَجْمَعِينَ - إِلَّا عِبادَكَ مِنْهُمُ الْمُخْلَصِينَ   « 1 » . بديهى است كه اين استثناء تشريعى نيست بلكه به واسطهء اقتدار ذاتى مخلصين در مقام توحيد ، ديگر شيطان را قدرتى نبوده و به علّت ضعف و ناتوانى خود نمىتواند در اين مرحله به آنان دست يابد . بارى چون مخلصين خود را براى خدا خالص نموده به هر چيز كه مىنگرند خدا را مىبينند ، و شيطان به هر قسم و كيفيّتى بر ايشان ظهور كند باز با نظر الهى در آن شىء مىنگرند و استفادهء الهيّه مىكنند ، لهذا شيطان از اوّل امر نزد اين طايفه اعتراف به عجز و مسكنت خود نموده و سپر مىاندازد و الّا شيطان ذاتش براى اغواء بنىآدم است و كسى نيست كه بخواهد به كسى ترحّم نموده و دست از اضلال او بردارد .\r\n\r\nدوّم ، اين گروه از محاسبهء محشر آفاقى و حضور در آن عرصه معاف و فارغ هستند .\r\nدر قرآن كريم وارد است كه :\r\n\r\n\r\n","description":"","footnote":"\r\n( 1 ) - آيه 83 ، از سورهء 38 : ص : [ پس به عزّتت سوگند مىخورم كه البتّه همه را گمراه مىكنم جز بندگان پاك شده و خالص‌شدهء تورا 
  ] .\r\n","page_name":" 44 ","page_number":48},
  {"content":"\r\n\r\n وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ  . « 1 » از اين آيه به طور حتم دستگير مىشود كه به طور اجمال جماعتى از فزع و صعقهء قيامت در امانند ، و چون به آيه شريفهء :\r\n  فَإِنَّهُمْ لَمُحْضَرُونَ - إِلَّا عِبادَ اللَّهِ الْمُخْلَصِينَ   « 2 » ضميمه گردد معلوم مىشود كه آن گروه كه از صعقهء قيامت در امانند عبارتند از :\r\nبندگان مخلَص خدا ، زيرا بندگان مخلص به يك معنى ابدا داراى اعمالى نيستند تا آنان را براى حساب آن در عرصهء قيامت حاضر سازند . آنان به واسطهء مراقبت و رياضات شرعيّه در جهاد انفسيّه كشته شده و به حيات ابدى پيوسته‌اند و از قيامت عظماى انفسيّه عبور كرده‌اند ، در دوران مجاهده به حساب آنان رسيدگى شده و حال به واسطهء قتل في سبيل الله در نزد خداى خود به خلعت حيات ابدى مخلّع و از روزىهاى خاصّهء خزانهء ربوبى متنعّمند .\r\nقال عزّ من قائل :\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  . « 3 »\r\nو زياده بر آن ، آنكه احضار ، فرع بر عدم حضور است و اينان\r\n\r\n\r\n","description":"","footnote":"\r\n( 1 ) - آيه 68 ، از سورهء 39 : زمر : [ و در صور دميده شود ، پس هر كه در آسمان‌ها و زمين است بميرد و هلاك شود مگر آن كس كه خدا بخواهد 
  ] .\r\n( 2 ) - آيه 127 ، 128 ، از سورهء 37 : صافّات : [ پس به درستى كه آنها البتّه احضارشدگانند مگر بندگان مخلص خدا 
  ] .\r\n( 3 ) - ترجمه در ص 28 گذشت .\r\n","page_name":" 45 ","page_number":49},
  {"content":"\r\n\r\nقبل از پيدايش طليعهء قيامت در همه جا حاضر بوده و بر همهء احوال مطّلع بوده‌اند لقوله تعالى :  عِنْدَ رَبِّهِمْ يُرْزَقُونَ  .\r\n\r\nسوّم ، آنچه از ثواب و اجر به هر كس برسد و در روز قيامت به او عطا شود\r\nدر مقابل عمل او خواهد بود مگر اين صنف از بندگان كه كرامت الهيّه بر ايشان ماوراء طور پاداش عمل است :   وَ ما تُجْزَوْنَ إِلَّا ما كُنْتُمْ تَعْمَلُونَ - إِلَّا عِبادَ اللَّهِ الْمُخْلَصِينَ   . « 1 » و اگر گفته شود كه : مفاد اين آيه آنست كه گروه معذّبين طبق اعمالشان به پاداش مىرسند مگر بندگان نيك خدا كه براى ايشان جزا در مقابل عمل نبوده بلكه پروردگار منّان به ايشان به فضل و كرم خود جزا خواهد داد . گوئيم : مفاد آيه مطلق بوده و مخاطب آن اختصاصى به گروه معذّبين ندارد ، علاوه آنكه جزاى بندگان به فضل و كرم ، منافات با جزا در مقابل عمل ندارد . چه معناى فضل اينست كه در مقابل عمل كوچك ، پروردگار منّان جزاى بزرگ عنايت مىفرمايد و در واقع عمل كوچك را بزرگ مىشمارد ولى با اين همه باز جزا در قبال عمل واقع گرديده است در حالى كه مفاد كريمهء شريفه غير از اينست ، مفاد آيه آنست كه به بندگان مخلصين خدا جزا اصلا در مقابل عمل داده نمىشود . و نيز در آيه ديگر مىفرمايد :\r\n\r\n\r\n","description":"","footnote":"\r\n( 1 ) - آيه 39 و 40 ، از سورهء 37 : صافّات : [ و جزاء داده نمىشويد جز همان را كه كرده‌ايد ، مگر بندگان برگزيدهء خدا 
  ] .\r\n","page_name":" 46 ","page_number":50},
  {"content":"\r\n\r\n لَهُمْ ما يَشاؤُنَ فِيها وَ لَدَيْنا مَزِيدٌ  . « 1 »\r\nبراى اين گروه هر چه اراده و مشيّت آنان تعلّق گيرد خواهد بود و در نزد ما نيز چيزى زياده از مقدار اراده و مشيّت آنان براى آنان خواهد بود . پس معلوم مىشود كه از كرامات الهيّه چيزهائى كه فوق اراده و مشيّت و بالاتر از سطح فكر و ميزان طيران مرغ اختيار و ارادهء آنهاست داده خواهد شد و اين نكته شايان دقّت است و قابل توجّه .\r\n\r\nچهارم ، آنان داراى مقامى منيع و منصبى رفيع و مرتبه‌اى عظيمند\r\nكه بتوانند حمد و سپاس ذات احديّت و ثناى الهى را كما هو حقّه همان‌طور كه سزاوار آن ذات اقدس است بجا آورند . قال عزّ من قائل :   سُبْحانَ اللَّهِ عَمَّا يَصِفُونَ - إِلَّا عِبادَ اللَّهِ الْمُخْلَصِينَ   « 2 » و اين غايت كمال مخلوق و نهايت منصب ممكن است .\r\nاز مجموع بيانات سابقه چنين بدست مىآيد كه براى آخرين مراحل سلوك كه همان مقام مخلَصين باشد چه مزايائى است و چه فيوضاتى بر آنان مترتّب خواهد بود . ولى بايد معلوم باشد كه وصول به اين كمالات و تحقّق به اين حقائق وقتى ميسور مىگردد كه سالك در ميدان مجاهدهء في سبيل الله كشته و مقتول گردد ، و\r\n\r\n\r\n","description":"","footnote":"\r\n( 1 ) - آيه 35 ، از سورهء 50 : ق : [ و از براى آنها در بهشت هر چه بخواهند هست ، و علاوه بر مقدار خواست آنها ، در نزد ما زيادتىهائى هست كه به آنها مىدهيم 
  ] .\r\n( 2 ) - آيه 160 ، از سورهء 37 : صافّات : [ خداوند منزّه است از هر چه وصف كنند ، مگر ( وصف ) بندگان پاك شده و خالص‌شدهء ما 
  ] .\r\n","page_name":" 47 ","page_number":51},
  {"content":"\r\n\r\nهنگامى از آن فيوضات الهيّه سرمست خواهد بود كه جام شهادت را سركشيده باشد . و مراد از كشته شدن عبارت است از قطع علاقهء روح از بدن و متعلّقات آن ، و همچنان‌كه شهيد در معركهء قتال با شمشير و سيف ظاهرى علاقهء روح خود را از بدن قطع مىكند سالك راه خدا نيز با سيف و شمشير باطن در ميدان نبرد با نفس امّاره به وسيلهء استمداد از قواى رحمانيّه علاقهء روح خود را از بدن و متعلّقات آن سلب مىنمايد .\r\nدر ابتداى سلوك بايد سالك إلى الله به وسيلهء اختيار مقام زهد و تأمّل و دقّت و تفكّر در بىاعتبارى دنيا و عدم فائدهء دلبستگى به آن ، رشتهء علقهء به عالم كثرات را قطع كند ، چه نتيجهء زهادت بىميلى و بىرغبتى است به امور ، و در نتيجه از رويدادهائى كه موجب نفع مادّى و صورى اوست خوشحال نمىشود ، و از وقايعى كه موجب ضررهاى مادّى اوست متأثّر و محزون نمىگردد .\r\n لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  . « 1 »\r\nاين بىرغبتى و بىميلى منافات با حزن و خوشى في الله ندارد زيرا اين خوشحالى از محبّت به مال و منال و اعتباريّات نبوده بلكه از جهت آنست كه خود را غرق درياى احسان و كرم\r\n\r\n\r\n","description":"","footnote":"\r\n( 1 ) - آيه 23 ، از سورهء 57 : حديد : [ تا بر آنچه از دست داده‌ايد غمگين مباشيد ، و به آنچه به شما داده است خوشحال نگرديد 
  ] .\r\n","page_name":" 48 ","page_number":52},
  {"content":"\r\n\r\nخدا مىبيند .\r\nپس از طىّ اين مرحله ، تازه سالك متوجّه خواهد شد كه علاقهء مفرطى به ذات خود دارد و نفس خود را تا سر حدّ عشق دوست دارد ، هرچه بجا مىآورد و هر مجاهده كه مىكند همه و همه ناشى از فرط حبّ به ذات خود است ، زيرا كه يكى از خصوصيّات انسان آنست كه فطرة خودخواه بوده ، حبّ به ذات خود دارد ، همه چيز را فداى ذات خود مىنمايد و براى بقاى وجود خود ، از از بين بردن و نابود نمودن هيچ چيز دريغ نمىكند . از بين بردن اين غريزه بسيار صعب و مبارزهء با اين حسّ خودخواهى از اشكل مشاكل است ، و تا اين حسّ از بين نرود و اين غريزه نميرد نور خدا در دل تجلّى نمىكند ، و به عبارت ديگر تا سالك از خود نگذرد به خدا نمىپيوندد .\r\nسالك بايد به وسيلهء استمداد از الطاف الهيّه و امدادهاى پياپى رحمانيّه رشتهء محبّت به ذات خود را سست و رفته رفته ضعيف نموده تا بالاخره پاره كند و به اين صنم درونى كه سر - رشتهء تمام مفاسد است كافر گردد و او را يكباره فراموش بنمايد تا به طورى كه عند التأمّل و التحقيق تمام كارهاى او براى ذات اقدس الهى باشد و حبّ به ذات او به حبّ به خداى خود تبديل گردد ، و اين بر اساس مجاهده انجام مىگيرد . پس از طىّ اين مرحله سالك ديگر علقهء به بدن و آثار بدن و حتّى به روح خود را كه پاره نموده ندارد ، هر كار كه كند براى خداست و اگر سدّ\r\n\r\n","description":"","footnote":"","page_name":" 49 ","page_number":53},
  {"content":"\r\n\r\nجوعى كرده و در كار تهيّهء اسباب زندگى به قدر كفاف و ضرورت باشد براى آنست كه محبوب ازلى خواستار حيات اوست و الّا قدمى از قدم براى تحقّق حيات اين نشئه برنمىداشت .\r\nالبتّه اين خواست در مقابل خواست خدا طولى خواهد بود نه عرضى ، و بر همين اساس ديگر سالك حقّ ندارد طالب كشف و كرامات بوده ، عملى براى تحقّق آن انجام دهد يا براى طىّ الأرض و اخبار از مغيبات و اطّلاع بر ضماير و اسرار و تصرّف در موادّ كائنات ذكرى بگويد و رياضتى بكشد و براى استكمال و بروز قواى نفسانى به اىّ وجه و صورة عملى انجام دهد زيرا چنين كسى در راه رضاى محبوب قدم برنمىدارد ، خداى را عبادت نكرده و مخلص نخواهد بود بلكه نفس خود را معبود خود ساخته و براى برآورده شدن حاجات او و تحقّق پذيرفتن استعدادات او گام مىزند گرچه لفظا بدين منكر اعتراف نكند و ظاهرا تمام عبادتش را براى خدا انجام دهد .\r\nچنين شخصى به نصّ كريمهء شريفهء :  أَ فَرَأَيْتَ مَنِ اتَّخَذَ إِلهَهُ هَواهُ  « 1 » ، هواى خود را معبود خود ساخته و خواسته‌هاى نفسانى خود را مىپرستد . سالك بايد از اين مرحله عبور كند و نفس خود را كه دم از انانيّت مىزند ترك بگويد . و سيأتي الكلام فيه ان شاء الله تعالى . « 2 »\r\n\r\n\r\n","description":"","footnote":"\r\n( 1 ) - آيه 23 ، از سورهء 45 : جاثيه : [ آيا ديدى آن كسى را كه هواى نفس خود را معبود خويش ساخته است 
  ] ؟\r\n( 2 ) - [ و به زودى به خواست خداى متعال در اين زمينه گفتگو خواهد شد 
  ] .\r\n","page_name":" 50 ","page_number":54},
  {"content":"\r\n\r\nوقتى سرانجام سالك بدين مرحله رسيد كم‌كم خود را كه براى خداى تعالى دوست مىداشت نيز فراموش مىكند و ديگر خودى نمىبيند و ديگر غير از جمال ازلى و ابدى سيما و رخساره‌اى را نخواهد ديد و رفته رفته در آن درياى بيكران غرق شده اثرى از او نخواهد ماند .\r\nبايد دانست كه سالك بايد متوجّه باشد كه در جنگ انفسى به طور كامل از عهدهء جنود شيطان برآيد و آثار نفسانيّهء خود را به كلّى قطع كند و اصول آنها را از زواياى مخفيّهء خانهء دل بركند چه اگر ذرّه‌اى از حبّ مال و جاه و منصب و كبر و شخصيّت طلبى و خويشتن دوستى در او باقى باشد هرگز به كمال نخواهد رسيد .\r\nلهذا بسيار ديده شده است كه كثيرى از كمّلين پس از سالها رياضت و مجاهده به كمالات نرسيده و در جنگ انفسى شكست خورده‌اند ، و علّت آن اينست كه ريشهء بعضى از صفات هنوز در خانهء دلشان باقى بوده ليكن پنداشته‌اند كه آن ريشه به كلّى از بين رفته است لذا در مواقع امتحان الهى و در مظانّ بروز نفس و جلوهء آثارش آن ريشه‌ها ناگهان جوانه داده و نموّ نموده و كار سالك را ساخته‌اند .\r\nتوفيق غلبهء بر نفس و جنود آن منوط به دستگيرى و عنايات خاصّهء حضرت ربّ الأرباب است چه طىّ اين مرحله بدون توفيق و دستگيرى خاصّ او صورت نبندد .\r\nگويند : روزى مرحوم سيّد بحر العلوم - رضوان اللّه عليه - را\r\n\r\n","description":"","footnote":"","page_name":" 51 ","page_number":55},
  {"content":"\r\n\r\nشاگردانش خندان و متبسّم يافتند ، سبب پرسيدند ، در پاسخ فرمود :\r\nپس از بيست و پنج سال مجاهده اكنون كه در خود نگريستم ديدم ديگر اعمالم ريائى نيست و توانسته‌ام به رفع آن موفّق گردم . فتأمّل جيّدا .\r\nپوشيده نماند كه از ابتداى سير و سلوك تا آخرين مرحله از آن ، سالك بايد در تمام امور ملازم شرع انور باشد و به قدر سر سوزنى از ظاهر شريعت تجاوز ننمايد . پس اگر كسى را ببينى كه دعوى سلوك كند و ملازم تقوى و ورع نبوده و از جميع احكام الهيّهء شرعيّه متابعت ننمايد و به قدر سر سوزنى از صراط مستقيم شريعت حقّه انحراف نمايد او را منافق مىدان مگر آنچه به عذر يا خطا يا نسيان از او سر زند . و اينكه از بعضى شنيده شده است كه مىگويند سالك پس از وصول به مقامات عاليه و وصول به فيوضات ربّانيّه تكليف از او ساقط مىگردد سخنى است كذب و افترائى است بس عظيم ، زيرا رسول اكرم صلّى اللّه عليه و آله با اينكه اشرف موجودات و اكمل خلائق بودند مع‌هذا تا آخرين درجات حيات تابع و ملازم احكام الهيّه بوده‌اند . بنابراين سقوط تكليف به اين معنى دروغ و بهتان است . بلى از براى آن مىتوان معناى ديگرى نمود كه قائلين ، آن را قصد نمىنمايند و آن اينست كه اتيان اعمال عباديّه باعث براى استكمال نفوس بشريّه است ، و مراتب استعداد انسان به واسطهء التزام بر سنن عباديّه از مراحل قوّه به فعليّت مىرسد . بنابراين براى افرادى كه هنوز به مرحلهء فعليّت\r\n\r\n","description":"","footnote":"","page_name":" 52 ","page_number":56},
  {"content":"\r\n\r\nتامّه من جميع الجهات نرسيده‌اند عبادات آنان براى استكمال است ولى براى افرادى كه به مرحلهء فعليّت تامّه رسيده‌اند ديگر عبادت به جهت حصول استكمال و تحصيل مقام قرب معنى ندارد بلكه اتيان عبادات براى چنين شخصى به عنوان ديگرى كه همان مقتضاى حصول كمال است خواهد بود . لهذا عائشه از حضرت رسول اكرم صلّى اللّه عليه و آله پرسيد كه : « پس از آنكه خداوند در شأن شما فرمود :\r\n لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  . « 1 »\r\nپس اين اندازه رنج در تحمّل عبادات براى چيست ؟ فرمودند :\r\nآيا مگر نمىخواهى من عبد شاكر خداى خود بوده باشم » ؟\r\nاز اينجا به خوبى معلوم مىشود كه اتيان اعمال عباديّه براى بعضى از نفوس بشريّه استكمالا للنّفس نبوده بلكه محضا براى اظهار امتنان و شكرا للّه العظيم بوده است .\r\nحالاتى كه براى سالك در اثر مراقبت و مجاهده دست مىدهد و گاه‌وبيگاه انوارى و آثارى بر او مشهود مىگردد همه مقدّمهء تحصيل ملكه است زيرا مجرّد ترتّب آثار و تغيّر حال فىالجمله كافى نيست بلكه بايد سالك سعى كند كه با مجاهده بقاياى عالم سافل را كه در ذاتش كامن و مخفى است به كلّى\r\n\r\n\r\n","description":"","footnote":"\r\n( 1 ) - آيه 2 ، از سورهء 48 فتح : [ تا خداوند گناهان گذشته و آيندهء تو را بيامرزد 
  ] .\r\n","page_name":" 53 ","page_number":57},
  {"content":"\r\n\r\nرفع كند ، و تا با پاكان عالم سنخيّت پيدا نكند وصول به مراتب ايشان براى او غير ميسور است بلكه در اثر اندك لغزشى در سلوك و جهاد ، او را دوباره به عالم سافل تنزّل خواهند داد ، و كريمهء شريفهء :\r\n وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ  . « 1 »\r\nبر اين دقيقه دلالت دارد . پس سالك بايد ظاهر و باطن خويش را بالمرّة پاكيزه نمايد و زوايا و بيغوله‌هاى دل خويش را كاملا پاك كند تا توفيق صحبت با ارواح طيّبه و همنشينى با پاكان ملأ اعلى نصيب او گردد .\r\n وَ ذَرُوا ظاهِرَ الْإِثْمِ وَ باطِنَهُ  « 2 » . بنابراين بايد كاملا عوالم مقدّمهء بر عالم خلوص را طىّ كند ، و اجمال آن را خداوند تبارك و تعالى در اين آيه مباركه فرموده است :\r\n   الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ - يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ    . « 3 »\r\n\r\n\r\n","description":"","footnote":"\r\n( 1 ) - آيه 144 ، از سورهء 3 : آل عمران : [ محمّد صلّى اللّه عليه و آله جز يك پيامبر نيست كه پيش از او نيز پيامبرانى بوده‌اند ، پس آيا اگر بميرد يا كشته شود شما به گذشتهء خودتان با پاشنهء پاى خود واژگون مىشويد ؟ 
  ] .\r\n( 2 ) - آيه 120 ، از سورهء 6 : انعام : [ واگذاريد و رها سازيد چه ظاهر گناه را و چه باطن آن را 
  ] .\r\n( 3 ) - آيه 20 تا 22 ، از سورهء 9 : توبه : [ آنان كه ايمان آورده‌اند و هجرت كرده‌اند و در راه خدا با اموال و جانهاى خود مجاهده كرده‌اند نزد خداوند مقام بزرگترى دارند ، و اينان البتّه رستگارانند . پروردگارشان به رحمت و خشنوديى از سوى خود و به بهشتهائى كه نعمتى پايدار براى آنان در آنست و در آن جاودان خواهند بود بشارتشان مىدهد ، به درستى كه پاداش بزرگ نزد خداست 
  ] .\r\n","page_name":" 54 ","page_number":58},
  {"content":"\r\n\r\nبنابراين عوالم مقدّم بر عالم خلوص چهار است . اوّل : اسلام ، دوّم : ايمان ، سوّم : هجرت ، چهارم : جهاد في سبيل الله . و چون جهاد اين مسافر جهاد اكبر است\r\nلقوله صلّى اللّه عليه و آله : رجعنا من الجهاد الأصغر إلى الجهاد الأكبر\r\n، « 1 » پس شرط در اين سفر است كه اسلام و ايمان مجاهد ، اسلام و ايمان اكبر باشد . و بعد از آن طالب را سزد كه دامن همّت بر كمر زده با رسول باطن به معاونت رسول ظاهر يا خليفهء آن مهاجرت كرده و سپس قدم در ميدان مجاهده نهد تا به فوز قتل في سبيل الله فائز گردد .\r\nولى بايد سالك بر اين نكته واقف باشد كه از ابتداى سلوك تا اين مرحلهء از جهاد موانع انسى و شيطانى زياد بود ولى چون به فوز اين قتل نائل گردد و از عوالم اسلام و ايمان اكبر عبور نموده و در مجاهده نيز فائق و كشته شود ابتداى عوالم اسلام اعظم و ايمان اعظم و هجرت عظمى و جهاد اعظم است ، و موانع آن كفر اعظم و نفاق اعظم است . و در اين وادى ديگر جنود شيطان را قدرت بر\r\n\r\n\r\n","description":"","footnote":"\r\n( 1 ) - [ ما از جهاد كوچكتر بازگشته به سوى جهاد بزرگتر در حركتيم 
  ] .\r\n","page_name":" 55 ","page_number":59},
  {"content":"\r\n\r\nغلبه و دسترسى بدانجا نيست بلكه خود شيطان كه رئيس ابالسه است راه را بر سالك خواهد گرفت . بنابراين هرگز سالك نبايد چنين تصوّر كند كه چون از اين عوالم گذشت از مخاطره رسته و گوهر مقصود را جسته است بلكه بايد ملتفت باشد كه پس از عوالم سابقه اگر اين عوالم اعظم را طىّ نكند گرفتار ابليس شده و شيطان او را از وصول به سر منزل مقصود منع خواهد نمود ، ولى بايد سالك همّتى عالى داشته و نگذارد كه ابليس او را به كفر اعظم يا به نفاق اعظم گرفتار كند بلكه پس از اسلام اعظم و ايمان اعظم هجرت عظمى نموده و با مجاهدهء اعظم از قيامت عظماى انفسيّه عبور و در وادى مخلصين وارد گردد . رزقنا اللّه ان شاء الله تعالى .\r\n\r\n","description":"","footnote":"","page_name":" 56 ","page_number":60},
  {"content":"\r\n\r\n\r\nشرح تفصيلى عوالم مقدّم بر عالم خلوص\r\n\r\n","description":"","footnote":"","page_name":" 57 ","page_number":61},
  {"content":"\r\n . \r\n","description":"","footnote":"","page_name":" 58 ","page_number":62},
  {"content":"\r\n\r\nبنا بر آنچه گفته شد چون قبل از عالم خلوص بايد مسافر الى الله تعالى دوازده عالم را طىّ كند ، اسلام اصغر و اكبر و اعظم ، و ايمان أصغر و أكبر و أعظم ، و هجرت صغرى و كبرى و عظمى ، و جهاد اصغر و اكبر و اعظم ، لذا بايد خصوصيّات اين عوالم و آثار و علائم و موانع و صوارف آنها را نيز بداند . ما در اينجا به نحو اجمال بيان كرديم و چون تفصيل آنها در كتاب مستطاب منتسب به مرحوم فخر الفقهاء و الأولياء سيّد مهدى بحر العلوم - رضوان الله عليه - ذكر شده است طالبين شرح تفصيلى بايد بدانجا مراجعه نمايند . ليكن براى روشن شدن مطلب در اينجا فىالجمله بيانى خواهد شد .\r\n\r\nاسلام اكبر\r\nاسلام اكبر عبارت است از تسليم و انقياد محض يعنى ترك اعتراض من جميع الوجوه بر خداوند عزّ و جلّ ، و اعتراف و اذعان بر آنكه آنچه هست و تحقّق يافته صلاح بوده و آنچه\r\n\r\n","description":"","footnote":"","page_name":" 59 ","page_number":63},
  {"content":"\r\n\r\nواقع نشده صلاح نبوده است ، و به طور كلّى رفع يد از چون و چرا و عدم گلايه از حضرت ربّ العزّة . و به همين مرتبه ناظر است\r\nكلام مولى الموحّدين أمير المؤمنين عليه السّلام در حديث مرفوعهء برقى كه : انّ الاسلام هو التّسليم ، و التّسليم هو اليقين\r\n« 1 » . و علاوه بر ترك اعتراض بايد در قلب او هيچ نوع گرفتگى و غبارى نسبت به احكام تشريعيّه و تكوينيّهء الهيّه نباشد ، كما ورد في قوله تعالى :\r\n فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  « 1 - » .\r\n« سوگند به پروردگار تو اى پيغمبر كه اينان ايمان نمىآورند مگر آن هنگامى كه در منازعات و مشاجرات واقعهء بين خود تو را حكم قرار دهند ، و سپس آن كسى كه حكم بر عليه او نمودى و خود را متضرّر ديد به هيچ وجه در دل خود از اين حكم ضيق و تنگى نيابد بلكه شاد و خرّم باشد و از جان و دل به حقيقت مرتبهء انقياد ، تسليم و خوشنود باشد » .\r\nاين مرحله همان مرحلهء ايمان اكبر است كه اسلام اكبر به روح سرايت نموده و دل و جان را حقّا متصرّف شده است .\r\n\r\n\r\n","description":"","footnote":"\r\n( 1 ) - [ به درستى كه اسلام همانا تسليم است و تسليم ، يقين 
  ] .\r\n( 1 - ) - آيه 65 ، از سورهء 4 : نساء .\r\n","page_name":" 60 ","page_number":64},
  {"content":"\r\n\r\n\r\nايمان اكبر\r\nوقتى كه دل سالك به نور اسلام اكبر منوّر گرديد گاه‌وبيگاه بر او حالى دست مىدهد كه علاوه بر ادراك شعورى مشاهده مىكند كه هر چه هست مستند به بارى تعالى است و به عبارت ديگر خداى را در همهء احوال حاضر و ناظر مىيابد ، و اين همان مرحلهء شهود و اسلام اكبر است . و چون هنوز به سرحدّ كمال نرسيده است كه به تمام اركان بدن سرايت كند و اعضاء و جوارح را متصرّف گردد لهذا موانع مادّيّه و مشاغل و شواغل طبيعيّه او را از اين حال صرف نموده و در حال اشتغال به شغلى آن شهود را از دست مىدهد و غفلت او را مىگيرد . لذا بايد سالك با عزم راسخ ايستادگى نموده و آن حال را به مقام ملكه بالا برد و به كمال برساند تا شواغل خارجيّه نتوانند مسير شهودى سالك را تغيير دهند و بر حال او غلبه كنند . لذا بايد اين اسلام را از مقام دل به مقام روح سرايت دهد تا آن اجمال به تفصيل پيوندد ، و به امر روح آن حالت تمام قواى ظاهرى و باطنى را فرا گيرد و از حال به ملكه برسد . و اين مقام همانست كه عرفاء از آن تعبير به احسان مىنمايند چه خداوند كريم در قرآن مجيد مىفرمايد :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  ، ولى به اين اكتفا ننموده پس از آن مىفرمايد :  وَ إِنَّ اللَّهَ لَمَعَ الْمُحْسِنِينَ  « 1 » .\r\n\r\n\r\n","description":"","footnote":"\r\n( 1 ) - آيه 69 ، از سورهء 29 : عنكبوت : [ و آنان كه در راه ما مجاهده كردند البتّه به راههاى خودمان هدايتشان مىكنيم . . . و مسلّما خداوند با نيكوكاران است 
  ] .\r\n","page_name":" 61 ","page_number":65},
  {"content":"\r\n\r\nبنا بر اين مجاهد في سبيل الله تا به مرتبهء احسان نرسد نتواند بر سبل هدايت الهيّه دست يابد .\r\nاز حضرت رسول اكرم صلّى اللّه عليه و آله سؤال كردند كه معنى احسان چيست ؟ فرمود : ان تعبد الله كأنّك تراه ، و ان لم تكن تراه فإنّه يراك . « 1 »\r\nيعنى : بايد انسان چنان خداى را عبادت كند كه او را ببيند و اگر بدين كيفيّت قادر بر عبادت او نباشد در مرحلهء متأخّر چنان خداى را عبادت كند كه گوئى خداى او را مىبيند .\r\nتا هنگامى كه اسلام اكبر سالك به ايمان اكبر نرسيده فقط گاه‌وبيگاه بر او حال احسان دست داده و عبادات را با شوق و رغبت و ميلى وافر انجام مىدهد امّا وقتى كه به ايمان اكبر رسيد از حال احسان به ملكهء محسنين مىرسد . در اين موقع جزئيّات و كلّيّات افعال سالك از سرچشمهء شوق و ميل و رغبت آب خورده همه را به طيب خاطر اتيان مىكند ، زيرا در اين موقع ايمان به روح سرايت كرده و چون روح سلطان و فرمانفرماى جميع اعضاء و جوارح است همه را به كار خود وامىدارد و كار بر همه سهل و آسان مىگردد ، همهء آنها منقاد و مطيع روح بوده و دقيقه‌اى از آنات از اطاعت او سر باز نمىزنند . خداوند تبارك و تعالى در حقّ\r\n\r\n\r\n","description":"","footnote":"\r\n( 1 ) - [ آن‌چنان خدا را بپرستى كه گويا او را مىبينى ، و اگر اين توان در تو نيست كه او را ببينى ، اين‌طور پرستش كن كه او تورا مىبيند 
  ] .\r\n","page_name":" 62 ","page_number":66},
  {"content":"\r\n\r\nاين طائفه مىفرمايد :\r\n    قَدْ أَفْلَحَ الْمُؤْمِنُونَ - الَّذِينَ هُمْ فِي صَلاتِهِمْ خاشِعُونَ - وَ الَّذِينَ هُمْ عَنِ اللَّغْوِ مُعْرِضُونَ     . « 1 »\r\nچون اشتغال به لهويّات متفرّع بر ميل و رغبت به آنهاست و سالك مؤمن به ايمان اكبر كه به مرتبهء احسان رسيده و در او ملكه شده ابدا ميل و رغبتى به آنها ندارد ، و از طرف ديگر چون مىداند كه دو محبّت و شوق در يك دل جاى نمىگيرد لقوله تعالى :  ما جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ  « 2 » اگر در دل سالكى ميل و رغبت به امور لهويّه باشد إنّا « 3 » كشف مىكنيم كه ميل و رغبت الهى در او نبوده و چنين قلبى منافق خواهد بود ، چه در مورد امور راجع به خداى تعالى اظهار ميل مىكند و در امور لغويّه و لهويّه نيز رغبت و ميل دارد . و اين نفاق ، نفاق اكبر است كه در مقابل ايمان اكبر قرار دارد ، و تسليم و اطاعت قلبى آن متولّد از رغبت و اشتياق باطنى نيست بلكه متولّد از عقل و زائيدهء خوف و ملاحظه‌كاريهائى است كه در انسان پديد مىگردد . و اشاره به\r\n\r\n\r\n","description":"","footnote":"\r\n( 1 ) - آيه 1 تا 3 ، از سورهء 23 مؤمنون : [ به راستى كه مؤمنان رستگار شدند ، آنان كه در نمازشان خشوع دارند ، و آنان كه از لغو و بيهوده رو گردانند 
  ] .\r\n( 2 ) - آيه 4 ، از سورهء 33 : احزاب : [ خداوند براى يك مرد دو دل در درونش ننهاده است 
  ] .\r\n( 3 ) - در اصطلاح ، « برهان انّى » ، پى بردن به علّت و مؤثّر از راه معلول و اثر را گويند .\r\n","page_name":" 63 ","page_number":67},
  {"content":"\r\n\r\nهمين نفاق است قوله عزّ من قائل :\r\n وَ إِذا قامُوا إِلَى الصَّلاةِ قامُوا كُسالى  . « 1 »\r\nسالك هنگامى به ايمان اكبر مىرسد كه هيچ درجه از درجات اين نفاق در او نباشد و به هيچ وجه افعال او ناشى از مدركات عقليّه و صلاح‌انديشى و محافظه‌كارى و مسبّب از خوف نباشد بلكه صرفا بر اساس اشتياق و محبّت و به داعيهء عشق و ميل و رغبت انجام گيرد .\r\n\r\nهجرت كبرى\r\nچون سالك به مرتبهء ايمان اكبر رسيد بايد مهيّاى هجرت كبرى گردد ، و آن هجرت به تن است از مخالطهء اهل عصيان و مجالست اهل بغى و طغيان و أبناء روزگار خوّان ، و هجرت به دل است از مودّت و ميل به ايشان ، و هجرت به تن و دل است معا از عادات و رسوم متعارفه و اعتباريّات و مقرّراتى كه سالك را از راه خدا باز مىدارد و مانع و عائق سفر او مىگردد ، چه عادات و رسوم از مهمّات بلاد كفر است .\r\nدر اجتماع مادّى ، انسان مقيّد به رسوم و عادات وهمى و خيالى است كه اهل دنيا به آن عادت دارند و سود و زيان و محاورات و معاشرتها و ردّ و بدلهاى خود را بر آن اساس استوار مىكنند . مثلا عادت بر آن جارى شده كه در مجلس مذاكره و مباحثهء علمى اگر كسى زبان در دهان نهاد و مهر خاموشى بر\r\n\r\n\r\n","description":"","footnote":"\r\n( 1 ) آيه 142 ، از سورهء 4 : نساء : [ و چون به نماز ايستند به حال كسالت ايستند 
  ] .\r\n","page_name":" 64 ","page_number":68},
  {"content":"\r\n\r\nدهان زده سخنى نگويد او را به نادانى منسوب مىكنند . يا مثلا عادت بر اين جارى شده كه در نشستن در صدر مجلس ، تهافت به عمل مىآورند و قعود و جلوس در صدر را علامت بزرگى ، و تقدّم در ورود و خروج از مجلس را نشانهء عظمت مىگيرند ، و چرب زبانى و تملّق را دليل بر مردم‌دارى و حسن خلق تلقّى مىكنند ، و خلاف اين‌ها را نشانهء حقارت و كم‌ارزشى و نبود موقعيّت و شخصيّت و سوء خلق .\r\nسالك بايد به توفيق الهى و امداد رحمانى از تمام اين‌ها چشم بپوشد و از اين عالم خيال و وهم هجرت كند و اين عجوزه را سه‌طلاقه نمايد . در اين متاركه بايد سالك از هيچ نيروئى بيم و هراس نداشته باشد ، و از مذمّت مردم نهراسد ، و از ملامت و نكوهش افرادى كه خود را اهل فضل و دانش قلمداد مىكنند باك نداشته باشد ، چنان كه در جامع كلينى در روايت سكونى از حضرت صادق عليه السّلام از حضرت رسول اكرم صلّى اللّه عليه و آله روايت است كه :\r\nاركان الكفر أربعة : الرّغبة و الرّهبة و السّخط و الغضب . « 1 »\r\nو رهبت در آن به رهبت از مردم تفسير شده است در مخالفت عادات و نواميس وهميّهء آنها . و محصّل كلام آنكه بايد سالك از\r\n\r\n\r\n","description":"","footnote":"\r\n( 1 ) [ پايه‌هاى كفر چهار است : رغبت ( ميل و گرايش ) رهبت ( ترس و بيم ) سخط ( نارضايتى و بيزارى ) و غضب ( خشم ) 
  ] .\r\n","page_name":" 65 ","page_number":69},
  {"content":"\r\n\r\nجميع آداب و عادات و رسوم اعتباريّهء اجتماعيّه كه سدّ راه خدا .\r\nهستند دست بردارد . و اين را عرفاء تعبير به جنون مىنمايند زيرا مجنون به رسوم و عادات مردم آشنائى ندارد و به آنها وقع نمىگذارد و مدح و ذمّ آنها را به ديدهء بىاعتنائى مىنگرد و از حركت و قيام آنها بر عليه او خوف و وحشتى به خود راه نمىدهد و تغيير روش در خود نمىدهد .\r\n اى دل آن به كه خراب از مى گلگون باشى * بىزر و گنج به صد حشمت قارون باشى\r\nدر مقامى كه صدارت به فقيران بخشند * چشم دارم كه به جاه از همه افزون باشى\r\nتاج شاهى طلبى گوهر ذاتى بنما * ار خود از گوهر جمشيد و فريدون باشى\r\nكاروان رفت و تو در خواب و بيابان در پيش * كى روى ره ز كه پرسى چه كنى چون باشى\r\nنقطهء عشق نمودم به تو هان سهو مكن * ورنه چون بنگرى از دائره بيرون باشى\r\nساغرى نوش كن و جرعه بر افلاك نشان * تا به چند از غم ايّام جگر خون باشى ؟ \r\n\r\nجهاد اكبر\r\nچون سالك به توفيق حضرت ربّانى موفّق به هجرت گرديد و از عادات و رسوم پاى دركشيد قدم در ميدان جهاد اكبر مىنهد و آن\r\n\r\n","description":"","footnote":"","page_name":" 66 ","page_number":70},
  {"content":"\r\n\r\nعبارتست از محاربه با جنود شيطان ، زيرا در اين موقع سالك در عالم طبيعت گرفتار و اسير وهم و غضب و شهوت و مغلوب أهويهء متضادّه ، لجّهء آمال و امانى او را محيط ، و هموم و غموم بر او مستولى ، و به منافيات طبع و منافرات خاطر متألّم ، و مخاويف عديده را منتظر ، هر زاويه از كانون سينه‌اش آتشى ، انواع فقر و احتياج ، و اصناف آلام و انتقام در درونش ، گاهى در كشاكش اهل و عيال ، و زمانى در خوف تلف مال و منال ، گاه جاه مىخواهد و نمىرسد ، و گاه منصب مىجويد و نمىيابد ، خار حسد و غضب و كبر و امل او را دامنگير ، و در چنگ حيّات و عقارب و سباع عالم طبيعت و مادّيّت زبون و حقير ، خانهء دلش از ظلمات وهم تيره و تار ، و فزون از حدّ و شمار ، از هر طرف روى گرداند سيلى روزگار خورد ، و به هرجا پا نهد خارى به پايش خلد .\r\nاين آلام و اسقام در سينهء سالك انباشته است ، و پس از تأمّل و تدبّر به كثرت آنها پى مىبرد . سالك بايد با توفيق الهى بر جنود وهم و غضب و شهوت فاتح آمده و در اين مجاهدهء كبرى پيروز گردد و در اين جهاد فتح و ظفر نصيبش گردد و از چنگ عوائق و علائق مستخلص شده عالم طبيعت را بدرود كند .\r\n\r\nاسلام اعظم\r\nدر اين حال وارد عالم اسلام اعظم مىگردد . در اينجا خود را جوهرى مىبيند يكتا و گوهرى بىهمتا ، بر عالم طبيعت محيط و از موت\r\n\r\n","description":"","footnote":"","page_name":" 67 ","page_number":71},
  {"content":"\r\n\r\nو فنا مصون و از كشاكش متضادّات فارغ ، در خود صفا و بهاء و ضيائى مشاهده مىنمايد كه فوق ادراك عالم طبيعت است چون در اين حال ، سالك از عالم طبيعت مرده و حيات تازه‌اى يافته است و با اينكه به ظاهر در عالم ملك و ناسوت است ولى موجودات ناسوتى را با صورتهاى ملكوتى خواهد ديد و هر چه از مادّه بر او روى نمايد او را به صورت ملكوتى مشاهده مىكند ، و به حال او ضررى نمىرساند چون به قيامت انفسيّهء وسطى رسيده پرده بر كنار رفته و بسى از امور خفيّه بر او ظاهر گرديده و بسيارى از احوال عجيبه او را حاصل شده است . اين مرتبه همان مقام اسلام اعظم است كه در آيات قرآنيّه به طور روشن از آن ذكر شده است .\r\n أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ  « 1 » .\r\nو هكذا قوله تعالى :\r\n مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ  . « 2 »\r\n\r\n\r\n","description":"","footnote":"\r\n( 1 ) آيه 122 ، از سورهء 6 : انعام : [ آيا آن كس كه بىجان بود و ما زنده‌اش كرديم و براى او نورى قرار داديم كه بدان وسيله در ميان مردم راه مىرود چون كسى است كه در تاريكيها بسر مىبرد و از آن بيرون نمىشود ؟ اين‌چنين اعمال كافران براى آنان جلوه داده شده است 
  ] .\r\n( 2 ) آيه 97 ، از سورهء 16 : نحل : [ هركس كه كار شايسته كند مرد باشد يا زن درحالىكه مؤمن باشد ، او را به زندگانى پاك و دلنشينى حيات بخشيم ، و چنين كسانى را به جزائى كه بهتر از عملشان است پاداش مىدهيم 
  ] .\r\n","page_name":" 68 ","page_number":72},
  {"content":"\r\n\r\nمخفى نماند كه در اين موقع سالك به واسطهء آنچه از خود مشاهده مىكند ممكن است او را اعجاب و انانيّت درگيرد و بزرگترين دشمن جانى و قتّال او كه نفس خود اوست با او روبرو گردد چنان كه\r\nدر حديث وارد است كه :\r\nاعدى عدوّك نفسك التى بين جنبيك .\r\n« 1 » و اگر در اين حال عنايت ربّانيّه او را انقاذ نكند به كفر اعظم مبتلا مىشود . و به همين كفر اشاره فرموده‌اند كه : النّفس هي الصّنم الأكبر . « 2 » اين بت‌پرستى بود كه حضرت إبراهيم عليه السّلام از آن به خدا التجاء نموده و دورى آن را از خدا طلبيد :  وَ اجْنُبْنِي وَ بَنِيَّ أَنْ نَعْبُدَ الْأَصْنامَ  . « 3 » چه پرظاهر است كه در حقّ حضرت خليل - الرحمن پرستش اصنام مصنوعه غير متصوّر است . و همين شرك است كه حضرت رسول اكرم صلّى اللّه عليه و آله از آن به خدا پناه برد و عرض كرد\r\nاللّهمَّ انّى اعوذ بك من الشّرك الخفىّ .\r\n« 4 »\r\n\r\n\r\n","description":"","footnote":"\r\n( 1 ) [ سرسخت‌ترين دشمنانت همان نفس توست كه ميان دو پهلوى توست 
  ] .\r\n( 2 ) [ نفس همانا بت بزرگتر است 
  ] .\r\n( 3 ) آيه 35 ، از سورهء 14 : إبراهيم : [ و من و پسرانم را دور بدار از آنكه بت‌ها را پرستش كنيم 
  ] .\r\n( 4 ) [ خداوندا من حتما از شرك خفى به تو پناه مىآورم 
  ] .\r\n","page_name":" 69 ","page_number":73},
  {"content":"\r\n\r\nپس بايد سالك به يارى و مدد الهى تصديق به نيستى خود نموده و اذعان به عجز و ذلّت و عبوديّت و مملوكيّت خود نموده انانيّت را بدرود كند تا كفر اعظم دامن او را درنگيرد و به اسلام اعظم موفّق آيد . بعض از بزرگان عرفاء در دوران عمر خود تلفّظ به كلمهء « ما » و « من » نكردند و هميشه مىگفتند : بنده آمد و رفت ، و بعض ديگر تفصيل مىدادند ، آنچه را كه از حسن و جمال ، و مستند به ذات حقّ بود به او نسبت مىدادند ، و هر چه راجع به آنان بوده و ساحت قدس الهى از آن برى بود به خود نسبت مىدادند ، و آنچه ممكن بود استنادش به خود آنها و به خدا ، به صيغهء جمع مثل ما و نحن مىآوردند و اين طريقه را از داستان حضرت خضر و موسى عليهما السلام استفاده نموده‌اند آنجا كه خضر فرمود :\r\n أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ فَأَرَدْتُ أَنْ أَعِيبَها  . « 1 »\r\nچون عيب به ذات الهى استناد نپذيرد لهذا به صيغهء مفرد آورده و به خود نسبت داده است .\r\n  وَ أَمَّا الْغُلامُ فَكانَ أَبَواهُ مُؤْمِنَيْنِ فَخَشِينا أَنْ يُرْهِقَهُما طُغْياناً وَ كُفْراً - فَأَرَدْنا أَنْ يُبْدِلَهُما رَبُّهُما خَيْراً مِنْهُ زَكاةً وَ أَقْرَبَ رُحْماً   « 2 » .\r\n\r\n\r\n","description":"","footnote":"\r\n( 1 ) آيه 79 ، از سورهء 18 : كهف : [ اما آن كشتى از آن فقيرانى بود كه در دريا كار مىكردند ، من خواستم آن را معيوب سازم . . . 
  ] .\r\n( 2 ) آيه 80 و 81 ، از سورهء 18 : كهف : [ امّا آن پسر بچه پدر و مادرش مؤمن بودند پس ما ترسيديم كه آن دو را به سركشى و كفر كشاند ، بنابراين خواستيم كه پروردگارشان فرزندى برايشان جايگزين كند كه از او پاك‌تر و دلسوزتر باشد و پيوند رحم را بهتر رعايت كند 
  ] .\r\n","page_name":" 70 ","page_number":74},
  {"content":"\r\n\r\nچون قتل ، ممكن الاستناد به حضرت خضر و به خداست لهذا به صيغهء جمع آورده شده است .\r\n وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما وَ كانَ أَبُوهُما صالِحاً فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما  « 1 » .\r\nچون توجّه به خير و ارادهء كمال و نفع ، مستند به ذات الهى است لهذا نسبت به پروردگار داده شده است . و همچنين از سخنان حضرت إبراهيم عليه السّلام اين طريقه از تكلّم مشهود است آنجا كه گفت :\r\n   الَّذِي خَلَقَنِي فَهُوَ يَهْدِينِ - وَ الَّذِي هُوَ يُطْعِمُنِي وَ يَسْقِينِ - وَ إِذا مَرِضْتُ فَهُوَ يَشْفِينِ    . « 2 »\r\nدر اينجا مرض را به خود و شفا را به خدا نسبت داده است .\r\n\r\n\r\n","description":"","footnote":"\r\n( 1 ) آيه 82 ، از سورهء 18 : كهف : [ و اما آن ديوار از آن دو كودك يتيمى در شهر بود كه گنجى برايشان زير آن نهفته بود و پدرشان مرد صالح و شايسته‌اى بود ، پس پروردگار تو خواست كه آنان به رشد خود برسند و گنجشان را بيرون آورند 
  ] .\r\n( 2 ) آيه 78 تا 80 ، از سورهء 26 : شعراء : [ ( خداى من ) آن كسى ( است ) كه مرا آفريده پس هدايتم مىكند ، و آن كسى ( است ) كه مرا خوراك مىدهد و سيرابم مىكند ، و چون بيمار شوم مرا شفا مىبخشد 
  ] .\r\n","page_name":" 71 ","page_number":75},
  {"content":"\r\n\r\nرسيدن به مقام اسلام اعظم و رفض انانيّت نفس كه محلّ بروز و ظهور شيطان است بايد به توفيق الهى صورت گيرد .\r\nحاج امام قلى نخجوانى كه استاد معارف مرحوم آقا سيّد حسن آقا قاضى والد مرحوم آقا حاج ميرزا على آقا قاضى - رضوان الله تعالى عليهم - بود و در نزد مرحوم آقا سيّد قريش قزوينى - رضوان الله عليه - در اخلاقيّات و معارف الهيّه مراتب استكمال را طىّ مىنمود گويد : « پس از آنكه به سنّ پيرى و كهولت رسيدم شيطان را ديدم كه هر دوى ما در بالاى كوهى ايستاده‌ايم . من دست خود را بر محاسن خود گذارده و به او گفتم : مرا سنّ پيرى و كهولت فرا گرفته اگر ممكنست از من درگذر . شيطان گفت : اين طرف را نگاه كن . وقتى نظر كردم درّه‌اى را بسيار عميق ديدم كه از شدّت خوف و هراس عقل انسان مبهوت مىماند . شيطان گفت : در دل من رحم و مروّت و مهر قرار نگرفته اگر چنگال من بر تو بند گردد جاى تو در ته اين درّه خواهد بود كه تماشا مىكنى » .\r\n\r\nايمان اعظم\r\nمرحلهء عالىتر از اسلام اعظم مرحلهء ايمان اعظم است و آن عبارتست از شدّت ظهور و وضوح اسلام اعظم به طورى كه از علم و باور تجاوز نموده به مرتبهء مشاهده و عيان برسد ، و در اين هنگام سالك از عالم ملكوت ارتحال نموده و قيامت كبراى انفسيّه بر او قائم و به عالم جبروت داخل مىشود و از مشاهدات ملكوتيّه به معاينات جبروتيّه فائز مىگردد .\r\n\r\n","description":"","footnote":"","page_name":" 72 ","page_number":76},
  {"content":"\r\n\r\n\r\nهجرت عظمى\r\nو بعد از اين بايد سالك از وجود خود مهاجرت نموده و آن را بالمرّة رفض كند و آن مسافرت به عالم وجود مطلق است . و به اين مرحله ناظر است گفتار بعضى از بزرگان كه : دع نفسك و تعال . « 1 » و نيز اشاره به اين مرحله است قوله تعالى :   فَادْخُلِي فِي عِبادِي - وَ ادْخُلِي جَنَّتِي   . « 2 » . چه  « وَ ادْخُلِي جَنَّتِي »  بعد از  « فَادْخُلِي فِي عِبادِي »  آمده است ، و خطاب  يا أَيَّتُهَا النَّفْسُ الْمُطْمَئِنَّةُ  خطاب به نفسى است كه از جهاد اكبر فارغ و به عالم فتح و ظفر كه مقرّ اطمينان است داخل شده است . و چون هنوز از مجاهدهء عظمى فارغ نشده است و آثار وجودى او باقى است و غايت اضمحلال آن موقوف بر تحقّق جهاد اعظم است لهذا هنوز از تحت تسلّط و قهر خارج نشده و در مضمار « مليك » و « مقتدر » كه دو اسم خداوند عظيم است جاى دارد :  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  . « 3 »\r\nو پس از اين مرحله بايد سالك با آثار ضعيف وجود خود در مجادله برآمده و بقاياى آن را كه خود را مخفى داشته‌اند بالمرّة نابود و ريشه‌كن سازد تا بتواند در بساط توحيد مطلق قدم گذارد . و اين عالم ، عالم فتح و ظفر است . و بدين‌وسيله عوالم دوازده‌گانه طىّ شده و چنين كسى كه از هجرت عظمى و جهاد اعظم گذشته و\r\n\r\n\r\n","description":"","footnote":"\r\n( 1 ) [ خودت را رها كن و بالا بيا 
  ] .\r\n( 2 ) آيه 29 و 30 ، از سورهء 89 : فجر : [ پس در زمرهء بندگانم داخل شو و در بهشت من وارد شو 
  ] .\r\n( 3 ) آيه 55 ، از سورهء 54 : قمر : [ در جايگاهى راستين نزد پادشاهى مقتدر 
  ] .\r\n","page_name":" 73 ","page_number":77},
  {"content":"\r\n\r\nفاتح و مظفّر شده است وارد عالم خلوص خواهد شد و در مضمار  إِنَّا لِلَّهِ وَ إِنَّا إِلَيْهِ راجِعُونَ  « 1 » وارد شده قيامت عظماى انفسيّه بر او قائم ، از اجسام و ارواح و جميع تعيّنات گذشته و از همه فانى شده و قدم در عالم لاهوت نهاده و از تحت  كُلُّ نَفْسٍ ذائِقَةُ الْمَوْتِ  « 2 » بيرون مىرود . چنين شخصى به موت ارادى ، ميّت خواهد بود ، لهذا\r\nحضرت رسول اللّه صلّى اللّه عليه و آله فرمودند :\r\nمن أراد ان ينظر إلى ميّت يمشى فلينظر إلى علىّ بن أبي طالب\r\n. « 3 »\r\n\r\nتوضيح و تبيين :\r\nكمالاتى كه تاكنون ذكر شد و كم‌وبيش آثار و علائم آن بيان شد فيوضاتى است از جانب حضرت ربّ العزّة كه اختصاص به امّت حضرت خاتم الأنبياء و المرسلين محمّد بن عبد الله صلّى اللّه عليه و آله دارد . سالكين امم سالفه و شرايع ماضيه كمالاتشان محدود بوده ، پس از حصول فناء و نيستى خود فقط مىتوانستند مشاهدهء اسماء و صفات پروردگار را بنمايند و بالاتر از اين مرحله را گمان نمىبردند . و سرّ آن اين بود كه نهايت معرفت آنان منتهى به كلمهء لا إله الّا الله « 4 » مىشد كه حاصل آن\r\n\r\n\r\n","description":"","footnote":"\r\n( 1 ) آيه 156 ، از سورهء 2 : بقره : [ ما همه ملك طلق خدائيم ، و ما به سوى او باز - گشت‌كنندگانيم 
  ] .\r\n( 2 ) آيه 185 ، از سورهء 3 : آل عمران : [ هر نفسى چشندهء مرگ است 
  ] .\r\n( 3 ) [ هر كه مىخواهد به مرده‌اى بنگرد كه راه مىرود ، به علىّ بن ابى طالب نگاه كند 
  ] .\r\n( 4 ) [ معبودى جز الله نيست 
  ] .\r\n","page_name":" 74 ","page_number":78},
  {"content":"\r\n\r\nشهود ذات مستجمع جميع صفات كماليّه و جماليّه است ، ولى سالكين امّت رسول اكرم صلّى اللّه عليه و آله از اين مرحله بس بالاتر رفته به مراحل بعديّه اطّلاع پيدا نموده‌اند و به مراحلى كه قابل شرح و بيان نيست راه يافته‌اند ، و علّت آن اينست كه جميع دستورات اسلاميّه راجع است به كلمهء « الله اكبر من أن يوصف » .\r\nو بنا بر اين اساس قهرا مراحلى را كه سالك مسلمان طىّ مىكند به جائى منتهى مىشود كه قابل شرح و بيان و توصيف نيست ، و اين به مناسبت ارتباط سلوك با كلمهء مباركهء « الله اكبر من ان يوصف » است . لهذا خود انبياى سلف نيز ما فوق مقام شهود اسماء و صفات الهى چيزى را گمان نمىبردند تا با طائر همّت قصد پرواز به آن آشيان را بنمايند . از اين روى در دنيا كه به انواع ابتلائات دچار مىشدند متوسّل و متمسّك به ولايت معنوى و روحى رسول الله و أمير المؤمنين و صدّيقهء كبرى و اولاد طاهرينشان مىشدند آنگاه نجات مىيافتند ، و اين همان مقام ولايت كبراى معنويّهء ايشان بود كه دفع هموم و غموم از آن انبياء مىكرد .\r\nاجمال اين مقام گرچه براى آنان مدرك بود و بر همين اساس متوسّل به مقامات عاليهء طاهرين مىشدند ليكن كيفيّت و خصوصيّت آن برايشان معلوم نبود و تا آخر عمر بر آنها مجهول مىماند . فقط از آيات كريمهء قرآن استفاده مىشود كه براى\r\n\r\n","description":"","footnote":"","page_name":" 75 ","page_number":79},
  {"content":"\r\n\r\nحضرت إبراهيم عليه السّلام يكى دو بار به طور حال نه دوام روى داد كه بتواند حقائق عاليه و فيوضات كامله را شهود نمايد ولى استمرارى نداشت و مقام آن در سراى ديگر براى آن حضرت محقّق خواهد بود .\r\nقبل از اينكه براى استدلال اين مطلب به آيات قرآن متوسّل شويم متذكّر مىشويم كه مقام اخلاص داراى مراتب تشكيكى است ، چه به نصّ قرآن مجيد عدّه‌اى از پيمبران داراى مقام اخلاص بوده‌اند ولى با اين همه مقامى عالىتر و ارجمندتر از اخلاص هست كه آنان بدان و اصل نگشته و دعا مىكرده‌اند كه در آخرت به آن برسند . مثلا حضرت يوسف - على نبيّنا و آله و عليه السلام - با آنكه به نصّ قرآن از مخلصين بوده است لقوله تعالى :  إِنَّهُ مِنْ عِبادِنَا الْمُخْلَصِينَ  « 1 » ، در مقام دعا از خداوند خود طلب مقام لحوق به صالحين را نموده عرض مىكند :\r\n أَنْتَ وَلِيِّي فِي الدُّنْيا وَ الْآخِرَةِ تَوَفَّنِي مُسْلِماً وَ أَلْحِقْنِي بِالصَّالِحِينَ  . « 2 »\r\nبنابراين آن حضرت در دنيا به مقام صلوح نرسيده بود لهذا دعا مىكند كه پس از مرگ اين لحوق حاصل شود . و امّا آيا دعايش مستجاب شد يا نه و آيا در آخرت به مقام صلوح خواهد رسيد يا نه از آيات قرآن چيزى استفاده نمىشود . و حضرت إبراهيم عليه السّلام با آنكه\r\n\r\n\r\n","description":"","footnote":"\r\n( 1 ) آيه 24 ، از سورهء 12 : يوسف : [ او از بندگان پاك شده و خالص‌شدهء ما بود 
  ] .\r\n( 2 ) آيه 101 ، از سورهء 12 : يوسف : [ تو ولىّ و صاحب اختيار من در دنيا و آخرت هستى ، مرا مسلمان بميران و به صالحان ملحق ساز 
  ] .\r\n","page_name":" 76 ","page_number":80},
  {"content":"\r\n\r\nمقامى شامخ را در خلوص دارا بوده عرض مىكند :\r\n رَبِّ هَبْ لِي حُكْماً وَ أَلْحِقْنِي بِالصَّالِحِينَ  . « 1 »\r\nبنابراين مقام « صلوح » عالىتر از مقام « خلوص » است كه حضرت خليل الحاق خود را به واجدين آن از خداى خود تمنّا نمود . خداوند اين دعاى حضرت إبراهيم را در دنيا اجابت ننمود بلكه تحقّق آن را در آخرت وعده فرمود :\r\n وَ لَقَدِ اصْطَفَيْناهُ فِي الدُّنْيا وَ إِنَّهُ فِي الْآخِرَةِ لَمِنَ الصَّالِحِينَ  . « 2 »\r\nبايد دانست كه اين مرتبه از صلاح كه انبياى سلف آرزوى آن را داشتند غير از صلاحى است كه به نصّ آيه كريمه به آن حضرت و اولاد آن حضرت داده شده است لقوله تعالى :\r\n وَ وَهَبْنا لَهُ إِسْحاقَ وَ يَعْقُوبَ نافِلَةً وَ كُلًّا جَعَلْنا صالِحِينَ  . « 3 »\r\nچه اين صلاح را همهء آنها دارا بودند و از جمله خود حضرت إبراهيم دارا بود و در عين حال تقاضاى صلاح دارد . پس اين صلاح بسيار عالىتر و بالاتر است .\r\nو امّا دليل بر آنكه حضرت رسول الله صلّى اللّه عليه و آله و عدّه‌اى در زمان\r\n\r\n\r\n","description":"","footnote":"\r\n( 1 ) آيه 83 ، از سورهء 26 : شعراء : [ پروردگارا به من حكمى ببخش ، و مرا به صالحان ملحق ساز 
  ] .\r\n( 2 ) آيه 130 ، از سورهء 2 : بقره : [ و همانا حقّا او را در دنيا برگزيديم ، و او در آخرت تحقيقا از صالحان است 
  ] .\r\n( 3 ) آيه 72 ، از سورهء 21 : انبياء : [ و ما اسحاق و يعقوب را به او بخشيديم از روى تفضّل و زيادى رحمت ، و همه را صالح و شايسته قرار داديم 
  ] .\r\n","page_name":" 77 ","page_number":81},
  {"content":"\r\n\r\nآن حضرت به درجهء همين صلوح رسيده‌اند آيه كريمهء قرآن از قول حضرت رسول ناطق است كه :\r\n إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ  . « 1 »\r\nاوّلا آن حضرت در اين آيه اثبات ولايت مطلقهء حضرت احديّت را براى خود نموده سپس مىفرمايد كه ولىّ من آن كسى است كه تولّى امور صالحين را مىنمايد ، پس معلوم مىشود كه در آن زمان افرادى از مخلصين به مقام صلوح مىزيسته‌اند و پروردگار متولّى امور ايشان بوده است . بنا بر آنچه ذكر شد معلوم مىشود كه سرّ دعاى انبياء سلف و توسّل آنها به خمسهء آل طهارت يا به ائمّهء طاهرين چه بوده و علوّ رتبت مقام صلوح در آنان تا چه سرحدّى است كه مانند حضرت إبراهيم پيغمبرى لحوق خود را به آنها از خدا مىخواهد .\r\nو امّا دليل بر آنكه انبياى عظام به مقام اخلاص رسيده‌اند را به وجوهى از آيات شريفهء قرآن مىتوان استفاده نمود .\r\nاوّل : از طريق حمد ايشان ، چنان كه در قرآن مجيد وارد شده است ، چه به نصّ قرآن توصيف و تمجيد چنان كه سزاوار مقام حضرت احديّت است براى احدى ممكن نيست مگر توصيف و تمجيد بندگان مخلصين خدا : قال عزّ من قائل :\r\n\r\n\r\n","description":"","footnote":"\r\n( 1 ) آيه 196 ، از سورهء 7 : اعراف : [ همانا ولىّ و صاحب اختيار من خدائى است كه كتاب را نازل ساخته و او ولايت و صاحب اختيارى امور صالحان را دارد 
  ] .\r\n","page_name":" 78 ","page_number":82},
  {"content":"\r\n\r\n  سُبْحانَ اللَّهِ عَمَّا يَصِفُونَ إِلَّا عِبادَ اللَّهِ الْمُخْلَصِينَ   . « 1 »\r\nو خداى تعالى پيمبرش را امر به حمد مىكند آنجا كه فرمايد :\r\n قُلِ الْحَمْدُ لِلَّهِ وَ سَلامٌ عَلى عِبادِهِ الَّذِينَ اصْطَفى آللَّهُ خَيْرٌ أَمَّا يُشْرِكُونَ  . « 2 »\r\nو حكايت از حمد حضرت إبراهيم عليه السّلام مىكند :\r\n الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ إِنَّ رَبِّي لَسَمِيعُ الدُّعاءِ  « 3 » .\r\nو يا آنكه امر به حضرت نوح - على نبيّنا و آله و عليه السلام - مىكند كه حمد خدا را بجاى آورد آنجا كه فرمايد :\r\n فَقُلِ الْحَمْدُ لِلَّهِ الَّذِي نَجَّانا مِنَ الْقَوْمِ الظَّالِمِينَ  . « 4 »\r\nدوّم : تصريحاتى كه در قرآن كريم راجع به مقام اخلاص بعضى از انبياى عظام است ، چنان كه دربارهء حضرت يوسف فرمايد :\r\n إِنَّهُ مِنْ عِبادِنَا الْمُخْلَصِينَ  . « 5 »\r\n\r\n\r\n","description":"","footnote":"\r\n( 1 ) [ خداوند منزّه است از هر چه وصف كنند ، مگر ( وصف ) بندگان پاك‌شدهء خدا 
  ] .\r\n( 2 ) آيه 59 ، از سورهء 27 : نمل : [ بگو حمد از آن خداست و بس ، و درود بر آن بندگانى كه خدا برگزيده است ، آيا خدا بهتر است يا آنچه را ايشان شريك او قرار مىدهند 
  ] ؟\r\n( 3 ) آيه 39 ، از سورهء 14 : إبراهيم : [ سپاس اختصاص به خدا دارد كه او در سنّ پيرى اسماعيل و اسحاق را به من بخشيد ، همانا پروردگار من شنواى دعاست 
  ] .\r\n( 4 ) آيه 28 ، از سورهء 23 : مؤمنون : [ پس بگو حمد اختصاص به خدا دارد كه او ما را از قوم ستمكار رهائى بخشيد 
  ] .\r\n( 5 ) [ او از بندگان پاك شده و خالص‌شدهء ما بود 
  ] .\r\n","page_name":" 79 ","page_number":83},
  {"content":"\r\n\r\nو دربارهء حضرت موسى بن عمران فرمايد :\r\n وَ اذْكُرْ فِي الْكِتابِ مُوسى إِنَّهُ كانَ مُخْلَصاً وَ كانَ رَسُولًا نَبِيًّا  « 1 » .\r\nو دربارهء حضرت إبراهيم و اسحاق و يعقوب فرمايد :\r\n  وَ اذْكُرْ عِبادَنا إِبْراهِيمَ وَ إِسْحاقَ وَ يَعْقُوبَ أُولِي الْأَيْدِي وَ الْأَبْصارِ - إِنَّا أَخْلَصْناهُمْ بِخالِصَةٍ ذِكْرَى الدَّارِ   . « 2 »\r\nسوّم : از طريق شكر و سپاس آنان خداى تعالى را ، چون از طرفى طبق آيه كريمهء :\r\n  فَبِعِزَّتِكَ لَأُغْوِيَنَّهُمْ أَجْمَعِينَ - إِلَّا عِبادَكَ مِنْهُمُ الْمُخْلَصِينَ   « 3 »\r\nشيطان را بر افراد قليلى از بندگان كه مخلَص‌اند دسترس نيست ، و از طرف ديگر طبق آيه كريمهء :\r\n ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ  « 4 »\r\nبندگانى را كه شيطان اغوا مىكند از شاكرين نخواهند بود . از اينجا استفاده مىشود كه شاكرين كه شيطان به آنها دستبردى\r\n\r\n\r\n","description":"","footnote":"\r\n( 1 ) آيه 51 ، از سورهء 19 : مريم : [ و در كتاب وحى ، موسى را به ياد آر كه او از بندگان پاك شده و رسول و پيامبر بود 
  ] .\r\n( 2 ) آيه 45 و 46 ، از سورهء 38 : ص : [ و بندگان ما إبراهيم و اسحاق و يعقوب را به ياد آر كه صاحبان نيرو و بينش بودند ، كه همانا ما آنها را پاك و خالص نموديم به خلوصى كه پيوسته ياد خانهء آخرت را بنمايند 
  ] .\r\n( 3 ) [ پس به عزتت سوگند مىخورم كه البتّه همه را گمراه مىكنم جز بندگان پاك‌شدهء تورا 
  ] .\r\n( 4 ) آيه 17 ، از سورهء 7 : اعراف : [ سپس از جلو و از پشت و از راست و از چپ آنان نزدشان روم ، و بيشترشان را سپاسگزار نخواهى يافت 
  ] .\r\n","page_name":" 80 ","page_number":84},
  {"content":"\r\n\r\nندارد همانا بندگان مخلصين هستند . حال اگر در قرآن مجيد بندگانى را يافتيم كه خداى متعال آنان را به صفت شكر و شاكر توصيف كند مىفهميم آنان از عباد الله المخلصين هستند . از جمله راجع به حضرت نوح مىفرمايد :\r\n ذُرِّيَّةَ مَنْ حَمَلْنا مَعَ نُوحٍ إِنَّهُ كانَ عَبْداً شَكُوراً  « 1 » .\r\nو راجع به حضرت لوط فرمايد :\r\n  إِنَّا أَرْسَلْنا عَلَيْهِمْ حاصِباً إِلَّا آلَ لُوطٍ نَجَّيْناهُمْ بِسَحَرٍ - نِعْمَةً مِنْ عِنْدِنا كَذلِكَ نَجْزِي مَنْ شَكَرَ   . « 2 »\r\nو راجع به حضرت إبراهيم فرمايد :\r\n  إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَ لَمْ يَكُ مِنَ الْمُشْرِكِينَ - شاكِراً لِأَنْعُمِهِ   . « 3 »\r\nو به طور كلّى بقيّهء انبيائى كه به صفت شكر معرّفى شده‌اند همه از مخلَصين بوده‌اند .\r\nچهارم : عنوان اجتباء است ، كه خداوند عزّ و جلّ در قرآن مجيد انبيائى را به عنوان اجتباء توصيف نموده است آنجا كه فرمايد :\r\n\r\n\r\n","description":"","footnote":"\r\n( 1 ) آيه 3 ، از سورهء 17 : اسراء : [ ذرّيّه و نسل كسانى كه با نوح سوار ( كشتى ) نموديم ، به درستى كه او بندهء سپاسگزارى بود 
  ] .\r\n( 2 ) آيه 34 و 35 ، از سورهء 54 : قمر : [ بر آنان بادى فرستاديم كه بر سرشان سنگ باريد جز بر خاندان لوط كه آنان را در وقت سحر نجات بخشيديم ، و اين از روى نعمتى از سوى ما بر ايشان بود ، و اين‌چنين پاداش مىدهيم كسى را كه سپاسگزارى كند 
  ] .\r\n( 3 ) آيه 120 و 121 ، از سورهء 16 : نحل : [ به راستى إبراهيم يك امّت مطيع خداوند و حنيف و معتدل بود كه گرايش به خدا داشته و از مشركان نبود ، و سپاسگزار نعمتهاى او بود 
  ] .\r\n","page_name":" 81 ","page_number":85},
  {"content":"\r\n\r\n    وَ وَهَبْنا لَهُ إِسْحاقَ وَ يَعْقُوبَ كُلًّا هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ - وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ - وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ - وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ     . « 1 » از اين آيه مباركه مىتوان استدلال نمود به مقام اخلاص جميع انبياء عليهم السلام به خلاف طرق استدلال سابقه كه از آنها فقط مخلص بودن افرادى معدود از انبياء را كه نام برده شده مىتوان استنتاج نمود . و استدلال ما از اين بر دو امر متوقّف است :\r\nاوّل : عنوان اجتباء است . چون اين مادّه در لغت به معناى برگزيدن چيزى است از ميان چيزهاى مشابه خود ، مثلا از يك صندوق سيب اگر كسى يك عدد را برگزيند و بردارد براى خود\r\n\r\n\r\n","description":"","footnote":"\r\n( 1 ) آيه 84 تا 87 ، از سورهء 6 : انعام : [ و اسحاق و يعقوب را به او بخشيديم و همه را هدايت كرديم ، و نوح را پيش از آن هدايت كرده بوديم ، و از نسل او ( نوح ) داود و سليمان و ايّوب و يوسف و موسى و هارون را هدايت كرديم و اين‌چنين نيكوكاران را پاداش مىدهيم ، و نيز زكريّا و يحيى و عيسى و الياس را كه همه از صالحان بودند ، و نيز اسماعيل و اليسع و يونس و لوط را ، و همهء اين‌ها را بر جهانيان برترى داديم ، و نيز كسانى را از ميان پدران و فرزندان و برادران ايشان ، و همه را برگزيديم و به راه راست هدايت نموديم 
  ] .\r\n","page_name":" 82 ","page_number":86},
  {"content":"\r\n\r\nعمل او را اجتباء نامند . چون در اين آيه كريمه خداوند مىفرمايد :\r\n وَ اجْتَبَيْناهُمْ  يعنى آنها را از ميان جميع مخلوقات و افراد بشر اجتباء نموديم و آنها را برگزيديم و براى خود در صندوقچه يا در جيب خاصّ خود قرار داديم . بنابراين حكم آنها با حكم افراد بشر فرق مىكند . آنها افرادى هستند كه به تمام معنى جدا شده براى خود خدا بوده و مورد نظر حضرت او بوده‌اند . و معلوم است كه اين اجتباء براى خدا بر همان عنوان اخلاص منطبق است ، چه مخلصين نيز افرادى هستند كه براى خود خدا بوده و نسبتشان را به كلّى با تمام موجودات قطع نموده و به حضرت اقدس او پيوسته‌اند .\r\nدوّم آنكه : اين اجتباء در اين كريمه اختصاص به افرادى معيّن ندارد گرچه خداوند بعد از ذكر نوح و إبراهيم و شانزده تن ديگر از انبياء و پس از ذكر پدران و ذرّيّهء آنها و برادران آنها مىفرمايد كه ما آنها را اجتباء نموديم ، لكن معلومست كه مراد از برادران همان برادران روحى و اخلاقى است كه در معارف الهيّه با آنها هم‌رديف و هم سلك هستند . بنابراين از آيه ، اطلاق بلكه عموم استفاده مىشود و مىتوان بر مقام اخلاص جميع أنبياء استدلال نمود .\r\n\r\n","description":"","footnote":"","page_name":" 83 ","page_number":87},
  {"content":"\r\n . \r\n","description":"","footnote":"","page_name":" 84 ","page_number":88},
  {"content":"\r\n\r\nچون شرح عوالم دوازده‌گانهء سلوك معلوم شد حال بايد در طريق و كيفيّت مسافرت و سلوك بحث نمود . و در اينجا دو بيان است : يكى شرح اجمالى و ديگرى شرح تفصيلى .\r\n\r\nشرح اجمالى طريق و كيفيّت سلوك إلى اللّه\r\n\r\n","description":"","footnote":"","page_name":" 85 ","page_number":89},
  {"content":"\r\n . \r\n","description":"","footnote":"","page_name":" 86 ","page_number":90},
  {"content":"\r\n\r\nبيان اوّل : اوّلين چيزى كه بر سالك لازم است آنست كه در مقام تفحّص و تجسّس اديان و مذاهب برآمده و به مقدار وسع و استعداد خود كوشش و سعى مبذول دارد تا مقام وحدت و يگانگى خداوند متعال و حقيقت راهنمائى او را دريابد اگرچه به صرف گمان و مجرّد رجحان باشد ، پس از تصديق علمى يا ظنّى از كفر خارج شده و به اسلام و ايمان اصغرين داخل مىشود ، و همين مرحله است كه اجماع قائم است كه براى هر مكلّفى دليل بر آن لازم است . پس از سعى و كوشش و كاوش اگر براى مكلّف هيچ رجحانى حاصل نشد بايد دامن همّت بر ميان بندد و با سيلاب اشك و ناله و خاكسارى در اين مرحله آن طور پافشارى نمايد و در تضرّع و ابتهال دريغ ننمايد تا بالاخره راهى براى او مفتوح گردد چنان كه در حالات حضرت ادريس - على نبيّنا و آله و عليه السّلام - و مريدان او چنين مأثور است .\r\nمراد از ابتهال و تضرّع آنست كه سالك به عجز و ناتوانى\r\n\r\n","description":"","footnote":"","page_name":" 87 ","page_number":91},
  {"content":"\r\n\r\nخود واقف گشته از صميم قلب هدايت خود را خواستار گردد .\r\nبديهى است حقّ متعال هرگز بندهء مسكين خود را كه جوياى حقّ و پوياى حقيقت است البتّه يله و رها نخواهد نمود :\r\n وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  . « 1 - » به ياد دارم هنگامى كه در نجف اشرف ، تحت تربيت اخلاقى و عرفانى مرحوم حاج ميرزا على قاضى - رضوان الله عليه - بوديم سحرگاهى بر بالاى بام بر سجّادهء عبادت نشسته بودم در اين موقع نعاسى « 2 - » به من دست داد و مشاهده كردم دو نفر در مقابل من نشسته‌اند يكى از آنها حضرت ادريس - على نبيّنا و آله و عليه السلام - بود و ديگرى برادر عزيز و ارجمندم خودم آقاى حاج سيّد محمّد حسن طباطبائى كه فعلا در تبريز سكونت دارند . حضرت ادريس با من به مذاكره و سخن مشغول شدند ولى طورى بود كه ايشان القاء كلام مىنمودند و تكلّم و صحبت مىكردند ولى سخنان ايشان به واسطهء كلام آقاى اخوى استماع مىشد .\r\nفرمودند : « در زندگانى من اتّفاقات و حوادث هولناكى روى داد و بحسب جريانات عاديّه و طبيعيّه حلّ آنها محال به نظر مىرسيد و از ممتنعات شمرده مىشد ولى ناگهان براى من حلّ شده ، و روشن شد كه دستى ما فوق اسباب و مسبّبات عاديّه از عالم غيب حلّ اين عقده‌ها نمود و رفع اين مشكلات فرمود . و اين اوّلين انتقالى بود\r\n\r\n\r\n","description":"","footnote":"\r\n( 1 - ) ترجمه در ص 61 گذشت .\r\n( 2 - ) چُرت و خواب سبك .\r\n","page_name":" 88 ","page_number":92},
  {"content":"\r\n\r\nكه عالم طبيعت را براى من به جهان ماوراء طبيعت پيوست و رشتهء ارتباط ما از اينجا شروع شد .\r\nدر آن وقت چنين به نظر من آمد كه مراد از ابتلائات آن حضرت صدمات و مشكلات ايّام كودكى و دوران طفوليّت بود .\r\nمنظور آنكه اگر كسى از روى واقع در امر هدايت متوسّل به پروردگار خود گردد البتّه او را اعانت و يارى خواهد نمود . در اين حال استمداد از آيات قرآنيّه كه موافق حال اوست بسيار مؤثّر و مفيد واقع خواهد شد ، قال الله تبارك و تعالى :\r\n أَلا بِذِكْرِ اللَّهِ تَطْمَئِنُّ الْقُلُوبُ  . « 1 »\r\nو نيز اورادى مانند : يا فتّاح ، يا دليل المتحيّرين « 2 » و امثالها مؤثّر خواهد بود . البتّه بايد دقّت داشت كه از ته دل و با حضور كافى و توجّه انجام داد .\r\nيكى از دوستان چنين نقل مىكرد كه : « در ماشين نشسته و مشرّف به كربلاى معلّى مىشدم ، سفر من از ايران بود . در نزديكى صندلى من جوانى ريش تراشيده و فرنگى مآب نشسته بود لهذا سخنى بين ما و او ردّ و بدل نشد . ناگهان صداى اين جوان دفعتا به زارى و گريه بلند شد . بسيار تعجّب كردم ، پرسيدم سبب گريه چيست ؟ گفت : پس اگر به شما نگويم به چه شخصى بگويم . من مهندس راه و ساختمان هستم . از دوران كودكى\r\n\r\n\r\n","description":"","footnote":"\r\n( 1 ) - آيه 28 ، از سورهء 13 : رعد : [ هان كه دلها با ذكر خدا آرامش مىيابد 
  ] .\r\n( 2 ) - [ اى بسيار گشاينده ، اى رهنماى متحيّران 
  ] .\r\n","page_name":" 89 ","page_number":93},
  {"content":"\r\n\r\nتربيت من طورى بود كه لامذهب بار آمده و طبيعى بودم و مبدأ و معاد را قبول نداشتم فقط در دل خود محبّتى به مردم ديندار احساس مىكردم خواه مسلمان باشند يا مسيحى يا يهودى .\r\nشبى در محفل دوستان كه بسيارى بهائى بودند حاضر شدم و تا ساعتى چند به لهو و لعب و رقص و غيره اشتغال داشتم . پس از گذشت زمانى در خود احساس شرمندگى نمودم و از افعال خودم خيلى بدم آمد ناچار از اطاق خارج شده به طبقهء فوقانى رفتم و در آنجا تنها مدّتى گريه كردم و چنين گفتم : اى آنكه اگر خدائى هست آن خدا توئى ، مرا درياب . پس از لحظه‌اى به پائين آمدم . شب به پايان رسيد و تفرّق حاصل گرديد . فرداى آن شب به اتّفاق رئيس قطار و چند نفر از بزرگان براى مأموريّت فنّى خود عازم مسافرت به مقصدى بوديم ، ناگهان ديدم از دور سيّدى نورانى نزديك من آمده به من سلام نمود و فرمود : با شما كارى دارم ، وعده كردم فردا بعد از ظهر از او ديدن كنم . اتّفاقا پس از رفتن او بعضى گفتند : اين بزرگوار است و چرا با بىاعتنائى جواب سلام او را دادى ؟ چون وقتى كه آن سيّد به من سلام كرد گمان كردم او احتياجى دارد و براى اين منظور اينجا پيش من آمده است . از روى تصادف رئيس قطار فرمان داد كه فردا بعد از ظهر كه كاملا تطبيق با همان وقت معهود مىنمود بايد فلان مكان بوده و دستوراتى چنين و چنان به من داد كه بايد عمل كنى ، من با خود گفتم بنا بر اين نمىتوانم ديگر به ديدن اين سيّد بروم . فردا چون وقت كار محوّلهء رئيس قطار\r\n\r\n","description":"","footnote":"","page_name":" 90 ","page_number":94},
  {"content":"\r\n\r\nنزديك مىشد در خود احساس كسالت كردم و كم‌كم تب شديدى روى نموده به قسمى كه بسترى شدم به طورى كه طبيب براى من آوردند و طبعا از رفتن براى مأموريّتى كه رئيس قطار داده بود معذور گرديدم .\r\nپس از آنكه فرستادهء رئيس قطار از نزد من بيرون رفت ديدم تب فرونشست و حالم به حالت عادى برگشت كاملا خوب و سرحال خود را ديدم ، دانستم بايد در اين ميان سرّى باشد ، از اين روى برخاسته به منزل آن سيّد رفتم ، به مجرّد آنكه نزد او نشستم فورا يك دوره اصول اعتقاديّه با برهان و دليل براى من گفت به طورى كه من مؤمن شدم و سپس دستوراتى به من داده فرمود : فردا نيز بيا ، چند روزى همچنان نزد او رفتم . هنگامى كه پيش روى او مىنشستم آنچه از امور واقعه روى داده بود براى من بدون ذرّه‌اى كم‌وبيش حكايت مىنمود و از افعال و نيّات شخصى من كه احدى جز من بر آنها اطّلاع نداشت بيان مىنمود .\r\nمدّتى گذشت تا اينكه شبى از روى ناچارى در مجلس دوستان شركت كردم و ناچار شدم قمارى بنمايم . فردا چون خدمت او رسيدم فورا فرمود : آيا حيا و شرم ننمودى كه اين گناه كبيرهء موبقه را انجام دادى ؟ اشك ندامت از ديدگان من سرازير شد گفتم :\r\nغلط كردم ، توبه كردم ، فرمود : غسل توبه كن و ديگر چنين منما ، و سپس دستوراتى ديگر فرمود . خلاصه به طور كلّى رشتهء كارم را عوض كرد و برنامهء زندگى مرا تغيير داد . چون اين قضيّه در زنجان\r\n\r\n","description":"","footnote":"","page_name":" 91 ","page_number":95},
  {"content":"\r\n\r\nاتّفاق افتاد و بعدا خواستم به طهران حركت كنم امر فرمود كه بعضى از علماء را در طهران زيارت كنم و بالاخره مأمور شدم كه براى زيارت اعتاب عاليات بدان صوب مسافرت كنم . اين سفر ، سفرى است كه به امر آن سيّد بزرگوار مىنمايم » .\r\nدوست ما گفت : « در نزديكىهاى عراق دوباره ديدم ناگهان صداى او به گريه بلند شد ، سبب را پرسيدم گفت :\r\n« الآن وارد خاك عراق شديم چون حضرت ابا عبد الله عليه السّلام به من خير مقدم فرمودند » .\r\nمنظور آنكه اگر كسى واقعا از روى صدق و صفا قدم در راه نهد و از صميم دل هدايت خود را از خداى خود طلب نمايد موفّق به هدايت خواهد شد اگرچه در امر توحيد نيز شكّ داشته باشد .\r\nسالك چون در اين مرحله موفّقيّت حاصل نمود بايد دامن طلب در تحصيل اسلام اكبر و ايمن اكبر بالا زند . و اوّلين چيزى كه در اين مرحله لازم است عبارتست از علم به احكام كه بايد از فقيه تعلّم نمايد ، و پس از تحصيل علم بايد در مقام عمل برآيد و در عمل نيز مداومت نمايد تا درجه به درجه يقين و معرفت او رو به فزونى گذارد ، چه علم مورث عمل و عمل مورث علم است . اگر كسى جدّا علم و اعتقاد به چيزى داشته باشد لازمه‌اش تطبيق عمل خود بر طبق آن علم و مدركات خود است ، و از عدم عمل انّا كشف مىشود كه علم او جزمى نبوده و اذعان و اعتقاد نداشته بلكه مجرّد تصوير صورتى بوده كه در قواى متخيّلهء او منتقش شده\r\n\r\n","description":"","footnote":"","page_name":" 92 ","page_number":96},
  {"content":"\r\n\r\nاست .\r\nاگر كسى علم واقعى و حقيقى به رازقيّت مطلقهء حضرت احديّت داشته باشد هرگز نبايد براى تحصيل مال خود را به هلاكت افكند بلكه بايد اكتفا نمايد به مقدار طلبى كه در شرع امر به آن شده ، با كمال آرامش خيال و سكون خاطر به قدر وسع براى تحصيل قدر كفاف معيشت خود و عيال خود كوشش كند . امّا اگر براى تحصيل معيشت در غلق و اضطراب افتد و بيش از حدّ معروف تلاش بنمايد معلوم مىشود كه علم به رازقيّت مطلقهء خدا ندارد بلكه علم او به رازقيّت مقيّده بوده است . خدا را رازق مىدانسته در صورتى كه تا اين سر حدّ تلاش كند و خود را به تعب افكند و مثلا او را رازق مىدانسته مقيّد به پول داشتن و در صورت شهريّه گرفتن و غير ذلك . بنابراين اضطراب خارجى يا درونى حكايت مىكند از عدم العلم يا علم به رازقيّت مقيّده . اين معناى توريث علم است براى عمل ، و امّا مثال براى توريث عمل براى علم ، مثلا اگر كسى از روى واقع بگويد :\r\nسبحان ربّى الأعلى و بحمده . « 1 » ذلّت خود را مشاهده مىكند . و بديهى است كه ذلّت بدون عزّت متحقّق نيست ، هميشه ذليل در برابر عزيز و مقتدر خواهد بود ، پس ناچار متوجّه مقام عزّت مطلق مىگردد و سپس مىفهمد\r\n\r\n\r\n","description":"","footnote":"\r\n( 1 ) - [ پاك و منزه مىدانم پروردگار بلند رتبت خودم را همراه با حمد و ستايش او 
  ] .\r\n","page_name":" 93 ","page_number":97},
  {"content":"\r\n\r\nبايد همراه اين عزّت علم و قدرت نيز موجود باشد . بنابراين از يك عمل بسيار كوچك كه همين ذكر سجده باشد پى مىبرد به عزّت مطلقه و علم و قدرت مطلقهء خداوند تبارك و تعالى ، و اين معناى مورث بودن عمل است نسبت به علم ، و به اين معنى ناظر است قوله عزّ من قائل :  وَ الْعَمَلُ الصَّالِحُ يَرْفَعُهُ  . « 1 »\r\nو در اعمال واجبه سعيى بليغ ، و در ترك محرّمات نيز جدّى وافر داشته باشد ، چه سلوك راه خدا با ترك واجب و اتيان فعل محرّم منافى است ، و تمام زحمات سالك وقتى سودمند است كه اين دو امر محفوظ باشد و گرنه همچنان كه با آلودگى تن ، زر و زيور و زينت مفيد فائده نخواهد بود همچنان با آلودگى دل و روان ، اعمال مستحبّه و رياضات شرعيّه مثمر ثمر نخواهد بود . و نيز در ترك مكروهات و اتيان اعمال مستحبّه اهتمام نمايد زيرا حصول مرتبهء اسلام و ايمان اكبرين موقوف بر اعمال است ، چون هر عملى داراى خاصيّتى است مخصوص به خود كه باعث تكميل ايمان مىگردد . و به همين معنى اشاره شده است در\r\nحديث محمّد بن مسلم كه :\r\nالايمان لا يكون الّا بالعمل ، و العمل منه ، و لا يثبت الإيمان الّا بالعمل .\r\n« 2 »\r\n\r\n\r\n","description":"","footnote":"\r\n( 1 ) - [ و عمل شايسته آن را بالا مىبرد 
  ] .\r\n( 2 ) - [ ايمان جز با عمل تحقّق نپذيرد ، و عمل جزئى از ايمان است ، و ايمان جز با عمل ، ثابت و پايدار نمىماند 
  ] .\r\n","page_name":" 94 ","page_number":98},
  {"content":"\r\n\r\nلذا سالك بايد هر عمل مستحبّى را گرچه يك مرتبه باشد به جاى آورد تا اينكه حظّ ايمانى خود را از آن عمل دريافت دارد ، لهذا در سخنان امير المؤمنين عليه السّلام وارد است كه : « ايمان كامل از عمل متولّد مىشود » . پس سالك إلى اللّه بايد در سير به منزل ايمان اكبر از اتيان اعمال مستحبّه دريغ ننمايد . بديهى است به هر مقدارى كه در اتيان اعمال مسامحت و مساهلت ورزد به همان مقدار ايمان او ناقص خواهد بود . لهذا اگر سالكى در مرحله‌اى دست و زبان و ساير اعضاء و جوارح خود را پاكيزه نموده و آنها را به تمام معنى الكلمة مؤدّب به ادب الهى نمايد ولى در مرحلهء انفاق مال مجاهده به عمل نياورد و از اين مرحله عبور ننموده باشد ايمان او كامل نشده و ناقص خواهد بود و همين نقص او را از ارتقاء به مقام بالاتر باز خواهد داشت . بنابراين بايد به هر عضوى از اعضاء ، حظّ ايمانى آن را به او رسانيد تا ايمان مترتّب بر او حاصل گردد .\r\nمثلا قلب را كه امير بدن است به ذكر و فكر مشغول دارد ، ذكر عبارتست از ياد بودن قلب به اسماء و صفات حضرت بارى تعالى شأنه ، و فكر عبارتست از توجّه و حركت دادن قلب به آيات آفاقيّه و انفسيّه و تأمّل و مداقّه در صنع و سير آنها ، و قلب انسان به وسيلهء اين دو عمل از سرچشمهء ايمان سيراب مىگردد .\r\n أَلا بِذِكْرِ اللَّهِ تَطْمَئِنُّ الْقُلُوبُ  .\r\nو پس از آنكه به هر عضوى از اعضاء حظّ ايمانى او را عطا\r\n\r\n","description":"","footnote":"","page_name":" 95 ","page_number":99},
  {"content":"\r\n\r\nنمود بايد شروع به مجاهده نموده به وسيلهء آن نقصان اسلام و ايمان اكبرين را تكميل و از شكّ و تخمين رهائى جسته به سر حدّ يقين برساند .\r\n الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ  . « 1 » و نتيجهء مجاهده اينست كه علاوه بر آنكه در صراط مستقيم قرار گرفته ، ايمن شده و از دستبرد شياطين محفوظ خواهد ماند .\r\n أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  . « 2 » خوف ، عبارتست از ترسيدن نسبت به امرى كه هنوز واقع نشده و وقوع آن مترقّب و مورد اشمئزاز و ناراحتى انسان است . و حزن ، عبارتست از اندوه و غم نسبت به امر غير ملايم و ناپسندى كه واقع شده است . اين دو معنى بر سالك إلى الله راه ندارد زيرا سالك كار خود را با خداى خود يكسره نموده غير از خدا مقصد و مقصودى ندارد ، نه از فوت امر غير منتظره‌اى در حزن ، و نه از وقوع امر غير مترقّبى در خوف خواهد بود . اينجا جاى يقين است كه خداوند واجدان آن را به اولياى خود تعبير فرموده است . و يشير الى ذلك\r\nما قاله امير المؤمنين عليه السّلام : « 3 »\r\n\r\n\r\n","description":"","footnote":"\r\n( 1 ) - آيه 82 ، از سورهء 6 : انعام : [ فقط آنان كه ايمان آورده و ايمان خود را به ظلم آغشته نساختند ، امنيّت براى آنهاست و آنها راه‌يافته‌اند 
  ] .\r\n( 2 ) - آيه 62 ، از سورهء 10 : يونس : [ هان كه اولياء خدا نه ترسى بر آنان است و نه اندوهى دارند 
  ] .\r\n( 3 ) - [ و به اين مطلب اشاره دارد آنچه را كه امير المؤمنين عليه السّلام گفته است 
  ] .\r\n","page_name":" 96 ","page_number":100},
  {"content":"\r\n\r\nأبصر طريقه ، و سلك سبيله ، و عرف مناره ، و قطع غماره ، فهو من اليقين على مثل ضوء الشّمس .\r\n« 1 » و\r\nنيز فرمايد :\r\nهجم بهم العلم على حقيقة البصيرة ، و باشروا روح اليقين ، و استلانوا ما استوعره المترفون ، و أنسوا بما استوحش منه الجاهلون ، و صحبوا الدّنيا بأبدان ارواحها معلّقة بالمحلّ الأعلى .\r\n« 2 » در همين مرحله است كه ابواب كشف و شهود بر او مفتوح خواهد شد .\r\nبديهى است كه طىّ اين منزل منافاتى با بودن سالك در دنيا و اشتغال به مشاغل اوّليّهء خود ندارد ، و واردات قلبيّهء او ربطى به اوضاع خارجيّه از نكاح و كسب و تجارت و زراعت و امثالها ندارد . سالك در عين آنكه در بين مردم بوده و امور دنيا را به جاى مىآورد روحش در ملكوت سير نموده با ملكوتيان سر و كار دارد .\r\nمثل چنين شخصى مثل كسى است كه مصيبتى بر او وارد شده و\r\n\r\n\r\n","description":"","footnote":"\r\n( 1 ) - [ راه خود را ديده و جاده‌اش را پيموده و منارهء آن را شناخته و از درياى خروشانش گذشته ، بنابراين يقين او ( نسبت به حقائق ) همچون يقين به روشنى خورشيد است 
  ] .\r\n( 2 ) - [ دانش با حقيقت بينش و درايت برايشان روى نموده ، و با روح يقين ( يا آرامش و نسيم يقين ) پيوند خورده‌اند ، و آنچه را كه افراد نازپرورده سخت مىشمرند نرم و هموار پنداشته ، و به آنچه نادانان از آن وحشت دارند انس گرفته ، و در دنيا با بدنهائى زندگى مىكنند كه ارواح آنها به محل اعلى پيوسته است 
  ] .\r\n","page_name":" 97 ","page_number":101},
  {"content":"\r\n\r\nداغ عزيزى ديده ، اين مصيبت ديده با آنكه در ميان مردم است ، مىگويد ، مىرود ، مىنشيند ، غذا مىخورد ، مىخوابد ولى در درون او غوغائى از يك سلسله خاطرات محبوب اوست به طورى كه هر كه به صورت او نظر افكند درمىيابد كه او مصيبت‌زده است .\r\nسالك راه خدا در عين اشتغال به امور طبيعى يك رشته ارتباطات و اتّصالى با خداى خود دارد ، دريائى از شوق در دل او موج مىزند ، آتشى از عشق و محبّت درون او را مىسوزاند ، غم و اندوه هجران دل او را آب مىكند ، از اين انقلاب درونى او جز خدا كسى خبر ندارد ، ولى هر كس به صورت او نظر كند اجمالا مىيابد كه عشق خدا و حق‌ّپرستى و توجّه به حضرت مقدّس او ، او را چنين نموده است .\r\nاز همين بيان معلوم مىشود كه تضرّع و ندبه و مناجات و ابتهال ائمّهء اطهار چنان كه در ادعيهء مأثوره وارد است تصنّعى و براى ارشاد و تعليم عباد نبوده است . اين توهّم ناشى از جهل و عدم ادراك حقائق است ، و شأن ايشان اجلّ و مقام آنها اشرف از اينست كه بياناتى ظاهرى بدون حقيقت و معنى فرموده باشند و بخواهند به وسيلهء يك سلسله دعا و نيازهاى دروغى مردم را به سوى خدا دعوت كنند . آيا صحيح است كه بگوئيم اين همه ناله‌هاى جان‌خراش و جگرسوز مولى الموالى حضرت امير المؤمنين و حضرت سجّاد عليهما السّلام از روى واقع\r\n\r\n","description":"","footnote":"","page_name":" 98 ","page_number":102},
  {"content":"\r\n\r\nنبوده و صرفا ساختگى و تعليمى بوده است ؟ حاشا و كلّا . اين گروه از پيشوايان دينى - سلام الله عليهم اجمعين - چون از مراتب سلوك إلى الله گذشته و در حرم خدا وارد شده و سپس به مقام بقاء بعد الفناء كه همان بقاء به معبود است رسيده‌اند لذا حال آنها جامع بين دو عالم وحدت و كثرت است ، و نور احديّت را پيوسته در مظاهر عوالم امكان و كثرات ملكيّه و ملكوتيّه رعايت خواهند نمود ، بنابراين درجهء ساميه از كمالاتى كه دارند هميشه لوازم عالم ملك و ملكوت را مرعى مىدارند و بلكه از كوچك‌ترين حكمى از احكام يا ادبى از آداب يا حالى از حالات متناسبهء با اين عوالم دريغ و مضايقه و دورى نخواهند نمود و در عين حال نيز توجّه به عوالم عاليه را حفظ فرموده ، و بدين جهت آنان را موجودات نوريّه مىنامند .\r\nبارى چون سالك توفيق يافته و اين عوالم را طى نمود و بر شيطان غلبه كرد داخل در عالم فتح و ظفر خواهد شد و هنگام طىّ عوالم لاحقه مىرسد . سالك در اين موقع عالم مادّه را درنورديده ، و در سلك عالم ارواح داخل مىشود و سفر اعظم او يعنى سفر از عالم نفس و روح و انتقال از كشور ملكوت به مملكت جبروت و لاهوت خواهد رسيد .\r\n\r\n","description":"","footnote":"","page_name":" 99 ","page_number":103},
  {"content":"\r\n . \r\n","description":"","footnote":"","page_name":" 100 ","page_number":104},
  {"content":"\r\n\r\nطريق سير در اين راه پس از بيعت با شيخ آگاه و ولىّ خدا كه از مقام فناء گذشته و به مقام بقاء بالله رسيده و بر مصالح و مفاسد و منجيات و مهلكات مطّلع است و مىتواند زمام امور تربيت سالك را در دست گيرد و او را به كعبهء مقصود رهنمون گردد ، همانا ذكر و فكر و تضرّع و ابتهال به درگاه خداوند قاضى الحاجات است . و البتّه سفر او در اين منازل به امورى چند بستگى دارد كه بايد تمامى آنها به نحو احسن و اكمل رعايت شود .\r\n\r\nشرح تفصيلى طريق و كيفيّت سير إلى اللّه\r\n\r\n","description":"","footnote":"","page_name":" 101 ","page_number":105},
  {"content":"\r\n . \r\n","description":"","footnote":"","page_name":" 102 ","page_number":106},
  {"content":"\r\n\r\n\r\nاول : ترك عادات و رسوم و تعارفات\r\nو دور انداختن امور اعتباريّه كه سالك را از طىّ طريق منع مىكند . و منظور آنست كه سالك به طور اعتدال در بين مردم زندگى نمايد . چه دسته‌اى از مردم پيوسته غرق در مراسم اجتماعيّه بوده و فكر و ذكر آنها دوست يا بى بوده و براى حفظ شخصيّت خود از هر گونه آداب و رفت و آمدهاى مضرّ يا بىفائده دريغ نمىكنند و صرفا بر اساس عادت و حفظ آبروى ظاهرى اعتبارى ، خود را به تكلّف مىاندازند و چه‌بسا به ناراحتىهاى سخت دچار مىشوند و براى حفظ حاشيه از متن زندگى عقب مىروند و تحسين و تقبيح عامّهء مردم را كه تودهء عوام هستند ميزان و معيار قرار داده ، حيات و عمر خود را بر اين معيار در معرض تلف قرار مىدهند و كشتى وجودشان دستخوش امواج متلاطم رسوم و عادات اجتماعيّه شده هر كجا امواج آداب و اخلاقيّات عمومى حركت كند به دنبال آن روان مىگردند ، اين دسته از مردم در\r\n\r\n","description":"","footnote":"","page_name":" 103 ","page_number":107},
  {"content":"\r\n\r\nبرابر اجتماع اراده‌اى از خود نداشته تبع محض مىباشند . در مقابل اين دسته سلسله‌اى از مردم هستند كه از جماعت كنار مىروند و هرگونه عادت و ادب اجتماعى را ترك كرده خويشتن را عارى از مزاياى اجتماع نموده‌اند ، با مردم مراوده و معاشرت ندارند و در كنج خلوت آرميده‌اند به طورى كه انگشت‌نماى مردم شده و به عنوان گوشه‌نشينى اشتهار يافته‌اند .\r\nسالك براى آنكه بتواند به مقصد نائل گردد بايد مشى معتدلى بين رويّهء اين دو گروه اختيار نمايد و از افراط و تفريط بپرهيزد و در صراط مستقيم حركت كند . و اين معنى حاصل نمىشود مگر آنكه معاشرت و مراوده را با مردم تا آن مقدار كه ضرورى اجتماعى است رعايت كند . بلى اگر بين سالك و غير سالك در اثر اختلاف كمّيّت يا كيفيّت معاشرت ، امتيازى قهرى حاصل شود زيان‌آور نخواهد بود . و البتّه اين امتياز حاصل نخواهد شد چه در عين آنكه معاشرت تا اندازه‌اى لازم و ضرورى است نبايد سالك به هيچ وجه من الوجوه خود را تابع خصوصيّات اخلاقى و اطوارى مردم قرار دهد .  وَ لا يَخافُونَ  [ فِى اللَّهِ 
  ]  لَوْمَةَ لائِمٍ  « 1 » حاكى از استقامت آنها در اين رويّهء مستقيمه و تصلّب آنها در مرام و روش خود است . به طور كلّى مىتوان گفت كه سالك بايد در هر امرى از امور اجتماعى نفع و ضرر آن را سنجيده و بىجهت خود را تابع\r\n\r\n\r\n","description":"","footnote":"\r\n( 1 ) - آيه 54 ، از سورهء 5 : مائده : [ و ( در راه خدا ) از سرزنش هيچ سرزنش كننده‌اى ترس ندارند 
  ] .\r\n","page_name":" 104 ","page_number":108},
  {"content":"\r\n\r\nأهواء و آراء تودهء مردم قرار ندهد .\r\n\r\nدوّم : عزم\r\nهمين‌كه سالك قدم در ميدان مجاهده نهاد حوادثى سخت ، و ناملايماتى از طرف مردم و آشنايان كه صرفا غير از هواى نفس و خواسته‌هاى اجتماعى مقصدى ندارند متوجّه او مىشود و با زبان و عمل او را سرزنش نموده و مىخواهند از رويّه و مقصدش دور كنند ، و از فىالجمله تنافرى كه بين او و آنان در برنامهء زندگى پيدا شده سخت در هراس بوده و به هر وسيله مىكوشند تا سالك تازه به راه افتاده را با تازيانهء ملامت و سرزنش از راه انداخته و قدمهاى او را خرد كنند . و همچنين در هر منزل از منازل سفر البتّه مشكله‌اى تازه براى سالك پيش خواهد آمد كه بدون صبر و عزم دفع آنها محال به نظر مىرسد . سالك بايد به حول و قوّهء خدا چنان عزمى داشته باشد تا در برابر همهء اين مشاكل ايستادگى نمايد و با حربهء صبر و توكّل همهء آنها را نابود سازد و با توجّه به عظمت مقصد از اين بادهاى مخوف كه عائق و مانع راه خدا هستند نهراسد و به هيچ وجه به خود بيمى راه ندهد :\r\n وَ عَلَى اللَّهِ فَلْيَتَوَكَّلِ الْمُؤْمِنُونَ  « 1 » -  وَ عَلَى اللَّهِ فَلْيَتَوَكَّلِ الْمُتَوَكِّلُونَ  « 2 » .\r\n\r\n\r\n","description":"","footnote":"\r\n( 1 ) - آيه 160 ، از سورهء 3 : آل عمران : [ و بايد مؤمنان بر خداوند توكّل كنند 
  ] .\r\n( 2 ) - آيه 12 ، از سورهء 14 : إبراهيم : [ و بايد توكّل‌كنندگان بر خداوند توكّل كنند 
  ] .\r\n","page_name":" 105 ","page_number":109},
  {"content":"\r\n\r\n\r\nسوم : رفق و مدارا\r\nو اين از اهمّ امورى است كه بايد سالك إلى الله آن را رعايت كند چه اندك غفلتى در اين امر سبب مىگردد كه علاوه بر آنكه سالك از ترقّى و سير باز مىماند بلكه براى هميشه به كلّى از سفر ممنوع خواهد شد . سالك در ابتداى سفر در خود شور و شوقى زايد بر مقدار مترقّب مىيابد و يا در بين سفر هنگام ظهور تجلّيات صوريّهء جماليّه ، عشق و شور وافرى در خود حس مىكند و در اثر آنها تصميم مىگيرد اعمال كثيرهء عباديّه‌اى را به جاى آورد ، لهذا اكثر اوقات خود را صرف دعا و ندبه مىنمايد ، به هر عمل دست مىزند و از هر كس كلمه‌اى مىآموزد و از هر غذاى روحانى لقمه‌اى برمىدارد . اين طرز عمل ، علاوه بر آنكه مفيد نيست زيان‌آور است چون در اثر تحميل اعمال گران بر نفس ناگهان در اثر فشارى كه بر نفس وارد شده ، نفس عكس العمل نشان داده و عقب زده و بدون گرفتن نتيجه سالك از همهء كارها مىماند و ديگر در خود ميل و رغبتى براى اتيان جزئىترين جزء از مستحبّات احساس نمىكند .\r\nو سرّ اين افراط در عمل و تفريط نهائى اينست كه ميزان و ملاك در اتيان اعمال مستحبّه را ذوق و شوق موقّتى خود قرار داده است و بار سنگين را بر دوش نفس قرار داده است ، وقتى آن شوق موقّتى به پايان رسيد و آن لهيب تند و تيزرو به فروكش نهاد در آن موقع نفس از تحمّل اين بار گران به تنگ آمده دفعة شانه\r\n\r\n","description":"","footnote":"","page_name":" 106 ","page_number":110},
  {"content":"\r\n\r\nخالى مىكند و بار سفر را در ابتدا يا در نيمهء راه به زمين مىگذارد و از سفر متنفّر شده و از معدّات سفر و ممدّات آن بيزارى مىجويد . بنابراين سالك نبايد فريب اين شوق موقّتى را بخورد بلكه بايد با نظرى دقيق و مآل‌انديش استعداد و خصوصيّات روحى و وضع كار و شغل و مقدار قابليّت تحمّل خود را سنجيده عملى را كه مىتواند بر آن مداومت نمايد و قدرى هم از استعداد او كمتر و كوچكتر است انتخاب نمايد و به همان قدر اكتفا كند و بدان اشتغال ورزد تا كاملا حظّ ايمانى خود را از عمل دريافت دارد .\r\nو بناء على هذا سالك بايد وقتى مشغول به عبادت مىشود با آنكه هنوز ميل و رغبت دارد دست از عمل بكشد تا ميل و رغبت به عبادت در او باقى مانده هميشه خود را تشنهء عبادت ببيند . مثل سالك در به جاى آوردن عبادات مانند شخصى است كه مىخواهد غذا تناول كند ، اوّلا بايد غذائى را انتخاب كند كه مساعد با مزاج او باشد ، و ثانيا قبل از اينكه سير شود دست از خوردن باز دارد تا پيوسته ميل و رغبت در او باقى باشد . و ناظر به همين رفق و مداراست آنچه\r\nحضرت صادق عليه السّلام به عبد العزيز قراطيسى فرمودند :\r\nيا عبد العزيز إنّ للايمان عشر درجات بمنزلة السّلَّم يصعد منه مرقاة بعد مرقاة - الى ان قال عليه السّلام - و اذا رأيت من هو اسفل منك بدرجة فارفعه إليك\r\n\r\n","description":"","footnote":"","page_name":" 107 ","page_number":111},
  {"content":"\r\n\r\nبرفق ، و لا تحملنّ عليه ما لا يطيق فتكسره . « 1 »\r\nو به طور كلّى از آنچه گفته شد به دست مىآيد كه عبادت مؤثّر در سير و سلوك فقط و فقط عبادت ناشى از ميل و رغبت است . و به اين معنى دلالت دارد\r\nقوله عليه السّلام :\r\nو لا تكرهوا على انفسكم العبادة « 2 » .\r\n\r\nچهارم : وفا\r\nو آن عبارت است از آنكه آنچه را كه از آن توبه نموده ديگر مرتكب نگردد ، و آنچه را كه عهد كرده بجا آورد از بجا آوردن آن دريغ نكند ، و آنچه را كه با شيخ آگاه و مربّى راه حقّ مواعده و معاهده نموده تا آخر الأمر بدان وفا كند .\r\n\r\nپنجم : ثبات و دوام :\r\nو توضيح اين معنى احتياج به ذكر مقدّمه‌اى دارد و آن اينكه :\r\nآنچه از اخبار و آيات استفاده مىشود آنست كه آنچه از ذوات خارجيّه كه با حسّ ما مدرك مىشود و آنچه از افعال كه در خارج به‌جا مىآوريم و در جهان مادّه صورت تحقّقى به خود مىگيرد داراى حقائقى هستند ماوراء اين تجسّمات خارجيّهء\r\n\r\n\r\n","description":"","footnote":"\r\n( 1 ) - [ اى عبد العزيز ايمان ده درجه دارد مانند نردبان كه بايد پلّه پلّه از آن بالا رفت . . . و چون كسى را ديدى كه يك پلّه از تو پائين‌تر است با مدارا او را به سوى خود بالا بر ، و چيزى را كه توان آن را ندارد بر او تحميل مكن كه او را خواهى شكست 
  ] .\r\n( 2 ) - [ و عبادت را بر خودتان تحميل نكنيد 
  ] .\r\n","page_name":" 108 ","page_number":112},
  {"content":"\r\n\r\nمادّيّهء جسمانيّه ، و ماوراء اين ظواهر و محسوسات حقائقى است عالىمرتبه و مجرّد از لباس مادّه و زمان و مكان و ساير عوارض آن . و چون آن حقائق از مقام واقعيّت خود تنزّل كند به اين صور مادّيّهء مدركهء در جهان خارج تجسّم پيدا مىكند ، و آيه مباركه قرآن مجيد :\r\n وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  . « 1 »\r\nبر آن صراحت دارد . و به طور اجمال تفسير آن اينست كه : به طور كلّى و عموم ، آنچه در اين جهان مادّه تحقّق دارد قبل از تحقّق خارجى خود داراى حقيقتى ديگر بوده بدون لباس تقدير و اندازه ، و لكن در موقع نزول و تنزيل طبق علم بارى تعالى به اندازه‌هاى معيّن و مشخّص اندازه‌گيرى شده و به تقديرات الهى مقدّر و محدود گرديده است :\r\n ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ  . « 2 »\r\n\r\n\r\n","description":"","footnote":"\r\n( 1 ) - آيه 21 ، از سورهء 15 : حجر : [ و هيچ چيز نيست مگر اينكه خزائن آن نزد ماست ، و جز به‌اندازهء معلومى فرونفرستيم 
  ] .\r\n( 2 ) - آيه 22 ، از سورهء 57 : حديد : [ و هيچ مصيبتى در زمين و در جانهاى شما بهم نمىرسد مگر اينكه قبل از آنكه آنها را اندازه زنيم و بر تقدير معيّن در عالم قدر بيافرينيم ، اصل آن در عالم قضاء كلّى و كتاب لوح محفوظ موجود است ، و اين بر خداوند آسان است 
  ] .\r\n","page_name":" 109 ","page_number":113},
  {"content":"\r\n\r\nصورت خارجيّه چون مقدّر و محدود است و مبتلى به عوارض مادّيّه از كون و فساد است دستخوش فنا و زوال و نفاد است :  ما عِنْدَكُمْ يَنْفَدُ  « 1 » ليكن آن حقائق عاليهء مجرّده كه حكم خزائن را دارند و وجههء آنان وجههء تجرّد و ملكوتى است جز ثبات و دوام و كلّيّت چيزى بر آنها مترتّب نمىگردد :  وَ ما عِنْدَ اللَّهِ باقٍ  . « 2 » و اشاره به همين معنى و حقيقت است\r\nحديث متّفق عليه بين الفريقين :\r\nنحن معاشر الأنبياء امرنا ان نكلّم النّاس على قدر عقولهم .\r\n« 3 »\r\nو اين حديث راجع به جهت بيان كيفيّات حقائق است نه كمّيّات آنها ، و دلالت دارد بر آنكه ما گروه پيامبران الهى پيوسته حقائق عاليه را تنزّل داده موافق با فهم و ادراك شنونده بيان مىنمائيم . و اين به جهت آنست كه عقول بشرى در دنيا به علّت توجّه و التفات به زينت‌هاى دنيا و زخارف آن و آرزوهاى پوچ و طولانى تيره و كدر شده است و نمىتواند آن حقائق را به همان درجه از صفا و واقعيّتى كه دارد ادراك كند ، لذا انبياء عظام مانند كسى كه بخواهد حقيقتى را براى كودكان ساده‌لوح بيان كند مجبورند آن حقيقت را تنزّل داده و از آن ، تعابيرى كه موافق ادراك محسوسات آن كودكان است بنمايند . پيغمبران عظام به وسيلهء مقام شرع و شريعت كه پاسدار آن هستند چه بسا از آن\r\n\r\n\r\n","description":"","footnote":"\r\n( 1 ) - [ آنچه در نزد شماست پايان مىپذيرد ، و آنچه نزد خداست باقى است 
  ] .\r\n( 2 ) - [ آنچه در نزد شماست پايان مىپذيرد ، و آنچه نزد خداست باقى است 
  ] .\r\n( 3 ) - [ ما گروه انبياء مأموريم با مردم به‌اندازهء خردهاشان سخن گوئيم 
  ] .\r\n","page_name":" 110 ","page_number":114},
  {"content":"\r\n\r\nحقائق زنده تعابيرى نموده‌اند كه مىرساند آن حقائق فاقد حسّ و شعورند و حال آنكه هر يك از اين ظواهر شرعيّه از نماز و روزه و حجّ و جهاد و صلهء رحم و صدقات و امر به معروف و نهى از منكر و غير اين‌ها داراى حقيقتى هستند زنده و با شعور و ادراك .\r\nسالك كسى را گويند كه با قدم سلوك و مجاهده بخواهد بعون الله و توفيقه در سايهء ذلّ عبوديّت و خاكسارى و تضرّع و ابتهال ، كدورت و قشر نفس و عقل را كنار زده و با عقل پاك و نفس روشن و نورانى بىغلّ و غش و با صفا و جلاى خود آن حقائق عاليه را در همين نشئهء مادّيّه و جهان ظلمانى مشاهده كند . چه‌بسا اتّفاق مىافتد كه سالك همين وضوء و نماز را به صورت واقعى خود مشاهده مىكند و مىبيند كه از حيث شعور و ادراك هزاران مرتبه از صورت جسمانيّهء خارجيّهء آن امتياز دارد چنان كه راجع به صور مثالى عبادات در عالم برزخ و قيامت و تكلّم انسان با آنها در اخبار ائمّهء طاهرين - صلوات الله و سلامه عليهم اجمعين - مطالبى ارزنده و بسيار نفيس وارد است ، و در قرآن مجيد راجع به نطق جوارح و سمع و بصر آيه‌اى است . پس نبايد گمان كرد كه مسجد عبارت است از همين خشت و گل ، بلكه آن را واقعيّتى است زنده و مدرك و شاعر ، لذا در اخبار آمده است كه در فرداى قيامت قرآن و مسجد نزد پروردگار خود شكايت مىنمايند .\r\nشخصى از سالكين راه خدا به بستر خود آرميده بود چون خواست از اين پهلو به آن پهلو بغلطد ناگهان از زمين ناله‌اى شنيد . چون علّت\r\n\r\n","description":"","footnote":"","page_name":" 111 ","page_number":115},
  {"content":"\r\n\r\nرا طلب كرد خودش ادراك كرد يا به او گفتند كه اين نالهء زمين از فراق شما بوده است .\r\nبارى چون اين مقدّمه معلوم شد حال مىگوئيم كه : سالك بايد به واسطهء اعمال مترتّبه و مداوم خود آن صورت ملكوتيّهء مجرّده را در نفس خود تثبيت كند تا از حال به مقام ملكه ارتقاء يابد .\r\nسالك بايد به واسطهء تكرار هر عملى حظّ روحانى و ايمانى خود را از آن عمل دريافت كند و تا اين معنى براى او حاصل نشود دست از عمل باز ندارد . و آن جنبهء ملكوتى ثابت عمل وقتى حاصل مىگردد كه سالك بطور ثبات و دوام به عمل اشتغال ورزد تا اثرات ثابتهء اعمال فانيهء خارجيّه در صقع نفس رسوخ پيدا كند و متحجّر گردد و ديگر پس از تثبيت و استقرار قابل رفع نباشد .\r\nپس سالك بايد سعى كند عملى را كه مطابق استعداد اوست انتخاب كند و اگر احيانا ثبات و دوام آن را عازم نيست اختيار ننمايد ، زيرا در صورت متاركهء عمل ، حقيقت و واقعيّت عمل به مخاصمه برمىخيزد و آثار خود را بالمرّة جمع نموده و با خود مىبرد ، و در نتيجه آثارى ضدّ آثار عمل در نفس پديد مىآيد ، نعوذ بالله .\r\nمعنى مخاصمه آنست كه چون سالك آن عمل را ترك گفت حقيقت آن عمل به طور عكس العمل از سالك دورى مىجويد و آثار و خصوصيّات خود را نيز با خود مىبرد . و چون آن\r\n\r\n","description":"","footnote":"","page_name":" 112 ","page_number":116},
  {"content":"\r\n\r\nعمل ، عمل نورانى و خير بوده است چون ناحيهء نفس از آن آثار نورانى خالى گردد ناگزير آثار ضدّ آن از ظلمت و تيرگى و شرور جايگزين آن خواهد شد . و حقيقت آنست كه لا يوجد عند الله الّا الخير ، « 1 » و امّا الشّرور و القبائح و الظّلمات انّما هي من أنفسنا . « 2 » بنابراين هر عيب و نقص كه پديد آيد از ناحيهء افراد بشر است ، و الشَّرُّ ليس إليك . « 3 » و بر اين اساس نيز روشن مىشود كه فيوضات الهيّه اختصاصى نبوده بلكه از صقع ربوبى و از مقام رحمت نامتناهى متوجّه عموم افراد بشر است از مسلم و يهود و نصارى و مجوس و آتش‌پرست و بت‌پرست ، لكن خصوصيّات موجودهء در قوابل ، به سوء اختيار آنها سبب مىگردد كه اين رحمت واسعه در بعضى افادهء سرور و بهجت و شادى نمايد و در بعضى دگر ايجاد غم و اندوه .\r\n\r\nششم : مراقبه\r\nو آن عبارت است از آنكه سالك در جميع احوال مراقب و مواظب باشد تا از آنچه وظيفهء اوست تخطّى ننمايد و از آنچه بر آن عازم شده تخلّف نكند .\r\nمراقبه معناى عامّى است و به اختلاف مقامات و درجات و منازل سالك تفاوت مىكند . در ابتداى امر سلوك مراقبه\r\n\r\n\r\n","description":"","footnote":"\r\n( 1 ) - [ نزد خداوند جز خير و خوبى يافت نمىشود 
  ] .\r\n( 2 ) - [ و امّا شرها و زشتيها و تاريكيها همه از ناحيهء خود ماست 
  ] .\r\n( 3 ) - [ و شر به ساحت مقدّس تو راه ندارد 
  ] .\r\n","page_name":" 113 ","page_number":117},
  {"content":"\r\n\r\nعبارتست از آنكه از آنچه به درد دين و دنياى او نمىخورد اجتناب كند و از ما لا يعنى دورى گزيند و سعى كند تا خلاف رضاى خدا در قول و فعل از او صادر نگردد ، ولى كم‌كم اين مراقبه شدّت يافته و درجه به درجه بالا مىرود . گاهى مراقبه عبارتست از توجّه به سكوت خود و گاهى به نفس خود و گاهى به بالاتر از آن از مراتب حقيقت از اسماء و صفات كلّيّهء الهيّه . و مراتب و درجات آن إن شاء اللّه تعالى بيان خواهد شد .\r\nبايد دانست كه مراقبه از اهمّ شرائط سلوك است ، و مشايخ عظام را در آن تأكيداتى است ، و بسيارى آن را از لوازم حتميّهء سير و سلوك شمرده‌اند ، چه آن به منزلهء حجر اساسى است ، و ذكر و فكر و ساير شرائط بر آن حجر بنا نهاده مىشود ، لذا تا مراقبه صورت نگيرد ذكر و فكر بدون اثر خواهد بود . مراقبه حكم پرهيز از غذاى نامناسب براى مريض را دارد ، و ذكر و فكر حكم دارو ، و تا وقتى كه مريض مزاج خود را پاك ننمايد و از آنچه مناسب او نيست پرهيز نكند دارو بىاثر خواهد بود ، و چه بسا گاهى اثر معكوس مىدهد ، لذا بزرگان و اساتيد عظام اين راه ، سالك بدون مراقبه را از ذكر و فكر منع مىكنند و ذكر و فكر را بر حسب درجات سالك انتخاب مىنمايند .\r\n\r\nهفتم : محاسبه\r\nو آن عبارت است از اينكه وقت معيّنى را در شبانه روز براى خود معيّن كند و در آن وقت به تمام كارهاى شبانه روز خود\r\n\r\n","description":"","footnote":"","page_name":" 114 ","page_number":118},
  {"content":"\r\n\r\nرسيدگى بنمايد . و اشاره به آنست آنچه\r\nحضرت موسى بن جعفر عليهما السلام فرموده است كه : ليس منّا من لم يحاسب نفسه كلّ يوم مرّة .\r\n« 1 » و چنان كه در محاسبه براى سالك چنين ظاهر شد كه از وظائف خود تخلّف نموده است بايد استغفار كند و در صورت عدم تخلّف شكر حضرت بارى تعالى شأنه را بجاى آورد .\r\n\r\nهشتم : مؤاخذه\r\nو آن عبارتست از اينكه سالك پس از مشاهدهء خيانت ، در مقام تأديب نفس خود برآمده و او را به نحوى كه خود مقتضى داند تأديب و تنبيه نمايد .\r\n\r\nنهم : مسارعت\r\nيعنى در آنچه بر آن عزم نموده مسارعت كند ، چون در اين راه آفاتى است و براى سالك در هر مقام متناسب با حال او مانعى پديد مىگردد . سالك بايد بسيار زرنگ و باهوش باشد و قبل از آنكه مانعى به دو دست يابد و دامان او را آلوده كند وظيفهء خود را انجام دهد و در راه وصول به مقصد دقيقه‌اى فروگذار نكند .\r\n\r\nدهم : ارادت\r\nو آن ارادت است به صاحب شريعت و خلفاى حقّهء آن بزرگوار .\r\nو در اين ارادت چنان بايد خود را خالص كند كه هيچ غشّى در آن نباشد . و بايد در اين مرحله به سرحدّ كمال برسد زيرا ارادت را در\r\n\r\n\r\n","description":"","footnote":"\r\n( 1 ) - [ از ما نيست آن كس كه روزى يك بار به حساب خود نرسد 
  ] .\r\n","page_name":" 115 ","page_number":119},
  {"content":"\r\n\r\nتأثير اعمال مدخليّتى عظيم است و هر چه ارادت بيشتر و بهتر شود اثر اعمال در نفس سالك راسخ‌تر و نيكوتر خواهد بود .\r\nو چون تمام موجودات مخلوقات خدا هستند سالك بايد به همهء آنها محبّت كند و هر يك را در مرتبه و درجهء خود محترم بشمارد . شفقت و مهربانى نسبت به جميع منسوبان پروردگار چه حيوان و چه انسان هر يك در مقام و مرتبهء خود از آثار محبّت به خداست ، چنان كه در حديث وارد شده است كه عمدهء شعب ايمان همانا شفقت بر خلق خداست .\r\nالهى أسألك حبّك و حبّ من يحبّك . . . « 1 »\r\n احبّ بحبّها تلعات نجد * و ما شغفى بها لو لا هواها\r\nأذلّ لآل ليلى في هواها * و أحتمل الأصاغر و الكبارا \r\n« 2 »\r\n\r\nيازدهم : ادب نگاه داشتن\r\nنسبت به جناب مقدّس حضرت ربّ العزّة و خلفاى او . و اين معنى با ارادت و محبّت كه قبلا ذكر شد فرق دارد . چه معناى\r\n\r\n\r\n","description":"","footnote":"\r\n( 1 ) - [ خداوندا دوستى خودت و دوستى كسى را كه تو را دوست مىدارد از تو خواستارم 
  ] .\r\n( 2 ) - [ به خاطر دوستى او ( ليلى ) تپّه‌هاى سرزمين نجد را نيز دوست مىدارم . و اگر ميل و هواى او نبود چه عشقى پرشور بدانها مىتوانم داشت ؟ در راه عشق او خود را خاكسار خاندان وى مىدانم ، و خرد و كلان را در راه او تحمّل مىكنم 
  ] .\r\n","page_name":" 116 ","page_number":120},
  {"content":"\r\n\r\nادب عبارت است از توجّه به خود كه مبادا از حريم خود تجاوزى شده باشد و آنچه خلاف مقتضاى عبوديّت است از او سرزند . زيرا كه ممكن در برابر واجب حدّ و حريم دارد و لازمهء حفظ اين ادب رعايت مقتضيات عالم كثرت است ، ولى ارادت و محبّت ، انجذاب است به حضرت احديّت و لازمه‌اش توجّه به وحدت است .\r\nنسبت ارادت و ادب مانند نسبت واجب است به حرام در احكام ، چه سالك در اتيان واجب توجّه به سوى محبوب دارد ، و در اجتناب از حرام توجّه به حريم خود دارد تا مبادا از حدود امكانى و مقتضاى عبوديّت خود خارج شود . و در حقيقت بازگشت ادب به سوى اتّخاذ طريق معتدل بين خوف و رجاء است ، و لازمهء عدم رعايت ادب كثرت انبساط است كه چون از حدّ گذرد مطلوب نخواهد بود .\r\nمرحوم حاج ميرزا على آقاى قاضى - رضوان الله عليه - مقام انبساط و ارادتش غلبه داشت بر خوف ايشان ، و همچنين مرحوم حاج شيخ محمّد بهارى - رحمة الله عليه - اين‌طور بود ، در مقابل ، حاج ميرزا جواد آقاى ملكى تبريزى - رضوان الله عليه - مقام خوف ايشان غلبه داشت بر رجاء و انبساط ، و اين معنى از گوشه و كنار سخنانشان مشهود است . آن كه انبساط او بيشتر باشد او را « خراباتى » گويند ، و آن كه خوف او افزون باشد او را « مناجاتى » نامند . ولى كمال در رعايت اعتدال است و آن عبارت است از\r\n\r\n","description":"","footnote":"","page_name":" 117 ","page_number":121},
  {"content":"\r\n\r\nحائز بودن كمال انبساط در عين كمال خوف ، و اين معنى فقط در ائمّهء طاهرين - صلوات الله و سلامه عليهم اجمعين - موجود است .\r\nبرگرديم بر سر مطلب و محصّل آنكه : ادب آنست كه ممكن حدود امكانى خود را فراموش نكند ، لهذا چون وقتى در نزد حضرت صادق عليه السّلام سخنى كه در آن شائبه‌اى از غلوّ در حقّ آن حضرت بود به ميان آمد آن حضرت فورا به خاك افتاد و جبين مباركش را بر خاك مىماليد .\r\nمرتبهء كامل از ادب آنست كه سالك در همهء احوال خود را در محضر حضرت حقّ - سبحانه و تعالى - حاضر دانسته و در حال تكلّم و سكوت ، در خوردن و خوابيدن ، در سكون و حركت و بالاخره در تمام حالات و سكنات و حركات ، ادب را ملحوظ دارد . و اگر سالك پيوسته توجّه به أسماء و صفات الهى داشته باشد قهرا ادب و كوچكى بر او مشهود خواهد شد .\r\n\r\nدوازدهم : نيّت\r\nو آن عبارت است از آنكه سالك منظورى در سلوك نداشته باشد جز نفس سلوك و فناء در ذات احديّت . و بنا بر اين بايد سالك سيرش خالص باشد :  فَادْعُوا اللَّهَ مُخْلِصِينَ لَهُ الدِّينَ  . « 1 » در اخبار زيادى وارد شده است كه نيّت سه مرتبه دارد ، منها\r\nما قال الصّادق عليه السّلام :\r\n\r\n\r\n","description":"","footnote":"\r\n( 1 ) - آيه 14 ، از سورهء 40 : غافر : [ پس خدا را بخوانيد در حالى كه دين را براى او خالص كرده باشيد 
  ] .\r\n","page_name":" 118 ","page_number":122},
  {"content":"\r\n\r\nالعبّاد ثلاثة : قوم عبدوا الله خوفا فتلك عبادة العبيد ، و قوم عبدوا الله طمعا فتلك عبادة الاجراء .\r\nو قوم عبدوا الله حبّا فتلك عبادة الأحرار .\r\n« 1 »\r\nدر اثر تأمّل و دقّت واضح خواهد شد كه عبادت دو دستهء اوّل به حقيقت صحيح نيست زيرا عبادت آنها به خدا و براى خدا نبوده و مرجع عبادت آنها به خودپرستى است و در واقع آنها خود را پرستيده‌اند نه خداى تعالى را ، چون بازگشت عبادت آنها به همان علائق و مشتهيات نفسانى است ، و چون خودپرستى با خداپرستى جمع نمىشود بنا بر اين بايد بر حسب نظريّهء اوّل ، اين جماعت به خدا كافر بوده و خدا را منكر باشند ليكن چون قرآن كريم به نصّ خود اصل خداپرستى را فطرى هر بشرى بيان فرموده است و هرگونه تغيير و تبديلى را در خلقت نفى نموده است :\r\n فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  . « 2 »\r\n\r\n\r\n","description":"","footnote":"\r\n( 1 ) - [ عبادت‌كنندگان سه دسته‌اند : گروهى خدا را از روى ترس عبادت مىكنند ، و آن عبادت بندگان و غلامان است . و گروهى خدا را از روى طمع و چشمداشت عبادت مىكنند ، و آن عبادت مزدبران است . و گروهى خدا را از روى محبّت عبادت مىكنند ، و آن عبادت آزادگان است 
  ] .\r\n( 2 ) - آيه 30 ، از سورهء 30 : روم : [ پس روى خود را به سوى دين كن در حالى كه ميانه‌رو و معتدل بوده و به حقّ گرايش داشته باشى ، كه آن همان فطرتى است كه خداوند مردم را بر اساس آن آفريده ، تبديلى در آفرينش خدا نيست ، اينست دين استوار و ليكن بيشتر مردم نمىدانند 
  ] .\r\n","page_name":" 119 ","page_number":123},
  {"content":"\r\n\r\nبنا بر اين انحراف بشر از جادّهء خداپرستى نيست بلكه از جادّهء توحيد است كه خدا را در فعل و صفت واحد نمىدانند بلكه غير او را با او سهيم و شريك مىكنند ، و لذا قرآن در همه جا براى اثبات توحيد خداوند و نفى شرك از او قيام فرموده است . و بر اين اساس دو دستهء اوّل خدا را در منظور خود سهيم و شريك مىدانند و در عين خداپرستى نيز از خودپرستى دست باز نمىدارند و فعل خود را در عبادات براى هر دو منظور بجا مىآورند و اين همان شرك است ، و در حقيقت اين دو گروه ، مشرك به خداى متعال مىباشند كه به نصّ قرآن براى آن آمرزشى نيست .\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  . « 1 »\r\nبنابراين عبادت آنها ابدا مثمر ثمر نبوده و آنها را به خداى متعال نزديك نخواهد ساخت .\r\nامّا دستهء سوّم كه خدا را بر اصل محبّت مىپرستند كه همان عبادت احرار است و در بعضى از روايات وارد است كه\r\nتلك عبادة الكرام\r\n« 2 » اين همان عبادت صحيحهء واقعيّه است و به آن نمىرسند مگر پاكان درگاه الهى . فهَذَا مَقَامٌ مَكْنُونٌ  لا يَمَسُّهُ إِلَّا الْمُطَهَّرُونَ  . « 3 »\r\n\r\n\r\n","description":"","footnote":"\r\n( 1 ) - آيه 48 ، از سورهء 4 : نساء : [ خداوند گناه شرك را نمىآمرزد و پائين‌تر از آن را براى هر كس كه بخواهد مىآمرزد 
  ] .\r\n( 2 ) - [ اين عبادت كريمان و بزرگواران است 
  ] .\r\n( 3 ) - [ و اين مقام پوشيده و دربستى است كه جز پاكان بدان دست نيابند 
  ] .\r\n","page_name":" 120 ","page_number":124},
  {"content":"\r\n\r\nمحبّت عبارتست از انجذاب ، يعنى كشيده شدن چيزى به سوئى و حقيقتى . دسته سوّم گروهى هستند كه پايهء عبادت و پرستش خود را بر محبّت و كشش به سوى خدا قرار داده غير از كشيده شدن به سوى او و تقرّب به حضرت او هيچ مقصود و منظورى ندارند و صرفا همان انجذابى كه از ناحيهء محبوب در خود حسّ مىكنند داعى و محرّك آنها به سوى محبوب و موجب حركت آنها بدان حريم است .\r\nدر بعضى از اخبار وارد شده است كه حقّ تعالى را از آن جهت كه اهليّت عبادت دارد پرستش نمائيد . و معلوم است كه اين اهليّت بازگشتش به صفات الهى نبوده بلكه راجع به مقام ذات مقدّس اوست جلّ جلاله و عظم شأنه ، و بنا بر اين مفادش آن خواهد بود كه خداوند را چون خداوند است عبادت كنيد :\r\nإلهى ما عبدتك خوفا من نارك و لا طمعا فى جنّتك ، بل وجدتك أهلا للعبادة فعبدتك .\r\n« 1 »\r\nأنت دللتني عليك ، و دعوتنى إليك ، و لو لا أنت لم أدر ما أنت .\r\n« 2 » سالك راه خدا در ابتداى سلوك خود با پاى محبّت گام\r\n\r\n\r\n","description":"","footnote":"\r\n( 1 ) - [ خدايا من تو را از روى بيم از آتش و به طمع بهشت نپرستيده‌ام بلكه تو را شايستهء پرستش يافته و بدين جهت پرستيده‌ام 
  ] .\r\n( 2 ) - [ تو مرا به خود ره نمودى و به سوى خويش خواندى ، و اگر تو نبودى من نمىدانستم تو چه هستى 
  ] .\r\n","page_name":" 121 ","page_number":125},
  {"content":"\r\n\r\nبرمىدارد ولى پس از آنكه منازلى را سير نمود و كمالى فىالجمله حاصل كرد متوجّه خواهد شد كه محبّت امرى است مغاير با محبوب و لهذا سعى مىكند كه محبّت را كه تا به حال وسيلهء سلوك و نردبان ترقّى او بوده است رها كند ، و آن وسيله را تا اينجا مؤثّر مىداند و از اينجا به بعد مضرّ و مانع راه تشخيص مىدهد . بنابراين از اينجا سالك فقط و فقط محبوب را در نظر داشته ، و او را عبادت مىكند به عنوان محبوبيّت و بس ، ولى چون قدمى نيز فراتر مىگذارد و منازلى را چند سير مىكند درمىيابد كه اين قسم از عبادت نيز خالى از شائبهء شرك نيست زيرا در اين عبادت خود را عاشق و محبّ و خدا را معشوق و محبوب دانسته است و خوديّت با حبّ به محبوب مغايرت دارد ، بنابراين نظر كردن به محبوب با وجود عنوان محبّ با عبادت ذات مقدّس خداوند متعال مغايرت و تنافى دارد ، لهذا از اينجا سعى مىكند كه حبّ و عشق محبوب را فراموش كند تا به كلّى از تغاير و كثرت گذشته قدم خود را در عالم وحدت بنهد . و در اين موقع نيّت از سالك منتفى مىگردد زيرا ديگر شخصيّت و خوديّتى در ميان نيست تا نيّت از او صادر شود .\r\nتا قبل از اين مرحله سالك طالب شهود و كشف و مكاشفه بود ولى در اين مقام به كلّى تمام آن اغراض را به خاك نسيان مىسپارد چون ديگر اراده و نيّتى نيست تا مراد و منويى را در نظر بگيرد . در اين حال چشم و دل سالك از ديدن و نديدن و رسيدن و\r\n\r\n","description":"","footnote":"","page_name":" 122 ","page_number":126},
  {"content":"\r\n\r\nنرسيدن و دانستن و ندانستن و ردّ و قبول پوشيده خواهد شد . از حافظ شيرازى است :\r\n با خرابات‌نشينان ز كرامات ملاف * هر سخن جائى و هر نكته مقامى دارد \r\nاز بايزيد بسطامى نقل است كه گفت : « روز اوّل ، دنيا را ترك كردم ، و روز دوّم ، عقبى را ترك كردم ، و روز سوّم از ما سوى الله گذشتم ، و روز چهارم پرسيدند : ما تريد ؟ گفتم : اريد ان لا اريد » . « 1 »\r\nو اين اشاره به همان مطلبى است كه بعضى در تعيين منازل اربعه گويند : اول ، ترك دنيا . دوّم : ترك عقبى . سوّم : ترك مولى ، و چهارم : ترك ترك ، فتدبّر . و مراد از قطع طمع در نزد سالكين عبارت از اين مرحله است كه بسيار عظيم و كريوه‌اى مشكل است و عبور از آن صعب و دشوار و به اين آسانىها دست ندهد ، چه سالك پس از تأمّل و دقّت فراوان باز مىيابد كه در تمام مراحل سير در اين مرحله خالى از قصد و نيّت نبوده است بلكه غايت و مقصودى را در سويداى دل خود منظور داشته است گرچه آن غايت عبور از مراحل ضعف و نقص و وصول به كمال و كمالات باشد . و اگر سالك با وسيله و آلت تجريد ذهن و خاطر بكوشد و بارها به خود فشار آورد تا بخواهد از اين عقبه عبور كند و\r\n\r\n\r\n","description":"","footnote":"\r\n( 1 ) - [ چه مىخواهى . . . مىخواهم كه چيزى نخواهم 
  ] .\r\n","page_name":" 123 ","page_number":127},
  {"content":"\r\n\r\nخود را از اين معانى و مقصودها عارى و مجرّد كند هيچ نتيجه‌اى عائد او نخواهد شد چه نفس اين تجريد مستلزم عدم تجريد است به علّت آنكه لا بد اين تجريد را سالك به داعيهء غايتى بجا مىآورد و خود اين داعيه و نظر به غايت ، نشانه و علامت عدم تجريد است .\r\nروزى با استاد خود مرحوم آقاى حاج ميرزا على آقاى قاضى - رضوان الله عليه - اين راز را در ميان نهادم و استفسار و التماس چاره‌اى نمودم ، فرمود : « به وسيلهء اتّخاذ طريقهء احراق مىتوان اين مسئله را حلّ نموده و اين معضله را گشود . و آن بدين‌طريق است كه بايد سالك به حقيقت ادراك كند كه خداوند متعال وجود او را وجودى طمّاع قرار داده است و هر چه بخواهد قطع طمع كند چون سرشت او با طمع است لذا منتج نتيجه‌اى نخواهد شد و قطع طمع از او ناچار مستلزم طمع ديگرى است و به داعيهء طمعى بالاتر و عالىتر از آن مرحلهء دانى قطع طمع نموده است . بنابراين چون عاجز شد از قطع طمع و خود را زبون يافت طبعا امر خود را به خدا سپرده و از نيّت قطع طمع دست برمىدارد . اين عجز و بيچارگى ريشهء طمع را از نهاد او سوزانيده و او را پاك و پاكيزه مىگرداند » .\r\nالبتّه بايد دانست كه ادراك اين معنى نظرى نيست و با نظر هم نتيجه نمىدهد بلكه ادراك واقعى آن احتياج به ذوق و پيدايش حال دارد . اگر كسى يك مرتبه اين معنى را ذوقا ادراك كند خواهد فهميد كه ادراك تمام لذّات دنيا و ما فيها برابرى با اين حقيقت نمىكند .\r\n\r\n","description":"","footnote":"","page_name":" 124 ","page_number":128},
  {"content":"\r\n\r\nو علّت اينكه اين طريقه را احراق نامند براى آنست كه يكباره خرمن هستيها و نيّتها و غصّه‌ها و مشكلات را مىسوزاند و از ريشه و بن قطع مىكند و اثرى از آن در وجود سالك باقى نمىگذارد .\r\nدر قرآن كريم در مواردى از طريقهء احراقيّه استفاده شده است .\r\nاگر كسى براى وصول به مقصود از اين طريقه استفاده كند و در اين راه مشى نمايد راهى را كه بايد چندين سال طىّ كند در مدّت قليلى خواهد پيمود . يكى از مواردى كه در قرآن مجيد از آن استفاده شده است عبارت است از كلمهء استرجاع :\r\n إِنَّا لِلَّهِ وَ إِنَّا إِلَيْهِ راجِعُونَ  .\r\nچون در هنگام شدائد و مصائب و نزول بلايا و فتن ، انسان مىتواند به طرق مختلفى خود را تسكين دهد مثل اينكه متذكّر گردد كه مرگ براى همه است و مصيبت به همهء اشخاص وارد مىشود و بدين‌وسيله كم‌كم خود را آرام مىكند ، ولى خداوند به وسيلهء طريقهء احراقيّه و تلقين كلمهء استرجاع راه را كوتاه و مشكل را يكباره از ميان برمىدارد زيرا اگر انسان متذكّر شود كه خود او و هر چه از متعلّقات و ما يملك اوست ملك طلق خداست ، يك روز به او داده و يك روز مىگيرد و كسى را در آن حقّ دخالتى نيست ، وقتى كه انسان به خوبى ادراك كرد كه از اوّل مالك نبوده است و عنوان ملكيّت براى او مجازى بوده و بدون جهت خود را مالك تخيّل مىنموده است البتّه در صورت فقدان متأثّر نخواهد شد ، و توجّه به اين نكته ناگهان راه را بر او هموار خواهد نمود .\r\n\r\n","description":"","footnote":"","page_name":" 125 ","page_number":129},
  {"content":"\r\n\r\nادراك اينكه خداوند انسان را از اوّل طمّاع قرار داده است مثل ادراك اين مىماند كه غنىّ على الاطلاق بنده را از اوّل فقير آفريده و سرشت او را با فقر خمير كرده است ، لهذا اثبات فقر و اثبات سؤال كه لازمهء فقر است احتياج به دليل ندارد ، كسى به فقير نمىتواند ايراد كند كه چرا سؤال مىكنى ؟ زيرا فرض فقر فرض سؤال و گدائى است ، بنابراين سالك راه خدا نيز اگر در حين سير و حركت طمع ورزد بايد متوجّه باشد كه خداوند خميرهء هستى او را از اوّل با طمع سرشته است و به هيچ عنوان نمىتواند دندان طمع را بكشد و دست از طمع خود بشويد ، و از طرف ديگر چون فناء در ذات احديّت كه بر اساس عبادت احرار پايه‌گذارى شده با طمع و نيّت سازگار نيست ، بنابراين بيچاره شده و حال اضطرار و بيچارگى عجيبى پيدا مىكند كه همان حال ، او را از خودى او كه مستلزم طمع است عبور مىدهد و پس از عبور از اين مرحله ديگر انّيّت و خوديّتى نيست كه مستلزم طمع باشد .\r\nفافهم و تأمّل جيّدا .\r\n\r\nسيزدهم : صمت\r\nو آن بر دو قسم است : سكوت عامّ و مضاف ، و سكوت خاصّ و مطلق . سكوت عامّ و مضاف عبارت است از حفظ لسان از تكلّم به قدر زائد بر ضرورت با مردمان . بلكه سالك بايد اكتفا كند به قدر ضرورت و به أقلّ ما يمكن ، و اين صمت در همهء دوران سلوك در تمام اوقات لازم است بلكه مىتوان گفت مطلقا\r\n\r\n","description":"","footnote":"","page_name":" 126 ","page_number":130},
  {"content":"\r\n\r\nممدوح است . و اشاره به همين صمت است\r\nقوله عليه السّلام انّ شيعتنا الخرس .\r\n« 1 » و نيز آنچه\r\nدر « مصباح الشريعة » از حضرت صادق عليه السّلام نقل شده است كه :\r\nالصّمت شعار المحبّين ، و فيه رضا الرّبّ ، و هو من اخلاق الأنبياء و شعار الأصفياء .\r\n« 2 »\r\nو\r\nدر حديث بزنطى است از حضرت رضا عليه السّلام :\r\nالصّمت باب من ابواب الحكمة ، و انّه دليل على كلّ خير .\r\n« 3 »\r\nقسم دوّم ، كه سكوت خاصّ و مطلق است عبارت است از :\r\nحفظ لسان از تكلّم با ناس در حين اشتغال به اذكار حصريّهء كلاميّه ، و در غير آن غير مستحسن است .\r\n\r\nچهاردهم : جوع و كم خورى\r\nبه اندازه‌اى كه باعث بر ضعف نگردد و احوال را مشوّش ندارد .\r\nقال الصادق عليه السّلام :\r\nالجوع ادام المؤمن ، و غذاء الرّوح ، و طعام القلب .\r\n« 4 »\r\n\r\n\r\n","description":"","footnote":"\r\n( 1 ) - [ شيعيان ما زبانشان بسته است 
  ] .\r\n( 2 ) - [ سكوت شعار محبّان است ، و خشنودى خدا در آن است ، و آن از اخلاق پيامبران و شعار برگزيدگان است 
  ] .\r\n( 3 ) - [ سكوت درى از درهاى حكمت است ، و رهنماى به هر خيرى است 
  ] .\r\n( 4 ) - [ گرسنگى خورش مؤمن ، و غذاى روح ، و خوراك قلب است 
  ] .\r\n","page_name":" 127 ","page_number":131},
  {"content":"\r\n\r\nزيرا گرسنگى موجب سبكى و نورانيّت نفس مىگردد و فكر در حال گرسنگى مىتواند به طيران درآيد . غذاى زياد خوردن و سير بودن ، نفس را ملول و خسته و سنگين مىكند و از سير در آسمان معرفت باز مىدارد . صوم و روزه از عبادات بسيار ممدوح است ، و در روايت معراجيّه كه خطاب و تكلّم خدا با حبيبش رسول الله صلّى اللّه عليه و آله بيان مىشود و مصدّر به « يا احمد » است و در « ارشاد » ديلمى و هفدهم « بحار الأنوار » مفصّلا مذكور است ، خطابات عجيبى دربارهء جوع دارد و مزاياى اين امر را در سير و سلوك به طرز شگفت‌انگيزى بيان مىكند . مرحوم استاد قاضى - رضوان الله عليه - روايتى غريب دربارهء جوع بيان مىفرمود و محصّلش آنكه :\r\n« در زمان انبياء سلف سه نفر رفيق گذرشان به ديار غربت افتاد ، شب فرارسيد ، هر يك براى تحصيل غذا به نقطه‌اى متفرّق شدند ليكن با يكديگر ميعاد نهادند كه فردا در وقت معيّن در آن ميعادگاه يكديگر را ملاقات كنند ، يكى از آنها ميهمان بود و ديگرى به ميهمانى شخصى درآمد و چون سوّمى جائى نداشت با خود گفت به مسجد مىروم و ميهمان خدا مىشوم ، و تا صبح در آنجا به سر برد و همچنان گرسنه باقى بود . صبحدم در ميعاد خود هر سه نفر حضور يافتند و هر يك سرگذشت خود را بيان كردند . از جانب خداى تعالى به نبىّ آن زمان وحى رسيد كه به آن ميهمان ما بگو : ما ميهمانى اين ميهمان عزيز را قبول كرديم و خود ميزبان او\r\n\r\n","description":"","footnote":"","page_name":" 128 ","page_number":132},
  {"content":"\r\n\r\nشديم و براى او در صدد تهيّهء بهترين غذاها برآمديم لكن در خزانهء غيب خود تفحّص كرديم بهتر از گرسنگى غذائى را براى وى نيافتيم » .\r\n\r\nپانزدهم : خلوت\r\nو آن بر دو گونه است : خلوت عامّ ، و خلوت خاصّ .\r\nخلوت عامّ عبارتست از كناره‌گيرى و عزلت از غير اهل الله خصوصا از صاحبان عقول ضعيفه از عوام مردم مگر به قدر ضرورت :\r\n وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا  . « 1 »\r\nو امّا خلوت خاصّ عبارت است از دورى از جميع مردم . و اگر چه آن در همهء عبادات و اذكار خالى از فضيلت نيست و ليكن در طايفه‌اى از اذكار كلاميّه بلكه در جميع آنها در نزد مشايخ راه ، شرط است و در آن چند امر معتبر است :\r\nخلوت و دورى از محلّ ازدحام و غوغا و استماع هرگونه صداى مشوّش حال . و ديگر حلّيّت مكان و طهارت آن حتّى السّقف و الجدران « 1 - » ، و بايد به اندازه‌اى كوچك باشد كه فقط گنجايش يك نفر را بيشتر نداشته باشد و سعى شود كه از زخارف دنيويّه در\r\n\r\n\r\n","description":"","footnote":"\r\n( 1 ) آيه 70 ، از سورهء 6 : انعام : [ و رها كن كسانى را كه دين خود را به بازى و سرگرمى گرفته‌اند و زندگى دنيا فريبشان داده است 
  ] .\r\n( 1 - ) [ ديوارها 
  ] .\r\n","page_name":" 129 ","page_number":133},
  {"content":"\r\n\r\nآن هيچ نباشد چون كوچكى خانه و نبود اثاث البيت در آن باعث تجمّع حواس مىگردد .\r\nشخصى از جناب سلمان - رضى الله عنه - تقاضا نمود كه اجازه فرمائيد منزلى براى شما بنّائى كنم ، چه تا آن زمان براى خود خانه بنّائى نكرده بود . جناب سلمان اجازه نداد ، عرض كرد : مىدانم كه چرا اجازه نمىدهى ، سلمان گفت : بگو علّتش چيست ؟ آن شخص عرض كرد : علّت آنست كه شما مىخواهيد خانه‌اى كه طول و عرضش به‌اندازهء شما باشد من بسازم و اين خانه ميسور نيست . سلمان فرمود : آرى راست گفتى . سپس آن مرد اجازه گرفت كه چنين خانه‌اى براى او درست كند و درست نمود .\r\n\r\nشانزدهم : سهر\r\nو آن بيدارى سحر است به قدرى كه طبيعت سالك را طاقت باشد . و در مذمّت خواب سحرگاه و مدح عادت به بيدارى آن موقع است قوله تعالى :\r\n  كانُوا قَلِيلًا مِنَ اللَّيْلِ ما يَهْجَعُونَ - وَ بِالْأَسْحارِ هُمْ يَسْتَغْفِرُونَ   « 1 » .\r\n\r\nهفدهم : دوام طهارت\r\nو آن عبارت است از دوام وضوء و اغسال واجبه و غسل جمعه و ساير اغسال مستحبّه حتّى الإمكان .\r\n\r\n\r\n","description":"","footnote":"\r\n( 1 ) - آيه 17 و 18 از سورهء 51 : ذاريات : [ و چنين بودند كه پاسى كوتاه از شب را مىخوابيدند و در سحرها استغفار مىكردند 
  ] .\r\n","page_name":" 130 ","page_number":134},
  {"content":"\r\n\r\n\r\nهجدهم : مبالغه در تضرّع\r\nو مسكنت و خاكسارى و بكاء .\r\n\r\nنوزدهم : احتراز از لذائذ\r\nو مشتهيات به قدر استطاعت ، و اكتفا به آنچه قوام بدن و حيات به آنست .\r\n\r\nبيستم : كتمان سرّ\r\nو اين از شرائط بسيار مهمّ سلوك است و بزرگان طريق در اين شرط اهتمام بسيار نموده و به شاگردان خود سفارش‌هاى مهمّ نموده و توصيه را به حدّ مبالغه رسانيده‌اند ، خواه در عمل و اوراد و اذكار باشد و خواه در واردات و مكاشفات و حالات ، حتّى در مواردى كه تقيّه غير ممكن و افشاء سرّ نزديك مىگردد توريه را از لوازم و دستورات شمرده‌اند و حتّى آنكه اگر كتمان سرّ مستلزم ترك عمل و ورد است بايد دست از عمل بردارد :\r\nوَ اسْتَعينُوا عَلَى حَوائِجِكُمْ بِالْكِتْمَانِ . « 1 »\r\nدر اثر تقيّه و كتمان سرّ ، مصائب و شدائد به مقدار معتنابهى پائين مىآيد و ترك تقيّه موجب كثرت فتن و بلايا و مصائبى است كه بر سالك روى آور مىشود ، و علاوه هنگام بروز مشكلات با تحمّل و صبر بايد قدم در راه نهاد و پيروز شد :\r\n وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ  . « 2 »\r\n\r\n\r\n","description":"","footnote":"\r\n( 1 ) - [ و براى دستيابى به نيازهاى خود از كتمان و پرده‌پوشى يارى بجوئيد 
  ] .\r\n( 2 ) - آيه 45 ، از سورهء 2 : بقره : [ و از صبر ( روزه ) و نماز يارى بجوئيد ، و اين كار بسى گران است مگر بر كسانى كه دلشان براى خدا خاشع است 
  ] .\r\n","page_name":" 131 ","page_number":135},
  {"content":"\r\n\r\nمراد از صلاة در اين آيه مباركه همان معناى لغوى است ، يعنى توجّه به پروردگار عظيم ، بنابراين با ياد خدا صبر و تحمّل كردن و دندان روى جگر گذاشتن موجب تخفيف شدائد و مصائب و عامل مهمّ پيروزى است . و لهذا ديده مىشود كه همين مردمى كه در خانه‌هاى خود از بريدن دستشان گريان مىشوند در ميدان جهاد و مبارزه با دشمنان دين از قطع شدن دست و پا و ساير جوارح و اعضاء هيچ‌گونه بيمى نداشته و در خود ضعف و هراسى احساس نمىنمودند . روى اين قاعدهء كلّيّه أئمّهء طاهرين - صلوات الله و سلامه عليهم أجمعين - در كتمان اسرار توصيه‌هاى فراوان و سفارش‌هاى عجيبى فرموده‌اند حتّى ترك تقيّه را از گناهان بزرگ به شمار آورده‌اند .\r\nروزى أبو بصير « 1 » از حضرت صادق عليه السّلام سؤال كرد كه :\r\n\r\n\r\n","description":"","footnote":"\r\n( 1 ) - اين روايت را در « توحيد » صدوق در باب « رؤية » در ص 117 از طبع سربى آورده است با اسناد متّصل خود از أبو بصير عن أبي عبد الله عليه السّلام قال :\r\nقلت له : اخبرنى عن الله عزّ و جلّ هل يراه المؤمنون يوم القيمة ؟ قال : نعم و قد رأوه قبل يوم القيمة ، فقلت : متى ؟ قال : حين قال لهم : أ لست بربّكم ؟ قالوا : بلى . ثمّ سكت ساعة ثمّ قال : و انّ المؤمنين ليرونه في الدّنيا قبل يوم القيمة ، أ لست تراه في وقتك هذا ؟ قال أبو بصير : فقلت له : جعلت فداك فاحدّث بهذا عنك ؟ فقال : لا ، فانّك اذا حدّثت به فانكره منكر جاهل بمعنى ما تقوله ثمّ قدّر انّ ذلك تشبيه كفر . و ليست الرّؤية بالقلب كالرّؤية بالعين ، تعالى الله عمّا يصفه المشبّهون و الملحدون .\r\n","page_name":" 132 ","page_number":136},
  {"content":"\r\n\r\n« آيا مىتوان خدا را در قيامت ديد ؟ چون اشاعره عقيده دارند كه خدا را در قيامت و سراى دگر همهء مردم مىبينند البتّه به نحو تجسّم - تعالى الله عمّا يقول الظّالمون علوّا كبيرا - حضرت فرمودند :\r\nدر اين دنيا هم مىتوان ديد همان‌طور كه الآن در اين مجلس خودت خدا را ديدى . ابو بصير عرض كرد : يا بن رسول الله اجازه مىفرمائيد اين را براى دگرى نقل كنم ؟ حضرت فرمودند : نقل مكن زيرا مردم نتوانند حقيقت آن را ادراك نمايند و لهذا گمراه مىشوند » .\r\n\r\nبيست و يكم : شيخ و استاد\r\nو آن بر دو قسم است : استاد عامّ ، و استاد خاصّ . استاد عامّ آنست كه بخصوصه مأمور به هدايت نباشد و رجوع به او از باب رجوع به اهل خبره در تحت عموم  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  « 1 » بوده باشد . و لزوم رجوع به استاد عامّ فقط در ابتداى سير و سلوك است وقتى كه سالك مشرّف به مشاهدات و تجلّيات صفاتيّه و ذاتيّه شد ديگر همراهى او لازم نيست . و اما استاد خاصّ ، آنست كه بخصوصه منصوص به ارشاد و هدايت است و آن رسول خدا و خلفاى خاصّهء حقّهء او هستند . و سالك را در هيچ حالى از احوال از مرافقت و همراهى استاد خاصّ گريزى نيست اگر چه به وطن مقصود رسيده باشد . البتّه مراد همان مرافقت\r\n\r\n\r\n","description":"","footnote":"\r\n( 1 ) - آيه 43 ، از سورهء 16 : نحل : [ پس از اهل ذكر ( و خبره ) بپرسيد اگر نمىدانيد 
  ] .\r\n","page_name":" 133 ","page_number":137},
  {"content":"\r\n\r\nباطنى امام است با سالك نه فقط همراهى و مصاحبت در مقام ظاهر ، چون واقعيّت و حقيقت امام همان مقام نورانيّت اوست كه سلطه بر جهان و جهانيان دارد و امّا بدن عنصرى او گرچه آن نيز از ساير بدنها امتياز دارد لكن آن منشأ اثر و متصرّف در امور كائنات نيست .\r\nو براى توضيح اين نكته متذكّر مىگردد كه : آنچه در عالم خلقت تحقّق مىيابد منشأ آن ، صفات و اسماء الهيّه است ، و حقيقت امام همان اسماء و صفات خداست . و بنا بر اين اصل فرموده‌اند كه : چرخ عالم هستى و افلاك و همهء كائنات به دست ما حركت مىكند و آنچه واقع مىشود به اذن ما واقع مىشود :\r\nبنا عرف الله\r\n، بنا عبد الله\r\n. « 1 » بنا بر اين سالك در حال سير ، در مراتب نورانيّت امام عليه السّلام سلوك مىنمايد و به هر درجه‌اى كه صعود كند و در هر مرتبه‌اى كه باشد امام عليه السّلام آن مرتبه را حائز بوده و با سالك در آن درجه و مرتبه معيّت دارد .\r\nو همچنين بعد از وصول نيز مرافقت امام لازم است چون آداب كشور لاهوت را نيز او بايد به سالك بياموزد ، بنابراين مرافقت امام در هر حال از شرائط مهمّه بلكه از اهمّ شرائط سلوك است . در اينجا نكاتى است بس دقيق كه در بيان نيايد و فقط بايد خود سالك به وسيلهء ذوق آن حقايق را دريابد .\r\n\r\n\r\n","description":"","footnote":"\r\n( 1 ) - [ خداوند به وسيلهء ما شناخته شد ، و به وسيلهء ما پرستش شد 
  ] .\r\n","page_name":" 134 ","page_number":138},
  {"content":"\r\n\r\nمحى الدّين عربى نزد استادى رفت و از كثرت ظلم و عصيان فراوان شكايت نمود . استاد فرمود : « به خداى خود توجّه كن . سپس چندى بعد نزد استادى دگر رفت و همچنان از بيداد و شيوع معاصى سخن گفت . استاد فرمود : به نفس خود توجّه كن . در اين موقع ابن عربى گريه آغاز كرد و وجه اختلاف پاسخ‌ها را از استاد جويا شد . استاد فرمود : اى نور ديده ، جواب‌ها يكى است ، او تو را به رفيق دعوت كرد ، و من تو را به طريق دعوت مىكنم » .\r\nبارى اين داستان را براى آن آورديم كه دانسته شود كه سير الى الله منافاتى با سير در مراتب اسماء و صفات الهيّه كه همان مقام امام است ندارد بلكه بسيار به هم نزديك‌اند و بلكه حقّا يكى است و در آن مرحله دوئيّت و اثنينيّت يافت نمىشود بلكه هر چه هست نور واحدى است كه نور خداست ، غاية الأمر از آن نور به تعبيرات مختلفه سخن مىرود ، گاهى به اسماء و صفات الهيّه و گاهى به حقيقت يا نورانيّت امام از آن تعبير مىكنند :\r\n عباراتنا شتّى و حسنك واحد * و كلّ إلى ذاك الجمال يشير \r\n« 1 » امّا استاد عامّ شناخته نمىشود مگر به مصاحبت و مرافقت با او در خلأ و ملأ تا به طور يقين براى سالك واقعيّت و يقين او دستگير شود ، و ابدا به ظهور خوارق عادات ، و اطّلاع بر مغيبات و\r\n\r\n\r\n","description":"","footnote":"\r\n( 1 ) - [ عبارات و تعبيرهاى ما مختلف است ولى حسن و زيبائى تو يكى است ، و اين تعابير به همان جمال و زيبائى اشاره دارد 
  ] .\r\n","page_name":" 135 ","page_number":139},
  {"content":"\r\n\r\nاسرار خواطر افراد بشر ، و عبور بر آب و آتش ، و طىّ الارض و الهواء ، و استحضار از آينده و گذشته و امثال اين غرائب و عجائب نمىتوان پى به وصول صاحبش برد زيرا كه اين‌ها همه در مرتبهء مكاشفهء روحيّه حاصل مىشود و از آنجا تا سرحدّ وصول و كمال ، راه به نهايت دور است و تا هنگامى كه در استاد تجلّيات ذاتيّهء ربّانيّه پيدا نشود استاد نيست ، و به مجرّد تجلّيات صفاتيّه و اسمائيّه نيز نمىتوان اكتفا كرد و آنها را كاشف از وصول و كمال دانست .\r\nمنظور از تجلّى صفاتى آنست كه سالك صفت خدا را در خود مشاهده كند و علم يا قدرت و حيات خود را حيات و علم و قدرت خدا ببيند . مثلا چيزى را كه مىشنود ادراك كند كه خدا شنيده و او سميع است ، و چيزى را كه مىبيند ادراك كند كه خدا ديده و او بصير است ، و يا در جهان علم را منحصر به خدا ذوق كند و علم هر موجودى را مستند به علم او بلكه نفس علم او مشاهده كند .\r\nو مراد از تجلّى اسمائى آنست كه صفات خدا كه مستند به ذات او هستند مثل قائم ، عالم ، سميع ، بصير ، حىّ و قدير و امثال اين‌ها را در خود مشاهده كند . مثلا ببيند كه عليم در عالم يكى است و او خداى متعال است و دگر خود را در مقابل او عليم نبيند بلكه عليم بودن او عين عليم بودن خداست . يا ادراك كند كه حىّ و زنده يكى است و او خداست و خود او اصلا زنده نيست بلكه زنده خداست و بس . و بالاخره وجدان كند كه « ليس القدير\r\n\r\n","description":"","footnote":"","page_name":" 136 ","page_number":140},
  {"content":"\r\n\r\nو العليم و الحىّ الّا هو تعالى و تقدّس » .\r\nالبتّه ممكن است تجلّى اسمائى در خصوص بعض از اسماء الهيّه صورت گيرد ، و هيچ لازمه‌اى در بين نيست كه چون در سالك يكى دو اسم تجلّى كرد حتما بايد بقيّهء اسماء تجلّى كند .\r\nامّا تجلّى ذاتى آنست كه ذات مقدّس حضرت بارى تعالى در سالك تجلّى نمايد ، و آن وقتى حاصل مىشود كه سالك از اسم و رسم گذشته باشد ، و به عبارت ديگر به كلّى خود را گم كرده و اثرى در عالم وجود از خود نيابد و خود و خوديّت خود را يكباره به خاك نسيان سپرده باشد « و ليس هناك الّا الله » « 1 » . در اين موقع ديگر ضلال و گمراهى براى چنين شخصى متصوّر نخواهد بود زيرا تا ذرّه‌اى از هستى در سالك باقيست هنوز طمع شيطان از او قطع نشده است و اميد اضلال و اغواى او را دارد ولى وقتى كه بحول الله تبارك و تعالى سالك بساط خوديّت و شخصيّت را درهم پيچيد و قدم در عالم لاهوت نهاد و در حرم خدا وارد شده لباس حرم در بركرد و به تجلّيات ذاتيّهء ربّانيّه مشرّف آمد شيطان دندان طمع را از او كنده و در حسرت مىنشيند . استاد عام بايد بدين مرتبه از كمال برسد و الّا به هر كسى نتوان سر سپرد و مطيع و منقاد گشت .\r\n هزار دام به هر گام اين بيابان است * كه از هزار هزاران يكى از آن نجهند \r\n\r\n\r\n","description":"","footnote":"\r\n( 1 ) - [ و در آنجا ديگر جز خدا چيزى نيست 
  ] .\r\n","page_name":" 137 ","page_number":141},
  {"content":"\r\n\r\nبنا بر اين نبايد در مقابل هر كسى كه متاعى عرضه مىكند و بضاعتى ارائه مىدهد و كشف و شهودى ادّعا مىنمايد سر تسليم فرود آورد . بلى در جائى كه تحقيق و تدقيق در حال استاد و شيخ متعذّر يا متعسّر باشد بايد توكّل به خدا نموده و آنچه را كه او بيان مىكند و دستور مىدهد با كتاب خدا و سنّت رسول خدا و سيرهء ائمّهء طاهرين - صلوات الله و سلامه عليهم اجمعين - بسنجد اگر موافق بود عمل نمايد و الّا ترتيب اثر ندهد . بديهى است چون چنين سالكى با قدم توكّل به خدا گام برمىدارد شيطان بر او سلطه نخواهد يافت :\r\n  إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ - إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ   . « 1 »\r\n\r\nبيست و دوم : ورد\r\nو آن عبارت است از اذكار و اوراد لسانيّه . و كيفيّت و كمّيّت آن منوط به نظر استاد است ، چه آن حكم دوائى را ماند كه بعضى را نافع و ديگرى را مضرّ است . و گاه اتّفاق مىافتد كه سالك به دو ذكر مشغول مىشود كه يكى او را به كثرت توجّه مىدهد و ديگرى به وحدت ، و در صورت اجتماع ، نتيجهء هر دو خنثى\r\n\r\n\r\n","description":"","footnote":"\r\n( 1 ) - آيه 99 و 100 ، از سورهء 16 : نحل : [ به درستى كه او ( شيطان ) بر كسانى كه ايمان آورده و بر پروردگارشان توكّل مىكنند تسلّط ندارد ، و تنها تسلّط او بر كسانى است كه او را سرپرست خود گرفته و او را شريك خدا قرار مىدهند 
  ] .\r\n","page_name":" 138 ","page_number":142},
  {"content":"\r\n\r\nمىگردد و نتيجه‌اى عائد نمىشود . البتّه اذن استاد شرط در اورادى است كه اذن عامّ در آن داده نشده است و امّا در آنچه اذن عامّ داده شده اشتغال به آن مانعى ندارد .\r\nورد بر چهار قسم است : قالبى و خفى ، و هر يك يا اطلاقى است و يا حصرى . و اهل سلوك را به قالبى اعتنائى نيست زيرا ذكر قالبى عبارتست از تلفّظ به زبان بدون التفات به معنى ، و در واقع لقلقهء لسان است و چون سالك در جستجوى معناست نه چيز ديگرى لذا ذكر قالبى براى او مفيد فائده نخواهد بود .\r\n\r\nبيست و سوم و بيست و چهارم و بيست و پنجم : نفى خواطر و ذكر و فكر\r\nو اين سه مرحله از مهمّات وصول به مقصد است ، و اكثر افرادى كه از راه بازمانده و نتوانسته‌اند به مقصد برسند توقّفشان در يكى از اين سه مرحله بوده است و در همان‌جا يا توقّف نموده و يا دستخوش هلاكت و بوار گشته‌اند ، چه خطرات اين منازل عبارت است از عبادت اصنام و اوثان « 1 - » و كواكب و آتش و گاه زندقه و فرعونيّت و دعواى حلول و اتّحاد و نفى تكليف و اباحه و امثال آن .\r\nو البتّه به همهء آنها اشاره خواهد رفت ولى فعلا حلول و اتّحاد را كه از خطرات مهمّ است به طور اجمال بيان مىكنيم و آن براى سالك از صاف نمودن ذهن به وسيلهء نفى خواطر پيدا خواهد شد .\r\n\r\n\r\n","description":"","footnote":"\r\n( 1 - ) - [ بت‌ها 
  ] .\r\n","page_name":" 139 ","page_number":143},
  {"content":"\r\n\r\nچون سالك هنوز از وادى اسم و رسم بيرون نرفته است لهذا العياذ بالله ممكن است در اثر تجلّى صفاتيّه يا اسمائيّه چنين تخيّل كند كه الله با خوديّت و شخصيّت او متّحد است ، و اين همان معناى حلول و اتّحادى است كه كفر و شرك است و حال آنكه معناى وحدت وجود به كلّى معناى تعدّد و تغاير را نفى مىكند و در برابر وجود مقدّس حضرت احديّت تمام وجودات متصوّره را جزء موهومات مىشمرد و همه را ظلّ و سايه مىشمرد ، و سالك به واسطهء ارتقاء به اين مقام تمام هستى خود را از دست مىدهد و خود را گم مىكند و فانى مىشود و غير از ذات مقدّس او در عالم وجود ذى وجودى را ادراك و ذوق نمىنمايد « و ليس في الدّار غيره ديّار » « 1 » ، اين كجا و حلول و اتّحاد كجا ؟ ! امّا نفى خواطر : عبارت است از تسخير قلب و حكومت بر آن ، تا سخنى نگويد و عملى انجام ندهد و تصوّر و خطره‌اى بر او وارد نشود مگر به اذن و اختيار صاحب آن . و تحصيل اين حال بسى صعب و دشوار است و لهذا گفته‌اند كه نفى خواطر از اعظم مطهّرات سرّ است . چون سالك در مقام نفى خاطر مىافتد ناگهان متوجّه مىشود كه سيل بنياد كن خواطر و اوهام و خيالات او را فرا مىگيرد و حتّى خاطراتى كه باور نمىكرد به خاطرش خطور كند از وقايع كهنهء گذشته يا خيالات غير قابل وقوع بر او راه مىيابند و\r\n\r\n\r\n","description":"","footnote":"\r\n( 1 ) - [ احدى جز او صاحبخانه نيست 
  ] .\r\n","page_name":" 140 ","page_number":144},
  {"content":"\r\n\r\nدائما او را مشغول به خود مىكنند . سالك بايد در اين مقام مانند جبال رواسى ، ثابت بايستد و هر خاطرى كه پيدا شود و زحمت دهد او را با شمشير ذكر هلاك كند . و مراد از ذكر در اينجا همان اسماء الهيّه است كه بايد سالك در وقت خطور خاطره به يكى از آن اسماء توجّه كند و توجّه خود را بر آن مستدام بدارد و پيوسته با چشم و دل به سوى آن نگران باشد تا آن خاطر از خانهء دل بيرون رود .\r\nو اين طريق بسيار صحيح است كه بايد فقط با ذكر كه همان توجّه و ياد يكى از اسماء خداست خاطر را دور كرد . قال الله تعالى :\r\n إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ  . « 1 »\r\nليكن در رسالهء منتسب به مرحوم بحر العلوم اين طريق را اجازه نمىدهد و در آنجا اصرار شديدى دارد بر آنكه نفى خواطر را بايد بدون ذكر نموده و سپس وارد در مرحلهء ذكر شد چون نفى خواطر با شمشير ذكر بسيار خطرناك است . و ما اجمال آنچه را كه در آنجا آورده است در اينجا ذكر مىكنيم و بعدا به ردّ آن خواهيم پرداخت . در آنجا چنين گويد :\r\n« بسيارى از متشيّخين طىّ مرحلهء نفى خاطر را به ذكر\r\n\r\n\r\n","description":"","footnote":"\r\n( 1 ) - آيه 201 ، از سورهء 7 : اعراف : [ كسانى كه تقوا دارند وقتى كه انديشه‌اى از سوى شيطان آنان را وسوسه كند ، زود يادآور شوند و در اين صورت ايشان از بينايان خواهند بود 
  ] .\r\n","page_name":" 141 ","page_number":145},
  {"content":"\r\n\r\nمىآموزند ( بديهى است كه مراد از ذكر همان التفات و توجّه قلبى است نه ذكر لسانى كه در اصطلاح به آن ورد گويند ) و اين بسيار خطرناك است چون حقيقت ذكر عبارتست از ملاحظهء محبوب و قصر نظر بر جمال از دور ، و هنگامى تماشاى محبوب جائز است كه چشم از غير او بالمرّه پوشيده شده باشد زيرا محبوب غيور است و از غيرت او اينست كه چشمى كه او را ديد روا ندارد كه ديگرى را ببيند ، و هر ديده‌اى را كه از روى او برداشته و به ديگرى نظر كند كور نمايد ، و ديدن او و ديدن غير او منافى غير اوست ، و اگر اين ديدن و روى بازداشتن تكرار شود به منزلهء استهزاء است ، و محبوب چنان قفائى بر وى زند كه نه سر جويد نه كلاه :\r\n وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ  . « 1 »\r\nبلى يك نوع از ذكر در نفى خواطر مجوّز است و آن اينست كه غرض از ذكر نظر بر جمال محبوب نباشد بلكه مراد ردع شيطان باشد ، مانند كسى كه مىخواهد غير را از مجلس براند فلذا محبوب را مىخواند ، در اينجا غرض تهديد و تخويف غير است . و آن بدين‌طريق است كه در حالت اشتغال به نفى خواطر اگر خاطرى به نوعى حمله كند كه دفع آن بسيار مشكل و صعب باشد به جهت\r\n\r\n\r\n","description":"","footnote":"\r\n( 1 ) - آيه 36 ، از سورهء 43 : زخرف : [ و هر كه از ياد خداى رحمن چشم بپوشد شيطانى را برايش برانگيزيم كه قرين و همراه وى باشد 
  ] .\r\n","page_name":" 142 ","page_number":146},
  {"content":"\r\n\r\nدفع آن به ذكر مشغول شود .\r\nامّا طريقهء محقّقين راه و واصلين آگاه آنست كه در تعليم مبتدئين و ارشاد ايشان اوّل امر به نفى خواطر كنند و سپس به ذكر پردازند . و براى نفى خواطر اوّل به سالك امر كنند كه به يكى از محسوسات چون سنگى يا چوبى توجّه كند و مدّتى چشم بدان بدوزد و مهما امكن چشم بر هم نگذارد و به جميع قواى ظاهريّه و باطنيّه بدان متوجّه شود . و بهتر اينست كه اربعينى بدان مداومت كند ، و در خلال اين مدّت از سه ورد « استعاذه » و « استغفار » و ذكر « يا فعّال » استفاده نمايد ، و بعد از فريضهء بامداد و شام بدين اذكار اشتغال ورزد . و پس از اين مدّتى به قلب صنوبرى خود توجّه كند و مدّتى بر اين مداومت نموده و بالكلّيّه متوجّه آن گردد و به جز خيال آن خيال ديگرى را به خود راه ندهد ، و در خلال اين عمل اگر خاطرى حمله كند و تشويشى روى دهد از كلمهء لا موجود الّا اللّه « 1 » و كلمهء الله استمداد جويد .\r\nو مدّتى بر اين عمل مداومت نمايد تا كيفيّت بىخودى دست دهد . و ذكر در خلال اين عمل « استغفار » و ذكر « يا فعّال » است و تكرار اسم « يا باسط » بسيار نمايد . و چون سالك به اين مرحله رسيد مأذون است بقيّهء مرحلهء نفى خاطر را به وسيلهء ذكر نفسى خيالى اتمام نمايد تا خاطر بالمرّة مندفع گردد زيرا بقاياى خواطر\r\n\r\n\r\n","description":"","footnote":"\r\n( 1 ) - [ موجودى جز خدا نيست 
  ] .\r\n","page_name":" 143 ","page_number":147},
  {"content":"\r\n\r\nان شاء الله به دخول در مراتب ذكر و فكر خود به خود مندفع خواهد شد » . انتهى ملخّصه .\r\nبايد دانست كه اين طريقهء نفى خواطر كه در اينجا ذكر فرموده است متّخذ از طريقهء نقشبنديّه است ، و نقشبنديّه جماعتى از صوفيّه هستند كه در صفحات تركيّه و غير آن متوارى هستند و مرشد ايشان خواجه محمّد نقشبند بوده است فلذا به نقشبنديّه معروف شده‌اند .\r\nامّا طريقهء مرحوم آخوند ملّا حسين قلى همدانى - رضوان الله عليه - اين طور نبوده است و ايشان و شاگردانشان ابدا به وسيلهء نفى خواطر بدون ذكر عملى نداشته‌اند بلكه رويّهء ايشان عبارت بوده است از التزام در امر مراقبه ، يعنى اهتمام ورزيدن در مراتب آن . و قبلا ما به طور اجمال از آن ذكرى به ميان آورديم اينك مراتب آن را به طور تفصيل مىنگاريم :\r\nاوّل درجهء مراقبه اينست كه سالك از محرّمات اجتناب كرده و تمامى واجبات را اتيان كند ، و در اين دو امر به هيچ وجه من الوجوه مسامحه نورزد .\r\nدوّم درجه ، آنست كه مراقبه را شديد نموده و سعى كند هر چه مىكند براى رضاى خدا باشد و از امورى كه لهو و لعب ناميده مىشود اجتناب نمايد . و چون در اين مرتبه اهتمام نمود براى او تمكّن پيدا مىشود كه ديگر خود را نباخته و اين خوددارى در او به سر حدّ ملكه برسد .\r\nسوّم درجه ، آنست كه پروردگار جهان را پيوسته ناظر خود\r\n\r\n","description":"","footnote":"","page_name":" 144 ","page_number":148},
  {"content":"\r\n\r\nببيند ، و كم‌كم اذعان و اعتراف مىنمايد كه خداى متعال در همه جا حاضر و ناظر و نگران همهء مخلوقات است . و اين مراقبه در تمام حالات و در همهء اوقات بايد رعايت شود .\r\nچهارم درجه ، مرتبه‌اى است از اين عالىتر و كامل‌تر و آن اينست كه خودش خداى را حاضر و ناظر ببيند و به طور اجمال مشاهدهء جمال الهى نمايد . و اشاره به اين دو مرتبهء اخير از مراقبه است\r\nوصيّت رسول اكرم صلّى اللّه عليه و آله به ابى ذرّ غفارى رضوان الله عليه :\r\nاعبد الله كأنّك تراه ، فان لم تكن تراه فانّه يراك .\r\n« خداى را چنان عبادت كن مثل آنكه گوئى تو او را مىبينى و اگر نمىتوانى او را ببينى او را طورى عبادت كن كه بدانى او ترا مىبيند » . بنابراين عبادت در مرحله‌اى كه خدا او را مىبيند پائين‌تر است از مرتبه‌اى كه او خدا را مىبيند .\r\nچون سالك بدين مرتبه رسد براى آنكه بتواند به كلّى اغيار را از ذهن خود خارج كند بايد نفى خاطر را در ضمن يكى از اعمال عباديّه به جاى آورد ، چه جائز نيست در شرع مقدّس توجّه به سنگ يا چوب كند زيرا اگر در همان لحظات توجّه ، مرگ او را دريابد چه جواب خواهد گفت ؟ امّا نفى خواطر در ضمن ذكر و با حربهء ذكر ، عبادت است و ممدوح شرع و بهترين طريق آن توجّه به نفس است كه اسرع طرق است براى نيل به مقصود ، چه توجه به نفس ممدوح و مقبول شرع انور است و كريمهء شريفهء :\r\n\r\n","description":"","footnote":"","page_name":" 145 ","page_number":149},
  {"content":"\r\n\r\n يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ  . « 1 »\r\nبدان دلالت دارد . طريق توجّه به نفس طريقهء مرحوم آخوند ملّا حسين قلى بوده است و شاگردان ايشان همه طريق معرفت نفس را مىپيموده‌اند كه ملازم معرفت ربّ خواهد بود .\r\nحقيقت عرفان از امير المؤمنين علىّ بن ابى طالب عليه السّلام مأثور است ، و طرقى كه يدا بيد اين حقيقت را نشر داده‌اند از يك‌صد متجاوز است ولى اصول دسته‌هاى تصوّف از بيست و پنج دسته تجاوز نمىكند و تمام اين سلسله‌ها منتهى به حضرت علىّ بن ابى طالب عليه السّلام مىگردد ، و فقط در بين اين بيست و پنج فرقه دو سه فرقه از خاصّه مىباشند و بقيّه همگى از عامّه‌اند ، و بعضى از آنها سلسله‌شان به « معروف كرخى » و از او به امام رضا عليه السّلام منتهى مىگردد . ولى طريقهء ما كه همان طريقهء مرحوم آخوند است به هيچ يك از اين سلسله‌ها منتهى نيست .\r\nاجمال مطلب آنكه : در حدود متجاوز از يك‌صد سال پيش در شوشتر عالمى جليل القدر مصدر قضاء و مراجعات عامّه بوده است به نام آقا سيّد على شوشترى . ايشان مانند ساير علماى اعلام به تصدّى امور عامّه از تدريس و قضاء و مرجعيّت اشتغال داشته‌اند .\r\nيك روز ناگهان كسى در منزل را مىزند ، وقتى كه از او سؤال\r\n\r\n\r\n","description":"","footnote":"\r\n( 1 ) - آيه 105 ، از سورهء 5 : مائده : [ اى كسانى كه ايمان آورده‌ايد مراقب خود باشيد ، اگر شما راه يافته باشيد ( گمراهى ) گمراهان به شما زيانى نتواند رساند 
  ] .\r\n","page_name":" 146 ","page_number":150},
  {"content":"\r\n\r\nمىشود مىگويد : در را باز كن كسى با شما كارى دارد . مرحوم آقا سيّد على وقتى در را باز مىكند مىبيند شخص جولائى ( بافنده‌اى ) است ، مىگويد : چه‌كار داريد ؟ مرد جولا در پاسخ مىگويد : فلان حكمى را كه نموده‌ايد طبق دعوى شهود به ملكيّت فلان ملك براى فلان كس ، صحيح نيست . آن ملك متعلّق به طفل صغير يتيمى است و قبالهء آن در فلان محلّ ، دفن است .\r\nاين راهى را كه شما در پيش گرفته‌ايد صحيح نيست و راه شما اين نيست . آية الله شوشترى در جواب مىگويد : مگر من خطا رفته‌ام ؟ جولا مىگويد : سخن همان است كه گفتم . اين را مىگويد و مىرود . آية الله در فكر فرومىرود اين مرد كه بود ؟ و چه سخنى گفت ؟ در صدد تحقيق برمىآيد ، معلوم مىشود كه در همان محلّ قبالهء ملك طفل يتيم مدفون است و شهود بر ملكيّت فلان ، شاهد زور بوده‌اند . بسيار بر خود مىترسد و با خود مىگويد : مبادا بسيارى از حكمهائى را كه داده‌ايم از اين قبيل بوده باشد ، و وحشت و هراس او را در مىگيرد . در شب بعد همان موقع جولا در مىزند و مىگويد : آقا سيّد على شوشترى راه اين نيست كه شما مىرويد . و در شب سوّم نيز عين واقعه به همين كيفيّت تكرار مىشود و جولا مىگويد : معطّل نشويد ، فورا تمام اثاث البيت را جمع نموده ، خانه را بفروشيد و به نجف اشرف مشرّف شويد و وظائفى را كه به شما گفته‌ام انجام دهيد ، و پس از شش ماه در وادى السّلام نجف اشرف به انتظار من باشيد .\r\n\r\n","description":"","footnote":"","page_name":" 147 ","page_number":151},
  {"content":"\r\n\r\nمرحوم شوشترى بىدرنگ مشغول انجام دستورات مىگردد ، خانه را مىفروشد و اثاث البيت را جمع‌آورى نموده و تجهيز حركت خود را به نجف اشرف مىكند . در اوّلين وحله‌اى كه وارد نجف مىشود در وادى السّلام هنگام طلوع آفتاب ، مرد جولا را مىبيند كه گوئى از زمين جوشيده و در برابرش حاضر گرديد و دستوراتى داده و پنهان شد . مرحوم شوشترى وارد نجف اشرف مىشوند و طبق دستورات جولا عمل مىكنند تا مىرسند به درجه و مقامى كه قابل بيان و ذكر نيست . - رضوان الله عليه و سلام الله عليه - .\r\nمرحوم آقا سيّد على شوشترى براى رعايت احترام مرحوم شيخ مرتضى انصارى به درس فقه و اصول او حاضر مىشوند و مرحوم شيخ هم در هفته يك‌بار به درس مرحوم آقا سيّد على كه در اخلاق بوده است حاضر مىشدند ، و پس از فوت مرحوم شيخ ( ره ) مرحوم شوشترى ( ره ) بر مسند تدريس شيخ مىنشينند و درس را از همان‌جا كه مانده بود شروع مىكنند ولى عمر ايشان كفاف ننموده و پس از شش ماه به رحمت ابدى حضرت ايزدى پيوستند . در خلال اين شش ماه مرحوم شوشترى به يكى از شاگردان مبرّز حوزهء مرحوم انصارى به نام آخوند ملّا حسين قلى درجزينى همدانى - كه از مدّتها قبل در زمان مرحوم شيخ با ايشان رابطه داشته و استفادهء اخلاقى و عرفانى مىنموده است و اينك پس از مرحوم شيخ عازم بر تدريس بوده و حتّى تتمّهء مباحث شيخ را كه خود نيز تقريرات آن مباحث\r\n\r\n","description":"","footnote":"","page_name":" 148 ","page_number":152},
  {"content":"\r\n\r\nرا نوشته بود مىخواست دنبال كند - كاغذى نوشته و در آن متذكّر مىگردد كه اين روش شما تامّ و تمام نيست و شما مقامات عاليهء ديگرى را بايد حائز گرديد ، تا اينكه او را منقلب نموده و به وادى حقّ و حقيقت ارشاد مىنمايد .\r\nآرى مرحوم آخوند كه از ساليانى چند قبل از فوت مرحوم شيخ از محضر مرحوم آقا سيّد على در معارف الهيّه استفاده مىنمود ، در اخلاق و مجاهدهء نفس و نيل به معارف الهيّه سرآمد اقران و از عجائب روزگار شد . مرحوم آخوند نيز شاگردانى بس ارجمند تربيت نمود كه هر يك اسطوانه‌اى از معرفت و توحيد و آيتى عظيم به شمار مىآمدند . از مبرّزترين شاگردان مكتب آخوند مرحوم حاج ميرزا جواد آقا ملكى تبريزى و مرحوم آقا سيّد احمد كربلائى طهرانى و مرحوم آقا سيّد محمّد سعيد حبّوبى و مرحوم حاج شيخ محمّد بهارى را بايد نام برد .\r\nاستاد بزرگوار عارف بىبديل مرحوم حاج ميرزا على آقا قاضى تبريزى - رضوان الله عليه - از شاگردان مكتب مرحوم آقا سيّد احمد كربلائى هستند . اينست سلسلهء اساتيد ما كه به مرحوم شوشترى و بالاخره به آن شخص جولا منتهى مىشود ، ولى آن مرد جولا چه كسى بوده و به كجا ارتباط داشته و اين معارف را از كجا و به چه وسيله به دست آورده هيچ معلوم نيست .\r\nبارى رويّهء مرحوم استاد ، آقاى قاضى نيز طبق رويّهء استاد بزرگ آخوند ملّا حسين قلى همان طريق معرفت نفس بوده است و\r\n\r\n","description":"","footnote":"","page_name":" 149 ","page_number":153},
  {"content":"\r\n\r\nبراى نفى خواطر در وهلهء اول توجّه به نفس را دستور مىداده‌اند ، بدين‌طريق كه سالك براى نفى خواطر بايد مقدار نيم ساعت يا بيشتر را در هر شبانه روز معيّن نموده و در آن وقت توجّه به نفس خود بنمايد . در اثر اين توجّه رفته رفته تقويت پيدا نموده و خواطر از او نفى خواهد شد ، و رفته رفته معرفت نفس براى او حاصل شده و به وطن مقصود خواهد رسيد ، ان شاء اللّه .\r\nاكثر افرادى كه موفّق به نفى خواطر شده و توانسته‌اند ذهن خود را پاك و صاف نموده و از خواطر مصفّا كنند و بالاخره سلطان معرفت براى آنان طلوع نموده است در يكى از اين دو حال بوده است : اوّل در حين تلاوت قرآن مجيد و التفات به خوانندهء آن ، كه چه كسى در حقيقت قارى قرآن است و در آن وقت بر آنان منكشف مىشده است كه قارى قرآن خداست جلّ جلاله .\r\nدوّم از راه توسّل به حضرت ابا عبد الله الحسين عليه السّلام زيرا آن حضرت را براى رفع حجاب و موانع طريق نسبت به سالكين راه خدا عنايتى عظيم است .\r\nو بنا بر آنچه ذكر شد دو امر مهمّ در تجلّى سلطان معرفت دخالتى عظيم دارد : اوّل مراقبه به انحاء مراتبها ، دوّم ، توجّه به نفس . چون سالك به اين دو امر اهتمام نمايد كم‌كم متوجّه مىشود كه كثرات اين جهان از يك چشمه سيراب مىشوند و هر چه در عالم صورت تحقّق به خود بگيرد همهء آنها از يك مصدر است ، و در هر موجودى هر مقدار نور و جمال و بهاء و كمال باشد\r\n\r\n","description":"","footnote":"","page_name":" 150 ","page_number":154},
  {"content":"\r\n\r\nاز آن سرچشمه افاضه شده است ، و به هر موجودى آن مصدر عظيم به قدر سعهء وجودى او كه همان قوابل ماهوى اوست نور وجود و جمال و عظمت افاضه نموده است ، و به عبارت ديگر از جانب فيّاض مطلق فيض به طور اطلاق بدون قيد و شرط و حدّ افاضه مىشود و هر موجودى به قدر ماهيّت خود از آن اخذ مىكند .\r\nبارى ، سالك در اثر مراقبهء تامّ و اهتمام شديد به آن و در اثر توجّه به نفس ، به تدريج چهار عالم بر او منكشف خواهد شد :\r\n\r\nعالم اوّل : توحيد افعال است .\r\nيعنى در وهلهء اوّل ادراك مىكند كه آنچه چشم مىبيند و زبان مىگويد و گوش مىشنود و دست و پا و ساير اعضاء و جوارح عمل مىكنند همه و همه مستند به نفس خود اوست و نفس فاعل ما يشاء است ، و سپس ادراك مىكند كه آنچه از افعال در جهان خارج تحقّق مىيابد مستند به خود اوست و نفس او مصدر تمام افعال است در خارج ، و سپس مىيابد كه نفس او قائم به ذات حقّ بوده و دريچه‌اى از فيوضات و رحمت خدا بوده است ، پس تمام افعال در جهان خارج استناد به ذات مقدّس او دارد .\r\n\r\nعالم دوّم : توحيد صفات است\r\nو آن بعد از عالم اوّل ظهور مىكند ، و آن عبارت است از آنكه : سالك آنچه را كه مىشنود حقيقت سمع را از خود نمىبيند بلكه از خدا مىبيند ، و همچنين هر چه را با چشم مىبيند حقيقت ابصار را از خدا ادراك مىكند و بعدا هر گونه علم و قدرت و حيات و سمع و بصر و غير ذلك كه در\r\n\r\n","description":"","footnote":"","page_name":" 151 ","page_number":155},
  {"content":"\r\n\r\nموجودات خارجيّه مشاهده مىكند همه را مستند به خداى تعالى مىيابد .\r\n\r\nعالم سوّم : توحيد در اسماء است\r\nو آن بعد از عالم دوّم طلوع مىنمايد ، و آن عبارت است از آنكه : صفات را قائم به ذات ادراك مىكند . مثلا مىيابد كه عالم و قادر و حىّ خداوند متعال است يعنى عالميّت خود را عالميّت خدا ادراك مىكند و قادريّت و سميعيّت و بصيريّت خود را همه در خدا مىداند و بس . و به طور كلّى مىيابد كه در تمام عوالم قادر و عالم و سميع و بصير و حىّ يكى است و بس و آن خداوند جلّ جلاله است و هر موجودى از موجودات به قدر سعهء وجودى خويش از آن عالم و قادر و سميع و بصير و حىّ حكايت مىكند و او را نشان مىدهد .\r\n\r\nعالم چهارم : توحيد در ذات است\r\nكه از عالم سوّم بالاتر است و اين به واسطهء تجلّيات ذاتيّه بر سالك مكشوف مىگردد . يعنى سالك ادراك مىكند كه آن ذاتى كه تمام افعال و صفات و اسماء بدان مستند است ، آن ذات واحد است ، يك حقيقت است كه تمام اين‌ها قائم به اوست . در اينجا ديگر سالك توجّهى به صفت و اسم ندارد بلكه مشهودش فقط ذات است و بس . و اين در وقتى است كه از وجود عاريهء خود خدا حافظى نموده ، يكسره خود و هستى خود را گم كند و در ذات مقدّس حضرت حقّ فانى نمايد ، در آن هنگام تجلّى ذاتى خواهد شد . و البتّه اين مرحله را مقام ذات ناميدن و يا حقيقت ذات يا احديّت ، اسم گذاردن ضيق\r\n\r\n","description":"","footnote":"","page_name":" 152 ","page_number":156},
  {"content":"\r\n\r\nخناق است چون هر چه به زبان آيد و به تحرير نوشته شود از اسم خارج نيست و ذات مقدّس الهى ما فوق اين‌ها است و براى آن اسم و نامى نمىتوان قائل شد و نمىتوان مرحله و مقامى تصوّر نمود ، و حتّى از اين نتوانستن هم بالاتر است زيرا نتوانستن در عين سلب و نفى ، اثبات حدّى است براى او و حق تعالى از حدّ بالاتر است .\r\nچون سالك بدين منزل وارد شود اسم و رسم خود را گم كرده و ديگر خود را نخواهد شناخت و كسى ديگر را نخواهد شناخت و جز خدا نخواهد شناخت ، بلكه خدا خود را مىشناسد و بس .\r\nسالك در هر يك از عوالم چهارگانهء فوق مقدارى از اثر وجودى خود را از دست مىدهد و گم مىكند تا بالاخره اصل وجود و هستى خود را گم مىكند .\r\nدر عالم اوّل كه به مقام فناى در فعل مىرسد مىفهمد كه فعل از او سر نمىزند بلكه از خداست در اينجا تمام آثار فعلى خود را از دست مىدهد .\r\nو در عالم دوّم چون به تجلّى صفاتى مىفهمد كه علم و قدرت و ساير صفات انحصارا اختصاص به ذات حقّ سبحانه و تعالى دارد در اينجا صفات خود را از دست مىدهد و آنها را گم مىكند و ديگر در خود نمىيابد .\r\nو در عالم سوّم چون تجلّى اسمائى مىشود ادراك مىكند كه عالم و قادر اوست جلّ جلاله ، در اينجا اسماء خود را گم مىكند و ديگر در خود نمىيابد .\r\n\r\n","description":"","footnote":"","page_name":" 153 ","page_number":157},
  {"content":"\r\n\r\nو در عالم چهارم كه تجلّى ذاتى است وجود خود را گم مىكند و ذات خود را از دست مىدهد و ديگر ابدا خود را نمىيابد و ذات ، ذات مقدّس حضرت خداوند است .\r\nاين مرحلهء از شهود يعنى تجلّى ذاتى را عرفاء تعبير به « عنقا » و « سيمرغ » مىنمايند چه او موجودى است كه هرگز صيد احدى نخواهد شد . سيمرغ ، آن ذات بحت و وجود صرف است كه از آن به « عالم عمى » و « كنز مخفى » و « غيب الغيوب » و « ذات ما لا - اسم له و لا رسم له » تعبير كنند .\r\n برو اين دام بر مرغ دگر نه * كه عنقا را بلند است آشيانه \r\nحافظ - عليه الرّحمة - چه خوب در مثنويّات خود سروده و با استعارات لطيف خود اين مهمّ را بيان فرموده است .\r\n الا اى آهوى وحشى كجايى * مرا با توست چندين آشنايى\r\nدو تنها و دو سرگردان ، دو بىكس * دد و دامت كمين از پيش و از پس\r\nبيا تا حال يكديگر بدانيم * مراد هم بجوييم ار توانيم\r\nچنينم هست ياد از پير دانا * فراموشم نشد هرگز همانا \r\n\r\n","description":"","footnote":"","page_name":" 154 ","page_number":158},
  {"content":"\r\n\r\n كه روزى رهروى در سرزمينى * به لطفش گفت رندى ره‌نشينى\r\nكه اى سالك چه در انبانه دارى * بيا دامى بنه گر دانه دارى\r\nجوابش داد كآرى دام دارم * ولى سيمرغ مىبايد شكارم\r\nبگفتا چون به دست آرى نشانش * كه او خود بىنشانست آشيانش\r\nبگفتا گرچه اين امرى محال است * و ليكن نااميدى هم و بال است\r\nنكرد آن همدم ديرين مدارا * مسلمانان مسلمانان خدا را\r\nمگر خضر مبارك پى تواند * كه اين تنها بدان تنها رساند \r\nمعلوم است جائى كه آشيانهء سيمرغ نشانى ندارد كجا توان صيد او نمود ، مگر لطفش رهنمون گردد و گم‌گشتگان وادى محبّت و عاشقان جمال لايزالى خود را به وادى توحيد و فناء رهبرى كند . به حقّ پيشتازان وادى محبّت ، و لواداران حمد و معرفت :\r\nمحمّد مصطفى و علىّ مرتضى و يازده فرزند امجدش از نسل بتول عذراء فاطمهء زهرا عليهم السلام الله الملك المتعال وفّق اللّهمّ جميع المحبّين و ايّانا لكلّ ما يرضيك و ألحقنا بالصّالحين .\r\n\r\n","description":"","footnote":"","page_name":" 155 ","page_number":159},
  {"content":"\r\n\r\nبه حمد الله و المنّة اين رسالهء شريفه كه « رسالهء لبّ اللباب در سير و سلوك اولى الألباب » نام نهاده شد به قلم حقير فقير در شب هشتم شهر صيام يك هزار و سيصد و شصت و نه هجريّهء قمريّه اختتام پذيرفت . و  لَهُ الْحَمْدُ فِي الْأُولى وَ الْآخِرَةِ  ، و آخر دعوانا ان الحمد للّه ربّ العالمين .\r\nو أنا الحقير الفقير سيّد محمّد حسين حسينى طهرانى در بلدهء طيّبهء قم .\r\n\r\n","description":"","footnote":"","page_name":" 156 ","page_number":160},
  {"content":"\r\n . \r\n","description":"","footnote":"","page_name":" 157 ","page_number":161},
  {"content":"\r\n . \r\n","description":"","footnote":"","page_name":" 158 ","page_number":162},
  {"content":"\r\n . \r\n","description":"","footnote":"","page_name":" 159 ","page_number":163},
  {"content":"\r\n . \r\n","description":"","footnote":"","page_name":" 160 ","page_number":164},
  {"content":"\r\n . \r\n","description":"","footnote":"","page_name":" 161 ","page_number":165},
  {"content":"\r\n . \r\n","description":"","footnote":"","page_name":" 162 ","page_number":166},
  {"content":"\r\n . \r\n","description":"","footnote":"","page_name":" 163 ","page_number":167},
  {"content":"\r\n . \r\n\r\n","description":"","footnote":"","page_name":" 164 ","page_number":168}
  ]