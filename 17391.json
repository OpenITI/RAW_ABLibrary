[
  {"content":"\r\n\r\nفوائح الجمال و فواتح الجلال\r\nاز :\r\nعارف نامى شيخ شهيد نجم الدين كبرى\r\nترجمه :\r\nآقاى محمد باقر ساعدى خراسانى\r\nبه اهتمام :\r\nحسين حيدر خانى مشتاقعلى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nنام كتاب : فوائح الجمال و فواتح الجلال\r\nنويسنده : نجم الدين كبرى عارف نامى قرن ششم هجرى قمرى\r\nترجمه : شيخ محمدباقر ساعدى خراسانى\r\nبه اهتمام : حسين حيدرخانى\r\nناشر : انتشارات مروى\r\nنوبت چاپ : چاپ اول\r\nتيراژ : سه هزار\r\nصفحه و قطع : وزيرى\r\nمصحح : محمد بهشتى\r\nحروفچينى : چاپخانه ناصر خسرو\r\nليتوگرافى : البرز\r\nچاپ : مهارت\r\nتاريخ انتشار : پائيز 1368\r\nآدرس ناشر : خيابان ناصر خسرو مقابل وزارت دارائى تلفن : 313625\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ مقدمهء محقق 
  ]\r\nسحاب رحمت كريم كارساز و رحيم بنده‌نواز از آسمان عنايت بىعلت باريدن گرفت ، سعادت از در سخا درآمد ، اين پاىافتاده در غريبستان دنيا را از رحمت دست گرفت ، دل تشنهء پرغمم و جان خستهء درهمم را قلاب محبت عياران كوى طريقت و مبارزان ميدان حقيقت كه در قصر تنهائى بر سجادهء بىنيازى از خلق نشسته‌اند و درب آميزش بر رخ اغيار را بسته‌اند صيد كرد و زنجير مودت شاربان زلال عرفان كه ندماء مجلس شهوداند و آفتاب جهانتاب حقيقت از مشرق دلشان طالع و پرتو نور الهى از مطلع رخسارشان ساطع است جانم را قيد كرد . در ملك عزت همدمان نسيم وصال و محرمان حريم جمال گوشه‌اى عنايتم كردند ، بند علايق از دست و پايم برداشتند ، عيسىوار به احياى دل مرده‌ام توجه نمودند و به ضياء معرفت مستان بادهء محبت ذو الجلال آتش عشق افروختم و به گرمى آن آتش مقدس سوختم ، عهد بستم به شكرانه اين سعادت كه از خارزار محنت رهائيم بخشيدند و به گلزار محبت مأوايم دادند ، عرض ادبى به معارف غنى عرفان اسلامى شيعى بنمايم ، از آن پس فرصت را در همه حال و همه جا چون سايه دنبال مىكردم تا عاقبت\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nسپيدهء آرزو در آسمان طلب و همت دميد ، دو رساله از رسائل ابر - مرد تاريخ عرفان شيخ شهيد نجم الدين كبرى قدس اللّه روحه العزيز را با مقدمه‌اى جامع و مطرح كردن مسائلى از زندگى شيخ شهيد كه مىرفت عمدا يا سهوا فراموش شود منتشر نمودم و هم اكنون توفيق ربانى رفيق و رحمت رحمانى جليس شفيق گرديد تا اثر نفيس و گرانبهاى فوائح الجمال و فواتح الجلال را كه چون عنقاى مغرب از ميانه غائب بود و ترجمه و انتشارش از جمله آرزوهاى معتكفان كوى دوست و ارباب تحقيق بشمار مىرفت با ترجمه عزيزى بزرگوار منتشر سازيم .\r\nخاك پاى شيعيان حسين حيدرخانى مشتاقعلى عيد غدير خم 1407 - تهران\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nهو بسم اللّه الرّحمن الرحيم مولانا ابو عبد اللّه احمد بن عمر بن محمد بن عبد اللّه خيوقى خوارزمى در سال 540 هجرى قمرى در يكى از اصيل‌ترين طوايف خيوه كه داراى عنوان علمى و اجتماعى بودند ديده به دنيا گشود . ايام طفوليت را در دامن مادرى عارفه گذرانيد و پس از دوران كودكى علم‌آموزى را از حوزهء علمى زادگاهش آغاز نمود . در همان ايام درد طلب دامن‌گيرش شد . به تهذيب و تزكيهء نفس به شيوهء عارفان نزد پدر بزرگوارش كه از اجلهء مشايخ عارف نامى شيخ ابو يعقوب يوسف همدانى بود پرداخت .\r\nبا گذشت زمانى كوتاه شخصيت علمى او در همان ايام جوانى مورد توجه خاص اساتيد حوزهء علمى خوارزم قرار گرفت به اصلاح ديد پدر و استادان خويش به سير و سياحت پرداخت . اتفاقا به مصر رسيد . پس از مدتى اقامت و تدريس سعادت رفيق شفيق او گشت به\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nصحبت شيخ الشيوخ روزبهان وزان مصرى « 1 » كه از اجلهء خلفاى عارف نامى شيخ ابو نجيب عبد القاهر سهروردى بود رسيد كه دربارهء آن بزرگوار ، مىفرمايد :\r\n« اكثر اوقات مستغرق تجلى حق و حيران مشاهدهء جمال مطلق بود . چون به صحبت او رسيدم به رياضت اشتغال نمودم و مدتى در خلوت بودم تا ابواب فتوحات غيبى بر من گشادن گرفت و سعادت انس با عالم قدس دست داد « 2 » و خلوات متعاقب به سر بردم تا آتش قدس مستور كه : من عرف اللّه كل لسانه « 3 » عبارت از آن است و كشف مشهور كه : من عرف اللّه طال لسانه اشارت بدان است حاصل شد « 4 » حالات من در نظر شيخ پسنديده آمد و مرا به فرزندى قبول كرد و سرپوشيدهء خويش به من داد و مرا از آن دختر دو پسر حاصل شد « 5 » .\r\nدر مصر اقامت داشت تا اينكه مطلع مىشود در تبريز ابو منصور محمد بن اسعد بن حفده عطارى طوسى شاگرد برجسته حسين بن مسعود فراء بغوى ملقب به محيى السنة ( متوفى 510 يا 516 ) كه از اعاظم محدثين مىباشد به درس و بحث پيرامون مسائل حديث‌شناسى اشتغال دارد ،\r\n\r\n\r\n","description":"","footnote":"\r\n( 1 ) - ايشان با روزبهان بقلى شيرازى فرق دارند .\r\n( 2 ) - جواهر الاسرار ج 1 ص 114 و طرايق الحقائق ج 2 ص 104 و 105 .\r\n( 3 ) - از مولى الموالى على امير المؤمنين وارد است من عرف اللّه سبحانه كل لسانه\r\n( 4 ) - روضات الجنان و جنات الجنان ج 2 ص 322 .\r\n( 5 ) - جواهر الاسرار ج 1 ص 114 و روضات الجنان و جنات الجنان ج 2 ص 322 و طرايق الحقائق ج 2 ص 105 .\r\n","page_name":" 8 ","page_number":8},
  {"content":"\r\n\r\nخود مىفرمايد : چون چنين شنيدم مرا رغبت صحبت ايشان شد و خواستم تا كتاب شرح السنة را در خدمت ايشان خوانم . از شيخ روزبهان اجازت خواستم به تبريز رفتم و در خانقاه زاهديه در سر - ميدان عتيق فرود آمدم « 1 » .\r\nشيخ در حوزهء علمى ابو منصور تلمذ نمود . مباحثهء كتاب شرح السنة به اتمام مىرسيد ، روزى در حوزهء ابو منصور در حالى كه با جمعى از ائمه و مشايخ تبريز به بحث سرگرم بودند ، ناگاه شيخ و اصل بابا فرج تبريزى كه از اكابر مشايخ طريقت و اولياء اخفيا بود وارد مجلس درس شد . با ورود آن بزرگوار به حوزهء درس و بحث ابو منصور ، نجم الدين مجذوب او مىشود به حدى كه ادامهء مباحثه برايش غير ممكن مىگردد ، بابا فرج نيز نظرى به او افكنده در حالى كه تبسمى به لب داشت مجلس را ترك مىكند . نجم الدين مىفرمايد : به كلى از دست رفتم و از استاد خود امام پرسيدم كه اين درويش چه كسى است ؟ امام گفت : او از مجذوبان است و بابا فرج نام دارد « 2 » .\r\nنجم الدين آن شب را با ياد و خيال بابا فرج به سر مىبرد كه چگونه بابا فرج با يك نگاه آتش به جانش افكنده است ، صبح چون روزهاى گذشته به نزد استاد مىرود ، اين بار نه براى تلمذ و\r\n\r\n\r\n","description":"","footnote":"\r\n( 1 ) - روضات الجنان و جنات الجنان ج 2 ص 323 و جواهر الاسرار ج 1 ص 114 .\r\n( 2 ) - جواهر الاسرار ج 1 ص 114 .\r\n","page_name":" 9 ","page_number":9},
  {"content":"\r\n\r\nفراگيرى بلكه از صيادى كه او را صيد نموده سخن به دل دارد .\r\nاز او كه با نگاه و تبسمى دلش را ربوده است . نجم الدين مىرود تا شايد گره اين مشكل به دست محدث بزرگ گشاده شود . ابو منصور را مىگويد : اى شيخ ، بابا فرج ما را صيد كرده است و به سلسلهء شوق قيد كرده لطف فرمائيد تا در خدمت برويم و او را بيابيم باشد كه از بابا فرج ، فرجى حاصل شود « 1 » .\r\nابو منصور پيشنهاد برجسته‌ترين شخصيت حوزهء علمى خويش را پذيرفته با جمعى از اكابر ائمه و مشايخ حديث كه در حوزه‌اش تلمذ مىنمودند عازم خانقاه بابا فرج مىشوند . اجازه تشرف بوسيلهء بابا شاذان خادم خانقاه بدين صورت داده شد : اگر آن‌چنان‌كه به درگاه خداى مىروند توانند پيش من آمدن .\r\nنجم الدين كه مست فيض نظر او بود كلام اسرارآميز بابا فرج را درك نموده دستار از سر نهاد به غير ازار « 2 » هر چه پوشيده بود بيرون آورد ، دست بر سينه نهاده شرف حضور يافت ، بعد از مراقبه‌اى كوتاه حال بر بابا فرج متغير گشت . عظمتى در صورت او پديد آمد و چون قرص آفتاب روشن و متلالى گشته دوتائى كه به تن داشت منشق شده بعد از لحظه‌اى آن جامه را كه از عظمت غلبات شوق ذات و صدمات تجليات منشق شده بود بر نجم الدين پوشانيد و خطابش فرمود :\r\n\r\n\r\n","description":"","footnote":"\r\n( 1 ) - جواهر الاسرار ج 1 ص 114 و طرايق الحقائق ج 2 ص 105 و روضات الجنان و جنات الجنان ج 1 ص 376 و نفحات الانس ص 420 .\r\n( 2 ) - يعنى شلوار .\r\n","page_name":" 10 ","page_number":10},
  {"content":"\r\n\r\nتو را وقت خواندن نيست كه تو سر دفتر جهان خواهى شد « 1 » .\r\nنجم الدين مىفرمايد : از بركت انفاس بابا ، من در وجود خويش حال :  يَوْمَ تُبَدَّلُ الْأَرْضُ غَيْرَ الْأَرْضِ  « 2 » .\r\nو سر :  وَ أَشْرَقَتِ الْأَرْضُ بِنُورِ رَبِّها  « 3 » را معاينه ديدم و لمعات بروق صفات در دل و جان يافتم و بوى عطر عنايت به مشام سر من رسيد و خطاب مستطاب : ادن منى به سمع قابليت من آمد « 4 » .\r\nنجم الدين به اشارت بابا فرج دلش از نقوش پاك شد و دوات و قلم از دست بينداخته به خلوت نشست ، دل را آئينه فتوحات غيبى يافت ، پس از اعتكاف كوتاهى در خانقاه بابا فرج به طلب كامل مكملى از تبريز خارج شد ، نسيم عنايت الهى وزيدن گرفت . به راهنمائى سعادت سرمدى در بدليس دست ارادت به نور الورى شيخ عمار ياسر بدليسى كه از اعاظم مشايخ و اكابر اولياء بود داد . و به رياضات و مجاهدات اشتغال ورزيد . از بركات انفاس و توجهات آن بزرگوار بر اسرار مكاشفات و مشاهدات اطلاع يافت . خود مىفرمايد : از حال به محول الاحوال پرداختم « 5 » . از بدليس نيز با اجازهء پير تربيت و صحبت « 6 »\r\n\r\n\r\n","description":"","footnote":"\r\n( 1 ) - جواهر الاسرار ج 1 ص 115 و طرايق الحقائق ج 1 ص 105 .\r\n( 2 ) - سوره ابراهيم آيه 48 .\r\n( 3 ) - سوره الزمر آيه 69 .\r\n( 4 ) - جواهر الاسرار ج 1 ص 116 .\r\n( 5 ) - جواهر الاسرار ج 1 ص 117 .\r\n( 6 ) - با پير خرقهء ارشاد و خلافت فرق دارد .\r\n","page_name":" 11 ","page_number":11},
  {"content":"\r\n\r\nخويش « 1 » نور الورى عمار ياسر بدليسى و اشارت آن بزرگوار عازم خوزستان مىگردد تا به خدمت قطب الاولياء شيخ اسماعيل قصرى برسد « 2 » .\r\nنجم الدين در حالى كه مريضى سختى داشت وارد دزفول مىشود او را به خانقاه شيخ الورى اسماعيل قصرى راهنمائى كردند كه خود مىفرمايد : در آن لحظه كه خدمت شيخ اسماعيل رسيدم او را بر سر منبر يافتم . جامهء چركينى پوشيده اما سخنهاى بلند مىگفت .\r\nدر خاطر من گذشت كه چنين صوفى دريغ است جامهء چركين پوشد ، در حال خاطر من به روى ظاهر گشت و به فراست دانست و گفت :\r\nاى طالب مطلوب اين جامه اگرچه چركين است اما نمازى است ، سخن او ، به‌غايت در من اثر كرد و صيد او شدم ، مدتى در ظل تربيتش بودم خرقهء ارادت و تربيت از او پوشيدم و جرعهء تمام از جام كلامش نوشيدم . پس مرا رخصت فرمود كه كارت تمام شد وقت آنست كه بر سر اهل و عيال روى و ايشان را از مصر به طرف وطن مألوف خود به خوارزم برى و آنجا بر سر سجاده‌نشينى و جهانيان را بطريق ارشاد حق رسانى « 3 » .\r\n\r\n\r\n","description":"","footnote":"\r\n( 1 ) - چنان كه حافظ حسين كربلائى در صفحهء 323 جلد 2 روضات الجنان و جنات الجنان مىنويسد ، در سلسله شريفه كبرويه پير تربيت و صحبت شيخ نجم الدين احمد كبرى شيخ عمار ياسر بدليسى را دانسته و شمرده‌اند .\r\n( 2 ) - جواهر الاسرار ج 1 ص 117 .\r\n( 3 ) - روضات الجنان و جنات الجنان ج 2 ص 323 .\r\n","page_name":" 12 ","page_number":12},
  {"content":"\r\n\r\nنجم الدين كامل مكملى كه از سينهء سيناى عارفان ، كامل زمان و اولياء و اصل دوران دم مسيحا يافته بود و از ساغر قلبشان جام شراب مردافكن نوشيده بود بنا بر امر پير و مراد خويش شيخ الورى اسماعيل قصرى عازم مصر شد . خود مىفرمايد : از آنجا - دزفول - عزم مصر كردم . چون رسيدم شيخ روزبهان پير و ضعيف گشته بود . مرا بنواخت و گفت : نجم الدين ما عصفورى برفت و شاهبازى باز آمد « 1 » .\r\nمدتى را به ديدوبازديد با مقامات علمى شريعت و شيوخ طريقت مصر اشتغال داشت . سپس در سن 35 سالگى به سال 575 هجرى قمرى عازم زادگاهش گرديد . با ورود به خيوه - جرجانيهء امروزه - پس از مستقر شدن و ديدوبازديد در خانقاهى به تدريس علوم اسلامى پرداخت . حوزهء درسش چنان مورد استقبال طلاب علوم و معارف اسلامى واقع شد كه در اندك زمانى آوازهء آن به مراكز علمى آن روز رسيد ، شخصيتهاى علمى براى ديدار اين استاد تازه‌نفس - عازم خوارزم مىشدند و چون ديگر تلامذه در آن حوزه علمى تلمذ نموده استفاده مىكردند شيخ نجم الدين در كنار تدريس علوم اسلامى به تربيت طالبان راه و شيفتگان قرب اللّه پرداخت و عاشقان سير و سلوك از گوشه و كنار بلاد اسلامى عازم خوارزم مىشدند تا هستى خويش را به آتش عشق او بسوزانند ، شيخ طالبان را تحت تعليم و تربيت قرار داده تا آتش به جانها افكنند ، سوختگان وادى عشق كه\r\n\r\n\r\n","description":"","footnote":"\r\n( 1 ) - جواهر الاسرار ج 1 ص 117 .\r\n","page_name":" 13 ","page_number":13},
  {"content":"\r\n\r\nحلقهء ارادتش را به گوش مىكشيدند و طبق سنت مشايخ طريقت به رياضات و مجاهدات مىپرداختند در اندك زمانى كار سلوكشان به اتمام رسيده عازم بلاد اسلامى مىشدند تا به تربيت طالبان و ارشاد قابلان همت نمايند .\r\n\r\nاستادان نجم الدين كبرى\r\nنجم الدين از روزى كه خوارزم وطن و زادگاهش را ترك نمود ، بهترين و عزيزترين ايام عمرش را در بيابانها ، دره‌ها ، كوه‌ها ، به جستجو گذرانيد ، هرجا آوازه‌اى از مردى دانشمند بلند عازم آن ديار مىشد و از محضر او استفاده مىنمود . به همين جهت نجم الدين كبرى فقط عارفى از خويش رسته و به مولا پيوسته نبود بلكه مفسرى عظيم - الشأن ، حديث‌شناسى زبردست ، هيئت‌شناسى متبحر ، محققى عاليقدر ، حكيم و فيلسوفى عالىمقام ، لغت‌شناسى بىنظير ، رجال‌شناسى عالىرتبه بشمار مىرفت . زيرا در شهرها استادان زيادى را در تمامى علوم اسلامى درك نموده تا آنجا كه امكان داشت از حضورشان استفاده علمى مىكرد .\r\nدر بررسى و پژوهشى كه در اين زمينه داشتيم با نام چند تن از استادان نجم الدين كبرى در علوم مختلف اسلامى برخورد نموديم كه فهرست‌وار به آنها اشاره مىكنيم :\r\n1 - شيخ حسن جامى ، 2 - شيخ ابراهيم ، 3 - شيخ اسماعيل حلبى ، 4 - شيخ اسماعيل كوفى ، 5 - شيخ اسماعيل رومى ، 6 - شيخ\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاسماعيل بغدادى « 1 » 7 - ابو المعالى عبد المنعم نيشابورى « 2 » 8 - ابو العلاء حسن بن احمد همدانى « 3 » ، 9 - ابو طاهر احمد اصفهانى « 4 » ، 10 - محمد بن اسعد عطارى « 5 » ، 11 - امام ابو جعفر حفده « 6 » ، 12 - امام بو نصر حفده « 7 »\r\n\r\nپيران نجم الدين كبرى\r\nنجم الدين كبرى ابر مرد تاريخ عرفان از درخشان‌ترين چهره‌هاى عرفان اسلامى شيعى سده‌هاى دوازدهم و سيزدهم ميلادى و ششم و هفتم هجرى قمرى است . نجم الدين در طى مراحل سلوك بسيارى از بزرگان عرفا و مشايخ زمان خويش را درك نموده نزد هر يك از آن شخصيتهاى علم و فضيلت استفاده‌هاى سرشارى برده است و بعد آموزگار يك سلسله كامل از انديشمندان ، دانشمندان ، مستفيضان از فيوضات قرآن كريم ، فقه شناسان ، حديث شناسان ، فيلسوفان ، حكيمان و شاعران گرديد .\r\nنجم الدين پس از بهره‌مند شدن از استادان و پيران خود كانونى از حقايق عاليه و دقايق لطيف عرفان اسلامى بود كه از آن رشته‌هائى\r\n\r\n\r\n","description":"","footnote":"\r\n( 1 ) - تصوف و ادبيات تصوف ص 442 .\r\n( 2 ) - طبقات الشافعية ج 5 ص 11 .\r\n( 3 ) - روضات الجنات فى احوال العلماء و السادات ج 1 ص 82 .\r\n( 4 ) - شذرات الذهب ج 2 ص 355 .\r\n( 5 ) - لغت‌نامه دهخدا ج 1 ص 393 .\r\n( 6 ) - طبقات الشافعية ج 5 ص 114 .\r\n( 7 ) - عارفان و صوفيان ص 48 .\r\n","page_name":" 15 ","page_number":15},
  {"content":"\r\n\r\nبه سوى همهء گوشه و كنار جهان اسلام كشيده شده بود ، او در راه تكامل مراتب معنوى به حضور مشايخ زمان خويش رسيده از آنان استفاده برد تا كاملى مكمل گرديد و از كسانى كه بهرهء معنوى برده است در آثار و اجازات خود چنين نام مىبرد .\r\n1 - شيخ روزبهان وزان مصرى 2 - بابا فرج تبريزى 3 - عمار ياسر بدليسى 4 - كهف الدين شيخ الورى اسماعيل قصرى « 1 » 5 - قاضى ابن العصرون دمشقى « 2 » امام ابى محمد محمود بن محمد بن عباس خوارزمى و شيخ الشيوخ عبد الرحيم و عثمان قواس والى السعادة و مودد ذهبى در بغداد و محمد اسكوئى در مرند و امام ابى العلا حافظ و برهان عبد اللطيف صوفى و شمس الائمه ديلمى و قطب الدين نيشابورى و حيدر قزوينى و امام حافظ ابى طاهر سلفى صوفى در اسكندريه و محمد واحد كلهم در تبريز « 3 » استفاده‌ها نمود لكن مشهور چنين است كه او شاگرد چهار استاد برجستهء تاريخ عرفان بوده چنان كه خود در اين زمينه مىفرمايد : گشايش بخشايش مرا از خدمت چهار كس بود .\r\nاول : شيخ روزبهان وزان مصرى « 4 » كه اصل وى از كازرون\r\n\r\n\r\n","description":"","footnote":"\r\n( 1 ) - روضات الجنان و جنات الجنان ج 2 ص 322 و ديگر مصادر .\r\n( 2 ) - سلسلة الاولياء سيد محمد نوربخش درج در جشن‌نامه هانرى كربن ص 28 .\r\n( 3 ) - اجازه سيف الدين باخرزى درج در دو رساله عرفانى از نجم الدين كبرى ص 252 .\r\n( 4 ) - با روزبهان بقلى شيرازى فرق دارد ادله بسيار در دو رساله عرفانى از نجم الدين كبرى در ص 119 نقل كرده‌ام رجوع شود به آنجا .\r\n","page_name":" 16 ","page_number":16},
  {"content":"\r\n\r\nفارس بود و در مصر مىبود .\r\nدوم : شيخ بابا فرج تبريزى كه از مجذوبان و محبوبان حق بود .\r\nسوم : شيخ عمار ياسر بدليسى .\r\nچهارم : شيخ اسماعيل قصرى قدس الله تعالى ارواحهم « 1 » .\r\nو در جملاتى كوتاه نحوه بهره‌گيرى و ارتباط خود را با پيران طريقت خويش بيان داشته فرموده است : « علم طريقت را از روزبهان وزان مصرى و عشق را از قاضى امام بن العصرون دمشقى و علم خلوت و عزلت را از شيخ عمار ياسر و خرقه از شيخ اسماعيل قصرى « 2 » .\r\n\r\nخرقه ارشاد نجم الدين كبرى\r\nگفتيم شيخ نجم الدين كبرى دربارهء انتساب خود به مشايخ و پيران بزرگوارش فرموده است كه خرقه از دست شيخ الورى اسماعيل قصرى پوشيده‌ام و در اجازاتى كه جهت فارغ التحصيلان حوزهء علمى معنوى خويش مرقوم داشته اين خرقه را به عنوان خرقه اصل خود معرفى كرده ، مشايخ آن را معنعن به ساحت قدس ولى تابعين مصباح موحدين كميل بن زياد نخعى يار شهيد و صاحب اسرار على امير المؤمنين عليه السلام بيان فرموده است .\r\nنجم الدين كبرى در اجازهء رضى الدين على لالا « 3 » سيف الدين باخرزى « 4 » سعد الدين حموى « 4 » مرقوم داشته : خرقه پوشيدم از شيخ\r\n\r\n\r\n","description":"","footnote":"\r\n( 1 ) - روضات الجنان و جنات الجنان ج 2 ص 322 .\r\n( 2 ) - سلسلة الاوليا و سيد محمد نوربخش درج در جشن نامهء هانرى كربن ص 28 .\r\n( 3 ) - روضات الجنان و جنات الجنان ج 2 ص 306 .\r\n( 4 ) - المشيخه نسخهء خطى شماره 2143 كتابخانه مركزى دانشگاه كه در قسمت اجازات نجم الدين در همين مقدمه آورده‌ايم .\r\n","page_name":" 17 ","page_number":17},
  {"content":"\r\n\r\nو سيد خود شيخ الورى اسماعيل بن حسن بن عبد اللّه قصرى و او خرقه پوشيده است از شيخ محمد بن مانكيل و او از داود بن محمد معروف به خادم الفقراء و او از شيخ ابى العباس بن ادريس و او از شيخ ابو القاسم بن رمضان و او از ابى يعقوب طبرى و او از ابى عبد اللّه بن عثمان و او از ابى يعقوب نهرجورى و او از ابو يعقوب سوسى و او از عبد الواحد بن زيد و او در علم شاگرد حسن بصرى بود و خرقه پوشيده از كميل بن زياد و حسن بصرى در علم شاگرد على ابن ابى طالب عليه السلام و كميل بن زياد خرقه پوشيده است از على بن ابى طالب عليه السلام و او از حضرت رسول صلى اللّه عليه و آله و سلم .\r\n\r\nنظر مشايخ طريقت و تذكره‌نويسان و محققان دربارهء خرقهء ارشاد نجم الدين كبرى\r\nچون اين اواخر عده‌اى از شرح‌احوال‌نگاران نسبت به انتساب خرقه ارشاد شيخ نجم الدين كبرى به اشتباه افتاده‌اند و هر كدام شجره‌اى را جهت نسبت خرقهء اصل او در نوشته‌هاى خود مطرح نموده‌اند ناگزير آراى مشايخ طريقت و تذكره‌نويسان و محققان را در اين زمينه بيان مىداريم كه متفقا بر آن عقيده‌اند نسبت خرقهء ارشاد شيخ نجم الدين كبرى به واسطهء شيخ الورى كهف الدين اسماعيل قصرى به حضرت كميل بن زياد نخعى مىرسد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n1 - شيخ مجد الدين بغدادى از شاگردان نجم الدين كبرى « 1 »\r\n2 - شيخ سيف الدين باخرزى از شاگردان نجم الدين كبرى « 2 »\r\n3 - شيخ شهاب الدين ابو حفص سهروردى از خلفاى نجم الدين - كبرى « 3 » .\r\n4 - شيخ علاء الدوله سمنانى « 4 » .\r\n5 - شيخ كمال الدين حسين بن حسن خوارزمى « 5 » .\r\n6 - سيد على همدانى « 6 » .\r\n7 - سيد محمد نوربخش « 7 » .\r\n8 - شيخ اسماعيل ليسى « 8 » .\r\n9 - شيخ ابو المفاخر يحيى باخرزى « 9 » .\r\n\r\n\r\n","description":"","footnote":"\r\n( 1 ) - تحفة البرره فى مسائل العشرة نسخه خطى شماره 598 مجلس شوراى اسلامى ص 123 و جامع السلاسل ج 1 قسم 1 ص 73 و نفحات الانس ص 560\r\n( 2 ) - سرگذشت سيف الدين باخرزى ص 8 .\r\n( 3 ) - سير الاولياء ص 354 .\r\n( 4 ) - تذكرة المشايخ در مجموعهء سخنرانيها و مقاله‌ها دربارهء فلسفه و عرفان اسلامى ص 153 و روضات الجنان و جنات الجنان ج 1 ص 342\r\n( 5 ) - جواهر الاسرار و زواهر الانوار ج 1 ص 119\r\n( 6 ) - رساله فتوت‌نامه شماره 774 كتابخانه مركزى دانشگاه از ص 78 تا 84 كه در روضات الجنان و جنات الجنان ج 2 ص 253 و روزبهان‌نامه ص 18 مقدمه هم درج است .\r\n( 7 ) - سلسلة الاولياء درج در جشن نامهء هانرى كربن . ص 48 ؛ ترجمهء روضات الجنات فى احوال العلماء و السادات . ج 6 ، ص 403 و 404 .\r\n( 8 ) - روضات الجنان و جنات الجنان . ج 2 ، ص 97 .\r\n( 9 ) - اوراد الاحباب و فصوص الآداب . ص 9 و 27 .\r\n","page_name":" 19 ","page_number":19},
  {"content":"\r\n\r\n10 - سيد اكبر حسين فرزند و خليفهء سيد محمد گيسو دراز « 1 » .\r\n11 - عبد الرحمن جامى « 2 » .\r\n12 - حافظ حسين كربلائى « 3 » .\r\n13 - عبد اللّه يافعى « 4 » .\r\n14 - ابى فلاح عبد الحى بن عماد « 5 » .\r\n15 - مير سيد محمد باقر خوانسارى اصفهانى « 6 » .\r\n16 - محمد دارا شكوه « 7 » .\r\n17 - شيخ محمد طبسى « 8 » .\r\n18 - حاج ملا سلطان گنابادى سلطان على شاه « 9 » .\r\n19 - حاج شيخ عباس قمى « 10 » .\r\n20 - سيد عبد الحسين خاتون‌آبادى « 11 » .\r\n21 - شيخ محمد جعفر كبوتر آهنگى مجذوب على شاه « 12 »\r\n\r\n\r\n","description":"","footnote":"\r\n( 1 ) - كتاب العقائد . چاپ حيدرآباد . ص 58 .\r\n( 2 ) - نفحات الانس . ص 418 .\r\n( 3 ) - روضات الجنات و جنات الجنان . ج 1 . ص 380 و 575 ،\r\n( 4 ) - تاريخ مرآة الجنان ج 4 ص 40 .\r\n( 5 ) - شذرات الذهب فى اخبار من ذهب ج 6 ص 79 .\r\n( 6 ) - ترجمه روضات الجنات فى احوال العلماء و السادات . ج 2 ص 7\r\n( 7 ) - سفينة الاولياء . ص 104 .\r\n( 8 ) - آثار درويش محمد طبسى . ص 227 .\r\n( 9 ) - ولايت‌نامه ص 241\r\n( 10 ) - ترجمه الكنى و الالقاب ج 4 ص 294\r\n( 11 ) - وقايع السنين و الاعوام ص 312\r\n( 12 ) - مرآة الحق ص 130\r\n","page_name":" 20 ","page_number":20},
  {"content":"\r\n\r\n22 - عبد العزيز شير ملك واعظى « 1 » .\r\n23 - معصوم على شاه نايب الصدر « 2 »\r\n24 - ابن محمد حكيم محمد مظفر « 3 » .\r\n25 - محمد تقى منصور على شاه نعمت اللهى « 4 » .\r\n26 - سيد محمد كاظم امام « 5 » .\r\n27 - مولوى غلام سرور « 6 » .\r\n28 - احمد فال فريدى « 7 »\r\n29 - يوگنى ادواردويچ برتلس « 8 » .\r\n30 - على اكبر دهخدا « 9 » .\r\n31 - محمد قزوينى « 10 » .\r\n32 - مؤلف جامع السلاسل « 11 » .\r\n\r\n\r\n","description":"","footnote":"\r\n( 1 ) - رساله سير شاه نعمت اللّه ولى در مجموعهء شرح احوال شاه نعمت اللّه ولى تصحيح ژان اوبن ص 299\r\n( 2 ) - طرايق الحقائق ج 2 ص 83\r\n( 3 ) - رضوان المعارف الإلهية ص 21\r\n( 4 ) - آداب المسافرين نسخهء خطى شماره 2409 كتابخانه مركزى دانشگاه ص 196\r\n( 5 ) - در ماهيت و مظاهر تصوف ص 63\r\n( 6 ) - خزينة الاصفياء ج 2 ص 13 و 351\r\n( 7 ) - تذكره شيخ بهاء الدين ذكريا ملتانى ص 39\r\n( 8 ) - تصوف و ادبيات تصوف . ترجمهء ايزدى . ص 434 .\r\n( 9 ) - لغت‌نامه دهخدا شماره مسلسل 19 ص 2561 .\r\n( 10 ) - شد الازار ص 317 .\r\n( 11 ) - جامع السلاسل . ج 1 ، قسم 1 ، ص 102 و 103 .\r\n","page_name":" 21 ","page_number":21},
  {"content":"\r\n\r\n33 - محمد امين رياحى « 1 » .\r\n34 - احسان استخرى « 2 » .\r\n35 - اسد اللّه خاورى « 3 » .\r\n36 - مسعود قاسمى « 4 » .\r\n37 - عبد الرفيع حقيقت « 5 » .\r\nبهر حال شيخ نجم الدين كبرى كميلى مشرب مىباشند و همان - طور كه آن بزرگوار در فرمانهاى خلفاى خويش مرقوم فرموده‌اند و مشايخ و محققان و پژوهشگران هم معتقدند خرقهء ارشاد و خلافت ايشان به‌واسطه شيخ الورى اسماعيل قصرى به حضرت سيدنا كميل بن زياد نخعى صاحب اسرار امير المؤمنين مىپيوندد .\r\n\r\nمشايخ خرقه تبرك نجم الدين كبرى\r\nشيوخ طريقت را سنت چنين بوده است به سالكانى كه در حوزهء معنوى ايشان تلمذ نموده‌اند و بر اثر توجه آن شيخ طى مراتب كرده‌اند لكن هنوز به سر منزل مقصود نرسيده‌اند خرقه‌اى كه نشانهء ارادت سالك باشد بعنوان تبرك به نومريد عنايت مىكردند كه نشانهء به\r\n\r\n\r\n","description":"","footnote":"\r\n( 1 ) - مقدمه مرصاد العباد نجم الدين رازى . ص 36 .\r\n( 2 ) - اصول تصوف . ص 200 و 201 .\r\n( 3 ) - ذهبيه تصوف علمى آثار ادبى ج 1 ، ص 213 .\r\n( 4 ) - مقدمه آداب الصوفية . ص 14 .\r\n( 5 ) - تاريخ نهضت‌هاى فكرى ايرانيان . بخش دوم . ص 517 .\r\n","page_name":" 22 ","page_number":22},
  {"content":"\r\n\r\nمحبت رسيدن و فيض يافتن سالك از خضر راهى است .\r\nو به همين جهت خرقهء تبرك را مىتوان از چند شيخ طريقت دريافت داشت در حالى كه خرقهء ارشاد و خلافت را فقط از دست مبارك يك شيخ مىتوان پوشيد . مشايخى كه خرقهء تبرك مرحمت مىفرمايند در اصطلاح اهل عرفان به پير صحبت معروف مىباشند چنان كه حافظ حسين كربلائى از مشاهير و اعاظم سلسلهء عليهء عبداللهيه « 1 » مىباشد مىنويسد : در سلسلهء شريفهء كبرويه پير تربيت و صحبت شيخ نجم الدين احمد كبرى ، شيخ عمار ياسر بدليسى را دانسته و شمرده‌اند « 2 » .\r\nكه عده‌اى متأسفانه اشتباها مشايخ صحبت ايشان را مشايخ خرقهء ارشاد آن بزرگوار دانسته‌اند ، در حالى كه شيخ نجم الدين كبرى خود در فرمان رضى الدين على لالا و سعد الدين حموى و سيف الدين باخرزى اين مسئله را واضح بيان فرموده‌اند و خرقه‌اى را كه از دست شيخ الورى اسماعيل قصرى پوشيده‌اند آن را خرقهء اصل خوانده‌اند و دربارهء خرقهء تبرك خويش كه از پير صحبت خود نور الورى عمار ياسر بدليسى دريافت داشته كه در اجازهء رضى الدين على لالا و اجازهء شيخ سيف الدين باخرزى مرقوم فرموده : و قد لبست خرقة التبرك من الشيخ ابى ياسر عمار بن ياسر بن مطر بن سحاب البدليسى رحمه . كه مشايخ نور الورى عمار ياسر بدليسى را چنين\r\n\r\n\r\n","description":"","footnote":"\r\n( 1 ) - منسوب به جناب سيد عبد اللّه برزش‌آبادى .\r\n( 2 ) - روضات الجنان و جنات الجنان ج 2 ، ص 323 .\r\n","page_name":" 23 ","page_number":23},
  {"content":"\r\n\r\nمرقوم فرموده است . به تحقيق كه خرقه تبرك پوشيدم از شيخ ابى ياسر عمار بن ياسر بن مطر بن سحاب بدليسى رحمة اللّه و او پوشيده است از شيخ الاسلام ابى نجيب بن عبد اللّه سهروردى و او از پدر و عم خود وجيه الدين عمر و هر دو از پدرشان محمد بن عمويه به‌واسطه دست اخى فرج زنجانى او از احمد بن سياه او از ممشاد دينورى او از ابو القاسم جنيد او از سرى سقطى او از معروف كرخى او از داود طائى او از حبيب عجمى او از حسن بصرى او از امير المؤمنين امام المتقين على بن ابى طالب « 1 » .\r\n\r\nمشايخ صحبت و علم طريقت نجم الدين كبرى\r\nدر طريقت انتساب مريدان را به مشايخ از سه « 2 » يا دو « 3 » طريق دانسته‌اند : صحبت ، تلقين ذكر ، خرقه و گاهى هم اين سه نسبت را طالب سالك به شيخ كاملى درست مىكند . براى اطلاع بيشتر از اين\r\n\r\n\r\n","description":"","footnote":"\r\n( 1 ) - روضات الجنان و جنات الجنان ج 2 ص 308 و المشيخه نسخه خطى شماره 2134 كتابخانه مركزى دانشگاه و دو رساله عرفانى ص 250\r\n( 2 ) - جامع السلاسل قسم 1 از ج 1 ص 72 و طرايق الحقائق ج 2 ص 304 و تذكره شيخ بهاء الدين ذكريا ملتانى ص 99 و روضات الجنان و جنات الجنان ج 1 ص 250 و 251\r\n( 3 ) - سلسله مشايخ صوفيان نسخه خطى 6 / 3167 كتابخانه مركزى ص 244 و طرايق الحقائق ج 2 ص 304 و 308 و مراحل السالكين ص 164 .\r\n","page_name":" 24 ","page_number":24},
  {"content":"\r\n\r\nبحث بسيار مهم و حساس كه اغلب تذكره‌نويسان و شرح‌احوال‌نگاران به آن توجهى ننموده مبدا و منشاء اشتباهات زيادى شده‌اند مىتوانيد به مقدمه دو رساله عرفانى از نجم الدين كبرى رجوع كنيد .\r\nشيخ نجم الدين در تقسيم‌بندى كه نسبت به انتساب خويش نموده از مشايخى بعنوان مشايخ صحبت و علم طريقت خود ياد كرده است ، در اجازه‌اى كه جهت شيخ سيف الدين باخرزى نوشته مىنويسد :\r\n« اما طريق الصحبة و اخذ علم الطريقة . . . كه دلالت دارد اين انتساب خود را با نسبت طريقهء خرقه ارشاد و خرقه تبرك فرق گذاشته است .\r\nمىنويسد : به صحبت روزبهان كبير فارسى و قاضى امام ابن عصرون دمشقى رسيدم و علم طريقت را از آنان اخذ كردم . نسبت معنوى اين دو پير خويش را چنين عنوان كرده است :\r\nروزبهان فارسى كبير از شيخ ابو نجيب عبد القاهر سهروردى و قاضى امام ابن عصرون دمشقى از شيخ حماد دياس و او از شيخ ابو نجيب سهروردى و سهروردى از ابو حامد غزالى او از ابى بكر نساج او از ابا عثمان مغربى او از ابو على كاتب او از ابو على رودبارى او از ابو القاسم جنيد او از سرى سقطى و او از معروف كرخى او از داود طائى او از حبيب عجمى او از حسن بصرى عجيب است كه دربارهء نسبت حسن بصرى مىفرمايد نزد او مردم چنين است كه حسن بصرى خود به صحبت على ابن ابى طالب رسيده و اخذ علم طريقت از او كرده از اين كلام معلوم مىشود براى خودش اين نسبت معلوم\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنشده و به آن اطمينان نداشته است « 1 » .\r\n\r\nمشايخ ذكر شيخ نجم الدين كبرى\r\nشيوخ طريقت براى ارتقاء سالك به مقامات عالى معنوى و رفع موانع راه سلوك و توجه مدام داشتن به حضرت ربوبيت ، طالبان راه را تلقين ذكر مىنمايند و گاهى به شيوخ كامل مكمل كه تربيت طالبان و دستگيرى عاشقان به آنان تفويض شده است اذكار و اورادى را مرحمت فرموده تا به شيفتگان بىقرار تلقين نمايند ، اين اذكار و اوراد معنعن به ساحت قدس ولايت حضرت مرتضوى عليه السلام مىرسد كه مشايخ آن را شيوخ تلقين ذكر مىگويند .\r\nعارف نامى قرن هشتم هجرى جناب سيد حيدر آملى شجرهء تلقين ذكر خويش را به شيخ نجم الدين كبرى مىرساند سپس مرقوم مىفرمايد او از شيخ اسماعيل قصرى و او از شيخ محمد بن مانكيل و او از شيخ داود بن محمد خادم الفقراء و او از ابو العباس بن ادريس و او از ابو القاسم بن رمضان و او از ابو يعقوب طبرسى « 2 » او از ابو - عبد الله بن عثمان و او از ابو يعقوب نهرجورى و او از ابو يعقوب سوسى و او از عبد الواحد بن زيد و او از كميل بن زياد نخعى كه\r\n\r\n\r\n","description":"","footnote":"\r\n( 1 ) - المشيخه نسخه خطى شمارهء 2134 كتابخانه مركزى دانشگاه و دو رساله عرفانى از شيخ نجم الدين كبرى ص 252 .\r\n( 2 ) - ابو يعقوب طبرى است .\r\n","page_name":" 26 ","page_number":26},
  {"content":"\r\n\r\nخداوند از او و از همگى راضى باد و او از امير المؤمنين على عليه السلام و او از رسول الله صلى الله عليه و آله و او از جبرئيل امين وحى عليه السلام و او از رب العزة سبحانه و تعالى تلقين يافت « 1 » .\r\n\r\nشاگردان نجم الدين كبرى\r\nشيخ نجم الدين كبرى درخشانترين چهرهء عرفاى سده‌هاى دوازدهم و سيزدهم ميلادى ، آموزگار يك سلسله كامل از عارفان ، مفسران ، فقيهان ، محدثان ، شاعران ، فيلسوفان و انديشمندان جهان اسلام بود حوزهء تدريس او سرچشمه حيات معنوى بشمار مىرفت كه رشته‌هائى از آن بسوى همهء گوشه و كنار جهان آن روز پيش رفته لب‌تشنگان معنويت را سيراب مىنمود ، حوزهء آن كانون علم و فضيلت خوارزم را به صورت بزرگترين حوزهء علمى و معنوى جهان آن روز در آمده بود شخصيتهاى عالىرتبه علمى و معنوى چون فخر الدين رازىها با تمام تكبر علمى كه داشتند ناگزير به آنجا كشانده مىشدند و چون شاگردى در حوزهء تدريس شيخ زانو زده با مرگ مبانى علمى خويش طلوع حيات تازه علمى را در خود احساس مىكردند و منشاء يك سلسله حوادث مهم تاريخ مىشدند . متأسفانه هجوم خانمان برانداز قوم وحشى چنگيز گرانبهاترين ميراث بشريت را كه آثار بزرگان\r\n\r\n\r\n","description":"","footnote":"\r\n( 1 ) - اسرار الشريعة و اطوار الطريقة و انوار الحقيقة . مقدمه . ص 22 . بقلم آقاى محمد خواجوى .\r\n","page_name":" 27 ","page_number":27},
  {"content":"\r\n\r\nبشمار مىرفت نابود كرده يك نقطه ابهام و نامفهومى در تاريخ بوجود آورد ، مورخ و محقق به آن فراز از تاريخ خونين كه مىرسد با سكوت عظيم مواجه شده با زحمات طاقت‌فرسائى بررسى عاشقانه خويش را در دل خون و غارت ، آتش و ظلمت و جنايت ادامه مىدهد شايد در لابلاى كشتارهاى وحشيانه و آتش‌سوزيهاى مهيب گمشدهء خويش را بيابد ، از آن حوزه پرجوش و خروش نيز خاطراتى با زحمت بدست مىآيد شاگردانش كه استادان تاريخ فردا بودند جز تنى چند چون شيخ رضى الدين على لالا و شيخ مجد الدين بغدادى و شيخ سيف الدين باخرزى و شيخ سعد الدين حموى و شيخ جمال الدين گيلى عين الزمان و شيخ بهاء الدين محمد ملقب به سلطان العلماء « 1 » بابا كمال جندى و شيخ نجم الدين رازى « 2 » و شيخ فريد الدين عطار - نيشابورى « 3 » و كاملانى چون شيخ شهاب الدين ابو حفص سهروردى « 4 » و شيخ محمد خلوتى « 5 » خرقه خلافت و ارشاد از دست شيخ نجم الدين كبرى پوشيده‌اند .\r\n\r\n\r\n","description":"","footnote":"\r\n( 1 ) - تاريخ گزيده ص 789 .\r\n( 2 ) - جواهر الاسرار ج 1 ص 120 و روضات الجنان و جنات الجنان ج 2 ص 328 .\r\n( 3 ) - مظهر العجائب ص 100 و 313 .\r\n( 4 ) - سير اولياء ص 354 و تذكره شيخ بهاء الدين ذكريا ملتانى ص 40 .\r\n( 5 ) - جامع السلاسل ج 1 قسم 1 ص 82 .\r\n","page_name":" 28 ","page_number":28},
  {"content":"\r\n\r\n\r\nاجازات نجم الدين كبرى\r\nمتأسفانه به تمامى اجازات ارشادى كه از ناحيهء شيخ شهيد نجم الدين كبرى جهت جانشينانش نوشته شده دست نيافتيم مگر به سه اجازه كه جهت شيخ رضى الدين على لالا و شيخ سعد الدين حموى و شيخ سيف الدين باخرزى مرقوم فرموده است . شيخ در اين اجازات به لطائفى و حقايقى اشاره فرموده است كه قبل از عنوان اجازات فهرست‌وار به آن نكات دقيق اشاره مىنمائيم :\r\nالف : آنچه در هر سه اجازه به چشم مىخورد . مسئله انتساب شيخ نجم الدين كبرى است كه به واسطه كهف الدين شيخ الورى اسماعيل قصرى به حضرت كميل بن زياد نخعى مىرسد در حالى كه در اين اواخر بعضى از نويسندگان دچار اشتباه شده‌اند به سليقه و برداشت دلخواه خود جنبهء حقيقت و تحقيق داده‌اند غير از آنچه شيخ نجم الدين دربارهء انتساب خود گفته است مطرح كرده‌اند .\r\nب : نجم الدين كبرى در اين اجازات تقسيم‌بندى كه عند المشايخ بوده است مراعات نموده‌اند و انتساب خويش را از طريق عمار ياسر بدليسى و روزبهان وزان مصرى و ديگر مشايخ خود نسبت صحبت و تلقين ذكر مىداند نه خرقه ارشاد .\r\nتذكر : تصميم داشتم لطائف و دقائق اجازات را فهرست‌وار مطرح كنم ولى متوجه شدم امكان‌پذير نيست زيرا در تمامى سطور وصاياى نجم الدين به شاگردانش لطائف و دقائقى است كه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nنمىتوان گلچين كرد به همين جهت وصاياى اجازات را با دقت بخوانيد مخصوصا اجازهء رضى الدين على لالا و سعد الدين حموى را .\r\n\r\nترجمه فرمان رضى الدين على لالا « 1 »\r\nبسم اللّه الرحمن الرحيم الحمد لله رب العالمين و الصلاة على سيد المرسلين محمد و آله اجمعين و از واجه الطاهرات و اصحابه المنتجبين اما بعد ضعيف‌ترين بندگان خداى تعالى احمد بن عمر بن عبد الله صوفى مىگويد : خرقه پوشيدم از شيخ و سيد خود شيخ - الورى اسماعيل بن حسن بن عبد الله قصرى و او خرقه پوشيده است از شيخ محمد بن مانكيل و او از داود بن محمد معروف به خادم الفقراء و او از شيخ ابى العباس بن ادريس و او از شيخ ابو القاسم بن رمضان و او از ابى يعقوب طبرى و او از ابى عبد الله بن عثمان و او از ابى يعقوب نهرجورى و او از ابى يعقوب سوسى و از عبد الواحد بن زيد و او در علم شاگرد حسن بصرى و خرقه پوشيده است از كميل بن زياد و حسن بصرى در علم شاگرد على بن ابى طالب ( ع ) است و كميل بن زياد خرقه پوشيده است از على بن ابى طالب و او از رسول خدا صلى الله عليه و آله و سلم و خرقه پوشيده است از من فرزند عزيز و گرامى و پرهيز كار زاهد شيخ رضى الدين ابو العلاء بن لالا سعيد على جوينى كه\r\n\r\n\r\n","description":"","footnote":"\r\n( 1 ) - متن عربى اين اجازه در روضات الجنان و جنات الجنان ج 2 ص 306 درج است .\r\n","page_name":" 30 ","page_number":30},
  {"content":"\r\n\r\nخداوند تعالى توفيقاتش را نيكو و انبياء و اولياء را در بهشت رفيق او گرداند و حسن اولئك رفيقا ، او را به سه چيز وصيت مىكنم چنان كه رسول الله ابا هريره را وصيت كرد بر اقامه دو ركعت ضحى و اين كه سه روز از هر ماه را روزه بگيرد و اين كه نخوابد مگر بر وتر و وصيت مىكنم او را به حسن ملازمت و رشاد و استقامت و سكوت از آنچه بر آن فايده‌اى نباشد و سفارش مىكنم به دوام ذكر و قرائت قرآن و اصلاح ذات البين و رساندن رحمت و نفع به خلق خدا به تحقيق كه نبى ( ص ) فرموده است بهترين مردم كسى است كه مردم را نفع رساند و بدترين مردم كسى است كه مردم را زيان رساند و سفارش مىكنم كه در برخورد با حوادث متابع كتاب خدا و سنت رسول الله ( ص ) باشد . و از كسى كه بر او ستم كند عفو نمايد و عطا كند به كسى كه او را محروم دارد و نيكى كند به كسى كه به او بدى كند زيرا كه آن دأب صالحان و صديقان است و نيز سفارش مىكنم كه به سيرهء صالحان سلف سير كرده و در كلام و بدعت بدعت‌گذاران خوض ننمايد و بر اقامه نماز قبل از طلوع فجر كه آن دأب محبين است و سفارش مىكنم به خدمت مردان خدا كسانى كه لا تلهيهم تجارة و لا بيع عن ذكر اللّه و اقام الصلاة و ايتاء الزكاة و اين كه نفس خود را به عزائم گرفته و به رقص نپردازد و از غنا پرهيز كند كه آن خاموش‌كننده است و از عجب دورى كند كه آن مهلك است و برگزيند ايثار بر شيخ را كه آن خاصه امت محمد ( ص ) مىباشد و يؤثرون على انفسهم و لو كان بهم خصاصة و خلوت بر معاشرت با مردم اختيار كند كه در اين زمان بر جهت كثرت دوستان و اقران سوء آن به رستگارى نزديكتر\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاست . و به تحقيق گفته شده است كه تنهائى از همنشين بد بهتر است و سفارش مىكنم بر اين كه در ضراء و سراء و شدت و رخا از خداوند راضى بوده ، امر خود را بر خداوند تفويض نمايد و هرگاه تنگى و شدت بر او روى آورد بگويد الحمد لله على كل حال ، و هرگاه فراخى و رخاء روى آورد بگويد : الحمد لله الذى بنعمة يتم الصالحين كه در آن كفايت است و به تحقيق كه خرقه تبرك پوشيدم از شيخ ابى ياسر عمار بن ياسر بن مطر بن سحاب بدليسى رحمة اللّه و او پوشيده است از شيخ الاسلام ابى نجيب بن عبد الله البكر سهروردى و او از پدر و عم خود وجيه الدين عمر و هر دو از پدرشان محمد بن عمويه به‌واسطه دست اخى فرج زنجانى از احمد بن سياه از ممشاد دينورى از ابو القاسم جنيد از سرى سقطى از معروف كرخى از داود طائى از حبيب عجمى از حسن بصرى از امير المؤمنين امام المتقين على بن ابى طالب از رسول خدا و بر كسى كه خرقه پوشانيدم اجازه دادم كه آن را بر طالبى كه در طلب خود صادق و در حال نظير خودش باشد بپوشاند و وصيت كند به آنچه كه من وصيت كردم .\r\nمبارك باد در دو سرا براى او و براى كسى كه بپوشاند آمين يا رب العالمين نوشته است اين سطور را ضعيف‌ترين خلق خداى تعالى احمد بن عمر صوفى خوارزمى در روز چهارشنبه چهارم شوال سال پانصد و نود و هشت حامد الله و مصليا على نبيه محمد و آله اجمعين .\r\nدر اين دو فرمان كه به صورت عكس و فيلم در كتابخانهء مركزى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nدانشگاه تهران موجود است مواردى از آن كه قابل خواندن نبود به صورت نقطه چين داخل پرانتز مشخص شده است . و در مقدمه دو رساله عرفانى از شيخ نجم الدين كبرى عينا با عكس نسخه اصلى دانشگاه درج مىباشد .\r\n\r\nفرمان بمولانا سيف الدين باخرزى\r\nبسم الله الرحمن الرحيم : هذه نسخة شجرة خرقة الشيخ سيف الدين الباخرزى قدس الله روحه الحمد لله رب العالمين و الصلاة على خير خلقه محمد و آله اما بعد يقول اضعف عباد الله تعالى ابو الجناب احمد بن عمر بن محمد بن عبد الله الصوفى الخيوقى لبس الخرقة الولد امام العارف سيف الدين شرف الاسلام مقدم الطايفة حجة السالكين ابو المعالى سعيد بن المطهر بن سعيد بن على الباخرزى و انى لبست خرقة الاصل من يدى الشيخ العالم العارف شيخ الوقت شيخ الورى ابى الحسن اسماعيل القصرى قدس الله روحه عن محمد بن مانكيل عن داود بن محمد المعروف بخادم الفقراء عن ابى العباس بن ادريس عن ابى القاسم بن رمضان عن ابى يعقوب الطبرى عن ابى عبد الله بن عثمان عن ابى يعقوب النهرجورى عن ابى يعقوب السوسى عن عبد الواحد بن زيد و عبد الواحد شيخ فى العلم ابى الحسن البصرى و فى الخرقة الى كميل بن زياد عن على بن ابى طالب كرم الله وجهه و هذه نسبة خرقة الاصل و اما خرقة التبرك فلبستها من شيخ الطريقة\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nنور الورى سر اللّه فى ارضه الشيخ عمار بن ياسر البدليسى « 1 » عن الشيخ ابى نجيب بن عبد اللّه البارى عن ابيه ثم عن عمه وجيه الدين عن ابيهما محمد بن عمويه به واسطه اخى فرج الزنجانى عن احمد بن سياه عن ممشاد الدينورى عن ابى القاسم الجنيد عن السرى السقطى خاله عن معروف الكرخى عن داود الطائى عن حبيب العجمى عن الحسن البصرى عن على بن ابى طالب رضى اللّه عنه اما طريق الصحبة و اخذ علم الطريقة فانى صحبت الشيخ روزبهان الكبير الفارسى رحمة اللّه عليه بمصر و اخذت منه علم الطريقة و صحبت القاضى الامام ابن عصرون بدمشق و هو صحب الشيخ حماد الدباس ببغداد و صحب الشيخ عمار بن سر بن مطر بن سحاب البدليسى الساكن باخلاط على طرف من اطراف الروم قال صحبت ابا نجيب و اخذت منه علم الطريقة قال صحبت ( . . . ) حماد الدباس و اخذ منهما علم الطريقة و صحب ابو حامد الغزالى ابى ابا بكر النساج و اخذ منه علم الطريقة و صحب هو ابا عثمان المغربى و اخذ منه علم الطريقة و صحب هو ابا على الكاتب و اخذ علم الطريقة و صحب هو ابا على الرودبارى و اخذ منه علم الطريقة و صحب هو ابا القاسم الجنيد و اخذ منه علم الطريقة صحب هو السرى السقطى خاله و اخذ منه علم الطريقة و صحب هو معروف الكرخى\r\n\r\n\r\n","description":"","footnote":"\r\n( 1 ) - در اين فرمان فرموده است كه خرقه اصل يعنى خرقه ارشاد و خلافت از شيخ الورى اسماعيل قصرى كه دوازدهمين پير طريقت عليه علويه كميليه است دريافت داشته و خرقه تبرك از عمار ياسر بدليسى كه از اعاظم مشايخ سلسله عليه معروفيه مىباشد دريافت نموده است .\r\n","page_name":" 34 ","page_number":34},
  {"content":"\r\n\r\nو اخذ منه علم الطريقة و صحب هو داود الطائى و اخذ منه علم الطريقة و صحب هو الحبيب العجمى و اخذ منه علم الطريقة و صحب هو الحسن البصرى و اخذ منه علم الطريقة هذا هو الصحيح و من الناس من يقول صحب على بن ابى طالب رضى اللّه عنه و اخذ من علم الطريقة و كما يصح ذلك اللّه اعلم و هو اخذ الولد ( . . . ) هذه علم الطريق و الخلوة و تلقين الذكر ( . . . ) ذلك من هذا الضعيف و انا اخذت ذلك من العلماء فى اقطار العالم من الامام ابى محمد محمود بن محمد بن العباس الخوارزمى و من الشيخ روزبهان الكبير الفارسى بمصر و من قطب الائمة و شيخ الشيوخ عبد الرحيم و عثمان القواس و الى السعادة ( . . . ) و مودد الذهبى و هم ببغداد و عن الشيخ عمار بن ياسر بن مطر بن سحاب البدليسى باخلاط و عن محمد بن ( . . . ) و عن محمد السكوى بمرند و من الامام ابى العلا الحافظ و البرهان عبد اللطيف الصوفى ( . . . ) و شمس الائمة الديلمى و قطب الدين النيشابورى و حيدر القزوينى ( . . . ) و عن الامام الحافظ ابى طاهر السلفى الصوفى بالاسكندرية عن ( . . . ) حجة الاسلام الطوسى المعروف ( . . . ) محمد الواحد كلهم تبريز و عن ( . . . ) بالبلاد و دخلنا بالتوكل و ( . . . ) و اللّه اعلم .\r\n\r\nفرمان به مولانا سعد الدين حموى\r\nبسم اللّه الرحمن الرحيم : سواد الاجازة التى كتبها شيخ الشيوخ قدوه اهل الحديث نجم الكبراء ابو الجناب احمد بن عمر بن محمد بن\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعبد اللّه الصوفى الخوارزمى السعيد الشهيد رضى اللّه عنه للشيخ سعد - الدين محمد بن المؤيد بن ابى بكر بن الحسين بن محمد بن حمويه رحمة اللّه .\r\nالحمد للّه رب العالمين و الصلاة على رسوله محمد و آله اجمعين اما بعد و ان الولد الاعز البارع الورع المتقى سعد الدين جمال الاسلام و الطريقة حجة اللّه على الاقران محمد بن المؤيد بن ابى بكر الحموى بلغه اللّه آماله رزقه زيارت البيت وقف لوادى ( . . . ) و حفظ كتاب اللّه المنزل ثم اشتياق الى سلوك طريقة الصديقين فقصد زيارة هذه الضعيف بإشارة الوالدة عن عين التحقيق صانها اللّه فى الآخرة كما صانها فى الدنيا ( . . . ) وصوله اخذ فى سلوك طريق التحقيق و ( . . . ) عن ساق الجد و ( . . . ) خلوات به اشارة هذا الضعيف الفقير رزقه اللّه تعالى ما رزق خواص عباده السالكين الصادقين من الاولياء الصديقين حتى وصل الى اليقين و اشتم روائح الغايات و فواتح النهايات و ذاق طعم قوانين السير و توقى المحتويات النفسانية الى ملاذ الاخلاق الحميدة ثم من ذلك المقام الى الاحوال السنية ثم من الاحوال الى محول الاحوال و شاهد ما كل اللسان عن وصف عظمه و كنه جبروته و عجايب ملكوته فله الحمد و المنة و الحول و القوة ثم راينا ان نبعثه الى الوالدة رضى اللّه عنها ليقضى من بعض حقوق الوالدة التى على الاولاد فقد علم من مقاله رسول اللّه صلى اللّه عليه ان الجنة تحت اقدام الامهات و اذنا له ان يلقن الذكر لتنزيد فى لواحنه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو ان يجلس فى الخلوة بشرائطها كما شارطناه و اوصيه بكثرة قراءة القرآن خاصه فى صلاة الليل و المداومة على ذكر اللّه بعد صلاة الفجر الى ان تطلع الشمس قيد ( . . . ) و بعد صلاة العصر حتى تغرب الشمس و تكثر الصيام و المدامة عليه فان لم تستطع تصوم الاثنين و الخميس و ايام البيض خاصه و ان لا ينام الا على وتر و ان لا يمر عليه يوم اللّه مصدق فيه و لو بكعكة او بصلة ممن يعلم انه يصلى فأوصيه بالاصلاح بين الناس و الامر بالمعروف و النهى عن المنكر على وجه الرفق اللّه ان يتوقع شراب دواء من الامراء او غيره فان ذلك يوجب وهنا فى حرمة القرآن و السنة و المجانبة من اهل البدع و الاهواء انى على رجاء ان ياذن ( . . . ) فيه صلاحه فى امر الدين و الدنيا و اوصيه ان يذكرنى فى صالح دعائه فى مظان الإجابة و يوصى مجيد بذلك لانى به حمد اللّه نشت به مستغنى عن صالح دعائهم و اللّه المستعان و عليه التكلان و انى لبست الخرقة عن شيخ الورى اسماعيل القصرى رحمة اللّه عن محمد بن مانكيل عن داود بن محمد المعروف به خادم الفقراء عن ابى العباس بن ادريس عن ابى القاسم بن رمضان عن ابى يعقوب الطبرى عن ابى عبد اللّه بن عثمان عن ابى يعقوب النهرجورى عن ابى يعقوب السوسى عن عبد الواحد بن زيد عن كميل بن زياد عن على بن ابى طالب كرم اللّه وجهه عن رسول اللّه صلى اللّه عليه و سلم و البسه الخرقة بشرطها ( . . . ) فيها و اذنت لو في الباس الخرقة لمن رغب فيها و الحمد للّه رب العالمين و صلواته على\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمحمد و آله و اسرته و اما مجموعاتى فى كل فن من التفاسير و الاحاديث و ما يجرى فيها ( . . . ) و الاخبار و كذلك اجزت له اجازاتى و مناداتى من مشايخى رحمهم اللّه و انا بريء من المؤل و التصحيف فليرو عنى بشروط الصحة ان شاء اللّه تعالى .\r\nقابل تذكر است كه در تمامى اجازات شيخ شهيد ما نجم الدين كبرى سند خرقهء خويش را به حضرت كميل بن زياد نخعى يار شهيد و صاحب اسرار على امير المؤمنين عليه السلام مىرساند .\r\n\r\nلقب و كنيه نجم الدين كبرى\r\nنجم الدين كبرى را به القاب و كنيه‌هاى گوناگونى خوانده‌اند كه در بعضى از تذكره‌ها ديده مىشود و ما به طور فهرست‌وار متذكر خواهيم شد .\r\n\r\nابو الجناب\r\nنجم الدين كه براى آموختن علم حديث وطن را ترك فرموده مدتى در همدان و اسكندريه نزد بزرگان و اساتيد علم حديث تلمذ نمود و محدثى عظيم الشأن گرديد شبى به هنگام مراجعت در عالم باطن مفتخر به زيارت جمال حضرت رسول اللّه اكرم ( ص ) گرديد و مشرف به شرافت صحبت حضرتش شد از آن بزرگوار استدعاى\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nلقبى نمود افتخار دادند مفتخرش فرمودند به لقب ابو الجناب « 1 » مقصود از اين كنيه با عظمت اينست كه شيخ نجم الدين از ما سوى اللّه اجتناب شديد نموده است .\r\n\r\nابو حارث\r\nدر شرح مقامات حضرت شيخ نجم الدين كبرى مذكور است كه وقتى حضرت شيخ در بيابانى ذكرگويان رفته‌اند ناگاه ذكر بر او مستولى شده مغلوب ذكر گشته و از غلبات و عظمت حضور مذكور و صدمات كلى مست شده و چرخ مىزده ذكر مىگفته اتفاقا چاهى در راه بود شيخ در آن چاه افتاده‌اند حق جل و علاء چند شير را فرستاده بر سر آن چاه آمدند و دست در پاى يكديگر زده‌اند و يكى پاى را فروگذاشته سوى شيخ و حق تعالى خطاب فرموده كه يا ابا الحارث دست در پاى شير زن و از چاه هستى يوسف‌وار بيرون آى كه درويشان در مصر معنى مشتاق جمال تواند شيخ دست اخلاص به رشتهء  وَ اعْتَصِمُوا بِحَبْلِ اللَّهِ  زده ظاهر به دستيارى پاى شير از پستى چاه اضلال به اوج اقبال برآمده‌اند پس به كلى ظاهر و باطنش از\r\n\r\n\r\n","description":"","footnote":"\r\n( 1 ) - نفحات الانس ص 421 ، سير المتأخرين ج 1 ص 228 مجموعه سخنرانيها و مقاله‌ها درباره فلسفه و عرفان اسلامى ص 159 سفينة الاولياء ص 103 جامع السلاسل ج 1 قسم 1 ص 105 مجالس المؤمنين ج 2 ص 72 روضات الجنان و جنات الجنان ج 2 ص 319 روضات الجنات فى احوال العلماء و السادات ج 1 ص 81\r\n","page_name":" 39 ","page_number":39},
  {"content":"\r\n\r\nحضيض خاك به ذروهء افلاك رسيده بر درياى قدم قطره وجودش پيوست و از خود محو گشت و چون اعتصام به قرآن و حديث كرد از بلاى اين طوفان خلاصى يافت و در قرب سير فى اللّه اختصاص يافته و ملقب به ابى حارث شد لاجرم هر كسى را از خودى خود خلاصى مىداد و بىمجاهده و رياضت به مرتبهء ولايت مىرساند « 1 » .\r\n\r\nنجم الدين\r\nپس از ديدار بيست و پنج تن پير طريقت به خانقاه شيخ ابراهيم رفت هفت سال تمام چون فرزندى خلف خدمت شيخ كرده روزى شيخ وضو مىساخت احمد ( نجم الدين كبرى ) ظرف آورد شيخ به شستن پايش آغاز كرد احمد آب روى پايش بريخت ، ناگهان شيخ حس كرد كه عشق به احمد روى آورده دستور داد آبى را كه با آن وضو ساخته است برگيرد و بنوشد احمد آب را نوشيد و علم حال و علم قال بر او گشوده گشت در دم شيخ به او لقب نجم الدين داد « 2 » .\r\n\r\nنجم كبرى\r\nچون نجم الدين داراى علو همت و فراست بوده است او را\r\n\r\n\r\n","description":"","footnote":"\r\n( 1 ) - روضات الجنان و جنات الجنان ج 2 ص 320\r\n( 2 ) - تصوف و ادبيات تصوف ص 432\r\n","page_name":" 40 ","page_number":40},
  {"content":"\r\n\r\nنجم كبرى ( ستاره بزرگان ) لقب داده‌اند « 1 » و برخى بر آن عقيده‌اند اين لقب را شيخ الورى اسماعيل قصرى به ايشان داده است « 2 » .\r\n\r\nشيخ ولىتراش\r\nنجم الدين با يك نگاه آتش به جانها مىزد سوزى در دلها مىنهاد كه درمانى جز وصال نداشت آن‌قدر در آتش نگاه پرفروغ او مىسوخت تا خاكستر خودى ننگينش را بر سر كوى قرب به باد داده ، خلعت تشرف به كعبهء وصال مىپوشيد و خود را در كنار يار احساس مىكرد و آنگاه رحمت لقاء اللّه را احساس مىنمود .\r\n عاشق ديوانه چون خواهد كه بيند روى يار * زلف او آشفته گر در پيچ و تابى مىكند \r\n تا جمال او عيان بينند مشتاقان اگر * پرده بردارد ز رخ فكر صوابى مىكند \r\nبارقهء نگاه شيخ سالك را به عالم جبروت و جلوهء صفات الهى عروج مىداد عاشق سينه چاكى كه جز عشق سرمايه‌اى نداشت تمام هستىاش عشق بود و الفبائى جز حرف ع ، ش ، ق عشق را فرا نگرفته بود در عروج به ملكوت اعلى عاشقان را به راز و نياز مشغول مىديد كه نماز عشق مىگزارند .\r\n\r\n\r\n","description":"","footnote":"\r\n( 1 ) - مرآة الجنان ج 4 ص 41\r\n( 2 ) - سير المتأخرين ج 1 ص 228\r\n","page_name":" 41 ","page_number":41},
  {"content":"\r\n\r\nنجم الدين را ولىتراش خواندند چون در غلبات وجد نظر مباركش بهر كه مىافتادى نه تنها آتش به جانش مىزد بلكه به مرتبه ولايت مىرساندش « 1 » چنانچه گفته‌اند بازرگانى به قصد تفريح به خانقاه شيخ راه يافت در آن لحظه شيخ را حالتى قوى بود نظرش بر آن بازرگان افتاد و او را به مرتبهء ولايت رساند شيخ از او پرسيد در كدام مملكت زندگى مىكنى ؟ گفت فلان جا ، شيخ وى را اجازه ارشاد نوشت تا در وطن خويش مردم را ارشاد كند « 2 » .\r\n\r\nشيخ جهان\r\nرضى الدين على لالا در ايام سير و سلوك كه به شيراز مىرسد و به نزد شيخ شطاح روزبهان بقلى شيرازى مىرود تا دست ارادت به او دهد و تحت تعليم و تربيتش قرار گيرد ، روزبهان بقلى شيرازى به رضى الدين على لالا مىفرمايد اى كاش حوالت و تربيت و گشايش تو به ما بودى حوالت تو با شيخ جهان نجم الدين كبرى است « 3 » .\r\n\r\nشيخ كبير\r\nفريد الدين عطار نيشابورى كه از بزرگترين پرورده‌هاى\r\n\r\n\r\n","description":"","footnote":"\r\n( 1 ) - سفينة الاولياء ص 103 و 104 تاريخ گزيده ص 669\r\n( 2 ) - مجالس المؤمنين ج 2 ص 71 روضات الجنان و جنات الجنان ج 2 ص 321 و نفحات الانس ص 419 و اصول تصوف ص 302\r\n( 3 ) - روضات الجنان و جنات الجنان ج 2 ص 305\r\n","page_name":" 42 ","page_number":42},
  {"content":"\r\n\r\nمكتب عرفان كبروى است در آثار خويش به عظمت مقام پير و مرادش شيخ نجم الدين كبرى اشاره نموده است و اشعارى را سروده كه در آن شيخ را با عنوان كبير ياد فرموده است :\r\n خواجه گويد سر مظهر گوش كن * جام از مظهر بگير و نوش كن \r\n بودم اندر پيش نجم الدين شبى * آن كه جز مرغان نبودش هم لبى \r\n بد كبير و او ز حق آگاه بود * در طريق اهل معنى شاه بود « 1 » \r\nو كمال الدين حسين بن حسن خوارزمى شارح مثنوى كه از اعاظم و مشاهير مشايخ طريقت كميلى كبروى قرن نهم هجرى است در تأليفات خويش كه به فرمايشات شيخ نجم الدين كبرى تبرك جسته و استناد نموده شيخ را با لقب شيخ كبير ياد نموده است « 2 » .\r\n\r\nشيخ كبرى\r\nحافظ حسين كربلائى بابا فرجى كه از مشاهير طريقهء كميلى\r\n\r\n\r\n","description":"","footnote":"\r\n( 1 ) - مظهر العجائب ص 67\r\n( 2 ) - جواهر الاسرار و زواهر الانوار ج 1 ص 230 و ينبوع الاسرار فى نصايح الابرار صفحه‌هاى 78 و 318 و 267\r\n","page_name":" 43 ","page_number":43},
  {"content":"\r\n\r\nكبروى عبد اللهى « 1 » مىباشد شيخ نجم الدين كبرى را با عنوان شيخ كبرى ياد كرده است « 2 » .\r\n\r\nشيخ عالم\r\nرضى الدين على لالا قبل از تشرف به حضور شيخ نجم الدين كبرى شبى در رؤيا ديده بود كه پير طريقه‌اى نردبانى نهاده از زمين تا به عرش و دست مردم را مىگرفت و بدان نردبان بالا مىبرد و به عرش مىرساند مىپرسد اين چه كسى است ؟ مىگويند شيخ عالم نجم الدين كبرى است كه به اين طريق خلق را به حضرت عزت عز شأنه مىرساند .\r\nالبته شيخ سيف الدين باخرزى شاگرد شيخ نجم الدين كبرى نيز به شيخ عالم شهرت دارد .\r\n\r\n\r\n","description":"","footnote":"\r\n( 1 ) - عنوانى است كه از انتساب مشايخ سلسله‌اى بر سيد عبد اللّه برزش‌آبادى استفاده مىشود .\r\n( 2 ) - روضات الجنان و جنات الجنان ج 1 ص 505\r\n","page_name":" 44 ","page_number":44},
  {"content":"\r\n\r\n\r\nملاقات فخر الدين رازى با شيخ نجم الدين كبرى\r\nفيلسوف و دانشمند نامى فخر الدين رازى كه از معاريف فضلا و مشاهير حكماء و سخنوران بوده در فقه و تفسير و كلام و حكمت و نجوم داراى مقام شامخى است به سال 543 متولد و در سال 606 هجرى در هرات در گذشته است « 1 » يكى از رويدادهاى مهم زندگى او ملاقات با حضرت امام العارفين نجم الدين كبرى روحى له الفداء است ، اين آشنائى و درك حضور حضرت شيخ جهان در فخر الدين رازى انقلابى عظيم به وجود آورد .\r\nفخر الدين رازى در سال 587 الى 602 « 2 » در سن 44 يا 59 سالگى با تجليلات خاصى وارد هرات شد با ورود او به هرات اعيان و اشراف به صورت بىسابقه استقبال كردند روز اول كه اركان\r\n\r\n\r\n","description":"","footnote":"\r\n( 1 ) - تاريخ عمومى ايران ص 156 .\r\n( 2 ) - شرح حال و زندگى و مناظرات امام فخر رازى ص 95 .\r\n","page_name":" 45 ","page_number":45},
  {"content":"\r\n\r\nسلطنت و اعيان مملكت حاضر بودند گفت : « اول واجب بر ارباب عقول ، معرفت حضرت احديت است و اعتراف به وحدانيت و بيشتر عوام از اهل ايمان و اسلام درين باب تقليد پيش گرفته‌اند و قوانين و ادله قاطعه و براهين و حجج ساطعه‌اى وراى ظهور القاء كرده و اين ضعيف در اثبات اين مطالب هزار دليل اقامت كرده ، مىخواهم كه به تقرير آن دلايل لب‌تشنگان اين طريق را چاشنىاى از شراب تحقيق چشانم و سرگشتگان باديهء طلب را به سرچشمهء معرفت رسانم و در آن مجلس قريب صد دليل با الفاظ عذب چون زلال سلسبيل از براى ارشاد ابناى سبيل تقرير فرمود در آن محفل بعضى از اصحاب سلطان الاولياء و برهان الاصفياء قطب الاقطاب شيخ نجم الدين ابو الجناب الكبرى حاضر بودند چون به حضور حضرت شيخ اعلى درجته فى العليين بعضى مقالات را عرضه كردند شيخ فرموده‌اند كه كاشكى ما نيز از فوائد آن مجلس مستفيد مىشديم « 1 » .\r\nاز طرفى فخر رازى هم به دوستان خود گفته بود : آيا كسى هست كه به ديدن من نيامده باشد ؟ گفتند : مردى گوشه‌نشين هست كه به جائى نمىرود و از دنيا و اهل دنيا قطع علاقه كرده و نجم الدين كبرى نام دارد . فخر رازى گفته : تمام مردم بديدن من آمده‌اند من كه مردى واجب التعظيم هستم و شيخ الاسلام و مرشد ، چرا به ديدن\r\n\r\n\r\n","description":"","footnote":"\r\n( 1 ) - ينبوع الاسرار فى نصايح الابرار ص 42 .\r\n","page_name":" 46 ","page_number":46},
  {"content":"\r\n\r\nمن نيامده است « 1 » .\r\nوقتى هم شنيد كه حضرت شيخ جهان نجم الدين كبرى پس از شنيدن موضوع سخنرانى او در جمع امراء لشكرى و كشورى فرموده است : « كاشكى ما نيز از فوائد آن مجلس مستفيد مىشديم » « 2 » .\r\nدر مجلس معارفه‌اى كه دوستان بر پا نموده بودند تا دو مرشد شريعت و طريقت بهم برخورد كنند « 2 » فخر رازى به سعادت ملاقات شيخ جهان نجم الدين كبرى مشرف شد . مىگويد : « من با سلطان محمد خوارزمشاه چون به خدمت حضرت شيخ مشرف مىشديم شوكت و عظمت و سلطنت سلطان مذكور در جنب پادشاهى فقر حضرت شيخ چون ذره در پيش آفتاب مىنمود » « 4 » .\r\nفخر رازى از موضوع ( ديدن نكردن حضرت نجم الدين كبرى از خود ) پرسيد ؟ شيخ نجم الدين كبرى فرمود : من مرد فقيرم و در ديدار و عدم ديدار من تشريف و نقصانى بوجود نمىآيد . فخر رازى گفت : جوابى شاعرانه دادى و از آنجا كه شريعت و طريقت روبرو مىشوند بهتر است حقيقت را راه دهيم تا موضوع خوب‌تر روشن شود شيخ فرمود : ديدار شما چرا واجب است ؟ فخر رازى گفت : براى اينكه من پيشواى مسلمانانم و از جانبى مرد عالمى مىباشم .\r\nشيخ فرمود : اول العلم معرفة الجبار تو خداى خود را چگونه\r\n\r\n\r\n","description":"","footnote":"\r\n( 1 ) - ينبوع الاسرار فى نصايح الابرار ص 42 .\r\n( 2 ) - شرح حال و زندگى و مناظرات فخر رازى ص 98 .\r\n( 4 ) - روضات الجنان و جنات الجنان ج 2 ص 325 .\r\n","page_name":" 47 ","page_number":47},
  {"content":"\r\n\r\nمىشناسى ؟ فخر رازى گفت : به صد دليل . شيخ فرمود : برهان و استدلال براى آنست كه شك را از ميان بردارد ( أ في اللّه شك فاطر السموات و الارض ) خداى تعالى در دل بندگان خود نورى تابيده است كه گاهى شك نكنند و از دليل و برهان بىنياز باشند . اين سخن براى فخر رازى تأثير عميق كرد و اولين بار است كه او در مقابل منطق نجم الدين كبرى سر فرومىآورد زيرا با هر كه در مباحثه را گشوده غالب آمده است « 1 » فخر رازى از آنجا كه حميت دانشمندى است قهر مستولى شد از شيخ سؤال كرد بعم عرفت اللّه ؟ به چه شناختى خداى را ؟ به واردات قدسى و مشاهدات انسى « 2 » كه عقلها از درك آن عاجزند .\r\nفخر رازى مىگويد : اين جوابى بود كه اصلا در مقابل هيچ نتوانستم گفت « 3 » فخر رازى گفت : اين بر من چه حجت باشد ؟ شيخ فرمود : ما لكم لا تعرفون لسانكم انتم قلتم بم عرفت و ما قلتم بعم تعرفوننى يعنى چيست شما را كه در آداب بحث و جدال كه در طريقهء اهل قيل و قال است توجيه مرعى نمىداريد ، شما از سبب شناختن من پرسيديد نه از شناسا گردانيدن و الزام حجت بر خود لاجرم در مقام منع اين بر من حجت نيست گفتن از طريقهء توجيه\r\n\r\n\r\n","description":"","footnote":"\r\n( 1 ) - شرح حال و زندگى و مناظرات فخر رازى ص 98 و 99 .\r\n( 2 ) - ينبوع الاسرار فى نصائح الابرار ص 42 .\r\n( 3 ) - روضات الجنان و جنات الجنان ج 2 ص 325 .\r\n","page_name":" 48 ","page_number":48},
  {"content":"\r\n\r\nبيرون است « 1 » .\r\nخداى را به خداى توان شناخت كه : « عرفت ربى بربى » به چراغ آفتاب را نتوان ديد « 2 » فخر رازى به‌غايت متأثر شد و سؤال كرد كه مرا چگونه آشناى حق مىگردانى و بكدام وسيله بمقام معرفت مىرسانى ؟ شيخ فرمود : بطريق اطاعت و بذل طاقت ، به قدر استطاعت و به خلع لباس وجود و در مقام مشاهده فانى گشتن از شهود و افتخار مجازى را كه عبارت از ناموس فخر رازى است ، بيرون در گذاشتن و در خلوتخانهء راز علم نيازمندى در محبت بىنياز بر افراشتن و نامهء هستى در نوشتن و در اوان ظهور الوهيت متحقق بحقايق اين گشتن « 3 » فخر رازى مىگويد هيچ نتوانستم گفت در خاطرم گذشت كه آيا شيخ را معلوم شده است كه من هزار دليل در وحدانيت الهى نوشته‌ام . حضرت شيخ را بنور ولايت ظاهر شده فرمود كه : من از آن دانا بيزارم كه خداى را به استدلالات عقلى شناسد فى الحال در قدم شيخ افتادم و مريد شدم « 4 » دست ارادت شيخ گرفت و به تلقين ذكر و تعليم طريق توجه به خلوت در آمد و به نفى خواطر مشغول شد و حضرت شيخ مراقب حال او مىبود و امام را خاطر به مأنوسات اوراد ، دقايق تنزيل و حقايق تاويل و اسرار رياضى و معقول و غوامض\r\n\r\n\r\n","description":"","footnote":"\r\n( 1 ) - ينبوع الاسرار فى نصائح الابرار ص 42 و 43 .\r\n( 2 ) - روضات الجنان و جنات الجنان ج 2 ص 326 .\r\n( 3 ) - ينبوع الاسرار فى نصائح الابرار ص 43 .\r\n( 4 ) - روضات الجنان و جنات الجنان ج 2 ص 326 .\r\n","page_name":" 49 ","page_number":49},
  {"content":"\r\n\r\nفروع و اصول و بدايع معانى و ودايع حكم قرآن ميل مىكرد « 1 » فرياد زد كه مرا تحمل نيست درويشى نخواهم مرا به حال خويش بازآر « 2 » و چون دل را كه خلوتخانهء يار است از اغيار خالى نتوانست كردن به بهانهء تجديد وضو از خلوت بيرون رفت و فى الحال متوجه هرات گشت « 3 » .\r\n دل نگهداريد اى بىحاصلان * خاصه اندر صحبت صاحبدلان \r\nمعرفت الهى همچنان‌كه حضرت شيخ جهان فرمودند اگر چه به واردات قدسى و مشاهدات انسى است اما از سپردن طريق عبوديت از بذل و طاعت و تصفيه باطن و تزكيه نفس چاره نيست و فخر رازى نتوانست آنچه در سينه داشت دربازد و از ياد ببرد به بهانهء وضو خلوتخانه را ترك گفته به هرات رفت ، پس از اين ملاقات بود كه امام المتكلمين هرات در شك و ترديد بسر مىبرد و با تمام مشغوليات كه داشت نتوانست آن رويداد مهم زندگيش را فراموش كند از بركات تشرف به حضور حضرت شيخ نجم الدين كبرى بود كه سرانجام نيكو حاصلش گشت .\r\nمايل هروى مىنويسد : « مىگويند وقتى نجم الدين كبرى در خوارزم آفتابه گلى به دستش بوده مىخواست وضو بسازد به حيرت رفت و همان‌طور آفتابه به دستش بود بعد از لحظهء يك‌باره آفتابه به زمين\r\n\r\n\r\n","description":"","footnote":"\r\n( 1 ) - ينبوع الاسرار فى نصائح الابرار ص 44 .\r\n( 2 ) - تحقيق در احوال و آثار نجم الدين كبرى ص 144 .\r\n( 3 ) - ينبوع الاسرار فى نصائح الابرار ص 44 .\r\n","page_name":" 50 ","page_number":50},
  {"content":"\r\n\r\nرسيد گفت الحمد للّه ، مريدان از موضوع پرسيدند كه سبب مكث و تفكر شيخ چه بود ؟ شيخ نجم الدين كبرى گفت : من مىديدم كه فخر رازى هنگام وفات مىخواهد جان به جان آفرين تسليم كند با شيطان در مجادله فكرى گرفتار است و شيطان مىخواست او را در بحث و استدلال مجاب كند و ايمان او را به غارت برد ولى ديدم كه شيطان مغلوب شد و فخر الدين رازى ايمان به سلامت برد وقتى كه مريدان او همان روز و ساعت را معلوم نمودند كه با همان ساعت و روز امام فخر الدين رازى فوت شده است « 1 » .\r\n\r\n\r\n","description":"","footnote":"\r\n( 1 ) - شرح حال و زندگى و مناظرات فخر الدين رازى ص 100 .\r\n","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nانتساب مشايخ به نجم الدين كبرى\r\nطريقت كبرويه منسوب به شيخ شهيد نجم الدين كبرى است كه نسبت خرقه ارشاد و خلافت ايشان به واسطهء شيخ الورى كهف الدين اسماعيل قصرى به كميل بن زياد نخعى تابعى مشهور و يار شهيد على امير المؤمنين ( ع ) مىرسد كه در صفحات قبل به آن اشاره نموديم ولى چون عده‌اى از مشايخ نسبتشان به شيخ نجم الدين كبرى مىرسد بطور فهرست‌وار به آن اشاره مىكنيم :\r\nسهرورديه : منسوب به شيخ شهاب الدين ابو حفص سهروردى است كه هر چند تكامل مقامات معنوى او نزد عموى بزرگوارش بوده است لكن خرقهء ارشاد و خلافت از دست شيخ نجم الدين كبرى پوشيده است « 1 » .\r\nسهرورديه ملتانيه منسوب به شيخ بهاء الدين ذكريا ملتانى « 2 » :\r\n\r\n\r\n","description":"","footnote":"\r\n( 1 ) - تذكرهء بهاء الدين ذكريا ملتانى ص 40 و سير الاولياء ص 354\r\n( 2 ) - تذكره علماء هند ص 32 و 33\r\n","page_name":" 53 ","page_number":53},
  {"content":"\r\n\r\nسهرورديه بزغشيه : منسوب به نجيب الدين على بزغش شيرازى « 1 » .\r\nسهرورديه يسويه : منسوب به شيخ احمد يسوى « 2 » .\r\nسهرورديه رجائيه : منسوب به شيخ على الرجاء « 3 » .\r\nسهروردى ملتانيه جماليه : منسوب به شيخ جمال الدين اردستانى « 4 » .\r\nسهرورديه ملتانيه عراقيه : منسوب به شيخ فخر الدين عراقى « 5 »\r\nسهرورديه ملتانيه جلاليان : منسوب به سيد جلال جلاليان « 6 » .\r\nسهرورديه ملتانيه هرويه : منسوب به امير حسين ركن الدين عالم بن ابى الحسين هروى مشهور به سادات « 7 » .\r\nسهرورديه ملتانيه جلاليه : منسوب به سيد جلال اعظم بخارى « 8 » .\r\n\r\n\r\n","description":"","footnote":"\r\n( 1 ) - تذكرهء شيخ بهاء الدين ذكريا ملتانى ص 24 و طرايق الحقائق ج 2 ص 310 .\r\n( 2 ) - طرايق الحقائق ج 2 ص 311 .\r\n( 3 ) - گنجينه آثار تاريخى اصفهان ص 199 .\r\n( 4 ) - طرايق الحقائق ج 2 ص 355 .\r\n( 5 ) - تذكره مرآة الخيال ص 46 تذكره بهاء الدين ملتانى ص 173\r\n( 6 ) - تذكره صوفيائى سرحد ص 66 .\r\n( 7 ) - سير المتأخرين ص 1 و ص 230 .\r\n( 8 ) - تذكرة الابرار ص 52 .\r\n","page_name":" 54 ","page_number":54},
  {"content":"\r\n\r\nسهرورديه ملتانيه ناگوريه : منسوب به شيخ قاضى حميد - الدين ناگورى « 1 » .\r\nكبرويه حمويه : منسوب به سعد الدين حموى « 2 » .\r\nكبرويه مولويه منسوب به جلال الدين خراسانى « 3 »\r\nكبرويه جنديه : منسوب به بابا كمال جندى « 4 » .\r\nكبرويه جماليه زاهديه صفويه : منسوب به شيخ صفى الدين اردبيلى « 5 » .\r\nكبرويه خلوتيه : منسوب به شيخ محمد خلوتى كه خرقه ارشاد از نجم الدين كبرى دارد « 6 » .\r\nكبرويه زاهديه سياه پوشيه : منسوب به شيخ محمد - سياه‌پوش « 7 » .\r\nكبرويه باخرزيه : منسوب به شيخ سيف الدين باخرزى « 8 » .\r\n\r\n\r\n","description":"","footnote":"\r\n( 1 ) - تذكره صوفيائى بنگال ص 115 و تذكره حسينى ص 161\r\n( 2 ) - خزينة الاصفياء ج 2 ص 270 .\r\n( 3 ) - جواهر الاسرار و زواهر الانوار ص 127 ج 1 و ادبيات در ايران ج 3 ص 165 و خزينة الاصفياء ج 2 ص 263 .\r\n( 4 ) - جواهر الاسرار و زواهر الانوار ج 1 ص 127 .\r\n( 5 ) - تاريخ ادبيات در ايران ذبيح اللّه صفا ج 3 ص 168 و تاريخ فرشته ج 2 ص 71 و تاريخ جنبش سربداران ص 97 .\r\n( 6 ) - جامع السلاسل ج 1 قسم 1 ص 82 .\r\n( 7 ) - تاريخ تبريز ص 254 و روضات الجنان و جنات الجنان ج 1 ص 206\r\n( 8 ) - نتائج الافكار ص 297 و تاريخ ادبيات در ايران ج 3 ص 194 سير المتأخرين ج 1 ص 432 .\r\n","page_name":" 55 ","page_number":55},
  {"content":"\r\n\r\nكبرويه علاء الدولويه . منسوب به شيخ علاء الدوله سمنانى كه به‌وسيله شيخ اسماعيل ليسى ادامه يافته است « 1 » .\r\nكبرويه مغربيه : منسوب به شيخ محمد شيرين مغربى « 2 » .\r\nكبرويه شطاريه : منسوب به شيخ عبد اللّه شطارى « 3 » .\r\nكبرويه همدانيه : منسوب به سيد على همدانى كه به‌وسيله چهل تن از جانشينانش « 4 » در سراسر هند و پاكستان و مغرب و مصر و سوريه و الجزاير ادامه يافته است .\r\nكبرويه عبداللهيه : منسوب به سيد عبد اللّه برزش‌آبادى « 5 » .\r\nكبرويه نوربخشيه : منسوب به غوث اعظم سيد محمد نوربخش « 6 » .\r\nكبرويه نوربخشيه نوريه : منسوب به شيخ شمس الدين لاهيجى شارح گلشن راز « 7 » .\r\nكبرويه نوربخشيه همدانيه : منسوب به پير محمد همدانى « 8 » .\r\n\r\n\r\n","description":"","footnote":"\r\n( 1 ) - روضات الجنان و جنات الجنان ج 2 ص 96 و 97 .\r\n( 2 ) - ديوان مغربى به اهتمام ابو طالب مير عابدينى ص 5 .\r\n( 3 ) - ديوان مغربى ص 9 و 10 .\r\n( 4 ) - روضات الجنان و جنات الجنان ج 2 ص 241 .\r\n( 5 ) - روضات الجنان و جنات الجنان ج 1 ص 4 .\r\n( 6 ) - تذكرة المشايخ نوربخشيه ص 14 .\r\n( 7 ) - طرايق الحقائق ج 2 ص 320 و 321 .\r\n( 8 ) - روضات الجنان و جنات الجنان ج 1 ص 110 .\r\n","page_name":" 56 ","page_number":56},
  {"content":"\r\n\r\nكبرويه نوربخشيه فيض‌بخشيه سديريه « 1 » : منسوب به شيخ سديرى .\r\nكبرويه نوربخشيه فيض‌بخشيه عراقيه : منسوب به مير شمس - الدين عراقى « 2 » تا عصر حاضر ادامه دارد .\r\nكبرويه نوربخشيه مهرعلىشاهى : منسوب به شيخ على محمد همدانى مهر على شاه « 3 » تا عصر حاضر ادامه دارد و ايشان در حيات هستند .\r\nكبرويه نوربخشيه عراقيه عون علىشاهى : منسوب به عون على شاه پاكستانى « 4 » تا عصر حاضر ادامه دارد .\r\nنعمت‌اللهيه در كبرويه : مشايخ خرقه و حديث اين سلسله جليله از دو طريق به سلسله مباركه كميليه كبرويه مىپيوندد .\r\nطريق اول : جناب شاه نعمت اللّه ولى از شيخ عبد اللّه يافعى او از شيخ نور الدين على صوفى طوالشى او از قطب الدين فقيه بصال او از شيخ رشيد الدين بغدادى او از شيخ شهاب الدين ابو حفص سهروردى « 5 » او از شيخ شهيد نجم الدين كبرى « 6 » .\r\n\r\n\r\n","description":"","footnote":"\r\n( 1 ) - سلسله سديريه نوربخشيه همدانيه بقلم محمد فرزند محمد علىشاهى مشهدى سبزوارى نسخه خطى كتابخانه مركزى دانشگاه تهران شماره 4689\r\n( 2 ) - دعوت صوفيه نوربخشيه ص 40\r\n( 3 ) - تذكرة المشايخ نوربخشيه ص 14 .\r\n( 4 ) - دعوت صوفيه نوربخشيه ص 4 .\r\n( 5 ) - طريق الحقائق ج 2 ص 330 .\r\n( 6 ) - تذكره شيخ بهاء الدين ذكريا ملتانى ص 40\r\n","page_name":" 57 ","page_number":57},
  {"content":"\r\n\r\nطريق دوم : طريق حديث جناب شاه نعمت اللّه ولى از شيخ عبد اللّه يافعى او از رضى الدين ابراهيم او از امام عز الدين فارقى او از ابو العباس احمد بن محمد بن على اصفهانى او از شيخ نجم الدين رازى او از شيخ شهيد نجم الدين كبرى « 1 » .\r\n\r\nشهادت شيخ نجم الدين كبرى\r\nنسيم بىنيازى الهى وزيدن آغاز كرد ، قوم غارتگر وحشى تاتار به خوارزم مىرسيدند . شيخ نجم الدين اصحاب و مريدان كامل را كه مىبايستى فردا ميراث دار عرفان عظيم او باشند امر فرمود كه به بلاد خويش روند . آنان از ساحت اقدس پير خويش استدعاى عاجزانه نمودند تا شيخ بر آنها منت گذارده خوارزم را ترك كند لكن شيخ مىفرمايد :\r\nمرا اذن نيست و مىبايد در اينجا شهيد شوم « 2 » . چنگيز و اولادش قبل از رسيدن به خوارزم در بخارا توقفى نمودند و قاضى خان را كه اعلم علماى آن ديار بود با خويش به خوارزم آوردند و چون به خوارزم رسيدند قاضى خان به آنها گفت كه سلطان المشايخ شيخ نجم الدين كبرى اينجاست با ايشان و مريدان ايشان گستاخى نتوان كرد ، پسران چنگيز خان كه سرخيل آن لشكر\r\n\r\n\r\n","description":"","footnote":"\r\n( 1 ) - طرايق الحقائق ج 2 ص 106 و مجموعه در ترجمه احوال شاه - نعمت اللّه ولى كرمانى ص 61 .\r\n( 2 ) - نفحات الانس . ص 423 ؛ هفت اقليم ، ج 3 ، ص 318 .\r\n","page_name":" 58 ","page_number":58},
  {"content":"\r\n\r\nبودند قاضى خان را به رسالت نزد حضرت شيخ فرستادند كه ما را با شما و مريدان شما كارى نيست . شيخ لطف فرمايند تا متعلقان و مريدان بيرون آيند كه مبادا ندانسته امرى واقع شود . قاضى آمد و پيغام گزارد « 1 » .\r\nشيخ در جواب فرمود : كه هفتاد سال در زمان خوشى با خوارزميان بودم . در وقت ناخوشى از ايشان تخلف كردن بىحرمتى باشد لشكر به خوارزم حمله كرد شيخ نجم الدين كبرى با شهامت و ايمانى ذاتى در برابر دشمن دليرانه به جنگ پرداخت تا عاقبت به سن 78 سالگى در سال 618 با تيرى كه به سينه مباركش زده شده به ملاء اعلى عروج فرمود ، و جملهء منصور كبرى 618 مادهء تاريخ اوست .\r\n\r\nآثار شيخ نجم الدين كبرى\r\nنجم الدين كبرى در كنار تدريس علوم عالى اسلامى كه حوزهء بسيار مجلل و با شكوهى را تشكيل مىداد و تربيت قابلان و ارشاد طالبان و دستگيرى عاشقان بنا بر تقاضاى شيفتگان و ارادتمندان خويش آثارى را پيرامون مسائل عرفان اسلامى تأليف فرموده است .\r\nخوشبختانه برخى از آن ميراث درخشان در كتابخانه‌هاى دنيا موجود و تعدادى از آنها تنها نامشان محفوظ مانده است .\r\n\r\n\r\n","description":"","footnote":"\r\n( 1 ) - روضات الجنان و جنات الجنان ج 2 ص 326 .\r\n","page_name":" 59 ","page_number":59},
  {"content":"\r\n\r\nكتاب حاضر يكى از مهم‌ترين آثار موجود از حضرتش به شمار مىرود كه مبدا تحقيقات عالى مشاهير عرفان محسوب مىشود ، اين اثر مهم ولى ناشناخته عرفان اسلامى را در سال 1957 ميلادى دكتر فريتز ماير شرق‌شناس معروف آلمانى با مقدمه‌اى به زبان آلمانى منتشر نمود كه يك نسخه آن در كتابخانه مجلس شوراى اسلامى موجود بود با راهنمائى و محبت دانشمند محترم آقاى عبد الحسين حائرى به آن دست يافتم و چون مىخواستم ترجمهء اين اثر نفيس از هر عيب و نقصى مصون باشد از مترجم پركار ، دانشمند بزرگوار آقاى حاج شيخ محمد باقر ساعدى خراسانى خواستم كه زحمت ترجمه را تقبل كنند و ايشان پذيرفتند و با محبت انجام دادند .\r\nاميدوار چنانم كه اين توفيق هميشه رفيق شفيق باشد « اين دعا را از همه اهل جهان آمين باد » .\r\nخاك پاى شيعيان\r\nحسين حيدرخانى مشتاقعلى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآغاز ترجمه :\r\nرساله فوائح الجمال و فواتح الجلال\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\n[ مقدمه مترجم 
  ]\r\nبسم اللّه الرّحمن الرّحيم\r\nالحمد للّه و سلام على عباده الذين اصطفى محمد و آله الأصفياء .\r\nبويهاى عطرآگين ديار يار كه مشام جان عرفاى صاحب اعتبار و راهروان طريق ائمهء اطهار را معطر مىسازد ، همواره به وزش باد صباى هواى كوى معشوق سراسر كون را به خود متوجه ساخته و آرامش و قرار را از همگان ربوده است . هر طرف را كه نگران باشى اثرى از آن هويدا و هر موى را كه خواهان گردى از آن نمونه‌هائى دلربا پيداست . اين‌گونه نموذجها گاهى در آثار اهل دل و هنگامى در افكار مردم با ذل خودنمائى مىكند از آن جمله « فواتح الجمال و فواتح الجلال » است از آنگاه كه به منصهء تحقيق در آمده و در روضهء تدقيق طراوت خويش را آشكارا ساخته جمال و جلال و لطف و قهر حضرت ذو الجلال را بهترين نمونه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو برترين نشانه بود و اينجانب با كمى بضاعت و با قلت استطاعت به ترجمهء اجمالى آن پرداخته و از آن حيدرى مآل و حسينى فعال كه مرا در اين راه مشوق بود بسى تشكر نموده و توفيقاتش را از خداى خواهانم و از حضرت او و ائمهء هدا توفيق اتمام آن را تمنى دارم .\r\nدوشنبه 9 / ج 2 / 1404 و انا الحقير محمد باقر ساعدى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n[ مقدمهء مؤلف 
  ]\r\nبسم اللّه الرّحمن الرّحيم\r\nخدايى را سپاسگزارم كه سخن مرغان را بما آموخت و از حيلهء ديگران ما را پناه داد و ما را به نشانه‌هاى طريق الى اللّه بينا فرمود . حمدى كه تابش آن چون خورشيد دائمى است و درخشندگى او هميشگى ، و درود ما به روان آن فرستاده‌اى كه پيوسته شرعش پاينده است . شيخ و مولاى ما پيشواى با جلالت ، ستارهء درخشان ملت و دين ، و قطب آسياى اسلام و مسلمين ، دليل استوار طريقت و زنده‌كنندهء جان طريقت ، و حجت حقيقت ابو الجناب احمد بن عمر بن محمد بن عبد اللّه صوفى خيوقى ( خيوى ) خوارزمى معروف به نجم الدين كبرى قدس اللّه روحه و رضى عنه و عن والديه چنين گويد :\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nمراد و مريد\r\nاى دوست من ، كه خدا تو را براى آنچه دوست مىدارد توفيق دهد و بدانچه به حسب ذاتى خويش از جهت تو اظهار - رضامندى مىفرمايد رهبرى فرمايد ، بايد بدانى كه مراد خداست و مريد نور حضرت او تعالى است ؛ و خدا كه بر همگان مهربان است به هيچيك از آفريدگان خويش ستم نمىفرمايد ؛ و روح خويش را كه وسيلهء آسايش ايشان است در كالبد يك يك از آنها قرار داده ؛ و نعمت عقل را كه عقال راه اغيار است در باطن آنها به وديعت نهاده ؛ و گوش و چشم و دل به آنها ارزانى داشته و همانا مردم در پس حجاب كورى مىزيستند و جز آنها كه پردهء غفلت از پيش ديدگانشان به عنايت حقتعالى زدوده شده ، ديگران در حجاب غفلت همچنان به سر مىبردند . و پردهء غفلت چيزى نبوده كه از خارج گريبان‌گير آدمى گردد بلكه حجاب غفلت همانا خود آنهايند يعنى تاريكى وجود عاريتى حجاب غفلت آنها گرديده .\r\n\r\nببين و بنگر\r\nاى دوست من ، ديدگان خود را فروبند و نگران باش تا چه مىبينى ؛ و هرگاه بگوئى در اين هنگام چيزى نخواهم ديد خواهم گفت اين انديشهء خطائى است كه از سوى تو بوجود آمده ، نه چنين\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاست ، بلكه خواهى ديد آرى تيرگى وجود عاريتى توست كه بر اثر نزديكى كه با بصيرت تو دارد ايجاب كرده تا آنچه را بايد مشاهده كنى از ديدهء تو دور بماند ، بلكه آن تيرگى را هم نبينى اكنون اگر مىخواهى آنچه را دوست دارى ببينى و در برابر خود هويدا بينى با آنكه ديدهء خويش فروپوشيده‌اى ، چيزى از خود بكاه و يا پاره‌اى از خويش را دور كن . و راه كاهيدن و چارهء دور شدن از وجود عاريتى همانا مجاهده است .\r\n\r\nمجاهده چيست\r\nمجاهده آن است كه تا آنجا كه در حد امكان تو مىباشد به مدافعه‌اى از اغيار قيام كنى ، و يا با تيغ تيز مجاهده آنها را از پاى در آورى . و همانا اغيار وجود عاريتى و نفس سركش و شيطان است و كوشش در اين راه از چند وجه متصور است .\r\n\r\nاز غذا كاستن\r\nاول كم خوردن و بتدريج از آن دست برداشتن ، چه آنكه غذا است كه بوجود عاريتى كمك مىكند و نفس و شيطان را در خواسته‌هاى آنان مدد مىنمايد ؛ و آنگاه كه غذا رو به كاستى گذارد از نيروى آنها كاسته مىشود .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nترك اختيار\r\nدوم ترك اختيار است كه سالك اختيار خود را در تحت اختيار شيخ خويش در آورد . آن شيخى كه تلقينات راه سلوك را به وى مىآموزد ، و سالك هم به پشتيبانى از او از هر گونه خطرى در امان است ؛ تا در نتيجه آنچه به صلاح سالك است از جهت او برگزيند ؛ چه آنكه سالك همانند كودكى است كه به پايهء مردان نرسيده و يا چون نادان اسراف كارى است از طرز رفتار خود بىخبر مىباشد ؛ و براى آنكه كارهاى آنان تحت انتظام صحيحى قرار بگيرد ، بايستى وصى يا ولى و يا قاضى و سلطان امور آنها را اداره كنند .\r\n\r\nطريقهء جنيد\r\nسوم از راههاى كوشش در رفع اغيار ، طريقهء جنيد بغدادى قدس سره است . وى براى رفع مزاحم طريق حق هشت گونه شرط را ملحوظ خاطر داشته است :\r\nوضوى دائمى و روزهء دائمى و سكوت دائمى و خلوت دائمى و ذكر دائمى ، يعنى همواره به انجام همگى آنها مواظبت و ملازمت داشته باشد ؛ و مراد از ذكر همانا كلمهء شريفهء لا إله الا اللّه است ؛ و ديگر آنكه دل خود را همواره به شيخ طريق خويش متوجه سازد و از باطن او استمداد نمايد ، و از حقايق باطنى او براى واقعات خويش كه اتفاق مىافتد استفاده كند ، و تصرفات خود را فانى در تصرفات\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاو بداند و از خود ابراز تصرفى نكند ؛ و ديگر دوام نفى خاطر است كه هيچ‌گونه خاطره‌اى بشخصه در خويش بوجود نياورد و هشتم حق هيچ‌گونه اعتراضى نسبت به خداى عز و جلّ به خود ندهد ؛ و هر گونه سود و زيانى كه به او مىرسد از سوى خداى منان بداند و آن‌چنان به حالت تسليم بگرايد كه درخواست ورود در بهشت يا پناهندگى از دوزخ هم از وى نداشته باشد .\r\n\r\nتفاوت نفس و وجود\r\nپيش از اين گفته شد در راه مجاهده دست وجود و نفس و شيطان را از هر جهت از دامن خود كوتاه سازد . اكنون بايد فهميد در صراط مشاهده وجود و نفس و شيطان چگونه تفاوتى با يكديگر دارند ؟\r\nاينك مىگوئيم وجود در درجهء اول همان ظلمت و تيرگى بىنهايتى است كه سالك را به خود جلب مىكند ، و آنگاه كه اندكى صفا و روشنى در آن بوجود بيايد به شكل ابر تيره‌اى مجسم مىگردد ؛ و هرگاه وجود با چنان وضعى كه دارد در دست تسلط شيطان در آيد به رنگ قرمز ظاهر مىشود ، و از آن پس كه رو به اصلاح گذارد و خطوط نفسانى را از خود دور بسازد و حقوقى كه لازمهء اوست در خويشتن برقرار دارد ، صفا و پاكى ويژه‌اى پيدا كرده و چون ابرى سپيد مىگردد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nو نفس آدمى به مجردى كه ظهور نمايد به رنگ آسمان كه رنگ كبودى است ملون گردد ، و مانند آبى كه از چشمه سار مىجوشد به جوشش در آيد ؛ و در اين موقع اگر در دست تسلط شيطان قرار بگيرد چنان ماند كه چشمه‌اى تيره و يا آتش برافروخته‌اى باشد ، و جوشش آنها در اين هنگام رو به كاستى گذارد ، زيرا خيرى در وجود شيطان نيست تا اجازه دهد كه چشمهء نفس به جوشش در آيد . از طرف ديگر نفس است كه بر وجود فيضان دارد و از ناحيهء آن تربيت پيدا مىكند اينك هرگاه نفس آدمى جامهء صفا و تزكيه بر اندام خود راست آورد چشمهء خير را براى وجود روان مىسازد و آثار خير از او به ظهور مىرسد ؛ و اگر در شرارت را به روى آن بگشايد جز گياه شرارت در سرزمين آن نمىرويد .\r\n( 1 ) و شيطان هم آتش سوزانى است كه هيچ‌گونه صفائى در آن احساس نمىشود ، و با همه گونه تيرگى و ظلمت كفر همراه گرديده و به هيئت بهت آورى مجسم شده است و در برابر تو مانند زنگبار دراز اندامى است كه خود را به هيئت بس ناگوارى آراسته باشد مجسم مىنمايد و وانمود مىكند كه مىخواهد در درون تو قرار بگيرد و باطن تو را مسكن خويش مقرر بدارد ؛ و هرگاه بخواهى از شر او در امان باشى با زبان دل به حق متعالى پناهنده گرديده و بگوئى يا غياث المستغيثين اغثنى . اى فرياد رس درماندگان مرا درياب . در اين موقع است كه از تو فرار مىكند و تو را از هرگونه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nرنجى آسوده مىدارد .\r\n\r\nجامهء شيطان\r\nبديهى است شيطان تو را مىبيند و تو هم او را مىبينى و ارتباط فىمابين تا آنجاست كه جامهء او به جامهء تو دوخته شده و با او از اين نقطه نظر پيوند استوارى برقرار ساخته‌اى ؛ و هرگاه بتوانى جامهء خود را از جامهء او جدا بسازى ، ديدگان او كور خواهد شد و از جامه كه بر اندام خود آراسته است برهنه خواهد گرديد .\r\nدر عين حال او مىداند تو در كجائى ، و طبق اين اطلاعيه از تو دست بردار نمىباشد و توأم با تو مىباشد ، و با چشم طمع بسوى تو نگران مىگردد و گاهى با دست مغرضانهء خود پس گردنى به تو مىزند ؛ و از اين راه تصميم دارد تا با تو معامله كند و به بازى گوى و معارضهء با تو اقدام نمايد . و هرگاه او را به باد لعنت گرفتار سازى يا تو هم با پس گردنى به وى پاسخ بدهى و يا با او به سخن‌گوئى بپردازى ، او هم با تو به سخن گفتن مىپردازد ، و متقابلا با پس - گردنى به تو پاسخ مىدهد و از لعنتى كه عليه او كرده‌اى نيرومند مىشود و رفتار خود را با تو طولانىتر مىگرداند و اگر به سكوت برگزار كردى و پاسخ پس گردنى او را ندادى و به حق تعالى توجه كرده و حضرت او را پشتيبان خود قرار دادى از تو جدا مىشود و عكس العملى نسبت به تو انجام نمىدهد ؛ و هرگاه با زبان\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدل گفتى يا غياث المستغيثين اغثنى ، از بيم سرانجام خويش به پروردگارش پناهنده شده و از تو فرار مىكند .\r\n\r\nآتش ذكر\r\nاكنون تفاوت آتش ذكر و آتش شيطان در چيست ؟ در پاسخ اين پرسش بايد گفت آتش ذكر از هر گونه كدورتى صاف و پاك است و با سرعتى هر چه تمام‌تر بسوى بالا حركت مىكند و آتش شيطان مكدر و دودآلود و تيره است و به كندى جابجا مىشود .\r\nگذشته از اين از نظر حالت نيز متفاوت است زيرا سالك سائر هرگاه در خود احساس سنگينى نمايد و در سينهء خود تنگنائى مشاهده كند ، تا به حدى كه از ذكر باز بماند ، و دلش آمادگى براى آن نداشته باشد و شرح صدرى براى او بوجود نيايد ؛ و اعضا و جوارح او به سرحدى رسيده باشد كه گويا با سنگ گرانى كوفته شده باشد و در آن حال آتش تيره‌اى را در سر راه خود مشاهده كند به يقين بداند كه همانا آن آتش ، آتش شيطان است ؟ و هرگاه در خود احساس سبكى و وقار و شرح صدر نمود با دلى آرام و قلبى شادان به ذكر بپردازد ؟ ! و آتش صاف خالى از هر گونه كدورتى را در برابر خويش افروخته مشاهده كند كه با كمال صفا و روشنى شعله‌ور است چنانچه ما آتشى را كه از هيزم خشك شعله‌ور شده مىبينيم بداند كه آن آتش ، آتش ذكر است كه در فضاى لاهوتى سينه شعله‌ور شده است .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nاثر آتش ذكر\r\nذكر آتشى است كه چيزى را باقى نمىگذارد و جز خود هر چه باشد از بيخ و بن بر مىاندازد . اين است كه هرگاه وارد خانه‌اى بشود مىگويد : منم و لا غير . و اين اظهاريه يكى از معانى واقعى لا إله الا اللّه است . اكنون هرگاه در آن خانه هيزمى باشد آن را مىسوزاند . پس ذكر آتش است و اگر بر خلاف انتظار در آن خانه تيرگى وجود داشت آنجا را نورانى ساخته و تيرگى را از آن مىزدايد و خانه را روشن مىگرداند ؛ و هرگاه پيش از خود آن خانه نورانى باشد ، آتش ذكر با آن نور هيچ‌گونه ضديتى نخواهد داشت ، بلكه خود آن نور هم ذكر و ذاكر و مذكور است و با يكديگر دست اجتماع داده و نور على نور شده‌اند .\r\n\r\nحقيقت ذكر\r\nذكر حق است و حقيقتى است كه همگى حظوظ نفسانى را از بن مىافكند و حقوق حقهء آن را پايدار مىسازد و اين است كه ضديت و دوئيتى با آنها ندارد . آرى حظوظ نفسانى اجزاى زائد وجودى هستند كه از طريق اسراف و تجاوز به وجود آمده‌اند و بر اثر عدم سنخيتى كه در كار است به مجردى كه آتش ذكر در درون ذاكر قرار بگيرد همگى آن اجزاء زائد را مىسوزاند ؛ و به همين نسبت اجزائى كه از لقمه‌هاى حرام در درون ذاكر در آمده است ، بر اثر تسلط ذكر آنها\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nرا از پاى در مىآورد . و اما اجزايى كه از حلال در درون وى به وجود آمده حقوق حقه‌اى هستند كه آتش ذكر هيچ‌گونه عمل برخلافى با آنها ابراز نمىدارد .\r\n\r\nعناصر اربعه\r\nوجود از چهار ركن تركيب يافته و همگى اركان اربعه تيرگيهائى است كه بر فراز يكديگر واقع شده است . و اركان اربعه يا عناصر چهارگانه خاك و آب و آتش و هوايند و تو در هر وضع و حالى كه باشى در زير نفوذ آنها قرار گرفته‌اى و چاره‌اى در دست اختيار خود ندارى تا بتوانى از آنها جدائى اختيار نمائى مگر آنكه حق را به حق‌دارش برسانى يعنى جزء را بكل متصل سازى به اين معنى كه خاك را از خاك و آب را از آب و آتش را از آتش و هوا را از هوا بگيرى و هرگاه هر يك از اركان اربعه نصيب خود را اخذ كرد از اين‌گونه بارها نجات يافته و گردن زير آن بار فرود نخواهد آورد .\r\n\r\nراه ما\r\nدراين‌باره بايد گفت راه ما راه كيميا و گوگرد احمر است كه براى بدست آوردن آن كه لطيفهء نورانى است بايد كوههائى را كه محتمل است گوگرد احمر در آن وجود داشته باشد در نظر\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nگرفت و در پى سپر كردن به خاك و بهره‌گيرى از آن بيابانهائى را مشاهده نمائى و آن بيابانها را به منظور دسترسى پيدا كردن به آن لطيفه يكى بعد از ديگرى پشت سر گذارى اما شگفت اينجاست كه با آنكه تو بر فراز بيابانها در حركتى بيابانها در زير پاى تو به حركت مىآيند و همچنين كسى كه در كشتى ، سوارش مىپندارد كه ساحل دريا در حركت است و ترى الجبال تحسبها جامدة و هى تمر مر السحاب « 1 » چنان مىپندارى كه كوهها در محل خود برقرار و بدون حركت‌اند و حال آنكه چنان نيست بلكه آنها مانند ابرها در حركت‌اند و باز آنگاه كه در درون چاه قرار گرفته‌اى خيال مىكنى كه چاه از فوق به زير فرومىريزد و تو به بالا صعود مىكنى و يا به نظر تو مىآيد كه دهكده‌ها و شهرهائى كه از دوردست مشاهده مىكنى بر روى تو مىريزند - و تو در زير آنها پنهان مىشوى و يا ديوارى را كه در كنار شطى بنيان شده خيال مىكنى طولى نمىكشد از پاى در آمده و غرقه در شط مىشود .\r\n\r\nعناصر و مشاهدات\r\nگفتيم وجود از چهار عنصر تركيب يافته اكنون مىگوئيم اى دوست من ! بايد متوجه باشى كه از چنگال چهار عنصر خاكى و آبى و آتشى و هوائى گريزى ندارى و بجز مرگ بزرگ كه مرگ\r\n\r\n\r\n","description":"","footnote":"\r\n( 1 ) - سورهء نمل . آيهء 88 .\r\n","page_name":" 75 ","page_number":75},
  {"content":"\r\n\r\nاضطرارى است راه چاره‌اى براى رهائى از آنها از جهت تو در نظر نمىباشد و قابل توجه است كه وجود اين مرگ همه چيز را از تو سلب نمىكند بلكه پاره‌اى از آن از تو به حالت فنا در آمده و در اين موقع است كه امور عقلانى را به ديدهء عيانى مشاهده خواهى كرد .\r\nاكنون اگر دريائى را مشاهده كردى كه از آن مىگذرى و در عين حال مستغرق در آن گرديده‌اى بايد بدانى كه خط آبى خود را از آن بدست آورده‌اى و هرگاه آن درياها صاف و بيرون از كدورت بوده باشد و عكسهاى خورشيدها و يا نورها و يا نارها در آنها مشاهده گردد ، بايد بدانى كه آنها درياهاى معرفت‌اند .\r\nو هرگاه در چنان حالتى مشاهده كنى كه بارانى از بالا به زير فرومىريزد بايد به يقين بدانى كه آن باران بارانى است كه از آسمان رحمت فرومىريزد تا زمينهاى دلهاى مرده و يا دل‌مردگان را زنده نمايد .\r\nو هرگاه آتشى را مشاهده نمائى كه تو همانند دريائى در آن غوطه‌ورى و طولى نمىكشد از آن بيرون مىآيى بايد بدانى كه درون و بيرون شدن از آن خطوط ناريه تست .\r\n\r\nرنگها و نشانه‌ها\r\nو هرگاه در برابر خود فضاى بىنهايت و سرزمين فراخى را مشاهده كردى و هواى صاف و باطراوتى را بر فراز آن ديدى ، و تا\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nجائى كه امكان ديد براى تو ميسر است رنگهاى مختلفى را از قبيل سبز و قرمز و زرد و كبود ديدار نمودى ، بايد بدانى كه گذرگاه تو از آن هوا و برخورد تو با آن رنگها حاكى از رنگهاى احوال است : بدين توضيح كه رنگ سبز نشانى از حيات دل است و رنگ آتش در صورتى كه بيرون از كدورت بود و صاف و پاك باشد نشانى از حيات همت است و همت همان قدرت است و اگر در آن حال رنگ كدرى را به مشاهدهء خود در آوردى بايد بدانى كه آن رنگ نشانى از آتش شدت و ناراحتى است و دليل بر آن است كه سالك ساير بر اثر مجاهدهء با نفس و شيطان به رنج و زحمت گرفتار شده است و رنگ كبود رنگ حيات نفس و رنگ زرد نشانى از ضعف و ناتوانى است .\r\n( 1 ) بارى آنچه گفته شد معانى و حقايقى هستند كه با زبان ذوق و مشاهده با مشاهده‌كننده سخن مىگويند و به راستى دو شاهد عادلند كه از وجود حقايقى به راستى و درستى گواهى مىدهند زيرا چشش تو در آن چيزى است كه با ديدهء بصيرت مشاهده مىنمائى و نتيجه‌ى بينائى تو در آن چيزى است كه با كام ذوق آن را مىچشى اينك آنگاه كه به مشاهده نور سبز نائل آيى آرامشى در دل و شرح صدرى در سينه و شادابى در باطن و لذتى در روح و بينائى در چشم احساس خواهى كرد و همگى آنها صفات حياتند كه سالك در مسير سلوك خويش بدست مىآورد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nنمونهء ديگر\r\nو ما براى اثبات حقايق ياد شده از چگونگى احوال گياه بهره‌گيرى مىنمائيم و مىگوئيم آنگاه كه گياه سبز و خرم و با نشاط است حاكى از نيرومندى و زندگى و سرعت نمو و رشد آنست ؛ و آنگاه كه رو به زردى مىگذارد دليل بر آنست كه عارضه‌اى بدان دست داده و بيمار شده است به همين نسبت هرگاه رخسارها برافروخته گردد حاكى از نوع عارضه‌اى است كه براى آنها پيش آمده است از قبيل شرمندگى و بيم و سرور و يا ناراحتى و اندوهناكى .\r\n\r\nوحدت الوان\r\nو هرگاه اتحادى در رنگها مشاهده شود دليل بر آنست كه حال سالك رو به استقامت و جمعيت گذارده و هرگاه رنگها اجتماع كرده و در يك حال اختلاطى براى آنها دست داده است اين حال حال تلوين است و اينك هرگاه رنگ سبز استمرار و استقامت داشته باشد دليل بر تمكين خواهد بود و رنگ سبز آخرين رنگى است كه باقى مىماند و از بركت همين رنگ است كه ترقيها براى سالك بوجود مىآيد و برقهاى درخشان باطنى جهان باطن او را منور مىسازد . در عين حال رنگ سبز هم بيرون از صفا و كدورت نبوده چنانچه هرگاه تيرگيهائى بر وجود عاريتى چيره شد كدورت آن ظاهر خواهد شد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nلطيفه دل\r\nلطيفه‌اى كه آن را به جهت لطيفه بودنش قلب مىنامند همواره از حالى به حال ديگر دگرگونى پيدا مىكند و گويا آب است كه گاهى به رنگ ظرف و هنگامى به رنگ آسمان و موقعى به رنگ كوه قاف هويدا مىگردد ، و اين لطيفه را به مناسبت انقلاباتى كه در آن احساس مىگردد بنام قلب خوانده‌اند و هم آن را بدان جهت قلب گفته‌اند كه انقلابى در وجود و معانى ايجاد مىكند .\r\nقلب موجود لطيفى است كه عكس اشياء و معانى را كه پرگاروار در گرد محور آن به حركت درمىآيند در خود مىپذيرد در نتيجه رنگ همان شىء كه در برابر قلب قرار گرفته در وى منعكس مىشود ، يعنى قلب به رنگ آن ملون مىگردد . چنانچه همين معنى را در چهره‌اى كه برابر با آئينه و يا آب صاف قرار مىگيرد ملاحظه مىتوان كرد و باز هم قلب را قلب گفته‌اند از آن جهت كه نورى در چاه وجود ايجاد مىنمايد چنانچه حضرت يوسف ( ع ) آنگاه كه در چاه بود آنجا را بنور خويش منور ساخت .\r\n\r\nچاه وجود\r\nچاه وجود از زير پاها و در برابر تو ظاهر مىگردد و چاهى است ژرف چنان كه هيچ چاهى در عالم شهادت به‌اندازهء آن عميق و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nژرف نبوده است و اين چاه در آغاز از بالاى سر تو ظاهر مىگردد سپس از برابر تو و پس از آن از زير تو ظاهر مىشود و اين‌گونه ظهور در آخرين مراحل طريق است و تو در چاه وجود نور سبز رنگى را مشاهده خواهى كرد كه حاكى از نهايت و پايان وجود و حدوث و راهنماى بدايت و آغاز قدم است .\r\n( 1 ) و اين چاه هرگاه در بيدارى براى تو تجلى نمايد با آن انس و علاقه پيدا كرده و با چشم شگفت آورى بدان نگران خواهى شد و هرگاه در غيبت و به عبارت ديگر در خواب براى تو اتفاق افتد هيبت و بيم و تزلزلى از آن در تو بوجود آيد تا به حدى كه نزديك است روح از بدن تو بيرون رود و قالب تهى كنى و در اين حال ملجأ و پناهگاهى جز ذكر حقتعالى براى تو نخواهد بود و بدان وسيله ممكن است از خود رفع تزلزل بنمائى . و در آن چاه عجائب ملكوت و غرائب جبروت به اندازه‌اى از جهت تو بوجود مىآيد كه هيچ‌گاه از آنها خاطر نخواهى كرد و اين‌گونه خاطرات همانا بر اثر نيروهاى مختلفى است كه بر تو چيره شده و بيم و نگرانيهائى است كه تو را به خود مشغول نموده و در نتيجه حالات متضادى براى تو مكشوف مىشود چنانچه هم حالت فرح بر تو عارض مىشود و هم حالت بيم در تو ايجاد مىگردد و در عين حال انس و علاقه هم بدان پيدا مىكنى و بالاخره در حالت واحده از شيرينى احوال دگرگون كه اتفاق افتاده كام خود را شيرين خواهى كرد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو گاهى در آغاز مشاهدات خود را گرفتار اختلال حال و همراه با ناراحتى و ملال خواهى ديد و خود آن بنا را ظلمانى و تيره ديده و به هيئت ناگوارى براى تو ظهور مىكند سپس پرده عوض شده و بنا را به طرز بسيار عالى كه آجرهاى آن يكى بر فراز ديگرى قرار گرفته مشاهده مىنمائى و طولى نمىكشد كه آن بنا نابود مىشود و آجرها از يكديگر مىپاشد و تنها چاهى را ملاحظه مىكنى كه نور يا سبزى سراپاى آن را فرا گرفته اكنون بايد دانست تيره بودن آغاز آن از آن بود كه جايگاه شيطانها بوده و نورانيت حضرت آن از آن جهت بود كه جايگاه هبوط فرشتگان و محل نزول رحمت حضرت منان قرار گرفته است .\r\n\r\nمراتب وجود\r\nشكى نيست كه وجود اثر واحدى نبوده بلكه به اصطلاح ارباب كمال وجود از جمله كليات مشكله است چنانچه هيچ وجودى نيست مگر اينكه فوق آن وجود ديگرى است كه ويژگى آن بيشتر و حسن و جمال آن افزونتر است و بدين ترتيب سلسله صعود داده سپر شده تا بوجود حقتعالى منتهى مىگردد و در طريق هر وجودى كه فوق وجود ديگرى است چاهى قرار دارد .\r\nو انواع وجود بر حسب شمارش منحصر در هفت وجود است و انحصار شمارش زمين و آسمان هم كه به عدد هفت منتهى شده اشارهء\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبه مراتب هفتگانه وجود است .\r\nو هرگاه در مسير انواع وجود به آبار و چاههاى هفتگانه برخورد كردى آسمان ربوبيت و قدرت حقتعالى براى تو ظاهر مىگردد و هواى آن آسمان را نور سبز رنگى كه در كمال سبزيست و از نور ذات حيات استناره نموده فرا گرفته است و اين انوار همواره در رفت و آمدند و نيرويى در آنها به كار برده شده كه ارواح با همهء نيرومندى كه دارند تاب و توان نيروى آنها را ندارند و در عين حال عشق و ذوقى در آنها وجود دارد كه بر اثر آن هيچ‌گونه قطع ارتباطى در آنها احساس نمىشود و در ضمن اين موضوع بايد بگوئيم در آسمان نقطه‌هاى قرمز رنگى وجود دارد كه از آتش و لعل و عقيق قرمزترند و اين نقاط سرخ‌فام پنج پنج و به هيئت بسيار مناسبى تعبيه شده‌اند و به اندازه‌اى جذاب و شيوايند كه صاحب حالت در اولين برخورد چنان مجذوب آن نقاط مىشود كه از زيادى اشتياق فرياد مىكشد و ناله بر مىآورد و تمنا مىكند تا به آنها پيوند پيدا كند .\r\n\r\nفرشتگان چهارگانه\r\nبديهى است سالك ساير آنگاه كه به سير مقام قدرت و ربوبيت مىپردازد چهار تن فرشته با وى همراهى مىكنند يكى در جانب راست او و ديگرى در جانب چپ او و سومى در پائين پاى او و چهارمين\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nدر پشت سر او به حركت در مىآيند و آنگاه كه او را به مقام ربوبيت عروج مىدهند به زبان عجز و نياز او اين جملات جارى مىشود انت ربى و قادرى ان شئت احينى و ان شئت امتنى آرى تو پروردگار منى و من از هر جهت در دست تواناى تو در آمده‌ام اينك اگر بخواهى مرا زنده مىدارى و اگر بخواهى مرا مىميرانى .\r\nو بدنبال آن از سختى نيروى قدرت و ناراحتى كه در انتظار اوست بيمناك مىشود و به كمال عجز و بيچارگى تمنا مىكند اىكاش در آن حال روح او گرفته مىشد و او را در رديف بىنام‌ونشانان مىآورد آرى او چگونگى اخذ روح يا نفس را خود احساس مىكند و شكى نيست آن هنگام كه از چاه روح بيرون مىآيد و قدم به اين عالم مىگذارد روح يا نفسى در كالبد او باقى نمانده از آن پس او را به عالم شهادت مراجعت مىدهند .\r\n\r\nانوار عزت\r\nنخستين نورى از انوار كه در مقام تجلى براى سالك سائر مىدرخشد انوار عزت است كه او در همان حالى كه در چاه روح قرار گرفته است انوار عزت است كه از بالاى سر او شروع به درخشش مىنمايد و از اين راه كه گويا براى او بىسابقه بوده است تزلزل و اضطرابى براى او دست مىدهد و از بيمى كه سراسر وجود او را فرا گرفته است به حالت انقباض در مىآيد و بدنبال آن ناخودآگاه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبه سجده مىافتد سپس از چاه روح بيرون مىآيد زيرا ظلمانى در صورتى از مرتبه نورانى بهره‌ور مىگردد كه كاملا پاكيزه و نورانى شده باشد و به حكم سنخيت از جنس آن شده تا بتواند از وصول بدان نور كمال استفاده را بنمايد .\r\n\r\nورود فرشتگان\r\nحد اكثر ورود فرشتگان از پشت سر است و گاهى هم ممكن است از بالاى سر ورود نمايند و سكينه هم كه گروهى از فرشتگانند به مجردى كه وارد قلب سالك شوند شخص سالك از ورود ايشان احساس آسايش و اطمينان خاطرى در دل خود مىنمايد و در عين حال سالك را آن‌چنان در تحت جاذبه‌ى خود قرار مىدهند كه اختيار را از او سلب كرده چنانچه نيروى حركت از محلى به محل ديگر و يا بيان مطلبى را ندارد و تمام خاطرات و توجهات درونى خود را معطوف به حقتعالى مىنمايد .\r\n\r\nحضور رسول\r\nاز جمله نشانهاى حضور رسول عليه السلام كه او با تو حاضر است و از نزديك نگران به حال تو مىباشد آنست كه بدون اختيار و ناخودآگاه درود و صلوات بر آن حضرت بر زبان تو جارى مىشود .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nظهور فرشته\r\nدر يكى از احوال فرشته‌اى از پشت سر من ظاهر گرديد و مرا عروج داد و در حال عروج با من همراه بود و مرا در دست قدرت خود قرار داد و در آن حال روبروى من در آمد و مرا برگردانيد و نور شعشعانى را در بصيرت من به درخشش در آورد و گفت ، بسم اللّه الذى لا إله الا هو الرحمن الرحيم بنام خدائى كه جز او خداى بخشاينده و مهربانى وجود ندارد پس از اين مرا اندكى عروج داد و سپس پائين آورد .\r\n\r\nتسبيح فرشتگان\r\nدر سحرگاهى كه به خلوت نشسته بودم و به ياد حقتعالى پرداخته و بذكر او مشغول بودم صداى تسبيح فرشتگان را مىشنيدم و چنان مىپنداشتم كه حضرت حقتعالى در آسمان دنيا نزول اجلال فرموده در اين موقع احساس كردم كه فرشتگان به سرعت هر چه تمام‌تر بذكر خود اشتغال مىورزند و گوئيا از حضرت او در بيم افتاده و از او پوزش مىطلبيدند و همانند كودكى بودند كه پدرش بر او غضبناك شده و تصميم گرفته تا او را تازيانه بزند و او هم جمله تبت تبت را تكرار مىكند .\r\nآرى در آن هنگام از فرشتگان كه از شدت خشم پروردگار به هراس افتاده بودند اين كلمات را مىشنيدم كه مىگفتند يا قادر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nيا قادر يا قادر يا مقتدر و پس از آنكه احساس راحتى قلبى نموده گفتند اللهم ارزقنا من ثوابك جنانا و من عقابك امانا ، پروردگارا از ثواب خودت سپرى و از عذاب خودت امانى بما ارزانى فرما .\r\n\r\nخاطره حق و نفس\r\nدر اين بخش لازم است تفاوت ميان خاطر حق و خاطر نفس را توضيح داد بديهى است خاطر حق همان خاطره‌اى است كه قلب و فرشته در آن افتخار ورود را دارند و خاطر نفس خاطره‌اى است كه شيطان در آن مداخله‌اى ندارد و از آن جدا مىگردد و خاطره قلبى و ملكى به فرمان خداست و آنها دو فرشته‌ى معصومند كه از فرمان خدا سرپيچى نمىنمايند و هر نوع فرمانى كه از سوى خدا نسبت بدانها صادر شود بلادرنگ به كار مىبندند .\r\nو خاطر حق همانا الهام است و الهام هم از موضوعات صحيح است و هرگاه خاطره حق بوقوع پيوندد عقل و نفس و شيطان و قلب و فرشته قدرت اعتراض به آن را نخواهند داشت .\r\nو خاطر الهامى گاهى در حال غيبت اتفاق مىافتد و در اين موقع ظهورش در نهايت شدت بوده و به ذوق باطنى نزديكتر است و علت ظهور و قرب ذهنى آن است كه خواطر حقانى همان علم لدنى است و خواطر حقانى در حقيقت در رديف خاطرات ديگر قرار نمىگيرند بلكه خواطر حقانى عبارت از جزاى علم ازلى بوده كه\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nخداى متعال در آن هنگام كه ارواح را مورد خطاب قرار داد و فرمود : الست بربكم ؟ قالوا بلى « 1 » آيا من پروردگار شما نمىباشم ؟\r\nگفتند آرى ظهور كرده و همچنين در آن هنگام كه فرمود : و علم آدم الاسماء كلها « 2 » به حضرت آدم همگى اسما را فرا داد اين خاطره را آشكارا فرمود آرى آن ارواح از اين راه به حقايق اشياء نايل گرديده و با علم لدنى كه نصيب آنها شده ديگر آن را در مكتب خود تعليم داده‌اند و شكى نيست كه همواره علم در حال ظهور باقى نمىماند بلكه گاهى در زير ستر تيرگيهاى وجود قرار مىگيرد اكنون هرگاه سائر سالك از صفاى باطن برخوردار گردد و از وجود عاريتى غيبت نمايد علم لدنى يا حكمى از احكام آن براى وى هويدا گردد و هرگاه سائر از غيب بشهود و از جذبه به سلوك آيد و لباس وجود را بر اندام خود بيارايد در حالى رجعت براى او به حصول پيوندد كه با علم لدنى معيت داشته است و آن علم همان الهام است كه وى را از آن برخوردارى حاصل شده است و خطى را ماند كه بر لوحى نگاشته شده و گرد و غبارى روى آن را پوشانيده باشد كه هرگاه آن غبار از روى آن زدوده گردد آن خط ظاهر گردد و اثر وجودى خود را آشكار نمايد .\r\n\r\n\r\n","description":"","footnote":"\r\n( 1 ) - سورهء اعراف ، آيه 172 .\r\n( 2 ) - سورهء بقره ، آيه 31 .\r\n","page_name":" 87 ","page_number":87},
  {"content":"\r\n\r\n\r\nمصافحه با مولى عليه السلام\r\nدر يكى از حالات كه از خود غايب شده بودم رسول اكرم ( ص ) را ديدار كرده كه حضرت مولى عليه السلام در معيت آن جناب بوده از فرصت استفاده كرده حضور حضرت مولى عليه السلام شرفياب شدم دست مباركش را گرفته مصافحه كردم و در همان حال الهام شده كه گويا در اخبار شنيده‌ام رسول اكرم ( ص ) فرموده كسى كه با على عليه السلام مصافحه نمايد وارد بهشت خواهد شد از حضرت مولى عليه السلام پرسيدم كه آيا اين حديث كه تصافح با شما موجب ورود در بهشت است صحيح است يا خير ؟ حضرت مولى عليه السلام فرمود : آرى رسول خدا ( ص ) فرموده است كه هر كه با من مصافحه نمايد به بهشت مىرود .\r\n\r\nارواح تابعه\r\nاز جمله حقايق يكى آن است كه ارواح تابعه مراتب حقيقت دارد ارواح شريفه فرا مىگيرند و به حكم تبعيت اكنون هم به فراگيرى علوم از ارواح شريفه مىپردازند جز اينكه اين گونه فراگيرى در عالم غيب صورت مىگيرد و در عالم شهادت از چنان فراگيرى اثرى ظاهر نمىشود چنانچه ارواح اوليا مراتب علمى را در عالم غيب از ارواح انبياء استفاضه مىنمايند و هرگاه سالك ار\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nوجود خويش غايب گردد چاشنى اين‌گونه فراگيرى را خواهد چشيد .\r\n\r\nالهام حضورى\r\nالهام همواره در پوشش نبوده بلكه گاهى از اوقات هم در حضور اتفاق مىافتد ليكن الهام حضورى پنهان‌تر از الهام غيبى است و در عين حال اعتراضى در داخل بر آن وارد نمىشود بلكه جوارح و اعضا در برابر آن تسليم بوده و نفوس هم منقاد آن مىباشند و سينه‌ها هم براى بهره‌ورى از آنها انشراح پيدا مىكنند و دلها كمال اطمينان را به آنها ابراز مىدارند .\r\n\r\nوظيفهء فرشته\r\nوظيفهء فرشته آن است كه همواره مردم را به كارهاى پسنديده مىخواند و چنانچه مىدانيم نفس اماره در برابر وظيفه‌ى او اظهار كراهت مىنمايد . آرى هرگاه نفس مزكائى باشد احساس كراهتى در خود مىنمايد و بر اثر تزكيه‌اى كه در خويش ايجاد نموده هيچ‌گونه تفاوتى در خاطرات براى آن باقى نمىماند .\r\n\r\nرويهء قلب\r\nقلب هم در دعوت كارهاى پسنديده همانند فرشته است جز اينكه در جهات زير با وى مباينت دارد به اين معنى كه قلب از شهوت\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nشوق و از ناله و سبكسرى و از پرواز و ريخته شدن و از رغبت و محبت و از عشق و سرگردانى و از جذبه در راه حق از فرشته امتياز پيدا مىكند و همين حالات مختلف است كه ايجاب كرده تا مؤمنان بر فرشتگان برترى پيدا نمايند .\r\n\r\nطواف خرقانى\r\nشيخ ابو الحسن خرقانى قدس اللّه روحه گفته است در نيمروزى به جانب عرش صعود كرده تا گرداگرد آن طواف نمايم در نتيجه هزار بار اطراف عرش به طواف پرداختم و در كنار آن مردمى را ديدم كه آرام گرفته و از سرعت طواف من به شگفت آمده و حال آنكه من از طواف آنها هيچ‌گونه شگفتى در خود احساس نمىكردم از آنها پرسيدم شما كيستيد و چرا اين‌گونه سردى در حال طواف از خود بروز مىدهيد ؟\r\nدر پاسخ گفتند ما فرشتگانيم و ما انواريم و اين‌گونه طواف طبيعت و رويهء ماست و نمىتوانيم از آن تجاوز نمائيم سپس از من پرسيدند تو كيستى و اين‌گونه سرعت در طواف از چيست ؟\r\nدر پاسخ گفتم من آدمم و در درون من نار و نور هر دو وجود دارد و اين‌گونه سرعت در طواف را كه مشاهده مىكنيد از جمله نتايج آتش شوق است و حال آنكه در فرشتگان هيچ‌گونه شهوتى وجود ندارد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nخاطره نفسانى\r\nخاطره نفسانى همان خاطره‌اى است كه هرگاه نفس از نعمت طهارت و تزكيه و تسليم بودن واقعى برخوردار گردد سرانجام خاطرهء آن به راحتى و آسايش منتهى خواهد شد براى اينكه نفس با برخوردارى از نعمت تزكيه آسايش خود را در انواع عبادات و صنوف خيرات مشاهده مىكند و هرگاه خبيث و پليد گردد اماره بالسوء خواهد بود كه آدمى را پيوسته به كارهاى ناپسند مىخواند .\r\nو هرگاه نفس از مقام تزكيه برخوردار شود خاطره‌هاى پسنديدهء خواهد داشت و نشان اين‌گونه خاطرات آن است كه در دل خود احساس راحتى و اطمينان خاطر مىنمايد و از ايمنى كامل در خود بهره‌ور مىگردد و هرگاه نفس تزكيه نشده باشد نفس مذموم و ناپسند است و علامت آن است كه در دل خود احساس ناراحتى و در سينه‌اش احساس تنگى و در اعضاء و جوارحش احساس دردمندى و در باطن خود احساس بيمناكى مىنمايد و نفس بيمناك همواره با منكرات و ناراحتيها بسر مىبرد و كودكى را ماند كه هرگاه تخم مرغ يا سوزنى را سرقت نمايد به شدت بيمناك است و از سرانجام كار خود هراسان است و صاحب چنان نفسى به پايه‌اى از بيچارگى رسيده كه گويا دنيا و آخرت و موجودات آنها را معترض عليه خود مشاهده مىكند .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nخاطره شيطانى\r\nخاطره شيطانى گاهى در صنوف عبادات و انواع خيرات و حب نيرومندى و كرامات خلاصه مىشود و همواره با آدمى است مگر اينكه از ريا و خود خواهى احتراز كرده و به اخلاص كامل بپردازد و در اين هنگام است كه خاطره شيطانى از وى دورى كرده و دست طمع بسوى او دراز نمىكند .\r\nبارى شيطانى در كليه خاطرات نفسانى با وى همگام و هم‌قدم است و به همين نسبت هرگاه نفس آدمى خبيث و پليد باشد شيطان او را به ناهموارى دعوت مىكند و كارهاى ناپسند را در برابر او پسنديده جلوه مىدهد .\r\nو خاطره شيطانى سخت‌تر از خاطره نفسانى است زيرا خاطره شيطانى از فنون مختلفى سرچشمه مىگيرد و حال آنكه خاطره نفسانى بيشتر از فن واحد ندارد نفس آدمى مانند كودكى است كه زود گول مىخورد و دشمن آن شيطان است كه پيوسته چيزى را در برابر او مىآرايد و آن هم بر اثر بىمبالاتى و خوردسالى كه دارد گفته او را تصديق مىكند و آرايش او را كه بر پايه دشمنى برقرار است مىپسندد و شيطان كه مانند انسان بالغ و بكمال رسيده‌اى است كه از همهء راههاى مكر و حيله‌گرى با خبر است از هيچ‌گونه حيله‌اى نسبت بوى دريغ نمىورزد و با چنين نيروئى كه دارد از هر راهى كه ممكن باشد و از هر فرصتى كه در اختيار داشته باشد\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nدر برابر انسان قرار مىگيرد و او را اغوا مىنمايد مگر اينكه انسانى بتواند در اخلاص را به روى خود بگشايد كه در اين صورت شيطان تاب اغوا كردن او را نخواهد داشت و الا عبادك منهم المخلصون ، شاهد بر عدم تاب و توان اوست .\r\n\r\nاخلاص و اهميت آن\r\nاكنون اى دوست من بكوش تا انسان با اخلاصى بوده باشى و در عين حالى كه در سراى اخلاص درآمدهء باز هم از اظهار اخلاص خوددارى بكن ليكن كوشش تو در آن باشد كه خود را در مقام اخلاص مشاهده ننمائى زيرا در اين صورت اخلاص تو مشوب به ريا و خود خواهى شده و شيطان عليه تو دست پيدا مىكند و نشانه‌ى خاطره وى آن است كه تو را بر سر پا نگه مىدارد و به شتاب‌زدگى وادار مىكند و راحتى قلبى در خود احساس نمىنمائى و چنان است كه از تيرگيها استقبال مىنمائى و كارهاى تو را با رياكارى ممزوج مىسازد و تو را به توجه به غير حق مىخواند و اعضا و جوارح تو را بر اثر نزول خويش به يكديگر مىكوبد .\r\nو از آنجا كه حق تعالى نسبت به بندگانش مهربان است گاهى اوقات صلاح كردگارى خود را در آن مىداند كه آنان را به‌واسطه شيطان به مقام قرب راهنمائى فرمايد . بدين توضيح كه وى علاقه‌مندى به عبادت را آن هم براى خدا بلكه براى توجه مردمان به وى در\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدل ايشان ايجاد مىنمايد و در اين موقع است كه محض توجه خلق به ايشان به عبادت خدا اقدام مىنمايند و هرگاه آفريدگان نگران به عبادت آنان بوده باشند به رغبت ايشان افزوده مىشود و آنگاه كه اين معنى را براى خود برقرار يافتند در درياى تعبد و بندگى حق غوطه‌ور گرديده و در نتيجه آن عبادت را محض حق تعالى انجام مىدهند و از عبادتى كه براى حقتعالى انجام مىدهند و از اذكارى كه در موقع خود مىخوانند لذت مىبرند و شيرينى آن را در كام خويش احساس مىكنند و در نتيجه آن لوازم عبادات و اذكار كه عبارت از علوم و اسرار و انوار باشد براى آنها ظهور مىكند اين است كه از خلق اعراض مىنمايند و به تمام معنى متوجه به حقتعالى مىشوند و مادامىكه شيطان با تست و با چنين حالتى كه براى تو پيش آمد كرده به او اجازه هيچ‌گونه عكس العملى نخواهى داد و مأمون از تو نخواهد بود .\r\n\r\nدر بالين عيسى\r\nاز حضرت عيسى عليه السلام نقل شده در يكى از اوقات خوابيدن بود و خشتى را زير سر خود گذارده بود به مجردى كه از خواب بيدار شد شيطان لعين را در بالين خويش مشاهده كرد پرسيد براى چه در بالين من قرار گرفته‌اى ؟ گفت به جهت طمع داشتى كه به تو داشتم در بالين تو آمدم : فرمود اى ملعون مگر نمىدانى كه من روح اللهم\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nو چگونه به چشم طمع و آزمندى به من نگران شدى ؟ گفت آرى تو روح خدائى و بر اثر متاعى كه از من در دست انتفاع خود قرار داده‌اى دل آزمندم را بسوى تو متوجه ساختم عيسى پرسيد آن متاع كه وسيله‌ى آزمندى تو به من شده است چيست ؟ گفت همان خشتى است كه آن را زير سرت گذارده‌اى : عيسى متذكر شده آن خشت را دور افكند و شيطان از او جدا شد .\r\n\r\nورود در خلوت\r\nآنگاه كه من در خلق را به روى خود بسته بودم و در خلوت نشسته و به ياد خدا مواظب بودم و باذكار قلبيه و قالبيه مىپرداختم شيطان بر من وارد شد و حيله‌ها برانگيخت و تشويشها بجاى آورد تا از خلوت بيرون خرامم و از ياد حقتعالى دست بردارم در آن هنگام شمشير همت را كه از غلاف بيرون آمده بود مشاهده نمودم كه از سر تا پا و از نيش تا قبضه‌اش اللّه اللّه نگاشته و حك شده بود و به وسيله‌ى آن لشكر خاطره‌ها را كه موجبات اعراض مرا از حقتعالى ايجاد مىكردند از خويش راندم و در آن حال به دلم خطور كرد كه كتابى در آداب خلوت بنگارم و آن را بنام « حبل المريد على المريد » بنامم بدنبال آن با خود گفتم سزاوار نيست اين تأليف را بدون اجازه‌ى از شيخم تدوين نمايم اين بود كه در باطن با وى به مشورت پرداختم و چگونگى تصميم خويش را به اطلاع او رسانيدم و بر اثر ارتباط\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nنزديكى كه با وى داشتم از او شنيدم از اين خاطره خوددارى كن چه آنكه خدا از چنين خاطره‌اى بيزار است و اين خاطره همانا خاطره‌ى شيطانى است كه بدين‌وسيله با تو ملاحظت كرده و حيله‌گرى - مىنمايد و اوست كه خود را به نام مريد ( بفتح ميم به معناى سركش ) ناميده گويا مىپندارى كه او به خود ناسزا نمىگويد و تو هستى كه وى را مردود و سركش مىخوانى و حال آنكه چنين نيست و او مىخواهد با اين دسيسه كه تأليف چنان كتابى باشد تو را از ياد خدا دور بسازد و پرده نسيان بر چهرهء حقيقت بكشد با شنيدن اين واقعه متنبه شده و از تأليف آن منصرف گرديدم .\r\n\r\nمشورت با شيخ\r\nهرگاه خاطره‌اى در دل تو خطور كرد و يا تمايلى در آن بوجود آمد براى انجام آن با شيخ خود مشورت نما اگر گفت اين خاطره‌اى كه قلبت را بدان متوجه ساخته خاطره‌ى حق است يقين بدان كه آن حق است و اگر اظهار كند كه آن خاطره‌ى نفسانى و يا چنين و چنان است بدانكه به همان حالى است كه وى اظهار داشته و اين قانون همواره بايد رعايت شود تا چاشنى ذوق نصيب تو بشود و آنگاه كه از چاشنى ذوق برخوردار گرديدى خود آن خاطره را خواهى شناخت و حق از باطل را امتياز خواهى داد و انگبين از حنظل را با ذوق معنوى جدا خواهى كرد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nآرى بين شيرين و تلخ را امتياز مىدهى ليكن بايد گفت امتياز عبارتى بس مشكل است زيرا هرگاه از تو بپرسند تفاوت ميان عسل و حنظل چيست ؟ مىگوئى آن يك شيرين است و آن ديگر تلخ است و اگر بگويند شيرينى كدام و تلخى كدام است نمىتوانى پرده از چهرهء حقيقت شيرينى و تلخى بردارى و كنه آنها را با بيان جنس و فصل و ديگر از عوارض ايراد نمائى آرى تنها عملى كه دراين‌باره از تو به ظهور مىپيوندد همان است كه نشانها و نتيجه‌هاى آنها را متعرض مىشوى و مىگوئى تلخى آن است كه نفس آدمى از پذيرفتن آن اعراض مىكند و حالت قبضى به وى دست مىدهد و شيرينى آن است كه نفس آدمى آن را پذيرا گرديده و حالت انبساطى از آن احساس مىنمايد و يا مىگوئى شيرينى نيكو و موافق با طبيعت است و تلخى زشت و مخالف با طبيعت است آن يك موجب انقطاع و تفرقه است و آن ديگر وسيله اتصال و اجتماع است آن يك را معده مىپذيرد - و آن ديگر را از پذيرشش خوددارى مىكند و به همين نسبت هم ميان دو گونه شيرينى و تلخى امتياز مىدهى و همه اين امتيازات در صورتى است كه ذوق آدمى سالم و بيرون از هرگونه كدورتى باشد و هرگاه فاسد و ناسالم باشد شيرينى را تلخى و عسل را حنظل خواهد يافت چنانچه شاعرى گفته : ( متنبى )\r\n و من يك ذا فم مر مريض * يجد مرا به الماء الزلالا \r\n آن را كه دهان تلخ و بيمار بود * از آب زلال سخت بيزار بود \r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nمداواى شيخ\r\nو بدان نسبت آغاز و انجام امرى را بايد سنجيد چه آنكه آغاز آن بيمارى و انجام آن تندرستى است چه آنكه قلب در آغاز كار بيمار است و هرگاه شيخ طبيب كه در فن طبابت مهارت بسزائى دارد به درمان آن بكوشد تندرست مىشود و از بيمارى نجات پيدا مىكند و قلب بيمار همان قلبى است كه در آغاز كار شيرينى عبادت را تلخ و تلخى بزهكارى را شيرين مىداند و هرگاه از بركات مداواى شيخ بهبودى پيدا كند تندرست شده مطلبى سليم است و آنگاه است كه از چاشنى حقيقت برخوردار مىگردد و به خوبى از دستورهاى حق تبعيت مىنمايد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nمسئله\r\n\r\nاسقاط تكليف\r\nآيا تكليف از خواص بندگان خدا اسقاط مىشود ؟ آرى اما نه به اين معنى كه آن عده بندگان از انجام تكاليف محروم و معاف باشند بلكه اسقاط تكليف به اين معنى است كه تكليف ماخوذ از كلفت است كه به معناى مشقت بوده باشد بنابراين آنان جورى براى خدا عبادت مىكنند كه احساس هيچ‌گونه كلفت و مشقتى در خود نمىنمايند بلكه از انجام عبادت لذت مىبرند و از آن شادكام گرديده بطرب مىآيند چه آنكه نماز مناجات با بىنياز است .\r\nاز طرف ديگر هرگاه عابد از خواسته‌هاى شيطان موافقت نمايد و به مخالفت با خداى رحمان اقدام كند از مناجات با او لذتى احساس نكند بلكه مناجات با او موجبات مشقت و ناراحتى باطنى او را فراهم مىآورد براى آنكه راز و نياز كسى كه دم از\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمخالفت مىزند امر مشكلى است و بار گرانى است كه بر كالبد آدمى بار شده است .\r\nاز طرف ديگر هرگاه عابد با خواسته‌ى خداى بخشنده موافقت نمايد و با شيطان مخالفت كند نمازى كه انجام مىدهد مناجات با دوست و راز و نياز با اوست و اين عمل از مهم‌ترين و لذيذترين امور او خواهد بود كه انجام داده است .\r\n\r\nبيانى از حضرمى\r\nاز ابو عبد اللّه حضرمى نقل شده مىگفت : مردم مىگويند من حلولى مذهبم و معتقدم كه تكليف از بندگان خدا برداشته شده و قائل به اسقاط تكليفم در پاسخ آنها مىگويم چگونه ممكن است حلولى مذهب باشم و حال آنكه در عالم وجود جز خدا ديگرى را سراغ ندارم و چگونه قائل به اسقاط تكليفم و حال آنكه از كودكى به انجام تكاليف الهى مىپرداختم و بدانها مواظبت داشتم و تا اين وقت هم دست از تكليف برنداشته‌ام ، آرى من مىگويم بندگان ويژه خدا در انجام تكاليف الهى احساس هيچ‌گونه مشقتى در خود نمىنمايند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفصل\r\n\r\nتبديل ذوق\r\nذوق و مشاهده چشش و نگريستن دو موضوع ثابت و پايدارند و از حيث سبب تفاوتى در ميانشان وجود دارد چنانچه سبب مشاهده فتح بصيرت است به اين معنى كه هرگاه كشف غطا شود و پرده از جلو ديد سالك برداشته شود ديدهء بصيرت او نورانى گردد و سبب پيدايش ذوق تبديل وجود و ارواح است و همانا ذوق همان وجدانى است كه مرتبط با آن چيزى است كه براى سالك بوقوع مىپيوندد و در اين تبديل كه موجب پيدايش ذوق بود تبديل حواس هم محسوس است به اين معنى كه حواس پنجگانه به حواس ديگر تبديل مىشود و نمونه آن خواب است كه نسبت به عموم مردم تحقق پيدا مىكند چنانچه هرگاه انسانى بخوابد و اندكى شانه از زير بار سنگينيهاى وجود تهى سازد و حواسش به وسيله‌ى درياهاى وجود منسد گشته از كار بيفتد حواس ديگرى كه مربوط به عالم غيب است از جهت او به وجود مىآيد از قبيل چشم و گوش و شامه و دهان و دست و\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nپا و بلكه وجود ديگرى براى او پيدا شده چنانچه به چشم ديگرى مىبيند و به گوش ديگرى مىشنود و با دهان ديگرى لقمه غيبى را مىگيرد و مىخورد و گاهى پس از آنكه از خواب بيدار شد شيرينى آن غذا را كه در خواب خورده است در دهان خود احساس مىكند و همچنان‌كه در خوابست سخن مىگويد و راه مىرود و اقدام بكارى مىكند و به شهرهاى دور دست عزيمت مىنمايد و دورى راه هم هيچ‌گونه حاجب و مانع او نمىشود و آن وجود كه در رؤيا براى او ايجاد شده كامل‌تر از اين وجود است كه در حال بيدارى از آن استفاده مىكند .\r\nو گاهى در وجود رؤيائى پرواز مىكند و به روى آب حركت مىنمايد و در ميان آتش وارد مىشود و آتش او را نمىسوزاند و به راستى آنچه گفته شد حقايقى است كه اتفاق افتاده و سزاوار نيست آنها را گزافه پندارى و چنانچه گفته شد اين‌گونه اتفاقات اتفاق حقيقى است و خواب هم برادر مرگ است .\r\nو آنچه را كه انسان عادى در رؤيا بدست مىآورد و به حسب نيروى وجودى ناچيز خود احساس مىكند انسان سالك برتر و بهتر از آن را در بين خواب و بيدارى احساس مىنمايد و اين تفاوت به جهت وجود ناچيز و ناتوان عامى و نيروى وجود شريف و نفيس سالك است سپس همان وجود شريف تقويت يافته تا جائى كه همان رفتار بين النوم و اليقظة را بطور مشاهد ابراز مىدارد چنانچه به صورت ظاهر\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nدر فراز آسمان مىپرد و بر روى آب راه مىرود و در ميان آتش داخل مىشود و آتش هم صدمه‌اى به او وارد نمىآورد مىبيند و مىشنود مىگيرد و بالا و پائين مىرود و صعود و نزول مىكند و بدست همت خود هرگونه تصرفى را كه اراده كند انجام مىدهد ليكن انسان عامى كه از نعمت سلوك بهره‌اى ندارد بر اثر احتجابى كه از ناحيه وجود عاريتى از جهت او ايجاد شده از ظهور آنها در عالم بيدارى كاملا محجوب و ممنوع است .\r\n\r\nمراتب مشاهده\r\nقابل توجه است كه مشاهده در آغاز كار از راه صورت و خيال بوجود مىآيد و از آن پس كه رنگهائى براى او پيدا مىشود و مشاهدهء ذاتى براى او پيدا مىشود بدنبال آن ذوات اشيا را در ذات واحده مشاهده مىكند و سبب صورت و خيالى كه در آغاز پيدا شده از آن است كه صورت و خيال دو نيروى خدمتكارى براى عقل‌اند كه در سر وجود دارد و اشياء بهر نحوى كه باشد مانند ريسمان يا تور ماهيگيرى است كه ماهيگير همراه دارد و صورت و خيال اشياء را در اختيار خود در آورده و در معرض ديد عقل قرار مىدهند و آن هم در آنها تصرف مىكند و نظر همانند سگ شكارى است و آنگاه كه معانى به خودى خود و بدون آنكه دست ديگرى در كار آنها مداخله داشته باشد وارد گردند عقل آدمى ريسمان تصور و تخيل\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nرا بسوى آنها پرتاب كرده و يا سگ نظر را به جانب آنها گسيل نموده و آن سگ هم نبايد ستورى كه دارد با نيش تصور و تخيل در خود آنها را شكار مىكند پس از آنكه معانى به توسط تصور و تخيل در دام افتادند قوهء ممسكه آنها را نگهدارى كرده و قوهء مذكره عقل را از وجود آنها با خبر ساخته تا تصرفات لازم را در آنها به انجام برساند و از آنها بپرسد كه از كجا آمده‌اند و چيستند و عازم كجا مىباشند و نظرشان از آمدن در باطن آدمى چه بوده است پس از اين به قضاوت شگفت آورى نسبت بدانها مىپردازد .\r\nگفتيم قوه تخيله و مصوره دامى است كه معانى را در دست شكار خود در مىآورد اكنون بايد گفت قوه مخيله معانى ياد شده را به جامه مناسب با وضع و حال خود بوده باشد مىآرايد و قوه مصوره به صورت‌بندى باطنى آنها مىپردازد چنانچه دشمن خسيس و و نااصل را به صورت سگ و دشمن شريف و با اصل را به شكل شير و مرد بزرگوار را به هيئت كوه و سلطان را برويه دريا و مرد سودمند را به مثابه درخت بارور و ناسودمند را همانند درخت بىبار و سود و روزى را به خوراك و دنيا را به نجاست و پير زال و امثال اين‌ها را بوجه مناسبش تشبيه و همانند مىداند و سر علم تعبير و مهارت در آن هم به اين است كه هر چيزى را مناسب با خودش تفسير و تعبير نمايد .\r\n\r\nعقل و حس\r\nآنگاه كه عقل تير از كمان خود بگذراند و با هدف خويش\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nروبرو گردد و با كمال قدرت و نيرومندى به كارهاى مربوط به خود اقدام نمايد مىفهمد اولين حسى كه وى را به حكومت دعوت كرده دروغ و بيهوده بود مثلا آنجا كه بوى گفته حقيقتى جز آنچه كه تو مىبينى و مىشنوى و مىچشى و مىيابى وجود ندارد و اين‌گونه مطالب را در ضمن گفتگوهاى طولانى با وى به عمل مىآورد و عقل هم در برخورد اول تا اندازه‌اى اظهارات وى را تصديق مىكند و پس از آنكه با علم و احساس ديگرى روبرو شد باز هم بتصديق آن اقدام مىنمايد و به‌اندازهء تحت تأثير آن قرار مىگيرد كه اگر عليه حس غيبى قيام نمايد با حس غيبى آن‌گونه رفتار مىكند كه مدعى حقايق عليه انسان سفسطه قيام مىكند چنانچه شكم او را با كارد پاره مىكند و سر او را با سنگ مىكوبد و شمشير را بر سر او فرود مىآورد و زنجير به‌پاى او مىافكند و از اين راه درد و رنج در او ايجاد مىكند تا در نتيجه آنها بوجود حقايق اعتراف نمايد و آنگاه كه به اشتباه اولين حس برسد وى را تكذيب مىكند و از آن اعراض مىنمايد و از شكار كردن مطالب حسى خوددارى مىنمايد و در مدتى طولانى از هرگونه تصرفى دست بر مىدارد و از عالم صور و خيال رو گردان مىشود و سگان شكارى و دامهاى شكار را از گرفتن هر گونه شكارى ممانعت مىكند در اين موقع است كه معانى در ضمن رنگهاى مختلفى به‌واسطه رابطه‌اى كه ميان آنها و نيروى بصيرت برقرار گرديده هويدا مىشود و بدنبال آن معانى ياد\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nشده در چشمه‌هاى معانى كه قلب باشد فنا مىشود و حيثيت خود را از دست مىدهد و به صورت رنگ واحدى كه رنگ سبز باشد كه رنگ حيات قلب است متجلى مىگردد پس از اين رنگ عقيقى كه رنگ عقل بزرگ هويدا مىشود و كسى كه به اين پايه‌ى از كمال رسيده باشد آنچه را كه مىخواسته به دست مىآورد و آنچه را كه مانع وصول خويش احساس مىكرده از وى سلب مىنمايد و براى وصول به اين موضوع اراده شخصى هيچ‌گونه مدخليتى نداشته و ناخودآگاه بوجود مىآيد بلكه محلى براى خوددارى از آن ملحوظ نمىباشد زيرا كسى كه از رفتن در آتش احتراز مىكند از آسايش خويش هيچ‌گونه ابائى نخواهد داشت .\r\n\r\nظهور رنگ\r\nبديهى است كه رنگ حيات و عقل به آسانى بدست نمىآيد بلكه ظهور آن پس از آن است كه بار سنگين مجاهده را به دوش بكشد زيرا انسان مجاهد هنگامى كه به نگهدارى دروازه صدق و اخلاص بپردازد و ارادت سنگينى همانند كوههاى سر به آسمان كشيده بر او وارد مىشود تا به حدى كه از سنگينى آنها در زمين فرومىرود و هيچ‌گونه ناراحتى و اضطرابى از خود به ظهور نمىرساند و حركت بر خلافى از او سر نمىزند و روزگارى را بدان حال سر مىبرد و در اين مدت عقل كبير بر او نازل مىگردد و رنگ\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاو در برابرش هويدا مىشود و چنان ماند كه بر لوح سياه سياه‌فامى نقطه‌هاى سرخ‌آگينى چون عقيق افتاده باشد و تعبيرات بزرگ و كوچك به اندازه‌اى كه فرق حجاب تقاضا مىكند اتفاق مىافتد و اين حجاب از بهترين و در عين حال از مشكل‌ترين حجابات است .\r\nو هرگاه سالكى اين رنگ را در حال غيبت از خودش مشاهده نمايد حالت تزلزل و تشتت خاطر در خود احساس مىنمايد و سبب اين‌گونه تزلزل از آن است كه ناتوان تاب رؤيت توانا را ندارد و اين‌گونه پيش‌آمدها در نهايات سلوك است نه در بدايات آن .\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\n( فصل در استغراقات )\r\n\r\nاولين استغراق\r\nنخستين استغراق ، استغراق وجود ذكريست و اين گونه استغراق در صورتى بوجود مىآيد كه اجزاى خبيثه و بىاساس به آتش استغراق بسوزد و اجزاى پاكيزه و اصيل باقى بماند .\r\nبدنبال اين دگرگونى بايد بگوئيم هنگامى كه ذكر وجود را با گوش هوش استماع كردى بر تست كه از هر جزئى از اجزا ذكر ويژه‌ى آن را استماع كنى چنانچه از دميدن در بوق آواز ويژه آن و از پاى اسب كه بر زمين سخت وارد مىشود آواز بخصوص آن شنيده مىشود و هرگاه ذكر هر يك از آنها از استقامت كامل برخوردار شود آوازى كه از آنها به گوش مىرسد همانند آوازى خواهد بود كه از زنبور عسل شنيده مىشود و حال آنكه پيش از استقامت كامل ، ذكر به صورت دائره‌اى در سر مىپيچد و به حالت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nصعود در مىآيد و آوازهاى پاى اسب و كوس و بوق را استماع مىنمايد و ذكر همانند پادشاهى است كه هرگاه در محلى وارد شود به تنهائى نزول نكرده بلكه همراه با بوق و كرنا و امثال آنها وارد مىشود تا كار به جائى مىرسد كه خوف مرگ بر او باشد آرى آن كس كه قدم بصدق و صفا گذارده باشد هيچ گونه بيم هلاكتى در او نباشد .\r\n\r\nدر حال خلوت\r\nدر يكى از اوقات كه به خلوت نشسته و در به روى غير بسته و بذكر اشتغال ورزيده بودم صداهاى بوق و كرنا و امثال آنها را همراه با دردهاى جانكاهى احساس مىكردم و من در آن هنگام با كمال صدق و صفا بسر مىبردم و بهترين اعضاى وجودى خودم را كه پارهء دلم باشد فداى آن استان نموده بودم بدنبال آن صداهائى ناهنجار و جانكاه گزارش حال خودم را به اطلاع شيخم رسانيدم خطاب به من گفت اينك صلاح در آنست كه از خلوت بيرون آئى و ذكر را رها كنى مبادا آنكه از اين راه ديوانه شوى و يا قالب تهى كنى در تعقيب پيشنهاد شيخ معروض داشتم هرگاه در طريق ذكر و خلوت از اغيار غالب تهى كنم بهتر از آنست كه دست از خلوت بردارم و در محل آرامش ظاهرى بسر ببرم تا بميرم . شيخ در پاسخ من گفت اكنون از درون خود استخبار كن و ببين از زبان\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدرونى خود چه مىشنوى هرگاه به راستى عزيمت دارى تا در اين راه از جان بگذرى و بميرى باكى بر تو نخواهد بود .\r\nهفته‌اى نگذشت كه خداى تعالى آن عقده را گشود و فرشتهء ذكر در سر من جاى گرفت و آهنگ اقامت نمود و نور چشم من ظاهر گرديد و به آرزوئى كه بدنبال آن قدم در اين راه گذارده بودم نايل گرديدم و لذت روحانى و نشاط قلبى براى من ايجاد شد و به يقين مىدانم فتح اين باب كه براى من دست داد منحصر به آن بوده كه من در اين راه صداقت داشته و با قدم اخلاص اين ايام را سپرى كردم .\r\n\r\nكشف سرّ\r\nاكنون بايد فهميد چرا در چنين موقعى اين‌گونه صداهاى وهمناك و دردخيز بوجود مىآيد ؟ علت اصلى آنست كه ذكر حق با كليهء ما سواى حق تعالى ضديت و خصومت ويژه‌اى دارد و هرگاه در محلى وارد شود مىكوشد تا در نزديكترين فرصت آن دشمن را از پاى دراندازد و به اجتماع ضدين از قبيل اجتماع آب و آتش پايان دهد .\r\n\r\nصوتهاى ديگر\r\nگفتيم پيش از آنكه سالك به حالت استقامت در آيد صداهاى بوق و\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nكرنا و امثال اين‌ها را مىشنود و بدنبال آنها صداهاى مختلف ديگرى از قبيل صداى آب و باد و آتش را كه زبانه مىكشد و صداى بادها و صداى سم ستوران و صداى برگهاى درختان را كه از وزش باد به حركت در مىآيند استماع مىكند و علت شنوائى صداهاى مختلف آن است كه آدمى مركب از هر گونه جوهر شريف و وضيع است گوهرهائى كه از آسمان و زمين و آنچه در ميان اين دو وجود دارد فرا گرفته شده است و صداهاى مختلف ذكرهايى است كه هر اصل و عنصرى از اين جواهر از آنها برخوردارى دارد و كسى كه اين‌گونه صداها را استماع نمايد چنان است كه با زبانهاى مختلف به تسبيح و تقديس خدا پرداخته باشد و استماع اصوات مختلف از جمله شرائط اين راه است و استغراق چنانى . نتيجه ذكر لسان است كه با نيروى هر چه تمام‌ترى انسان سالك بدان اشتغال داشته باشد .\r\n\r\nدومين استغراق\r\nپس از استغراق نخستين نوبت به استغراق دوم مىرسد در اين استغراق در ذكر از بالا سر سالك به شكل پارچه‌ى دايره مانندى گشاده مىگردد و در نتيجهء گشايش آن تيرگى و آتش و سبزى از فوق به تحت نازل مىگردد تيرگى همان تيرگى وجود و آتش آتش ذكر و سبزى ، سبزى قلب است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nجاى اين سؤال است كه چرا براى اولين بار در ذكر از طرف بالا گشاده مىشود پاسخ آن است كه ذكر كلمه طيبه‌اى است كه همراه با مواجهه هويت از طرف بالاى سر صعود مىكند و به پيشگاه حقتعالى معرفى مىشود و خدا هم او را در پرتو فضل خود قرار مىدهد - و از نعمت خويش كه از واردات روحانيه و انوار قدسيه است برخوردار مىسازد و سراپاى او را امن و ايمان و رغبت و شوق و محبت و ايقان و اتقان و عرفان فرا مىگيرد و مملو از فيض و كمال مىشود و در اين هنگام كه قلب سالك آزاده شده و از هرگونه عارضه‌اى در امان است و با كمال تندرستى بسوى پروردگار توجه مىنمايد ذكر حق تعالى در دل او استغراق يافته آن هم نه استغراق فنا بلكه استغراق وقوع و ورود در قلب و در اين موقع چنين وانمود مىشود كه قلب همانند چاه است و ذكر به مثابه دلوى كه در آن واقع مىشود تا از آن آب بكشد و بدنبال اين پيش آمد پرسشى در اعضاء و حركاتى ناخودآگاه كه سابقه‌اى نداشته از قبيل حركتى كه در وجود رعشه‌دار مىباشد بوجود مىآيد و هرگاه انسان سالك از ذكر موظف خود باز بماند قلب حركتى در سينه نظير حركت جنين در شكم مادر ايجاد مىكند و در نتيجه آن طالب ذكر مىشود .\r\nو به تشبيهى ديگر قلب آدمى مانند عيسى بن مريم و ذكر قلبى او همانند شيرى است كه نوشيده و هرگاه نيرومند و بزرگ شود ناله‌اى از او بسوى حق تعالى صاعد مىشود و صدا و فريادهاى\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nضرورى شوقى كه دليلى بر اشتياق او بذكر و مذكور است به گوش مىرسد و وصول آن منوط به سابقه و اطلاع قبلى نمىباشد ممكن است صاحب چنين قلبى از چگونگى ذكر و مذكور غافل باشد در عين حال اين موقعيت بوى دست خواهد داد و ذكر قلب شباهتى به صداى زنبور عسل دارد و فرياد بلندى نيست كه تشويش خاطر ايجاد كند و بيش از اندازه هم پوشيده نيست كه به گوش نرسد .\r\n\r\nنشان ذكر قلب\r\nاز جمله نشانها و علامات ذكر قلبى يكى آنست كه انسان ذاكر در برابر خود چشمه‌اى از نور مشاهده مىكند كه بسرعت هر چه تمام‌تر جريان دارد و انسان سالك با ديدن آن احساس آرامشى در خود مىنمايد و با آن علاقه پيدا مىكند و از نشانهاى آن اين است كه جانب راست ذاكر گشايشى پيدا مىكند و بر اثر آن نشانى بر پهلوى راست مانند اثر زخمى هويدا مىگردد و از محل جريحه حسى نورهاى ذكر بيرون مىآيد بدنبال آن اثر جريحه مذكور به قلب سرايت پيدا مىكند در نتيجه از پهلو به پشت ظاهر مىگردد و چنان ظهورى دارد كه سالك ظاهر و باطن و داخل و خارج خود را مملو از آن احساس مىكند و درى گشاده مىگردد كه قلب و روح قدسى از آن بيرون مىآيند و چونان سوارهء بر مركبى كه در تحت اختيار دارد سوار مىشود و مراد ما از سواره\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nلطيفه ناطقه است و منظور از مركب قالب است و در آن هنگام است كه مركب قالب راكب خود را كه لطيفه ناطقه است بمحاضر حقيقت معرفى مىكند .\r\n\r\nاستغراق سوم\r\nمربوط به وقوع ذكر در باطن است و اين واقعيت در صورتى ايجاد مىشود كه ذاكر از ذكر و مذكور غايب شده باشد و ذكرى كه متوجه بدان مىشود در حالتى است كه در كمال حيرت‌زدگى در آمده و غرق در بحر ذكر شده باشد و از نشانهاى آن ، آنست كه هرگاه تو از ذكر غفلت كرده باشى او از تو غافل نشده باشد و مانند پرندهء تيزپرى به پرواز در مىآيد تا تو را متنبه ساخته از غيبت به حضور راهنمائى كند و از نشانهاى آن ، آنست كه سر و كليه اعضاء و جوارح تو را آن‌چنان مىبندد و از كار مىاندازد كه گويا به زنجيرها و بندهاى آهنين بسته شده باشد و از علامات آن ، آن است كه آتش شعله‌ور آن خاموش نمىگردد و انوار رخشنده‌ى آن از ميان نمىرود بلكه همواره انوار آن را در حال صعود و نزول مشاهده مىنمائى و آتشهائى كه در اطراف تو شعله‌ور گرديده آتشهاى برافروخته و صاف است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nاقسام ذكر\r\nذكر حرفى كه حضورى در آن رعايت نشده ذكر زبان است و ذكرى كه حضورى در قلب پيدا كند ذكر قلبى است و ذكرى كه انسان ذاكر را از غيبت به حضور دعوت كند ذكر سرى است اينك هرگاه از غيبت به حضور بازگشتى و اين معنى هويداى براى ذكر باشد به يك درجهء نازل‌شدهء و اگر از ذكر و حضور هر دو غافل شده باشى و به لقلقه‌اى لسان اكتفا كرده باشى به درجه‌اى دون درجه قبلى نازل گرديده .\r\n\r\nذكر و سلطنت\r\nذكر هر چند هم زبانى باشد سلطنت عظيمى بر شخص پيدا مىكند ليكن اين سلطنت را در برابر وجود به ظهور نمىرساند براى اينكه وجود است كه بر اثر شدت احتجابى كه از ذكر دارد از سلطنت آن محروم مىگردد و هرگاه انسان سالك بر اثر خواب و يا به‌وسيله غيبت از خود از وجود عاريتى عارى گردد و ناتوانى وجود عاريتى هويدا شود از سلطنت و ذكر و ظهور آن برخوردار مىشود و سلطنت ذكر همان نوريست كه از بالا سر و يا از پيش روى سالك مىدرخشد و با درخشش آن حالت تزلزل و يا افشا در سالك بوجود مىآيد و در اين حال بر اثر بيمى كه در باطن او پيدا مىشود لا إله الا اللّه مىگويد و نيروى عظيم و يا شدت فوق تصورى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبه او دست مىدهد تا به حدى كه به سجده در مىآيد و دست توبه و انابه به درگاه خداى عز اسمه دراز مىكند و از اين راه سلامتى و ايمنى خود را تحصيل مىنمايد و اين جريان در حد خدمتى است كه سالك نسبت به ذكر انجام داده و مواظبتى است كه در دوران سلوك از آن داشته است .\r\n\r\nاقسام نفس\r\nنفسها بر سه گونه است : 1 - نفس اماره بالسوء و اين نفس عمومى است كه همه مردم از آن برخوردارند و اين نفس تيره و تاريكى است و هرگاه ذكر حقتعالى در درون آن قرار بگيرد مانند چراغى كه خانه تاريكى را روشن مىكند درون آن را منور مىسازد و در اين هنگام بخش دوم آن كه نفس لوامه است ظهور مىكند و خانه را مملو از نجاست و سگ و خوك و پلنگ و يوزپلنگ و الاغ و گاو و فيل و امثال اين‌ها از موجودات ناپسند ديگر مشاهده مىكند بدنبال آن مىكوشد كه آن موجودات را كه عبارت از اخلاق ناپسند بوده و بدان صورتها مجسم گشته از درون آن خانه بيرون براند و اين ماجرا در هنگامى بود كه خانه درونى به انواع نجاستها آلوده شده و به انواع جراحتها از ناحيه آن همه حيوانات درنده جريحه دار گرديده است او در تعقيب بيرون راندن آنها و پاكيزه ساختن خانه را از همه گونه آلودگيها بذكر حقتعالى ملازمت كرده و دست\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nانابه به درگاه حضرتش دراز مىكند تا آنجا كه سلطنت ذكر بر او استيلا مىنمايد و كاملا موانع دست‌يابى به پيشگاه حق متعال را بر طرف مىسازد پس از اين به سومين نفس كه نفس مطمئنه است نايل مىشود و باز هم جديت مىكند تا به جمع آورى اثاث خانه بپردازد تا آن خانه را به جالبترين اثاثيه مزين بسازد و با بهترين زيورها در و ديوار آن را بيارايد و خانه را از هر جهت براى پذيرائى سلطان كه در آن نزول اجلال مىنمايد فراهم سازد و از آن پس كه سلطان حقيقت در آن نزول كرد و در حقيقت به تجليات خود پرداخت اطمينان براى او حاصل شده و آرامش ويژهء در خود احساس مىكند .\r\n\r\nنشان نفس اماره\r\nنفس اماره در مقام مشاهده داراى نشان بخصوصى است و آن علامتهاى دائره بزرگى است كه از پيش روى تو هويدا مىگردد و مانند قير تاريك است سپس به حالت فنا درآمده چنانچه آن را مانند ابرى مشاهده مىنمائى پس از آن تغيير شكل داده و مانند هلالى ظاهر مىگردد و اين شىء هلال مانند اتصالى با گوشه‌اى از آن ابرها دارد و طولى نمىكشد آن شىء هلال‌وش به شكل خود هلال ظاهر مىگردد .\r\nو هرگاه سالك در مقام نفس لوامگى به ملامت و سرزنش\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنفس خود بپردازد از گونه راستش چيزى همانند خورشيد سرخ‌گونى ظاهر مىگردد چنانچه گونه سالك احساس گرمى آن را در خود مىنمايد و گاهى همان اثر خورشيد گون در برابر گوش و هنگامى در مقابل پيشانى و گاهى بالاى سر سالك هويدا مىشود و اين نفس لوامه با همه شئوناتى كه دارد همان عقل است .\r\n\r\nعلامت نفس مطمئنه\r\nنفس مطمئنه نيز در مقام مشاهده نشان ويژه‌اى دارد و آن آن است كه گاهى در برابر تو مانند دائرهء چشمهء بزرگى ظاهر مىشود و از آن نورهائى مىدرخشد و گاهى انسان سالك كه از خود غايب شده آن را مانند دائرهء چهرهء خود كه از نور صافى تشكيل يافته و همانند آئينه صيقل‌زده‌ايست ظهور مىكند و اين ديدار در هنگامى است كه به جانب صورت توجه كرده و فانى در آن گردى و صورت تو در اين موقعيت همان نفس مطمئنه است و گاهى بر اثر غيبتى كه از تو بوجود آمده است آن را با فاصله هزار منزل دور از خود مشاهده مىنمائى و منازل مزبور در حدى قرار گرفته كه هرگاه به يكى از آنها وارد شوى بلافاصله خواهى سوخت .\r\n\r\nدائره‌هاى چهره\r\nدر نهايت سيرى كه براى سالك اتفاق مىافتد دائره‌هاى چندى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nدر چهره‌ى او نمودار مىگردد از جمله دو دائره چشم است كه از نور درخشنده‌اى تشكيل يافته و هرگاه به راست و چپ توجه كند اين نور هويدا مىگردد و دائره ديگر دائره نور حق است كه از ميان دو ابرو و دو چشم بوجود مىآيد و در اين دائره نقطه‌اى كه در ميان آن باشد ديده نمىشود به خلاف دائره دو چشم كه در ميان آن نقطه‌اى وجود دارد و گاهى است كه دائره دو چشم در نقطه‌اى كه در آن وجود دارد فانى مىشود در نتيجه خود آن نقطه باقى مىماند و آن دو دائره فانى مىگردد و دائره روح است كه در برابر بينى ظاهر مىگردد و ديگرى نور زبانست كه دائرهء ندارد بلكه آن مطلق و همانند ريزش آبى است كه دائره‌اى در آن محسوس نمىباشد و براى نور گوش دائره‌اى وجود ندارد بلكه نور گوش دو نقطه‌اى از نورند كه در ماوراى دو دائره چشمان ظاهر مىگردد .\r\n\r\nگزارشى از خلوت\r\nآنگاه كه در خلوت بودم و از خويشتن غيبت داشتم عروجى براى من دست داد و در برابرم خورشيدى را طالع ديدم بدنبال آن از تابش آن خورشيد رنج بسيارى تحمل كرده و موظف گرديده كه وارد آن گردم جريان برخورد و چگونگى اين واقعه را از شيخ پرسيدم شيخ از خدا شكرانه بجاى آورده گفت در واقعه ديدم كه گويا عازم مكه مكرمه مىباشم و تو هم همراه من مىباشى و در آن\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nهنگام خورشيد را در ميان آسمان ديده خطاب به من مىگفت اى شيخ آيا مرا مىشناسى و مىدانى كيستم ؟ پرسيدم تو كيستى ؟ تو گفتى من همان خورشيد آسمان مىباشم در اين موقع شيخ ما عمار از اينكه هر دو واقعه مطابق و موافق يكديگر اتفاق افتاده خرسند شد و گفت در هنگامه‌اى وارد عالم قلب شدم و شبهائى را به مجاهده‌ى در راه خدا پرداختم و به آسمان مىنگريستم تا اينكه آسمان در درون من قرار گرفت و چنان پنداشتم كه خود آسمان شده‌ام و شبهاى ديگرى نيز نگران بدان بودم تا آن را در زير پاى خود ديدم آن‌چنان‌كه در بالاى سر خود مشاهده مىكردم و شبهائى را نگران به زمين بوده و در تفحص از آن بر آمده كه بر چه چيزى قرار گرفته و بدين حال بسر برده تا خود را در دائره‌اى از نور فانى در آن يافتم .\r\n\r\nلطيفه آسمانى\r\nآرى واقعاتى كه اتفاق مىافتد معلوم براى سلاك بوده و نهايت حقيقتى كه از راه خط علمى به دست مىافتد همان است كه روح قدسى لطيفه‌ايست آسمانى و هرگاه از نيروى همت فيض‌ياب گردد پيوند با آسمان پيدا كرده و آسمان غرقه در آن خواهد بود و بلكه آسمان و روح قدسى به صورت شىء واحدى منعكس خواهد شد و اين روح همواره چون طاير تيزپرى در پرش است و رشد و نمو دارد تا\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاينكه به شرافت و اهميتى كه بالاتر از موقعيت آسمان است نايل مىآيد - و بر آن تفوق پيدا مىكند و يا مىگوئيم در وجود آدمى از از هر معدنى گوهرهائى تعبيه شده است و طالب هر معدنى جنس مناسب با آن را تهيه مىنمايد و هرگاه در ارادت خود صادق و پايدار باشد و به راستى در مقام طلب برآيد و دست از كوشش و طلب بر ندارد آن اصل را بدست آورده و بدان به پيوندد و اتفاق نيفتاد كه آسمان را در زير پا يا در درون خود مشاهده كنم مگر آنكه در درون خويش طلب و عقابى احساس كرده كه چرا در آسمان نبودم و يا چرا بزرگتر از آسمان و يا بحسب تفوقى كه دارم چرا برتر از آن نبودم در هنگام آه و ناله و طلب و عقابى كه با خود داشتم احساس مىكردم هر يك از گوهرهاى درونى من بسوى معادن خود باز مىگردد و بدانها مىپيوندد و آن دائره‌اى را كه در هنگام توجه به زمين در برابر خويش ديده و در آن فانى شدم همان دائره قدرت بود كه مرا در محور خويش قرار داده بوده است .\r\n\r\nدو گونه مشاهده\r\nمشاهده بر دو گونه است مشاهده ادنى و مشاهده اعلى مشاهده ادنى همان مشاهده‌ايست كه از توجه به زمين حاصل مىشود و اين نحوه مشاهدهء ، مشاهدهء غيبى است نه مشاهده شهودى ظاهرى و مشاهده‌اى - كه اتفاق مىافتد مربوط به شكلها و رنگها و درياها و آتشها و\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبيابانها و شهرها و دهكده‌ها و چاهها و كاخها و امثال اينهاست .\r\nو مشاهده اعلى مشاهده آسمان است كه از ناحيه مشاهده خورشيد و ماه و ستارگان و برجها و منزلهاى بيست و هشتگانه قمر اتفاق مىافتد - و بالاخره هر چيزى كه به رؤيت و يا شهود تو مىرسد چنان نيست كه همگى ذرات آن را مورد شهود قرار بدهى بلكه چنانچه گفتيم پارهء از آن به چشم شهود تو قرار مىگيرد به اين توضيح كه گوهر بجز از معدن خود شاهد چيز ديگرى نبود و جز از كان خويش چيز ديگرى را نمىخواهد و به غير از معدن خويش به چيز ديگرى اقبال و توجهى ندارد بنابراين هرگاه آسمان يا زمين يا خورشيد يا ستارگان يا ماه را مشاهده كردى بايد بدانى كه جزئى از آن معدن در درون تو تزكيه شده و خلاصه گرديده است و چنان نه پندارى آسمانى كه در عالم غيب مشاهده مىكنى همين آسمان است كه به چشم ظاهرى تو رؤيت مىشود بلكه در كيان غيبت آسمانهاى ديگرى وجود دارد كه لطيف‌تر و خرم‌تر و باصفاتر و شاداب‌تر از اين آسمان‌اند و به اندازه‌اى زياداند كه حد و حصرى براى آنها محسوس نمىباشد و هر چه بيشتر به صفاى باطن خود بپردازى آسمان صاف‌تر و گران‌بهاتر بشهود غيبى تو خواهد آمد و همچنين اين لطائف ربانى ادامه پيدا خواهد كرد تا در مسير عروجى خود به صفاء اللّه نائل آيى و اين واقعات بس گران‌بار در نهايات سير سلوكى است و چنانچه مىدانيم صفاء اللّه بىنهايت است و مراد ما از اطاله اين جملات براى اين بود كه خيال\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nنكنى بدانچه دست يافته‌اى پايان سير تو بوده است و وراء آن لطيفه ديگرى وجود ندارد و حال آنكه بهر موقعيتى كه نائل آيى وراى آن موقعيتى برتر و عالىتر وجود دارد .\r\n\r\nمحاضر حق\r\nبراى حقتعالى محاضر بىنهايتى است كه آنها را محاضر صفات بارى تعالى مىگوئيم و انسان سالك با حال ويژه‌اى كه براى او اتفاق مىافتد مىتواند اين محاضر را يكى بعد از ديگرى امتياز بدهد مثلا در حال عروج هرگاه به يكى از آن محاضر اتصال يافتى بدون اختيار و ناخودآگاه نام آن محضر به زبان تو جارى مىگردد و از صفت ويژه‌ى آن خبردار مىشوى و در نتيجه در محور آن محضر و صفت آن به گردش در مىآئى و به تسبيح خداى تعالى مىپردازى گاهى در مقام تسبيح مىگوئى سبحان العلى الكبير و هنگامى سبحان العلى الاعلى و وقتى مىگوئى ربى و قادرى و موقعى هم احد احد مىگوئى و بدين ترتيب به وظيفهء خود اشتغال مىورزى تا در محور همگى محضرها به گردش خود پايان مىدهى .\r\nو بدنبال مطالب ياد شده بايد بگوئيم براى قلب در هر صفتى از صفات خداى عز و جلّ و همچنين در ذات اقدس او ، سهم ويژه‌اى است و همواره رو به تزايد مىگذارد و ارباب قلوب و صاحب دلان درباره آن متفاوتند و هر صفتى از صفات هم دائر مدار محاضر است\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nو در هر صفتى از صفات حق كه قلب از سهمى از آن برخوردار است همان صفت به سبب سهمى كه قلب دارد نصيب قلب مىشود و متجلى در آن مىگردد و در نتيجه صفات براى صفات و ذات براى ذات تجلى مىنمايد و گاه است كه صفات شاهد ذاتند و هنگامى هم ذات در محاضر صفات مشاهده مىشود و تجلى اول كه تجلى قلبى باشد تجلى علمى است و پس از آن تجلى مشاهديست كه صفات شاهد آنند و يا در محاضر صفات مشاهده مىشود پس از اين تجلى اتصافى است كه قلب سالك متخلق به اين اخلاق و متصف به اين صفات بشود به اين معنى كه وجود دهد و ايجاد كند و احياء و اماته داشته باشد و به ديگران رحمت نمايد و يا دست به شكنجه دراز كند و امثال اين‌ها از صفات فضل و عدل گفتيم متجلى اتصاف از جمله تجليات است و اينك مىگوئيم تجلى اتصافى داراى سه درجه است اول آن است سالك نسبت به خودش متجلى به صفات شده و از اين راه تغييرى در معانى بوجود آورد دوم در تغيير معانى ياد شده نسبت به خود و غير خودش متصف بصفات بگردد سوم جورى متصف به صفات بشود كه بتواند بطور كلى در وجودات و رنگها و معينها تصرف نمايد و چنانچه مىدانم كمال اين‌گونه اتصاف جز از براى خدا از جهت ديگرى ميسر نخواهد بود .\r\n\r\nصعود و نزول انوار\r\nانوار مختلف‌اند چنانچه پاره‌اى از آنها در حال صعود و برخى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاز آنها در حال نزول‌اند بنابراين انوار صاعده انوار قلبيه‌اند و انوار نازله انوار عرشيه‌اند و چنانچه مىدانم وجود ، حجاب ميان عرش و قلب است و هرگاه پرده‌ى وجود دريده شده و از پاى در آيد و درى از دل به عرش الهى باز شود جنس به سوى جنس تمايل پيدا كند و نور به سوى نور تصاعد و تنازل نمايد و نور على نور مصداق پيدا نمايد .\r\n\r\nجمعيت و حقيقت آن\r\nهرگاه دل سالك به جانب عرش الهى تمايل پيدا كند عرش هم متقابلا به سوى دل توجه و تعطف مىنمايد و در اين موقع الطفاتى فيما بين قلب و عرش ايجاد مىگردد و حقيقت جمعيت به حصول مىپيوندد و جمع نفس و وجود شده بلكه مانند هوائى كه از اتصال دو دست هويدا مىشود فنائى ميان نفس و وجود حاصل مىشود و يا همانند طعامى است كه در ميان دو سنگ قرار گرفته كه هرگاه يكى از آن دو بر فراز ديگرى به گردش درآيد آن طعام از ميان آن دو سنگ بيرون مىافتد .\r\n\r\nجواهر و حالت\r\nهر گونه گوهر گرانبهائى كه در باطن تو وجود داشته باشد موجب آن است كه يا حالتى در تو بوجود بيايد و يا مشاهدهء\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nدر آسمان از جهت تو پيدا شود كه مانند آن را از آتش شوق و محبت و عشق در آسمان مشاهده نمايد و به همين نسبت هرگاه نورى از تو به آسمان صعود نمايد برابر آن نورى از آسمان بسوى تو نزول خواهد كرد و هرگاه آتشى از تو بسوى بالا صعود كند آتشى مانند آن بر تو نزول خواهد كرد .\r\nدر عين حال ميان اين صعود و نزول متفاوت است به اين معنى جواهر آسمانى محدوداند و از حد خودشان تجاوز نمىكنند بخلاف گوهرهائى كه از سوى تو به آسمان صعود مىنمايد محدود نبوده و شايسته تربيت و ازدياد مىباشد در نتيجه هرگاه جوهر آسمانى نيرومندتر از جوهر وجودى تو باشد گوهر ناقص تو بسوى زائد توجه خواهد كرد و گوهر قوى آن را مجذوب خود قرار مىدهد - و هرگاه از نظر توجه و انجذاب برابر باشند در ميان راه با يكديگر تلاقى كرده و شكى نيست توجه از صفت رحمت است و انجذاب از نيروى قدرت و هرگاه گوهر وجودى تو فراوان باشد هر يك از آنها كه در وجود تو مستقر است به گوهرى كه از جنس خود بود و در آسمان وجود داشته تمايل مىنمايد و جوهر وجودى تو را بسوى خودش مىكشاند و بر تو فرود مىآيد و اين جذب و انجذاب و توجه و التفات سر سير و جذب است براى اينكه سير منحصر به تصفيه‌ى گوهر است تا معلوم شود هرگاه زائد باشد مجذوب گردد و هرگاه ناقص باشد به اصل خود تمايل پيدا كند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nبيانى از واسطى\r\nابو بكر واسطى قدس اللّه روحه اظهار داشته صفت جلال و جمال با يكديگر تصادم كرده و از تصادم آنها روح متولد شده بنابراين فرزند اشاره به جزء و پدر و مادر اشارهء به كل‌اند .\r\n\r\nفيضان انوار\r\nهرگاه دائره وجه رو به صفا و پاكى بگذارد انوار الهى مانند چشمه آب فيضان پيدا مىكند تا به حدى كه انسان سالك جوشش انوار را از چهرهء خود مشاهده مىكند و جوشش مزبور از ميان دو چشم و دو ابروى او محسوس مىباشد پس از اين همه‌ى چهرهء او را فرا مىگيرد و بدنبال آن نورى از پاى تا سر او را در حيطه‌ى درخشش خويش قرار مىدهد .\r\nآرى انوار چونان چشمه‌اى مىدرخشد و از پشت پرده نازك آن خورشيد رفت و آمد مىكند و مانند بادى كه كودكان بر روى آن قرار مىگيرند به پيش و پس حركت مىنمايد پس آن چهره در حقيقت چهرهء تست و آن خورشيد خورشيد روح تست كه در كالبد تو در تردد مىباشد .\r\nبدنبال آن صفا پيدا شده و همگى بدن تو را فرا مىگيرد و در اين هنگام در برابر تو هيكلى از نور ظهور مىنمايد كه انوار بسيار از آن متولد مىشود و سالك چنان احساس مىكند كه انوار\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاز سراسر بدن او متولد مىشود و گاهى هم حجاب انانيت بر طرف شده همگى انوار را در همگى ابدان مشاهده مىكند .\r\nو نخستين گشايشى كه براى او اتفاق مىافتد از چشم اوست پس از آن از رخسار او و بعد از آن از سينه او و در آخر همگى انوار را از سراسر بدن خود مشاهده مىكند و اين هيكل نورانى را كه در برابر تو ظاهر گرديده پيش قدمان ارباب حال مقدم و شيخ غيب و ميزان الغيب مىنامند .\r\nو گاهى ممكن است همين مشخص نورانى در آغاز سير ظاهر گردد ليكن در آن حال به رنگ سياه زنگبارى مشاهده مىشود سپس غائب مىشود ليكن نور در حقيقت از تو غايب نشده بلكه تو از وى غيبت كرده‌اى آرى آن نور در باطن تو وارد مىشود و با تو متحد مىشود و بايد گفت سياه بودن آن نور همانا به جهت لباس وجود ظلمانى است كه بر خود آراسته است و هرگاه وجود عاريتى از آن زدوده شده و آتش ذكر و شوق لباس ظلمانى آن را بسوزاند آن جوهر از چنان لباسى برهنه شده و نورانى گردد .\r\n\r\nنفى اشياء خارجى\r\nشكى نيست كه نفس و شيطان و فرشته اشياء خارج از وجود تو نمىباشند بلكه تو خود آنهايى و به همين نسبت آسمان و زمين و كرسى اشياء بيرون از تو نمىباشند و بهشت و دوزخ و مرگ و حيات\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nنيز از تو خارج نمىباشند بنابراين هرگاه در سير و سلوك گام نهادى و صفاى باطنى در تو ايجاد شد حقيقت اين معنى كه از خود بطلب هر آنچه خواهى كه توئى به يارى حقتعالى آشكارا خواهد شد .\r\n\r\nمنشاء نور\r\nبديهى است كه خداى عز و جلّ نور آسمانها و زمين است و نور رسول او از نور عزت او و نور اوليا و مؤمنان از نور رسول او مىباشد پس نور منحصر به نور او تبارك و تعالى است و از اينجا بسر دو آيه زير مىرسيم كه فرموده :\r\n مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً  .\r\nو باز فرموده :\r\n وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  « 1 » .\r\nكسى كه آرزومند است كه از نور عزت پروردگار باطن خود را منور گرداند بايد بداند كه نور عزت بطور كلى از آن اوست آرى نور عزت و ارجمندى از آن خدا و رسول و مؤمنانست ،\r\n\r\nشاهد سالك\r\nسالك در راه سلوكى كه قدم مىگذارد گواهى دارد كه آن را شيخ الغيب گويند و اين شاهد است كه شخص سالك را به آسمان\r\n\r\n\r\n","description":"","footnote":"\r\n( 1 ) - سورهء نور آيه 35 و آيه 10 .\r\n","page_name":" 130 ","page_number":130},
  {"content":"\r\n\r\nبالا مىبرد و در برابر سماواتيان هويدا مىسازد و دليل بر آنكه شيخ الغيب شاهد او بلكه خود اوست آن است كه حركت و سكون سالك پير و حركت و سكون وى مىباشد و چشمهء دل او از جوشش آن مىجوشد و بخاطر ظهور او منبسط و بواسطهء غيبت او منقبض مىگردد و هرگاه صفا و نورانيت باطنى بدست آورد دليل بر آن است كه ميزان باطنى او بر طرف ديگرش ترجيح پيدا كرده و اگر سياه‌گون باشد و يا از او غايب گردد و يا در پس پرده‌ى حجاب در آيد دلالت مىكند بر آنكه ميزان او رو به سبكبارى گذارده است .\r\n\r\nحسن حال\r\nو به همان نسبت كه براى سالك شاهدى وجود دارد كه او را بسوى آسمان سوق مىدهد در ميان راه هم دو دائره چشم وجود دارد كه هرگاه ظاهر گردد دليل بر حسن حال سالك است و اگر پوشيده بماند حاكى از بدى حال او مىباشد و گذشته از اين مستلزم غلبه وجود است و اين دائره‌ها به يك حال نمىمانند بلكه خورد و كلان و كم و زياد مىشوند و اين تغيير حال دليل بر رجحان ميزان بر ديگرى و حاكى از برهان كمال نقصان جانب ديگرى مىباشد مگر آنكه گران‌بارى عقل كبير بر سالك هجوم آورد كه در اين موقع دوائر پوشيده مىماند و ميزان او برترى پيدا مىكند و نشان آن ، آن است كه چشم بسته به اين‌سو و آن‌سو نگران مىشود و نقطه‌هاى عقل كبير\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nرا كه عقيقى رنگند مشاهده مىنمايد و اين نقطه‌ها را در برابر پيشانى خود مىبيند .\r\nو علت آنكه نقاط مزبور را در برابر پيشانى خود احساس مىنمايد آن است كه محل جبهه محل رأى است كه عقل صغير باشد و پيش از اين گفتيم سالك در مقام رؤيت خويش بجز از جنس جوهر چيز ديگرى را نمىبيند و آن جنس را هم به جنس همسان او مشاهده مىنمايد .\r\n\r\nكتابهاى غيب\r\nهمانا در كيان غيب كتابهائى است كه حضرت حق عز و جلّ آنها را به كف با كفايت مرقوم فرموده و برخى از اين كتابها را با نقطه و جمعى با اشكال و عده‌اى از آنها با حروف تدوين شده است و عباراتى كه در آنها به كار برده شده است غير از كتابها نامهاى عجيب و بىسابقه‌ايست از قبيل ينبوع الابرار و مجموع الاسرار و كتاب المهد و كتاب فلكى و فرحة الابرار و نزهة الاسرار و كتاب العزائم و كتاب العشق و كتاب السحر و البرهان الكبير و كتاب الاشكال ( بفتح همزه ) و در اين كتاب احكام ستاره‌شناسى و حقايق مربوط به نجوم را متعرض شده است در بخش اول از كتابها به كتبى دسترسى پيدا مىشود كه آنها را با قلم عقلى تدوين نموده كه قابل فهم بوده است مانند قرآن و در ضمن آن به اسرارى مىرسيم كه گاهى مفهوم\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nبراى مطلعان بوده و گاهى بر اثر تيرگى وجود فراموش‌كننده از حيطه فهم بيرون رفته بدنبال آن به كتابهائى مىرسيم كه شكلهاى متعددى از قبيل شكل تربيع و تسديس و امثال آن در آنها به كار رفته است پس از اين به كتابهائى مىرسيم كه با نقطه نگاشته شده كه هم فهميده مىشود و هم قرائت مىشود و هم به علم لدنى فرا داده شده است و فراگيرى از آنها تا وقتى است كه آدمى به لباس عاريتى در نيامده باشد و به مجردى كه بدان لباس آراسته شد از آنها خاطر مىكند اما چنان نيست كه بطور كلى آنچه را فهميده از خاطرش برود بلكه شيرينى فهم آنها در كام دلش باقى مانده و ايمان بدانها دارد و از اين راه رغبت و شوق و محبت و عشق در خود به وجود مىآورد .\r\n\r\nآسمان پرستاره\r\nو گاهى از جهت سالك آسمان پرستاره‌اى ظاهر مىشود كه آن قرآن كريم است كه سالك از ناحيه نقطه‌ها به قرائت و فهم آن موفق مىگردد و گاهى درحالىكه در غيبت قرار گرفته و همراه با سختيهائى شده است درصورتىكه شكيبائى ورزد و در شكيبائيش صادق باشد رنگ زرين و سيمين كه رنگ اخلاص و راستى است براى او هويدا مىگردد و گاهى سهيل ذكر از مسافت دورى ظاهر مىگردد و چون سهيل حالت ارتعاشى از خود آشكارا مىسازد آرى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nآن سهيل ذكر است كه از سوى يمن ايمان و ايقان و عرفان طلوع مىكند و هنگامى زحل همت با آنكه در لباس خفا قرار گرفته از دور ظاهر مىشود و از ستاره در هنگامى كه در رفيع‌ترين قرارگاه قرار گرفته است نهايت وجود بشمار مىآيد و گاهى كه به تو نزديك مىشود بزرگ مىشود و از بالا به پائين نزول مىكند و همانند مشترى در تلؤلؤ است .\r\nو دليل بر آنكه ستارهء زحل كوكب همت است آنست كه تو بهر كجا نگران بشوى همان ستاره در نظر تو پديد مىشود و گاهى مريخ نزاع و خون‌ريزى طالع گردد و اين ستاره كه ستاره نزاع و خونريزى است براى او لازم و دليل بر فقر و سلوك اوست مشايخ طريق گفته‌اند هرگاه فقير زنده نكند و نمىراند فقير نيست يعنى دو صفت مرگ و حيات اختيارى لازمهء فقر اوست .\r\nو گاهى شمس روح يا قلب طالع مىشود و هنگامى زهره خوشحالى و نشاط و شرور به خداى عز و جلّ و عطارد به علم و ماه بوجود ظاهر مىگردد .\r\n\r\nگذاره و تعبير\r\nگاهى كه سالك در رؤيا مشاهده مىكند كه بر الاغى سوار است نشان آن است كه شهوتش را در اختيار در آورده و هرگاه ببيند بر قاطر سوار است نفس اماره را در اختيار در آورده و اگر\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nببيند كسى در زير آن در گذشته علامت مرگ اوست و اگر ببيند بر اسب سوار است علامت سير قلبى اوست و اگر به بيند بر شترى سوار شده علامت سير شوقى اوست و اگر به بيند پرواز مىكند دليل بر حيات همت اوست و اگر هويت را مشاهده كند و غشوه بر او عارض گردد چنانچه برو درافتد نشان آن است كه مطلوب و محبوب صاحب هويت است و اگر به بيند كه در كشتى سوار است و در دريا حركت مىكند بايد گفت كشتى شريعت است و دريا طريقت .\r\n\r\nقانون حكمت\r\nشريعت قانون حكمت است و حكمت قانون همت و همت همان نيرو و قدرتست كه از آن بنام همت خوانده‌اند .\r\n\r\nاسم اعظم\r\nبديهى است هر يك از سالكان الى اللّه به نامى از نامهاى اعظم الهى مفتخر گرديده و اسم اعظم همان نام مقدسى است كه از سرچشمهء دلها مىجوشد و اسم اعظم مركب از كليه آيات است چنانچه هيچ آيت و نشانى در عالم غيب و شهادت وجود ندارد مگر اينكه حرفى از حروف اسم اعظم پروردگار است بنابراين بهر اندازه كه بينات و نشانها و علامات و امارات رو به تزايد بگذارد به عدد اسم اعظم و آثار آن اسم معظم افزوده مىشود و كثرت و قلت معرفت و اسم اعظم در تزايد آن مدخليتى ندارد و سرانجام آن معرفت و محبت است\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو محبت ميوهء معرفت است زيرا كسى كه از نعمت محبت بهره‌ور نشده باشد از محبت بهرهء نخواهد داشت و چنانچه پيدا است محبت حضرت او نسبت به ما بيش از محبت ما نسبت به جناب او مىباشد و شكى نيست كسى كه دوستدار چيزى باشد همواره از او ياد مىكند و خداى سبحانه و تعالى فرموده دروغ گفته آن كسى كه مدعى محبت من باشد و حال آنكه چون شب بسر آيد مىخوابد و از من خاطر مىكند و نشانه ويژه محبت آن است كه در هر حالى كه باشد جز محبوب خويش ديگرى را نمىبيند و معلومى جز او ندارد .\r\n\r\nگفتگو راجع به محبت\r\nاز سمنون محب ( مجذوب ) حكايت شده هرگاه در شونيزيه راجع به محبت سخن مىگفت قنديلهاى شونيزيه از جذبهء سخنان وى بىاختيار شده و به راست و چپ به حركت در مىآمدند .\r\nاز وى خواستند تا دربارهء محبت سخنى بگويد در پاسخ گفت يقين ندارم در روى زمين كسى باشد كه شايستگى داشته باشد تا راجع به محبت سخنى بگويد . در همان حال پرندهء در برابر او به زمين نشست ، سمنون گفت هرگاه شايسته‌اى براى شنيدن حقايق محبت وجود داشته باشد همين پرنده است . سپس سمنون با آن پرنده درباره‌ى محبت سخن مىگفت و آن پرنده نوك به زمين مىزد تا خون از منقارش فروريخته و مرد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nظهور نعمتها\r\nآنگاه كه آيات الهى در عالم شهادت و غيب به ظهور برسد ايمان و ايقان و عرفان از بركات آن ظاهر مىگردد و بوسيلهء عرفان است كه نعمتهاى ظاهرى و باطنى به ظهور مىآيد و موجبات محبت را ايجاد مىنمايد و محبت است كه وسائل فنا را بوجود مىآورد - بلكه عرفان ، حقيقت محبت و نتيجهء حاصله از آن است .\r\n\r\nاقسام فنا\r\nفنا بر دو بخش است :\r\n1 - فناى از صفات در صفات حق به اين معنى كه سالك از صفات عارى شده و فانى در صفات حقتعالى بشود و اين‌گونه فنا را فناى در فردانيت گويند .\r\n2 - فناى از صفات در ذات حق تعالى است كه سالك از صفات حقتعالى هم چشم‌پوشى نموده و فانى در ذات او شده و اين فنا را فناى در وحدانيت گفته‌اند .\r\nو هرگاه ذات اقدس الهى تجلى نمايد تجلى هيبت نمايد و سالك مندك شده و كوبيده گردد و به مرگ نزديك شود و صداى احد احد به گوشش مىرسد و هرگاه فانى در ذات شود باقى و زنده به او خواهد بود .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nذوق ربوبيت\r\nگاهى اتفاق مىافتد كه سالك از خود غايب مىگردد و حق تعالى او را بسوى خود بالا مىبرد و سالك ذوق ربوبيت را در خود احساس مىنمايد و اين ذوق در كمتر از چشم زدنى براى او ايجاد مىگردد و اين چنين ذوقى كه در باطن او ايجاد شده از ارزنده‌ترين مقامات و از مهم‌ترين كراماتى است كه خداى عز اسمه بوى عنايت فرموده و كام او را از اين چاشنى چشانيده و در اين موقعيت سالك سائر همواره با حق سبحانه در عتاب و جدال است و مىگويد چه چيزى ايجاب كرده تا تو رب باشى و من مربوب و چه باعث شده تا تو خالق باشى و من مخلوق و چه چيزى موجب شده تا تو قديم باشى و من حادث در اين حال خداى منان ذوق ربوبيت را به او مىچشاند و در نتيجه‌ى آن از اين‌گونه تحير و عتاب آسوده مىگردد .\r\nاز طرف ديگر عارف متوقف است و تحيرى در آن وجود ندارد و متحير سائر است بلكه عارف مطلق خداست و جز او متعارف و متظاهر به عرفان است و سالك به هيچ مقامى نائل نمىآيد مگر اينكه پس از آن مقامى عالىتر و ارزنده‌تر است زيرا ذوق قدم و ربوبيت هر چند ارزنده و با اهميت است و ليكن دوام آن ارزنده‌تر از آن است و چنانچه مىدانيم اين پيش آمد محدود نبوده بلكه ميدان پهناورى است كه حدود آن قابل درك براى همگان نبوده بلكه براى كسى قابل درك است كه در راه حق تعالى به هلاكت رسيده و\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nرجوع به او بنمايد و هلاك هم به آسانى ميسر نمىشود مگر پس از آنكه هول و هراس عظيمى را كه بذل روح است بر خود هموار كند چنانچه همين معنى براى حسين بن منصور حلاج در هنگامى كه دم از انا الحق زد اتفاق افتاد و هلاك و فنا هر دو عبارت اخراى يكديگرند و حسين منصور در راز و نياز خود اظهار مىداشت ناسوت من در لاهوت تو مستهلك شده اينك بحقى كه ناسوت من بر لاهوت تو دارد از كسى كه تصميم دارد تا مرا از پاى در آورد درگذر و او را بيامرز .\r\nاستهلاك اثر بارز محبت است و نخستين پايه محبت آن است كه حبيب محبوب خود را براى خويش برگزيند و پس از آن خود را فداى او بسازد و بدنبال آن از دوئيت خاطر كند و فناى در وحدانيت را براى خود ايجاد نمايد و اين لطيفه را در هنگامى كه حالت مستمره و دائمى در مخلوقها احساس كرده مىشود چشيده‌ايم ليكن اين ميدان محدود بود و قابل براى درك است و به حدود آن دست پيدا مىتوان كرد از طرف ديگر ميدان فردانيت چنانچه گفتيم قابل درك براى همگان نبوده و به آسانى به حقيقت آن دست پيدا نمىشود و هر متاعى را به ثمن و بهايى كه در خور آن است مىتوان ابتياع كرد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nعشق چيست ؟\r\nاز جنيد بغدادى پرسيدند عشق چيست ؟ گفت از حقيقت آن اطلاعى ندارم آرى مرد نابينائى را ديدم كه فريفته پسر بچه‌اى شده و آن پسرك از فرمان او سرپيچى مىكرد پس آن كور خطاب بوى گفت اى دوست من كه دل در گرو نهاده‌ام از من چه مىخواهى ؟\r\nپسرك گفت روح تو را در آن دم كه وى چنان پيشنهادى كرد روح آن نابينا از بدنش مفارقت كرد و در راه معشوق از جان گذشت .\r\n\r\nآتش سوزان\r\nعشق ، آتشى است كه دل و جگر و ديگر از اعضاى درونى را مىسوزاند و عقل را متحير مىسازد و ديده را نابينا مىگرداند و گوش را از شنوائى مىاندازد و تحمل بار سنگين هول و هراس را آسان مىسازد و گلو را آن‌چنان در منگنهء فشار قرار مىدهد كه چيزى جز نفس از آن بيرون نمىآيد و همين آتش است كه ايجاب مىكند تا عاشق همگى همت خود را متوجه معشوق بسازد و از غيرتى كه سراپاى او را فرا گرفته نسبت به محبوبش بدگمان شده و هر چه بيشتر هم بر غيرتش افزوده گردد و دست از هر گونه رويه‌اى بردارد و سرگردانى و فريفتگى او دوام پيدا كند و رنج مرگ بر او آسان گردد و از همه چيز جز دوست خاطر كند .\r\nبارى آتش سوزان عشق را وصول به محبوب خاموش مىكند\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nو عتاب و ضرب و شتم از شعله آن مىكاهد و آرزوى محب آن است كه پس از او محبوبش باقى نماند تا دست ديگران به دامن او نرسد .\r\nو گاهى عشق و فريفتگى در مخلوق به جائى مىرسد كه او ستار مىگويد انت ربى و لا رب لى سواك تو پروردگار منى و جز تو پروردگار ديگرى ندارم و شكى نيست اين كلمه از نظر عاشق كفر است ليكن اين كلمه در حال عادى به زبان وى نيامده و در حال بيچارگى بوده كه دم از آن زده و كسب اختيارى در آن مداخله نداشته است و اين كلمه را عاشق به زبان وى جارى مىسازد و سوزندگى اين آتش از ناحيه‌ى حبيب است و عاشق به زبان حال مىگويد تويى كه مرا در دين و دنيا به هلاكت رسانيدى و تو كفر و ايمان و آرزو و آخرين مرحله رغبت من مىباشى و تو منى ( حسين حلاج ) .\r\n عجبت منك و منى * افنيتنى بك عنى \r\n اذيتنى منك حتى * ظننت انك انى \r\nاز تو و خودم در شگفتم زيرا تو مرا در خود فنا كردى و از خويشم در ربودى آرى مرا به خودت آن‌قدر نزديك ساختى كه پنداشتم من توام .\r\n\r\nفناى عاشق\r\nگاهى عاشق در عشق فنا مىشود و در اين هنگام تفاوتى ميان\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nعاشق و عشق باقى نمىماند بلكه عاشق همان عشق است پس از اين عشق در معشوق فنا مىشود .\r\n\r\nكنيزك معشوق\r\nدر دهكده واقع در ساحل درياى نيل مصر دل به كنيزكى بستم و بند الفت از همه چيز گسستم چند روزى را به هواى او از خوردن و آشاميدن دست كشيدم كم‌كم آتش عشق وى در درون من زبانه مىكشيد چنانچه هرگاه نفس مىكشيدم آتش از دهان من بيرون مىآمد و هر بار كه من نفس كشيدم آسمانيها در برابر هر نفسم آتشى از درون خويش شعله‌ور مىساختند و اين معنى ايجاب مىكرد كه آتش دهان من و آتش دهان آنها با يكديگر برابرى مىكردند چنانچه ميانه من و آسمان حايل مىگرديد و و اين پيش آمد همچنان ادامه داشت تا نمىدانستم چه كسى در آنجا است و اين دو آتش از كجا بهم پيوسته‌اند در آن حال دانستم شاهد من در آسمان است .\r\n\r\nبدايات عشق\r\nنهايات محبت بدايات عشق است به همين جهت است كه هرگاه محبت به سرحد كمال برسد حالات مختلف عشق بوجود مىآيد اكنون بايد گفت محبت ويژه دل و عشق مخصوص به روح است و\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nسر كه يكى از لطائف است به گردآورى احباب مىپردازد و همت اثر همان جمعيت و نشانه آن اجتماع است .\r\nگاهى در مقام سؤال به زبان مىآيد كه نهايت در عشق در چيست ؟ در پاسخ گفته مىشود نهايت در بازگشت به بدايت آن است يعنى آغاز و انجامش يكى است و آغاز آن درخواست جنس از جنس است كه كند هم‌جنس با هم‌جنس پرواز و آن هم منحصر به نور و لطف است كه به نورش جهان عشق منور گشته و بر اثر لطفش دل عشاق را متوجه به معشوقان نموده و آنها را مهربان با عاشقان قرار مىدهد و همجنسى مستلزم آن است كه تمنا و آرزو توأم با شهوت و اراده با فؤاد و محبت با قلب و عشق با روح و وصل همگام با سر بوده باشد و تصرف هم هم‌آواى با همت و صفا در صفت و فنا در ذات و بقا بذات محسوس گردد و نور و لطف از آغاز تا انجام را منور ساخته و لطف عامش همه را فرا گرفته باشد و اول و آخرى در آن احساس نشود بلكه در همه احوال باقى به او و طالب او بوده باشد .\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nفصل\r\nدر اين فصل سخن از تفاوت ميان حال و مقام و وقت است .\r\n\r\nحال چيست\r\nدر پاسخ اين سؤال خواهيم گفت حال براى سالك به مثابهء زاد و توشه و آشاميدنى و مركب راه است و سالك از بركت وجود آنها نيروئى بدست مىآورد و در منازل راه معنوى از آنها استمداد مىكند تا به مطلوب كلى خود نائل آيد و چنانچه مىدانيم پيش از آنكه مسافر عازم سفر شود بر اوست كه زاد و توشه‌ى آن سفر را فراهم آورد و توانائى آن سفر را داشته باشد براى آنكه سفر بدون استطاعت مالى و جانى حرام است و در اين سفر كه سفر معنوى است استطاعت در آن از سفر نظر ارباب معرفت يا به حال و يا بمال و استطاعت حالى همانا نيرومندى روح يا قلب يا نفس يا شهوت است\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو استطاعت مالى منحصر به تقويت نفس و شهوت است بنابراين استطاعت حالى قوىتر از استطاعت مالى است چه آنكه حال قوتى است از باقى در باقى بسوى باقى و مال نيروئى است از فانى در فانى به جانب فانى و مراد از باقى حق متعال است كه در واقع همانند منزلگاه و اطاقى انتظارى است كه پادشاهى براى واردان و زيارت‌كنندگان خويش تهيه ديده است و مراد از ( در باقى ) قلب و روح است به اين معنى نيروئى كه از جانب حقتعالى به ظهور مىآيد در منزلگاه حضرت او كه قلب و روح وارد مىگردد .\r\nدر ذيل بيان مزبور به اين سؤال مىرسيم مگر نفس و شهوت هم بقا و پايدارى دارند كه آن دو را در عرض يكديگر و در نظام واحد قرار داده‌اى در پاسخ مىگوئيم هرگاه نفس قدم در اين راه بگذارد و مقصدش وصول به پيشگاه حضرت ربوبى منحصر بداند تزكيه‌اى نصيبش شده و چون از مقام تزكيه برخوردار گردد به مقام لوامگى مفتخر مىگردد و آنگاه كه از مرتبه لوامگى مستفيد گردد به ياد او اشتغال ورزد و به حكم الا بذكر اللّه تطمئن القلوب حال اطمينانى در آن پيدا شود و به هيئت قلب متجلى گردد .\r\nشهوت نيز همانند نفس حالات مختلفى به خود مىگيرد به اين معنى هرگاه شهوت از مقام فنا به بقا تنزل پيدا كند در وجهه قلبى به صورت شوق مجسم مىگردد و فرياد مىزند و اظهار تمايل و رغبت مىنمايد تا به حدى كه از سراچه قلب فرياد آن همانند شيهه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاسب به گوش مىرسد و همين هم سر تسليم بودن شيطان و الهام تقواى نفس است و اينكه گفتيم استطاعت مالى عبارت از تنزل از فانى در فانى و از آن منتهى به فانى مىشود مرادمان فناى مال در فانى است كه فناى نيروى نفسانى و شهوانى باشد كه هر دوى آنها فانيند زيرا نفس و شهوت هرگاه از راه راست منحرف گردند و منهج مستقيم را از دست بدهند در بيابانهاى هيبت سرگردان و متحير شوند با توجه بدين معنى اين سؤال پيش مىآيد كه مگر هيبت در طريق قلب روح نيست يعنى از اين ناحيه سرچشمه نمىگيرد در پاسخ مىگوئيم ارى سرچشمه هيبت از قلب در روح است و روح و قلب هم دو حقيقتى هستند كه به آهنگ حق قيام مىنمايند و فرمان او را بجاى مىآورند و از دستور او سرپيچى نمىكنند و با تمام نيرو در طلب او مىكوشند و هرگاه گردباد هيبت به وزش در آيد و آنها را در تيرگى خويش در آورد نورهاى جمال و بخشايش و عنايات حق دامنگير آنها مىشود و قلب و روح از درخشش آنها كمال استفاده را كرده و از بركت لطف او هيچ‌گونه خوف و ترسى از گردباد هيبت در خود احساس نمىكنند .\r\nپس هرگاه هوا و شهوت از مصاحبت قلب و روح برخوردار گردند و پيش‌دستيهاى هيبت آنها را به خود متوجه سازد ناراحتى در وجود آنها احساس نمىشود بلكه از حقيقت توبه و انابه برخوردار گرديده و حلقه‌ى استفاده را از بواعث هوا و شهوت بدست مىگيرند\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nو خود را در پوشش دامنهاى قلب و روح قرار مىدهند و از طرف ديگر در قلب و روح سالك حقيقت تسليم و تفويض و رضا هويدا مىشود و باب توكل را كه عبارت از تيرى از حول و قوهء غير حق باشد به روى خود مىگشايد و به يقين مىداند بر اثر خوش‌گمانى كه به انقلاب قلوب و ارواح دارد مىتواند از حقايق اين صفات كاملا برخوردار شود در اين موقعيت است كه نور جمال و رحمت دامنگير آنها شده با آن مأنوس مىشوند پس قلب و روح به حضرت رب العزة باقى مىمانند و هوا و شهوت دست به دامن روح و قلب مىشوند و در نتيجه همگى آنها از كليه انحرافات رهائى مىيابند و اين عدهء رهائى يابندگان آنهايند كه هرگاه كسى با ايشان همنشين شود بيچارگى دست به دامن او نشود و سر جمله الرفيق فى الطريق كه ملازمت رفيق در پيمودن طريق شرط اهم عند الفريق است نمايان مىگردد .\r\n\r\nمقام چيست\r\nشكى نيست كه سائر الى اللّه در سفر خود گرفتار رنج و تعب راه مىشود اكنون مقام منزلگاه و آسايشگاه سائر است كه رنج راه را از او مىكاهد بنابراين حال به مثابهء اسباب سفر و مقام به‌منزله‌ى دو بال است از براى پرنده و مقام به‌منزله‌ى لانه آن است .\r\nو سالك در مسير خود ناچار است دو قوه مختلف را در حالت واحد دارا باشد و اين دو قوه از معناى واحدى سرچشمه مىگيرد و\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nو در اين خصوص تفاوتى ميان سالك مبتدى و متوسط و منتهى نمىباشد بلكه بايد گفت سالك مبتدى همانند طفل طريق و متوسط آن به مثابهء مرد ميان سال طريق و منتهى به‌منزله پير طريق است و آن دو قوه مختلف كه در حالت واحده به ظهور مىرسد بايستى مانند دو كفه ترازو متساوى با يكديگر بوده باشند و درصورتىكه اين حقيقت آشكارا شود مقصود از ميزان قيامت متجلى گردد و معناى حديث صراط واقع ميان بهشت و دوزخ كه نازك‌تر از مو و تيزتر از شمشير است واضح گردد .\r\nگفتيم حال به‌منزله دو بالى است كه پرنده به‌وسيله آنها پرواز مىكند و سالك الى اللّه بايستى از آن دو بال برخوردار باشد اكنون مىگوئيم بال منتهى مانند بال ميان سال و بال ميان سال مانند بال كودك كه مبتديست نمىباشد و هر يك از آنها با بال ويژه خود در راه سلوك به پرواز در مىآيد و اين معنى را مىتوان از پرش پرندگان مردار خوار و كركسان امتياز داد .\r\nبدنبال آن مىگوئيم دو بال كودك راه خوف و رجاست و دو بال ميانشان راه قبض و بسط و دو بال شيخ طريق انس و هيبت است و بر اثر همين دو بال است كه به دو بال معرفت و محبت دست پيدا مىكند و فنا و بقا و وصل و فصل و صحو و سكر و محو و اثبات براى او حاصل مىشود .\r\nو سالك طريق در صورتى مىتواند با آن دو بال به پرش در آيد\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nكه هر دو بال او از نظر ذات و حركت برابر باشند و هرگاه در ذات و يا در صفتى متفاوت باشند به همان نسبت هم سيار و طيار متفاوت خواهند بود زيرا شىء ثقيل متمايل به مركز اسفل و شىء خفيف متوجه به مركز اعلى مىباشد و هرگاه يكى از آن دو نيرومندتر از ديگرى باشد آنكه نيرومندتر است بر ديگرى پيشى گرفته و ضعيف‌تر را تحت الشعاع خود قرار مىدهد در نتيجه سالك از حركت باز مىماند و متوقف مىشود و اگر حركت يكى از آن دو زيادتر از ديگرى بوده باشد اختلاف مزبور ايجاب مىكند تا سالك از راه راست متمايل به راه خلاف بشود همان راه راستى كه نازك‌تر از مو است زيرا اگر مانند مو بوده باشد امكان فراخى و گشايشى در انحراف بوجود مىآيد .\r\nهمان‌طور كه در بالها تساوى طرفين شرط بود در خوف و رجا هم بايد تفاوتى محسوس نباشد زيرا كسى كه صفت خوفش بر رجايش برترى پيدا كند در زمهرير و سردخانه انديشه‌هاى مختلف گرفتار خواهد شد و كسى كه اميدش بر خوفش برترى پيدا كند از راه راست لغزش يافته و به دوزخ غرور پابند خواهد شد .\r\nو صفت حقتعالى كه عدل است و به هر كس هر چه لايق بوده داد ، آن است كه با مخالفان به شدت رفتار مىكند و با مؤمنان با كمال آرزومندى كه بوى دارند برگذار مىفرمايد بنابراين عقاب او تعالى ايجاب مىكند كه سالك بال خوفش را بسوى او به پرش در آورد و فضل و بخشش او وسيله مىشود تا با پر آرزومندى به جانب او پرواز نمايد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nدو بال كودك راه\r\nگفتيم كودك راه هم مانند ديگران از دو بال سلوك استفاده مىكند و اين دو بال در پروازى كه كودك راه به‌وسيله‌ى آنها مىنمايد به حال خود باقى مىماند و تا حالت استقامت براى او بوجود نيايد تغيير و تبديلى در آن ايجاد نمىشود چه آنكه استقامت است كه وسيله‌ى گذشتن از راه را فراهم مىآورد و هرگاه بر اثر نافرمانى لغزشى براى او بوقوع پيوندد كه به خوفش بيفزايد و يا بر اثر عبادتى كه انجام مىدهد حالت غرور در او ايجاد شود كه با توجه به آن عبادت از راه دور افتد چشم طمعى به عبور از صراط نداشته باشد .\r\nآرى آنچه گفته شد رويه‌ى كودكان است كه مدتى را در سردخانه خوف و مدتى را در دوزخ رجا برقرار مىماند و گاهى هم در هر دو حال مدتى را به حالت استقامت بسر مىبرند و اين اختلاف كه تغيير و استقامت باشد نتيجه‌ى نقص و ناتوانى آنها است و آن هم مقام تلوين است كه در حال خوف و رجا بوجود مىآيد و هر كسى كه صاحب هر مقام و داراى هر حالى كه بوده باشد چاره‌اى ندارد از آنكه در آغاز كار ملون باشد و در نهايت آن مستقيم و متمكن گردد به عبارت ديگر تلوين مربوط به آغاز كار تمكين ويژه‌ى انجام آنست بنابراين هرگاه انسان سالك از استقامت و تمكن برخوردار گردد مىتواند از صراط قيامت عبور نمايد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nبال ميان‌سال\r\nهرگاه در خوف و رجا ، استقامتى بوجود آيد انسان سالك به اولين حدود ميان‌سالگى كه قبض و بسط است نائل آمده و شرائط و مطالب مربوط به آن به همان نحويست كه راجع به خوف و رجا ارائه نموديم و بايد بگويم قبض و بسط همانند دو بال انسان ميان‌سال و ميزان اعمال اوست و حد فاصل آن دو ، صراط است و اعراض از آن و همچنين انحراف به راست و چپ و رو گردان شدن از خط مستقيم زمهرير ( سردخانه ) و دوزخ از جهت اوست و بديهى است كه قبض و بسط يك درجه بالاتر از خوف و رجا است و علت برترى آنها بر خوف و رجا از آن جهت است كه پايه خوف و رجا و موجب پيدايش آنها علم است و پايه‌ى اساسى قبض و بسط ، تصرفى است كه از ناحيه حضرت قديم در او مىشود و شكى نيست كه قدرت برتر از علم است گذشته از اينكه علم مرتبه‌ى پائين‌تر از قدرت را دارد در معرض آفت هم قرار مىگيرد از قبيل فراموشى و يا اشتغال ورزيدن به ذكر مخالف و يا توجه به ضد او با اينكه اشتغال كذائى هم به خودى خود وجود پيدا نمىكند بلكه اراده قادر مختار هم در وجود او مدخليت به تمام معنى دارد در عين حال آفت از براى علم به شمار مىآيد اما قبض و بسط كه بر پايه قدرت قديمه مستقر است دست هيچ‌گونه آفتى به دامن او نمىرسد و معارض و معانى از آن جلوگيرى به عمل نمىآورد\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو سالك هم در ايجاد آن اختيار ندارد بلكه اختيار واحد قهار است كه حالت قبض و بسط را در سالك بوجود مىآورد و ديگر آنكه قبض و بسط ذوقى است كه در دلها و كالبدها بوجود مىآيد و كامشان از چاشنى آن شيرين است و خوف و رجاء منحصر به دلهاست و كالبدها و اجساد از آن بهره‌ور نمىباشند .\r\n\r\nتسويه قبض و بسط\r\nپس از اشاراتى كه به اهميت قبض و بسط و تفاوت آنها با خوف و رجا شد به اين سؤال مىرسيم همان‌طور كه خوف و رجا در حالت واحده ايجاد مىشد و تسويه و استقامت در آنها محسوس بود آيا قبض و بسط هم در حالت واحده تحقق پيدا مىكند و حال آنكه قبض و بسط دو گونه ضدى هستند كه شايسته اجتماع با يكديگر نمىباشند ؟\r\nدر پاسخ اين سؤال مىگوئيم در آغازى كه انسان وارد در ميدان سلوك مىشود دل او كه متوجه بسير الى اللّه است دو گونه حالت در خود احساس مىنمايد چنانچه گاهى منقبض است و آثار انقباض در او نمودار مىگردد و هنگامى منبسط است و نمونه‌هاى انبساط در او هويدا مىشود و اين‌گونه انقباض و انبساط در مقام تلوين و در موقعى بود كه وارد ميدان قبض و بسط شده و سالكى كه در مقام استقامت قرار گرفته و از جاده‌ى تلوين عبور نموده است در يك حال\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nانقباض و انبساط از او به ظهور مىرسد چنانچه انسان بىخبرى كه از چگونگى احوال او بىاطلاع است او را منقبض احساس مىكند و مىپندارد كه از انبساط بهره‌اى ندارد از سوى ديگر هرگاه كسى كه اهليت مراتب عرفان و سلوك را دارد از لوح پيشانى او مىخواند كه طومارى از قبض در جبين او ظاهر گرديده و گوهرى از بسط در او نهفته شده و اين درج گهر از آنجا در وجنات او هويدا مىگردد كه وى بدانچه بايد برسد رسيده و چاشنى را كه بايد بچشد چشيده است .\r\nو راز اين حقيقت آن است كه بندگان ويژه حقتعالى هرگاه از خزائن الهى و دفينه‌هاى نامتناهى حضرت او اطلاع پيدا كنند و متوجه باشند كه خزينهاى او هيچ‌گاه پايان نمىپذيرد و همواره برقرار است از آنچه بديشان ارزانى شده كمال فرحناكى را دارند و بدانچه در اختيارشان در آمده قناعت نمىنمايند و براى بهره‌برى از آن كمال وقار و آرامش را از خود به ظهور مىرسانند و از حقايقى كه استفاده كرده‌اند پرده برنمىدارند و بيم آن دارند هرگاه پرده از اين راز برگيرند اغيار متوجه شده و راز سر در اختيار بيگانگان در آيد اين است كه صفات جبروت و كبريائى بر آنها مسلط شده و صفات رحمت و جمال را پوشيده مىدارند بنابراين چنان افرادى با چنان نظريه‌اى كه دارند به ديدگان مردم ديگر افرادى منقبض آمده كه گويا از شدت وقار و توجه كامل و در ضمن آن ياد آورى نموده از\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nخوددارى كردن از هر چيزى كه به نفع اغيار باشد در زنجيرهائى از انقباض گرفتار شده‌اند و حال آنكه دلها و ارواح ايشان در كمال انبساط است و اثرى از انقباض در آنها ديده نمىشود و شدت انبساطشان همانند برد يمانى است كه در مسير باد كاملا از يكديگر باز مىشود و چروكى در آن به نظر نمىآيد و يا چون پنبه‌ى كه بر اثر وزش باد از يكديگر جدا مىگردد .\r\n\r\nپاسخ و پرسش\r\nهرگاه سؤال شود چرا بندگان ويژه خدا به لباس هيبت و جبروت آراسته مىشوند و آثار انقباض را از خود به ظهور مىرسانند و صفات جمال و فضل و رحمت را در خود پوشيده مىدارند ؟ مىگويند - براى اينكه صفات جمال و فضيلت و رحمت به مثابهء زنان آزاد و مخدرات فريبا و با كرشمهء هستند كه بايد در پس پرده‌ى حجاب درآيند و خود را از اغيار بپوشانند تا مبادا ديدهء مخالفان بر آنها بيفتد و آنها را گرفتار فتنه و فساد قرار بدهند .\r\n\r\nصفات هيبت و جمال\r\nاگر بگويند مگر صفات هيبت و جبروت ، مطلوب نمىباشند در پاسخ مىگوئيم شكى نيست كه صفات هيبت و جبروت\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمطلوب‌اند چيزى كه هست آنها كه در لباس اغيار در آمده تنها صورت آنها را مشاهده مىكنند و از معانى و لطائف درونى آنها بىخبرند و پيداست كه صور صفات ياد شده همانند اژدها و شير و كژدم و مار بيمناك و ترس‌آور است و آنها كه اغيارند از چنان صورتهائى دورى مىگزينند و به همين مناسبت است كه چشم طمع بدانها ندارند به خلاف صفات جماليه كه موجب وحشت و دهشت براى آنها نمىباشند بنابراين نسبت صفات جماليه ( لطف ) به صفات جلاليه ( قهر ) از نظر صورت به مثابه زنان نسبت به مردانند و از جهت معنى بر خلاف آنانند .\r\n\r\nبيانى از جنيد\r\nسيد طائفه ارباب ايقان جنيد بغدادى قدس سره اظهار داشته هرگاه شهرياران از حالتى كه ما در آن قرار گرفته‌ايم خبردار مىشدند شمشيرها از نيام كشيده و عليه آن حالت با ما به مبارزه برمىخاستند .\r\nگويند در يكى از اوقات در سماع بعضى از برادران طريقت شركت كرد وقت خوشى براى آنان دست داد و به رقص و پاكوبى برخاستند و جنيد همچنان نشسته و حركتى از خود به ظهور نرسانيد حاضران چنان پنداشتند كه وى رقص و سماع را حرام مىداند پس از آنكه سماع به پايان رسيد از وى پرسيدند چرا در سماع و پاكوبى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبا ما شركت نكردى ؟ وى آيه 88 سوره نمل را تلاوت كرده و گفت و ترى الجبال تحسبها جامدة تا به آخر كنايه از آنكه اگر چه در آن حال چون كوهى استوار بودم ليكن چون ابرى در آسمان سماع از اين سوى حركت مىكردم .\r\n\r\nنيروى شيخ\r\nآرى سالكى كه در حال سماع به رقص و پاكوبى مىپردازد به اندازه‌اى مجذوب شده كه حالت بسط بر او استيلا يافته و او را در اختيار خود قرار مىدهد ليكن شيخ طريق بر اثر نيروى باطنى مملوك چيزى از انواع بسط واقع نمىشود بلكه او با تمام قدرت متوجه به احوال سالكان بوده و آنها را در تحت سيطره ولايتى خويش در مىآورد .\r\nدر گزارش احوال ابو الحسين نورى آمده در يكى از اوقات در مجلس سماع حضور پيدا كرد سالكان به سماع و پاكوبى برخاستند و او همانند جمادى بدون حركت در محل خويش قرار گرفته بود حاضران پنداشتند رقص و پاكوبى آنان در وى اثرى نكرده طولى نكشيد مشاهده كردند رگهاى جبين او آماس كرده خون از آنها فواره مىزد و چون پرنده‌اى به اطراف مىپاشيد .\r\nآرى اين خون و فواره زدن آن از آن جهت بود كه حالت باطنى سماع او به نهايت رسيده بود بديهى است حالت به مثابه روح\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو خون به‌منزله عرش روح است و هرگاه حالت سالك به مقام روح و خون به عرش آن قرار بگيرد رگها گشاده گردد و از خون ممتلى شود و از آنجا كه حالت وى مجالى به خود نه بيند رگها گسيخته شده خون فواره مىزند .\r\n\r\nاهميت انس و هيبت\r\nهرگاه قبض به نهايت درجه خود برسد اثر آن در صورتها و خيال هويدا مىگردد و ظهور آن بواسطه‌ى نيرو و تيرگى و سختى كثافت است و از آنجا كه قبض سنخيتى با آنها دارد با آنها همراه شده و اجتماع مىكند به خلاف معانى و انوار و قلوب و ارواح كه بر اثر لطافت بىنهايتى كه دارند گرفتار هيچ‌گونه قيد و بندى نشده و جز هيبت كبريائى چيز ديگرى آنها را در قيد خود قرار نمىدهد و به همين مناسبت است كه با انس علاقه پيدا كرده و بحسب همان لطافت ويژهء كه دارند پابند آن مىشوند و با همين دو بال قبض و بسط است كه سالك تازه‌سال در ميدان شيخ كهنسال در مىآيد و بدنبال آن ، قبض و بسطش متبدل به انس و هيبت مىشود و بر قبض و بسط او استيلا پيدا مىكند .\r\nو تفوق آنها بر قبض و بسط از جهت كثرت نمونه‌هاى وجدان و ذوق و زيادى مشاهدات است و حال آنكه اين‌گونه نموذجها و شواهد در مقام قبض و بسط اندك بوده است بلكه مشاهدات آنها\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمنحصر به وجدان و ذوق است و از اين نقطه نظر است كه جلالت انس و هيبت به درجات بيشتر و برتر از موقعيت قبض و بسط مىباشد .\r\nو شيخ طريق نيز با دو بال انس و هيبتى كه دارد گاهى از صراط مستقيم و از استقامت دور مىشود و همين هم تلوين و تكوين اوست و تلوين او به صورتهاى زير متصور است چنانچه تلوين او گاهى بر اثر تجلى صفات جمال است كه عبارت از فضل و رحمت و لطف و كرم باشد و در اين حال مستغرق در انس است و گاهى تلوين او بواسطه‌ى صفات جلال است كه عبارت از قدرت و عظمت و كبريائى و عزت و سطوت و شدت و بيم است كه در اين حال مستغرق در هيبت بود و گاهى تلوين او از امتزاج و اختلاط صفات است و در اين حال است كه با صفت انس و هيبت به مشاهده مىپردازد و صفات ياد شده چنان نيست كه همواره امتزاج و اختلاط پيدا كند بلكه امتزاج آنها در هنگامى صورت مىگيرد كه حضرت ذات تجلى نمايد و آنگاه كه ذات متجلى شد همه صفات هويدا مىگردد زيرا ذات است كه اصل صفات بوده و مجمع صفات مىباشد .\r\n\r\nعارف به يقين رسيده\r\nبديهى است سالكى كه به مقام خوف رسيده باشد و در ضمن آن حالت رجا و اميد هم داشته باشد او را مسلمان مىگويند و هرگاه در حالت قبض و بسط در آيد او را مؤمن به يقين رسيده مىخوانند\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nو هرگاه از نعمت انس و هيبت برخوردار گرديده باشد او را عارف به يقين رسيده مىدانند و اين چنين عارف متقن كه بر پايه يقين استوار شده باشد و به حقيقت نايل گرديده باشد به مجردى كه حضرت ذات براى او تجلى نمايد به اندازه‌اى عشق و حب بذات سراپاى او را فرا مىگيرد كه حاضر است بخاطر آن از دل و روح كه محبوب‌ترين چيزها در نزد او مىباشد دست بردارد و اين فداكارى را از آن نقطه نظر انجام مىدهد كه چاشنى جلالت شأن و عظمت آن دافع البلا و المحن را به خوبى چشيده است .\r\nبنابراين محبتى كه سالك نسبت به حضرت ذات دارد همانا انسى است كه از وى سهم برده و مؤاخذه‌اى كه محبوب از وى مىنمايد هيبتى است كه در او ايجاد مىشود و همين هيبت و انس است كه سالك را از دو بال محبت و معرفت و دو بال فنا و بقا بهره‌ور مىنمايد و به جانب محبوب در پرواز در مىآيد .\r\n\r\nعلت وجودى صفات\r\nگفتيم انس و هيبت دو بالى است كه شيخ به‌وسيله‌ى آنها در پرواز در مىآيد اكنون مىگوئيم علت آنكه گفتيم انس و هيبت به مثابهء دو بالى از براى شيخ است براى آن است كه آنها دو ميوه‌ى بسيار شيرين و ارزندهء بوستان سرسبز و خرم تجلى ذاتند و شيخ است كه با آن دو بال انس و هيبت به پرواز در مىآيد و به حضرت ذات\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nو اصل مىگردد و به مقصد اقصى كه آخرين نقطه‌ى آرزوى او بود دست مىيابد .\r\nاز طرف ديگر قبض و بسط دو ميوه باغ صفات‌اند و آنكه بدين دو صفت نايل آيد به‌منزله مرد ميان سال است و ميانسالى او از نقطه نظر آن است كه وى به حقايق صفاتى نايل آمده است و صاحب خوف و رجا كه بيم و اميد با وى همراه است به‌منزله طفل و كودك است و اين دو صفت ثمره‌ى علم است كه آرامش نداشته بلكه آفاتى كه پيش از اين بدانها اشاره كرديم آن را هدف خود قرار مىدهند .\r\nبنابراين سبب تماميت خوف ، دوام علم و علت تماميت قبض و بسط صبر و فكر دائمى و جهت تماميت انس و هيبت دوام رضا و تفويض است كه همواره از خدا راضى بوده و پيوسته گره كار خود را به اراده‌ى او مىگشايد .\r\nو گاهى رضا و تفويض كه ثمره انس و هيبت است منقلب مىشود به علت اينكه هرگاه سالك طريق نعمتها و گرفتاريهائى كه حضرت حق تعالى عز اسمه ايجاد مىكند و در برابر همه آنها سلب اختيار از وى مىنمايد نگران شود از در كرنش و تملق در آمده و حالت خرسندى از خويش ابراز مىدارد و تن به قضاى الهى مىدهد و جبين شكرانه نعمت به خاك مىسايد و خود را به جامه شكيبائى مىآرايد و سرانجام خويش را در برابر پيش‌آمدها و بليات به حضرت او تفويض مىكند و به زبان بندگى معروض مىدارد انت ربى و قادرى ان شئت احينى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nو ان شئت امتنى تو پروردگار منى و توئى كه مرا در حيطه توانائى خويش قرار مىدهى اگر بخواهى زنده مىدارى و اگر بخواهى مىميرانى .\r\n\r\nمعرفت و سبقت\r\nپيش از اين گفته شد شيخ راه و رهبر آگاه با دو بال انس و هيبت در آسمان وصول به پرواز در مىآيد و پس از طى تكاملى به دو - بال معرفت و محبت نايل مىآيد اكنون مىگوئيم اين دو بال هم همواره ثابت و به يك حال نبوده بلكه در پرش و وصول به حق بال معرفت بر بال محبت پيشى مىگيرد و در عين حال ملازم يكديگر بوده و همانند ظل و ذى ظل سايه و صاحب سايه در زياده و نقصان مشارك يكديگرند و به همين نسبت فنا و بقا هم ثبوتى نداشته بلكه يكى بر ديگرى برترى دارد و حفظ ملازمت را مىنمايد چنانچه هرگاه از يكى فانى شد به ديگرى باقى مىماند و هرگاه وصل به يكى از جهت او دست داد فصل از ديگرى براى او رخ مىدهد و هرگاه انفصال از ديگرى براى او بوقوع پيوست اتصال به ديگرى براى او به حصول مىپيوندد و هرگاه صحو از غير براى او حاصل شد از شراب شهود مست خواهد شد و هرگاه حقتعالى او را محو در خويش قرار دهد باقى به خود خواهد داشت و اين‌گونه محو و اثبات و سكر و صحو از جمله مقاماتى است كه پيش از فنا و بقا براى سالك رخ مىدهد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nدرجات عرفان\r\nپيش از اين اشاره شد كه براى هر يك از حالات دو بال است كه سالك طريق همانند پرنده‌ى تيزپرى با آنها در آسمان سلوك به پرواز در مىآيد اينك اين سؤال پيش مىآيد كه آيا شوق هم مانند حالات و مقامات ديگر داراى بال است و آيا با يك بال مىپرد يا اصولا در طى منازل از بالى استفاده نمىكند ؟\r\nدر پاسخ مىگوئيم مقام شوق به مثابه محبت داراى دو بال است و يك بال آن عرفان است زيرا سالك شايق به هر اندازه‌اى كه كام دل خويش را از چاشنى عرفان شيرين ساخته به همان اندازه هم از مرتبه اشتياق كاميابى حاصل كرده است و در ذيل اين پاسخ مناسب است بگوئيم عرفان داراى سه درجه است :\r\n1 - عرفان عامه .\r\n2 - عرفان خاصه .\r\n3 - عرفان خاص الخاص .\r\nعرفان عامه آن است كه انسان عارف براى وصول به مراتب كماليه از آيات ظاهره استفاده و استدلال مىنمايد و عرفان خاصه آن است كه علاوه بر آنكه از آيات ظاهره بهرور مىشود از آيات باطنى غيبى هم استفاضه نموده كه اين بخش را عرفان ايمان و ايقان مىگويند و عرفان خاص الخاص آن است كه آيات و نشانه‌ها را بر پايه آيات و نشانه‌ها استوار مىدارد كه آن را عرفان اتقان و استوارى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nگويند بنابراين عارفانى كه اين مرتبه را به دست آورده‌اند همه چيز را به او بشناسند و به اصطلاح از دليل الهى استفاده نمايند نه آنكه او را به اشياء بشناسند كه موجودات را وسيله‌ى شناخت او قرار بدهند و از اثر به مؤثر كه آن را دليل ( انى ) مىگويند پى ببرد .\r\n\r\nمثال توضيحى\r\nاكنون براى توضيح مراتب ثلاثه مثالى آورده مىگوئيم مراتب سه‌گانه عرفان همانند چشمه و دريا و نهر آب است آرى كسى كه با نهر آب برخورد كند مىداند كه آب نهر از خود آن نيست بايد از جائى استفاده كرده و كمك كارى داشته باشد و پى بردن به اينكه نهر آب خود از محلى استفاده كرده حاكى از نوعى از عرفان است ليكن عرفان تمام نبوده بلكه عرفان ناقصى است كه جوينده تحصيل كرده زيرا او به همين اندازه فهميده كه نهر آب از جاى ديگر كمك مىگيرد ليكن به اين حقيقت پى نبرده كه آيا كمك كار آن هم از نظر آب به اندازه‌ى خود آن نهر است يا به درجاتى بيشتر و زيادتر از آن است براى آنكه به حقيقت اين انديشه پى ببرد از آب نهر دنبال كرده تا به دريائى مىرسد كه نهر آب از آن استفاده كرده و دريا هم براى جريان آب نهر به وى كمك نموده است .\r\nدر چنان حالى دريا را كه كمك كار نهر بوده بزرگ مىانگارد و آب آن را به مراتبى زيادتر از آب نهر مىداند در عين حال با خود\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمىگويد هر چند اين دريا بزرگ است ليكن مانند نهر آب ، محدود مىباشد و عظمت دريا دليل بر عظمت كمك كار آنست و اين هم نوعى عرفان است جز اينكه عرفان ناقص است براى اينكه پىگير هنوز كمك كار آب دريا را نديده و نمىداند كه آب آن هم به قدر آب دريا است و يا كمتر و يا زيادتر است كه به پىگيرى خود مىافزايد و همواره به طلب خود ادامه مىدهد تا به چشمه‌اى مىرسد كه دريا و نهر از آن كمك گرفته‌اند و به دنبال اين پىگيرى به اين نتيجه مىرسد كه آب دريا و نهرها از آن چشمه بوجود آمده و پيش از اين هم توجه به اين معنى بود كه آب نهر و دريا از محل ديگرى استفاده كرده ليكن آن‌چنان‌كه بايد به حقيقت آن نايل نيامده بود .\r\n\r\nفناى محب\r\nغرض اصلى آن است كه هر گونه عرفانى و به هر اندازه‌اى كه براى عارف بوجود بيايد موجب محبت و شوق مىشود و يا مىگوئيم مقصود اساسى آن است كه مىگويم طالب در شوق و يا معرفت در محبت فانى مىشود و غرض از فنا آن است كه عرفان مقتضى و صفت محبت نافى وصف است تا به حدى كه موقعيت آن تقاضاى هيچ‌گونه وصفى نمىنمايد زيرا هنگامى كه موصوف فانى در صفت و صاحب ثمر فانى در ثمر شد چنانچه عرفان فانى در شوق و محبت شده عنوان خاصى باقى نمىماند تا متقاضى براى صفتى باشد و هرگاه در مقام\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nفنا هم صفتى احساس شود دليل بر آن است كه هنوز از موصوف حيثيت و شأنيتى باقى است براى آنكه صفت بدون موصوف وجود پيدا نمىكند بنابراين هرگاه محب فانى در محبت بشود محبت محب با محبت حبيب متحد و يكسان خواهد شد اينجاست كه نه از پرنده نشانى است و نه از بال آن عنوانى پس طيران و محبتى كه به حق دارد از بركت محبتى است كه حق متعال نسبت به او دارد پس محبت حق دليل بر محبت اوست نه آنكه محبت او دليل براى وجود محبت حق باشد .\r\nو جمله انا و من اهوى انا « 1 » من كيم ليلى و ليلى كيست من مشعر بر اين اتحاد و آيه شريفه 88 سوره قصص كه فرموده كل شىء هالك الا وجهه همه چيز فانى در ذات اقدس بارىتعالى است و چيزى وجود ندارد كه بتواند او را فانى در خود بسازد حاكى از اين‌گونه و داد است .\r\n\r\nآغاز محبت\r\nبراى هر چيزى آغازهائى است و شوق كه از بهترين حالات\r\n\r\n\r\n","description":"","footnote":"\r\n( 1 ) -\r\n انا من اهوى و من اهوى انا * نحن روحان حللنا بدنا \r\n فاذا ابصرتنى ابصرته * و اذا ابصرته ابصرتنا \r\n داند آن عقلى كه او دل روشنى است * در ميان ليلى و من فرق نيست \r\n من كيم ليلى و ليلى كيست من * ما يكى روحيم اندر دو بدن \r\n چون مرا ديدى بديدى مرورا * چون ورا ديدى بديدى مرمرا \r\n","page_name":" 166 ","page_number":166},
  {"content":"\r\n\r\nو مقامات سالك است از بدايات و آغازهاى محبت است و در آغاز كار به مناسبت نقصان و ضعفى كه در آن وجود دارد همراه با توجه و مصاحب با آن است و آنگاه كه به صورت محبت و عشق متجلى گردد دست از توجه برمىدارد و آن را ناديده مىانگارد و پرنده‌اى را ماند كه به هر طرف كه پيش آيد پرواز مىكند زيرا پرتو رخشان حبيب همه جا را فرا گرفته اين است كه اين طاير بلند پرواز به پيش و پشت و بالا و پائين و راست و چپ و بيرون و درون به پرواز در مىآيد و حبيب هم از هر طرف كه او نگران بدان جهت مىشود در برابر او تجلى مىكند آرى او از هر جهت و به هر جهت و براى هر جهت و در هر جهت متجلى است .\r\n يا ربى پرده از در و ديوار * متجلى است يا اولى الابصار \r\n\r\nحال و مقام\r\nحال همان كيفيتى است كه تو آن را از مقامى به مقام ديگر متحول بسازى و مقام كيفيتى است كه در هنگام فتور و سستى در آن متوقف گردى .\r\n\r\nشمشير برا\r\nوقت همانند شمشير برا و تيزى است كه هر چه را در برابر خود به بيند مىبرد و هرگاه وقت ، شمشير برنده‌اى نباشد توقف\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nكرده و تو ناچارى در برابر توقف آن به تدبر و تفكر اشتغال بورزى و ليكن هيچ‌گونه توقفى ندارد و همانند شمشير برنده‌اى از نيام بيرون مىخرامد و هر چه را در برابر خود مشاهده كند از پاى در مىآورد .\r\nو صوفى هم كه باطن و ظاهرش صيقل صفا يافته ابن الوقت است « 1 » و در محور آن به چرخش در مىآيد و به هر حالى كه او باشد متحرك است و توجهى بگذشته و آينده ندارد زيرا هرگاه وى تابع گذشته و پيرو آينده باشد در نتيجه اين تبعيت وقت را از دست داده و در تضييع آن كوشيده و گاهى بر اثر اين پيروى وقتهاى زيادى را از كف داده است و همين بىتوجهى به گذشته و آينده شرط اساسى مراقبه است و مراقبه هم همان مفاعله با حق تعالى كه حبيب هر محب و مطلوب هر طالب است به عبارت ديگر مراقبه كه بر وزن مفاعله است از جمله افعالى است كه دائر ميان دو طرف است بنابراين حقتعالى كه طرف اعظم اين فعل است در كليه افعالى كه از بنده سر مىزند و در انجام هر نيك و بدى كه از او به ظهور مىرسد و در هرگونه التفاتى كه به ديگرى مىنمايد و يا هر سخنى را كه از غير مىشنود با وى رقابت دارد و او هم در هر گونه پيش آمدى كه براى او مىشود از فرح و ترح و ولا و بلا با حقتعالى رقابت مىنمايد و از آنها به صورتهاى زير استقبال مىنمايد چنانچه\r\n\r\n\r\n","description":"","footnote":"\r\n( 1 ) -\r\n صوفى ابن الوقت باشد اى رفيق * نيست فردا گفتن از شرط طريق \r\n","page_name":" 168 ","page_number":168},
  {"content":"\r\n\r\nدر آغاز طريق از آنها با صبر و شكر و در ميان طريق از آنها با شكر و ازخودگذشتگى استقبال مىكند و در حالى ديگر هر دو گونه فرح و ترح را در محل واحدى وارد مىسازد و هر دو را بجان مىخرد ( بحترى ) .\r\n احب على أيّ حالة * اسائه ليلى و احسانها \r\nدر هر حالى كه پيش آيد نيكوكارى و بدكارى ليلى را دوست مىدارم .\r\n\r\nمباهات عاشق\r\nدلباخته‌اى را ديدم كه هرگاه دلبر او وى را آزرده خاطر مىساخت بر آن آزرده خاطرى مباهات مىكرد و مىخنديد و شادمانه و با كمال فرحناكى فرياد مىزد چقدر دل‌برده‌ى ما در حق ما كوتاهى مىكند يعنى شايسته بوده بيش از اين دست به آزار ما دراز كند « 1 »\r\n\r\nهمت صوفى\r\nگفته شده است « 2 » همت صوفى از گامش تجاوز نمىكند از اين\r\n\r\n\r\n","description":"","footnote":"\r\n( 1 ) -\r\n ديوانه‌ايم و نو بر سنگى نكرده‌ايم * طفلان اين زمانه مگر سنگشان كم است \r\n( 2 ) - ممكن است گوينده آن ابو محمد عبد اللّه مرتعش بود كه گفته است الصوفى لا يسبق همته خطوته\r\n","page_name":" 169 ","page_number":169},
  {"content":"\r\n\r\nجمله دنائت و پستى همت صوفى استفاده نمىشود چه آنكه صوفى در طريق سلوك داراى دو گام است يكى از نهايت و ديگرى در لانهايت اين است كه همواره متوجه به آن دو گام بوده است و از آن تجاوز نمىنمايد براى آنكه سالك همان سواره و همت او همانا اسب اوست كه بر وى مىنشيند و راه مىپيمايد .\r\nهمت بدون آغاز و انجام نمىباشد بلكه براى آن بدايات ( آغازها ) و نهايات ( انجامهاست ) بدايات آن به ترتيب اراده و طلب و ربط و تصرف و وجود است .\r\nهمت همان قدرت است و سر ( بكسر سين ) كه نهاد پاك و پاكيزه است با همت و قدرت حق گرد مىآيد و با آن همراه و همگام مىباشد و اراده و طلب كه بدايات است از سر منزل قلب بوجود مىآيد و روح كاشف از ارتباط ذوقى است .\r\nبا توجه به بدايات مزبور مىگوئيم هرگاه اراده قوت گيرد و استعداد و استوارى پيدا كند و طلب حقيقى كه بر پايه صدق برقرار گردد واقع شود در ميان صاحب همت و مطلوب او رابطه‌اى بوجود مىآيد و اين رابطه يا از ناحيه‌ى ايجاد است و يا از سوى افناء و مانند زنجيرى است كه در حد فاصل ميان دو شىء كشيده باشد و يا همانند نيزه‌اى است كه در دست مبارزى در آمده و سينه خصمش را هدف قرار داده باشد و يا به مثابهء تيرى است و يا نوريست كه از خورشيد به زمين مىتابد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nآرى خداست كه بر اثر نور الهيت خويش دلهاى بندگان پناهنده به خودش را به جانب خويش ارتباط مىدهد و سالك ساير از بركت رابطه‌اى كه ميان او و آسمان برقرار مىگردد ذوقى در خود احساس مىكند كه گويا هر دوى آنها بجز از شىء واحدى چيز ديگرى نمىباشد و او از ناحيه‌ى همين ارتباط است كه زنجيرى از آسمان بدل خود كشيده مىبيند و آن را كه ريسمان استوار الهى است دست‌آويز خويش مىداند و اين پيش آمد در هنگامى است كه اجزاى آسمان تزكيه شده باشد و بجز از نفس اجزا چيز ديگرى نباشد و ما خود حقيقت همت را به صورت مردى مشاهده كرده كه گوئيا در هر نفسى از ما جدا بود و در هر لحظه‌اى به جانب آسمان بالا مىرود و اين معنى در هنگام وجود و تكوين صورت وقوع به خود مىگرفته .\r\n\r\nتجسم خيال\r\nآنگاه كه ايام كودكى را سپرى مىكردم در خانه‌ى تنهائى بسر مىبردم و موظف بودم تا از قماشها و متاعهايى كه در آن خانه بود نگهدارى نمايم در آن هنگام پيوسته شيطان مرا وسوسه مىكرد و نفس سركش مرا به ورود دزدى در آن خانه هدايت مىنمود و به اندازه‌اى اين وسوسه در من قوت گرفت كه با وجودى كه همه درها بسته بود يقين كردم دزدى وارد اطاق شد و اين تصور در هنگامى\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nجامه عمل بر اندام خود راست آورد كه بيم و هراس سراپاى مرا فرا گرفته بود و حواس ظاهريم به كلى از كار افتاده و حواس باطنيم از هر طرف سر برآورده در نتيجه صداى مردى را احساس مىكردم كه به جانب در اطاق روان شد و كوبه‌ى در را به حركت در آورد و از آنجا كه در قفل بوده كليد افكنده در را گشود و وارد خانه شد در آن حال بود كه طاير عقل از سرم پريد و غشوهء بر من عارض شده به روى زمين افتادم و تا نيمه روز به همان حالت بودم تا افاقه حاصل كرده به خود گفتم چه اتفاقى از براى من پيش آمده و چه نائبه‌اى دست به - دامن شده است بدنبال آن متذكر شدم دوشينه شب دزدى به خانه در آمد و من كه به حالت بيهوشى در آمدم همگى قماشها و متاعها را به سرقت برده و چپاول كرده از جاى برخاستم و بتفحص پرداخته تا چه مقدارى از آنها به دستبرد سارق از ميان رفته ديدم خوشبختانه همگى آنها صحيح و سالم در محل خود مىباشد و عارضه‌اى بر آنها رخ نداده و به جانب در اطاق روان شده ديدم در بسته و مقفل است در راه اين پيش آمد يقين كردم كه قوه واهمه اين گرفتارى را براى من ايجاد كرده است و در پايان اين واقعه بايد بگوئيم واهمه است كه در هنگام بيم‌هاى شديدى كه سر بجان انسان مىگذارد اشخاص خوفناك را در برابر آدمى مجسم مىسازد .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nفناء قلب\r\nهمت ثمره جمعيت بلكه همت باطن جمعيت است و ضد جمعيت تفرقه است و نعمتى ارزنده‌تر از جمعيت و شكنجه‌اى دردناك‌تر از تفرقه نيست جمعيت موجبات ارتباط دل را با عرش و يا ارتباط عرش را با دل ايجاب مىنمايد و يا وسيله مىشود كه در وسط راه ، دل و عرش به ملاقات يكديگر نايل آيند .\r\nو جمعيت ، جمعيت كه در نهايت اهميت است آن است كه دل و عرش هر دو فانى در حق شوند و اين فنا در صورتى تحقق پيدا مىكند كه حق بر آنها استيلا داشته باشد و استيلاى حقتعالى بر عرش به حسب استيلاى او در دلهاست با اين تفاوت كه استيلاى او بر عرش استيلاى جلالى و قهريست و استيلاى او بر دلها استيلاى جمالى و لطفى است و از همين جا هم بغرض اصل از رحمن و رحيم مىرسيم و مىگوئيم رحمن عبارت از استيلاى او بر عرش است و رحيم عبارت از تجلى او در قلوبست و همين دو گونه استيلا هم مراد از الف در رحمان و ياى در رحيم است و توجه بدين معنى منوط به سر ذوقى است كه تا چاشنى آن در باطن آدمى بوجود نيايد كام دل از آن شيرين نخواهد شد .\r\nبنابراين هرگاه كلمه شريفه رحمن را به زبان آوردى و يا آن را از ديگرى استماع نمودى در باطن خود احساس خواهى كرد\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nكه به مجموع صفات جلال الهى او از كبريائيت و عظمت و قدرت و عزت و علو مقام و سختگيرى و نيرومندى نايل آمده و چاشنى آن را چشيدهء و هرگاه اسم شريف رحيم را متذكر شوى و يا همان نام شريف را از ديگرى بشنوى به مجموع صفات جمال و لطف از قبيل رحمت و كرم و عطوفت و سلام و نعمت دست يافته و كاس الكرام آن شراب الهى را نوشيده‌اى .\r\n\r\nالف و ياى سماوى و ارضى\r\nگفتيم الف در رحمان اشاره به استيلاى عرشى و ياى در رحيم اشاره‌ى به استيلاى قلبى است اكنون مىگوئيم الف رحمان سماوى و ياى رحيم ارضى است و به همين نسبت هم عرش سماوى و قلب ارضى است و از اينجاست كه الف علامت نصب و يا علامت كسر و واو علامت رفع است و رفع حد فاصل ميان نصب و كسر است زيرا واو كه نشانه رفع است اسم روح بوده و الف كه علامت نصب است اسم حق است و يا كه دليل بر كسر است نام خلق است و همين معنى ايجاب كرده تا ارواح موجودات منازل اسرار و تعلقات ميان حق و خلق باشند و مقام امرى و آنى ميان مكون ( بكسر واو به وجودآورنده ) و مكون ( بفتح واو به معناى بوجود آمده ) بوده باشد و از اين تعلق و ارتباط به حقيقت فرمودهء حضرت رب العزت كه در سوره بنى اسرائيل آيه 85 فرموده قل الروح من امر ربى روح از عالم امر پروردگار منست مىرسيم براى اينكه جملهء من امر ربى حقيقت روح را تفسير مىكند كه روح\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاز عالم امر است يعنى از عالم آنى الخلقت كه در ايجادش نيازى به ماده و مدت نمىباشد نه آنكه جمله مزبور حاكى از سكوت در برابر سؤال باشد آرى جمله طورى ادا شده كه شباهتى بر سكوت از جواب دارد آن هم به جهت سرى بود كه ميان خدا و رسول و مؤمنان بوجود آمده است و به جهت همان شبه سكوت است كه مشايخ عظام راجع به روح و چگونگى آن سخن به اختلاف گفته‌اند و بهترين سخنى كه دراين‌باره ابراز شده گفته جنيد قدس اللّه روحه است كه گويد ما روح را نه قديم مىدانيم و نه مخلوق .\r\nزيرا هرگاه قديم باشد حادث نيست و تعدد قدما لازم آمده باطل است و هرگاه مخلوق عالم خلق باشد نيازمند به ماده و مدت مىباشد پس از عالم امر است كه نيازى به ماده و مدت ندارد كما مر .\r\n\r\nبيان نسبت\r\nاز مطالب ياد شده چنان بدست آمد كه نسبت روح به حق و خلق همان نسبت واو به الف و يا است پيش از فرموده و او اسم روح و الف اسم حق و يا اسم خلق است بنابراين روح حد وسط ميان خلق و حق است چنانچه واو حد فاصل ميان الف و يا است و يا نسبت روح به حق و خلق همانند نسبت رفع به نصب و جر در اعراب معربات است كه رفع حد فاصل ميان نصب و جر است و بدين ترتيب كه اشاره شد سائر سالك براى به دست آوردن اسرار حروف بر مركب حقيقت‌يابى سوار شده و آنها را بدست مىآورد .\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n\r\n( مسئله )\r\n\r\nظهور دائره عين\r\nبديهى است كه دائره عين « 1 » يكباره و بطور كلى ظاهر نمىگردد بلكه اندك اندك و به مقتضاى وقت و حال رو به ظهور مىگذارد و كم‌كم زياد مىشود چنانچه هلال ( ماه شب اول ) يك‌بارگى به رتبه‌ى نمىرسد بلكه شب اول و دوم و سوم و چهارم و به عبارت ديگر تثليث و تربيع را پشت سر مىگذارد تا به رتبه‌ى بدرى و از آنجا بطريق نزولى به مرتبه محاقى مىرسد به همين نسبت سالك سائر هم مانند ماه آسمان كه منازل بيست و هشتگانه را يكى بعد از ديگرى مىپيمايد مراحل\r\n\r\n\r\n","description":"","footnote":"\r\n( 1 ) - از قرينه پيداست مراد از دائره عين دائره موجودات عينى اوست كه ظهور خارجى ايشان ثابته علمى باشد چنان كه موجودات عالم يعنى ما سوى او پيش از آنكه ماهيات علمى آن را لباس وجود بپوشند و منشاء آثار شوند در علم خدا بودند و سپس به عالم عين آمدند و وجود عينى آنها دفعة واحده نبوده بلكه به مقتضاى مشيت حضرت بارىتعالى است كه از اول ما خلق الله شروع شده و اعيان ثابته به ترتيب مشيتى وجود پيدا كرده‌اند .\r\n","page_name":" 177 ","page_number":177},
  {"content":"\r\n\r\nسلوكى را پشت سر مىگذارد و مانند اينكه كره ماه گاهى تمام آن ظاهر مىشود و حالت بدرى به خود مىگيرد و گاهى تمام آن از چشم مىافتد و حالت محاقى پيدا مىكند سالك نيز گاهى در قدم سلوك و صعود به مرحله بدرى مىرسد و هنگامى در راه نزول به منزل محاق در مىآيد و شخص دورانديش متوجه به سلوك مىتواند نمونه‌هاى ماه و فلك و منازل و بروج آن را در انسان سالك مشاهده نمايد .\r\nاز طرف ديگر سالك سائر مىداند حروف بيست و هشتگانه يا بيست و نه‌گانه از اولين آسمان كه فلك قمر است بوجود مىآيد و همچنان كه آسمان هفتگانه در فضا معلق است كلام هم داراى هفت آسمان است نخستين آنها آسمان حروف است كه صورت و معناى كلام را حكايت مىكند و عدد انحراف قمر را در منازلش بيان مىكند و سى رديف دندان در دهان كه مدار حروف است اشارهء بدانست و حد لوح حروف بر عرش كه از لب به قلب و از حرف با به حرف هاء آغاز و انجام پيدا مىكند و اين حروف به حسب اختيار آدمى در لوح حروف ثابت مىگردد و هرگاه آدمى به سرحد هلاكت برسد بدون اختيار انسانى باقى مىماند بلكه ثبوت آن به حسب آن چيزيست كه از براى قلم حق واجب گردد و شكى نيست ظهور حروف فرع وجود قلم حق‌اند و قلم حق هم فرع اراده و قدرت اوست پس هرگاه كاتب حادث كه از خود وجودى ندارد رو به فنا و زوال بگذارد كاتب قديم كه وجودش از خودش مىباشد و غنى به ذاتست آنچه را بخواهد و به -\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nهر گونه كه بخواهد و هر كجا كه بخواهد به قلم قدرت خويش بر صفحه تقدير مىنگارد .\r\n\r\nنخستين مكتوب\r\nاينك كه بدين مقام نايل آمدم بايد بگويم نخستين جمله‌اى كه در لوح وجودى من نوشته شد بسم اللّه الرحمن الرحيم بود و شكى نيست معناى اللّه همان رحمن و رحيم است يعنى خدايى كه معروف و موصوف به صفات جلاليه و جماليه و يا قهر و لطف است و به همين جهت است كه همگى حروف آيه شريفه بسمله حروف معرفت است و گويا با نزول بسمله مىفرمايد بنام خدائى آغاز مىكنم كه در آسمان و زمين و عرش و دلهاى ما سوا معروف است .\r\n\r\nمكاشفه\r\nبدنبال اين واقعيت در يكى از اوقات از خود غايب شدم و در حال غيبت و مكاشفه چنان يافتم كه حضور رسول خدا ( ص ) و ياران او شرفياب گرديده معروض خاطر همايون داشته معناى رحمن چيست ؟ فرمود : الرحمن على العرش استوى رحمان آن خدائيست كه بر عرش خود ( يعنى ما سوا ) استيلاى كامل دارد پرسيدم معناى رحيم چيست ؟ فرمود و كان بالمؤمنين رحيما خدائيست كه نسبت به همهء مؤمنان مهربانست .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nانكشاف\r\nهنگامى كه حروف كلمات به شرحى كه ياد آورى شد به ثبوت برسد مىتوان از فرمايش رسول اكرم ( ص ) كه فرموده فبى - ينطق كمال استفاده را كرد كه حضرتش در مقام حكايت از پروردگارش فرموده است حضرت او به زبان من گويائى داشت يعنى آنگاه كه متكلم حادث فانى شود و سلب اختيار از او بگردد متكلم قديم و باقى سخن مىگويد و آنچه بخواهد و در هر كجا و به هر كيفيت كه مشيتش تعلق بگيرد به زبان آن حادث به ايراد حقايق مىپردازد .\r\n\r\nگاه استغراق\r\nچنان كه پيش از اين اشاره كرديم دائره عين يكباره و دفعة واحده ظهور نمىكند اكنون مىگوئيم دائره عين از نظر رنگ و مقدار هم به حالت واحده برقرار نمىماند بلكه به اندازه‌ى سيرى كه دارد رو به تزايد و نمو مىگذارد و اين تغيير زياده و نمو اشاره به هفت طبقه آسمان است كه به اندازه هر طبقهء حروفى از براى هر آسمانى وجود دارد و آنگاه كه جزء آسمانى به تدريج رو به صفا و پاكى بگذارد رنگ و مقدار آن آسمان بالنسبه به آسمان ديگر ظاهر مىگردد تا اينكه دائره وجودى آن به سرحد استغراق مىرسد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nو گاهى در حال فرج بعد از شدت و انس پس از هيبت و بسط بعد از قبض و توجه پس از فتور دوائر وجه كريم ظهور مىكند و آن كسى كه به همگى دوائر وجودى آن متوجه است آنها را در حال تسبيح و شناورى مشاهده مىنمايد و مراتب تسبيحى و تنزيهى ذات كريم على الاطلاق را مىنگرد و بىاختيار بر زبان سالك جارى مىشود كه سبحانى ، سبحانى ما اعظم شانى منزهم من منزهم من و چه مقام ارزندهء دارم بارى اين‌گونه جملات ( شطحيات ) در صورتى بر زبان سالك جارى مىشود كه در كمال استغراق قرار گرفته باشد ليكن هرگاه از حال استغراق بيرون آيد و به خود متوجه شود مىگويد سبحانه سبحانه ما اعظم شانه خدا منزه است آرى خدا منزه است و چقدر شأن او بزرگ است .\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nمسئله\r\n\r\nخلوت و جنود ذكر\r\nآنگاه كه ذاكر به ذكر بپردازد و ذكر حقتعالى در دل او جاى بگيرد و ديدهء بصيرتش باز و بينا بشود علاقه‌ى ويژه‌اى به خلوت پيدا كند چنانچه به غير از مواقع ضرورى و نيازمندى از آن بيرون نرود و پس از دفع نيازمندى وارد خلوت مىشود و به ذكر اشتغال مىورزد و لشكريان ذكر بر او از اطراف هجوم مىآورند و چون پاى ملخى است كه صدائى چون صداى زنبور عسل از وى به گوش مىرسد و از پشت بوى هجوم مىآورد و مانند آتشى كه بر هيزمى مىافتد اطراف او را احاطه مىكند .\r\nو گاهى اتفاق مىافتد شب هنگام از خلوت بيرون مىآيد و در بيابان به حركت خود ادامه مىدهد و تا چشم كار مىكند راست و چپ و ميمنه و ميسره بيابان را زير نظر خود مىگذراند و او خود\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمانند سلطانى در قلب لشكر بيابان قرار گرفته است .\r\nو گاهى درحالىكه خارج از خلوت بسر مىبرد واردات شبانه بر او هجوم مىآورد و به‌اندازهء تحت تأثير آنها قرار مىگيرد كه جمادات را نمىبيند و به غير از شيشه‌اى كه در درون شيشه ديگرى باشد چيزى را مشاهده نمىنمايد و اين‌گونه نمايشات بر اثر صفاى وجود است كه در رنگ شيشه ظاهر مىگردد و در اين هنگام است كه مىتواند خورشيد روح را از پس پشت آن مشاهده نمايد .\r\n\r\nآتش ذكر\r\nهمانا در جوف زمين و آسمان آتشى وجود دارد و هرگاه دل آدمى آتش ذكر و شوق و عشق را در خويش پنهان بدارد آتشهائى از آسمان بسوى آن نازل مىشود و آتشهاى ديگر مانند شراره‌اى كه از كوره شعله‌ور مىباشد از زمين مىجوشد .\r\n\r\nخانه اخلاص\r\nخانه اخلاص خانه زرينى است كه انسان سالك در صورتى بدان دسترسى پيدا مىكند كه از انواع وجود بيم و هراسى در خود احساس كرده باشد و وجود هم همانند كلاه خود گردى در برابر او ظاهر مىگردد و او تا هنگامى كه شربت ناگوار مرگ نچشد از آن گريزى\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنخواهد داشت و چاشنى آن در مذاق او در نخواهد آمد و اين‌گونه چشش . چشش هيبت است .\r\n\r\nخلع و كشف\r\nهنگامى كه هيچ‌گونه اختيارى نداشتم از حجابها گذشتم و گذرائى من در موقعى بود كه گويا شربت مرگ را چشيده‌ام و از اين پيش آمد احساس ناراحتى در خود مىكردم و پس از آنكه به افتخار ديدار آن حضرت موفق گرديدم حضرت او را حضرت رحمت يافتم و شيخى را ديدم كه ملهم شدم او رضوان است و در آنجا گروهى دوشيزگان را مشاهده كردم كه به الهام غيبى دانستم آنها حور العين‌اند به مجردى كه مرا ديدند همگى آنها به استثناى يكى از آنها ديگران از حجاب عارى شدند و من خود را پيچيده در كفنى مىديدم كه ميان آسمان و زمين پرواز مىكنم و از سنگينى خاك تهى و خلاص شده‌ام و به مجردى كه به زمين نزديك گرديدم همان حور العين به من نزديك شد و مرا بر روى كرسى نشانيد سپس همان شيخ كه رضوان باشد از جاى خود برخاست و پشت سر من نشست و مرا در خود گرفت و با صداى نرم و ملايمى گفت تأله الى ربك يعنى نگران به الوهيت پروردگار خود باش از اين جمله استفاده كردم كه او مرا به حضرت ربوبيت و الوهيت مىخواند يعنى آن حضرتى كه هر دو مرتبه‌ى ربوبيت و الوهيت را بالاستحقاق داراست سپس در حالى به نشانهء وجودى\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبازگشتم كه از إله و شوق و يقين مملو گرديده و از هرگونه رنج و مشقتى آزاد شده بودم .\r\n\r\nذكر دوام\r\nآنگاه كه دل و روح از اجزاى خاكى و عنصرى رهائى پيدا كند و جنبه‌ى روحانيت آن تقويت بشود و سالك به جلوس در خلوت و شب زنده دارى و ذكر حقتعالى ادامه بدهد به پايه‌اى ارتقا پيدا مىكند كه هرگاه پهلو براى خوابيدن بر زمين بنهد بدون شك احساس مىكند با آنكه خوابيده است براى ذكر حقتعالى جلوس كرده و با چشم بيدار به ياد حضرت دلدار پرداخته از اين پيش آمد و از چنان احساس بسيار به شگفت مىآيد و مىخواهد چگونگى آن را از ديد تصور خويش بگذراند اين است كه بلافاصله خود را در خوابگاه خويش مىبيند كه همچنان پهلو بر بستر خواب گذارده و در اين موقع خواب و بيدارى هر دو براى او مجسم مىشود و به همين كيفيت كسى كه قائم است و سپس مىنشيند خيال مىكند كه هنوز قائم است در اين هنگام است كه حقيقت الحى القيوم الذى لا تأخذه سنة و لا نوم زنده پايندهء كه چرت و خواب بر او عارض نمىشود از جهت او آشكارا مىگردد و همچنين واقعيت الدائم القائم و القائم الدائم خداى هميشگى كه قوام ما سوا به اوست و خداى قائم به خويشى كه دوام ما سوا بسته‌ى بوجود اوست براى او هويدا مىشود .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nخواب و بيدارى\r\nسالك در آغاز سلوك دست از خواب مىكشد و به اختيار خود نمىخوابد تا اين كه رقباى رحمت او را به بستر خواب مىبرند و او درحالىكه پهلو بر بستر نهاده بيدار است و يا خود را درحالىكه در سجود است بيدار مشاهده مىكند پس هرگاه انتباهى براى او ايجاد شود و او در حالى باشد كه پهلوى چپ بر بستر نهاده بهتر از كسى است كه به اختيار خود خوابيده است و شكى نيست جانب راست بهتر از چپ و حالت سجود از همه حالات بهتر و ارزنده‌تر است .\r\nاين‌گونه سوانح از آن جهت است كه نفس آلوده‌ى به خاك است و خاك هم به حكم سنخيت طالب خاك است و هرگاه از بند خاك رهائى يابد حال او چنانست كه در فراز پيش از اين اشاره نموديم .\r\n\r\nخواب اختيارى\r\nسالك در اواسط سلوك يعنى در ميانگين آغاز و انجام نمىخوابد و پهلو بر بستر نمىنهد و هرگاه به اختيار خود بخوابد لشكرهاى ذكر از همه طرف ويژه از جانب فوقانى اطراف او را احاطه مىكنند و او صداى آنها را مانند صداى زنبور عسل و يا\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nوزش باد مىشنود و نمىتواند بخوابد زيرا خواب از آن صداها مىگريزد و اين‌گونه مشاهدات در حالى است كه حواس ظاهره او رو به ضعف و سستى گذارده و حواس باطنه و حواس قلبى او تقويت شده است .\r\n\r\nدر حال خلوت\r\nبر صاحب خلوت و سالكى كه از خلق دور شده و به خداى متعال دل بسته است لازم است معاشران پيش از خلوت خود را كه به حاسدى و همى يا مشاهده‌اى و در حضور و غيبت با وى معاشرت و همنشينى داشتند چنان بيند كه وى را به كارهاى پيش از ورود در خلوت دعوت مىكرده‌اند اكنون هرگاه ضعيف و ناتوان باشد وى را از خلوت بيرون آورده و به كارهاى بيهوده و بازىگرى دعوت نموده و او را وسيله‌ى بازيگرى خود قرار مىدهند چنانچه پيش از اين هم وى بازيچه آنها بود و از اين راه او را به هلاكت رسانيده چنانچه خود هلاك شده‌اند و هرگاه انسان خلوت گزين قوى و پايدار باشد به هر اندازه كه نيرو در خود ايجاد كرده از آنها اعراض كرده و منقطع مىشود و هرگاه با اين حال با تمام خلوت نايل شود بداند كه از همگان قوىتر و نيرومندتر بود و هرگاه به انجام خلوت موفق نشد بداند كه آنان قوىتر از او بوده‌اند .\r\nدر صورت نخستين كه به انجام خلوت موفق شده بداند كه\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاز سوى شيخش تقويت شده و او در آن حال همانند كودكى است كه نيازمند به سرپرست دانا و توانائى مىباشد و اگر به همنشينان پيش از خلوتش توجه كرد و از خلوت بيرون آمد و به انجام آن موفق نشد اين پيش آمد را از ناتوانى و كوتاهى شيخ بداند زيرا شيخ او را در حالى به خلوت دعوت كرده كه نتوانسته و يا نخواسته موانع راه خلوت او را به كلى بر طرف بسازد و از هرگونه جاذبى كه وسائل استجذاب او را فراهم آورده جلوگيرى به عمل آورد .\r\nدر عين حال اقتضاى مقام آن است كه شيخ راه سالك خلوت گزين را به دو جهت به خلوت دعوت مىكند يكى آنكه تصميم دارد كار سلوك او را به اتمام رساند .\r\nديگر آنكه مىخواهد از بهره‌برى اندكى برخوردار شده و علت اين‌گونه خلوت آن است كه در باطن سالك دفينه‌ى ناپسندى وجود دارد و شيخ نمىتواند بطور كلى ماده‌ى مذموم آن را از پاى - درآورد ناچار او را به خلوت‌نشينى مىخواند .\r\n\r\nشرحى از خلوت مؤلف\r\nنخستين هنگامى كه وارد خلوت شدم در دلم نوعى ريا و خودخواهى وجود داشت و تصميم داشتم تا از اين راه مطالبى بدست آورم و آنها را كه گرد آورده‌ام در سر منبرها به عنوان اندرز براى مردم تقرير كنم و خودم را با آنكه از آنها نمىباشم از آنها بشمار\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nآورم در نتيجه آن به اندازه‌اى كه استعدادم اجازه مىداد درستى اين راه براى من آشكار شد ليكن زيربناى خلوتم رو به تباهى داشت زيرا غرض صحيحى بر خلوت من بار نشده و با نيت صادقى در آن قدم نگذاردم گذشته از اين در بيرون خلوت كتابهائى داشتم كه چشم دلم متوجه بدانها بوده يازده روز از خلوت‌گزينى من گذشت و روز يازدهم مرا از خلوت بيرون آوردند و به اندازه‌اى كه مشقت خلوت‌نشينى از من زدوده شد در بيرون از خلوت ماندگار شدم و باز كه تصميم داشتم تا به خلوت در آيم با خود گفتم هرگاه بدان حال كه وارد خلوت شدم وارد شوم به همان حال اخراج شوم كه اخراج گرديدم يعنى پيش از ورود به خلوت بايد تصميم تازه‌تر و جدىترى داشته باشم اين است كه بايد با نيت صادق و عزمى راسخ وارد خلوت بشوم تا با نيت صادق و با دستى پر از آن بيرون آيم به همين جهت به تصفيه نيت پرداختم و روحم را در كف دستم در آوردم و خطاب به وى گفتم اينك تو و خلوت تو و نيت صادق و بدنبال آن كتابهايم را وقف كردم و جامه‌هايم را به مستحقان بخشيدم و پولهايم را صدقه دادم و دنيا را پشت سر انداختم و سراى جاويد و قيامت را برابر خويش قرار دادم و خود را براى هرگونه ننگ و عارى كه بايد تحمل كنم و هرگونه سخنى كه مردم در حق من بگويند از قبيل اينكه فلانى بيچاره شد و يا ديوانگى سر بجان او گذارد و يا چنين و چنان گرديده و به زير خرقه رفته\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nآماده ساختم و خود را در برابر شيخم چونان مردهء قرار دادم كه در روى مغسل در برابر غسال قرار گرفته است و با خود گفتم اينك همان هنگامه‌ى قيامت است كه بايد وارد قبر شوم ( مرگ اختيارى ) كه تا روز قيامت سر از خاك بر ندارم به عبارت ديگر همواره بايد در برابر شيخ ، خود را مردهء اختيارى بدانم و از فرمان او سرپيچى نداشته باشم و اضافه كردم اينك همين مقدار از جامه‌هايم كه مانده و پوشيده‌ام كفن نيست .\r\nو باز افزودم هرگاه خاطرات دگرگون مرا بر آن دارد كه از خلوت بيرون روم جامه‌هايم را بر بدنم پاره پاره مىكنم تا از مردم حيا كنم و بدان حال از خلوت خارج نشوم و تنها لباسم در و ديوار خلوت باشد و همه‌ى اين خاطرات و تصميمات از جهت شوقى بود كه به طلب نجات داشتم بنابراين هرگاه با چنان تصميماتى وارد خلوت شوم بجز از فرمان شيخ به پيروى از هيچ خاطرهء از خلوت بيرون نخواهم آمد .\r\n\r\nتوصيه\r\nاستادم عمار در مقام توصيه مىفرمود هرگاه وارد خلوت شدى به يك اربعين تنها اكتفا مكن بلكه با خود بگو كه پس از انجام اربعين هم از خلوت بيرون نخواهم رفت زيرا كسى كه انديشه كند كه پس از انجام اربعين از خلوت بيرون خواهم رفت همان روز اول از خلوت\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nخارج خواهد شد آرى بجاى چنان انديشه‌اى با خود بگويد كه خلوت از حال تا روز قيامت قبر من است .\r\nشيخ پس از توصيه مزبور اشاره كرد آنچه ايراد شد نكته‌ى دقيقى است كه جز آنها كه به سرحد كمال و بلوغ رسيده‌اند ديگران متوجه آن نمىباشند .\r\n\r\nچگونگى انس با خلوت\r\nسالك سائر هيچ‌گونه الفت و علاقه‌اى با خلوت پيدا نمىكند مگر آنگاه كه همگى معاشران و مصاحبان و مالكان و بينندگان با وى به مبارزه برخيزند و او را از ماندن در خلوت ممانعت نمايند و علت مبارزهء آنها با وى از اين نقطه نظر بود كه آنان پيش از خلوت خدايان او بوده و كسانى بشمار آمده‌اند كه از جهات مختلفى او را به خود متوجه و سرگرم ساخته‌اند و از آن پس كه وارد خلوت مىشود و با خداى واحد سرو كار پيدا مىكند و از ديگران اعراض مىنمايد خدايان ديگر از هر سو به وى هجوم مىآورند و او را به عبادت و اطاعت خود دعوت مىكنند و هرگاه در راه باقى ماندن به عبادت حقتعالى مجاهده نمايد و خدا هم او را يارى و مددكارى فرمايد خلوت او بر پايه‌ى استوارى برقرار مىماند و او را در پناه خود از آسيب ديگران محروث مىدارد و در نتيجه الفت با خلوت در دل او مستقر مىشود .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nپس از آنكه با خلوت الفت گرفت از ضد آن بيمناك مىشود و به وحشت مىافتد و در اين هنگام است با ياد كسى كه خلوت را از جهت او اختيار كرده است مأنوس مىشود و متذكر بذكر حق سبحانه و تعالى مىشود .\r\nنكته قابل تذكر آن است كه انس با خلوت مقدم بر ذكر حق است و در عين حال هر دوى آنها در مقام تسابق و تعاقب با يكديگرند و سر تسابق آن است كه گاهى اتفاق مىافتد در آغازى كه سالك قدم در راه سلوك مىگذارد حالت وحشتى از اغيار در وجود او ايجاد مىشود و براى آنكه اين‌گونه وحشت را از خود بزدايد الفتى با خلوت پيدا مىكند و پس از آنكه خلوت‌گزينى اختيار كرد در طلب انيسى بر مىآيد از اين‌گونه رفتار پيداست كه خلوت مقدم بر انس است و گاهى در آغاز راه حقيقت براى او كشف مىشود و بدنبال آن الفتى با ياد همنشين در او بوجود مىآيد در اين حال اضداد و اغيار از در تشويش خاطر در آمده منادمت با همنشين را براى او ناشايست مىانگارند و او براى گريز از همنشين با خلوت مأنوس مىشود و پس از اين همواره به ذكر و خلوت مىپردازد تا به كلى توجهات اضداد و خدايان و حتى ياد آنها را هم از خاطر دور مىسازد و كاملا با حقتعالى الفت پيدا مىكند و نهايت ميدان صورت خلوت از جهت او ايجاد مىشود و بدايت خلوت معنى براى او هويدا مىگردد و در اين موقعيت سالك از نظر صورت با اغيار است و از جهت باطن همراه با عارف است .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nبيانى از جنيد\r\nجنيد بغدادى قدس اللّه روحه خطاب به مريدانش گفت اى ارباب خلوت هرگاه در موقعى كه در خلوت بسر مىبريد مأنوس با خلوت باشيد و اظهار اشتياق بدان بنمائيد به مجردى كه از خلوت بيرون آمديد انس با خلوت هم همراه با شما از آنجا بيرون خواهد رفت و هرگاه در خلوت مأنوس با حقتعالى باشيد به مجردى كه از خلوت خارج شديد بيابانها و خلوتها از نظر شما يكسانست .\r\n\r\nتشويش خاطر\r\nدر يكى از اوقات به اطلاع ابو النجيب شهاب الدين سهروردى رسيد صاحب خلوتى است كه بر اثر استغراق ذكر به پايه‌اى رسيده است كه صداى ذكر از سينه‌ى او به گوش مىرسد و ليكن هرگاه صدائى به گوش او برسد يا چيزى را از عالم شهادت مشاهده نمايد تشويش خاطر پيدا مىكند و سينه‌اش جريحه‌دار شده و خشمناك گرديده و حالت تنفرى در او بوجود مىآيد .\r\nابو النجيب هنگامى كه گزارش احوال او را شنيد در مقام توصيه بر آمد و خطاب به مريدان گفت شما مانند او نباشيد .\r\nمراد ابو النجيب آن بود كه انس با خلوت را به پايه‌اى برسانيد كه چيزى تشويش خاطر در شما ايجاد ننمايد زيرا چنان ذاكرى ذكر صافى از غل و غش و شواهد و آثار و طيران آن را در آسمان\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nوجوديش معبود خود قرار داده و به خدا كه مذكور اوست توجهى نداشته لاجرم تشويش خاطر براى او بوجود مىآيد و صدائى كه بلند شود به گوش او مىرسد و چيزى كه ظاهر گردد مىبيند و حال آنكه هرگاه متوجه به مذكور خود باشد نه صدائى مىشنود و نه چيزى مىبيند و نه خاطرهء به دلش خطور مىكند .\r\n\r\nترك ذكر\r\nگاهى سالك ذاكر به مقامى نايل مىآيد كه وى را از ذكر باز مىدارند و به او گفته مىشود دست از ذكر باز بدار و به بين چگونه ذكر از تو ياد مىكند و سالك به دنبال چنان وظيفهء مذكور است نه ذاكر آرى آدمى همواره مذكور حق است جز اين كه از كثرت تاريكىها و ضخامت حجابها گوش ذكر شنو ندارد و اثرى از آن مشاهده نمىنمايد .\r\nبنابراين هرگاه سالك ذاكر در حيطه استغراق ذكر در آيد شيخ راه به وى دستور مىدهد تا از ذكر خوددارى كند و در رديف منقطعان قرار نگيرد زيرا ذكر همانا توقف در صفات و انقطاع از ذات است به عبارت ديگر ذاكر در هنگام ذكر متوجه به صفات است و مذكور را به صفاتى كه دارد ياد مىكند و از ذات او منقطع است و با دستور ترك ذكر توجه به ذات نمىنمايد .\r\nو گاهى است سالك ذاكر پس از مدتى كه به ذكر لسان\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nپرداخت به حدى مىرسد كه دل او از ذكر لسانى متأثر گرديده و تمايلى به آن ندارد بلكه ذكر لسانى موجبات تشويش خاطر را در او به وجود مىآورد اين است كه وى را از ذكر لسانى ممانعت مىكند و به دوام حضور قلب دعوت مىنمايد و در حالى كه مؤمن و موقن و استوار است سالها از ذكر لسانى باز مىماند آرى نمازهاى واجبى را بايد از اين حكم استثنا كرد زيرا نمازهاى واجبى موجبات تقويت دلها را ايجاد مىكنند و دل كه حاكم باطنى انسان سالك است هيچ‌گاه اجازه نمىدهد كه سالك راه دست از واجبات بر دارد چنانچه اجازه نمىدهد تا وى به امور مشكوكه بپردازد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nفصل « جمود و خمود در راه سالكان »\r\n\r\nوجود جمود\r\nآنگاه كه آتش‌هاى ناپسند شهوت و سگ گرسنگى « 1 » و تشنگى\r\n\r\n\r\n","description":"","footnote":"\r\n( 1 ) -\r\n چون گرسنه مىشوى سگ مىشوى * تند و بدپيوند و بدرگ مىشوى \r\n چون شدى تو سير مردارى شوى * بىخبر چون نقش ديوارى شوى \r\n پس دمى مردار و ديگر دم سگى * چون كنى در راه مردان هم تكى \r\n آلت اشكار خود جز سگ بدان * كمترك انداز سگ را استخوان \r\n زان كه سگ چون سير شد سركش شود * كى سوى صيد شكارى خوش رود \r\n( مولوى )\r\n","page_name":" 197 ","page_number":197},
  {"content":"\r\n\r\nو شيطنت و نفس اماره و ديگر از خويهاى مذموم خاموش گردد درون و برون او از برودتى كه گاهى تصاعد مىكند و هنگامى از آسمان بر او نازل مىشود سرد شده و سالك سائر مانند يخى سرد مىشود و آن برودت همانا برودت عفو است و به دنبال آن انجماد پسنديده در خود احساس مىكند كه متعاقب آن از آسايش و سبك روحى و خوشى و نشاط بهره‌اى كافى مىبرد و چنان حالت انجماد و برودتى در وى محسوس مىگردد كه جامه‌هاى بسيار هم در او ايجاد حرارت نمىكند و خانه‌اى كه در آن زيست كرده از انجماد او چون زمهريرى شده كه هيچ آتشى در هر اندازه گرمى باشد آن را گرم نمىسازد و از اينجا مىتوان به حقيقت فرمايش حضرت رسول صلّى اللّه عليه و آله و سلم رسيد آنجا كه فرموده اللهم اغسلنى بماء الثلج و البرد پروردگارا مرا به آب برف و يخ شستشو ده .\r\n\r\nخمود\r\nخمود فرو نشستن آتشهاى شهوت و گرسنگى و تشنگى و شيطنت و نفس اماره است كه پيش از اين بدانها اشاره كرديم .\r\n\r\nدو حال متعاقب\r\nخمود و جمود دو حالتى هستند كه به تعاقب يكديگر وارد مىشوند و هرگاه آتش‌هاى نفسانى سرد و فسرده شوند محال آنها\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nنيز رو به انجماد گزارد پس آن مكان بيرون از شىء و ضد آن نباشد كه الضدان لا يجتمعان و لا يرتفعان و آن دو حالت به مصاحبت يكديگر ظهور كرده و منتهى به حالتى مىشوند كه براى هميشه گرما و سرما در آن اثرى ندارد و با حرارت و برودتى وجود پيدا نمىكند زيرا سالك از جمود و خمود به حالتى ترقى كرده كه جمود و خمودى در آن احساس نمىشود و صفا و پاكى باطنى او ، او را از اين گونه اركان حرارت و برودت باز داشته .\r\n\r\nشكنجه مجرمان\r\nآتش‌هاى نفسانى اجزائى از كلياتى هستند كه به طور كلى منعدم نمىشوند بلكه به كليات خود مىپيوندند و اين كليات همان آتش‌هائى هستند كه افراد بزهكار بدانها شكنجه مىشوند آنهايى كه مرتكب جرم و بزهكارى شده و بر اثر شدت بزهكارى جرم و ضخامت آن آتشها را روز افزون ساخته‌اند و از همين‌جا است كه سر گناهان صغيره و كبيره نمودار مىگردد و شكى نيست كه آتش گناهان كبيره همانند گناهان صغيره نمىباشند و متفاوت‌اند .\r\nو به همين جهت است كه روشنى نماز پاره‌اى از آن آتشها را سرد مىسازد ليكن اين اندازه سردى كافى براى خاموش شدن آن آتش افروخته نمىباشد بلكه علاوه بر آن نيازمند به خاموش ساختن آتش ديگر از بزهكاريهاست كه با برودت قصاص و حد و كفاره و توبه آنها را خاموش ساخت و پايه اساسى همه برودتها توبه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nو پشيمانى از گناه است براى اينكه هرگاه آتشها به آتشگيره انسان و دلهاى سخت و صلب افروخته گردد انسان مجرم از پروردگار خود خاطر مىكند تا اينكه آتش شعله‌ور با افروزش آتش‌گيره‌هاى خود طعم خويش را بچشد و هنگامى كه سير شد از هيجان باز مىماند و در اين موقع است كه شخص مجرم متذكر و متنبه مىشود و عزيمت كرده تا به حق متعال روى آورد و از كارهاى بيهوده دست بردارد و همين عزيمت عبارت اخراى پشيمانى است بدنبال آن با كمال ندامت و پشيمانى به پروردگار خود عرض مىكند بدكارى از من سر زد و با آنكه همواره از گذشته و آينده از همگى عنايات ارزندهء تو بهره‌مند بودم باز هم بر خلاف پيمان دست به اعمال ناشايستهء زدم اينك از من درگذر و نسبت به من رؤف و مهربان باش آرى اينست اميد من و اينست گمان من به حضرت تو .\r\n\r\nزمهرير\r\nبراى اين برودت جزئى نيز كلى است كه هماره پايدار است و آن جزء ملحق به آن كل مىشود و آن كل همان زمهريرى است كه در دوزخ مىباشد .\r\n\r\nعروج سالك\r\nهرگاه سالك از و بال اركان نفسى رهائى يابد چهار تن از\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nفرشتگان حضور يافته و او را به حضرت قدرت و جناب ربوبيت كه اركان جهان را تحت تربيت خود قرار داده است معرفى مىنمايند و عروج مىدهند و راه اين عروج در كوچه‌ايست به شكل دائره كه برجهاى وجود يا چاههاى طبيعت يا هر چه را كه خواهى گفت واقع شده است پس از اين همواره سالك سيار در غيبت و حضور شاهد صفاى قلب يا صفاى عرض است آن‌چنان‌كه هر شكلى از اشكال را كه در عالم شهادت مشاهده مىنمايد نقش آن را در ميدان دل خود ترسيم مىنمايد و همان شكل را مشاهده مىكند و در برابر او هويدا مىشود و در ديدار آن شرط محققى لازم ندارد بلكه آن را در حالى كه چشم بسته يا چشم گشاده است مشاهده مىكند و طولى نمىكشد كه آن منظره از چشم او مىافتد و با توجه بدانچه گفته شد فائده خلوت حاصل مىشود چه آنكه خلوت ايجاب مىكند آئينه دل با شكلهائى كه از آغازى كه به عقل گرائيده و با دنيا و بستگان آن ارتباط يافته جلوه خاصى پيدا كند و اين اشكال همانا تاريكيهائى هستند كه متراكم بوده و پشت به پشت يكديگر داده و موجبات غفلت دل را بوجود آورده‌اند و بر اثر خلوت و ياد حق و روزه گرفتن و طهارت داشتن و به سكوت برگذار كردن و نفى هرگونه خاطرهء از باطن نمودن و قطع ارتباطات خارجى كردن و خواسته خويش را در اطراف وحدة واقعى بوجود آوردن آئينه دل صيقل يافته و گرد غفلت از آن زدوده مىشود .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبنابراين ذكر حق تعالى آتشى است كه هيزمهاى آلودگى را مىسوزاند و حرارت آتش نفس را سرد مىگرداند و پنبه غفلت را از گوش بيرون مىكند و خلوت همانند كوره‌ايست كه آهن هوسها را در خود ذوب مىنمايد و روزه و طهارت آلتى است كه آئينه‌ى دل را صيقل مىدهد و سكوت و نفى خاطرات از ورود تاريكيها در دل ذاكر جلوگيرى به عمل مىآورد و ارتباط همانند شاگرد و وحدت مطلب مثابهء استاد است .\r\n\r\nعاشق و معشوق\r\nدر يكى از اوقات و در يكى از شهرهاى مغرب زمين دل به - فريبائى بستم و در سراچه فريفتگى او نشستم تا آنجا كه همت گماشته و بر وى تسلط يافته او را گرفته و به بند عشق خود در آورده و او را از مراوده‌ى با ديگران ممانعت كردم آن دل‌آراى صاحب جمال بجز از من با ديگران هم سر و سرى داشت و از ابراز آن خوددارى مىكرد و با من به زبان حال گفتگوئى داشت چنانچه مىفهميدم چه مىگويد و مىفهميد چه مىگويم و كار ما با او تا آنجا رسيد كه من او شدم و او من شد و اتحاد كامل فيما بين برقرار گرديد و معاشقه منتهى به صفاى روح شد و پاى شهوت از هر جهت مقطوع گرديد در سحرگاهى روح او را مجسم ديدم كه در برابر من رخسار به خاك مىسايد و خطاب به من مىگويد اى شيخ الامان الامان مرا كشتى مرا درياب پرسيدم\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمنظور تو از اين كلمات چيست ؟\r\nگفت تمنا دارم به من اجازه دهى تا پاى تو را ببوسم خواسته‌اش را جامه اجازت پوشانيدم و به وى اجازه دادم تا پاى مرا بوسيد و سر برداشت چهره‌ى دلربا و رخسار فريباى او را كه آتش در كانون من مىزد بوسيدم از گرمى بوسه‌ى من و از حرارت عشق من كه در گونه خود احساس كرد آرام گرديد و خود را چون جان شيرينى در دل من جاى داد .\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\n\r\nفصل\r\n\r\nذكر نفس\r\nذكرى كه بر جان و باطن همه جانداران جارى مىشود و خواست و ناخواست و اختيار و عدم اختيار آنها در آن مدخليتى ندارد همانا نفسهاى ايشان است كه بالا و پائين مىرود و صعود و نزول مىكند و در هر نفسى كه مىكشند در مقام صعود و نزول آن نفس اسم خداى عز و جلّ كه‌ها باشد ياد آورى مىشود بنابراين هايى كه در مقام صعود به زبان نفس گفته مىشود از قلب جارى مىگردد و هايى كه در مقام نزول بدان زبان گفته مىشود از مقام عرش به ظهور مىرسد « 1 » .\r\nپس ها و هو همان ذكر نفس است و واو در لفظ جلاله هو نام روح است كه از خدمتكاران نصرت هويت بود و از اين راه كسب وصال نموده .\r\n\r\n\r\n","description":"","footnote":"\r\n( 1 ) - دم چو فرورفت دوست پيوست چو بيرون رود\r\nيعنى از او در همه دم شما پيوست ( حكيم سبزوارى )\r\n","page_name":" 205 ","page_number":205},
  {"content":"\r\n\r\n\r\nهاىوهو\r\nيكى از مشايخ كه گويا سهل بن عبد اللّه شوشترى باشد خطاب به مريدانش اظهار داشته هرگاه اندوهناك شويد آخ نگوئيد چه آنكه آخ نام شيطانست بلكه آه بگوئيد كه نام خداى رحمن است و همچنين كلمه « وه » هم نام خداست چه آنكه اين كلمه ، مقلوب لفظ جلاله « هو » است و دو حرف بودن اين اسم از آن است كه زبان سر نمىتواند به حرف واحد گويائى داشته باشد براى آنكه زبان از موجودات جفت است ليكن زبان سر قدرت گويائى به حرف واحد را دارد براى آنكه در جوف هر فردى يك قلب بيش نيست « 1 » و هاى موجود در اللّه همين هاء است كه با صعود و نزول نفس ايجاد مىگردد و الف و لام مشدده الف و لام تعريف است و تشديد هم بخاطر تمكن دادن تعريف است براى آنكه ها ساكن است و لام تعريف هم ساكن است و معمولا هرگاه دو حرف ساكنى در محل واحدى اجتماع كنند حرف اول مكسور مىشود و « إله » بكسر لام تلفظ مىشود و شباهتى به فعل پيدا مىكند و از قالب اسمى بيرون مىرود و لامى به آن افزوده مىشود و به همتاى خود كه لام تعريف باشد منضم مىشود و لام نخستين به حالت جزمى اولى خود باقى مىماند و لام دومى متحرك مىشود و همه اين محتملات بخاطر « ها » است كه اسم اعظم بارىتعالى مىباشد .\r\n\r\n\r\n","description":"","footnote":"\r\n( 1 ) - حق متعال فرموده ما جعل اللّه لرجل من قلبين فى جوفه .\r\n","page_name":" 206 ","page_number":206},
  {"content":"\r\n\r\n\r\nعلت سكون « ها »\r\nگفتيم ها كه اسم اعظم است ساكن است و علت سكون آن ، آن است كه منشاء آن از قلب بوده و قلب هم دائره است و مدوربودن‌ها در كتابت « ه » اشاره به همين معنى است و اصل دائره هم كه نقطه بوده بدون حركت است و نقطه هم دائره قلب حق است و ممكن است بگوئيم ها همواره بىحركت نبوده بلكه مانند خود دائره گاهى ساكن و هنگامى متحرك است و دائره هم همان متصورى است كه در اطراف نقطه احداث مىشود و يا همان آسيائى است كه گرد قطب آن ( آلت وسط سنگ آسيا ) مىچرخد و يا همان دو قطبى است كه در اماكن قطب شمال و جنوب وجود دارد .\r\nاكنون با توجه بدانچه اظهار شد بايد بگوئيم مراد ما از ها ، هايى كه عموم مردم بدان تلفظ مىكنند و در افواه مرسوم است نمىباشد زيرا آنها مركب از دو حرف ( ا - ه ) مىباشد و مراد ما از ها حرف واحد اصيل است كه منشاء آن قلب است و پس از آن صعودى به عالم ازواج ندارد و همواره فرد است بنابراين حد فاصل و ميانگين ميان ازواج و افراد است و از توجه بدين حقيقت سر او زنده‌اى كه در آيه شريفه 51 سوره حجرات فرموده و من كل شىء خلقنا زوجين لعلكم تذكرون از هر چيزى جفتى را بوجود آورديم تا شما متذكر گرديد يعنى شىء واحد منشاء جفت مىشود تا بواحد مىرسد كه\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nزوجى براى او نيست و در حديث نبوى هم آمده ففروا الى اللّه يعنى از ازواج به درگاه واحد قهار گريزان باشيد .\r\n\r\nعدد پنج\r\nقلب مانند اسمش قلب است كه به معناى وسط باشد بنابراين از نظر صورت و معنا مساوى با قلب بوده و از اين نقطه نظر تعادلى بوجود آمده و طبق همين اعتدال است كه ( ه ) در حد اعداد و در شمارش عدد ابجدى پنج بوده و عدد پنج هم حد وسط ميان اعداد از يك تا نه است زيرا هنگامى كه عدد پنج ميانگين اعداد مزبور بود يك طرف آن از يك تا چهار است كه چهار عدد بوده و طرف ديگرش از شش تا نه بود كه آن هم چهار عدد است پس عدد پنج ميانگين ميان دو بخش عدد ياد شده مىباشد و از همين جا هم به اين حقيقت مىرسيم كه نمازهاى شبانه روزى به پنج قسم بود و پايه اساسى اسلام هم بر پنج پايه استوار است نماز و روزه و زكات و حج و ولايت .\r\n\r\nهويت\r\nهويت و شخصيت بر دو گونه است : 1 - هويت او 2 - هويت تو ، هرگاه هويت تو فانى مىشود هويت او باقى خواهد ماند و معناى لا إله الا اللّه هم اشاره‌ى به بقاى هويت اوست كه هويتى جز هويت او\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nنيست و همچنين آيه شريفه 88 سورهء قصص كه فرموده كل شىء هالك الا وجهه اشاره به هويت باقيه او است كه هرگونه هويتى بجز از هويت ذاتى او فانى مىشود و نيز همين است معناى آيه شريفه 16 سورهء مؤمن لمن الملك اليوم اللّه الواحد القهار سلطنت بىزوال در چنين روزى كه ما سوا فانى شده‌اند از كيست ؟ آرى جز از خداى يكتا كه بر همگان پيروز است از ديگرى نيست بارى به هر اندازه كه از حقيقت و هويت ظاهرى خويش فانى شوى به همان اندازه از پرتو حقيقت و هويت واقعى حضرت صاحب الهوية برخوردار خواهى گرديد بنابراين هرگاه در درجه اول از هويت صفات محموده و مذمومه عارى گردى براى اولين بار در پرتو هويت صفات جلال و جمال قرار خواهى گرفت و پس از اينكه از هويت ذاتى بيرون آمدى و از اين قشر خارج شدى در پرتو ذات او كه هويت منحصر بفرد است واقع خواهى شد و از وعده نقدينه او كه فرموده لمن الملك اليوم لله الواحد القهار كمال برخوردارى را پيدا خواهى كرد .\r\nدر ذيل اين آيه شريفه بايد بگوئيم مراد از اللّه در مقام تجلى ذات همان واحد حقيقى است كه به‌هيچ‌وجه من الوجوه مقتضى ديگرى كه چون او واحد حقيقى باشد و ثانى او بشمار آيد نمىباشد زيرا هرگاه واحد حقيقى مقتضى ثانى باشد واحد حقيقى نبوده و اين چنين تقاضائى منافى با خاصيت واحدى بوده است و مراد از القهار معناى واحديت است زيرا حضرت رب العزت به واحديت ذاتى خود\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nبر كلمه ساكنان فردانيت پيروز گرديده و همگان را در حيطه قهاريت و چيرگى ذاتى خويش قرار مىدهد و محو و نابود مىسازد و پس از آنكه آنها را از مقام محو به اثبات و سهو و از مرتبه فنا به مرتبه ايجاد نايل گرداند و بفرمايد لمن الملك اليوم آنان كه از شراب هويت و وحدانيت و قهاريت او در كمال بيهوشى و لايعقلى افتاده و اكنون چشم هوش گشوده‌اند يكدل و يك زبان فرياد مىزنند للّه الواحد القهار .\r\n\r\nفرياد سالك\r\nآنگاه كه در مرتبه‌ى غيب پروردگارى سخن حضرت او عارى از لباس شود و بدون آنكه در چيزى يا در جائى ايجاد شود به گوش سالك در آيد سالك صداهايى را استماع مىنمايد كه نزديك است پرده‌هاى گوشها را پاره نمايد و در آن حال چون صاعقه‌اى فرياد مىزند و خواه ناخواه روى زمين در مىغلطد و طولى نمىكشد لطف ذاتى حق شامل حال او گرديده با دست ملاطفت خويش كه تمام دستها در گرو امر اوست او را از جاى برمىخيزاند و اين‌گونه بيخودى بطور كلى نبوده بلكه در خور سالك است و هرگاه بيش از اين در تجريد كلام بپردازد سالك از پاى در آمده و جان تسليم مىكند و حالت موسى عليه السلام براى او منكشف مىشود آنجا كه حق جلاله خطاب به موسى عليه السلام فرمود اى موسى مادر حد نيروى ده هزار\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمرد و به‌اندازهء مقدار سخن آنها با تو سخن گفتيم و هرگاه بيش از اين با تو گفتگو مىكرديم مىمردى\r\nو در اين حال است كه پرده‌اى از نفخ صور براى او برداشته مىشود و حقيقت ايام اللّه از جهت او به ظهور مىآيد و ايام اللّه همان ايام و روزهايى است كه خداى عز و جلّ مردم بزهكار را در آن ايام به هلاكت رسانيده آنجا كه در آيه 77 سوره مباركه اعراف فرمود فاخذتهم الرجفة فاصبحوا فى دارهم جاثمين زمين‌لرزه آنان را در خود فروگرفت و در خانه‌هاى خود به سينه در آمدند و از آنجا كه لطف خدا شامل حال آنها نشده بلافاصله مردند ليكن انسان سالك كه از نفخ صور و ايام اللّه باخبر مىگردد بر اثر عنايت و كرمى است كه از ناحيه حقتعالى به او مىشود تا از اين راه هر چه بيشتر پايدارى و نيرو و ايمان و عرفان او بيشتر شود و آنها كه آهنگ او را دارند به حقيقت از زندگى او پى برده و از او آن‌چنان‌كه بايد و شايد احتراز نمايند و ما مىتوانيم واقعيت اين موضوع را از آيه 120 سوره هود استنتاج نمائيم كه فرموده و كلا نقص عليك من انباء الرسل ما نثبت به فؤادك پيش‌آمدهاى فرستادگان خويش را براى تو ابراز داشتيم تا از اين راه دل تو استوار گردد و رسول خدا ( ص ) بدنبال اين‌گونه قصه‌ها و حالات مختلف كه از اولياى پيشين استماع مىفرمود چاشنى آنها را مىچشيد و مىفرمود شيبتى سوره هود و اخواتها سورهء هود و امثال آن از سوره‌هاى ديگر مرا پير و فرتوت ساخت و علت اين\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاظهاريه از آن نظر بود كه چشش اين‌گونه امور هولناك موجب سپيدى موى سر مىشود و همين ناراحتى ايجاب كرده حق متعال در همين سوره خطاب به حضرتش بفرمايد فاستقم كما امرت و من تاب معك و لا تطغوا انه بما تعملون بصير همچنان‌كه موظفى تو و پيروانت استقامت ورزيد و از راه استقامت سرپيچى ننمائيد و بدانيد كه او نسبت بدانچه انجام مىدهيد بيناست .\r\n\r\nبازگشت به كلام شوشترى\r\nپيش از اين گفتيم سهل بن عبد اللّه شوشترى خطاب به مريدانش گفت هرگاه اندوهناك شديد آخ نگوئيد كه نام شيطانست بلكه آه بگوئيد كه نام خداست اكنون عطف توجه به سخن وى كرده مىگوئيم اينكه گفته است آه نام خداست به همان دليلى بود كه متعرض شديم و اينكه اظهار داشته آخ نام شيطانست بخاطر آن است كه حرف خاء از مقام قرب كه قلب است دور بود و به همين جهت است هر كسى كه مىخواهد اخلاط را از دهان بيرون اندازد آخ مىگويد و اين حرف كه از دهان او خارج مىشود كه اخلاط مورد بىمهرى او بود و آن را ملعون و مطرود مىداند و همچنين هرگاه كسى چيزى را كه مورد بىعلاقگى اوست مشاهده نمايد و بخواهد آن را از خود دور نمايد آخ مىگويد و آب دهان بر آن مىافكند و همچنين مخرج حرف خاء آخرين مخارج حروف است و دورى مخرج آن\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nحرف دليل بر نخوت شيطانست و همچنين هرگاه نفس آدمى استراحت و يا رخوتى در خود احساس نمايد آخ مىگويد و با اين كلمات ثابت مىكند كه نفس دوستار شيطان و خواهر ان است اين است كه جامهاى آسايش را بنام برادر و دوست نفس لا جرعه سر مىكشد و همچنين هرگاه هدف تيرهاى اندوهها قرار بگيرد باز هم كلمه‌ى آخ به زبانش جارى مىشود ليكن نفس مطمئنه كه از هر - جهت در اطمينان به روى آن گشوده شده هيچ‌گاه به امثال اين كلمات توجهى ندارد بلكه در هنگام گشايش و فتوحات اللّه اللّه مىگويد و مىتوان گفت سر فرموده حق متعال در سوره بقره آيه 156 كه و بشر الصابرين الذين اذا اصابتهم مصيبة قالوا انا للّه و انا اليه راجعون همين باشد كه صابران و مطمئنان يعنى آنهايى كه در هنگام اندوهناكى جمله انا للّه الخ را به زبان مىآورند شايسته هرگونه گشايش و فتح و فرج‌اند آرى اطمينان به حق و فتوحات آينده اخروى به چنان شخصى اجازه نمىدهد كه كلمات آخ و امثال آن كه خواسته شيطانى است به زبان بياورد .\r\n\r\nهووه\r\nبا توجه بما سبق بايد گفت كه اسم « ه » به حدى منتهى مىشود كه به اسم اعظم اتصال پيدا مىكند و سرآغاز اسم اعظم از اللّه است كه اسم ذات بارىتعالى بود و مشتمل به صفات جلاليه و جماليه و قهر\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nو لطف مىباشد از آن پس كه معناى اين اسم آشكار مىگردد از حروف آن كاسته مىشود و به صورت هو جلوه مىكند و خود هو هم اشاره بذات ثابتى است كه نزديك به همه و حاضر عند الكل است و باز هم بر اثر تقليل حروف و قطع نظر از تكثير آن واو هم از آن حذف مىشود و كثرت و تركيب از آن منتفى مىگردد و تفوه و گويائى بدان منحصر به حضور قلب و ذكر قلبى بود و از آن پس كه اين ذكر در قلب سالك تقويت يافت و استغراق كامل حاصل كرد ذكر نام شريف از قلب به سر ( بكسر سين ) انتقال حاصل مىكند و از آن پس كه در سر هم تقويت حاصل كرد به همت و قدرت منتقل مىشود و در نتيجه‌ى آن متصل به اسم اعظم مىگردد .\r\n\r\nصيحه قلبى\r\nگاهى كه سالك در درياى اسم اعظم الهى غوطه‌ور گرديده بدون اختيار صيحه و فريادى از دل او به گوش مىرسد و اين صيحه در آغاز كار مانند صدائى است كه از سينه شنيده مىشود سپس تقويت شده تا به حدى كه ممكن است بر اثر آن صداى مشخص سالك بميرد يا ديگرى از شنيدن آن جان تسليم كند و اين صدا به مثابه صورى است كه اسرائيل در آن مىدمد و هرگاه از اتصال آن به اسم اعظم كاسته شود صداى قلبى داراى قاب واحد است و اگر تقويت بيشترى پيدا كند دو قابه بود و گاهى هم سه قابه بود و تزايد آن بحسب اتصال\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبه اسم است كه هر چه اتصال بيشتر تزايد صدا هم زياد خواهد شد و گاهى اتفاق مىافتد بر اثر مداخله رياكارى و خودنمائى صداى سينه ضعيف شده و از اثرش كاسته مىشود چنانچه در سوره الرحمن فرموده مرج البحرين يلتقيان بينهما برزخ لا يبغيان دو دريا به يكديگر آميخت و در ميان آنها و حدفاصلشان واسطه‌ى بود كه از تجاوز سرند و نسبت بهم ممانعت مىكردند و آن دو دريا عالم حدوث و قدم است بنابراين هرگاه جنبه قدم بر قلب چيره گردد از غلبه حدوث مىكاهد و هرگاه جنبه حدوث غالب باشد سراسر آن را حدوث فرا گرفته و ممتلى از آن مىشود خداى متعال فرموده الا من اتى اللّه بقلب سليم يعنى دلى كه از امتلاى حدوث و چيرگى آن پاكيزه گرديده شايسته است كه مرتبه قدم و آثار ارزنده‌ى آن در آن جلوه‌گرى نمايد .\r\n\r\nبيانى از سهروردى\r\nابو النجيب شهاب الدين سهروردى قدس اللّه روحه فرموده همانا قلب من مثل چاه خالى از آبست كه بايد به آب يارى آن پرداخت تا آب در آن جارى گردد و تشنگان را سيراب كند و دل منهم خالى از همه گونه آثار حدوث است و سراسر آن را وجه قدم فرا گرفته بايد كه آثار آن را متجلى ساخت .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nصيحه غير اختيارى\r\nاين‌گونه صيحه‌ها و فريادهايى كه از دلهاى سالكان شنيده مىشود همانا بر اثر اتصال با اسم اعظم است كه هرگاه با كمال صفا و خلوص نيت و بيرون از اختيار باشد گوشها را به خود متوجه مىسازد و هرگاه فريادها توأم با اختيار باشد شايستگى ورود در ايوان اخلاص را ندارد زيرا نفس اختيار مانع از خلوص است .\r\nبا توجه به اينكه سالك ممكن است دو گونه فرياد داشته باشد اختيارى و غير اختيارى اينك بايد به تفاوت آن دو اشاره كرد و گفت صيحه بىاختيار همانند تصادم دو سنگ به يكديگر است كه صداى تصادم آن دو را مىشنوى اما از چگونگى تصادم و علت آن بىخبرى و يا مانند صداى هولناك رعد است « 1 » كه به مجردى كه به صدا درآيد مردم از شنيدن آن به واهمه افتاده و گوشها را به سختى آزار مىرساند و در حينى اين اتفاق رخ داده كه از چگونگى پيدايش آن هيچ‌گونه اطلاعى ندارى به خلاف صيحه اختيارى كه آغاز آن و\r\n\r\n\r\n","description":"","footnote":"\r\n( 1 ) - صداى رعد تسبيح آنست آنجا كه خدا فرموده و يسبح الرعد بحمده و امية بن ابى صلت گويد و من خوف ربى سبح الرعد فوقنا و سبحه الاشجار و الوحش ابد : و سبحه النينان و البحر زاخرا : و ما ضم من شىء و ما هو مقلد خلاصه رعد و درختان و وحشيان و ماهيان دريا و همه موجودات به تسبيح او مىپردازند و توحيدگويانند هر گياهى كه از زمين رويد : وحده لا شريك له گويد .\r\n","page_name":" 216 ","page_number":216},
  {"content":"\r\n\r\nبلكه علل وجودى آن معلوم است كه از چه و از كجا بوجود آمده است .\r\nآرى اين دو صيحه همسان با حركت دست است كه گاهى آن را انسانى كه گرفتار رعشه است به حركت مىآورد كه از اختيار بيرون است و گاهى انسان عادى با اختيار خود به حركت آن اقدام مىنمايد بديهى است تفاوت اين دو حركت از نظر تو كاملا روشن است بنابراين يكى از اين دو صيحه پاكيزه و بيرون از اين كيان است و ديگرى كه صيحه اختيارى است آلوده‌ى به چركينى ريا و سمه مىباشد و لاجرم صيحه اولين همان صيحه‌ايست كه دلها بدان در گردش و روحها از كيفيت آن در آسايش و نفسها منقاد و در پيرايش آن قرار گرفته‌اند و صيحه اختيارى آن صيحه‌ايست كه دلها آن را نمىپذيرند و ارواح هيچ‌گونه علاقه‌اى بدان نشان نمىدهند و نفسها هم هرگاه بدان توجهى داشته‌اند از جهت اهميت و ارزش آن صيحه نبوده بلكه بخاطر آن است كه همچنان‌كه اختيار بر آنها چيره گرديده صيحه اختيارى را هم به حكم سنخيت مىپذيرند و از آن استقبال مىكنند .\r\nباز هم تفاوت ديگر صيحه غير اختيارى موجب شگفتى و خرق عادت براى صيحه‌هاى ديگر بود و ليكن صيحه اختيارى موجب شگفتى و خرق عادت براى صيحه‌هاى ديگر نمىشود و نمونه‌ها و امثال آن هم بسيار است به خلاف غير اختيارى كه نمونه‌اش بسيار اندك است .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nدر پايان اين بحث شايسته است بگوئيم صيحه غير اختيارى كه پاكيزه‌ى از همه گونه الواث و آلودگيهاست به آسانى در دست اختيار سالك قرار نمىگيرد بلكه پيدايش آن از آن هنگامى است كه سالك كاملا در اختيار شيخ راه خود در آمده و فانى در اختيار وى شده باشد و سلب اختيار به اختيار كردن او از خود بنمايد .\r\n\r\nصيحه فقرا\r\nاز جنيد قدس اللّه روحه سؤال شد صيحه فقرا چيست و چه اثرى بر پيدايش آن مترتب مىگردد ؟ وى در پاسخ گفت صيحه فقرا اسم اعظم خداست بنابراين كسى كه آن را انكار نمايد و يا به ديده‌ى كراهت و تنفر بدان نگران باشد از لذت صيحه روز قيامت محروم خواهد ماند .\r\n\r\nحزن و اندوهناكى\r\nحزن يا اندوهناكى سكوت محض است كه موجب صيحه نمىشود و هرگاه هم صدائى از انسان محزون به گوش برسد بيش از آه سردى كه از دل اندوه رسيده‌اى به گوش برسد چيز ديگرى نبوده و هرگاه حزن شدت و قوت پيدا كند صداى محزون از حالت سردى قدم فراتر گذارده و به صورت ناله يا صداى تيرى كه از كمان\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nخارج مىشود به گوش مىرسد و هرگاه از ناله هم گذشت حزن به آخر رسيده و نشاط و مزح روى مىآورد و پيداست كه انسان محزون در چنين حالتى با صفت حزن ارتباط و انسى ايجاد كرده است و ناله و فريادى ندارد براى اينكه وجود حزن بدنبال فوت محبوب و از دست دادن اوست و هرگاه نشاط و فرح به وى روى آورد پيداست كه دست به دامن محبوب شده و گم‌شده‌ى خود را يافته است و كيفيت آن را بدين توضيح بيان مىكنيم آنگاه كه حبيب تمايل بىنهايتى به محبوب خود پيدا مىكند مجذوب او گرديده و اشتياق ديدار او را چون مادرى كه شيرين‌ترين فرزندان خود را در دامن خود نگهدارى مىكند در دل خود مىپروراند و درحالىكه از نعمت وصل او برخوردار است از ديدار او همه گونه تمتع را بهره‌ورى مىنمايد و آه و ناله‌اى ندارد و به مجردى كه فراق و جدائى دست مىدهد از جدائى او محزون مىگردد اينك حزن به‌منزله لباس يا پوست است و ملبوس يا مغز به مثابه جذبه يا ناله‌ها است و به عبارت ديگر حزن به‌منزله لقمه و عاشق به مثابه خورنده و يا حزن همانند شراب و عاشق يا عشق به‌منزله باده‌گسار اكنون لباس‌پوش هرگاه قوى و فربه شود لباس بر اندام او تنگ شود و ناچار آن را از خود دور مىسازد و يا آن مقدارى از جامه را براى آسايش بدن خود مىدارد چه آنكه جامه در نزد دوستان حجاب است و بايد آن را دريد و از حجاب بيرون آمد و هرگاه مغز بزرگ شود پوست را مىشكافد و همچنين هرگاه دانه رو به نمو\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nگذارد زمين را مىشكافد و سر بيرون مىآورد و يا جوجه هرگاه اعضا و جوارحش تنظيم گردد و روح حيوانى در آن نفوذ نمايد پوست را مىشكند و از تخم خارج مىشود و هرگاه لقمه‌هاى اندوه و جرعه‌هاى پىدرپى آن گلوى محزون را بفشارد بىاختيار صدائى كه حاكى از گلو گيرى اوست از حلقوم او شنيده مىشود و به همين نسبت مىتوان گفت صداها و آوازهائى كه از پرندگان به گوش مىرسد يا از طربناكى و نشاط آنهاست كه همراه با اندوه و گرفتارى نبود و يا بر اثر گرفتارى است كه اكنون ناله و فرياد بر حزن آنها مىافزايد و ممكن است انسان سالك بسر حدى برسد كه صداى پرندگان از او به گوش برسد و اين‌گونه صداها كه از وى شنيده مىشود نتيجه‌هاى بسط و انس به خداست كه توأم با فرحناكى و نشاط ويژه‌اى مىباشد .\r\n\r\nصيحه فقير\r\nدر يكى از اوقات در راه كربلا با فقيرى ملاقات دست داد و همراه او به راه خود ادامه مىدادم در آن حال صدائى مانند صداى پرنده از وى به گوشم رسيد از شنيدن آن صدا بر وى ايراد كرده و پرسيدم اين چه صدائى بود در پاسخ گفت : هرگاه خدا بخواهد خير است و مبارك است و بيش از اين سخنى نگفت زيرا او با هوشيارى كه داشت اطلاع پيدا كرد كه من هنوز به مقامى نرسيده‌ام كه بتوانم\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nپاسخ او را كاملا درك نمايم پس از چندى كه بدان مقام نايل آمدم و واقعيت آوازهاى پرندگان را دريافتم پى به صيحه‌هاى آن روز آن فقير بردم و دانستم كه عمل آن هنگام وى بجا بود آنگاه انگشت پشيمانى به دندان گزيدم و شگفتى كنان حالت حيرتى به من دست داد و مردم بىخبر مرا ديوانه مىپنداشتند .\r\n\r\nوالاتر از صيحه\r\nحالت ياد شده از جمله حالات ارزنده است در عين حال حالت عالىترى از آن هم احساس مىشود و آن حالت آن است كه فقير بتواند آن حالت را در اختيار خود در بياورد زيرا هرگاه آدمى قادر باشد كه حالت خود را در اختيار در آورد اهميتش بيشتر از حالت خود آدمى است و جهتش آن است كه آدمى در آغاز كار بر اثر آنكه در حيطه اختيار حقتعالى در مىآيد از اختيار خود اعراض مىنمايد پس از اين ترقى كرده و به اختيار حقتعالى متصف مىگردد و اين‌گونه اتصاف اهميتش بيشتر از فناى در اختيار حقتعالى است و اين والاترى در برابر هرگونه تهاجمى پايدارى نمايد و از بوته آزمايش به خوبى برآيد و در ميدانهاى جلال و كبريائى است سبق از ديگران بجهاند و بر هم سالكان خويش پيشى گيرد و در فضاى هويت چون پرنده‌ى سبكبالى به پرواز در مىآيد تا در نتيجه‌ى آن جامه‌ى اتصاف بر اندام خويش پوشاند و خلعت اختيار را زيور خويشتن قرار داده بدان مخلع\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمىگردد پس اوست كه در اين راه خليفه بالاستحقاق حضرت إله است چنانچه حضرت او در آيات 74 و 39 و 30 سوره اعراف و فاطر و بقره فرموده :\r\n يَجْعَلُكُمْ خُلَفاءَ الْأَرْضِ  و  خَلائِفَ فِي الْأَرْضِ  و  إِنِّي جاعِلٌ فِي الْأَرْضِ خَلِيفَةً  .\r\nخداى متعال شما را جانشينان بالاستحقاق خويش در روى زمين قرار داده و شما جانشينان او در زمينيد و من هستم كه خليفه خويش را در روى زمين مقرر مىدارم .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nفصل\r\n\r\nاسباب يقين\r\nموقعى كه هنگامه‌ى غيبت فرارسد آسمانها ظاهر مىگردد و در ميان آنها ستارگان و خورشيدها و ماههائى وجود دارد كه همگى آنها وسائل و اسباب يقين‌اند و بايد دانسته شود كه ستارگان مزبور محض ستارگان آسمانى نبوده بلكه براى اين ستارگان تفسير و معناى علىحده‌ايست چنانچه گاهى آنها و اقران و هنگامى گوهر اشخاص مردمان نام برده مىشود .\r\nاكنون هرگاه ستارگان و ماه و خورشيدها براى سالك ظاهر گردند و آنها در هنگامى اين ظهور را براى او ابراز بدارند كه در مراتب آسمانى ثابت بوده و هيچ‌گونه قصد هجوم عليه او را نداشته باشند در چنين حالى بر او وارد مىشوند و دل از زيارت و ديدار خرسند مىگردانند و هرگاه از در هجوم بر وى داخل شوند باز هم نظر ديگرى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nجز ورود بر او و زيارت او را نداشته‌اند و بزرگى و كوچكى و صفا و خفا و نور و كثرت و قلت و اجتماع و افتراق آنها همگى نشانه‌ها و آيات بزرگى و كوچكى و صفا و خفا و نور و كثرت و قلت و اجتماع و افتراقى بوده كه در وجود زائران رسوخ و ثبوت داشته است .\r\nو گاهى است كه انسان سالك بروج دوازده‌گانه و منازل بيست و هشتگانه آسمان و قرب و بعد و تثليث و تربيع و قرن و تقابل هفت ستارهء سيار را « 1 » كه با بروج خويش دارند مشاهده مىكند و به معناى واقعيت آنها كه در انتظار وى بوده مىرسد و نشئه وجودى آنها براى وى به حصول مىپيوندد .\r\n\r\nزيارت امير\r\nآنگاه كه در خلوت از خود غيبت كرده بودم در مكاشفه مشاهده كردم كه خورشيد از برج قوس بيرون آمد و من داخل در برج جدى گرديدم در همان حال مشاهده كردم وزيرى كه امارت آن خطه را به عهده داشت براى ديدار من بر من وارد شد از اين پيش آمد دانستم كه امير فروتنى كرده و فقير را به ديدار خود متمتع ساخته .\r\n\r\n\r\n","description":"","footnote":"\r\n( 1 ) -\r\n در سماء هفت كوكب سيار * خلق كرده خداى عز و جلّ \r\n قمر است و عطارد و زهره * شمس و مريخ و مشترى و زحل \r\n","page_name":" 224 ","page_number":224},
  {"content":"\r\n\r\n\r\nعلت ديدار\r\nبدنبال آنچه گفته شد لازم است علت ديدار را به اين گونه توضيح داد كه پيش آمد مزبور منوط به اجتماع ارواح است زيرا ارواح پيش از اجساد آفريده شده‌اند « 1 » و هنوز كه تماسى با اجساد نداشته‌اند به حكم الارواح جنود مجنده چون لشگريانى كه در ميدانى گرد هم اجتماع مىكنند مجتمع عظيمى را تشكيل مىداده و به زيارت يكديگر مىپرداختند و به حسب شرافت و اهميتى كه داشتند اين ديدار را پيش از اجساد انجام مىدادند و چنانچه مىدانيم اين حقيقت ويژه افراد بخصوصى نبوده بلكه همه‌ى مردم از آن برخوردار خواهند داشت جز اينكه هر ذائقه‌اى چاشنى اين‌گونه ديدار را نمىتواند بچشد و آنها كه تباهى و فسادى در قوه‌ى ذائقه‌شان وجود دارد از اين چاشنى محرومند و همچنين كسى كه نابيناست و درهاى آثار نورانى وجود و احكام خاصه‌ى آن بر روى او بسته شده و از بينائى محروم است از ديدار آن واقعيت محروم گرديده است .\r\nاز طرف ديگر محروميت كلى مورد نظر نبوده بلكه هر كسى به قدر استعداد و لياقتش مىتواند از اجتماع ارواح بهره‌گيرى بنمايد اكنون با توجه بدانچه گفته شد براى عموم مردم از اين نقطه نظر\r\n\r\n\r\n","description":"","footnote":"\r\n( 1 ) - در مجمع البحرين ذيل توضيح كامل از روح مىنويسد فى الحديث ان الله تعالى خلق الارواح قبل الاجساد بالفى عام و بيانى از شيخ مفيد ايراد كرده بدانجا مراجعه شود .\r\n","page_name":" 225 ","page_number":225},
  {"content":"\r\n\r\nدو گونه خطر احساس مىشود 1 - خطر قلبى 2 - خطر ذكر زبانى ، و آنگاه كه مذكورشان بر آنها هجوم آورد متعرض اين مثل مىشوند كه اذا ذكرت الحبيب فهيئ الزبيب ياد حبيب مستلزم كشمش و زبيب است يعنى اين آمادگى و اين‌گونه پذيرائى در هنگامى است كه روح حبيب به ديدار تو بيايد و يا تو او را با لباس روحانيت ديدار نمائى و اين‌گونه زيارت ، زيارت فردى است .\r\nآرى اين مختصر مربوط به ديدار عامه مردم بود و نحوهء زيارت خاصه به اين كيفيت است كه وى در دل خود احساس مىكند كه به زيارت دوست و حبيبش پرداخته و يا حبيبش به ديدار او آمده و چنين و چنان ماجرائى فىمابين آنها اتفاق افتاده است و يا سنگينى در خود احساس مىنمايد كه بر اثر آن اطمينان حاصل مىكند دوستش به ياد او افتاده است سپس اين سنگينى رو به تزايد مىگذارد تا ابر سفيد رنگى را در برابر خود مشاهده مىكند كه افتان‌وخيزان در برابر او در حركت است و نورى را در برابر خويش مىبيند كه حركت مىكند و به نور افشانى مىپردازد تا به حدى كه او را از كردار خويش به شگفت مىآورد و كسى را ماند كه چيز بر خلاف انتظارى را مىبيند و يا صداى بىسابقه را استماع مىكند و در نتيجه ديدگان او به حركت در آمده و به چيزى نگران مىشود و بدون آنكه پلكهاى چشمان او جابجا شود محلى را مورد مشاهده خود قرار مىدهد و در اين حال از همه چيز و حتى از خود هم خاطر مىنمايد و اين رفتار\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبىسابقه از آنجا براى وى متمثل مىشود كه در عالم ارواح چنان ارتباطى فيما بين ارواح وجود داشته و اكنون نمودارى از اسرار عالم ارواح براى وى ظهور مىكند و خواص از مردم بدنبال پيش‌آمدى كه براى آنها شده است متوجه مىشوند كه در عالم اشخاص زيارتى براى آنها بوجود آمده آرى اين‌گونه زيارت همان زيارت روحى است كه در عالم ارواح و پيش از اجساد براى آنها بوقوع پيوسته .\r\n\r\nدر مراجعت شيخ\r\nدر آغازى كه به خدمت شيخ عمار رسيدم و اتصالى فيما بين واقع شد از اين‌گونه زيارت مطلع بودم ليكن صدق و كذب و صحت و سقم آن براى من مسلم نبود تا اينكه شيخ به يكى از ديهات مسافرت كرد در مراجعت و در هنگامى كه نزديك به شهر رسيد سنگينى شيخ و سايه و همت او را در خود احساس كردم و چنان تحت تأثير وقار او قرار گرفته بودم كه گويا كوه گران‌بارى بر روى من افتاده كه تاب و توان حركت را از هر جهت از من سلب كرده است در اين موقع بود كه دريافتم شيخ از سفر باز گشته و نزديك به شهر رسيده خطاب به - حاضران گفتم برخيزيد تا به استقبال شيخ رويم زيرا شيخ نزديك به شهر رسيده حاضران كه انتظار چنين سخنى را نداشتند اظهار داشتند از كجا فهميده‌اى كه شيخ از سفر بازگشته و نزديك شهر رسيده ؟ گفتم از آنجا كه سنگينى و وقار شيخ را در خود احساس\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nكردم آنها كه از اين حقيقت اطلاعى نداشته بر من خنديده و مرا به باد استهزا گرفتند و هنگامى كه جديت و كوشش استقبال وى را در من ديدار كرده آماده استقبال شده و تصميم داشتند تا گفته‌ى مرا هم در بوته آزمايش قرار بدهند هنوز از شهر دور نشده بوديم كه شيخ را بر تلى مشاهده كرده كه بر فراز اسبى قرار گرفته و راهى شهر است به مجردى كه آنان شيخ را مشاهده كردند از پيش بينى من به شگفت آمده و از كردار استهزاگرانه خود پشيمان شدند .\r\n\r\nتشكل ارواح\r\nگفتيم ديدار ارواح براى عامه و خاصه است ليكن ارواح از جهت خواص از مردم به هيئت خورشيد و ماه و خمسهء متحيره « 1 » و ديگر از ستارگان كه در آسمان ثابت‌اند متشكل مىگردند و براى آنها آغازى كه آغازها و انجام و انجامهاست . بنابراين در آغاز و در حال غيبت مشابه با نقطه‌اى ظاهر مىگردد پس از آن بزرگ شده و به صورت ستارگانى ظهور مىنمايد و گاهى در حال شهادت ظاهر مىشود و سالك در آن هنگامه ديدگان را بسته و پلكها روى يكديگر قرار\r\n\r\n\r\n","description":"","footnote":"\r\n( 1 ) - خواجه نصير طوسى در سى فصل مىفرمايد خمسه متحيره عبارت است از عطارد و زهره و مريخ و مشترى و زحل و اين پنج ستاره را از آن جهت متحيره گفته‌اند كه داراى استقامت و وقوف و رجوع و وقوف و استقامت‌اند بخلاف شمس و قمر كه همواره داراى استقامت‌اند پس تحيرشان از جهت حالات مختلفه است .\r\n","page_name":" 228 ","page_number":228},
  {"content":"\r\n\r\nگرفته سپس رو بتزايد گذارده و بر اثر همين تزايد است كه ستارگان در روز روشن و درحالىكه ديدگان او باز است براى انسان سالك آشكارا مىگردد و او هم يك يك آنها را از نزديك مشاهده مىنمايد و اين جملات مباركات بر زبان او جارى مىگردد .\r\nسبحان اللّه و الحمد للّه و لا إله الا اللّه و اللّه اكبر و لا حول و لا قوة الا باللّه العلى العظيم .\r\nيعنى با ديدن آنها به تسبيح و تحميد خدا مىپردازد و او را به يكتائى مىستايد و معتقد است كه بزرگتر و عالىمقام‌تر از آن است كه به وصف در آيد و پشتيبانى از خود را در صراط مستقيم سلوك و نيرومندى در اين راه منحصر به خداى عاليمقام و بزرگوار مىداند .\r\nگاهى شدت تزايد و ارتباط بسر حدى مىرسد كه براى سالك حالتى دست مىدهد كه به همت خود ارواح را خواه ناخواه حاضر مىكند و به احضار ارواح مىپردازد و بار ديگر شدت تزايد به پايه‌اى ارتقا پيدا مىكند كه ميان ارواح احيا و اموات و همچنين ميان ارواح پيمبران و شهيدان و ديگر از مردمان امتياز مىدهد .\r\n\r\nظهور و اشراف\r\nهرگاه آسمان و ستارگان در آن براى سالك ظهور نمايد ظهور آنها يا از فوق است و يا از تحت و يا از زبرين است و يا از زيرين هرگاه ظهور كواكب از زبرين او باشد بديهى است از آغاز\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاشراف و اطلاع بر احوال بندگان بوده و اشراف مزبور به حديست كه سالك در آنها تصرفى به عمل نمىآورد و در عين حال بىخبر از آنها نبوده بلكه در خويش احساسى مىنمايد و لذت ديدار آنها را در كام خود حس مىكند و حال خود را همتاى با احوال آنها مىبيند .\r\nو هرگاه آسمان و ستارگانى كه در آن وجود دارد از زيرين خود مشاهده كند اشراف كامل است و حق تصرف در آنها را دارد و همين حقيقت را كه اشراف كامل و تصرف سالك باشد مىتوان از مضمون آيه شريفه از سوره انعام كه فرموده و هو القاهر فوق عباده بدست آورد كه سالك بر اثر اشراف كامل به جائى مىرسد كه بر همه بندگان او تفوق پيدا مىكند و چيره بر آنها مىشود و نشان تصرف مزبور آن است كه هر دو قطب را در برابر خود مشاهده مىكند و بروج دوازده‌گانه و منازل بيست و هشتگانه خورشيد و ماه را در پيش نظر خود مىبيند آن‌چنان‌كه مىتواند دست تصرف در يك يك از آن منازل داخل كند و از آنچه در آنها اتفاق مىافتد استخبار نمايد .\r\n\r\nنظر حقتعالى\r\nدر يكى از اوقات كه حالت بيخودى به من دست داده بود يكى از دانشوران شريعت را ديده و در آن حال آسمان با كواكب رخشانش\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبه نظر من مجسم گرديد از من پرسيد آيا معناى ستارگان و خورشيد را مىدانى ؟\r\nدر پاسخ گفتم معناى آنها را بگو گفت خداى متعال در هر شبانه روز به نظر عنايت خويش به بندگان خود مىنگرد اينك ستارگان آيت نظارهء شبانه‌ى او و خورشيد نشانه نظاره‌ى روزانه اوست .\r\n\r\nقرآن و كواكب\r\nدر يكى از بيخوديهاى خويش آسمان ستاره دار را مشاهده كردم و از زبان ويژه آنها آيات قرآن و آية الكرسى به گوشم استماع نمودم و آية الكرسى را بدين شكل مشاهده كردم اللّه : : : : : : و لا و در عين حال نه كلمه‌اى به چشم من آمد و نه حرف نبشته‌اى را ديدم .\r\n\r\nدر غيبت ديگر\r\nدر ديگرى از بيخوديها آسمان را همانند قرآن مشاهده كردم كه با شكلهائى از چهار نقطه به طرز زير مشاهده مىشد :\r\n\r\n\r\n","description":"\r\n. . . . . . . . . . . .\r\n. . . . . . . . . . . .\r\n. . . . . . . . . . . .\r\n. . . . . . . . . . . . الآية\r\n","footnote":"","page_name":" 231 ","page_number":231},
  {"content":"\r\n\r\nو آن آيه كه به صورت نقاط ظاهر شده بود آيه 39 سوره طه بود كه فرموده :\r\n  وَ أَلْقَيْتُ عَلَيْكَ مَحَبَّةً مِنِّي وَ لِتُصْنَعَ عَلى عَيْنِي إِذْ تَمْشِي أُخْتُكَ .  \r\nدوستى خودم را در باطن تو القا كردم اينك آنگاه كه خواهر تو به مأموريت خويش گسيل شده تو آن وظيفه‌اى را كه دارى در برابر من به انجام برسان آرى من بوجود آن پى بردم و آن را تلاوت كردم و به زبان الهام استماع كردم كه اين آيه دربارهء زنى است كه من او را مىشناسم و بنام بنفشه خوانده مىشود و نام غيبى او استفتين است .\r\n\r\nكينه‌ى مؤلف\r\nهرگاه سالك سائر مقبول درگاه و كردار او پسنديدهء بارگاه باشد او را در وراى اين عالم به نامى مىنامند و به كنيه‌ى ويژه‌اى مىخوانند و نام شيطان و اسم اعظم حضرت سبحان هم بوى اعلام مىشود - و به همين مناسبت نام غيبى من قنطرون بود و اما كنيه‌ام بشرح زير است .\r\nآنگاه كه در اسكندريه بسر مىبردم و در محضر حافظ سلفى اصفهانى بسماع حديث مىپرداختم و او پيرمرد كهن سال شافعى مذهب و سلفى مرام بود و متجاوز از صد سال از عمرش گذشته بود در حال بيخودى حضور انور حضرت رسول اكرم صلى اللّه عليه ( و آله )\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nو سلم مشرف گرديدم و جز من و آن حضرت ديگرى نبود و به‌اندازهء به مقام نبوت آن حضرت نزديك بودم كه زانوهاى من مماس با زانوهاى مبارك آن جناب بود در آن حال به خاطرم رسيد كه من هر روز خود را موظف كرده تا آياتى از قرآن بخوانم و تقديم حضور مبارك نمايم اينك وظيفه هر روز خويش را در پيشگاه مبارك تلاوت نمايم پس از آنكه آيات چندى را تلاوت كرده و به عرض مبارك تقديم داشتم حضرتش پسنديده و فرمود به همين پسنديدگى در روز احاديث را سماع مىكنى و به همين شايستگى هم در شب به تلاوت قرآن مىپردازى - بدنبال آن به خاطرم رسيد تا از حضرتش تقاضاى كنيه‌اى بنمايم و معروض خاطر داشتم يا رسول اللّه آيا كنيه‌ى من ابو الجناب ( بكسر جيم و تخفيف نونست ) يا ابو الجناب ( بفتح جيم و تشديد نون ) و علاقه‌مند بودم حضرتش كنيه‌ى مرا به تخفيف نون تعيين فرمايد فرمود چنان نيست بلكه كنيه‌ى تو ابو الجناب به تشديد نونست و مصاحبى كه در آن حال به نظر آمد به زبان اعتراف عرضه داشت آرى او ابو الجنابست .\r\nو شكى نيست در هر دو گونه كنيه سر دنيا و آخرت نهفته است و هرگاه حضرتش كنيه مرا ابو الجناب به تخفيف نون تعيين كرده بود مصاحب دنيا مىشدم و از آنجا كه فرموده كنيه‌ى من ابو الجناب به تشديد نون است بخواست خدا از دلبستگى به دنيا و آخرت اجتناب نمودم .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nماجراى با شيطان\r\nگفتيم از اسامى كه در حال قبولى سالك بوى القا مىشود يكى اسم شيطانست و من آنگاه كه در حال بيخودى بودم شيطان را ديده و شناختم و در عين حال به ديده‌ى انكار و ناآشنائى بوى نگريسته تا وى را در بوته آزمايش قرار داده كه بدانم راست مىگويد يا دروغ از وى پرسيدم تو كيستى و نام تو چيست ؟\r\nدر پاسخ گفت من مرد غريبى هستم و نامم بوناق است گفتم نه چنين است بلكه تو عزازيلى ( يعنى شيطان ) وى كه چنين انتظارى را نداشت به من هجوم آورده گفت آرى من عزازيلم و از چنين اظهاريه‌اى چه نظرى داشتى و ميان ما و او ماجرايى اتفاق افتاد از جمله ديدم جامه‌ام به جامه او دوخته شده چنانچه بدنم مماس با بدن او و آستينهايم در آستينهاى او داخل گرديده از اين حال احساس بيچارگى كرده و مانند اينكه راه نجاتى مىطلبيدم از وى پرسيدم بچه وسيله‌اى ممكن است فرزند آدم از دست تو رهائى پيدا كند ؟\r\nگفت در صورتى فرزند آدم از چنگال من آسوده خاطر مىشود كه جامه‌اش را از جامه من دور كند بدنبال آنچه گفت به كشش افتاديم او مىكشيد و من مىكشيدم سرانجام بر او پيروز آمدم و جامه‌ام از جامه او جدا شد و او برهنه اندام گرديده و بلافاصله نابينا شد و اين واقعه را مىتوان با مضمون اين حديث مقايسه كرد كه فرموده است همانا شيطان مانند خون در رگ و پيوند آدمى جاريست اينك با\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nروزه گرفتن از مجارى او جلوگيرى به عمل آوريد و مؤيد آن حديث ديگرى است كه فرموده ايمان برهنه است و آن را با جامه تقوا بپوشانيد چه آنكه پرهيزكارى دلها را از بندهاى شيطان مىرهاند .\r\n\r\nخرقه صوفى\r\nآرى لباسى كه بدن مرا آراسته بود خرقه‌اى بيش نبوده و آن خرقه هم خرقه بيچارگى و ناتوانى بود نه جامه نيرومندى و خودسازى و آن خرقه است كه صوفيان آن را به تن مىآرايند و اندام خويش را به‌وسيله‌ى آن مىپوشانند و آن را موجب عبرت خود قرار مىدهند زيرا بيشتر اوقات چيزى از آدمى به ظهور مىرسد كه مناسب با صورت ظاهرى او بوده باشد به جهت آنكه مسلمانان و مؤمنان جاسوسان و ديده‌بانان خدا در روى زمين‌اند بنابراين هرگاه ژنده‌پوشى را در خرابات به بينند او را به سختى سرزنش و توبيخ كرده بلكه هيجانى به آنها دست مىدهد كه او را مىزنند و دور مىكنند و خراباتى بودن او مانع از ضرب و شتم او نمىشود و هرگاه او را به لباس ژنده‌پوشى مشاهده ننمايند هر چه هم وليى از اوليا باشد او را معذور مىدارند و ظاهر او را وسيله‌ى پوزش خود قرار مىدهند زيرا او تظاهرى به خرقه‌پوشى نكرده و هرگاه مواقع ظاهرى بر طرف شود مورد رحمت حق تعالى قرار خواهد گرفت و خدا هم او را در\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nپرده‌ى عفو خويش قرار مىدهد و ممكن است پس از اين توبه‌ى او را بپذيرد .\r\n\r\nنفس و هوا\r\nنفس آدمى زنده است و مرگ بر او مسلط نمىشود و آن نفس همانند افعى است چنانچه هرگاه افعى كشته شود و به خوبى سر او را بكوبند و پس از آن پوست از بدنش بكنند و گوشت آن را بپزند و بخورند و پس از سالها پوست آن را در تابش آفتاب در آورند به حركت در مىآيد نفس آدمى هم همانند آن خزنده‌ى زهرآگين است به مجردى كه به آتشهاى هوا و شهوت و به حرارت شيطنت برسد به - حركت در مىآيد و سپس همواره اعضا و جوارح آدمى را در دست ستمكارى خويش قرار مىدهد و نيروهاى معنوى و اغذيه روحانى را از وى باز مىدارد تا در نتيجه‌ى آن خود را بر سر پا نگه بدارد « 1 » اينك قطع اين ماده به تغيير صورت است و همين قطع و تغيير مقصود اصلى\r\n\r\n\r\n","description":"","footnote":"\r\n( 1 ) -\r\n نفست اژدرهاست او كى مرده است * از غم بىآلتى افسرده است \r\n گر بيابد آلت فرعون او * كه به امر او همىرفت آب جو \r\n زانكه او بنياد فرعونى كند * راه صد موسى و صد هارون زند \r\n كرمك است اين اژدها از دست فقر * پشه‌اى گردد ز مال و جاه ، صقر \r\n اژدها را دار در برف فراق * هين مكش او را به خورشيد عراق \r\n تا فسرده مىبود آن اژدهات * لقمهء اوئى چو او يابد نجات \r\n مات كن او را و ايمن شو ز مات * رحم كم كن نيست او زهل صلات \r\n","page_name":" 236 ","page_number":236},
  {"content":"\r\n\r\nاز گفته‌ى ماست كه مىگوئيم از جمله ويژگيهاى عصمت يكى عدم توانائى است .\r\n\r\nعصمت و چگونگى آن\r\nعصمت منحصر به فرد نبوده بلكه ظهور و كيفيت آن به انحاء مختلف است چنانچه گاهى بدون واسطه است از قبيل عصمت پيمبران و فرشتگان و گاهى با يك واسطه هويدا مىشود و هنگامى با هزار واسطه و مانند زنجيرى ظهور مىكند و اين زنجير عصمت را سالك آگاه و بيدار راه مشاهده مىنمايد و غافل نادان كه حيرت زده گرديده از آن اثرى مشاهده نمىكند .\r\nبخش عصمت كه بلا واسطه است شخص معصوم بجز از پروردگارش ديگرى را مشاهده نمىكند بخش دوم كه عصمت با واسطه واحده است جز خود ديگرى را نمىبيند بنابراين سالك در آغاز كار نخست سبب را مىبيند پس از آن به مشاهده مسبب اشتغال مىورزد سپس روزگارى با سبب الفت مىگيرد و پس از آن به مشاهده مسبب مىپردازد تا كار او به جائى منتهى مىشود كه سبب و مسبب را مشاهده مىكند و در اين هنگام است كه جهان باقى را براى خود برمىگزيند و از دنياى فانى اعراض مىنمايد و بجز از مسبب ديگرى را نمىبيند و همين است نتيجه‌ى گفته‌ى برخى از مشايخ قدس اللّه ارواحهم كه فرموده است خدا را پس از مشاهدهء هر چيزى ديدم و بعد از آن خدا را با\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nهمه چيز مشاهده كردم و پس از آن خدا را پيش از همه چيز مشاهده كردم اين سخن حاكى از استغراق او در ذكر خدا و فناى او در توحيد بارىتعالى بوده و حقيقت اين موضوع را با اين بيان مىتوان توضيح داد كسى كه با برناى فريبا رخسارى روبرو مىشود در آغاز رؤيت كه دل رائى را دربند خود قرار مىدهد چند موضع از اندام او جلب توجه او را مىنمايد مثلا رخسار و اندام او را مشاهده مىكند و چشم و بينى و گونه و دهان او را به ديدهء عشق و شور مىنگرد و يكى بعد از ديگرى از مشاهدات خود را در بوته استحسان قرار مىدهد و محبتى از آنها در دل وى رسوخ مىكند و آن فريبا در كانون دل او جاى پيدا مىكند و از آن پس چشم سر و دل از در محور اوصاف شايسته‌ى وى به حركت در مىآيد و كمال دوران خود را در گرداگرد صفات ويژه‌ى او به اتمام مىرساند و در نتيجه آن عشق وى هم به كمال مىرسد و سراسر دل او را فرا مىگيرد و روزگارى بدين حال باقى است چنانچه با اوصاف آن فريبا و شخص او سر و سرى دارد و همواره او را حاضر در نزد خود مىبيند و به ياد او شب را به روز و روز را به شب مىرساند تا آن هنگام كه اوصاف موصوف و توجه بدانها از باطن او مىزدايد و تنها خود موصوف در دل او باقى مىماند به همين نسبت ياد آورى از آيات و مطالعه آنها از دل سالك مىكاهد و تنها خالق آيات و تذكر از حضرت او در دل وى باقى مىماند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nدر حفظ خدا\r\nولى خدا كه دل به حضرت او داده و از غير او چشم پوشيده داراى نشانهائى است از جمله نشانهاى او يكى آن است كه شخص ولى از سوى حضرت پروردگار محفوظ مانده و بر اثر امورى پىدرپى كه خود سالك عارف بدانهاست و همانها هم به امر حقتعالى حافظ و حارس او مىباشند محفوظ مىماند .\r\n\r\nالطاف الهى\r\nاز جمله نشانهاى ولى خدا آن است كه حضرت او تعالى دوست خود را به انواع الطاف الهى خويش مشرف مىگرداند الطاف بىنهايت و ناشمار و كرامتهاى بيرون از حد او را از هرگونه كارهاى ناپسند باز مىدارد و چگونگى زشتى آنها را در آن حال بوى القا مىفرمايد و از اين راه او را به بازگشت از خطا و خطل و توبه و انابه وادار مىگرداند و از راه خواب يا مكاشفه وسايل تنبيهى او را فراهم مىآورد و نسبت به پاره‌اى از كارها وى را در معرض عتاب قرار مىدهد غرض اصلى از همگى اين الطاف آن است كه يقين كاملى براى سالك بوجود بيايد و گاهى است كه يقين به ناپسنديها براى او بيشتر و زيادتر از ايجاد يقين به پسنديدگىهاست زيرا هرگاه بنده به خوبى از عهده‌ى فرمانبردارى آقايش برآيد مورد توجه وى قرار گرفته و آقا هم در برابر عهده دارى وى به او خلعتى مرحمت مىكند و هرگاه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاز فرمان او سرپيچى كند وى را تنبيه كرده و به زندان و بندى كردن او اقدام مىنمايد و پيداست كه تنبيه و احسان آقا نسبت به بنده‌اش همراه با غرض‌ورزى نبوده بلكه دليل بر آنست كه از اين راه تعلق قلبى به او داشته كه در برابر فرمانبردارى وى به احسان او پرداخته و در مقابل مخالفت او به تنبيه او اقدام نموده است و ثابت است كه تنبيه آقا نسبت به بنده‌اش ارزنده‌تر از احسان اوست زيرا ممكن است احسانى كه سيد به بنده‌اش نموده به جهت خدمت باشد كه وى انجام داده و يا به مناسبت كرمى بود كه شخص سيد را به بخشايش بر آن وادار كرده و يا به‌وسيله تعلق خاطرى بود كه بوى داشته ليكن تنبيهى كه نسبت به وى انجام داده است منحصر به تعلق قلبى او بوده كه بنده‌اش را دوست داشته و مىخواسته همواره بنده‌اش انسان وظيفه‌شناس و سر به فرمان باشد و محبتى كه نسبت به وى انجام داده است از قبيل موافقت محب با محبوبست .\r\nو به همين نسبت هرگاه سالك در معرض عتاب پروردگارش قرار بگيرد و در خوابى كه خود ديده يا ديگرى براى او مشاهده كرده و يا گرفتار نكبت و اندوهى شده يقين خواهد كرد اين‌گونه پيش‌آمدهائى كه براى او اتفاق افتاده بهتر از احسانى است كه پروردگار او نسبت بوى انجام مىدهد براى اينكه اكرام و احسان از جمله صفات حقتعالى است و ليكن شكنجه و عقوبت از صفات او نمىباشد و محض محبت است كه بنده را از طغيان و سركشى باز بدارد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nاجابت دعا\r\nاز جمله نشانهاى ولى خدا يكى آن است كه خداى متعال دعوت او را اجابت مىكند و تير دعايش را به هدف مقصود مىرساند و چنانچه مىدانيم دعوات اوليا خدا به صورت واحد به اجابت نمىرسد بلكه از نظر اجابت دعا مختلف‌اند چنانچه برخى از آنها دعايشان بلافاصله و در حال حاضر به اجابت مىرسد و بعضى پس از سه روز دعاشان مستجاب مىشود و عده‌اى پس از يك هفته دعاشان به اجابت مىرسد و گروهى با گذشتن يك ماه دعاشان مستجاب مىشود و جمعى در ظرف يك سال به مرادشان نايل مىگردند و بالاخره كم و زياد مدت اجابت دعواتشان بحسب منازل و قرب و بعدى بوده كه با خدا داشته‌اند و مراد از دعا جمله رب افعل كذا و كذا نبوده زيرا اين جمله دليل بر دعاى قلبى اوست ( شعر ) .\r\n ان الكلام لفى الفؤاد و انمسا * جعل اللسان على الفؤاد دليلا \r\nدل محل ظهور سخن است و زبان دليل بر سخن قلبى است .\r\n\r\nاسم اعظم\r\nو از جمله نشانهاى ولى خدا يكى آن است كه اسم اعظم حضرت پروردگار بوى ارزانى شده و هر يك از اولياى حق اسم اعظمى از اسامى حضرت خداوندى را در اختيار دارند و خدا را بدان اسم اعظم\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمىخوانند و دعاشان به اجابت مىرسد .\r\n\r\nملاقات بابا يزيد\r\nدر يكى از اوقات مردى به ملاقات با يزيد رفت از او پرسيد اسم اعظم خداى متعال كدام اسم است ؟\r\nبا يزيد گفت نخست به من بگو كدام اسم از اسمهاى حضرت او كوچك‌تر است تا من اسم عظيم‌تر او را به تو معرفى نمايم آن مرد از شنيدن اين پاسخ متحير شده و گفت آرى همگى اسماء اللّه بزرگ است .\r\n\r\nدر خلوت بغداد\r\nدر يكى از اوقات كه در خلوت مسجد شونيزيه در بغداد بسر مىبردم كاغذى را ديدم كه بر روى آن نوشته بود « افتحبحنين » آن كلمه را يادداشت كرده و آن را به خادم آن بقعه نشان داده گفتم اين كلمه اسم اعظم خداست خادم حيرت زده سر به زير افكند و سخنى نگفت طولى نكشيد كوبه در مسجد به صدا در آمد در گشوده شد مرد ناشناسى وارد شد و قطعه‌اى از طلا نزد ما گذارد هنگامى كه آن مقدار از طلا را توزين كرديم معلوم شد به اندازه ده دينار وزن دارد از اين پيش آمد خادم بقعه به حالت غشوه در آمد پس از آنكه به حال عادى\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nبازگشت سرگردان و حيرت زده بود جريان را از او پرسيده گفت آنگاه كه تو گفتى آن كلمه اسم اعظم است در صحت آن به شك افتادم كه آيا آن كلمه اسم اعظم است يا خير براى رفع شك با خود گفتم پروردگارا هرگاه آن كلمه اسم اعظم است هم اكنون مردى را بسوى ما گسيل دار تا ده دينار پول بما بدهد كه آن را به مصرف دعوت فقرا برسانيم اكنون كه آن قطعه را مشاهده كرده از اينكه خواسته من بلافاصله به اجابت رسيده به حالت غشوه در آمدم .\r\n\r\nرؤياى خادم\r\nپس از چندى خادم بقعه خطاب به من گفت در رؤيا اشخاصى را ديدم و پنداشتم كه آنها فرشتگانند و مىگويند ما به فلانى ( نجم الدين كبرى ) اسم اعظم را تلقين كرديم اين سخن بر من گران آمد گفتم چرا به من اسم اعظم را تلقين ننموديد گفتند او در راه خدا مجاهدات و رياضات بسيارى را متحمل شده است و تو آن‌گونه رياضات را متحمل نشده‌اى و هرگاه تو هم مانند او رياضات در راه خدا را بر خود هموار بسازى اسم اعظم را بر تو تلقين خواهيم كرد .\r\n\r\nتلقين كنيه و نام\r\nهمچنان‌كه ولى خدا از مراتب اسم اعظم و آثار آن برخوردار مىشود از اسم و كنيه‌ى غيبى خود و نامهاى روحانيهاى جن و فرشته\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nنيز با اطلاع مىگردد .\r\n\r\nدرجات ولايت\r\nبراى سالك كه مفتخر به مقام ولايت مىشود سه درجه متصور است و تماميت ولايت او در آن سه درجه خلاصه مىشود درجه اولى تلوين است و درجه دومى تمكين و درجه‌ى سومين تكوين است و به عبارت ديگر درجه اولين علم است پس از آن حالت است و پس از آن فناى از حالت است در محول و يا مىگوئيم درجه اول تجريد است پس از آن تفريد و بعد از آن توحيد است يا مىگوئيم درجه اول خوف و رجاست پس از آن قبض و بسط و بعد از آن انس و هيبت يا مىگوئيم درجه نخستين علم اليقين است بعد از آن حق اليقين و پس از آن عين اليقين است بنابراين علم اليقين كسى است و حق اليقين حالتى است و عين اليقين فناء فى اللّه است و يا مىگوئيم درجه اولى عبادتست پس از آن عبوديت است و بعد از آن عبوديت « 1 » و يا مىگوئيم درجه اولى طلب عبد است بعد از آن قبول حق براى بنده است يعنى بنده حقتعالى را به حقانيت قبول داشته باشد پس از آن فناى در حق\r\n\r\n\r\n","description":"","footnote":"\r\n( 1 ) - عبوديت كه سومين مرتبه است عبارت از آنست كه بنده در مقام عبادت بسر حدى رسيده باشد كه از عبادت و عبوديت هم خاطر كرده باشد و درحالىكه محو معبود است به عبادت بپردازد و براى هر يك از مراتب شرح مفصلى است كه مقام گنجايش آنها را ندارد .\r\n","page_name":" 244 ","page_number":244},
  {"content":"\r\n\r\nاست و يا همچنان‌كه حسين بن منصور گفته مىگوئيم درجهء اولى قطع علائق است و دوم اتصاف به حقايق و سوم فناى از حقايق در حق الحقائق است و يا مىگوئيم درجه نخستين تعبد است بعد از آن عبوديت پس از آن حريت است يا مىگوئيم درجه اولى تذكر است پس از آن ذكر است و در آخر استغراق در مذكور است يا مىگوئيم درجه اولين فناى صفات عبد است پس از آن فناى در صفات حق است بعد از آن فناى در ذات حق است يا مىگوئيم درجه اولى عبارت است بعد از آن اشارت است و پس از آن غيبت بنده از ما سواى حق يا مىگوئيم اول حضور است بعد از آن غيبت است و در آخر احضار يا مىگوئيم نخست شهود است بعد از آن غيبت است و آخرالامر اشهاد است يا مىگوئيم اول تخلى است بعد از آن تجلى سپس تولى است و خدا دوستار نيكوكاران است .\r\n\r\nتشرف امر حق\r\nسالك سائر در صورتى از مرتبه‌ى ارزنده‌ى ولايت برخوردار مىشود كه شايستگى « كلمه كن » پيدا كند و اين جامه بس زيبا بر - اندام او راست آيد و كلمه « كن » همان امر حقتعالى است آنجا كه در سورهء نحل آيه 40 فرموده  إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ  هرگاه اراده كنيم كه معلوم عينى خويش را وجود عينى و خارجى دهيم به او مىگوئيم موجود شو بلافاصله موجود مىشود و اين چنين\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nموجود را در اصطلاح موجود امرى مىخوانند كه نيازى به ماده و مده ندارد در برابر موجود خلقى كه محتاج بهر دو مىباشد .\r\nو شخص ولى در صورتى از اين حقيقت برخوردار مىگردد و در هنگامى به اين لباس ملبس مىشود كه از خود اراده‌اى نداشته باشد و اراده‌ى خويش را فانى در اراده‌ى او قرار داده باشد و هرگاه اراده‌ى خود را فانى در اراده‌ى حقتعالى قرار داد و اراده‌ى او اراده‌ى حق بود بدانجا ارتقا پيدا مىكند كه حق متعال چيزى را اراده نمىفرمايد مگر اينكه بنده همان چيز را اراده مىكند و بنده هم اراده‌اش به چيزى تعلق نمىگيرد مگر اينكه حق متعال همان چيز را اراده مىفرمايد ( چه خوش بىمهربانى از دو سر بى ) چنانچه حق منان در سوره تكوير آيه 29 فرموده  وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ  اولياى حق كه اراده‌شان را فانى در ارادهء حق متعال قرار داده‌اند جز آنكه خداى پروردگار جهانيان اراده فرمايد اراده و خواست ديگرى ندارند .\r\nمراد از كلمه كن نه آن است كه خداى متعال بدان كلمه تكلم مىنمايد زيرا تلفظ به كاف و نون در حق بارىتعالى جائز نبوده بلكه مراد از آن آنست كه خداى تبارك و تعالى موجودات را با سرعت هر چه تمام‌تر ايجاد مىفرمايد و همانا كاف اشاره به كون يعنى وجود و نون اشاره به نور حقتعالى است و در حديث آمده يا مكون كل شىء اى كسى كه همه چيز را به نور وجودش ايجاد مىكند و آنها را نورانى مىسازد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\nمعانى اسامى\r\nبراى نامهاى « افتحبحنين » و « يوناق » و « قنطرون » و « استفتين » معانى ويژه‌ايست كه افراد با ذوق و حالت بدانها پى برده‌اند بنابراين معناى « افتحبحنين » افتح بحنين است يعنى در خانه او را با ناله و سوز به روى خود بگشا و معنى يوناق آن كسى است كه با مهربانى در چاره كار مىكوشد و معنى قنطرون آن كسى است كه با حرص هرچه تمام‌تر به قبول واردات اقدام مىنمايد و استفتين به زنى مىگويند كه عايشه روزگارش بوده باشد .\r\nبه مناسبت ياد آورى از معانى اسما به اين سؤال مىرسيم هرگاه افتحبحنين اسم اعظم خداى متعال بوده باشد چگونه مىتوان معناى افتح به حنين را از آن استفاده كرد ؟\r\nدر پاسخ مىگوئيم ما اين معنى را از ناحيه‌ى ذوق بدست آورديم براى آنكه آن‌قدر از خدا ياد كرديم كه ياد او بر دل ما استيلا يافت و هرگاه از ياد او باز مىمانديم صدائى سرفه مانند از دل ما شنيده مىشد تا آنكه دل ما از واردات عظمت و بزرگوارى خدا تقويت پيدا مىكرد و خود را در محاضر صفات جلال و جمال و قهر و لطف او مشاهده مىنموديم و آيات ظاهرى و باطنى او براى ما هويدا مىگرديد و از چگونگى ايام اللّه خبردار مىشديم و از شراب درياى رحمت او مست و شورى پيدا مىكرديم و از مستى آن به هوش نمىآمدم بلكه\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nهر چه بيشتر تشنه‌ى عظمت و جلال او بودم و هرگاه به ياد عظمت و جلال او مىافتادم و مىخواستم همانند پرندهء تيزبالى به عالىترين مقام همت او به پيوندم ناله‌اى چون ناله‌ى ناقه و اسب از دل من برمىخاست و اين است معناى افتح به حنين و از اين معناى ذوقى استفاده مىشود كه اسم اعظم مربوط به هر سالكى در خور يقين و معرفت اوست و به‌اندازهء منازل جلال و محاضر جمالى است كه از ناحيه قهر و لطف خدا براى او حاصل شده است .\r\n\r\nپرش در آسمان\r\nبه عرض رسول خدا ( ص ) تقديم شد عيسى عليه السلام بر روى آب راه مىرفت فرمود هرگاه يقينش زياد بود بر هوا هم پرواز مىكرد .\r\n\r\nتوكل چيست ؟\r\nتوكل ميوه درخت يقين است و شيرينى هر درختى به اندازه نيرومندى همان درخت است و توكل اعتماد به حق است به اين معنى كه در وعد و وعيد او به حضرت وى اعتماد داشته باشد چنانچه از هيچ‌گونه وظيفه‌اى سر برنتابد تا نسبت به آنچه را از دست داده نااميد نگردد و نسبت به آنچه در اختيار او در مىآيد خرسند نباشد و به اصل همه چيز و علت العلل همه معاليل كه دست ارادت كلى به وى داده\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاست نگران باشد و يقين كند كه خداى متعال پاداش هر عاملى را در خور عمل او مىدهد چنانچه در سورهء زلزال آيه 7 و 8 فرموده :   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   .\r\nكسى كه به اندازه سنگينى ذره‌اى عمل خير كند پاداش آن را مىبيند و كسى كه به اندازه‌ى سنگينى ذره‌اى كار بد انجام دهد به جزاى آن مىرسد و به همين نسبت كسى كه عمل ناشايستى نسبت به او انجام مىدهد عكس العملى با وى نشان نمىدهد بلكه او را به خدا واگذار مىكند زيرا مىداند اوست كه مىتواند به خوبى از عهده جزاى او برآيد و هرگاه كار خوبى هم براى او بجاى آورد باز - هم پاداش او را به عهده‌ى خدا واگذار مىكند بلكه آن عامل شايسته‌تر است كه به جزاى احسانش از خدا برسد تا جزائى را كه بنده در ازاى عملش به وى بدهد و ما مىتوانيم منظور اصلى از اين فراز را از مضامين آيات شريفه‌ى ذيل كه به ترتيب در سوره حديد آيات 22 و 23 نازل شده است بدست آوريم آنجا كه مىفرمايد :\r\n ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ - أَنْ نَبْرَأَها إِنَّ ذلِكَ عَلَى اللَّهِ يَسِيرٌ . \r\nهيچ‌گونه نگرانى و اندوهى در روى زمين و در باطن شما از جهت شما اتفاق نمىافتد مگر اينكه پيش از آن در كتاب الهى كه علم خداست به ثبت رسيده و ثبت خدا و ايجاد آن بر حضرت او آسانست و يا فرموده :\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  .\r\nتا نسبت به آنچه انجام داده‌ايد اظهار نااميدى نكنيد و از آنچه بدست شما مىآيد خرسند نگرديد « 1 »\r\n\r\nسر راه بگير\r\nدر حكايت آمده مردى عمامه ديگرى را دزديد و به جانب عمارتى كه در طرف شرق واقع شده بود فرار كرد صاحب عمامه بسوى گورستان كه در طرف غرب بود روان شد يكى از نظارگان خطاب به او گفت اى مرد دزدى كه عمامه تو را به چپاول برد به جانب شرق فرار كرد و تو اكنون بسوى گورستان كه در جانب غرب شهر واقع شده راهى مىشوى وى در پاسخ گفت اى ساده‌دل او به كجا فرار خواهد كرد همانا من سر راه بر او گرفتم و سرانجام چاره‌اى ندارد جز اينكه بايد به همين مكان باز گردد و عمامه‌ام را از او خواهم گرفت .\r\nاين حكايت اشاره بدان است كه دلها بسوى حق راهى مىشوند\r\n\r\n\r\n","description":"","footnote":"\r\n( 1 ) - از امام صادق ( ع ) سؤال شد حد زيد چيست ؟ فرمود خداى متعال در قرآن چنين تعريف فرموده است  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  تا از آنچه از شما گرديد فوت مىشويد اندوهگين\r\n تا از آنچه از شما گرديد فوت * مىشويد اندوهگين زان فقد و موت \r\n هم و چيزى مىنگرديد ايچ شاد * كه شما را حق ز جود خويش داد \r\n اين نشان زاهد وارسته است * كه به حق دل از دو عالم بسته است \r\n( صفى ره )\r\n","page_name":" 250 ","page_number":250},
  {"content":"\r\n\r\nو اوست كه مرجع و بازگشت ما سواى خود مىباشد چنانچه در سوره قصص آيه 88 فرموده :\r\n كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ  .\r\nهمه چيز جز ذات اقدس او نابود شونده است حكم و فرمان از اوست و بسوى او باز مىگرديد .\r\n\r\nبرگهاى درخت يقين\r\nپيش از اين گفتيم توكل آن است كه آدمى در كليه وعد و وعيدها به حضرت حقتعالى اعتماد داشته باشد اكنون مىگوئيم تفويض و تسليم و رضا و صبر و شكر از افراد توكل و برگ‌ها و شاخه‌هاى درخت يقين‌اند .\r\n\r\nسكوت سالك\r\nهرگاه ذكر خدا از ظاهر سالك به باطن او رسوخ نمايد در هنگامى خواهد بود كه سالك به حالت سكوت درآمده باشد و دم نزند و چنان ماند كه زبانش را با نوكهاى سوزن‌ها خراشانيده باشند و يا بسر حدى رسيده كه سراسر وجود او زبان شده و از نور ذكر كه به دو افاضه گرديده منور شده است .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nدست دل\r\nسالك هرگاه از صفاى قلبى برخوردار گردد و دست همت او پايدار مانده و بسوى اين و آن دراز نشود دست ديگرى پيدا مىكند كه در نبودن دست معمولى به كارهاى او اقدام مىنمايد و آن دست دست قلب است با آن دست از غيب مىگيرد و به غيب مىدهد و در غيب با آن به خوردن غذاى غيبى مىپردازد و اين دست هرگاه نمو بيشترى كند و نيرومند شود به سوى نشانه‌هاى حق كه در برابر سالك قرار گرفته دراز مىشود و آنها را مىگيرد و گاهى كه سالك به نهايات تحير برسد حالتى بر آن دست طارى مىشود كه گويا كوبنده‌اى از آتش در دست گرفته و بر زمين و آسمان فرود مىآورد و چنان مىنمايد كه آنها به خونريزى آيات الهى پرداخته‌اند و اين پيش آمد در هنگامى براى او اتفاق مىافتد كه لشگر يا آيات الهى بر او هجوم آورده باشند و يقين او به سرحد كمال رسيده باشد .\r\nو گاهى بجاى همان وسيله كوبش شيشه‌اى از لفظ در دست او قرار مىگيرد و همانند لفظ ريزى تصميم دارد تا هرچه در آسمان و زمين وجود دارد بسوزاند .\r\nو سر اين‌گونه پيدايش از آنست كه هيچ چيزى نمىتواند سالك صادق و مخلص عاشق را از مقصود و مطلوبش دور بدارد پس هرگاه آن مانع در برابر سالك قرار بگيرد و نگران به حال او بشود بلافاصله آيات و علامات حجاب آن مانع خواهند شد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو گاهى سالك از شراب آيات و علامات مىنوشد و مست مىشود و پس از آن عربده مىكشد سپس از مستى به هوش مىآيد و بار ديگر مست مىگردد و بعد از آن از هر چيزى كه به صورت تكرار براى او جلوه مىكند اظهار ناراحتى مىنمايد در نتيجه راستى و عشق و اخلاص او اقتضا مىنمايد و به كليه دلائل و آيات كه ما سواى او تعالى مىباشد پشت پا زند و آنها را از حيطه‌ى قلبش دور سازد و توجهى به اينكه آنها هنگامى هادى او براى وصول به حق بوده‌اند ننمايد زيرا وجود مرشد و دليل در هنگامى لازم است كه راه وصول به مطلوب براى سالك ، نامعلوم باشد و هرگاه راه‌شناس باشد و از چگونگى آن با اطلاع گردد دليل و نشانه حجاب براى او بود و بر او لازم است كه آن حجاب را بر طرف سازد بلكه وجود دليل در چنين هنگامى دشمن اوليا به حساب مىآيد .\r\n\r\nحجاب حق\r\nحق سبحانه در عالم غيب و شهادت در حجاب دلائل و آيات قرار گرفته چنانچه در غيب ، محتجب به آيات باطنه است و در عالم شهادت محتجب به آيات ظاهر مىباشد زيرا عالم شهادت مشتمل بر نور و ظلمت بوده و هر دوى آنها حجابند و همچنين عالم غيب مشتمل بر نور و ظلمت است و اين هر دو نيز حجابند و تفاوت ميان نور و ظلمت عالم غيب و شهادت به اين است كه نور و ظلمت عالم\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nشهادت نام دو نور و ظلمت عالم غيب است و دو نور و ظلمت عالم غيب دو معنى براى آن دو اسم عالم شهادتند و خود او تعالى معناى حقيقى معناها و روح واقعى روحها و قلب راستين قلبها است و دنيا هم به همين نسبت اسم آخرت و آخرت معناى دنياست و آخرت هم با همه معانى كه دارد نام براى حق سبحانه و تعالى است ،\r\n\r\nاهميت آيات غيبيه\r\nمعرفت سالك بر اثر ظهور آيات غيبيه افزايش پيدا مىكند و پس از آن معرفت وى به فناى آيات غيبيه در تهاجمى كه از سوى عظمت و كبريا بوجود مىآيد زياد مىشود بنابراين آيات غيبيه خوارق عاداتى است كه براى شخص سالك نسبت به آيات ظاهره بوجود مىپيوندد از طرف ديگر تجلى صفات و ذات خارق عادتى است كه نسبت به آيات غيبيه براى او حاصل مىشود به عبارت ديگر ظهور هر يك از آنها كه ما فوق ديگريست آن ديگر را تحت الشعاع خود قرار مىدهد پس از اين به حالت استقامت در آمده تا اسم و معنى از نظر او يكسان شود و در آن هنگام تحيرى كه از جهت او در موقع توجه كردن به آيات ظاهره بوجود آمده به حسب تحيرى بود كه در عالم باطن و در هنگام ظهور آيات غيبيه بوده و همين تحير را هم در حال تجلى صفات و ذات داشته است به عبارت ديگر درحالىكه توجه به - آيات ظاهره داشته چه حالتى براى او بوجود مىآمده است همان\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nحالت و بلكه بالاتر از آن در ظهور آيات غيبيه و صفات و ذات براى او پيدا مىگردد تنها توجه و تفاوت به آن است كه مىداند يقينى كه براى او حاصل شده از راه معنى بود نه از طريق اسم و اين گل بس خوش‌بو كه در بوستان قلب او روئيده از گياه پربار معنى بوده است بدنبال آن همواره مردم را به آيات غيبيه مىخواند و آنان را به آيات ظاهره دعوت نمىكند و با آنكه هر دو گونه آيات از نظر او يكسانست باز هم مىداند هرگاه آنان بخواهند به يقين كامل نايل آيند ناچارند از طريق آيات غيبيه بدان حقيقت و اصل شوند و منظور اصلى تحصيل يقين و ازدياد عرفان است و به همين مناسبت است كه تربيت سالكان و پيشوائى راهيان طريق ايقان منحصر به آن كسى است كه راه آيات غيبيه را پيموده باشد و در كانون غيب با بينائى كامل مذموم و محمود را امتياز داده و گرفتارى هجومهاى عظمت را از هيبت و مرگ را از فنا دانسته باشد بنابراين سالك مجذوب شايسته راهبرى نمىباشد زيرا چنان سالكى در عين حالى كه شراب مقصود را چشيده ليكن جام كام او از طريق به مقصود تو نشده است و شايستگى تربيت و راهبرى سالكان را ندارد زيرا تربيت و راهبرى عبارت از دلالت سالكان و پابند بودن به قانون سلوك و در يافتن عهد ايصال طالبانست كه آنان را به مطلوب خود برساند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nحيرت و آثار آن\r\nپس از آنكه سالك بر اثر بهره‌گيرى كامل از آيات ظاهره و باطنه و تجلى صفات و ذات و شدت اشتياق او به حقتعالى به منزل تحير كه هفتمين وادى سلوك است نايل گرديد آسمان و زمين براى او مانند زندان و يا كاخ و قلعه‌ايست كه در آن محبوس گرديده و هرگاه كه تصميم بگيرد راه فرار و خلاصى براى خويش بدست آورد حجابهاى آيات و علامات از آسمان و زمين با او روبرو شده و تمام چيزهايى كه در روى زمين است از آتش و نور و حيوان و نبات و سنگ و كلوخ و هر چه از آنها بوجود مىآيد با وى به برابرى مىپردازند اكنون آيات الهى گاهى در تحير با وى موافقت مىنمايند و هنگامى در اندوه و ناراحتى با وى همگام مىشوند تا به حدى كه صداى گريه ايشان شنيده مىشود گاهى او را به خود مىخوانند و هنگامى از يك يك آنها صدائى مىشنود كه پيش من آى و به عجائبى كه در من نهفته شده است نگران باش آرى همگى آنها عجيب است هر چند گياه زمين يا درهء آسمان باشد و گاهى تغيير حال و همت آن با كمال بسر حدى مىرسد كه آيات خدا را در خود و يا خود را در درون آنها مشاهده مىنمايد و يا احساس مىكند كه ستارگان بر او مىريزند و يا آسمان بر او فرود مىآيد و يا احساس چشش آسمان را در درون خويش مىنمايد و يا خود را بر فراز آسمان مشاهده مىنمايد و در عين حال نگران به زمين است .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nو هنگامى زمين به منادمت با او برمىخيزد و مانند نديم و همنشينى با او سخن مىگويد و اظهار مىكند به من و عجائبى كه در من است نگران شو و به بين كه چگونه خداى متعال نسبت به تو اكرام نمود تا بر فراز من راه به روى و من مادر تو و بزرگتر از تو مىباشم و به بين بر چه پايه‌اى استوارم و گاهى زمين در زير پاى او مانند درياى توفنده‌ايست كه در برابر او موج مىزند و او بر روى آن درياى طوفانى قرار گرفته و غرق نمىشود و اين دريا در صورتى براى او مجسم مىشود كه سخن زمين را نمىشنود و يا اگر بشنود در حالى خواهد بود كه در مقام تحير در آمده باشد و او همواره بدان نگرانست تا گروهى از روحانيان كه ساكن در زمينند بوى حمله‌ور مىگردند و از آنجا كه خود را در حصار راستى و اخلاص متحصن ساخته بر وى پيروز نمىشوند و سرانجام روى زمين در دست دائره قدرت او مضمحل مىگردد .\r\nو مقصود اصلى از بيان اين حقيقت آن است كه هرگاه تغيير حال سالك به سرحد اشتداد برسد و همت او به پايه‌ى عالى ارتقا پيدا كند مىتواند بر اثر همين حالتى كه براى او اتفاق افتاده از وجوه آيات و علامات برخوردار گردد و علم و اختيار در چگونگى اطلاعات او مداخله‌اى ندارد و اين‌گونه دست يا بى او از ناحيه دست همت اوست نه از ناحيه‌ى دست عضوى او .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nبدايات و نهايات\r\nاكنون بايد دانست كه براى حالتى كه از جهت او اتفاق افتاده بدايات و نهاياتى است بدايت آن خوابست و پس از آن واقعه و مراد از واقعه پيش‌آمديست كه در ميان خواب و بيدارى از جهت او اتفاق مىافتد و پس از آن حالت است و بدنبال آن جذبهاى وجد و شور و وجدانست و پس از آن مشاهدهء قدرت است و پس از آن اتصاف بقدرت است و بعد از همه اين‌ها تكوين است و هرگاه بخواهيم از حقايقى كه سالك در مسير خود بدست مىآورد به تفصيل سخن گوئيم فضاى كاغذ از بيان آن كوتاهى نمايد و در تنگناى قرار بگيرد زيرا كشف آيات الهى نعمتهاى نامتناهى حق سبحانه و تعالى است كه ظاهر و باطن و درون و بيرون را فرا گرفته و از حيطه شمارش و احصا بيرون است و به حكم آيه شريفه 34 سوره مباركه ابراهيم كه فرموده  وَ إِنْ تَعُدُّوا نِعْمَةَ اللَّهِ لا تُحْصُوها  از شمارش نعمتها و آيات ظاهرى و باطنى حضرت او عاجزيم .\r\n\r\nامر به توقف\r\nسالك سائر در مسير خويش به مرحله‌اى مىرسد كه او را متوقف ساخته و به او مىگويند « قف » يعنى متوقف شو و از ادامه طريق خوددارى كن اين‌گونه امر از راه حرف و موت نبوده بلكه از\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nراه وصل و فصل است و منظور ما از راه وصل و فصل وصول سالك به جناب عزت وحدانيت است يعنى آنگاه كه به حضرت او و اصل شد از احكام بشريت منفصل مىگردد و قوانين بشريت در حق او حكمفرما نمىباشد و اين موضوع هم امر ساده‌اى نبوده بلكه از جمله اموريست كه از توان بشر بيرون است و زبانها تاب توصيف آن را ندارند و در آن عالم چيزهايى وجود دارد كه چشمى نديده و گوشى نشنيده و بدل هيچ بشرى خطور نكرده است .\r\n لقد طفت فى ثملك المعاهد كلها * و صيرت طرفى بين تلك المعالم \r\n فلم ار الا واضعا كف سائر * على ذقن او قار عان نادم \r\nدر همه محلها و گذرگاهها عبور كرده و ديده به اطراف آنها دوختم كسى را در مسير خود نديدم مگر اينكه دست حيرتش را زير چانه‌اى گذارده و آن را حايل حيرت‌زدگى آن قرار داده و يا انگشت پشيمانى را به دندان حيرت‌زده‌ى خويش فشرده است .\r\n\r\nيادى از آيات\r\nگفتيم آيات الهى از نعمتهاى نامتناهى حضرت پروردگارى است اكنون مىگوئيم آيات و اشارات و علامات نتايج و سودهاى معامله‌ايست كه بنده با معبود خود دارد و مذموم از محمود آنها را امتياز مىدهد و از چگونگى مصاحبت با جناب او اطلاع حاصل مىكند و توجه بدين نتايج نمونه‌ايست در خور احوال آنهايى كه آهنگ وصول\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبه حضرت حق سبحانه و تعالى نموده تا به ذوق ذائقان برسند كه چه نوشيده و از چه چاشنى چشيده‌اند و از عشق عاشقان خبردار گردند كه در چه آتشى سوخته و درخت وجود خود را به چگونه لبلابى از دست داده‌اند و از نور عارفان منور گردند و به آتش محبان از پاى در آيند و با سرعت مشتاقان همراهى و تسريع كنند و از وجد و شور واجدان و از نتايج مكاشفان و كشف كه براى مجاهدان پيش آمده و از رازهايى كه رازگويان داشته و از سبكى كه رهايابندگان بدست آورده‌اند بهره‌گيرى نمايد .\r\n\r\nنامگذارى\r\nاين رساله با مطالب عاليه‌اى كه با قلم عشق و شور و ذوق و محبت و اشتياق و وجد و مكاشفه و مناجات و نجات نگاشته شده بنام « فواتح الجمال و فواتح الجلال » كه بوهاى خوش آن از گلهاى بس خوشبوى لطف حقتعالى معطر گشته و درهاى عظمت و جلال او را به روى خود گشاده ناميدم تا يادآور آنهايى باشد كه چشم دل از اغيار پوشيده و تنها به حضرت او نگران گرديده و راه بينائى اخلاص‌گرائى باشد كه در راه حق با قدم اخلاص‌مندى درآمده‌اند و از خدا مىخواهم تا بخشش خودش را شامل حال من گرداند و عافيت دنيا و آخرت را نصيب من سازد و از كرده‌هاى من در گذرد و رحمت عامه خويش را شامل حال همه پيروان محمد صلى اللّه عليه و آله و سلم\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nقرار دهد و به همه آنها كه شهادت به يكتائى خدا و نبوت محمد مصطفى داده و وسايل هدايت را از جهت همگان فراهم آورده‌اند از عنايت ويژه خود دريغ نفرمايد كه او بسيار بخشنده و منت‌دار و نيكورفتار و با عطوفت است ، ستايش براى خدا و درود بر بندگان برگزيده‌ى او .\r\nخدا را سپاسگزارم كه با كمال بىبضاعتى موفق شدم ترجمه رساله فواتح الجمال را در روز يكشنبه هيجدهم شعبان سال هزار و چهار صد و چهار هجرى و مطابق با هزار و صد و چهل و هشتمين ميلاد مسعود حضرت بقية اللّه الاعظم عجل اللّه تعالى فرجه الشريف در مشهد مقدس رضوى على صاحبه آلاف الثناء و التحية به پايان رسانم .\r\nو انا الحقير محمد باقر ساعدى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\n[ فهرستها 
  ]\r\n\r\nفهرست آيات\r\nالست بربكم قالوا بلى : 87\r\nالا بذكر اللّه تطمئن القلوب : 146\r\nجعلكم خلفاء الارض و خلائف فى الارض : 222\r\nفاخذتهم الرجفة فاصبحوا فى دارهم جاثمين : 211\r\nفلله العزة و لرسوله و للمؤمنين 130\r\nقل الروح من امر ربى : 174\r\nكل شيء هالك الا وجهه : 166 ، 251\r\nلا تلهيهم تجارة و لا بيع عن ذكر اللّه و اقام الصلاة و ايتاء الزكاة : 31\r\nلمن الملك اليوم للّه الواحد القهار : 209\r\nما اصاب من مصيبة فى الارض . . . : 249\r\nو اشرقت الارض به نور ربها : 11\r\nو بشر الصابرين الذين اذا اصابتهم مصيبة : 213\r\nو ترى الجبال تحسبها جامدة و هى تمرمر السحاب : 75\r\nو علم آدم الاسماء كلها : 87\r\nو كلا نقص عليك من انباء الرسل ما نثبت به فؤادك : 211\r\nو القيت عليك محبة منى و لتصنع على عينى : 232\r\n\r\nفهرست احاديث\r\nعرف اللّه كل لسانه : 8\r\nالرفيق فى الطريق : 148\r\nاللهم اغسلنى بماء الثلج و البرد : 198\r\nان اللّه تعالى خلق الارواح قبل الاجساد بالفى عام : 225\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nفهرست اعلام\r\nابا عثمان مغربى : 25 ، 34\r\nابو بكر واسطى : 128\r\nابو جعفر حفده : 15\r\nابو حامد غزالى ، 25 ، 34\r\nابو عبد اللّه حضرمى : 100\r\nابو على رودبارى : 25 ، 34\r\nابو على كاتب : 25 ، 34\r\nابو طاهر احمد اصفهانى : 15\r\nابو الحسين نورى : 157\r\nابو العباس احمد بن محمد بن على اصفهانى : 58\r\nابو العلاء حسن : 18\r\nابو القاسم بن رمضان : 18 ، 26 ، 30 ، 33 ، 37\r\nابو القاسم جنيد بغدادى : 24 ، 25 ، 32 ، 34 ، 68 ، 156 ، 194\r\nابو المعالى عبد المنعم نيشابورى : 15\r\nابو المفاخر يحيى باخرزى : 19\r\nابو محمد مرتعش : 169\r\nابو منصور : 10\r\nابو نحيب سهروردى : 215 ابى بكر نساج : 25 ، 34\r\nابى عبد اللّه عثمان : 18 ، 26 ، 30 ، 33 ، 37\r\nابى العلاء حافظ : 16 ، 35\r\nابى العباس بن ادريس : 18 ، 26 ، 30 ، 33 ، 37\r\nابى فلاح عبد الحى بن عماد : 20\r\nابى نجيب بن عبد اللّه سهروردى : 24 ، 25 ، 32 ، 34 ، 194\r\nابى يعقوب سوسى : 18 ، 26 ، 30 ، 33 ، 37\r\nابى يعقوب طبرى : 18 ، 26 ، 30 ، 33 ، 37\r\nابى يعقوب نهرجورى : 18 ، 26 ، 30 ، 33 ، 37\r\nابى محمد محمود بن عباس خوارزمى :\r\n16 ، 35\r\nابن محمد حكيم محمد مظفر : 21\r\nاحسان استخرى : 22\r\nاحمد بن سياه : 24 ، 32 ، 34\r\nاحمد فال فريدى : 21\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاحمد همدانى : 15\r\nاخى فرج زنجانى : 24 ، 32 ، 34\r\nاسد اللّه خاورى : 22\r\nاسماعيل سيسى : 19\r\nاسماعيل قصرى : 12 ، 13 ، 16 ، 17 ، 18 ، 22 ، 23 ، 29 ، 30 ، 34 ، 41 ، 53\r\nامية بن ابى صلت : 216\r\n« ب »\r\nبابا فرج تبريزى : 9 ، 10 ، 11 ، 17 بابا كمال جندى : 28 ، 55\r\nبا يزيد : 242\r\nبرهان عبد اللطيف صوفى : 16 ، 35\r\nبو نصر حفده : 15\r\nبقية اللّه الاعظم : 261\r\n« پ »\r\nپير محمد همدانى : 56\r\n« ج »\r\nجبرئيل : 27\r\nجمال الدين گيلى عين الزمان : 28\r\nجنيد بغدادى : 218\r\n« ح »\r\nحافظ ابى طاهر سلفى : 16 ، 35\r\nحافظ حسين كربلائى : 12 ، 20 ، 22 ، 43\r\nحبيب عجمى : 24 ، 25 ، 32 ، 34\r\nحسن بصرى : 18 ، 24 ، 25 ، 30 ، 34 ، 35\r\nحسين بن منصور فراء بغوى : 8\r\nحسين منصور حلاج : 139\r\nحيدر قزوينى : 16 ، 35\r\n« خ »\r\nخواجه نصير الدين طوسى : 128\r\n« د »\r\nداود بن محمد خادم الفقراء : 18 ، 26 ، 30 ، 33 ، 37\r\nداود طائى : 24 ، 25 ، 32 ، 34\r\n« ر »\r\nرشيد الدين بغدادى : 57\r\nرضى الدين ابراهيم : 58\r\nرضى الدين على لالا : 17 ، 23 ، 28 ، 29 ، 30 ، 42 ، 44\r\nروزبهان بقلى شيرازى : 8 ، 16 ، 42\r\nروزبهان وزان مصرى : 8 ، 9 ، 16 ، 25 ، 34 ، 35\r\n« س »\r\nسرى سقطى : 24 ، 25 ، 32 ، 33\r\nسعد الدين حموى : 17 ، 28 ، 29 ، 30 ، 35 ، 55\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nسيد اكبر حسين : 20\r\nسيد جلال جلاليان : 54\r\nسيد جلال بخارى : 54\r\nسيد حيدر آملى : 26\r\nسيد عبد اللّه برزش‌آبادى : 23 ، 44 ، 56\r\nسيد عبد الحسين خاتون‌آبادى : 20\r\nسيد على همدانى : 19 ، 55\r\nسيد محمد باقر خوانسارى : 20\r\nسيد محمد كاظم امام : 21\r\nسيد محمد گيسو دراز : 20\r\nسيد محمد نوربخش : 16 ، 19 ، 52\r\nسيف الدين باخرزى : 16 ، 17 ، 19 ، 23 ، 25 ، 28 ، 29 ، 44 ، 55\r\n« ش »\r\nشاه نعمت اللّه ولى : 57 ، 58\r\nشمس الائمه ديلمى : 16 ، 25\r\nشهاب الدين ابو حفص سهروردى : 19 ، 28 ، 53 ، 57\r\nشيخ ابراهيم : 14\r\nشيخ ابو الحسن خرقانى : 90\r\nشيخ اسماعيل حلبى : 14\r\nشيخ اسماعيل رومى : 14\r\nشيخ اسماعيل كوفى : 14 شيخ احمد يسوى : 54\r\nشيخ بغدادى 14\r\nشيخ جمال الدين اردستانى : 54\r\nشيخ حسن جامى : 14\r\nشيخ حماد دباس : 25 ، 34\r\nشيخ ذكريا ملتانى : 53\r\nشيخ سديرى : 57\r\nشيخ شمس الدين لاهيجى : 56\r\nشيخ عباس قمى : 20\r\nشيخ على الرجاء : 54 شيخ على محمد همدانى مهر على شاه : 57 شيخ مفيد : 225\r\nشيخ محمد خلوتى : 28 ، 55\r\nشيخ محمد سياه‌پوش : 55\r\nشيخ محمد طبسى : 20\r\n« ع »\r\nعبد الرحمن جامى : 20\r\nعبد الرحيم : 16 ، 35\r\nعبد العزيز شير ملك واعظى : 21\r\nعبد الرفيع حقيقت : 22\r\nعبد اللّه شطارى : 65 عبد اللّه يافعى : 57 ، 58\r\nعثمان قواس : 16 ، 35\r\nعبد الحسين حائرى : 60\r\nعز الدين فاروقى : 58\r\nعلى عليه السلام : 17 ، 18 ، 24 ، 25 ، 26 ، 27 ، 30 ، 32 ، 33 ، 35 ، 37 ، 38 ، 88\r\nعلى اكبر دهخدا : 21\r\nعلاء الدوله سمنانى : 19 ، 56\r\nعمار ياسر بدليسى : 11 ، 16 ، 17 ، 23 ،\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n24 ، 32 ، 33 ، 35 ، 227 عون على شاه : 57\r\nعيسى ( ع ) : 94 ، 95\r\n« ف »\r\nفخر رازى : 45 ، 46 ، 47 ، 48 ، 49 ، 51\r\nفخر الدين عراقى : 54\r\nفريد الدين عطار نيشابورى : 28 ، 42\r\n« ق »\r\nقاضى ابن العصرون دمشقى : 16 ، 17 ، 25 ، 34\r\nقاضى حميد الدين ناگورى : 55\r\nقطب الدين فقيه بصال : 57\r\nقطب الدين نيشابورى : 16 ، 35\r\n« ك »\r\nكمال الدين حسين خوارزمى : 19 ، 43\r\nحضرت كميل بن زياد نخعى : 17 ، 18 ، 22 ، 26 ، 29 ، 30 ، 33 ، 37 ، 38 ، 53\r\n« م »\r\nمجد الدين بغدادى : 19 ، 28 محمد اسكوئى : 16 ، 35\r\nمحمد امين رياحى : 22\r\nمحمد باقر ساعدى : 60 ، 64\r\nمحمد بن اسعد عطارى : 15\r\nمحمد بن عمويه : 24 ، 32 ، 33 ، 34\r\nمحمد بن مانكيل : 18 ، 26 ، 30 ، 33 ، 37\r\nمحمد تقى منصور على شاه نعمت اللهى : 21\r\nمحمد جعفر كبوتر آهنگى مجذوب على شاه :\r\n20\r\nمحمد خواجوى : 27\r\nمحمد خوارزمشاه : 47\r\nمحمد داراشكوه : 20\r\nمحمد رسول اللّه : 18 ، 27 ، 30 ، 31 ، 32 ، 37 ، 38 ، 84 ، 88 ، 179 ، 180 ، 211\r\nمحمد شيرين مغربى : 56\r\nمحمد قزوينى : 21\r\nمحمد واحد كلهم : 16 ، 35\r\nمسعود قاسمى : 22\r\nمعروف كرخى : 24 ، 25 ، 32 ، 34\r\nملا سلطان گنابادى سلطان على شاه : 20\r\nممشاد دينورى : 24 ، 32 ، 34 مودود ذهبى : 16 ، 35\r\nموسى : 21\r\nمولوى غلام سرور : 21\r\nمير شمس الدين عراقى : 57\r\n« ن »\r\nنجم الدين رازى : 28 ، 58\r\nنجم الدين كبرى : 6 ، 9 ، 10 ، 11 ، 12 ، 13 ، 14 ، 15 ، 17 ، 18 ، 19 ، 22 ، 23 ، 25 ، 26 ، 27 ، 28 ، 29 ، 33 ، 35 ، 38 ،\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n39 ، 40 ، 41 ، 42 ، 43 ، 44 ، 45 ، 46 ، 47 ، 50 ، 51 ، 53 ، 55 ، 57 ، 58 ، 59 ، 65\r\nنجيب الدين على بزغش شيرازى : 54\r\nنور الدين على صوفى طوالشى : 51\r\n« و »\r\nوجيه الدين عمر سهروردى : 24 ، 32 ، 34\r\n« ى »\r\nيوسف : 79\r\nيوگنى ادواردويچ برتلس : 21\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nفهرست مصادر و مآخذ مقدمه\r\n1 آداب المسافرين نسخه خطى شماره 2409 كتابخانه مركزى آداب الصوفية از نجم الدين كبرى آثار درويش محمد طبسى اسرار الشريعة و اطوار الطريقة و انوار الحقيقة اصول تصوف الكنى و الالقاب اوراد الاحباب و فصوص الآداب تاريخ ادبيات ايران از ذبيح اللّه صفا تاريخ تبريز تاريخ جنبش سربداران تاريخ عمومى ايران تاريخ فرشته تاريخ مرآة الجنان تاريخ نهضت‌هاى فكرى ايرانيان تحفة البرره فى مسائل العشرة تحقيق در احوال و آثار نجم الدين كبرى تذكرة الابرار تذكرهء شيخ بهاء الدين ذكريا ملتانى تذكره صوفيائى سرحد\r\nتذكرهء صوفيائى بنگال تذكرهء علماء هند تذكرهء مرآة الخيال تذكرة المشايخ نوربخشيه از موفق الدين نور بخشى تصوف و ادبيات تصوف جامع السلاسل نسخه خطى جواهر الاسرار و زواهر الانوار خزينة الاصفياء در ماهيت و مظاهر تصوف دعوت صوفيه نوربخشيه ديوان مغربى دو رساله عرفانى از نجم الدين كبرى ذهبيه تصوف علمى - آثار ادبى رساله فتوت‌نامه سيد على همدانى نسخه خطى شماره 7743 كتابخانه مركزى رسائل شاه نعمت اللّه ولى رضوان المعارف الإلهية روضات الجنات فى احوال العلماء و السادات روضات الجنان و جنات الجنان 2 جلد\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nروزبهان‌نامه سير الأولياء سير المتأخرين سرگذشت سيف الدين باخرزى سفينة الاولياء سلسله مشايخ صوفيان نسخه خطى 316716 كتابخانه مركزى شد الازار شذرات الذهب شرح احوال شاه نعمت اللّه ولى تصحيح ژان اوين شرح حال و زندگى و مناظرات فخر رازى عارفان و صوفيان طبقات الشافعية الكبرى طرايق الحقائق كتاب العقائد گيسو دراز\r\nگنجينه آثار تاريخى اصفهان لغت‌نامه دهخدا مجموعه سخنرانيها و مقاله‌ها دربارهء فلسفه و عرفان اسلامى مجالس المؤمنين المشيخه نسخه خطى 2143 كتابخانه مركزى مرآة الحق مراحل السالكين مرصاد العباد تصحيح آقاى رياحى مظهر العجائب نتائج الافكار نفحات الانس وقايع السنين و الاعوام ولايت‌نامه ينبوع الاسرار و نصايح الابرار\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nفهرست عناوين كتاب\r\nعنوان صفحه سرآغاز 5 مقدمه 7 استادان نجم الدين كبرى 14\r\nپيران نجم الدين كبرى 15\r\nخرقه ارشاد نجم الدين كبرى 17\r\nنظر مشايخ طريقت و . . . 18\r\nمشايخ خرقه تبرك . . . 22\r\nمشايخ صحبت و علم طريقت . . . 24\r\nمشايخ ذكر شيخ نجم الدين 26\r\nشاگردان نجم الدين 27\r\nاجازات نجم الدين 29\r\nترجمه فرمان رضى الدين على لالا 30\r\nفرمان بمولانا سيف الدين باخرزى 33\r\nفرمان بمولانا سعد الدين حموى 35\r\nلقب و كنيه نجم الدين 38\r\nملاقات فخر الدين رازى با شيخ نجم الدين\r\nكبرى 45\r\nانتساب مشايخ به نجم الدين كبرى 53\r\nشهادت نجم الدين 58\r\nآثار نجم الدين كبرى 59\r\nمقدمه مترجم 63\r\nآغاز كتاب 65\r\nمراد و مريد 66\r\nببين و بنگر 66\r\nمجاهده چيست 67\r\nاز غذا كاستن 67\r\nترك اختيار 68\r\nطريقهء جنيد 68\r\nتفاوت نفس و وجود 69\r\nعنوان صفحه جامهء شيطان 71\r\nآتش ذكر 72\r\nاثر آتش ذكر 73\r\nحقيقت ذكر 73\r\nعناصر اربعه 74\r\nراه ما 74\r\nعناصر و مشاهدات 75\r\nرنگها و نشانه‌ها 76\r\nنمونهء ديگر 78\r\nوحدت الوان 78\r\nلطيفه دل 79\r\nچاه وجود 79\r\nمراتب وجود 81\r\nفرشتگان چهارگانه 82\r\nانوار عزت 83\r\nورود فرشتگان 84\r\nحضور رسول 84\r\nظهور فرشته 85\r\nتسبيح فرشتگان 85\r\nخاطره حق و نفس 86\r\nمصافحه با مولى عليه السلام 88\r\nارواح تابعه 88\r\nالهام حضورى ، وظيفهء فرشته ، رويهء قلب 89\r\nطواف خرقانى 90\r\nخاطره نفسانى 91\r\nخاطره شيطانى 92\r\nاخلاص و اهميت آن 93\r\nدر بالين عيسى 94\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nعنوان صفحه ورود در خلوت 95\r\nمشورت با شيخ 96\r\nمداواى شيخ 98\r\nاسقاط تكليف 99\r\nبيانى از حضرمى 100\r\nتبديل ذوق 101\r\nمراتب مشاهده 103\r\nعقل و حس 104\r\nظهور رنگ 106\r\nاولين استغراق 109\r\nدر حال خلوت 110\r\nكشف سر ، صوتهاى ديگر 111\r\nدومين استغراق 112\r\nنشان ذكر قلب 114\r\nاستغراق سوم 115\r\nاقسام ذكر ، ذكر و سلطنت 116\r\nاقسام نفس 117\r\nنشان نفس اماره 118\r\nعلامت نفس ، دائره‌هاى چهره 119\r\nگزارشى از خلوت 120\r\nلطيفه آسمانى 121\r\nدو گونه مشاهده 122\r\nمحاضر حق 124\r\nصعود و نزول انوار 125\r\nجمعيت و حقيقت آن ، جواهر و حالت 126\r\nبيانى از واسطى ، فيضان انوار 128\r\nنفى اشياء خارجى 129\r\nمنشأ نور ، شاهد سالك 130\r\nحسن حال 131\r\nكتابهاى غيب 132\r\nعنوان صفحه آسمان پرستاره 133\r\nگذاره و تعبير 134\r\nقانون حكمت ، اسم اعظم 135\r\nگفتگو راجع به محبت 136\r\nظهور نعمتها ، اقسام فنا 137\r\nذوق ربوبيت 138\r\nعشق چيست ؟ ، آتش سوزان 140\r\nفناى عاشق 141\r\nكنيزك معشوق ، بدايات عشق 142\r\nحال چيست ؟ 145\r\nمقام چيست ؟ 148\r\nدو بال كودك راه 151\r\nبال ميان‌سال 152\r\nتسويه قبض و بسط 153\r\nپاسخ و پرسش ، صفات هيبت و جمال 155\r\nبيانى از جنيد 156\r\nنيروى شيخ 157\r\nاهميت انس و هيبت 158\r\nعارف به يقين رسيده 159\r\nعلت وجودى صفات 160\r\nمعرفت و سبقت 162\r\nدرجات عرفان 163\r\nمثال توضيحى 164\r\nفناى محب 165\r\nآغاز محبت 166\r\nحال و مقام ، شمشير برا 167\r\nمباهات عاشق ، همت صوفى 169\r\nتجسم خيال 171\r\nفناء قلب 173\r\nالف و ياى سماوى و ارضى 174\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nعنوان صفحه بيان نسبت 175\r\nظهور دائره عين 177\r\nنخستين مكتوب ، مكاشفه 179\r\nانكشاف . گاه استغراق 180\r\nخلوت و جنود ذكر 183\r\nآتش ذكر . خانه اخلاص 184\r\nخلع و كشف 185\r\nذكر دوام 186\r\nخواب و بيدارى ، خواب اختيارى 187\r\nدر حال خلوت 188\r\nشرحى از خلوت مؤلف 189\r\nتوصيه 191\r\nچگونگى انس با خلوت 192\r\nبيانى از جنيد ، تشويش خاطر 194\r\nترك ذكر 195\r\nوجود جمود 197\r\nخمود ، دو حال متعاقب 198\r\nشكنجه مجرمان 199\r\nزمهرير ، عروج سالك 200\r\nعاشق و معشوق 202\r\nذكر نفس 205\r\nهاىوهو 206\r\nعلت سكون « ها » 207\r\nعدد پنج ، هويت 208\r\nفرياد سالك 210\r\nبازگشت به كلام شوشترى 212\r\nهووه 213\r\nصيحه قلبى 214\r\nبيانى از سهروردى 215\r\nصيحه غير اختيارى 216\r\nصيحه فقرا ، حزن و اندوهناكى 218\r\nصيحه فقير 220\r\nعنوان صفحه والاتر از صيحه 221\r\nاسباب يقين 223\r\nزيارت امير 224\r\nعلت ديدار 225\r\nدر مراجعت شيخ 227\r\nتشكل ارواح 228\r\nظهور و اشراف 229\r\nنظر حقتعالى 230\r\nقرآن و كواكب ، در غيبت ديگر 231\r\nكنيه مؤلف 232\r\nماجراى با شيطان 234\r\nخرقه صوفى 235\r\nنفس و هوا 236\r\nعصمت و چگونگى آن 237\r\nدر حفظ خدا ، الطاف الهى 239\r\nاجابت دعا ، اسم اعظم 241\r\nملاقات با بايزيد ، در خلوت بغداد 242\r\nرؤياى خادم ، تلقين كنيه و نام 243\r\nدرجات ولايت 244\r\nتشرف امر حق 245\r\nمعانى اسامى 247\r\nپرش در آسمان ، توكل چيست ؟ 248\r\nسر راه بگير 250\r\nبرگهاى درخت يقين ، سكوت سالك 251\r\nدست دل 252\r\nحجاب حق 253\r\nاهميت آيات غيبيه 254\r\nحيرت و آثار آن 256\r\nبدايات و نهايات ، امر به توقف 258\r\nيادى از آيات 259\r\nنامگذارى 260\r\n\r\n\r\n","description":"","footnote":"","page_name":" 272 ","page_number":272}
  ]