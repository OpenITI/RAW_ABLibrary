[
  {"content":"\r\n\r\nتاريخ ادبيات ايران\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\nيان ريپكا\r\nبا همكارى\r\nاوتاكار كليما ، يرژى بچكا ، يرژى سيپك ، دراكوبيچكووا ، ايوان هربك\r\nتاريخ ادبيات ايران\r\nاز دوران باستان تا قاجاريه\r\nمترجم\r\nعيسى شهابى\r\nتهران 1381\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nريپكا ، يان ، 1886 - 1968 م . Rypka , Jan\r\nتاريخ ادبيات ايران از دوران باستان تا قاجاريه / يان ريپكا با همكارى اوتاكار كليما . . . [ و ديگران ؛ ويراستاران : كارل يان 
  ] ؛ مترجم عيسى شهابى . - تهران : شركت انتشارات علمى و فرهنگى ، 1381 .\r\n646 ص .\r\nISBN 964 - 445 - 323 - 9\r\nفهرستنويسى بر اساس اطلاعات فيپا .\r\nعنوان به انگليسى : Dejiny Perske a Tadzicke literatury = History of Iranian Literature .\r\nاين كتاب ترجمه بخش اول از كتاب اصلى كى باشد .\r\nچاپ قبلى : بنگاه ترجمه و نشر كتاب ، 1354 .\r\nكتابنامه : ص . [ 568 
  ] - 643 ؛ همچنين به صورت زير نويس .\r\nفهرست اعلام ، چاپ دوم .\r\n1 . ادبيات فارسى - - تاريخ و نقد . 2 . ادبيات ايرانى - - تاريخ و نقد . الف . كليما ، اوتاكار Klima , Otakar ب . يان ، كارل ، 1906 - م . Jahn , Karl . ويراستار . ج . شهابى ، عيسى ، 1296 - ، مترجم . د . شركت انتشارات علمى و فرهنگى . ه‍ . عنوان .\r\n2 ت 9 ر / 37 PIR\r\n0009 / 0 فا 8\r\n1381\r\nكتابخانه ملى ايران 16413 - 81 م\r\nتاريخ ادبيات ايران ( از دوران باستان تا قاجاريه )\r\nنويسنده : يان ريپكا و ديگران\r\nمترجم : عيسى شهابى\r\nچاپ اول : 1354\r\nچاپ دوم : 1381 ؛ شمار : 2000 نسخه\r\nحروفچينى و آماده سازى : شركت انتشارات علمى و فرهنگى\r\nليتوگرافى : موج ؛ چاپ : شيرين ؛ صحافى : مهرآئين\r\nحق چاپ محفوظ است .\r\nشركت انتشارات علمى و فرهنگى\r\nاداره مركزى : خيابان افريقا ، چهار راه حقانى ( جهان كودك ) ، كوچهء كمان ، پلاك 4 ، كد پستى 15178 ؛\r\nصندوق پستى 366 - 15175 ؛ تلفن : 71 - 8774569 ؛ فاكس : 8774572\r\nمركز پخش : شركت بازرگانى كتاب گستر ، خيابان افريقا ، بين بلوار ناهيد و گلشهر ، كوچه گلفام ، پلاك 61\r\nكدپستى 19156 ؛ تلفكس : 2050326\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 6400786\r\nفروشگاه دو : خيابان انقلاب - نبش خيابان 16 آذر ؛ تلفن : 6498467\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n\r\n\r\nفهرست مطالب\r\nمقدمهء مترجم 1\r\nپيش‌گفتار ( يان ريپكا ) 9\r\nاوستا - سنگ‌نبشته‌هاى ايران باستان - ادبيات فارسى ميانه ( اوتاكار كليما )\r\n1 . فرهنگ ايران باستان خاورى 15\r\nمراحل اوليهء فرهنگ ايران : 15 - نخستين دولت‌ها : 16 - زرتشت : 17 - اوستا - گاثاها : 22 - يسنا ، و يسپرد :\r\n23 - يشتها : 24 - ويدودات : 29 - مأثورات راجع به منشأ اوستا : 35 - مبادى فقه اللغهء ايرانى ، اهميت اوستا : 36\r\n2 . فرهنگ مادها و پارس‌ها 39\r\nمادها و پارس‌ها : 39 - هخامنشيان ، خصايص حكومت و زبان‌هاى كشور آنان : 40 - سنگ‌نبشته‌هاى هخامنشى : 42 - بقاياى ناچيز نوشته‌هاى ازدست‌رفته : 46 - آشنايى با زبان فارسى باستان در اروپا : 48\r\n3 . دورهء فارسى ميانه 49\r\nاشكانيان\r\nاسكندر كبير ، سلوكيدها ، پارت‌ها : 49 - ابداعات ادبى دورهء پارت‌ها : 50 - كهن‌ترين آثار زبان فارسى ميانه :\r\n52 - گويش‌هاى ايرانى ميانه : 54 - سنگ‌نبشته‌هاى دوران اشكانى : 55 - سكه‌هاى پيش از دورهء ساسانى :\r\n56 - ساسانيان : 57 - كتيبه‌ها : 57 - آثار ديگر ، مهرها ، جواهر ، سكه‌ها ، اسناد : 59 - كتاب‌هاى فارسى ميانه ،\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n\r\nنوشته‌هاى پهلوى : 61 - ترجمهء فارسى ميانهء اوستا ( زند ) : 63 - ادبيات دينى پهلوى ، متون دينى : 63 - هندرزها ، ادبيات دربارهء اخلاق و آخر الزمان و علايم آن : 66 - مجموعه‌هاى روايات و مشاجرات قلمى : 69 ادبيات و نوشته‌هاى غير دينى : 75 - آثار ادبى تاريخى : 76 - كتاب‌هاى آموزنده در آيين كشوردارى : 78 - نوشته‌هاى قضايى ، پاپيروس‌ها : 81 - فرهنگ‌ها : 82 - شعر در فارسى ميانه ، شعر غنايى و موسيقى : 83 - سرود در ستايش زروان : 84 - تأثيرات بيگانه در ادبيات فارسى ميانه : 90 - تأثيرات ايرانى در آثار ادبى ديگر : 92 - نوشته‌هاى بازپسين سدهء دوران ساسانيان : 93 - ادبيات فرقه‌ها و پيروان آيين‌هاى ديگر ؛ آيين زروان ، مسيحيت : 96 - دست‌نويس‌هاى ايرانى ميانه : 98\r\nاكتشافات آسياى مركزى : 99 - آثار مكتوب مانوى : 100 - نوشته‌هاى سعدى : 103 - بقاياى ادبيات خوارزمى : 104 - ادبيات سكايى : 104\r\n4 . دوران تطور به سوى ادبيات فارسى درى 107\r\nپيش‌روى اسلام و مراحل آغازى فارسى درى 107\r\nتاريخ ادبيات فارسى درى تا آغاز سدهء بيستم ( يان ريپكا )\r\n1 . مقدمه 113\r\nزبان فارسى نو ( درى ) : 113 - گرايش فارسى درى به تازى : 115 - رابطهء گويش‌ها با ادبيات فارسى درى :\r\n117 - خط : 118 - خصيصه‌هاى ملّى : 120 - فكر اتحاد و قطب مقابل آن ، حكومت‌هاى محلى : 120 - گرايش‌هاى شديد دينى و ماهيت آن : 121 - تشيع : 122 - تساهل در شعر و ادب فارسى درى : 123 - قابليت تطبيق ، تأخير در اخذ تمدن اروپايى : 123 - احساس هنرى ، طبيعت ايرانى و قدمت تمايل او به شعر و ادب : 125 - روح اسلام : 127 - نسبت نثر به نظم ( آنچه در زمينهء تاريخ ادبيات بايد انجام شود ) : 127 - تأثير تصوف : 128 - فقدان شوخ‌طبعى : 130 - تأثير استبداد و فئوداليسم : 131 - مبالغه : 132 - عشق و بيان آن ( تمثيلات و رموز ، ماهيت انتزاعى تغزل ، همجنس‌گرايى ) : 132 - محافظه‌كارى و سنت در ادبيات فارسى درى ( هم‌بستگى با فئوداليسم ) : 135 - دين اسلام : 136 - برداشت شرقى از رابطهء لفظ و معنى و محافظه‌كارى در آن : 137 - دشوارىهاى غرب در درك آثار نويسندگان كلاسيك فارسى درى ( و به‌طور كلى شرق ) : 138 - نوابغ و مقلدان بىمايه ، مكتب اروپايى : 140 - شعر و صورت‌هاى آن ( فزونى نظم بر نثر ) : 141 - صورت خارجى ( مفاهيم اساسى ) : 141 - قواعد وزن : 142 - قافيه و انواع شعر : 143 - انواع اشعار غنايى : 144 - محتواى اشعار غنايى : 148 - قالب اشعار داستانى و اخلاقى : 150 - افراط در پاىبندى به‌صورت ، تناسب\r\n\r\n","description":"","footnote":"","page_name":" فهرست 6 ","page_number":6},
  {"content":"\r\n\r\nنظام اجتماعى و ادبى : 151 - تخلص : 152 - صورت ذهنى شعر : 152 - تزيينات خاص ادب فارسى ، افراط در صناعات ادبى : 153 - ضرورت احاطهء شاعر بر علوم : 154 - ويژگىهاى تسلسل افكار : 155 - سرايندگى طبق قالب‌هاى معيّن : 156 - نظر خاورشناسان متقدم : 157 - امكان به كار بردن صورت‌هاى كهنه در زندگى نوين : 157 - شعر در خدمت طبقات خاص : 158 - كيفيت مشاهدات و تجارب شاعرانه : 158 - كيفيت خاص ادبيات فارسى درى : 159 - مراكز شعرى و ادوار ادبى : 163 - نثر : 164 - مفهوم « ادبيات فارسى درى » : 166 - سبك‌هاى ادبى : 168\r\n2 . سير تطور ادبيات در تسلسل سياسى و تاريخى آن 173\r\nمكتب آسيايى 173\r\nدوران پيش از مغول : 173 - دورهء تهاجم مغول تا دورهء « بازگشت » در نيمهء دوم سدهء 12 ه / 18 م : 174 - سدهء نوزدهم : 174 - سدهء بيستم : 175 - طبقه‌بندى محمد تقى بهار از دوران‌هاى نثر فارسى و سبك‌شناسى آن :\r\n176 - طبقه‌بندى ذره از دوره‌ها : 176 - منابع تاريخ ادبيات فارسى درى : 177\r\nپىنوشت 179\r\n3 . مراحل آغازى ادبيات فارسى درى 187\r\nاستيلاى عرب : 187 - فرهنگ باستانى و مداومت آن : 190 - شعر در فارسى ميانه : 194 - نخستين شواهد شعر فارسى درى ، استمرار و پيوستگى شعر فارسى ميانه و فارسى درى : 197 - شاعران دورهء طاهريان و صفاريان : 199 - تسلسل بلا انقطاع ادبيات ، مؤلفان ايرانى در ادبيات تازى ( 750 - 850 ) : 201\r\nپىنوشت 202\r\n4 . سامانيان 205\r\nآثار ادبى در دورهء سامانيان : 206 - دنباله يافتن ادبيات تازى معاصر در شعر شاعران ايرانى ؛ سجيهء اين ادبيات ؛ خطوط و مشخصات اصلى قديم‌ترين دورهء نظم فارسى درى : 207 - نام‌هايى چند : 210 - رودكى ، دقيقى ، كسايى : 211 - شاعران شهرستانى در دربارهاى آل محتاج و آل زيار و آل بويه : 213 - مختصات عمومى دورهء اول : 216 - كهن‌ترين آثار مكتوب : 217 - قديم‌ترين نثر من‌جمله آثار ابو على سينا و بيرونى :\r\n218 - روايات داستانى ايران : 220 - دقيقى : 222 - فردوسى : 224 - حماسه‌هاى پيرامون شاهنامه : 235 - مؤلفان ايرانى در ادبيات تازى : 241\r\nپىنوشت 242\r\n\r\n","description":"","footnote":"","page_name":" فهرست 7 ","page_number":7},
  {"content":"\r\n\r\n5 . دورهء غزنويان 249\r\nيمين الدوله ، سلطان محمود غزنوى : 249 - نظر محمود نسبت به فرهنگ : 250 - مداحان محمود و جانشينان او ( عنصرى و شاعران نزديك به او : عسجدى ، فرخى ، منوچهرى ) : 251 - منظومهء داستانى ( عيوقى و فخر الدين اسعد گرگانى ) : 256 - ابو على سينا ، اهميت و نفوذ او : 259\r\nپىنوشت 262\r\n6 . دورهء سلجوقيان 265\r\nرواج مديحه‌سرايى در زمان سلطان سنجر و هنگام برافتادن فرمان‌روايى سلجوقيان : 266 - ناصرخسرو :\r\n267 - مديحه‌سرايان ( قطران - آذربايجان ) : 273 - معزى ، ازرقى - سلجوقى : 275 - مسعود سعد سلمان ، ابو الفرج رونى ، حسن غزنوى - هندوستان غزنوى : 276 - اديب صابر ، انورى ، مهستى - در دربار سلجوقيان :\r\n279 - عمعق - بخارا : 284 - رشيد وطواط - خوارزم : 284 - مكتب آذربايجان ( مديحه‌سرايان : ابو العلا ، خاقانى ، مجير الدين ، فلكى . اثير و ظهير فاريابى ، شاعران شرق ايران كه با آنان پيوند سخن دارند ) : 285 - نظامى داستان‌سرا ( و مقلدانش : امير خسرو و مكتبى ) : 295 - مكتب اصفهان ( جمال الدين ، كمال الدين اسماعيل ) : 300 - سوزنى هزل‌سرا : 302\r\nپىنوشت 303\r\n7 . تصوف 307\r\nمنشأ و سير تكامل و ايدئولوژى تصوف : 307 - حوزه‌ها و سلسله‌ها ، آداب : 312 - رموز و اشارات تصوف :\r\n313 - مضرات تصوف براى فرهنگ : 315 - شاعران رباعىسرا ( ابو سعيد ابو الخير ، باباكوهى ، بابا طاهر عريان ، انصارى ، بابا افضل ) : 317 - عمر خيام : 320 - عارفان بزرگ ( سنايى ، عطار ، مولوى ) : 326 - نثر دورهء سلجوقى سدهء 5 - 6 ه ( در مرز علم و آموزندگى و ادبيات محض ) : 333 - ادبيات محض : 336 - آثار منثور تاريخى : 338 - ايرانيان تازىنويس ( 1200 - 1000 ) : 339\r\nپىنوشت 340\r\n8 . مغولان 347\r\nسعدى ( اعتلاى غزل ) : 351 - معاصران سعدى ( امامى ، همگر ، همام ؛ صاحبنظران تصوف : بابا افضل ، حسينى سادات ، محمود شبسترى ؛ معلمان : اوحدى مراغه‌اى ، اوحدى كرمانى ؛ اهل وجد و حال و بىخودى : عراقى ) :\r\n\r\n","description":"","footnote":"","page_name":" فهرست 8 ","page_number":8},
  {"content":"\r\n\r\n357 - نزارى : 360 - ادبيات هند و ايرانى ( امير خسرو ، نجم الدين حسن سنجرى ) : 360 - مديحه‌سرايان دربارهاى كوچك ( خواجو ، ابن يمين ، سلمان ساوجى ) : 364 - كمال خجندى غزل‌سرا ( و دوستش ، مغربى عارف ، كه بعدا « دشمن شخصى » او شد ) : 370 - حافظ ( اوج غزل ) : 371 - اطرافيان حافظ در شيراز ( هزل‌نويسان : عبيد زاكانى ، بسحاق ، قارى ؛ انعكاس انديشه‌هاى حافظ در ماوراء النهر : ناصر ، عصمت ) : 385\r\nپىنوشت 389\r\n9 . تيمور و جانشينانش 395\r\nحيات فرهنگى و ادبى : 395 - تغزل و داستان‌سرايى در دورهء تيموريان : 400 - جامى : 404 - خارج از هرات ( بابافغانى و نفوذ او ، لسانى ) : 406\r\nپىنوشت 408\r\n10 . صفويه 411\r\nادبيات اين عصر : 412 - سبك « هندى » : 416 - شعراى كلاسيك : 418 - شاعران عصر صفويه ( ضميرى و امكان تكرار مضامين ادبيات تركى ( شهرانگيز ) ، محتشم ، هراتى هزّال ، عرفى و ديگران ؛ شفايى و پيروانش ) :\r\n418 - تطورات بعدى سبك هندى ( ظهورى ، طالب ، كليم و جز آنها ؛ زلالى داستان‌سرا ) : 423 - صائب ، شوكت ، بيدل : 424\r\nپىنوشت 426\r\n11 . سدهء پرآشوب : دوازدهء هجرى / هجده ميلادى 429\r\nنادر شاه ، كريم خان ، آغا محمد خان : 429 - شيراز مركز سياسى در نيمهء دوم سدهء دوازده هجرى ، « بازگشت » در اصفهان : 430 - حزين : 433 - شهاب : 434\r\nپىنوشت 435\r\n12 . نثر زيبا و نثرهاى مشابه آن 437\r\nدر سدهء 7 - 12 ه . / 13 - 18 م\r\nدو جنبهء مختلف در سبك : مغلق‌گويى و سادگى : 438 - حسين واعظ ، معلمان اخلاق : 439 - وصّاف - سدهء هشت ه . ( و مقلد او مهدى خان - سدهء دوازده ه . ) : 441 - رسايل هندى ، انشا ، تذكره و امثال آن : 442 -\r\n\r\n","description":"","footnote":"","page_name":" فهرست 9 ","page_number":9},
  {"content":"\r\n\r\nادبيات محض : 444 - كتاب‌هاى آموزنده : 445\r\nپىنوشت 447\r\nفهرست نام‌هاى خاورشناسان و شاعران اروپايى كه در متن آمده 449\r\nفهرست اهم مأخذى كه براى تحشيهء اين كتاب مورد استفاده قرار گرفته است 453\r\nفهرست اعلام 457\r\nاهم حروف الفباى لاتين و علاماتى كه در متن آلمانى و كتاب‌نامه براى نماياندن اسامى و كلمات فارسى و عربى به كار رفته است 494\r\nفهرست اختصارات 495\r\nكتاب‌نامه 499\r\n\r\n","description":"","footnote":"","page_name":" فهرست 10 ","page_number":10},
  {"content":"\r\n\r\n\r\nمقدمهء مترجم\r\nكتابى كه اينك ترجمهء بخش اول آن به دوست‌داران شعر و ادب فارسى تقديم مىشود ، در نوع خود ، يكى از ارزنده‌ترين آثارى است كه در مغرب زمين ، در زمينهء تاريخ ادبيات ايران ، نگارش يافته و ميان نظاير خود ، از جهاتى چند كه ذيلا به اختصار بدان اشاره مىشود ، ممتاز است :\r\nنخست آن‌كه ، با وجود كوششى كه در محدود نگه داشتن صفحات كتاب رفته كم‌تر نكتهء مهمى را مىتوان يافت كه لااقل اشاره‌اى بدان نشده باشد ؛ هرچند كه اين اشارات - چنان‌كه خواهد آمد - ، در بسيارى موارد ، فقط براى خوانندگانى مفهوم است كه خود قبلا از كم‌وكيف موضوع اطلاع داشته باشند . خصيصهء ديگر اين كتاب احاطهء حيرت‌انگيز مؤلف آن ، نه تنها بر ادبيات ايران - كه تخصص اصلى اوست - بلكه به‌طور كلى بر ادبيات جهان متمدن و بالاخص كشورهاى غربى است : در تمام مواردى كه ميسر بوده همراه با ذكر يك اثر فارسى يا يك شاعر ايرانى كه ويژگى شايان توجهى داشته نظيرهء آن اثر يا قرينهء آن شاعر را در يكى از كشورهاى اروپايى نام برده و گاهى ، به مقايسهء آن‌دو پرداخته است - مقايسه‌اى كه بسيار جالب و از لحاظ توسعهء معلومات عمومى ، مخصوصا در زمينهء ادبيات تطبيقى ، شايان توجه است ( و از اين نيز فراتر رفته در يكى دو مورد كه يك اثر مهم فارسى - شاهنامه - نظيره‌اى در غرب ندارد و يا ، برعكس ، ادبيات ايران فاقد قرينهء يك اثر مهم غربى - فىالمثل گئورگيكا يا ژورژيك - است به آن اشاره كرده است ) . و به حكم همين روش ، غالبا ، بر آثار فارسى نام‌هاى\r\n\r\n","description":"","footnote":"","page_name":" 1 ","page_number":11},
  {"content":"\r\n\r\nنظيره‌هاى غربى آن را اطلاق كرده است . از طرفى ، چون مؤلف اين كتاب را در درجهء اول براى اهل ديار و قارهء خود نگاشته ، به حق ، بر اين فرض بوده است كه خوانندگان آن با اين اسامى آشنايى دارند ؛ ولى ، طبيعى است كه غالب خوانندگان ايرانى تنها از نام اين آثار يا شاعران - كه بعضا چندان نام‌آور هم نيستند - بهره‌اى برنمىگيرند . از آن گذشته ، به‌طور كلى ، اين كتاب مبتنى بر مقدارى اطلاعات ادبى و اصطلاحات خاص نقد الشعر غربى است كه ، مخصوصا براى آن دسته از ايرانيان كه با ادبيات غرب آشنايى زيادى ندارند ، چندان مفهوم نيست . ترجمهء پاره‌اى از اين اصطلاحات خاص ادبيات غرب ، خود ، يكى از اشكالات مترجم بود . در تمام مواردى كه ضرورى به نظر رسيده ، تا آن‌جا كه امكانات مترجم و صفحات كتاب اجازه مىداده ، به مختصر توضيحاتى مبادرت شده است .\r\nنكتهء ديگرى كه بر ارج اين كتاب مىافزايد آن است كه مؤلف آن را به‌صورت جنگى از چكيدهء عقايد و نظريات خاورشناسان نامى شرق و غرب درآورده است تا بدان‌جا كه ، در پاره‌اى موارد ، به ظاهر ، فقط التقاطى از آثار ديگران مىنمايد و حال آن‌كه مطلقا چنين نيست و تقريبا ، در همه‌جا ، اظهار نظر مؤلف چاشنى اين خوان رنگين است . كثرت منابع و مآخذى كه به دست داده واقعا حيرت‌انگيز است و به اقرب احتمال ، همگى اين آثار مطالعه شده ؛ هرچند كه اشاره به همهء آنها در متن ميسر نبوده است . در ترجمهء انگليسى كتاب ، كه نه سال بعد منتشر شده ، تعداد منابع و مآخذ از آن هم بيش‌تر است ( در متن انگليسى ، قسمت‌هاى زيادى را در نيمهء دوم كتاب ، مخصوصا در بخش ادبيات تاجيكى ، بسط داده‌اند ؛ ولى ، در نيمهء اول كتاب ، كه اين ترجمه شامل آن است ، فقط در پنج مورد قسمت‌هايى اضافه شده است . مترجم اين قسمت‌ها را ناديده نگرفته به ترجمهء آن نيز مبادرت و براى مشخص ساختن آن از متن آلمانى در هر مورد به آن اشاره كرده است . از اين گذشته نيز از متن انگليسى زياد استفاده شده است .\r\nجاىبه‌جاى ، اختلافات كوچكى در اين دو متن وجود دارد كه ، با آن‌كه حائز اهميت نيست ، تا آن‌جا كه مشاهده شده ، اشاره‌اى بدان به عمل آمده است ، چنان‌كه مىتوان اطمينان داد كه اين ترجمه ، صرف‌نظر از فهرست منابع و مآخذ ، با متن انگليسى اختلافى ندارد ) .\r\nمهم‌ترين نكته‌اى كه اين اثر را ميان نظاير خود ممتاز مىسازد آن است كه مؤلف ، بر خلاف روش معمول ، تنها به ذكر نام و شرح‌حال شاعران و نويسندگان و برشمردن آثار آنان اكتفا نكرده ؛ بلكه ، براساس يك شيوهء خاص تاريخ‌نويسى « 1 » ، مقدم بر همه چيز ، علل و موجبات\r\n\r\n\r\n","description":"","footnote":"\r\n( 1 ) . كه به آلمانى  Pragmatische Geschich tsschreibung  مىگويند .\r\n","page_name":" 2 ","page_number":12},
  {"content":"\r\n\r\nحوادث و عواملى را كه منجر به وقوع اين حوادث گشته بيان مىكند و به بررسى شكوفايى يا انحطاط يك نوع ادبى و يا ، به‌طور كلى ، شعر و ادب و برآمدن شاعران و نحوهء سرايندگى آنان مىپردازد و در هر مورد دلايل را دقيقا ذكر مىكند ، منشأ تمامى اين عوامل را طبعا در اوضاع اجتماعى و اقتصادى و سياسى هردوره مىجويد و ظاهرا مقصودش از اين‌كه در ابتداى پيش‌گفتار مىگويد « راه‌هاى تازه‌اى » نيز رفته اتخاذ همين روش است . البته ، داورى دربارهء صحت و سقم اين نظريات و استدلالات و استنتاجات با صاحب‌نظران خواهد بود . قدرمسلم آن است كه مؤلف ، به سائقهء رژيم حكومت كشور و جهان‌بينى خويش ، اغلب مسائل را ، مخصوصا در زمينه‌هاى اجتماعى و اقتصادى ، از ديدگاه سوسياليسم تجزيه و تحليل مىكند و ، حتى المقدور ، به همه چيز رنگ سياسى مىدهد . به همين علت است كه رد يا قبول نظريات وى مستلزم دقت و ژرف‌بينى خاصى است .\r\nمؤلّف به اسلام نظر خوبى ندارد و به هر مناسبتى كه دست دهد ، به تعريض يا تصريح ، بدان مىتازد و نيز ، اصرار دارد كه شاعران را به بىدينى منسوب كند . در مورد حافظ مىگويد :\r\n« شكى نيست كه قدما حافظ را ، به رغم همهء استعارات عرفانى ، به حق ، به كفر منسوب داشته‌اند » . از آن گذشته ، او را تلويحا دغل معرفى مىكند و مىگويد : فقط « چنان‌چه ممدوح رغبتى نشان بدهد وى مىكوشد كه از همين راه به دو تقرب جويد » . « حسن ظن » مؤلّف نسبت به مسلمانان تا بدان پايه است كه « زاهد » را ، به‌طور كلى ، رياكار و منافق مىداند ؛ چنان‌كه در ترجمهء رند و زاهد ، عنوان كتاب محمد بن سليمان فضولى « 1 » ، به‌جاى زاهد در متن آلمانى  Frommler  ( ص 228 ) و در متن انگليسى  Hypocrite  ( ص 298 ) گذارده شده است . « 2 » لكن ، گاهى ، خود انصاف مىدهد و به يك‌طرفه بودن بعضى قضاوت‌ها اعتراف مىكند ، چنان‌كه ، فىالمثل ، در بخش « عارفان بزرگ » ، در يك مورد ، مىگويد « اين داورى غير منصفانه و اروپايى است » .\r\nنظرش نسبت به سلاطين و دربارها و بزرگان غالبا منفى است . از صفويه همه‌جا با نوعى استهزا سخن مىگويد كه ظاهرا به حكم پاىبندى آنان به اصول مذهبى است . نادر شاه ، كه در ارادتش به مولاى متقيان خلاف نيست ، به گفتهء او در صدد « اصلاحات دينى » بوده است ( كه\r\n\r\n\r\n","description":"","footnote":"\r\n( 1 ) . شاعران دوران صفويه .\r\n( 2 ) . البته ، نبايد ناگفته بماند كه از قرن هفتم هجرى به بعد ، بعضى از شاعران ، من‌جمله حافظ ، « زاهد » را مترادف با رياكار استعمال كرده‌اند ولى باوجود اين ، نمىتوان اين كلمه را به‌طور كلى « رياكار » ترجمه كرد مخصوصا كه در كتاب مورد بحث ، ( به فرمودهء استاد همائى ) زاهد به معناى اصلى خود استعمال شده است .\r\n","page_name":" 3 ","page_number":13},
  {"content":"\r\n\r\nظاهرا تحريف ندانستهء اين حقيقت است كه اين پادشاه براى قرار دادن مذهب شيعه در عداد مذاهب چهارگانهء تسنن كوشش‌هايى كرده است ) . به‌طور كلى ، به هركس كه توانسته تاخته است ( و البته ، در مواردى هم محق بوده است ) . سخنان نيش‌دارش دربارهء قابوس وشمگير و خواجه نصير الدين طوسى از اين جمله است .\r\nگذشته از اين لغزش‌ها ، كه ناشى از طرز فكر و نحوهء قضاوت مؤلف است ، باز هم ايراداتى بر اين كتاب وارد است ؛ خواه به حكم اشتباهاتى كه فقط صاحب‌نظران و متبحران در شعر و ادب فارسى متوجه آن مىشوند و خواه به علت اشتباهات كوچك و بىاهميتى كه ، در يكى دو مورد ، مترجم در پانويس بدان اشاره كرده است .\r\nبا اين همه ، هيچ‌يك از نكاتى كه بدان اشاره شد از ارج اين كتاب نمىكاهد و بسيار حيف مىبود كه ترجمهء فارسى آن در دسترس فارسىزبانان ، كه صاحبان اصلى اين شعر و ادب‌اند ، قرار نمىگرفت . مترجم بدان مباهى است كه توانسته است با ترجمهء مهم‌ترين بخش اين كتاب ارزنده خدمتى انجام دهد و اميدوار است كه اين خدمت مورد قبول علاقه‌مندان قرار گيرد و نيمهء دوم كتاب هم ، به نحوى شايسته‌تر ، توسط ديگرى به فارسى برگردانده شود . لازم به تذكر است كه اين موفقيت ، با آن‌كه ناچيز است ، چندان آسان به دست نيامده و با دشوارىهايى همراه بوده است . اينك ، اجازه مىخواهد به اهم اين مشكلات اشاره كند ؛ ولى ، نه به آن منظور كه اين خدمت ناچيز را بزرگ‌تر از آن‌كه هست جلوه دهد ، بلكه بدين اميد كه خوانندگان ، با توجه به اين دشوارىها ، مترجم را در لغزش‌هايى كه ، به رغم همهء كوشش‌ها ، از آن مصون نبوده معذور دارند و ارباب بصيرت كرم كرده ، با تذكر اين لغزش‌ها ، و او و ناشر را در تصحيح چاپ‌هاى بعدى يارى فرمايند :\r\nيك مشكل ، سبك نامأنوس و مغلق كتاب بود كه شايد تا حدى از آن‌رو باشد كه اين متن ، خود ، ترجمه‌اى از اصل چك است و مترجمان آن نيز آلمانىزبان نبوده‌اند . در پاره‌اى موارد ، عبارات تا بدان حد پيچيده است كه درك مفهوم يك جمله ( كه گاهى شامل چندين جمله است ) فقط پس از صرف مدت‌ها وقت و مرور مكرر ميسر گشته است . مع ذلك ، مشكل اصلى اين نبوده است . آن‌چه بيش از هرچيز كار را بر مترجم سخت مىساخت تنوع مطالب كتاب و لزوم احاطه بر رشته‌هاى مختلف علوم انسانى و آشنايى با اصطلاحات خاص همهء آنها جهت درك صحيح مطلب و انجام يك ترجمهء صحيح بود . طبيعى است كه توفيق در ترجمهء يك متن علمى ، نه تنها مستلزم تسلط بر دو زبان ؛ بلكه به همان اندازه هم ، منوط به وارد بودن به مطلب است\r\n\r\n","description":"","footnote":"","page_name":" 4 ","page_number":14},
  {"content":"\r\n\r\nكه كتاب حاضر ، علاوه بر ادبيات محض ، من‌جمله شامل زبان‌شناسى ، باستان‌شناسى ، فلسفه و عرفان است كه همگى براى مترجم مباحثى كمابيش ناشناخته بود و فقط با استعانت از سروران و همكاران و دوستان توانسته است اين بار سنگين را به منزل برساند . از اين‌رو ، وظيفهء خود مىداند كه در اين‌جا ، بر خلاف مؤلف كه در پيش‌گفتار از همهء مددكاران خود به نام ياد نكرده ، از كليهء اين بزرگواران كه بر وى منت گذارده‌اند و با نهايت مهربانى و گشاده‌رويى هريك به نحوى در اين راه كمكش كرده‌اند نام ببرد و سپاس بىكران خود را به حضورشان تقديم دارد :\r\nدر محضر هريك از استادان والاجاه ، مينوى ، صفا و خانلرى ، يكى دو جلسه استفاضه كرده به رفع معضلات پرداخته‌ام ؛ استاد عالىقدر ، فرديد ، در ترجمهء اصطلاحات فلسفى و عرفانى ، طى چند جلسه ، كمك‌ها و راهنمايىهاى به سزايى فرموده‌اند ؛ استادان ارجمند ، زرياب‌خويى ، فره‌وشى و نجم‌آبادى ، هريك در چند جلسه اشكالاتى را كه در زمينهء تاريخ ، ايران باستان و زبان‌شناسى داشته‌ام مرتفع ساخته‌اند . با استادان گران‌مايه ، اردشير روحانى ، نيرسينا و بالاخص نشاط ، طى جلساتى چند ، اشكالى را كه از لحاظ سلاست ترجمه داشته‌ام در ميان گذاشته‌ام ، از راهنمايىهايشان مستفيض گشته‌ام و در مواردى چند نظرياتشان را عينا نقل كرده‌ام ؛ با دوستان و همكاران عزيزم ، فرامرز بهزاد و جعفر بدرى ، طى جلساتى ، راجع به اشكالاتى كه در ترجمهء بعضى از قسمت‌ها داشته‌ام ، شور كرده‌ام و بسيارى از پيش‌نهادهايشان را پذيرفته‌ام . فصل « حافظ » را با دوست گران‌قدرم ، حسنعلى شيبانى ، كه سال‌هاى متمادى ، بىسروصدا راجع به بلبل شيراز مطالعه مىكند ( و اميد است كه روزى نتايج آن منتشر گردد ) ، مرور كرده‌ام و تقريبا به همه نظرياتى كه دربارهء ترجمهء بعضى قسمت‌ها داده است گردن نهاده‌ام ؛ در ترجمهء چند قسمت فرانسه ، انگليسى ، ايتاليايى و لاتين ، به ترتيب ، استاد ارجمند ، محمد تقى غياثى ، و دانشمندان گران‌مايه ، پرويز مهاجر و اغناطيوس الصيصى ، و دوست فاضل آلمانىام ، فريدريش كالتس ، عضو هيئت آموزشى سمينار خاورشناسى دانشگاه كلن ، هركدام به نحوى ، يارىام فرموده‌اند ؛ چند صفحه از نسخهء ماشين‌شده را دوست ارجمند و دانشمندم ، على نصرى ، خوانده اصلاحاتى در آن به عمل آورده است كه مورد توجه قرار گرفته است .\r\nدوست عزيزم ، فريدريش كالتس ، كه پيش از اين ذكر خيرش رفت ، با ارسال مآخذى چند ، در تهيهء بعضى از پانويس‌ها كمك ذى قيمتى كرده است .\r\nاينك ، اجازه مىخواهد كه راجع به روش ترجمه نيز توضيحاتى معروض دارد : نخست آن كه ، پاره‌اى از اصطلاحات غربى ، مانند فئودال ، سوسياليسم ، ايدئولوژى و نظاير آن ، كه در\r\n\r\n","description":"","footnote":"","page_name":" 5 ","page_number":15},
  {"content":"\r\n\r\nفارسى معادل دقيقى ندارد و يا اصطلاحات فارسى آن هنوز قبول عامه نيافته ، و از طرفى ، اين لغات بنفسه كاملا مفهوم است ، عينا استعمال شده است . على الاصول ، كوشش شده كه ، حتى الامكان ، لغات فارسى به كار برده شود ؛ ولى ، در اين راه تعصبى روا نداشته و در هر مورد كه يك لغت عربى رساتر مىنموده آن را استعمال كرده و طعن و شتم نويسندگان جوان را به جان خريده است . در ترجمهء متون مقتبس از يشت‌ها و يسناها ، تا آن‌جا كه توانسته است ، از ترجمه‌هاى دانشمند فقيد شادروان ، پورداود ، استفاده كرده ، ولى ، متأسفانه ، در اكثر موارد ، به علت عدم تطابق كامل متون ، اين امر ميسر نبوده است .\r\nهمان‌طور كه در آغاز اين گفتار اشاره شد ، در اين كتاب ، به علت محدود بودن صفحات ، در موارد بسيار زياد ، فقط به ذكر رئوس مطالب اكتفا شده و ، از آن گذشته ، در موارد عديدهء ديگرى هم اصولا توضيحاتى لازم مىنمود . از اين‌رو ، مترجم سعى كرده است كه درخور توانايى خود و با استعانت از منابع و مآخذى كه در دسترس داشته ، جهت روشن شدن ذهن خوانندگان ارجمند و بالاخص دانشجويان ، توضيحاتى بدهد و يا شواهدى را ذكر كند و ، به‌رغم اين قاعده كه در كارهاى علمى براى ذكر شواهد و توضيحات استفاده از فرهنگ و دايرة المعارف جايز نيست ، از اين‌گونه منابع نيز سود جسته ؛ زيرا ، در اين موارد ، منظور فقط اداى توضيح مختصرى بوده كه مطلقا جنبهء تحقيق علمى ، به معناى اخص ، نداشته است . مترجم اذعان دارد كه در دو سه مورد ، ضمن اين تحشيه‌ها ، زياد « به حاشيه رفته است » ؛ ولى ، از آن‌جا كه اين « حاشيه » - لااقل به زعم خود او - جالب بود ، دريغش آمد كه خوانندگان ارجمند را از آن بىبهره بگذارد . اميد است كه اين عذر نزد كرام الناس مقبول افتد .\r\nدر متن آلمانى ، يادداشت‌ها و ارجاعات مؤلف به‌صورت پانويس در زير هر صفحه آمده است ؛ ولى ، در ترجمه ، به ناچار ، مىبايست اين يادداشت‌ها را از حواشى مترجم جدا كرد ؛ لهذا ، يادداشت‌هاى مؤلف ، به پيروى از نسخهء انگليسى ، در آخر هر فصل و حواشى مترجم ، به صورت پانويس ، در ذيل هر صفحه آمده است . ارقام مربوط به يادداشت‌هاى متن با دو هلال و ارقام مربوط به توضيحات مترجم بدون هلال نمايانده شده است .\r\nبا واج‌نويسى مورد استفاده در متن اصلى كاملا موافق نيست ؛ ولى ، چاره‌اى جز پيروى از آن نبود و ، در پاره‌اى موارد ، به حكم در دست نداشتن حروف لازم ( فىالمثل حروف معكوس ) ، مختصر تغييرى در آن داده شد .\r\nدر متن اصلى ، حروف اول نام‌هاى كوچك دانشمندان و محققان پيش از نام خانوادگى قيد شده ؛ لكن ، در ترجمه ( جز در يكى دو مورد براى رفع ابهام ) از ذكر اين حروف در متن\r\n\r\n","description":"","footnote":"","page_name":" 6 ","page_number":16},
  {"content":"\r\n\r\nخوددارى شد و فقط در فهرستى كه با حروف لاتين و به ترتيب الفبا در آخر كتاب آمده به ذكر آن مبادرت شد . ترجمهء كتاب‌نامهء مفصل متن اصلى ، علاوه بر آن‌كه بسيار دشوار بود ، مفيد فايدتى نيز نمىتوانست باشد و حتى احيانا استفاده را مشكل مىساخت ، از اين‌رو عينا با چاپ افست تكثير و به آخر كتاب افزوده شد .\r\nتهران ، به تاريخ 23 مهرماه 1352\r\n\r\n","description":"","footnote":"","page_name":" 7 ","page_number":17},
  {"content":"\r\n . \r\n","description":"","footnote":"","page_name":" 8 ","page_number":18},
  {"content":"\r\n\r\n\r\nپيش‌گفتار\r\nكتابى كه هدفش معرفى تحول ادبيات ايران - در مورد ما ادبيات فارسى و تاجيكى - ، از ابتدايىترين مراحل آن تا زمان حاضر ، فقط در يك جلد باشد ، نمىتواند از لحاظ كثرت مطالب و تنوع موضوعات با يك اثر چندجلدى هم‌چشمى كند . از آن گذشته ، نظر بر اين است كه از اين بخش ادبيات تحليل جان‌دارى براى استفادهء تعداد هرچه بيش‌ترى از خوانندگان به عمل بيايد و تنها به برشمردن نام‌ها و ذكر تاريخ روىدادها اكتفا نشود .\r\nكار ما ، علاوه بر پژوهش‌هايى كه خود راجع به منابع به عمل آورده‌ايم ، تا آن‌جا كه ميسر بوده ، متكى بر نتايج بررسىهاى ايران‌شناسان روسى ، شوروى و شرقى است ؛ البته ، بدون آن كه به كارهاى خاورشناسان مغرب زمين كوچك‌ترين بىتوجهى روا داشته باشيم . باوجود اين ، صاحب‌نظران با يك نگاه اجمالى به فهرست مطالب اين كتاب درخواهند يافت كه ما راه‌هاى تازه‌اى نيز رفته‌ايم . در مورد معرفى آثار كلاسيك ، كتاب ما عمدتا متوجه ادبيات محض است كه هستهء اصلى آثار و نوشته‌هاى ايران را تشكيل مىدهد . « 1 » با اين همه ، نتوانستيم بررسى اين قسمت از نوشته‌ها را يكسره در بوتهء اجمال گذاريم . مؤلف فصل اول اين كتاب مايل است مخصوصا متذكر شود كه منظور از اين فصل صرفا بحث مختصر و مفيدى دربارهء آثار ادبى\r\n\r\n\r\n","description":"","footnote":"\r\n( 1 ) . در مورد نوشته‌هايى كه جنبهء علمى يا آموزندگى دارد توجه خوانندگان را به پانويس 1 فصل « نثر زيبا و نثرهاى مشابه آن در سده 7 - 12 ه » معطوف مىداريم .\r\n","page_name":" 9 ","page_number":19},
  {"content":"\r\n\r\nپيش از اسلام و غير مسلمان است . از اين‌رو ، رواست كه اين بخش كتاب به منزلهء مقدمه‌اى براى بخش‌هاى بعدى تلقى شود .\r\nنسخهء آلمانى كتاب ، نسبت به متن اصلى چكى ، تغييرات قابل ملاحظه‌اى كرده است :\r\nقسمت‌هاى بىشمارى تكميل و بعضا خيلى مفصل‌تر گشته و در تحرير آنها تجديدنظر به عمل آمده است . آن‌چه كاملا تازگى دارد ، بررسى مفصل ادبيات تاجيكى شوروى بعد از 1917 است . براى چاپ‌هاى بعدى ، باز هم تفصيل بيش‌ترى در نظر گرفته‌ايم .\r\nانتشار كتب در رشته‌هاى خاص و به‌طور كلى فعاليت‌هاى مطبوعاتى ، هم در خاورزمين - در اشاره به اين نكته اصرار خاص مىورزيم - و هم در اروپا ، آن‌چنان رو به افزايش است كه حتى تصورش نيز به آسانى ميسر نيست . جز در مورد بزرگ‌ترين كتاب‌خانه‌ها ، حتى در زمينه‌هاى فرعى و محدود نيز تقريبا غير ممكن است كه از تمام انتشارات تازه آگاهى يافت تا چه رسد به اين‌كه بتوان با آن آشنا شد . اشكالات بزرگى كه از اين كيفيت ناشى مىشود كاملا روشن است . همگام با نتايجى كه پيوسته از پژوهش‌هاى تازه به دست مىآيد ، مسائل و اشكالاتى هم كه در راه انتخاب مطالب و طرز تدوين يك كتاب تاريخ ادبيات وجود دارد پيوسته صورت نوينى پيدا مىكند .\r\nيك مسئلهء بسيار بغرنج ، نوشتن كلمات فارسى با حروف لاتينى بود كه مىبايست ، از يكسو ، متكى بر مبانى هريك از دوران‌هاى عمدهء زبان باشد ، از سوى ديگر ، در آن طرز تلفظ خاص تاجيكى شوروى و املاى آن رعايت گردد .\r\nنوشتن نام‌هاى جغرافيايى خالى از اشكال نبود . ما ، به‌طور كلى ، تلفظ فارسى را درنظر گرفته‌ايم . انحرافاتى كه كم‌وبيش به چشم مىخورد اجتناب‌ناپذير بود و اميدواريم مورد اغماض قرار گيرد . گذشته از اين‌كه مراعات كامل اصول مورد نظر در همهء موارد آسان نبود ، اشكالات ديگرى نيز در اين راه وجود داشت و آن تنوع زياد رسم الخطهاى لاتينى است كه براى نوشتن عناوين كتاب‌ها و مقاله‌ها به كار مىرود و اين اشكال مخصوصا در كتاب‌نامه چشم‌گير است .\r\nبديهى است كه در كتاب‌نامه ، ناچاريم تنها به ذكر برگزيده‌اى از عناوين اكتفا كنيم . در زمينهء ايران‌شناسى و به‌طور كلى نوشته‌هاى ايرانى ، كه عظمت آن با اقيانوس كوس برابرى مىزند ، جز اين چه مىتوانستيم كرد ؟ ! در اين مورد ، ما ، علاوه بر ضابطه‌هاى معمولى و كلى ، نكات زير را بالاخص مطمح نظر قرار داديم : 1 ) اشتراك مساعى با خوانندگان علاقه‌مند براى بالا بردن\r\n\r\n","description":"","footnote":"","page_name":" 10 ","page_number":20},
  {"content":"\r\n\r\nسطح دانش آنها ؛ 2 ) بذل توجه خاص به نشريات تازه بدون آن‌كه آثار قديمىتر و حائز اهميت از نظر دور بماند ؛ 3 ) قائل شدن شرح و تفصيل در مورد منابع سرشار روسى و شوروى بيش از آن‌چه در كتاب‌هاى مشابه غربى بدان مبادرت مىشود ؛ و 4 ) جلب توجه به آثار و پژوهش‌هايى كه از طرف ملت‌هاى به اصطلاح كوچك‌تر به عمل آمده است . فهرست بررسىهاى ويژه‌اى كه با نظام معينى ، پس از كتاب‌نامه ، به دست داده شده ؛ يافتن منابع لازم براى پژوهش‌هاى خاص راجع به شخصيت‌هاى ادبى را ، كه نامشان در كتاب‌نامه ذكر شده ، آسان مىسازد . چند عنوان را كه در حين چاپ كتاب با آن آشنا شديم توانستيم فقط در پايان هريك از اعلام مربوط بگنجانيم و با نهايت تأسف ، ناگزير ، از ذكر بعضى از آنان چشم پوشيديم . كتاب‌هايى كه ، در درجه اول ، مورد مراجعه و مشاورهء ما بود در پانويس‌ها ذكر شد . « 1 » در مورد مقالات مربوط به سال‌هاى 1906 - 1955 ، ايندكس ايسلاميكوس ، تأليف پيرسون ، « 2 » فهرست كتاب‌هاى برگزيدهء ما را به نيكووجهى تكميل مىكند . « 3 »\r\nدربارهء سنه‌ها ، بايد متذكر بود كه ، در همهء موارد ، سال‌هاى هجرى به تاريخ ميلادى تبديل مىشود . تاريخ‌هايى كه با حرف « ش » همراه است نمايندهء سال‌هاى شمسى است كه با فرمول تقريبى « ش + 621 » به آسانى قابل محاسبه است .\r\nروا نيست كه به اين پيش‌گفتار پايان دهيم بىآن‌كه از همهء مشاوران و ياران خود ياد كرده باشيم . لكن ، شمارهء اينان آن‌چنان از حد فزون است كه نام بردن يكايك متأسفانه به آسانى ميسر نيست . از اين‌رو ، ناگزيريم از دوستان خود در خاور و باختر خواهش كنيم احساسات مشحون از حق‌شناسى عميق و صادقانهء ما را بپذيرند و كرم كرده ، به همين سپاس‌گزارى عمومى قناعت كنند . با اين همه ، نمىتوان از تشكر خاص از پروفسور دكتر يونكر ، كه انتشار اين كتاب سراسر مديون مقام علمى و نيروى معنوى اوست ، خوددارى كرد . گذشته از آن ، موظفيم كه به او و گروه عالىقدر كاركنان انستيتويش ، براى آماده كردن دست‌نويس كتاب جهت چاپ و شركت در كار طاقت‌فرساى غلطگيرى آن ، سپاس بگزاريم . كار پردامنهء ترجمه‌ى بخش‌هايى از كتاب را از زبان چكى به آلمانى كه همكارانم بشخصه انجام نداده‌اند دوست بسيار ارجمندم ، روبرت شالك ، نويسنده و شاعر و كارمند عالىرتبهء بازنشستهء\r\n\r\n\r\n","description":"","footnote":"\r\n( 1 ) . چنان‌كه در مقدمهء مترجم اشاره شد ، در اين ترجمه ، پانويس‌هاى متن اصلى در پايان هر فصل آمده است .\r\n( 2 ) .  J . D . Pearson : Index Islamicus \r\n( 3 ) . - كتاب‌نامه  BI \r\n","page_name":" 11 ","page_number":21},
  {"content":"\r\n\r\nدادگسترى ، و شاگرد سابقم ، خانم دكتر هلنا توركوا « 1 » ، به عهده گرفتند و از ايشان ، بالاخص ، تشكر مىكنيم . به آقاى دكتر بيانى ، رئيس كتاب‌خانه ، يك رديف عكس را مديونيم كه با كمال حسن‌نيت در اختيارمان گذارده‌اند . همگى فرم‌هاى چاپ را بنگاه ناشر ، آكادمى علوم چكسلواكى ، بدون هيچ‌گونه چشم‌داشتى ، در اختيار بنگاه ناشر ، اتوهاراسوويتس ، ليپزيگ « 2 » ، گذارده كه موجب تشكر صميمانهء ماست . در پايان ، ناگزيريم اشاره كنيم كه بنگاه ناشر از تن در دادن به هيچ زحمتى براى انجام تقاضاهاى ما ، كه بيم دارم برآوردن آن هميشه آسان نبوده باشد ، دريغ نكرده ، همواره با لطف و تفاهم بدان توجه كرده است .\r\nمايهء نهايت خوش‌وقتى ما خواهد بود ، چنان‌چه اين كتاب ، به سهم خود ، در راه شناساندن بيش‌تر و تفهيم عميق‌تر ادبيات ايران ، كه بىگمان در زمرهء بديع‌ترين ادبيات جهان به شمار است ، گامى برداشته باشد .\r\nپراگ ، 10 سپتامبر 1959 يان‌ريپكا\r\n\r\n\r\n","description":"","footnote":"\r\n( 1 ) .  Helena Turkova \r\n( 2 ) .  VEB Otto Harrassowitz , LeiPzig \r\n","page_name":" 12 ","page_number":22},
  {"content":"\r\n\r\n\r\nاوستا سنگ‌نبشته‌هاى ايران باستان ادبيات فارسى ميانه\r\nتأليف اوتاكار كليما\r\n\r\n","description":"","footnote":"","page_name":" 13 ","page_number":23},
  {"content":"\r\n . \r\n","description":"","footnote":"","page_name":" 14 ","page_number":24},
  {"content":"\r\n\r\n\r\n1 فرهنگ ايران باستان خاورى\r\n\r\nمراحل اوليهء فرهنگ ايران\r\nراجع به مراحل اوليهء ايجاد و تكوين ادبيات ايران نيز ، مانند نوشته‌ها و فرهنگ‌هاى ساير ملت‌هاى هند و اروپايى ، فقط از روى شواهد و قراين مىتوان اظهار نظر كرد ؛ زيرا ، از دورانى كه آرياها در ايران‌زمين سكنا گزيدند و نخستين مراكز فرهنگ و تمدن خود را برپا ساختند هيچ‌گونه مداركى در دست نيست ؛ چنان‌كه ، حتى هندىها هم مدت‌ها پس از استقرار در ميهن تازهء خود فاقد خط بودند . آرياهاى ايرانى نيز ، مانند آنان ، انديشه‌ها و آثار فكرى خود را تنها به حافظه مىسپردند كه ، دهان‌به‌دهان ، از نسلى به نسل ديگر ، منتقل مىشد . ابداعات هنرى ملت ، مانند ترانه‌ها ، گفتارها ، معماها ، اسطوره‌ها ، افسانه‌ها و جز آنها ، نگاشته نمىشد و ، بدين واسطه ، ضمن انتقال سينه‌به‌سينه به نسل‌هاى بعدى ، دستخوش دگرگونى مىگشت . تحول اجتماعيى كه صورت گرفت تبديل شبانى و چادرنشينى به كشاورزى و دام‌پرورى بود كه ، طى سده‌هاى دراز ، به‌صورت نظامى درآمد كه در آن سه طبقهء متمايز به وجود آمدند و عبارت بودند از : روحانيان ، كه اجراى مراسم دينى را عهده‌دار بودند ؛ نجبا ، يعنى امرا و رؤساى قبايل و جنگ‌جويان ؛ و بالاخره روستاييان كه به دامپرورى و كشاورزى اشتغال داشتند . بعدها ، طبقهء پيشه‌وران ( و بازرگانان ) ، كه در اوستا به نام هوتاى « 1 » از آن ياد شده ، به وجود آمد . بردگى و\r\n\r\n\r\n","description":"","footnote":"\r\n( 1 ) .  Hutai \r\n","page_name":" 15 ","page_number":25},
  {"content":"\r\n\r\nبرده‌فروشى ، از دوران‌هاى بسيار قديم ، در ايران وجود داشته است . بردگان از افراد ملل تحت انقياد و مخصوصا اسيران جنگى بودند . اوستا از كارگران روستايى سخن مىراند و آنان را به دو دسته تقسيم مىكند كه يك دسته ، پيوسته ، در خانهء مخدومان خود ، « وئس » « 1 » ، سكونت داشتند و دستهء ديگر ، به‌صورت روزمزد ، در مزارع ، خدمت كرده « پئىريئتر » « 2 » ( سياران ) ناميده مىشدند . در ويدودات ( ونديداد ) اوستا ، اشاره شده كه پاداش تنظيف ، كه بر طبق مناسك دينى به عمل مىآمد ، براى خدمت‌گزار كم‌تر از كشاورز و همسر او ؛ ولى ، بيش‌تر از فرزندان دهگان بود . دين حائز اهميت بسيار بود ، زيرا پيشوايان و پاس‌داران آن ، به مقتضاى شغل خود ، تنظيم مناسبات را ، نه تنها ميان افراد و خدايان ؛ بلكه ، هم‌چنين ، بين افراد و همنوعان آنان بر عهده داشتند . دين ، مانند امروز ، دامنه‌اى چنين محدود نداشت ؛ بلكه ، شامل تنسيق حقوق و مسائل قضائى ، آداب و رسوم جامعه ، فرهنگ و نظام اقتصادى نيز بود . روحانيان عالىرتبه نظام اجتماعى و دينى ( ارت ) « 3 » ايجاد و استوار مىساختند . مراسم دينى آنان با آوازها ، سرودها ، آفرين‌ها و نيايش‌ها همراهى مىشد . آنان افراد مناطق آريايى را ، در محل سكونت قربانيان خود ، به دور خويش گرد آورده ، از اين راه ، روحيهء جامعه را تقويت مىكردند . از تراوش‌هاى تخيلات و احساسات آنان ، جز چند سرود و چند افسانه ، كه نسل‌هاى بعدى بنابر احتياجات خود در آن تغييراتى داده‌اند ، چيزى به‌صورت نخستين خود به‌جاى نمانده است .\r\n\r\nنخستين دولت‌ها\r\nچنان‌كه از اشارات اوستا برمىآيد ، در سرزمين‌هاى ايرانى ، نخستين سازمان‌هاى تكامل‌يافته‌اى كه به منزلهء دولت بود محتملا در طرف مشرق به وجود آمده است . اوستا گاهى از كشورهايى در سواحل رودخانهء هيرمند « 4 » ، در پيرامون درياچهء هامون « 5 » در سيستان ، و زمانى از سرزمين‌هاى ماوراى آمودريا « 6 » و درياچهء ووروكش « 7 » ( شايد درياچهء آرال ) سخن مىراند .\r\nروايتى كه بر طبق آن قبايل آريايى از سرزمين قديم‌تر خود ، ايران ويج « 8 » ، به سرزمين‌هاى ديگر ايرانى رفته‌اند بىشك ، قدمت دارد . پاره‌اى از پژوهندگان اين سرزمين را واقع در شمال ايران مىدانند . نخستين مراكز فرهنگ در ايران ، محتملا ، سمرقند ، مرو و بلخ ( كه يونانىها آن را\r\n\r\n\r\n","description":"","footnote":"\r\n( 1 ) .  Vaesa \r\n( 2 ) .  Pairyaetars \r\n( 3 ) .  Rtam  ( حرف م در آخر كلمه ظاهرا جزء تصريفى در زبان اوستاست ) .\r\n( 4 ) .  Heatumant \r\n( 5 ) .  Kasaoya \r\n( 6 ) .  Oxus \r\n( 7 ) .  Vourukasa \r\n( 8 ) .  Airyanemvaejah \r\n","page_name":" 16 ","page_number":26},
  {"content":"\r\n\r\nباكترا مىناميدند ) بوده است . اين نقاط صحنه‌هاى روىدادهاى تاريخ اساطيرى ايران باستان است كه بهترين توصيف آنها ، قرن‌ها بعد ، در شاهنامهء فردوسى آمده است . نواحى باخترىتر ، مدت‌ها ، زير سلطه و انقياد سامىها دست و پا مىزد . بعيد نيست كه اژىدهاك « 1 » ( پادشاه اژدها ) ، غول افسانه‌اى مذكور در اوستا ، نمايشگر بيدادگرىهايى باشد كه از سمت خاور تا بدان سوى مرزهاى ماد اعمال مىشده و منشأ آن اكد بوده است . گذشته از آن ، سده‌هاى متمادى ، ميان بابل و فارس يك دولت مهم به نام ايلام بر ملتى غير هند و اروپايى حكومت مىكرد و مدت‌ها در برابر حملات همسايگان پايدارى كرد . محققا ، شاه‌زاده‌نشين‌هاى آريايى در خاور نيز از تهاجمات چادرنشينان آسياى مركزى ، كه آرياها از ديرباز آنان را تور « 2 » مىخواندند ، در امان نبودند . بين اينان تعدادى قبايل هند و اروپايى وجود داشتند كه در آن سوى سيحون ( سيردريا ) ساكن و وابسته به يك اتحاديهء ملل بودند كه از همان زمان‌هاى باستان ، بر اثر يك اشتباه تأسف‌آور ، به نام سكاها خوانده مىشدند . نفرت طبيعى و دشمنيى كه ميان ساكنان شهرها و دهكده‌ها ، از يكسو ، و چادرنشينان ، از سوى ديگر ، وجود دارد ؛ شاخص‌ترين جنبهء مناسبات متقابل ايرانىها و تورانىهاست . اختلافات موجود ميان اين دو سرزمين مبنا و انديشهء اصلى سنت ملى ايران و تصور ثنويتى است كه ايرانيانى از جهان و تاريخ داشتند . حتى ، بعضى از قسمت‌هاى افسانه‌ها در اوستا حاكى از اين موضوع و يا متضمن اشاراتى بدان هست كه توصيف هنرمندانهء آن در حماسهء فردوسى به اوج عظمت خود رسيده است . ايرانيان ملتى خوب ، هوشمند و دوست‌دار نظم‌اند و به كار ، روشنايى و هرچيز خوب احترام مىگذارند و تورانىها ، بر خلاف آنان ، بدنهاد و پاىبند خدعه ، اعمال خشونت و عنف و انهدام و هواخواه نيروهاى ظلمانى ، يعنى ، جنگ ، غارت ، راه‌زنى و تيرگى هستند . و اين تناقض اجتماعى ، اقتصادى و تاريخى ، به اعلا درجه ، در ايجاد ثنويت در حيات معنوى ايرانيان مؤثر بود . دومين عامل مؤثر ، كيش زرتشتى بود كه يكى از مهم‌ترين صور دين در تاريخ جهان به شمار است .\r\n\r\nزرتشت\r\nتاريخ زرتشت و مراحل اوليهء آيين وى مشكوك است . اين پيامبر ، كه مبدع نحلهء ثنويت ايران است ، محتملا ، در دوره‌اى پيش از آغاز تاريخ ايران كه ما از آن اطلاع نداريم در نقطه‌اى واقع\r\n\r\n\r\n","description":"","footnote":"\r\n( 1 ) .  Azai Dahaka \r\n( 2 ) .  Tura \r\n","page_name":" 17 ","page_number":27},
  {"content":"\r\n\r\nدر يك شاه‌زاده‌نشين ايران خاورى برآمده است . پژوهندگان دوران زندگى وى را در سدهء ششم پيش از ميلاد حدس مىزنند ؛ ولى ، هنوز ، دلايل كافى براى اثبات اين نظر در دست ندارند . قاطع‌ترين دليل اين تاريخ‌گذارى سنواتى است كه ، طبق سنت ، از طرف مجامع دينى پارسى ، در وقايع‌نگارىها ذكر شده و فاصلهء ميان عصر زرتشت و اسكندر كبير را سيصد سال تعيين مىكند ؛ لكن ، اين تخمين قابل اعتماد نيست و تاكنون در اين زمينه هيچ‌گونه مفتاح غير ايرانى هم به دست نيفتاده است . ما حتى نمىدانيم كه پيامبر از كدام نقطه برخاسته است .\r\nطبق پاره‌اى از روايات ، زادگاه وى شمال باخترى ايران است . از اوان جوانى ، با ناهنجارىهاى مناسك كهن آشنا گشت كه با قربانىهاى بىشمار همراه بود و طى شادخوارىها ، براى تجليل از بت‌ها ، در عياشى و باده‌گسارى افراط مىشد و به كشتار بيرون از حد اعتدال گاو مىانجاميد . در چنين باده‌گسارىها ، بالاخص ايزد هوم « 1 » كه نوشابه‌اى سكرآور بود ، ستايش مىشد . اين مراسم كهنه طبقهء دهگانان را به نابودى مىكشانيد و عواقب وخيمى به بار مىآورد ، از آن جهت كه بر قدرت غيب‌گويان و ساحران ، يعنى كرپن‌ها « 2 » ، كه رؤساى قبايل ، يعنى كوىها « 3 » ، هم ناچار از حفظ نفوذ آنان بودند مىافزود . چنان‌كه شايع است ، زرتشت ، در بيستمين سال زندگى ، زادگاه خود را ترك گفت و به « بىخانمانى » گراييد تا ، ضمن مواعظى كه ايراد مىكرد ، به بيان انديشه‌هاى تازهء خود بپردازد ؛ ولى ، فقط ده سال پس از آن تاريخ بود كه از سوى بارىتعالى ، يگانه خداى حقيقى ، يعنى اهورامزداه « 4 » ، به پيامبرى مبعوث شد و ، در نتيجه ، تكليفش روشن گشت . پس از زحمات زيادى كه بدان تن درداد ، ويشتاسپ « 5 » ( - گشتاسپ ، شاهى در نقطه‌اى در خاور ايران ) تعاليم او را پذيرفت و پيرو ، حامى و مروج اين كيش تازه گشت . بنابر روايتى كه قدمت كم‌ترى دارد ، زرتشت ، در سن 77 سالگى ، هنگام هجوم تورانىها به ايران ، در آتشكدهء بلخ ، به دست آنان كشته شد . ديرى نپاييد كه تاريخ\r\n\r\n\r\n","description":"","footnote":"\r\n( 1 ) .  Haoma  ، هوم ، در اوستا هئوم ، در ويد برهمنان ( كتاب مقدس برهمنان ) سوم  Soma  ، اسم گياهى است كه از آن اشام هوم مىسازند . اين شربت نيز مانند خود گياه هوم ناميده مىشود . . . استعمال هوم در مراسم مذهبى بسيار قديم است .\r\nاساسا شربت مسكرى بوده . پس از ظهور حضرت زرتشت كليه فديه خونين و استعمال شربت مسكر نزد ايرانيان بازداشته شده است . نقل به اختصار از يشت‌ها 1 ، ص 3 - 471 پانويس .\r\n( 2 و 3 ) .  Kavai , Karapan  ، دو طبقه از پيشوايان كيش آريايى بوده كه مراسم دينى ديوها را به جا مىآورده‌اند . در خود گاتها مكررا زرتشت از آنان شكايت مىكند كه اسباب گم‌راهى مردم مىباشند ، به واسطه تعليمات دروغين خويش آنان را مىفريبند . نقل از يشت‌ها 1 ، ص 13 .\r\n( 4 ) .  Ahura Mazdah \r\n( 5 ) .  Vistaspa \r\n","page_name":" 18 ","page_number":28},
  {"content":"\r\n\r\nزندگىاش با افسانه‌ها و ملحقات دل‌انگيزى آراسته شد . اوستاى جديد زرتشت را نمونهء يك انسان كامل مىداند . فروردين يشت او را با سخنانى شورانگيز چنين توصيف مىكند :\r\nنخستين كسى كه نيكى را انديشيد ، نخستين كسى كه نيكى را گفت ،\r\nنخستين كسى كه نيكى را به‌جاى آورد ، نخستين آتوربان « 1 » ،\r\nنخستين جنگ‌آور ، نخستين دهگان دام‌پرور .\r\nنخستين كسى كه مىآموزد ، نخستين كسى كه مىآموزاند .\r\nنخستين كسى كه براى خود بپذيرفت و نخستين كسى كه دريافت كرد گاو را و راستى را و كلام مقدس را « و فرمان‌بردارى از كلام مقدس و نيروى سلطنت روحانى را » و همهء نيكىهاى مزدا آفريده و منسوب به راستى را . . .\r\nنخستين كسى كه از ديو و مردم فرومايه روى بگردانيد ، نخستين كس در جهان مادى كه نماز اشم و هو خواند .\r\nبه ديوها نفرين كرد و به عنوان مزداپرست كلمهء شهادت بر زبان راند ، دشمن ديوها و به كيش اهوراست .\r\nنخستين كس در جهان مادى كه تمامى ديوان را ناشايست براى ستايش ، ناشايست براى نيايش خواند .\r\nاو ، آن توانا ، كه هر آنچه را بايستهء يك زندگى دل‌نشين است در اختيار دارد ، نخستين آموزگار دين در كشورها .\r\nكه به واسطهء او نماز اشم وهو « 2 » ، كه محتواى تمامى مانثر « 3 » است ، آشكار گرديد ؛\r\n« اهو » و « رتو » « 4 » ، بشريت مبشر دين ، بهترين تمامى دين‌ها كه وجود دارد .\r\n(  XIII  و 87 - 91 ، ولف )\r\nماهيت تعليمات زرتشت ثنوى است . اهورامزدا ، خداى واقعى روشنايى و زندگى ، و انگرمينيو « 5 » ، اهريمن بدنهادى ، تاريكى و مرگ ، در برابر هم قرار دارند . در آغاز سىامين يسنا ، راجع به نخستين تجلى آنان چنين آمده :\r\nآن دو گوهر نخستين ، كه به وسيلهء يك شبح در عالم خيال چون دو همزاد پديد آمدند ، گوهر نيكو و گوهر بدنهاد هستند در انديشه ، گفتار و كردار .\r\n\r\n\r\n","description":"","footnote":"\r\n( 1 ) . آذربان .\r\n( 2 ) .  Asa  ، در ترجمهء پورداود ، پيش از اين نماز اشم وهو و در اين‌جا سرود اسم آمده . ( يشت‌ها 2 ، ص 79 و 89 و 91 ) .\r\n( 3 ) .  Mathra \r\n( 4 ) .  Ahu  و  Ratav \r\n( 5 ) .  Angra Mainyav \r\n","page_name":" 19 ","page_number":29},
  {"content":"\r\n\r\nو از ميان آن دو خردمندان انتخابى شايسته كردند ( ولى ) نه نابخردان .\r\nو چون اين دو گوهر به‌هم رسيدند ، ابتدا زيستن و نزيستن را بنيان نهادند و ( مقرر داشتند ) كه سرانجام به دروغ‌پرستان بدترين زندگى و به پيروان راستى بهترين جايگاه نصيب شود .\r\n( يسناى  XXX  ، 3 - 4 ، بارتولومه )\r\nآنان تمامى جهان هستى را ميان خود تقسيم كردند و تا پايان دنيا ، به يارى موجودات مينوى و انسان‌ها ، با يكديگر درنبردند . خدا ، در حقيقت ، تنها اهورامزدا ، فرمان‌رواى خردمند ، است . ديو « 1 » خدا نيست . پيروزى نيكى ، كه اخلاقا اصل مسلمى است ، ايمان به پيروزى نهايى نيروهاى نيكى را ايجاب مىكرد . اهورا و سپاه آسمانى وى نگهبان حقيقت ، نيكى ، دادگرى ، كار سودمند و همگى خصايلى هستند كه نظام نيكى بر آن استوار است .\r\nبت‌هاى باستانى آريايى « ديو » نام گرفتند ؛ ولى در دوران‌هاى بعدى ، از چند تا از آنان ، مخصوصا از ايندرا ، ايزد نوشابهء سكرآور هوم و آزادىبخش بشريت و مبارز ايزدى ديوان كه به منزلهء هركول هند و ايرانى است ، اعادهء حيثيت شد و در زمرهء نزديكان اهورا به شمار آمد ؛ زيرا ، ملت نمىتوانست از چنين يزدان‌هاى محبوبى چشم بپوشد . انسان ، اخلاقا ، موظف است كه از اهورا ، در مبارزه‌اش با بدنهادى ، پشتيبانى كند و با هر آنچه مهين ديو آفريده بود و هر آنچه او براى پيروزى خود از آن استفاده مىكند بجنگد : انسان بايد از دروغ بپرهيزد ، آفريده‌هاى زيان‌بخش را بكشد ، دشمنان دين را مقهور سازد ، وظايف خود را مرتبا انجام دهد و بالاخص اين‌كه كار كند .\r\nشايسته‌ترين كار ، كشاورزى به شمار است . ويدودات ، قانون مبارزه با ديوان و اهريمنان ، چنين مىگويد :\r\nهرگاه كسى زمين را براى كشاورزى آماده نسازد . . .\r\nبا بازوى چپ و راست ، با بازوى راست و چپ ، ( آن‌گاه ) زمين چنين گفت : « اى مردى كه بر روى من كار نمىكنى ، با بازوى چپ و راست ،\r\n\r\n\r\n","description":"","footnote":"\r\n( 1 ) .  Daeva \r\n","page_name":" 20 ","page_number":30},
  {"content":"\r\n\r\nبا بازوى راست و چپ ،\r\nبه راستى سزاوار آنى كه در آينده ، درحالىكه به در خانهء كس ديگرى تكيه كرده‌اى ، ميان آنان كه خواروبار گدايى مىكنند بايستى ؛\r\nبه راستى ، خوراك‌هايى كه از فرط وفور دهان‌ها آغشته بدان است از برابر تو عبور داده خواهد شد .\r\nو آن را نزد كسانى خواهند برد كه نزد آنها پيش از آن هم چيزهاى خوب بيش از اندازه وجود دارد .\r\n(  III  ، 28 - 29 ، ولف )\r\nمؤثرترين وسيلهء مبارزه با بدنهادى ، پس از نيروى معجزه‌آساى نماز و ستايش ، كار است .\r\nويدودات چنين ادامه مىدهد :\r\nچون غله براى كوبيدن آماده مىشود ،\r\nديوها از ترس عرق كردن آغاز مىكنند .\r\nچون آسياب براى آرد كردن غله آماده مىشود ،\r\nديوها ديگر خويشتن‌دارى نمىتوانند .\r\nچون آرد براى خمير شدن آماده مىشود ،\r\nديوها زوزه مىكشند .\r\nچون خمير براى پختن آماده مىشود ،\r\nديوها از ترس مىگوزند .\r\n(  II  ، 32 ، ولف )\r\nالبته ، شركت در نمازها ، اعتماد به آتوربان‌ها و فرمان‌بردارى از ما فوق نيز از مهم‌ترين وظايف انسان است . از عناصر ، آتش مظهر پاكيزگى و روشنايى و گرمى است و از جانوران ، گاو و سگ و خروس ستايش مىشدند . مزداپرستى به جامعهء ايرانى انتباه دينى و ملى شگرفى بخشيد ؛ سازمان‌هاى اجتماعى دسته‌جمعى با نظام و سازمان‌هاى دقيقى به وجود آورد كه حقوق و وظايف آن‌ها ، با نهايت دقت ، تعيين شده بود و يك نوع روح انضباط نظامى بر آن حكم‌فرما بود . ايرانيان خود را ملت خدا ، ملت برگزيدهء اهورا ، مىدانستند و ملت‌هاى ديگر ، به نظر آنان ، از آن اهريمنان بودند . از اين‌رو ، دين ، در ادوارى كه به پيروزى نهايى خود رسيد ، منشأ خودستايى ، ناشكيبايى در برابر اديان ديگر و كوشش بىاندازه براى ترويج اين دين\r\n\r\n","description":"","footnote":"","page_name":" 21 ","page_number":31},
  {"content":"\r\n\r\nگشت كه شاخص و مميز آن دوره است . ولى ، بايد افزود كه فقط در دوران ساسانيان بود كه اين وضع پيش آمد . براى كانون خانوادگى ارزش زيادى قائل بودند . رياضت كشيدن سخت مطرود بود ؛ زيرا ، به عقيدهء ايرانيان ، انزوا انسان را در مبارزه با نيروهاى پليد ناتوان مىسازد .\r\n\r\nاوستا\r\n\r\nگاثاها\r\nكهن‌ترين زبان ايرانى ، كه از آن اسناد نسبتا زيادى در دست داريم ، زبان اوستايى است . اوستا ، در زبان فارسى درى ، نام مجموعه‌اى از نوشته‌هاى مقدس آيين مزديسنا « 1 » است ؛ ولى ، بنابر آنچه از قديم در ايران عقيده دارند ، فقط بخش كوچكى از آن به‌جاى مانده است . موضوع تأسف‌انگيز ديگر اين است كه خيلى دير به نوشتن اين متون مقدس مبادرت شده و نگارش آن ، محتملا ، در دورهء ساسانيان ، تقريبا در سدهء چهارم ميلادى ، انجام گرفته و آن هم با چنان املايى كه در قسمت اعظم متون بر صورت واقعى زبان پردهء ابهام افكنده است . مىتوان گفت كه زبان اوستا ، از لحاظ فراوانى صورت‌هاى صرفى و خاصيت نحوى ساختمان جمله كاملا منطبق با زبان هندى باستانى ودايى است ؛ بالاخص ، در مورد متونى كه ، به ظن قريب به يقين ، آن را منسوب به دورهء اول آيين مزديسنا مىدانيم . اين متون ، كه به‌صورت مصرع‌هايى تصنيف شده ، گاثاها ( سرودها ) نام دارد و به خود زرتشت منسوب است . و دلايل قاطعى براى ترديد در درستى اين مدعا در دست نيست . چنان‌كه كاملا آشكار است ، اين متون شامل مبانى مواعظ پيامبر و حاوى چكيدهء تعليمات اوست كه به شعر انشا شده است . در گاثاها ، گاهى ، با بيان احساسات شخصى ، با شوريدگى و طغيان ، انبساط يا سرخوردگى روبه‌رو مىشويم . نظرى به زندگى گران‌بار پيامبر بيفكنيم : وى با كرپن‌هاى مقتدر در مبارزه است ، نتيجهء زحمات خود را مهدور مىبيند ، پريشانى و نااميدى بر وى چيره مىشود :\r\nبه كدامين سرزمين روى آورم كه از اين‌جا بگريزم ، به كجا رفته ، پناه جويم ؟\r\nاز نجبا و سربازان دورم مىدارند ،\r\nنه جامعه خشنودم مىدارد . . . نه فرمان‌روايان دروغ‌پرست كشور .\r\nچگونه تو را خشنود توانم ساخت ، اى مزدا ؟\r\n( يسناى  XLVI  ، 1 ، بارتولومه )\r\n\r\n\r\n","description":"","footnote":"\r\n( 1 ) .  Pourucista \r\n","page_name":" 22 ","page_number":32},
  {"content":"\r\n\r\nولى ، سرانجام ، پيروزى از آن تعليمات اوست . در آخرين فصل گاثاها ، شاهد پيروزى وى ، به مناسبت عروسى كوچك‌ترين دخترش ، پوروچيستا « 1 » ، با جاماسب « 2 » ، راىزن فرزانهء ويشتاسب ، هستيم . گاثاها ، جمعا ، شامل 248 بند در هفده فصل يسناست . لكن ، به تحقيق ، معلوم نيست كه اين فصول همان ترتيب نخستين را دارد يا در تدوين‌هاى بعدى بدين صورت درآمده است .\r\n\r\nيسنا ، ويسپرد\r\nگاثاها در كتاب اول اوستا و در داخل مجموعه‌اى از نيايش‌ها و آفرين‌هاست كه همراه با نماز اصلى خوانده و اجرا مىشده است . اين مجموعه يسنا نام دارد . زبان اين كتاب و بخش‌هاى ديگر اوستا يكى از گويشهايى است كه با زبان گاثايى خويشاوندى خيلى نزديك دارد ؛ ولى ، از لحاظ صورت‌هاى صرفى ، خيلى محدودتر است كه ، بىگمان ، در نتيجهء طرز خاص تحولات زبانى است . اين زبان را اوستايى جديد مىناميم . قسمت‌هاى متأخر حتى حاوى اغلاطى است كه دليل بر آن است كه زبان مزبور ، هنگام انشاى اين متون ، ديگر زبان زنده‌اى نبوده است .\r\nگيراترين بخش يسنا ، پس از گاثاها ، هوم يشت است كه تجلى ايزد موسوم به هوم را بر زرتشت بيان مىكند و گواهى بر اين حقيقت است كه ، پس از درگذشت پيامبر ، آيينش ، در پاره‌اى از زمينه‌ها ، شروع به بازگشت به انگاره‌هاى كهن كرده است كه مورد ستايش مردم بود و جزء سنن آنان گشته بود :\r\nدر آن مدت زمان كه هوم آماده مىشود ، هوم بر زرتشت برآمد كه در آن هنگام آتش را دورتادور به وضع شايستهء آن درمىآورد و گاثاها برمىخواند . زرتشت از او اين پرسش كرد : « كيستى اى مرد ، اى زيباترين جهان جسمانى - با جان چون آفتاب و نمردنى خويش - ، كه من به عمر خود به چشم ديده‌ام ؟ » آن‌گاه ، اين ، هوم مقدس ، دوردارندهء مرگ ، به من پاسخ گفت : « من ، اى زرتشت ، من هوم مقدس ، دوردارندهء مرگ هستم . مرا به اين‌جا آر ، اى سپنتمان ، مرا به چرخشت كن تا مرا بنوشند ، مرا بستاى به ستايش بدان‌سان كه سوشيانت‌هاى آينده خواهند ستاييد . » زرتشت در پاسخ گفت : « نيايش بر هوم ! »\r\n( يسناى  IX  ، 1 - 3 ، ولف )\r\n\r\n\r\n","description":"","footnote":"\r\n( 1 ) .  Pourucista \r\n( 2 ) .  Jamaspa \r\n","page_name":" 23 ","page_number":33},
  {"content":"\r\n\r\nلكن ، قسمت اعظم يسنا آفرين‌ها و نيايش‌هاى دينى است و از آن هم يكنواخت‌تر و بىتنوع‌تر ، مضامين مجموعهء ديگرى از آفرين و نيايش است كه ويسپرد ( همهء ردان ) « 1 » نام دارد .\r\nمشهورتر از همهء اين نيايش‌ها بند اشم وهو است كه بيش از همه برخوانده مىشود :\r\nاشا بهترين نعمت است ، بنا به خواسته ، بنا به خواسته نصيب ما مىشود ، اشا در ازاى بهترين اشا .\r\n( يسناى  XXVII  ، 14 ، ولف )\r\nمعناى پاره‌اى از كلمات اوستا ، تا به امروز ، هنوز ، به درستى ، روشن نيست . مثلا ، به عقيدهء بارتولومه ، در اين دعا « اشا » به سه معنى به كار مىرود : حق ، استحقاق بهشت و پاك‌دامنى .\r\n\r\nيشت‌ها\r\nمجموعهء يشت‌ها ، نسبت به يسنا و ويسپرد ، به مراتب ، جالب‌تر است . يشت‌ها سرودهاى مذهبى است كه طى آن يكايك ايزدهاى مجموعهء ايزدان اوستايى ستايش مىشوند . مهم‌ترين يشت‌ها آنها هستند كه در آنها موجودات ايزدى مورد ستايش‌اند « 2 » ؛ موجوداتى كه از ملت اوستايى ، در مبارزاتش با دشمنان ، پشتيبانى مىكنند ، مددكار رهبرانش هستند و به آنها رستگارى مىبخشند . سرودخوانان دين ، در اين سرودها ، قطعاتى از ترانه‌هاى عاميانه پهلوانى را گنجانده‌اند و ، بدين وسيله ، پاره‌اى از داستان‌هاى حماسى مربوط به دوران‌هاى پيش از زرتشت را براى ما نگاه داشته‌اند . در يشت پنجم ، ايزد يك رود اساطيرى را مىستايد و ، با شخصيت دادن به نيروى ثمربخش آب ، اين ايزد را يك دوشيزهء زيبا ، اردوى سوراناهيتا « 3 » ، ( اردوى نيرومند بىآلايش ) ، معرفى مىكند . اين الهه قهرمانان نيكى را در نبردهايشان نيرومند مىسازد . توصيف اين ايزد بسيار جالب و به نيكووجهى مبين نيروى تخيل سرايندهء آن است :\r\nاز براى من ، اى سپنتمان زرتشت ،\r\nاين اردوى نيرمند بىآلايش را بستاى ،\r\nآن را كه به همه‌جا گسترده ، درمان‌بخشنده ، دشمن ديوها و دوست‌دار كيش اهوراست ؛ آن‌كه سزاوار است كه ستودهء جهان مادى ، سزاوار است كه\r\n\r\n\r\n","description":"","footnote":"\r\n( 1 ) .  Rat  ، در زبان پهلوى ، به معناى پيشواى دين است و ، در ويسپرد ، به معناى پيشواهاى گروه‌هاى مختلف آمده است .\r\n( 2 ) . سرودهاى نيايشى .\r\n( 3 ) .  Aredvi Sura Anahita  ، شادروان پورداود « اردويسور ناهيد » را هم اسم رود و هم اسم موكل آن مىداند ( - يشت‌ها 1 ، ص 166 ) .\r\n","page_name":" 24 ","page_number":34},
  {"content":"\r\n\r\nمورد نيايش جهان مادى واقع شود ؛ مقدسى كه فزايندهء فعاليت است ؛ مقدسى كه فزايندهء ثروت است ؛ مقدسى كه فزايندهء كشور است ؛ كه هميشه قابل احساس است - اردوى نيرومند بىآلايش - به‌صورت دخترى زيبا ، برومند ، كمربند به ميان بسته ، سهى بالا ، شريف ، نژاده ، كه يك جبهء گران‌بهاى پرچين زرين دربر دارد .\r\nبه راستى ، آن‌چنان كه برازنده است ، ساقهء برسم « 1 » در دست دارد ؛ با زرين گوشوارهء چهارگوشه‌اى جلوه‌گر مىشود ؛ اردوى تواناى بىآلايش بسيار شريف گلوبندى به گردن زيباى خود دارد ؛ كمربندى به ميان دارد تا سينه‌هايش تركيب زيبا بگيرند و مطبوع باشند .\r\nاردوى تواناى بىآلايش در بالاى سر نيم‌تاجى بسته كه با صد گوهر آراسته ، زرين و هشت‌گوشه ، بسان چرخ ساخته شده ، با نوارها زينت يافته است ، يك ( تاج ) زيباى خوب ساخته شده كه از آن چنبرى پيش آمده . اردوى تواناى بىآلايش جامه‌هايى از ( پوست ) سيصد بيدستر ، كه چهار بچه زايند ، بر تن دارد : از ماده‌ها ، زيرا بيدستر ماده زيباترين است ، چنانچه موهايش بسيار انبوه باشد . بيدستر جانورى آبى است . چنانچه پوست‌ها درست و به هنگام معين آماده شوند ، به نظر ، مانند سيم و زر بسيار ، مىدرخشند .\r\n( يشت  V  ، 125 به بعد ، ولف )\r\nلحن عادى و غير منظره عبارات آخر اين احتمال را به وجود مىآورد كه كسى ، بىمحابا ، توضيح آموزندهء پيش‌پاافتاده‌اى را در اين سرود شاعرانه گنجانده است . در اوستاى جديدتر ، مكرر ، به چنين كيفيتى برمىخوريم . در يشت هشتم ، فرشتهء تشتر « 2 » ، پس از پيروزى بر اپوش « 3 » ، كه ديو خشك‌سالى است ، خودنمايى مىكند . تشتر ستاره‌اى است كه الوهيت يافته « 4 » و به سرزمين‌ها رطوبت مىفرستد :\r\n\r\n\r\n","description":"","footnote":"\r\n( 1 ) .  Barsam , Baresman  « زور » و « هوم » و « برسم » از خصايص مزديسنا و در مراسم دينى عمده اسباب ستايش است .\r\nبراى توضيحات كافى يشت‌ها 1 ، صص 556 به بعد .\r\n( 2 ) .  Tistrya \r\n( 3 ) .  Aposa \r\n( 4 ) . ابو ريحان بيرونى ( در التفهيم ) شعرى يمانى را به گذرنده تفسير كرده است و گويد آن ستاره‌اى است بر دهان كلب الجبار . ستاره مذكور در زبان‌هاى اروپايى به سيريوس  ( Sirius )  معروف است . . . مورخ مذكور ( مقصود پلوتارك است ) ، صراحتا به ستوده بودن اين ستاره نزد ايرانيان اشاره كرده گويد : « هرمز سيريوس را نگهبان و پاسبان ساير ستارگان قرار داد . » نقل از يشت‌ها  I  ، ص 324 .\r\n","page_name":" 25 ","page_number":35},
  {"content":"\r\n\r\nتشتر را مىستاييم كه آب‌ها مشتاق اويند ،\r\n( آب‌هاى ) راكد و جارى ، ( آب‌هاى ) چشمه‌ها و رودخانه‌ها ، آب‌هاى برف و باران . چه وقت تشتر رايومند فرهمند از براى ما طلوع خواهد كرد ؟\r\nچه وقت چشمه‌هاى آب - سترگ‌تر از بدن اسب - به سوى ماروان خواهد شد ؟\r\nچه وقت چشمه‌ها به سوى جاها و منزلگاه و كشتزارهاى زيبا روان و ريشه‌هاى گياهان را با رطوبت بسيار مرطوب خواهد كرد ؟\r\n( يشت  VIII  ، 41 به بعد ، ولف )\r\nقهرمان يشت دهم ، مهر « 1 » ، ايزد روشنايى است كه برآمدن خورشيد را خبر مىدهد ؛ پاسبان نظم ، وفادارى و سوگند است كه ، بعدها ، همراه با يك آيين مرموز ، در سراسر امپراتورى روم منتشر شد و سربازان و بازرگانان آن را ستايش مىكردند . « 2 » اين يشت شامل توصيف صحنه‌هاى بسيارى از كارزارهاست . در يشت سيزدهم « 3 » ، فروشىها « 4 » ، پاسبانان دودمان‌ها و اقوام پارساى ايرانى كه به‌صورت موجودات مؤنث نمايش داده مىشوند ، مورد نيايش‌اند .\r\nاينان سپاه اهورا را تشكيل مىدهند كه ، هر سال يك‌بار ، از آسمان به سرزمين‌هاى اوليهء ميهن خود فرود آمده در آن‌جا از طرف مؤمنان ستايش مىشوند . آنان ، محتملا ، روان‌هاى درگذشتگان و نياكان هستند كه زندگان از آنان ، چون ايزدان ، استمداد مىكنند . در يشت چهاردهم ، ورثرغن « 5 » ، ايزد پيروزى ، توصيف مىشود كه به منزلهء ايندراى هندى است . وى به ده صورت گوناگون بر زرتشت جلوه‌گر شد : به‌صورت باد ، وزرگاو ، اسب ، شتر ، خوك نر ، پسرك زيباى پانزده ساله ، پرندهء شكارى وارغن « 6 » ، قوچ ، بز نر و سرباز جنگ‌آور . دربارهء پرندهء شكارى ، شاعر چنين مىسرايد :\r\nآن‌كه شكار خود را از پايين ( يعنى با چنگال‌ها ) مىگيرد و از بالا ( يعنى با منقار ) پاره‌پاره مىكند .\r\nآن‌كه در ميان پرندگان سريع‌ترين است ،\r\n\r\n\r\n","description":"","footnote":"\r\n( 1 ) . ميثر ،  Mithra  .\r\n( 2 ) . ترجمهء دقيق متن چنين است : « در لژهاى سربازان و بازرگانان ستايش مىشد » . مقصود از لژ طبقات خاص مردم است كه در آيين ميترايى وجود داشته .\r\n( 3 ) . فروردين يشت .\r\n( 4 ) .  Fravasai \r\n( 5 ) .  Verethraghna \r\n( 6 ) .  Varegan  ، به گفتهء شادروان پورداود محتملا شاهين است ( يشت‌ها 2 ، ص 117 ) .\r\n","page_name":" 26 ","page_number":36},
  {"content":"\r\n\r\nدر ميان آنان كه به پيش پرواز مىكنند چابك‌ترين است .\r\nدر ميان همهء آفريدگان تنها او ( در سرعت ) به پاى تير پران مىرسد ، هرچند كه ( اين ) خوب پرتاب شده و در پرواز باشد ؛ آن‌كه با پرهاى آراسته پيرامون نخستين درخشش سپيده‌دم مىپرد .\r\nدر تاريكى شب شام خود را جويان ،\r\nدر تاريكى بامداد صبحانهء خود را جويان ( است ) ؛ آن‌كه به سرعت تنگ‌هاى ارتفاعات را ( با شهپر ) مىسايد ، به سرعت ستيغ كوه‌ها را ( با شهپر ) مىسايد .\r\nبه سرعت نوك درختان را ( با شهپر ) مىسايد ، درحالىكه به بانگ پرندگان گوش فرا مىدهد .\r\n( يشت  XIV  ، 19 به بعد ، ولف )\r\nشاعر به سير در طبيعت و تماشاى زندگى جانوران ، پرندگان و چارپايان رغبتى دارد و براى خود نيرويى بينايى تيزى آرزو مىكند بدان‌سان كه . . .\r\nكركس با طوق زرين دارد ، كه حتى به فاصلهء هشت كشور ، پارهء گوشتى به بزرگى يك مشت را تواند ديد .\r\n( يشت  XIV  ، 33 ، ولف )\r\nپر اين پرنده وسيله‌اى سحرانگيز است :\r\nزرتشت از اهورامزدا پرسيد :\r\n« اى اهورامزدا ، مقدس‌ترين گوهر ، آفرينندهء جهان مادى ، اى مقدس ، اگر من به گفتارها و انديشه‌ها به وسيلهء مردان بدخواه به شدت مسحور شوم ، چاره‌اش چيست ؟ »\r\nدر پاسخ ، آن اهورامزدا گفت : « پرى از پرندهء وارغن ، كه فاصلهء ميان نوك بال‌هايش زياد باشد ، بجوى ؛ اى سپنتمان زرتشت ، اين پر را به تن خود بمال ، با اين پر دشمنت را دفع توانى كرد ! »\r\n( يشت  XIV  ، 34 - 35 ، ولف )\r\n\r\n","description":"","footnote":"","page_name":" 27 ","page_number":37},
  {"content":"\r\n\r\nدر يشت هفدهم ، اشى ونگوهى « 1 » ، به عنوان بخشندهء خوش‌بختى و بهروزى حاصل از فرمان‌بردارى ، ستايش مىشود . وى ، هم‌چنين ، پاسبان زناشويى است . از حماسه‌هاى پهلوانى ، از همه مهم‌تر ، يشت نوزدهم است كه ناظر بر ستايش و نيايش و ، هم‌چنين ، داستان اساطيرى خورنه « 2 » ( فر ) است . خورنه بر پهلوانان و مقدسان فرود مىآيد ، بدان‌ها بركت خدايى و حقانيت مىبخشد . از شهريارانى كه گناه ورزيده بودند روى برمىگرداند و آنان به سرنوشت شومى دچار مىشدند . پهلوانان غير ايرانى هرگز موفق نمىشدند كه خورنه را براى هميشه به خود جلب كنند . در اوستا ، بازپسين دارندگان اين فره ايزدى زرتشت و حامى تاج‌دارش ، ويشتاسپ بودند . فره ايزدى ، يك‌بار ، در روز رستاخيز ، به بازپسين مددكار خدا ، سوشيانت ، و يارانش نصيب خواهد شد :\r\nتا او بشريت را از نو بسازد به‌صورت يك ( بشريت ) پير نشدنى ، نمردنى ، نگنديدنى ، فاسد نشدنى ، جاودان زنده ، جاودان بالنده ، به دلخواه خود رفتاركننده .\r\n( يشت  XIX  ، 89 ، ولف )\r\nهمهء نيروهاى نيكو بر ضد قدرت‌هاى پليد يگانه شده ، بر آن پيروز خواهند گشت . اين قسمت حديث كهن پايان جهان و نبردهايى را به خاطر مىآورد كه جهان مينوى ، به ناچار ، بايد بدان تن دردهد تا بدنهادى را ، براى هميشه ، دفع كند . اين سرودهاى اندوه‌انگيز ، هميشه ، با خوش‌بينى پايان مىپذيرد : آفرينشى كامل‌تر و پيروزى نيكى در پيش است . در اين يشت ، نام‌هاى قهرمانان بسيار بزرگ ، از نخستين شهريار افسانه‌هاى ايران هئوشنگه « 3 » ( هوشنگ ) تا ويشتاسپ ، نخستين مزداپرستى كه بر اورنگ ايران تكيه زده ، ياد مىشوند . در ميان جنگ‌آوران كرساسپ « 4 » ( كه در ادبيات فارسى درى گرشاسپ ناميده مىشود ) است كه ايران را از ديوان بىشمارى پاك ساخت ؛ چنان‌كه ، هوم يشت در يسنا از او حكايت مىكند :\r\nيك يل جوان ( كه ) زبردست ( مىنمايد ) ، گيسور و گرزور « 5 » كه بر هيولاى زهرآلود زردرنگ شاخ‌دار كه اسب‌ها مىبلعيد ، كه مردها مىبلعيد ، پيروز شد ؛\r\n\r\n\r\n","description":"","footnote":"\r\n( 1 ) .  Asai vanuhi \r\n( 2 ) .  Chvarenah \r\n( 3 ) .  Haosyanha \r\n( 4 ) .  Keresaspa \r\n( 5 ) . گيسوى يا گيس‌دارنده و گرزور يا گرز دارنده از صفات مخصوص گرشاسب است . در هر جاى از اوستا كه از اين يل نامور ياد شده با همين صفات آمده است . نقل از يسنا 1 ، ص 162 ، پانوشت 1 .\r\n","page_name":" 28 ","page_number":38},
  {"content":"\r\n\r\nكه بر آن به بلندى يك ارش زهر زرد روشن‌روان بود ؛ كه بر آن كرشاسپ ، هنگام نيم‌روز ، در ديگ آهنين خوراك گوشت مىپخت . و اين نابه‌كار گرم شد و خوى ريختن آغاز كرد . ناگهان ، از زير ديگ فراز آمد و آب جوشان را بپراكند . كرشاسپ يل‌منش ، هراسان ، به كنار دويد .\r\n( يسناى  IX  ، 10 و بعد ، ولف )\r\nپس از آن‌كه برادرش اوراخشى « 1 » قانون‌گذار كشته شد ، كرشاسپ ، چنان‌كه يشت پانزدهم « 2 » حكايت مىكند ، بنا به قانون كهن كين‌خواهى ، قاتل را بكشت و پيكرش را به گردونهء خود بست كه آن را تا خانه به دنبال خود كشد . اين توصيف صحنهء مشابهى از ايلياد را به ياد مىآورد كه اخيلوس ، به همين شيوه ، كين خون پاتروكل را از هكتور مرده مىگيرد . « 3 » دور نيست كه اين طرز خون‌خواهى يك رسم كهن هند و اروپايى باشد .\r\nبقيهء يشت‌ها جديدتر و ، از لحاظ محتويات ، حائز اهميت كم‌ترى است . در يسنا ، دو يشت بسيار كهن هست كه يكى هوم را ستايش مىكند و ديگرى سروش « 4 » را . اين ايزدى است كه از مردمى كه كار مىكنند و بر طبق ارادهء خدا رفتار مىكنند ، به هنگام خواب ، پاسبانى مىكند .\r\n\r\nويدودات\r\nويدودات ( قانون مبارزه با ديوان ) ، نه تنها توجه زبان‌شناسان و دانشمندان علم الاديان را به خود معطوف مىدارد ؛ بلكه ، مورد علاقهء متكلمان و پژوهندگان فرهنگ عامه و حقوق‌دانان نيز هست . در يك قطعهء مفصل ، كه با ذكر افسانه‌هاى بسيار كهنهء آفرينش سرزمين‌هاى ايرانى و پادشاهى ييم خشئت « 5 » ( جمشيد ) آغاز مىشود ، احكام دينى ، يعنى مقرراتى كه از طرف اتوربان‌ها وضع شد ، و روابط بين دو دنيا ، يعنى جهان مادى و جهان مينوى ، و تعيين روابط ميان\r\n\r\n\r\n","description":"","footnote":"\r\n( 1 ) .  Urvachsaya \r\n( 2 ) . رام يشت .\r\n( 3 ) . صحنه‌اى كه بدان اشاره شده در آغاز سرود بيست و چهارم و به شرح زير است : « . . . ( اخيلوس ) سرانجام برخاست ، و پريشان از درد ، با گام‌هاى نااستوار در سراسر كرانهء دريا روان شد ؛ آنجا بود كه هميشه ، نخستين پرتو سپيده‌دمان را مىديد كه بر فراز خيزابه‌ها برمىخواست . اما به زودى ، تكاوران سركش خود را به گردونه بست ، پيكر هكتور را در پى آن بست تا آن را به خاك بكشد ، سه بار آن را گرد گور پاتروكل گرداند كه در خواب مرگ فرورفته بود ؛ سپس در سراپردهء خود آرميد ، هكتور را گذاشت كه پيشانىاش بر خاك باشد . . . » . نقل از ايلياد ، ترجمهء سعيد نفيسى ، ص 681 و بعد .\r\n( 4 ) .  Sraosa \r\n( 5 ) .  Yima Chsaeta \r\n","page_name":" 29 ","page_number":39},
  {"content":"\r\n\r\nافراد ، از جهات بسيار مختلف ، و تكاليف و خرافات دين ايران باستان ، به‌صورت دستورالعمل‌هايى ، بيان مىشود . از تميز نگه داشتن و مواظبت آتش و ديگر عناصر ، به ويژه آنها كه ممكن است بر اثر تماس با بدن مرده آلوده شوند ، سخن مىرود ؛ مراسم تميز كردن كسى كه با نعش سروكار داشته تشريح مىگردد ؛ بندهايى از گاثاها كه براى دفع گوهرهاى پليد ( اهريمنان ) مؤثر است ذكر مىشود ؛ بر مواظبت از انواع مختلف سگ و ديگر جانوران سودمند تأكيد مىشود ؛ از گناهان گوناگون ، كه به زيان نظام اجتماع است ، و از نقض قراردادها و جز آنها بحث مىشود . در فصل نوزدهم ، افسانه‌اى از زرتشت نقل مىشود كه چگونه گوهر پليد ( اهريمن ) انگرمينيو در وى وسوسه كرد تا از آيين برحق برگردد و به او گرود . اين پليد ، در ازاى آن ، به وى نويد نام‌آورى و توانگرى داد ؛ ولى ، پيامبر او و ديوهايش را ، به نيروى اوراد ، از خود براند . ويدودات شامل بسيارى جزئيات تاريخى و فرهنگى است كه به وسيلهء آن مىتوان زندگى جامعهء مزديسنا و اخلاق و اعتقادات و خرافات غالبا شگفت آن را عميقا بررسى كرد .\r\nتصورات مربوط به ديوها ، كه سراسر طبيعت در پيرامون ايرانيان جولانگاه آنان است ، بسيار جالب است . خصيصهء اصلى هر فرد ايرانى بايد احتياط سستىناپذير در نبرد با نيرنگ‌هاى اهريمن باشد . از اين معتقدات ، توجه كامل به هر آنچه آدمى را بيدار و هوشيار مىدارد آشكار است : فرمان‌بردارى از گوهرهاى نيك ؛ سودمندى حيوانات خانگى ، مخصوصا سگ ، كه از انسان در برابر راه‌زنان دفاع مىكند ؛ و خروس ، كه تاريكى را مىراند و آدمى را براى نماز گزاردن و كار كردن بيدار مىكند ؛ و عناصر نيك ، به ويژه آتش ، كه ديوها را دور مىكند .\r\nافسانهء مندرج در فصل دوم ويدودات نمونه‌اى از يك افسانهء كهن است كه بهتر از آن ميسر نيست . در اين افسانه ، ترس از « انقراض عالم » ، همراه با اميدوارى به رستگارى ابدى و انتقال به دوران مينوى آينده ، منعكس است كه مشابه آن را در سرودهاى مناطق شمالى به نام ادا « 1 » مىشناسيم :\r\nزرتشت از اهورامزدا مىپرسد : « اى اهورامزدا ، مقدس‌ترين خرد ، آفريدگار جهان مادى ، اى مقدس ، با كدام يك از آدميان براى نخستين‌بار سخن راندى ،\r\n\r\n\r\n","description":"","footnote":"\r\n( 1 ) .  Edda  نام دو اثر مختلف از ادبيات باستانى ايسلند است . در اثر قديمىتر ، كه منظوم است و ترانه‌هاى ادا نام دارد ، قسمتى مربوط به تاريخ اساطيرى مناطق شمالى و قسمت ديگر شامل حماسه‌هاى ژرمنى و مهم‌ترين منبع اين حماسه‌ها به شمار مىرود . قسمت اعظم اين ترانه‌ها مربوط به دوران وى كينگرها  ( Wikinger )  ( سدهء 9 - 12 ميلادى ) است . نظر به اهميتى كه اين ترانه‌ها از لحاظ فرهنگ باستانى نژاد ژرمن دارد ، هرمان گورينگ ، سياست‌مدار نازى دختر خود را ادا ناميد .\r\n","page_name":" 30 ","page_number":40},
  {"content":"\r\n\r\nتو ، اهورامزدا ، به جز با من ، زرتشت ؟ به كى دربارهء آن ، كيش اهورايى زرتشتى ، آموزش داده‌اى ؟ » اهورامزدا در پاسخ چنين گفت : « من با جم « 1 » زيبا ، كه داراى رمه‌هاى نيكو است ، اى زرتشت پرستندهء پاكى و راستى ، از آدميان با او ، براى نخستين‌بار ، سخن رانده‌ام ؛ من ، اهورامزدا ، به جز تو ، زرتشت ، دربارهء آن ، كيش اهورايى زرتشتى ، به او آموزش داده‌ام . آن‌گاه من ، اى زرتشت ، من ، اهورامزدا ، به او گفتم : خود را آماده ساز ، اى جم زيبا ، زادهء ويونگهان « 2 » ، كه كيش مرا نگاه دارى و از آن مواظبت كنى . پس از آن ، اى زرتشت ، او ، جم زيبا ، به من پاسخ داد : من آفريده نشده‌ام و آموخته نيستم كه اين كيش را نگاه دارم و از آن مواظبت كنم . آن‌گاه من ، اهورامزدا ، به او چنين گفتم : اى جم ، اگر خود را آماده نمىسازى كه كيش مرا نگاه دارى و از آن مواظبت كنى ، پس جهان مرا پايمردى كن ، پس جهان مرا فزون كن ، پس خود را ، چون پشتيبان ، پاسبان و پاس‌دار جهان ، به فرمان من گذار » .\r\nآن‌گاه ، اى زرتشت ، او ، جم زيبا ، به من پاسخ داد : « من آماده‌ام كه جهان تو را پايمردى كنم ، آماده‌ام كه جهان تو را افزون كنم ، آماده‌ام كه خود را چون پشتيبان ، پاسبان و پاس‌دار جهان ، به فرمانت گذارم ، مباد كه به روزگار شهريارى من باد سرد وزان باشد و نه داغ ، نه بيمارى باشد و نه مرگ » . آن‌گاه من ، اهورامزدا ، به او دو ابزار ( چون نشانهء فرمان‌روايى ) دادم : يك ناوك زرين و يك تازيانهء زرنشان « 3 » . بدين‌گونه ، جم هردو نيرو را داراست . و بر قلمرو جم سيصد زمستان گذشت . آن‌گاه ، زمين او ، در اين‌جا ، از چارپايان خرد و چارپايان بزرگ و آدميان و سگان و پرندگان و آتش‌هاى سرخ‌شعله پر شد :\r\nديگر چارپايان خرد و چارپايان بزرگ جايى نمىيافتند . پس ، من جم را آگاهانيدم : اى جم زيبا ، اى زادهء ويونگهان ، پر است زمين ، در اين‌جا ، از اجتماع چارپايان خرد و چارپايان بزرگ و آدميان و سگان و پرندگان و آتش‌هاى سرخ‌شعله : ديگر چارپايان خرد و چارپايان بزرگ و آدميان جايى نمىيابند » . آن‌گاه ، جم ، در نيم‌روز ، به سوى روشنايى ، به راه خورشيد درآمد :\r\nزمين را با ناوك زرين خراشيد و تازيانه را بر آن ماليد درحالى كه چنين مىگفت : « اى ارمتى « 4 » ، محبوب مقدس ، پيش برو و خويشتن بگشاى تا برتوانى\r\n\r\n\r\n","description":"","footnote":"\r\n( 1 ) .  Yima \r\n( 2 ) .  Vivahvant \r\n( 3 ) . در يشت‌ها ( تحت عنوان جمشيد ) نگين زر و عصاى زرنشان آمده . ص 1 - 182 .\r\n( 4 ) .  Armatay  ، فرشتهء موكل زمين .\r\n","page_name":" 31 ","page_number":41},
  {"content":"\r\n\r\nگرفت چارپايان خرد و چارپايان بزرگ و آدميان را » . پس ، جم زمين را ، در اين‌جا ، از هم گسترد ، چنان‌كه به اندازهء يك‌سوم بزرگ‌تر از پيش شد .\r\nچارپايان خرد و چارپايان بزرگ و آدميان به ميل و دلخواه خود مسكنى ساختند ، به هرگونه كه دلخواه آنان بود . و بر قلمرو جم ششصد زمستان گذشت .\r\nآن‌گاه ، زمين او ، در اين‌جا ، از چارپايان خرد چارپايان بزرگ و آدميان و سگان و پرندگان و آتش‌هاى سرخ‌شعله پر شد . . .\r\n( ويدودات  II  ، 1 - 12 ، ولف )\r\nو افسانه اين‌طور ادامه مىيابد كه جم ، دوباره ، با جنگ‌افزارهاى يزدانى خويش ، زمين را خراشيد و آنها را بر زمين ماليد تا آن را به اندازهء دو سوم بزرگ‌تر ساخت ؛ ولى ، باز ، شمار آفريدگان فزونى يافت و دوباره زمين براى آنان كوچك شد . به فرمان اهورا ، جم از نو زمين را بزرگ كرد ؛ اين‌بار به اندازهء سه سوم . تكرار سه‌بارهء واقعه و نيز لحن افسانه‌مانند و سادگى آن ، كه از صفات مميز اساطير است ، گواه بر قدمت نوع و منشأ اين داستان است . از موضوع داستان و اشخاص فقط به طرحى اكتفا مىشود . زمان و مكان نقشى ، جز آنچه در افسانه‌ها دارند ، عهده‌دار نيستند . محتملا ، ما ، در اينجا ، با بازتابى از تاريخ بسيار كهن ايران و خاطره‌اى از آن دوران ، كه آرياها در جستجوى مسكن و مأوايى بودند ، روبه‌رو هستيم . قسمت دوم از فصل دوم ، روىدادى را بيان مىكند كه چگونه ، به مناسبت تشكيل انجمنى از ايزدان و قهرمانان در ميهن اوليه ، ايران ويج ، به جم مكاشفه‌اى دست مىدهد ، بدين مضمون كه :\r\nبر بشريت بدكنش مادى بايد زمستان‌ها و ، همراه با آنها ، سرماى سخت تباه كننده چيره شود ؛ بر بشريت بدكنش مادى بايد زمستان‌ها چيره شود و بر اثر آن ، ابتدا ، ابرها توده‌هاى برف فروخواهند باريد ، از بلندترين كوه‌ها تا ژرفناها . . . و يك‌سوم جانوران از آن جان به سلامت خواهند برد . . . پيش از زمستان ، اين سرزمين معمولا چراگاه‌هايى داشت . پس از آب شدن برف‌ها ، آب فراوان در آن جارى خواهد شد و آن‌جا ، كه در آن جاى پاى گوسفندان ديده مىشود ، براى جهان مادى ، عبورناپذير جلوه خواهد كرد . . .\r\n( ويدودات  II  ، 22 - 24 ، ولف )\r\nآن‌گاه ، اهورا به جم فرمان مىدهد كه براى نگه‌دارى تخمه‌هاى چارپايان كوچك و\r\n\r\n","description":"","footnote":"","page_name":" 32 ","page_number":42},
  {"content":"\r\n\r\nچارپايان بزرگ و آدميان و پرندگان و آتش‌هاى سرخ‌شعله و هم‌چنين ، براى گياهان و خوراك‌ها پناهگاهى زيرزمينى برپا سازد كه ، در آن‌جا ، اين آفريدگان ، بدان‌سان كه در بهشت باشند ، از اين فاجعه جان به سلامت برند . در اين‌جا ، جم به‌صورت يك منجى آفرينش تجلى مىكند كه همهء موجودات را در « ور » « 1 » ، دژ زيرزمينى خود ، نجات خواهد داد .\r\nپاكيزگى و تن‌درستى براى ايرانيان باستان داراى ارزشى ما فوق تصور بود . ويدودات براى نظافت و درمان‌هاى پزشكى پاداش‌هايى تعيين مىكند « 2 » . تعرفهء پاداش‌ها نمايشگر درجات و مقام‌هاى اجتماعى و هم‌چنين ، اهميت اهالى مناطق ايران از لحاظ اقتصادى است . اتوربان ، به جاى پول ، بركت مىداد كه نيروى آن را مؤثرترين وسيله مىدانستند . پادشاه يك شتر ، شهربان يك اسب نر ، كدخدا يك ورزگاو و كشاورز يك ماده گاو آبستن مىداد . براى كدبانوى خانه ماده گاوى كه هنوز آبستن نشده ، براى چاكر يك گاو شيرده و براى بچه يك بره تعيين شده بود . قراردادها با قول شرف ، دست‌به‌دست زدن و يا با سپردن وديعه بسته مىشد . نقض حق و قانون مجازات‌هاى بدنى در پى داشت ؛ ولى ، بعدها ، اجازه داده شد كه خاطى مجازات خود را با پول بخرد . ويدودات شامل دستورهاى مفصل راجع به پاكيزگى ، مخصوصا ، در مورد ناپاكى ناشى از تدفين اجساد است . فرگرد « 3 » ( فصل )  XIX  افسانهء وسوسه كردن گوهر پليد به پيامبر است :\r\nاز سمت شمال به اين سو ، از سمت‌هاى شمال به اين سو ، انگرمينيوى بسيار تباه‌كننده ، ديو ديوها ، به من نزديك شد . او ، انگرمينيوى فريبگر بسيار تباه‌كننده ، چنين گفت : « ( اى ) ديو دروغ ، برو و زرتشت ، پرستندهء راستى را بكش » . ديو دروغ به پيرامون او دور زد . . . زرتشت دعاى اهون وئيريه « 4 » برخواند . . . آب‌هاى خوب « دئيتيهء » « 5 » خوب را ستاييد و به پيروى از كيش\r\n\r\n\r\n","description":"","footnote":"\r\n( 1 ) .  Var \r\n( 2 ) .  IX  ، صص 37 به بعد .\r\n( 3 ) .  Farkart \r\n( 4 ) .  Ahuna Vairya  ، بزرگ‌ترين دعاى دين مزديسناست .\r\n( 5 ) .  Daitya  ، وانگوهى دائيتيا اسم رودى است . ونگوهى صفت است ، يعنى نيك . بسا ، در اوستا ، دائيتيا بدون اين صفت آمده است . در پهلوى ، دائيتيك مىباشد . تعيين محل اين كوه ( ظاهرا غلط چاپى است و مقصود رود است . م ) منوط به دانستن محل مملكت ارياويچ مىباشد ؛ زيرا كه اين رود در اين مملكت جارى است . بند هش در فصل بيست ، در فقرهء 135 ، گويد : « آب رود دائيتيك از ايران ويژ آيد و به كوه كوفستان ( ؟ ) شود . از همه رودها در آن جانور موذى ( خرفستر ) -\r\n","page_name":" 33 ","page_number":43},
  {"content":"\r\n\r\nمزديسنا اعتراف كرد . ديو دروغ مقهور او شد و از او دور گشت . . . ديو دروغ به او ( - گوهر پليد ) پاسخ گفت : « . . . من نمىتوانم شاهد تباهى او ، سپنتمان زرتشت ، باشم ، زرتشت پرستندهء راستى و پاكى بسيار بلندپايه است . » زرتشت با چشم درون ديد : « ديوهاى دروغ‌پرست فريبگر براى تباهى من مواضعه مىكنند » . زرتشت از جاى برخاست . . . درحالىكه سنگ‌هايى در دست داشت - به بزرگى يك اتاق هستند - . . . « كدام نقطهء اين زمين پهناور گرد فراخناك هدف سنگ‌هايىست كه تو ، در كنار درجا « 1 » ، روى تپهء خانهء پوروشسپ ، به دست گرفته‌اى ؟ » زرتشت انگرمينيو را چنين آگاهانيد : « اى انگرمينيوى فريبگر ! من آفريدهء ديو را برخواهم انداخت ، من نسو « 2 » ديوآفريده را برخواهم انداخت ، من خنثئيتى « 3 » ، زن جادوگر ، را برخواهم انداخت تا سوشيانت پيروزمند از آب ( هاى ) كسئوى « 4 » زاده شود ، از سمت خاور به اين سو ، از سمت‌هاى خاور به اين سو » . انگرمينيوى فريبگر به او پاسخ داد : « اى زرتشت پرستندهء راستى و پاكى ، آفريدگان مرا نابود مكن ! تو پسر پوروشسپ هستى .\r\nمادرت از من يارى خواست . از كيش خوب مزديسنا بازگرد تا به همان عنايتى نايل گردى كه بهرهء وذغن « 5 » شهريار گشت » . سپنتمان زرتشت به او پاسخ داد :\r\n« از آن ، از كيش نيك مزديسنا ، باز نخواهم گشت ، تا بدن ، تا نيروى زندگى ، تا توان ادراك از هم نگسلند » .\r\n( ويدودات  XIX  ، 1 - 7 ، ولف )\r\nويدودات شامل ملحقاتى هم هست كه بعدا به آن افزوده شده . اوستا ، علاوه‌براين متن‌ها ، حاوى مجموعه‌اى از نيايش‌ها و گفتارهاى مشابهى است كه به اصطلاح خورتك اپستاك « 6 » ( خرده اوستا ) ناميده مىشود . تعداد قطعاتى هم كه به زبان فارسى ميانه در كتاب‌ها پراكنده است كم نيست . گذشته از آن ، چند فقره متن وجود دارد كه به زبان اوستا نوشته شده ، ولى به اوستا ضميمه نشده ؛ مانند نيرنگستان ، ائوگمدئچا « 7 » ، هادخت نسك و جز آنها كه عموما مضامين دينى دارد .\r\n\r\n\r\n","description":"","footnote":"\r\n- بيش‌تر است . گفته شده است كه دائيتيك رود پر است از جانوران موذى » يوستى . . . كلمه كوفستان را در پهلوى گرجستان خوانده است و دائيتيك را رود ارس دانسته است . . . ( نقل از يشت‌ها 1 ، پانويس ص 283 ) .\r\n( 1 ) .  Dreja \r\n( 2 ) .  Nasav \r\n( 3 ) .  Chnathaiti \r\n( 4 ) .  Kasaoya \r\n( 5 ) .  Vadhaghan \r\n( 6 ) .  Chvartak Apastak \r\n( 7 ) .  Aogemadaeca \r\n","page_name":" 34 ","page_number":44},
  {"content":"\r\n\r\n\r\nمأثورات راجع به منشأ اوستا\r\nراجع به منشأ و تاريخ اوستا فقط چند گزارش كوتاه در سنت‌هاى ايرانى براى ما باقى مانده است . بنابر آنچه گفته مىشود ، تعليمات پيامبر را جاماسپ « 1 » ، كه داماد و شاگرد و جانشين او بود ، يادداشت كرده است . از روى نسخهء اوليه ، كه با آب زر بر پوست گاو نوشته شده بود ، دو نسخهء رسمى رونويس شده و در خزانهء شاه نگه‌دارى مىشد ؛ ولى ، اين دو نسخه ، بلافاصله پس از تهاجم اسكندر كبير ، از دست رفت . قطعات پراكنده ، گويا ، بعدا ، به دستور بلاش ، پادشاه اشكانى ، و اردشير اول پاپكان ( 224 - 241 ميلادى ) ، بنيان‌گذار سلسلهء ساسانى ، جمع‌آورى شده است . در مورد نخستين نگارش اوستا در عهد ساسانيان ، در روايات ، از تنسر « 2 » ، كه يك مغ فرزانهء اوستاشناس بود سخن مىرود ولى ، اين مجموعه ، كه مرتب‌كنندهء آن موبدى به نام آتورپات ، پسر مهرسپند « 3 » ، ( مقارن 340 ميلادى ) بود ، فقط در زمان شاپور دوم ( 309 - 379 ميلادى ) از لحاظ دينى رسميت يافت . تاكنون ، مسلم نيست كه چه قسمت‌هايى از اين روايات حقايق تاريخى است . گزارش مربوط به آتورپات ، پسر مهرسپند ، محتملا شامل حقايقى است ؛ زيرا ، روحانيان زرتشتى ، در سدهء چهارم ، ناچار بودند به مبارزه‌ها و رقابت‌هاى زيادى با آيين‌هاى مانوى و مسيحى ، كه در آن اوان احكام دين خود را به‌طور جامع و كاملا مدون در دست داشتند ، تن دردهند . شايد هم مقصود از اين روايات صرفا توجيه آن بوده كه از چه‌رو اوستا تا آن زمان نگارش نيافته بوده است . زندگىنامهء آتورپات ، بعدا ، با يك افسانهء دينى درآميخته آرايش يافت . آتورپات ، براى آن‌كه اصالت مجموعهء متون اوستايى را كه گرد آورده بود ثابت كند ، به يك داورى يزدانى گردن نهاد ؛ بدين ترتيب كه فلز گذاخته بر سينهء برهنه‌اش ريختند و وى از اين آزمون پيروز درآمد . بنابراين افسانه اين همان وسيله‌اى است كه رسالت از سوى خدا را به ثبوت مىرساند و زمانى خود زرتشت نيز در آسمان ، در پيشگاه عرش الهى ، بدان تن درداده است . اعزام دعات مذهبى از طرف مانويان براى اشاعهء آيين خود و اين نكته كه نوشته‌هاى مفصل مذهبى اين آيين به فاصلهء كوتاهى پس از ظهور آن انتشار يافت ، منجر به تدوين و تنظيم شرايع مزديسنا در دوران ساسانيان شد . بنا به روايات ، مانى هفت كتاب نوشته كه يكى از آنها به پارسى و بقيه به آرامى بوده و چنان‌كه برمىآيد ، كوتاهى جامعهء روحانيان ايرانى را در مرتب كردن نوشته‌هاى مقدس ثابت كرده است . هم‌چنين ، نحله‌هاى مختلف ( زروانيان و كيومرثيان ) و فرقه‌هاى گوناگون مذهبى متكلمان رسمى را بر آن داشتند كه در آن\r\n\r\n\r\n","description":"","footnote":"\r\n( 1 ) .  Jamaspa \r\n( 2 ) .  Tansar \r\n( 3 ) .  Mahraspand \r\n","page_name":" 35 ","page_number":45},
  {"content":"\r\n\r\nاحكام اوستايى دست به اصلاحات و تغييراتى بزنند . بنابر سنت ، شرايع در دوران ساسانيان بيست و يك « نسك » ( فصل ، بخش ) داشته كه فقط قسمت كوچكى از آن براى ما به‌جاى مانده است . كهن‌ترين دست‌نويس‌هاى اوستا ، كه امروز در دست است ، فقط از سدهء سيزده و چهارده بوده ، حتى پاره‌اى از آنان بسيار متأخرتر است .\r\n\r\nمبادى فقه اللغهء ايرانى ، اهميت اوستا\r\nخيلى زود ، يعنى در سدهء هفده بود كه چند دست‌نويس اوستا به اروپا رسيد . ولى ، مدت‌ها طول كشيد تا دانشمند فرانسوى ، انكتيل دوپرون ، پس از اقامت خود در ميان پارسيان هندوستان و آشنايى با كيش زرتشتى به وسيلهء موبدان آن‌جا ( 1758 - 1761 ) ، به نخستين ترجمهء متن‌هاى اوستايى ( 1771 ) مبادرت كرد ؛ ولى ، محققان شكاك قرن هجدهم ترجمهء وى را جعلى خواندند . اينان چنين مىپنداشتند كه انگيزهء انتشار اين ترجمه گرايش روشن‌فكران آن عصر به تعليمات اخلاقى حكماى خاورزمين بوده است . پس از يك مبارزهء علمى طولانى به سال 1826 ، يعنى پس از آن‌كه راسك دانماركى دست‌نويس‌هاى ديگرى را از اصل اوستا از هندوستان آورد و ماهيت ادبياتى را كه به تازگى كشف شده بود روشن ساخت ، اصالت اوستاى انكتيل به ثبوت رسيد . بدين ترتيب ، راسك تحصيل قفه اللغهء ايرانى را بنيان گذارد كه بعد از آن ، بر اثر شايستگى و زحمات هم‌ميهنش ، وسترگارد ، نخستين كسى كه اوستا را منتشر كرد ، و بورنوف فرانسوى ، كه سعى مىكرد يسنا را به كمك ترجمهء سانسكريت معنى كند ، و مارتين هاوگ و فريدريش شپيگل آلمانى پيش‌رفت كرد . از اين پس ، پژوهش دربارهء اوستا همگام با تحصيل فارسى ميانه كه سيلوستر دوساسى ، خاورشناس فرانسوى ، در سال 1793 ، با خواندن خطوط سكه‌ها و سنگ‌نبشته‌ها در آن فتح باب كرده بود ، و دوش‌به‌دوش با زبان‌شناسى تطبيقى هند و اروپايى پيش رفت . با اين همه ، فقط مكتب نوين گرامرى ( و زبان‌شناسى ) زبان‌شناسان آلمانى بود كه متن اوستا را ، به‌طور كامل ، روشن ساخت و هم دستور زبان و هم فرهنگ لغات را بر پايه‌اى استوار كرد كه در دوران‌هاى بعدى تزلزل‌ناپذير بود . شايسته است كه در اين مقام از بزرگ‌ترين محقق رشتهء خود ، كريستيان بارتولومه ( 1855 - 1925 ) ، منتقدى كه در حل مشكلات تبحرى كامل دارد و پايه‌گذار ايران‌شناسى نوين است ، ياد كنيم .\r\nاوستا متنى است كه از لحاظ علم الاديان و تاريخ فرهنگ و زبان‌شناسى بسيار جالب و براى تحصيل فقه اللغه و تاريخ ايران حائز اهميت فوق العاده است و نمايشگر انديشه‌ها در\r\n\r\n","description":"","footnote":"","page_name":" 36 ","page_number":46},
  {"content":"\r\n\r\nادوار مختلف پيش‌رفت كيش مزديسناست و زبان آن آينهء اعصار مختلف تاريخ زبان ايرانى است . بىگمان ، بر اثر ناسازگارى سرنوشت است كه آنچه از اوستا به‌جاى مانده ، از لحاظ پايه‌هاى اخلاقى و عمق معانى ، به پاى كتاب‌هاى دينى يهودى و مسيحى نمىرسد . ولى ، حتى قسمت‌هاى منفرد بقاياى برجاى مانده را نيز نمىتوان هم‌طراز قسمت‌هاى منفرد كتاب مقدس ، مانند تورات ، پيامبران ، مزامير يا انجيل‌ها دانست . اهميت عمدهء اوستا از آن رو است كه براى نخستين بار در تاريخ ، ثنويت ، يعنى تضاد شديد دو گوهر را كه در جهان ظاهر مىشوند و به وسيلهء مناسباتى كه با يكديگر دارند نوع و چگونگى دنيا و انگيزه‌ها و تاريخ آن را تعيين مىكنند ، در قالب عبارات ريخت . ولى ، درست بر اثر همين ماهيت ثانوى هم بود كه اين آيين ، در جريان تحولات بعدى دين بشر ، نتوانست مقام رهبرى را احراز كند ، زيرا اين مقام مىبايست براى كيش‌هاى يكتاپرست محفوظ بماند .\r\n\r\n","description":"","footnote":"","page_name":" 37 ","page_number":47},
  {"content":"\r\n . \r\n","description":"","footnote":"","page_name":" 38 ","page_number":48},
  {"content":"\r\n\r\n\r\n2 فرهنگ مادها و پارس‌ها\r\n\r\nمادها و پارس‌ها\r\nتاريخ واقعى ايران با ذكر جنگ‌هاى سامىهاى اكدى با ساكنان آريايى باختر ايران در سدهء نهم ق م و با تأسيس امپراتورى ماد ، كه پايتختش شهر هگمتانه ( همدان امروز كه به يونانى اكباتان مىگويند . معناى اوليهء اين اسم « محل اجتماع » بوده ) بود ، در اواخر سدهء هشتم و اوايل سدهء هفتم پيش از ميلاد شروع مىشود . تاريخ دول معظم آريايى ، يعنى مادها و اخلافشان پارس‌ها ، كه از آنان هم مشهورترند ، نه تنها به‌طور اجمال ، بلكه با بسيارى از جزئياتش روشن است و ما آن را در درجهء اول مديون دانشمند آلمانى ، فرديناند يوستى ( 1837 - 1907 ) ، و محقق چكى ، پراشك ( 1853 - 1924 ) ، هستيم . مادها ، پس از تهاجمات ويران‌كنندهء سكاهاى وحشى كه با آنها هم‌نژاد هم بودند ، توفيق يافتند كه با كمك بابلىها دولت بيدادگران آسورى را برانداخته نخستين امپراتورى ايران را برپا سازند . از زبان مادها ، متأسفانه ، جز چند نام از پادشاهان ، سرداران و شهرها و دو سه اسم عام ( تيگريس « 1 » - تير ؛ سپك « 2 » - سگ و تترس ، تتيرس « 3 » - قرقاول ) چيزى نمىدانيم ؛ زيرا ، هيچ‌گونه آثارى از اين زبان به‌جاى نمانده است . از سدهء ششم پيش از ميلاد ، دولت پادشاهى پارسى ، كه در قسمتى از فارس امروز تشكيل شده و\r\n\r\n\r\n","description":"","footnote":"\r\n( 1 ) .  tigris \r\n( 2 ) .  spaka \r\n( 3 ) .  tetaros , tatyras  ، به شباهت كلمهء اخير با واژهء فارسى درى « تذرو » و واژهء چكى « تترو » توجه شود .\r\n","page_name":" 39 ","page_number":49},
  {"content":"\r\n\r\nبخشى از ايلام را ضميمهء خود ساخته بود ، به تدريج شروع به كسب اهميت بيش‌ترى كرد . در متن‌هاى اكدى ، اين دولت انزان « 1 » ناميده شده است . فرهنگ اين دو دولت ، كه از آن‌دو ، مادها تا سال 550 تفوق سياسى داشتند ، در ابتدا زياد بالا نبود ؛ ولى ، در آن‌جا هم ، سازمان‌هاى اجتماعى روىهم‌رفته همان بود كه در شرق سرزمين‌هاى كوهستانى ايران وجود داشت .\r\nدوش‌به‌دوش روحانيان عالىرتبه ( مغ‌ها ) نجباى جنگ‌آور و فرمان‌روا قرار داشتند كه هفت خانوادهء آنها در ايران نفوذ زيادى در سياست سلسلهء جديد اعمال مىكردند . از لحاظ اقتصادى ، مهم‌ترين طبقهء جامعه دهگانان بودند كه كشاورزى كشور را تأمين مىكردند و شبانان چادرنشين كه دام‌پرورى را بر عهده داشتند . در ايران باخترى ، پادشاهان ( خشيثيه ) « 2 » در رأس دولت قرار داشتند كه در پى تفاهم و يگانگى با طبقهء نجبا بودند و با اين همه ، در هر فرصتى ، ارادهء خود را تحميل مىكردند . سطح فرهنگ ، به تدريج ، تحت تأثير سامىها ، ايلامىها و اورارتئىها « 3 » بالا مىرفت . در هردو كشور ، تعداد زيادى بردگان وجود داشتند كه وضعشان براساس سنن آبا و اجدادى نسبتا قابل تحمل بود ؛ ولى ، فقط در متون يونانى به وجود اين بردگان اشاره شده و هيچ‌گونه مدارك ايرانى راجع به اين طبقه در دست نيست .\r\n\r\nهخامنشيان\r\n\r\nخصايص حكومت و زبان‌هاى كشور آنان\r\nدر اواسط سدهء ششم ، كورش ، « 4 » فرمان‌روايى از دودمان ايرانى هخامنش ( اخاىمنس ) « 5 » كه بيش‌تر به نام يونانى خود ، كورش ، « 6 » مشهور است بر فرمان‌رواى خود ، استياگس « 7 » ، آخرين پادشاه مادى ، پيروز شده در آسياى مقدم يك امپراتورى ، يعنى دولت ايران بزرگ ، را بنيان گذارد و با جنگ‌هايى كه كرد به استقلال بابل ، ليدى و ساير دولت‌ها پايان داد . پسرش ، كامبوژيا ( كامبوزس ) « 8 » مصر را به زير سلطهء خود آورد و تا حبشه پيش رفت . شورش‌هاى بزرگى كه گوماتاى غاصب ، هنگام اقامت كامبوزيا در مصر ، برپا كرد اين دولت نوبنياد را با خطر انقراض روبه‌رو ساخته بود كه امير نيرومند با اراده‌اى به نام دارىوهوش « 9 » ( داريوش ) ، كه از شاخه‌هاى دودمان سلطنتى و سازمان‌دهندهء زبردستى بود ، اتحاد امپراتورى را تجديد كرده\r\n\r\n\r\n","description":"","footnote":"\r\n( 1 ) .  Anzan \r\n( 2 ) .  chsayathiya \r\n( 3 ) .  Urartaier  به انگليسى :  Urartian \r\n( 4 ) .  Kurus \r\n( 5 ) .  Achaimenes \r\n( 6 ) .  Kyros \r\n( 7 ) .  Astyages \r\n( 8 ) .  Kambyses \r\n( 9 ) .  Darayavahus ( Dareios ) \r\n","page_name":" 40 ","page_number":50},
  {"content":"\r\n\r\nبدان جان تازه‌اى دميد . اين تجديد بنا و عظمت امپراتورى موضوع معروف‌ترين يادگار او ، سنگ‌نبشتهء بهستان ( بيستون ) ، است . در آن روزگار ، ضبط نوشته‌ها به‌صورت كتيبه خيلى رايج بود و سنگ‌نبشتهء بيستون بهترين و مهم‌ترين ثمرهء كتيبه‌نگارى ايرانى است . ايرانىها خط اكدى را سرمشق قرار داده خط ميخى را اختراع كردند ، ولى ، الفباى ايرانى ، بر خلاف سرمشق آن ، داراى حروف مصوته و حروف هجايى است . امروز ، از زمان هخامنشيان هيچ كتابى در دست نيست و زبان اين سلسلهء قديمى ايران فقط در سنگ‌نبشته‌ها محفوظ مانده است . اين زبان نسبت به زبان‌هاى باستانى هندى و زبان زرتشتى گاثاها ، از لحاظ صورت‌هاى صرفى فقيرتر است ، و نيز بايد توجه داشت كه تعداد سنگ‌نبشته‌ها كم و مضامين آن غالبا شامل اصطلاحات ثابت و مطنطن است . مطالب اين سنگ‌نبشته‌ها داراى زمينهء معنوى خاص خود است . « تأكيد بر قدرت شاهى » نشانهء بارزى از استبداد شرقى است . پادشاه با استظهار به عنايت خدا ، اهورامزدا ، سلطنت مىكند . او بالاترين و تنها فرمان‌رواى قانونى بر روى زمين است . ايستادگى در برابر او يا انكار حقش دروغ « 1 » محسوب مىشود كه بنابر مبانى اخلاقى ايران باستان بزرگ‌ترين گناه است . داريوش ، با كمك خداوند ، با دشمنان جنگيده مدعيان تاج و تخت را به سختى كيفر مىدهد . سرداران نجيب‌زادهء وى بندگان « 2 » اويند و بزرگ‌ترين وظيفه‌شان وفادارى است . همان برترى را كه اهورامزدا در آسمان نسبت به ملتزمين خود دارد شاه شاهان ، پادشاه بزرگ ، پادشاه كشورها ، از حبشه تا به هندوستان ، در زمين ، نسبت به درباريان و تيول‌داران و رعاياى خود دارد . در شاهنشاهى هخامنشى ، نحوهء حكومت كاملا پيرو مناسبات بين پادشاه و رعاياى او ، يعنى مبتنى بر نسبت اقتدار طرفين ، بود . همين‌كه اطرافيان احساس ناتوانى در شاه مىكردند ، از فرمان‌بردارىشان مىكاست و هر زمان كه شاه بيدادگرى سخت‌گير و بىپروا بود ، هرآينه ، بر آن مىافزود .\r\nدر شاهنشاهى هخامنشى ، علاوه بر زبان باستانى ايرانى كه در دربار صحبت مىشد ، زبان‌هاى ديگرى از قبيل اكدى و ايلامى نيز رسميت داشت ؛ چنان‌كه ، كتيبه‌هاى زبان‌هاى مصرى ، يونانى ، آرامى ، زبان رعاياى سكايى ( كه ايرانيان به آنان سكا مىگفتند ) و زبان‌هاى سرزمين‌هاى ديگر رسميت داشت . چنان‌كه كتاب مقدس در چند جا حاكى است ، دبيرخانهء شاهنشاهى در مراوده با يهوديان از زبان آرامى استفاده مىكرده است « 3 » . يهوديان از سدهء پنجم\r\n\r\n\r\n","description":"","footnote":"\r\n( 1 ) .  drauga \r\n( 2 ) .  bandaka \r\n( 3 ) . آيهء 9 از باب هشتم كتاب استر چنين است : پس در آن ساعت ، در روز بيست و سوم ماه سوم ، كه ماه سيوان باشد ، -\r\n","page_name":" 41 ","page_number":51},
  {"content":"\r\n\r\nو مخصوصا در كشورهاى هم‌مرز فلسطين به زبان آرامى صحبت مىكردند . در الفانتين « 1 » ، واقع در جنوب مصر ، در بين اسناد يهودى ، قطعه‌اى از ترجمهء سنگ‌نبشتهء بيستون به زبان آرامى پيدا شده است و به اين ترتيب ، بايد پذيرفت كه كاتبان آرامى در دوران هخامنشى نيز وجود داشته‌اند و زبان آرامى در همان زمان هخامنشى در تمام آسياى مقدم رايج شده و به عنوان زبان ادارى و دولتى عموميت يافته است . « 2 » ايرانىها ، همان‌گونه كه نسبت به زبان كشورهاى زير سلطهء خود سخت‌گيرى نداشتند ، نسبت به اديان آنان نيز احترام مىگذاشتند . هيچ‌گونه مداركى كه حاكى از تضييقات دينى در روزگار هخامنشيان باشد در دست نيست و تعديات كامبوزيا در مصر ، در درجهء اول ، ناشى از طبيعت جبار و روح مستبد شخص او بوده است .\r\nبعدها ، شاهنشاهى هخامنشى ، بر اثر نداشتن فرمان‌روايان لايق ، دسيسه‌هاى بىشمار در دربار ، اختلاط عناصر گوناگون و هم‌چنين وسعت فوق العادهء كشور و آزادى نسبى و بالاخره ناهماهنگى اقتصادى مناطق مختلف متلاشى شد .\r\n\r\nسنگ‌نبشته‌هاى هخامنشى\r\nكهن‌ترين و معروف‌ترين سنگ‌نبشتهء هخامنشى كه تاكنون كشف شده كتيبهء شاه آريا رامنه « 3 » ، پدر جد داريوش اول ، ( مقارن سال ششصد پيش از ميلاد ) است . جانشين وى ، آرشامه « 4 » ، نيز واداشت كتيبه‌هايى انشا كنند ؛ ولى ، فقط يكى از آنها به‌جاى مانده است . از كورش بزرگ فقط كتيبه‌هاى معدودى در مرغاب به دست داريم . لكن ، پاره‌اى از محققان در اصالت اين آثار مشكوك‌اند . مفصل‌ترين و باارزش‌ترين كتيبه‌ها مربوط به دوران پادشاهى داريوش اول است كه برخى حاكى از نشستن وى به اريكهء شاهى و در دست گرفتن حكومت بوده و پاره‌اى ديگر فعاليت‌هاى ساختمانى روزگار او را نشان مىدهد . بناها ، تنديسه‌ها ، سرستون‌ها ،\r\n\r\n\r\n","description":"","footnote":"\r\n- كاتبان پادشاه را احضار كردند و موافق هر آنچه مردخاى امر فرموده به يهوديان و اميران و واليان و رؤساى ولايت‌ها ، يعنى صد و بيست و هفت ولايت كه از هند تا حبش بوده ، نوشتند به هر ولايت موافق خط آن و به هر قوم موافق زبان آن و به يهوديان موافق خط و زبان ايشان .\r\n( 1 ) .  Elephantine \r\n( 2 ) . راجع به آرامى دولتى -\r\n W . B . Henning , Mitteliranisch , Handbuch der Orientalistik I . , 4 , I , \r\nص 21 به بعد .\r\n( 3 ) .  Ariyaramna  آرامش‌دهندهء آرياييان .\r\n( 4 ) .  Arsama  خرس نيرو .\r\n","page_name":" 42 ","page_number":52},
  {"content":"\r\n\r\nبرجسته‌كارىها ، تالارها ، سرداب‌ها ، صخره‌ها ، همهء اين‌ها بيان‌كنندهء زندگىنامهء اوست كه توسط خود وى تدوين شده است . پس از كتيبهء بزرگ بهستان ، كه بر صخره‌اى نقش شده ، بيش از همه ، سند بنيان‌گذارى يا منشور شوش جلب توجه مىكند كه در آن ساختن كاخ تشريح مىشود . در اين كتيبه ، تمامى مصالحى كه در ساختمان به كار رفته ذكر و نيز از صنعتگران و كارگرانى از كشورهاى گوناگون نام برده شده است . بدين ترتيب ، اين منشور ، به علت مضمون خود ، كه از لحاظ فرهنگى حائز اهميت است ، سنگ‌نبشته‌اى فوق العاده جالب و شايان توجه است .\r\nاز خشايارشا نيز چندين كتيبه به‌جاى مانده است . از لحاظ تاريخى ، منشور تخت‌جمشيد ، بالاخص ، جالب است . به وسيلهء اين منشور آگاه مىشويم كه داريوش ميان همهء پسرهايش خشايارشا را ( كه به گفتهء هرودوت مسن‌ترين آنان نبود ) به جانشينى خود برگزيد . پس از آن ، سنگ‌نبشتهء ( به اصطلاح ) ديو « 1 » است كه از آن مىتوان استنباط كرد كه دربار هخامنشى ، لااقل در زمان خشايارشا ، پيرو كيشى بوده كه از آيين مزديسنا سخت متأثر بوده است . از اين زمان به بعد ، در سنگ‌نبشته‌ها اغلاطى هم ديده مىشود كه ، به عقيدهء هرتسفلد ، مؤيد آن است كه زبان پيش‌رفت كرده بوده ؛ چنان‌كه زبانى كه در اين آثار به كار مىرفته براى انشاكنندگان سنگ‌نبشته‌هاى بعدى نامأنوس شده بوده است . آخرين سنگ‌نبشته‌ها متعلق به اردشير دوم « 2 » و اردشير سوم ( تا سال 338 ق م ) است كه به زبان پارسى باستان نگارش‌يافته - زبانى كه در همان زمان هم زبان مرده‌اى بوده است . تحولات زبان از شيوهء بيان تركيبى متوجه شيوهء بيان تحليلى شد . حالات قديمى صرف اسم و صرف فعل از ميان رفت و عمل آنها را ساختمان‌هاى تركيبى به عهده گرفت و بدين ترتيب نهاد زبان ايرانى دگرگون شد . آنان كه آخرين كتيبه‌هاى اردشير سوم را بر سينهء كوه حك مىكردند به فارسى ميانه مىانديشيدند و سخن مىگفتند .\r\nمعلوماتى كه در زبان فارسى باستان داشتند ، از لحاظ معناى كلمات ديگر ، با زبان زندهء روزمرهء آن عصر تطابقى نداشت ؛ بلكه ، مبتنى بر اصطلاحات رايجى بود كه آنان از خطوط ميخى پيشين كسب كرده بودند . مثالى كه نظاير آن زياد است نبشته‌اى بر روى يك جام سيمين متعلق به اردشير اول است كه چند سال زودتر از آن زمان انشا شده . هرچند كه مضمون اين نوشته را مىتوان با حدس و احتمال استنباط كرد ، لكن قادر به ترجمهء آن نيستيم زيرا با قواعد دستور زبان منطبق نيست و اين كيفيت دليل روشنى بر اين معنى است كه زبان پارسى باستان\r\n\r\n\r\n","description":"","footnote":"\r\n( 1 ) .  Daiva \r\n( 2 ) .  Artaxerxes Mnemon  يونانيان به او منمون يعنى « باحافظه » مىگفتند .\r\n","page_name":" 43 ","page_number":53},
  {"content":"\r\n\r\nهخامنشىها ، مقارن سال چهارصد ق م هم‌زبان مرده‌اى بوده است . در زبان جديد ، حروف اضافه جانشين حالات مختلف اسم در زبان كهن شد و صورت‌هاى مختلف افعال ( وجه آرزويى « 1 » ، ماضى نقلى ، ماضى مطلق ، ماضى بعيد ، آئوريست « 2 » و مستقبل و جز آنها ) به سرعت شگفت‌انگيزى از بين رفت . با اين تحول ، مىتوان تغييرات زبان‌هاى روميايى و يا در ميان زبان‌هاى اسلاو ، زبان بلغارى را مقايسه كرد ، ولى لازم نيست آن‌قدر دور رفت ؛ كافى است كه زبان كهن چكى را در نيمهء اول سدهء چهاردهم و زبان جديد چكى را در نوشته‌هاى ژان‌هوس « 3 » درنظر گرفت تا به سرعت تحول زبان چكى در ظرف هفتاد سال پى برد . در ايران هم ، بين 480 و 400 ق م ، وضع جز اين نبود . درحالىكه زبان گاثاها و زبان اوستاى جديد و زبان فارسى باستان ، از لحاظ ساختمان خود ، به زبان سانسكريت شباهت دارد ، شيوهء بيان زبان فارسى ميانه به فارسى درى شبيه است . ضمن پژوهش در اين زمينه با يك دسته مسائل پيچيده‌اى روبه‌رو مىشويم كه حل آن بسيار دشوار است .\r\nهميشه نمىتوان گفت كه عوامل درونى و مؤثر در يك زبان آن را در چه جهتى سوق مىدهد و چه تغييراتى در نتيجهء تأثير زبان‌هاى ديگر و من‌جمله زبان‌هاى غير هند و اروپايى است و اين دو عامل ( يعنى عوامل درونى و زبان‌هاى ديگر ) در چه مواردى باهم برخورد و يكديگر را تأييد مىكنند . فقط مىتوان گفت كه انگيزه‌هاى بسيار گوناگونى وجود داشته است .\r\nمحتملا ، تطور طبيعى ، روابط اقتصادى و فرهنگى متقابل هريك از شهربان‌نشين‌ها و آميزش نژادها و گويش‌ها ، به تدريج ، در ايران منجر به ايجاد سيستم تازه‌اى در زبان شد كه صورت يك زبان رسمى رايج را داشت و بالاخره بر اثر سادگى خود مورد پسند ايرانىها و هم‌چنين غير پارسىزبانان واقع شد . اين مسئله نيز كه آيا اين زبان ريشه‌هايى مربوط به زبان‌هاى پيش از دوران آرياها هم داشته و تأثير آنها در اين چه بوده حائز اهميت است ؛ ولى ، متأسفانه ، پژوهش‌هاى ما در اين زمينه هنوز در مراحل بسيار ابتدايى است .\r\nسبك انشاى كتيبه‌هاى هخامنشى خشك و ثابت است . در آغاز كتيبه ، شاه ابتدا خود را با تمام عناوينى كه دارد ، و سپس نياكان خويش را نام مىبرد و آن‌گاه غرض از تدوين كتيبه را\r\n\r\n\r\n","description":"","footnote":"\r\n( 1 ) .  Optativ \r\n( 2 ) .  Aorist  در زبان‌هاى هند و اروپايى و بالاخص يونانى ، زمان گذشته باتوجه به پايان عمل ؛ اين زمان براى حكايت كردن وقايع « نامعين » ولى پايان يافته در گذشته به‌كار مىرفته .\r\n( 3 ) .  Jan Hus  رفرماتور چك متولد 1369 كه در 6 / 7 / 1415 در كنستانتس ( واقع در ساحل  Bodensee  آلمان فعلى ) به جرم ارتداد سوزانده شد . دايرة المعارف بروكهاوس .\r\n","page_name":" 44 ","page_number":54},
  {"content":"\r\n\r\nمختصرا بيان مىكند . پايان كتيبه شامل دعايى به درگاه خداوند است كه از او يارى مىجويد .\r\nفىالمثل ، در كتيبهء اردشير دوم در همدان چنين مىخوانيم :\r\nچنين گويد اردشير ( ارتخشترا ) داريوهوش شاه بزرگ ، شاه شاهان ، شاه كشورها ، شاه اين كشور ، پسر داريوهوش شاه پسر اردشير شاه [ بود 
  ] اردشير پسر خشايارشا شاه [ بود 
  ] - خشايارشا پسر داريوهوش شاه ( بود ) داريوهوش پسر ويشتاسپ - هخامنشى [ بود 
  ] : اين آپادانا [ كاخ 
  ] بر اثر عنايت اهورامزدا و آناهيتا و ميترا به وسيلهء ما [ ؟ 
  ] ساخته شده است . اهورامزدا ، آناهيتا و ميترا نگهبان من و كشورم و هر آنچه ما انجام داده‌ايم باشند . . .\r\n( ترجمهء تولمن )\r\nاين مفهوم احتمالى كتيبه است كه از آغاز تا پايان پر از اغلاط است . در ديگر كتيبه‌ها ، شاه در ابتدا به كيش خود شهادت مىدهد ؛ مثلا خشايارشا در كتيبهء الوند :\r\nبغ بزرگ است اهورامزدا ، بزرگ‌ترين خدايان ، كه اين زمين را آفريد ، كه آن آسمان را آفريد ، كه انسان را آفريد ، كه شادى را براى انسان آفريد ، كه خشايارشا را شاه كرد ، يكى از بسيارى شاهان ، يكى از بسيارى فرمان‌روايان .\r\nسنگ‌نبشتهء بهستان ، متعلق به داريوش اول ، حاوى گزارش‌هاى تاريخى گران‌بهايى است .\r\nسبك آن خشك و نسبتا ثقيل است ؛ ولى ، كوششى كه براى درستى مطالب و ذكر تمام جزئيات به كار رفته از آن پيداست . به ترجمهء تحت اللفظى داستان كامبوزيا و گوماتا گوش فرادهيم :\r\nداريوش ، پادشاه چنين اعلام مىدارد : اين آن چيزى است كه توسط من انجام يافته ، پس از آن‌كه پادشاه شدم . با نام كامبوزيا ، پسر كورش ، از دودمان ما ، او پيش از اين اين‌جا پادشاه بود . اين كامبوزيا برادرى داشت به نام برديا ، از يك پدر و يك مادر با كامبوزيا . آن‌گاه كامبوزيا آن برديا را بكشت . وقتى كه كامبوزيا برديا را كشت به ملت خبر داده نشد كه برديا كشته شده است . سپس كامبوزيا به مصر لشكر كشيد . چون كامبوزيا به مصر لشكر كشيد ملت نسبت به او به دشمنى برخاست . پس از آن ، دروغ در كشور فزونى يافت ، در سرزمين پارس و ماد و ديگر سرزمين‌ها ، داريوش شاه چنين مىگويد : مرد مغى بود به\r\n\r\n","description":"","footnote":"","page_name":" 45 ","page_number":55},
  {"content":"\r\n\r\nنام گوماتا ، او از پئى شياهوواده « 1 » ، كوهى است به نام اركدريش « 2 » ، سر به شورش برداشت در چهاردهمين روز در ماه ويخنه « 3 » ، در اين روز بود كه سر به شورش برداشت . او به دروغ به ملت چنين گفت : « من برديا هستم ، پسر كورش ، برادر كامبوزيا » آن‌گاه تمام ملت بر كامبوزيا ياغى شد و پارسىها و مادىها و مردمان ديگر سرزمين‌ها به آن مرد گرويدند . او فرمان‌روايى را آغاز كرد . در نهمين روز از ماه گرم‌پده « 4 » ، در اين روز بود كه او فرمان‌فرمايى را آغاز كرد .\r\nآن‌گاه كامبوزيا خودكشى كرد .\r\n( ترجمهء بارتولومه )\r\nسراسر كشور ، براى همان داريوش كه مغ را دفع كرد ، در فراهم كردن مصالح ساختمانى براى برپا كردن يك پايتخت باشكوه در شوش شركت مىجويد . تمام نواحى ، بهترين چيزى را كه دارند بدان‌جا مىفرستند : خاك ، شن ، خشت ، چوب سدر ، چوب تك ( ؟ ) ، سنگ ، لاجورد ، شنگرف ، ستون‌هاى سنگى ، سنگ‌هاى گران‌بها ، زر ، سيم ، سرب ، عاج . و صنعتگران همهء ملت‌هاى تابعه در كار اين ساختمان شركت مىجويند تا شهرت و اقتدار كشورى را ثابت كنند كه پايتختش ، امروز ، با زحمت زياد از زير ويرانه‌ها دوباره قد برمىافرازد . شاه خدمات هنرمندان خود را ناديده نمىگيرد . برعكس ، در منشور خود هنرمندى و زبردستى رعاياى خويش و زادگاه‌هاى آنان را مىستايد و از آنان تجليل مىكند . اين ، تاكنون ، تنها سندى است كه رفتار منصفانهء پادشاه ايران را نسبت به ملت‌هاى ديگر نشان مىدهد . در سنگ‌نبشته‌هاى ديگر نيز به اصطلاحاتى براى سنگ‌ها ، سرستون‌ها ، تالارها و ستون‌ها برمىخوريم .\r\n\r\nبقاياى ناچيز نوشته‌هاى از دست رفته\r\nآثار ديگرى از زبان پارسى باستان به دست نيفتاده است . قدرمسلم اين است كه ايرانيان باستان ترانه‌هاى عاميانه ، مخصوصا افسانه‌هاى پهلوانى ، اساطير و ابداعات نظير آن را داشته‌اند . شايد چيزى از آن به‌صورت خيلى تغيير يافته در آثار شاعرانى كه بعدا افسانهء شاهى ايران باستان را ساخته‌اند و هم‌چنين در آثار چند نويسندهء يونانى ( گزنفون ، هرودت ،\r\n\r\n\r\n","description":"","footnote":"\r\n( 1 ) .  Paisiyahuvada \r\n( 2 ) .  Arkadris \r\n( 3 ) .  Viyachna \r\n( 4 ) .  Garmapada \r\n","page_name":" 46 ","page_number":56},
  {"content":"\r\n\r\nكتزياس « 1 » و جز آنها ) موجود باشد . پرارزش‌تر از همه داستان زريدرس « 2 » است كه خارس ملطى « 3 » نوشته و به وسيلهء اثنايوس « 4 » به دست ما رسيده است . به شهادت كتاب استر در بخش عهد عتيق كتاب مقدس ، در دربار ايران باستان وقايع‌نويسى معمول بود . « 5 » پادشاه اخشوروش « 6 » ( خشايارشا ؟ ) چون خوابش نمىبرد دستور داد برايش كتاب تاريخ ( سفر هزيكرونوت « 7 » ) بخوانند . كتاب مقدس اين نام را با كلمات ديبره حياميم « 8 » كه به آن اضافه كرده است « كتاب تذكرهء تواريخ ايام « 9 » » معنى مىكند . اولين تسميه‌اى كه به عمل آمد ، به‌طور شگفت‌انگيزى ، نام يونانى اين‌گونه نوشته‌ها را در روزگار ساسانيان به خاطر مىآورد كه آگاتياس « 10 » آن را خاطرات\r\n\r\n\r\n","description":"","footnote":"\r\n( 1 ) .  Ktesias  پزشكى يونانى از خانواده‌اى كه افراد آن عموما پزشك بودند . به عنوان اسير جنگى به دربار ايران آمد . به گفتهء خودش ، پزشك مخصوص اردشير دوم ، پادشاه هخامنشى ، بوده است . پس از بازگشت ، تاريخ مفصل شرق را نگاشته كه ظاهرا در سال 7 / 398 ق . م به پايان رسيده است : تعيين تاريخ تولد و مرگش حتى به تقريب هم ميسر نيست . مأخوذ از مقالهء  « F . Jakoby »  در  Paulys Real - Encyclopaedie  ، ج 2 / 11 .\r\n( 2 ) .  Zariadres \r\n( 3 ) .  Chares von Mitylene  خارس ملطى يك يونانى از همراهان اسكندر بود كه در ايران به دريافت منصبى نائل آمد .\r\nوى كتابى در تاريخ فتوحات اسكندر تأليف كرده است . مأخوذ از مقالهء  « Schwarz »  در  Paulys Real - Encyc . 1  ، ج 2 / 2 .\r\n( 4 ) .  Athenaios  نويسندهء يونانى اهل  Naukratis  واقع در مصر ( مقارن سال دويست پس از ميلاد ) . كتابش تحت عنوان ضيافت دانشمندان شامل مقدار زيادى مطالب علمى و هم‌چنين سرگرم‌كننده است . اين كتاب ، كه در اصل در سى جلد تأليف شده و سپس خلاصه‌اى از آن در پانزده جلد تحرير يافته ، فاقد زيبايى سبك و هنرمندى رسالهء مهمانى افلاطون است . موضوع كتاب توصيف ضيافتى است كه يك رومى توانگر به نام  Larensios  براى دوستانش كه از طبقات مختلف من‌جمله پزشكان ، حقوق‌دانان ، نحويان ، فيلسوفان و موسيقىدانان‌اند ترتيب داده است . اين توصيف هم شامل وضع مهمانى و اغذيه و اشربه و هم شامل مكالماتى است كه ميان مهمانان ردوبدل مىشود . در جلد چهارم ، من‌جمله شادخوارىهاى يونانى و ايرانى با يكديگر مقايسه مىشود و پس از بحثى دربارهء شاهان ايران ، انتوان و كلئوپاتر مطرح مىشوند و سپس توصيف هريك از ملل ادامه مىيابد . مأخوذ از مقالهء  « C . Robert »  در  Paulys Real - Encycl  ، ج 2 / 2 .\r\n( 5 ) . در كتاب استر ، باب دوم آيهء آخر ( 23 ) چنين آمده : « پس اين امر را تفحص نموده صحيح يافتند و هر دوى ايشان را بر دار كشيدند و اين قصه در حضور پادشاه ( مقصود اخشورش است . م ) در كتاب تواريخ ايام مرقوم شد » . و نيز در باب ششم ، آيهء 1 : « در آن شب خواب از پادشاه برفت و امر فرمود كتاب تذكرهء تواريخ ايام را بياورند تا آن را در حضور پادشاه بخوانند » و نيز در باب دهم آيهء 2 « . . . آيا در كتاب تواريخ ايام پادشاهان مادى و فارس مكتوب نيست » ( در اين‌جا بايد به ناچار متذكر شد كه كتاب استر از لحاظ تاريخى ارزش زيادى ندارد . - م ) .\r\n( 6 ) .  Achasweros \r\n( 7 ) .  sefer hazzichronot  - كتاب خاطرات .\r\n( 8 ) .  dibre hayyamim  به زبان عبرى به معناى وقايع ( هريك از ) روزهاست .\r\n( 9 ) . - پانويس شمارهء 5 همين صفحه .\r\n( 10 ) .  Agathias  ملقب به  Scholastikos  ، شاعر و مورخ يونانى از مردم آسياى صغير ( 582 - 536 ) در جوانى به ادبيات -\r\n","page_name":" 47 ","page_number":57},
  {"content":"\r\n\r\nشاهانه « 1 » ناميده است . شايد عنوان قديمى سال‌نامه‌هاى شاهى تا زمان ساسانيان به‌جاى مانده بوده است .\r\n\r\nآشنايى با زبان فارسى باستان در اروپا\r\nبراى نخستين‌بار پيترو دلاواله « 2 » در سدهء هفدهم ، سنگ‌نبشته‌هاى ميخى ايرانى را ديد و خبر آن را به اروپا آورد ، ولى تمامى زحماتى كه براى خواندن اين نوشته‌ها كشيده شد بيهوده ماند .\r\nتا اين‌كه كارستن نيبور ( در نيمهء دوم سدهء هجده ) رونوشت‌هاى دقيقى از آن تهيه كرد . از اين رونوشت‌ها گروته فند آلمانى چند كلمه‌اى را خواند و ارزش صوتى هريك از حروف را معلوم كرد . پس از آن ، راولينسن ، محقق انگليسى ، موفق شد كه اين كتيبه‌ها را به‌طور كامل بخواند .\r\nموفقيت گروتن فند و اخلافش ، پس از كار برجستهء شامپوليون كه توانست خطوط هيروگليف مصرى را بخواند ، بزرگ‌ترين پيروزى خاورشناسى اروپا در قرون نوزده است . اين موفقيت به خواندن متون بابلى و ايلامى و پايه‌گذارى آشورشناسى انجاميد . بر اثر حفارىهاى هيئت‌هاى بىشمار علمى در ايران ، مخصوصا به وسيلهء دومورگان و هرتسفلد ، بيش از بيست كتيبهء ديگر در قرن ما كشف شده است .\r\n\r\n\r\n","description":"","footnote":"\r\n- پرداخت و اشعارى عاشقانه سرود  ( Erotika )  سپس ، متوجه تاريخ‌نويسى شد . كتاب تاريخش شامل پنج جلد است .\r\nمأخذش براى توصيف جنگ‌هاى ايران وقايع‌نامه‌هاى ايرانى بوده كه سرگيوس مترجم براى وى تهيه و ترجمه كرده است . ( آخر اين بخش « نوشته‌هاى بازپسين دوران ساسانيان » ) مأخوذ از مقالهء  « Reitzenstein »  در  Paulys Real - Encylopaedie  ، ج 1 / 1 .\r\n( 1 ) .  basilika apomnemoneumata \r\n( 2 ) .  Pietro della Valle  جهان‌گرد ايتاليايى متولد 11 / 4 / 1586 ، در يك خانوادهء اصيل در رم ، متوفى 1652 . در مسافرت خود به ايران سخت تحت تأثير رفتار جوانمردانهء شاه عباس نسبت به مسيحيان قرار گرفت . وى سفرنامهء پرارزشى به‌جاى گذاشته است ( ترجمهء شعاع الدين شفا ، بنگاه ترجمه و نشر كتاب ، تهران ، 1348 ) .\r\n","page_name":" 48 ","page_number":58},
  {"content":"\r\n\r\n\r\n3 دورهء فارسى ميانه\r\n\r\nاشكانيان\r\n\r\nاسكندر كبير ، سلوكيدها ، پارت‌ها\r\nبر اثر پيروزى اسكندر كبير ( 330 تا 323 ق م ) ، دگرگونىهاى بزرگى در ايران پديد آمد و هنوز ، پس از گذشت قرن‌هاى بىشمار ، روايات ايرانى از اين حادثهء كشور هخامنشى به عنوان بزرگ‌ترين فاجعه‌اى كه ايران ، در طول تاريخ ، به خود ديده است ياد مىكند . اسكندر برترى مقام عنصر ايرانى را از بين برد و همّش مصروف بر آن بود كه به‌وسيلهء آميزش افسرانش با طبقهء نجباى فئودال ايران ، كه سرانجام به او پيوسته بودند ، طبقهء اشرافى نوينى به وجود آورد .\r\nولى ، پس از مرگ ناگهانى او ( 323 ق م ) ، ايران سهم سردار زبردست و تواناى وى سلوكوس شد و به‌صورت بخشى از يك امپراتورى بزرگ جديد آسيايى درآمد كه مركزش سوريه بود .\r\nعنصر يونانى ، بىمحابا ، تا شهرستان‌هاى شرقى اين امپراتورى پيش راند . در نواحى بين دجله و سند ، شهرهاى يونانى به وجود آمد و استعمار يونانى از طرف شمال تا رود جيحون پيش رفت . يونانى زبان طبقهء حاكمه ، ارتش ، شهرنشينان و بازرگانان بزرگ شد و هم‌چنين ، سخن‌رانىها ، سنگ‌نبشته‌ها و عبارات روى سكه‌ها به اين زبان بود . نويسندگان پارسى بر اين عقيده راسخ‌اند كه ، در آن روزگار ، كيش زرتشتى در حال برافتادن بود . بىايمانى سخت رايج و شمار فرقه‌هاى گوناگون افزون مىگشت ، چنان‌كه مىگويند ايران به 240 شاه‌زاده‌نشين\r\n\r\n","description":"","footnote":"","page_name":" 49 ","page_number":59},
  {"content":"\r\n\r\nكوچك تقسيم شد . مؤلفان تازى اين شاهك‌ها را ملوك الطوايف ، يعنى شاهان قبايل مىنامند .\r\nاز زبان سلسله‌هاى هخامنشى هيچ به‌جاى نماند ؛ ولى ، براى زبان يونانى رقيب بزرگى به صورت زبان سامى آرامى پيدا شد كه سابقا هم زبان محاوره‌اى سراسر آسياى مقدم شده بود .\r\nعنصر زرنگ ، چابك ، بخرد و كارآمد سامى ، با استفاده از اوضاع جديد ، براى خود ، مخصوصا از لحاظ اقتصادى ، وچهه و اعتبارى درست كرد ؛ زيرا غنىترين نواحى از لحاظ بازرگانى ، صنعت و كشاورزى را كه سوريه و بابل بود در تصرف داشت . باوجود اين ، جانشينان سلوكوس موفق نشدند امپراتورى را همان وسعت نخستين نگه دارند . مقارن سال 250 ق م ، در خاور ايران ، دو امپراتورى به وجود آمد كه يكى قلمرو طبقهء بزرگان ارتشى يونانى و مركزش باكتريا « 1 » ، و ديگرى كشور سكنهء بومى واقع در پارت بود كه به وسيلهء دودمان اشكانيان تأسيس شد . دولت جديد پارتى در ابتدا بين سلوكيدها و يونانىهاى باكتريايى وضع دشوارى داشت ؛ ولى ، تحولات مناسبات بين المللى بالاخره وضع مساعدى براى اين دولت پديد آورد . انقراض دولت باكتريايى و پايان آن بر اثر مهاجرت ملت‌هاى آسياى ميانه ، موانع را از پيش پارتىها براى حركت به سوى خاور برداشت . در باختر ، رومىها در رفع دشوارىهاى پارت‌ها سهيم بودند ؛ بدين معنى كه با پيروزىهاى جنگى خود دولت سلوكيد را ناتوان و سرانجام مسخر ساختند ( 64 ق م ) . دولت پارتى در برابر حملات آسياى ميانه ايستادگى كرد و تا هنگام انقراض خود ( 224 - 227 م ) حريف خطرناكى براى امپراتورى روم به شمار مىرفت .\r\n\r\nابداعات ادبى دورهء پارت‌ها\r\nراجع به ابداعات ادبى ايران در دورهء اشكانيان فقط اطلاعات ناچيزى در دست داريم . حماسهء پهلوانى وجود داشته كه متأسفانه ، الان ، هيچ چيز كه اصالتش مسلم باشد به‌جاى نمانده ؛ ولى ، اين اشعار بر حماسه‌هاى ارمنى نيز تأثير گذاشته است كه از آن قطعه‌اى در يك قسمت سرود واهاگن « 2 » ( صنم كهن ارمنى از دوران بت‌پرستى كه به ايرانى ورثرغن « 3 » گويند ) به‌جاى مانده است . زبان فارسى ميانه ، مخصوصا در عصر اشكانيان ، زبان ارمنى را متأثر ساخت ، چنان‌كه ، در زبان ارمنى ، هزار و پانصد واژهء دخيل ايرانى از آن دوران يافت مىشود . همان‌سان كه از\r\n\r\n\r\n","description":"","footnote":"\r\n( 1 ) . نام قديمى سرزمين ميان رشته‌كوه‌هاى هندوكش و آمودريا ، كه مركز آن باكترا ( بلخ كنونى ) بود . مأخوذ از دايرة المعارف فارسى .\r\n( 2 ) .  Vahagne \r\n( 3 ) .  Vrthraghna \r\n","page_name":" 50 ","page_number":60},
  {"content":"\r\n\r\nادبيات محض « 1 » چيزى براى ما به‌جاى نمانده از ادبيات اندرزى نيز هيچ به دست نيفتاده است .\r\nدر دوران نخستين دولت پارت‌ها ، طبقهء حاكمه كه مركب از يك دسته خانواده‌هاى اشرافى بودند ، كه نسبشان محتملا به سكاها مىرسيد ، تمام همّ خود را مصروف ساختن و سازمان دادن به دولت مىداشتند . فرهنگ يونانى نفوذ داشت و پادشاهان ادبيات يونانى را برترى مىنهادند .\r\nپلوتارك ، در زندگىنامه‌اى كه از كراسوس « 2 » نوشته ، صحنه‌اى از زندگى دربارى را حكايت مىكند كه در آن روح بربريت با پسنديدن فرهنگ يونانى تضادى شگرف دارد ؛ هرچند كه واسطهء تبليغ اين فرهنگ تنها يك تراژدى آكنده از تمايلات شيطانى بود كه توسط گروه كم‌مايه‌اى از كمدين‌هاى يونانى بازى مىشد . پادشاه ارود ، به هنگام شكست كراسوس ، در دربار پادشاه ارمنستان اقامت داشت . قضا را ، در همان هنگام ، يك گروه هنرپيشگان يونانى نمايشنامهء بكشاى اثر اوريپد « 3 » را بازى مىكرد . همين‌كه ورود قاصدها را خبر دادند كه سر كراسوس را به نشانهء پيروزى از ميدان جنگ حران آورده بودند ، هنرپيشه‌اى به نام ياسون « 4 » سر رومى مقتول را به جمعيت نشان داده ، همراه با هلهلهء تمامى حضار ، اشعارى را برخواند كه زنان در حال مستى و خشم هنگام پاره‌پاره كردن بدن پانتئوس « 5 » خوانده بودند . بنا به گفتهء پلوتارك ، ميزان ارود ، يعنى ارتاوازد « 6 » ارمنى اشكانى ، خود ، تراژدىهاى يونانى مىنگاشت . لكن ، روزگار برافتادن دولت‌ها ، ترك‌تازىها و جنگ‌هاى پىدرپى ، براى آفرينش‌هاى ادبى چندان مساعد نبود . پادشاهان و نجيب‌زادگان به شكار ، بازى ، مسابقه ، امور ادارى و قضائى اشتغال مىورزيدند . كارمندان و پيشكاران آنان ، اكثرا ، كاتبان آرامى الاصل ، و در ساختن و\r\n\r\n\r\n","description":"","footnote":"\r\n( 1 ) . اين اصطلاح و اصطلاح « ادبيات عملى » كه پس از اين آمده از « سخن‌سنجى » مرحوم دكتر صورتگر برگرفته شد .\r\n( 2 ) .  Marcus Licinius Crassus  از كنسول‌هاى به نام رومى كه شورش بردگان را خوابانيد . در 5 ژوئن 53 ق م ، مغلوب پارت‌ها شد و به قتل رسيد . مأخوذ از دايرة المعارف بروكهاوس .\r\n( 3 ) .  Euripides  يكى از سه تراژدىنويس به نام آتن ( 480 - 407 ق م ) ، تأثير نوشته‌هايش از عهد باستان گذشته و نويسندگان زيادى من‌جمله راسين و شيلر نيز از آن الهام گرفته‌اند . موضوع نمايشنامهء  Bakchai  مرگ  pentheus  پادشاه تب است كه چون از اجراى مراسم مخصوص  Dionysos  ( رب النوع شراب كه نام ديگرش  Bakchos  است و رومىها او را  Lieber  مىناميدند ) سر باز زد ، مخالفان وى ، من‌جمله مادر خودش  Agaue  ، به وى حمله كرده او را از هم دريدند . اين تراژدى منظوم در سال‌هاى 408 - 407 ق م تأليف شده و نخستين‌بار ، به سال 405 ق م ، در آتن نمايش داده شده است . به سال 1966  W . H . Auden  و  H . W . Henze  از آن اپرايى به نام  Die Bassariden  ساخته‌اند . مأخوذ ، من‌جمله از  Kleines Lexikon der Antike  .\r\n( 4 ) .  Jason \r\n( 5 ) . - به پانويس 3 ، همين صفحه .\r\n( 6 ) .  Artavazd \r\n","page_name":" 51 ","page_number":61},
  {"content":"\r\n\r\nپرداختن سبك اسناد و نوشته‌ها مطلق العنان بودند . راجع به روحانيان تقريبا هيچ نمىدانيم .\r\nگويا ، در نيمهء دوم دورهء اشكانيان كوشش‌هايى براى تدوين قطعات باقىمانده از نوشته‌هاى مقدس مزديسنا به عمل آمده باشد ؛ ولى ، از ادبيات دينى مزديسنا در دورهء اشكانيان هيچ به جاى نمانده است . از كتيبه‌هاى رسمى شاهى تنها چند كتيبهء يونانى موجود است . نهضت ملى مذهبى ، كه از سال پنجاه ميلادى به بعد پديد آمد ، مىتواند گواهى بر عوض شدن تدريجى خط يونانى روى سكه‌ها و گزارش‌هاى متداول دربارهء شاه بلاش باشد كه دستور جمع‌آورى قطعات پراكندهء اوستا را داد . متأسفانه ، اين اطلاعات بسيار ناقص است و مدارك متقنى براى تأييد آن در دست نيست . بدتر از همه اين‌كه ، جانشينان اشكانيان ، يعنى ساسانيان ، آنچه را ممكن بود حاكى از مطالبى به سود پارت‌ها باشد ، عمدا و مغرضانه ، نابود ساختند و به تحقير آن همت گماشتند . بعيد نيست كه پاره‌اى از آنچه ما امروز به ساسانيان نسبت مىدهيم ، پيش از آنان ، به وسيلهء اشكانيان پارتى انجام شده باشد .\r\n\r\nكهن‌ترين آثار زبان فارسى ميانه\r\nاين آثار ، كه حتى در سدهء پنجم ق م هم وجود داشته ، عبارت است از واژه‌هاى پارسى ، كه در زبان آرامى وارد شده و در پاپيروس‌هاى يهودى كه در الفانتين كشف شده به چشم مىخورد ، و نيز نام‌هاى خاص ايرانى و چند اسم عام در متون كتيبه‌ها و پاپيروس‌هاى آرامى و اسفار متأخر كتاب مقدس ، و نيز كلماتى در آثار نويسندگان يونانى ( در مورد اخير غالبا به شكلى كاملا تغيير يافته ) . افزايش عناصر آرامى در ايران ، در دوران پس از مرگ اسكندر كبير ، سرانجام ، منجر به پيدايش الفبايى براى فارسى ميانه براساس الفباى بدون حروف صدادار سامى غربى گشت . بين خط سامى و خط فارسى ميانه ، كه سابقا پهلوى كلدانى « 1 » ناميده مىشد و امروزه پهلويك خوانده مىشود ، اختلاف زيادى وجود ندارد . كهن‌ترين اسنادى كه به اين خط پارتى نوشته شده قطعاتى از اسنادى است كه در سرزمين‌هايى كه روزگارى قلمرو پارت‌ها بوده كشف شده است و ، در زمان حاضر ، به وسيلهء پژوهندگان شوروى منتشر مىشود . اين اسناد ظاهرا متعلق به سدهء دوم ق م است . پس از آنها ، سند ديگرى است كه با الفباى اشكانى نيز نوشته شده و عبارت از قرارداد خريدى است كه در سال 1909 ، در آورامان « 2 » ، در كوهستان زاگرس ، در كردستان به دست آمده و تقريبا متعلق به سال 87 ق م است . اصل اين قرارداد ، كه\r\n\r\n\r\n","description":"","footnote":"\r\n( 1 ) .  Chaldaeopahlavi \r\n( 2 ) .  Awroman \r\n","page_name":" 52 ","page_number":62},
  {"content":"\r\n\r\nروى پوست آهو نوشته شده ، به زبان يونانى است . در پشت آن ، ترجمه‌اش به زبان فارسى ميانه به چشم مىخورد كه بعدا صورت گرفته ؛ ولى ، متأسفانه ، قابل خواندن نيست . سند ديگرى از آورومان فقط به زبان يونانى است و سند سوم ( متعلق به سال سيصد يا چهارصد به تاريخ سلوكيدها ، دوازده سال پيش يا نود سال بعد از ميلاد ) فقط به زبان فارسى ميانه است . به عقيدهء روستوتسف ، اين سند به سال 53 م نوشته شده « 1 » و عبارت از نوشته‌اى است با سبك خيلى خشك كه اعلام مىدارد كه پتسبك « 2 » نامى ، پسر تيرين « 3 » به آويل « 4 » نامى ، پسر بشنين « 5 » ، نصف يك تاكستان را به 65 درهم فروخته است . پنج شاهد نام برده شده‌اند كه اسامىشان محتملا همه ايرانى است . از همه گذشته ، همان طرز نگارش اين سند خصايص شاخص متون فارسى ميانه را ، كه درآميختگى با لغات سامى است ، به خوبى نشان مىدهد . اين درآميختگى تنها شامل اصطلاحات قضائى و اقتصادى ( مزبن « 6 » - فروشنده ، زبن « 7 » - خريدار ، شهد « 8 » - شاهد ) نيست ، بلكه شامل اسامى ذات و اصطلاحات عادى ( كرم « 9 » - تاكستان ، برى « 10 » - پسر ) نيز هست . اين خصيصهء شگفت‌آور نگارش فارسى ميانه ، يعنى درآميختگى اصطلاحات فارسى و سامى ، نه تنها در اسناد آورومان ، بلكه بر روى سكه‌ها نيز به چشم مىخورد . به‌جاى كلمهء ايرانى شاه ، لغت آرامى ملك « 11 » ( ملكا ) ؛ به‌جاى زن ، نيشه « 12 » ؛ به‌جاى پيت ( يا پيتر « 13 » به معناى پدر ) ، ابو « 14 » و يا حتى بيتر « 15 » با پسوند « تر » « 16 » كه ايرانى است نوشته مىشود . براى نوشتن عادىترين مفاهيم زندگى روزمره حتى در مورد ضماير و حروف اضافه نيز لغات سامى به كار مىرود . از آن پس تا زمان استيلاى تازيان ، اين طرز عجيب نگارش را در كليهء نوشته‌هاى ايرانى از هر نوع و حتى در متن‌هاى فارسى ميانه‌اى كه در دوران فارسى درى انشا شده مىبينيم .\r\nنوشته‌هاى مانوى ، كه قطعاتى از آن در آسياى مركزى به دست افتاده ، از اين لحاظ استثناء است . از به دو شروع مطالعات ايران‌شناسى در اروپا ، ماهيت واقعى اين طرز نگارش و زبانى كه به اين روش نوشته شده در پردهء ابهام بود . محققان متقدم بر اين عقيده بودند كه زبان فارسى ميانه نه تنها از لحاظ كتابت ، بلكه از لحاظ فن‌شناسى « 17 » هم يك زبان مخلوط بوده ؛ بدين\r\n\r\n\r\n","description":"","footnote":"\r\n( 1 ) .  Milteliranisch  ، تأليف هنينگ ، ص 29 .\r\n( 2 ) .  Pataspak \r\n( 3 ) .  Tirin \r\n( 4 ) .  Avil \r\n( 5 ) .  Basnin \r\n( 6 ) .  MZBN \r\n( 7 ) .  ZBN \r\n( 8 ) .  SHD \r\n( 9 ) .  KRM ' \r\n( 10 ) .  BRY \r\n( 11 ) .  MLK ' ( malka ) \r\n( 12 ) .  NYSh ( nisseh ) \r\n( 13 ) .  Pit [ ar 
  ] \r\n( 14 ) .  BW ( abu ) \r\n( 15 ) .  Bitar \r\n( 16 ) .  tar \r\n( 17 ) .  Phonetics \r\n","page_name":" 53 ","page_number":63},
  {"content":"\r\n\r\nمعنى كه واژه‌هاى سامى با همان تلفظ اصلى خود نيز گفته مىشد ؛ ولى ، اين نظر بر اثر پژوهش‌هاى نولده‌كه ، زاله‌من ، بارتولومه و متخصصان متأخر يعنى هر تسفلد و نوبرگ رد شد .\r\nاين دانشمندان ، به‌طور متقن ، ثابت كردند كه اين درآميختگى تنها در مورد نگارش پديد آمده و زبان ، از لحاظ دستگاه صوتى ، يك زبان خالص ايرانى بوده است و كه نگارش آن كاملا به‌طور مصنوعى بر اثر پذيرش عناصر سامى ، كه منحصرا به‌صورت انديشه‌نگارى « 1 » ( هزوارش ) از آن استفاده شده ، بدين صورت درآمده است ؛ مثلا لحما « 2 » مىنوشتند و آن را نگن « 3 » يانان تلفظ مىكردند . ولى از آن‌جا كه كلمات سامى ، به مفهومى كه دربارهء خطوط سومرى و چينى صادق است ، انديشه‌نگارى نيست ؛ بلكه با الفبايى كه فقط شامل حروف بىصدا است نوشته مىشود ، يونكر براى آنها واژهء هتروگرام « 4 » را وضع كرده است كه خيلى مناسب است و كلمات ايرانى كه به زبان فارسى ميانه نوشته مىشود اته‌ئوگرام « 5 » ايرانى « سگ » است و سرانجام ، در متون ، هردو نوع خط را به كار مىبردند . ما اينك با مسئلهء پيچيده‌اى روبه‌رو هستيم كه اين طرز خاص نوشتن اصولا چگونه به وجود آمده است .\r\nبه نظر من ، پاسخ طبيعى اين پرسش آن است كه دبيران « 6 » ، كه در زمينهء ادب و فرهنگ قدرتى نامحدود داشتند ، آرامى الاصل بودند و بر هردو زبان آرامى و فارسى تسلط داشتند و ديگر طبقات ملت در تدوين نوشته‌ها و اسناد كاملا ناگزير از تأسى به آنان بودند . اين دبيران كوشا بودند كه با ايجاد رسم الخط و املايى كه براى هر كسى به آسانى قابل درك نباشد وضع ممتاز خود را محفوظ دارند . البته ، به مرور زمان ، ايرانىها در صف دبيران و سردفتران رخنه كردند و حتى سرانجام ، كاملا در اين مقام حكم‌فرمايى مطلق يافتند ؛ ولى ، باوجود اين ، چاره‌اى جز حفظ اين قواعد نگارش املا نداشتند ؛ زيرا ، در غير اين صورت ، تمامى بايگانى شاهى و هم‌چنين كليهء يادداشت‌ها و نوشته‌ها و قراردادها و جز آن لايقراء و بدون استفاده مىشد . بدين ترتيب ، بعدها هم اصلاح اين شيوهء نگارش براى ايرانيان ميسر نبود .\r\n\r\nگويش‌هاى ايرانى ميانه\r\nبراى گويش‌هاى فارسى ميانه معمولا عنوان جامع پهلوى را به كار مىبرند . اين اسم از واژهء\r\n\r\n\r\n","description":"","footnote":"\r\n( 1 ) .  Ideogramm \r\n( 2 ) .  LHM , ( lahma ) \r\n( 3 ) .  naghn \r\n( 4 ) .  Heterogramm  دگرنويسى .\r\n( 5 ) .  Eteogramm  همان‌نويسى .\r\n( 6 ) .  dipiran \r\n","page_name":" 54 ","page_number":64},
  {"content":"\r\n\r\n« پهلو « 1 » » ( پارت ) مشتق شده است و حقا ، مىبايست به گويشى اطلاق شود كه ما آن را ، به حق ، به پارتىها نسبت مىدهيم . مقصود از اين زبان ترجمه‌هاى كتيبه‌هاى ساسانى ، كه به پهلويك نوشته شده ، و زبان قطعات مانوى ، كه در تورفان به دست آمده ، و به اصطلاح ، گويش شمال خاورى نام دارد مىباشد . نام پهلوى را براى زبان كتاب‌هاى مزديسنا و براى كليهء آثار فارسى ميانه ، كه نگارش آن مخلوطى از هتروگرام‌ها و اته‌ئوگرام‌ها است ، به كار مىبرند . حتى ، ابن مقفع پهلوى را زبان شمال غربى مىنامد ؛ زيرا ، بىشك ، معناى اوليهء اين كلمه بر وى آشكار بوده و مىدانسته كه سرزمين اصلى مادها سرانجام هستهء مركزى دولت اشكانى را تشكيل داده بود ؛ بر خلاف فارس در جنوب غربى كه مهد ساسانيان بود . از اين‌رو ، ارجح آن است كه ، آن‌جا كه صرفا جنبهء علمى مورد نظر است ، از به كار بردن كلمهء پهلوى خوددارى كرده هر گويش را به نام خاص آن خواند ؛ مثلا فارسى ميانه ( در مورد كتاب‌ها ) و گويش اشكانى ( در مورد كتيبه‌ها ) و گويش شمال خاورى براى متن‌هاى تورفان كه با ترجمه‌هاى اشكانى كتيبه‌هاى ساسانى اته‌ئوگرام مشتركى دارد و جز آنها . براى گويش اخير الذكر نام پارتى ( پرتوى ) نيز به كار مىرود . متخصصان معاصر ايرانى اخيرا نام پهلوى را براى مرحلهء قبلى چند گويش امروزى فارسى غربى استعمال مىكنند . اصطلاح فهلويات براى اشعار محلى تازگى ندارد .\r\n\r\nسنگ‌نبشته‌هاى دوران اشكانى\r\nچند سنگ‌نبشته از دوران اشكانى در ايران به‌جاى مانده است . محتواى سنگ‌نبشته‌هاى سرپل هنوز معلوم نيست . اردوان پنجم ، آخرين پادشاه پارتى ، براى قبر والى خود در شوش دستور تهيهء سنگى داد كه بر آن خطوطى منقوش بود ( 215 م ) . كتيبه‌هاى ديگرى نيز از بازپسين سال‌هاى دوران اشكانيان در نزديكى بيرجند ، در شرق ايران ، كشف شده است . دو كتيبهء مهم در معبد زئوس « 2 » در دورا به دست آمده ؛ ولى ، بزرگ‌ترين پيروزى كاوشگران كشف سفالينه‌هايى در نزديكى نسا « 3 » ، پايتخت قديم اشكانيان ، به فاصلهء كمى از عشق‌آباد در تركمنستان است . اين موفقيت مديون كاوش‌هاى يك هيئت علمى شوروى است و قسمت اعظم آنچه به دست آمده در دست كارشناسان شوروى است . تا آن‌جا كه معلوم است ، اين‌ها عمدتا اسنادى مربوط به تحويل شراب ، و تاريخ آنها ميان سال‌هاى 100 و 29 ق م است .\r\nمحتمل است كه متن‌هاى مكشوف در نسا به خط پارتى آميخته با هتروگرام نگارش يافته\r\n\r\n\r\n","description":"","footnote":"\r\n( 1 ) .  Pahlav \r\n( 2 ) .  Zeus - Megistos \r\n( 3 ) .  Nisa \r\n","page_name":" 55 ","page_number":65},
  {"content":"\r\n\r\nباشد . پادشاهان اشكانى كتيبه‌هاى خود را به زبان يونانى نيز مىنوشتند . مهم‌ترين كتيبه به اين زبان به فرمان گودرز ( تقريبا به سال 46 - 50 م ) به منظور بزرگ‌داشت پيروزى بر مهرداد در بيستون نقش شده و در كنار آن تصوير سوارى با نيزه ديده مىشود كه الههء بال‌دار پيروزى بر جلوهء آن مىافزايد . « 1 »\r\n\r\nسكه‌هاى پيش از دورهء ساسانى\r\nزبان پهلويك پارتى در سكه‌هاى ايران شرقى نيز به كار رفته بود . اين سكه‌ها به پادشاهان سكايى نسبت داده مىشود و مربوط به نيمهء دوم سدهء دوم ق م است . سكه‌هاى پارتى داراى خط يونانى است و فقط از زمان سلطنت مهرداد چهارم ( 12 - 9 ق م ) به بعد ، نام پادشاهان پارتى به خط پهلوى نيز در كنار خطوط يونانى روى سكه‌ها ديده مىشود و براى نخستين‌بار ، يوستى توجه دانشمندان را به اين موضوع جلب كرد . بر اثر پيدا شدن سكه‌هاى مربوط به نيمهء دوم سدهء چهارم ق م ، معلوم شد كه در مورد مسكوكات ، در درجهء اول ، زبان آرامى به كار مىرفته . لوى توانست خطوط روى اين سكه را بخواند . بر روى يك سكه ، كه در كيليكيه ضرب شده ، نام مزدى « 2 » خوانده مىشود و مراد از آن محتملا شهربان و سردار آخرين شاهان هخامنشى و اسكندر كبير ، مازايوس « 3 » است . خطوط سكه حاكى از آن است كه وى بر سرزمين‌هاى اين سوى فرات و كيليكيه فرمان‌روايى داشته . همهء خطوط ، به استثناى نام او ، آرامى خالص است . در سكه‌هاى پارتى عناوين پادشاه فقط به لفظ سامى ملكا « 4 » ( - شاه ) ، ملكين ملكا « 5 » ( - شاهنشاه ) ، ملكاربا « 6 » ( - پادشاه بزرگ ) نوشته شده است . از همين خط آرامى كه خط پهلويك از آن اقتباس شده ، در جنوب غربى ايران ، خطى براى فارسى ميانه درست شد كه به نام پارسيك معروف است . قديمىترين صورت اين خط از خط پهلويك هم زودتر وجود داشته . قدمت سكه‌هاى « فراتر كاها » « 7 » يعنى شاه‌زادگان را ( كه محتملا از لحاظ دينى نيز شاغل مقام‌هاى بلندى بوده‌اند ) در فارس ، تا نيمهء اول سدهء سوم ق م مىدانند . نخستين سكه‌هايى از اين نوع كه به دست افتاده متعلق به بگداته « 8 » ، اولين فرمان‌رواى سلسلهء فراتر كاهاى استخر ،\r\n\r\n\r\n","description":"","footnote":"\r\n( 1 ) . راجع به كتيبه‌هاى اشكانى مكشوف در ده سالهء اخير ( باتوجه به تاريخ انتشار متن انگليسى كه 1968 است . مترجم ) به كتاب  Mitteliranisch  تأليف هنينگ ، ص 41 مراجعه شود . ( اين مقاله فقط در متن انگليسى آمده است . مترجم ) .\r\n( 2 ) .  Mazdi \r\n( 3 ) .  Mazaios \r\n( 4 ) .  malka \r\n( 5 ) .  malkin malka \r\n( 6 ) .  malka rabba \r\n( 7 ) .  Frataraka \r\n( 8 ) .  Bagadata \r\n","page_name":" 56 ","page_number":66},
  {"content":"\r\n\r\nنزديك تخت‌جمشيد ، است . اين دو الفبا كه نام برده شد هرچه رو به تكامل مىرفت اختلاف بيش‌ترى با يكديگر پيدا مىكرد و صورت‌هاى كاملا متفاوت آنها ، سرانجام ، در كتيبه‌هاى ساسانى به چشم مىخورد . در نوشته‌هاى سكه‌هاى اشكانى فقط نام‌هاى خاص ، ايرانى و همه چيز ديگر سامى است . تلفظ فارسى ميانهء ايزدان زرتشتى روى سكه‌هاى پادشاهان كوشان ( در مرز هندوستان ، ايران و آسياى مركزى ) ديده مىشود . عنوان اين پادشاهان ، كه رئوننو رئو « 1 » و سابقا شاهيانو شاه خوانده مىشده ، امروز از روى عبارت سئونانو سئو « 2 » ، كه در زبان سكايى ختن به معناى امير اميران است ، توجيه مىشود . خطوط اين سكه‌ها با الفباى مختصر تغييريافتهء يونانى نوشته شده است .\r\n\r\nساسانيان\r\nاشكانيان ، در ايران ، جاى خود را به سلسلهء تازه‌اى دادند كه اصلش ايرانى بود . اين سلسله ، يعنى ساسانيان ، در سال‌هاى 224 - 227 م سلطنت را آغاز كرده به سال 652 برافتاد . آثارى كه ما امروز از دورهء ساسانى در دست داريم عموما ابهتى خاص دارد . از متون اصلى كتاب‌هاى آيين مزديسنا يا اسناد ديگر ، تابه‌حال ، جز بقاياى ناچيزى در دست نيست .\r\n\r\nكتيبه‌ها\r\nبيش از همه ، كتيبه‌هاى پادشاهان و صاحبان مناصب ( سدهء 3 - 4 م ) حايز اهميت است كه ابتدا ، به سه زبان ( يونانى ، ايرانى جنوب غربى يا ساسانى و ايرانى شمال غربى يا اشكانى ) ، بعدا به دو زبان ( يعنى دو گويش ايرانى ) و سرانجام تنها به گويش ساسانى بود . كهن‌ترين كتيبه‌ها از اردشير بابكان ، مؤسس سلسله ، است . در نقش رستم در نزديكى تخت‌جمشيد ، نقش شاه و خدا اهورامزدا ( اوهرمزد ) سوار بر اسب ديده مىشود . در زير سم ستوران ، اردوان و بلاش ، آخرين افراد دودمان مخلوع اشكانى ، به چشم مىخورد .\r\nزير عكس‌ها چنين نوشته شده است : « اين است تصوير خداوندگان اردشير مزداپرست ، شاهنشاه ايرانيان ، كه چهر از يزدان دارد ، پسر خداوندگار پاپك شاه » و « اين است تصوير خداوندگار اورمزد » . به دستور شاهپور اول ، پسر اردشير ، كه در تاريخ به عنوان مغلوب‌كنندهء رومىها و حامى مانى مشهور است ، كتيبه‌هايى در نقش رجب ، در تخت‌جمشيد و نزديك\r\n\r\n\r\n","description":"","footnote":"\r\n( 1 ) .  raonano rao \r\n( 2 ) .  ssaunanu ssau \r\n","page_name":" 57 ","page_number":67},
  {"content":"\r\n\r\nدهكدهء حاجىآباد پرداخته‌اند . كمى پيش از جنگ جهانى دوم ، كتيبه‌هايى از دوران سلطنت اين پادشاه كشف شد كه اطلاعات تازه‌اى از احياى كيش زرتشتى و مناسبات ميان ايران و روم به دست مىدهد . در كتيبهء حاجىآباد ، پادشاه هنرنمايى خود را در ورزش باستانى ملى ايرانيان ، يعنى تيراندازى با كمان ، مىستايد . طويل‌ترين كتيبهء شاهى در پايكولى « 1 » است ، ولى فقط قطعاتى از آن به‌جاى مانده است . هرتسفلد موفق شد كه اين اثر را ، كه به دو زبان انشا شده و مربوط به دوران پادشاهى نرسى ( تقريبا سال 294 ) است ، بازسازى كند . صاحب‌منصبان عالىرتبه نيز دستور ساختن كتيبه‌هايى مىدادند . در نقش رستم و نقش رجب ، كتيبه‌هاى كرتير « 2 » ، متعلق به اورمزدشاه ، ديده مىشود . كرتير ، محتملا ، نام مستعار شخصيت بزرگى از محارم اهورمزد اول است كه در قطعات قبطى مانوى ، كردل « 3 » ناميده مىشود و مىتوان او را با شخصيت‌هايى در دربارهاى تازى مقايسه كرد كه عنوان خليل يا يمين امير المؤمنين را داشتند .\r\nكتيبه‌هاى شاهپور دوم و شاهپور سوم در طاق بستان و شاهپور سكانشاه « 4 » ساسانى در تخت جمشيد و دو تن از مأموران ديوانى به نام كاور « 5 » و سلوك « 6 » ، در همان‌جا ، حائز اهميت كم‌ترى است . متأسفانه ، بعضى از قسمت‌هاى كتيبه‌ها به مرور زمان آسيب ديده و قابل فهم نيست . زبان اين كتيبه‌ها نارسا ، سبك انشاى آنها خشك و تعدادشان كم است و در مورد اغلب آنها ، نمىدانيم كه تحت چه شرايط و اوضاعى به نوشتن آنها مبادرت شده است . از دوران اشكانيان ، فقط قطعه‌اى از يك كتيبهء منحصربه‌فرد به زبان پهلويك ، كه شامل چهار كلمه و يك حرف است ، در سر پل ( تقريبا از سدهء اول م ) ، به‌جاى مانده است . « 7 » علاقه به كتيبه‌نگارى در مردم عادى نيز ديده مىشود . مسافران ، غالبا ، نام خود را در جاهايى كه از آن ديدن كرده‌اند مىنويسند . مثلا ، زرتشتيانى كه از مغاره‌هاى كنهرى « 8 » واقع در سالست « 9 » ، در نزديكى بمبئى ، ديدن كرده‌اند نيز چنين كرده‌اند . اينان به خط پهلوى بر ديوار نوشته‌اند : « به نام يزدان ! به سال\r\n\r\n\r\n","description":"","footnote":"\r\n( 1 ) . محلى در سليمانيه ، واقع در شمال قصر شيرين .\r\n( 2 ) .  Kartir  موبد موبدان شاپور و هرمز و بهرام ساسانى بود .\r\n( 3 ) .  Kardel \r\n( 4 ) . اين عنوان بدان معنى است كه در دورهء پدرش والى سكستان ( سيستان ) بوده است .\r\n( 5 ) .  Kavar \r\n( 6 ) .  Sluk \r\n( 7 ) . براى كسب اطلاع دربارهء كتيبه‌هاى اشكانى كه در دههء اخير كشف شده  Mitteliranisch  ، تأليف هنينگ ، ص 41 و بعد .\r\n( 8 ) .  Kanheri \r\n( 9 ) .  Salsette \r\n","page_name":" 58 ","page_number":68},
  {"content":"\r\n\r\n378 بعد از يزدكرت ، در ماه آپان ، در روز مهر ، در اين‌جا همكيشان وارد شده‌اند . . . » و پس از آن ، نام‌ها ذكر شده است . آنان ، طبق تاريخى كه گذارده‌اند و امروزه نيز نزد پارسيان معمول است ، در چهار نوامبر 1009 آن‌جا بوده‌اند . ولى ، كتيبه‌هاى ديگرى نشان مىدهد كه دسته‌اى از پارسيان ، پيش از آن ، در ده اكتبر ، از همين معبد بودايى ديدن كرده‌اند . پارسيان ديگرى در سال 1021 به آن‌جا آمده‌اند . هيچ معلوم نيست كه انگيزهء ديدار آنان از اين مغاره چه بوده است .\r\nدر چند دههء اخير ، بقاياى پرارزشى از نوشته‌هاى فارسى ميانه در دورا « 1 » ، در كنار فرات ، از زير خاك بيرون آورده شده است . اين شهر مركز مهم فرهنگ يونانى ( هلنى ) در آسياى مقدم بوده و در دوران پس از اسكندر اوروپوس « 2 » نام داشته است . اين آثار باقىمانده عبارت است از قطعات اسنادى بر پوست كه مكاتبه‌اى از اوايل دورهء ساسانى بوده و شامل اشارات مهمى به عمليات ساختمانى در شهر نام برده است . اين شهر در مرز امپراتورى روم و دولت ساسانى ، و بيش از هر شهر ديگرى ، در معرض عواقب جنگ‌هاى نابودكنندهء دو دولت معظم قرار داشت .\r\nاين قطعات اطلاعاتى هم راجع به تزيينات ساختمانى ، مخصوصا در زمينهء نقاشى ، به دست مىدهد . نقاشىهاى ديوارى معبد يهوديان آن‌جا نيز محتملا كار نقاشان ايرانى بوده است كه خود را به وسيلهء كتيبه‌هاى فارسى ميانه بر ديوارهاى معبد جاودانه ساخته‌اند . آلتهايم بر آن است كه اينان نقاشان يهودىمذهب ايرانى بوده‌اند . در ويرانه‌هاى دورا ، چند متن نيز بر روى سفالينه كشف شده كه پاره‌اى از آن به پهلويك و پاره‌اى ديگر به پارسيك نوشته شده است .\r\nموضوع نوشتهء يك سفالينه تحويل شراب به افسران ارتش اشغال‌كنندهء ايرانى است و يكى ديگر رسيدى است كه شاهپور ايرانى در مورد وام خود به پاكوويوس « 3 » رومى ميدهد و گواهان هردو طرف نيز نام برده شده‌اند . ميان گواهان ايرانى ، نام‌هايى نيز به چشم مىخورد كه به تركى شباهت دارد . آلتهايم احتمال مىدهد كه در آن زمان هون‌ها براى نخستين‌بار به خدمت ايران درآمده‌اند .\r\n\r\nآثار ديگر ، مهرها ، جواهر ، سكه‌ها ، اسناد\r\nاز بقاياى ديگر ، يك طلسم سنگى را بايد نام برد كه در بغداد يافت شده و نوشتهء آن شامل يك دعاى مبهم است ، ولى بيش از همه مهرها جالب توجه است . علاقه‌اى كه سران و بزرگان ، طبق\r\n\r\n\r\n","description":"","footnote":"\r\n( 1 ) .  Dura  شهر باستانى سوريه بر رود فرات كه يكى از سرداران سلوكى اول آن را بنا كرد . مأخوذ از دايرة المعارف فارسى .\r\n( 2 ) .  Europos \r\n( 3 ) .  Pacuvius \r\n","page_name":" 59 ","page_number":69},
  {"content":"\r\n\r\nرسوم آن زمان ، به سنگ‌هاى گران‌بها داشتند منجر به نقش و نقر تصاويرى بر اين سنگ‌ها مىشد كه به عنوان مهر از آن استفاده مىكردند . نمونه‌هاى زيبايى از جواهرات و نگين‌هاى رنگى با نقش‌هاى برجسته و گرد به‌جاى مانده است . بر غالب آنها نوشته‌هايى هم حك شده و جنس آنها ياقوت ، لعل كبود ، سنگ لاجورد ، عقيق يمانى و يشم سرخ است . بر مهرها عكس‌هاى صاحبانشان كنده شده كه غالبا خيلى جذاب و در نهايت هنرمندى است . برخى از اين مهرها به پادشاهان تعلق داشته ، پاره‌اى ديگر از آن صاحب‌منصبان عالىرتبه و قسمت اعظم آن ، متعلق به مغ‌ها بوده است . نوشته‌هاى دور عكس‌ها شامل نام صاحبان آنها ، لقب رسمى آنان و غالبا يك عبارت ( محتملا خرافى ) است كه ، به زعم آنها ، موجب بهروزى ، كام‌يابى و نيك‌بختى گشته و يا اعتماد همگانى را به صاحب مهر جلب مىكرد ( ولى همه سنگ‌ها داراى نوشته نيست ) . اين نوشته‌ها گاهى با كلمات فرخو باد « 1 » ( فرخنده باد ) پايان مىپذيرد . متن مهر ملكهء دنك « 2 » ، مادر اوهرمزد سوم و پيروز ( مقارن 457 ) ، با اين عبارت پايان مىپذيرد : پت تنيش اپستان « 3 » ( به شخص وى اعتماد باد ) . هنينگ كلمات آخر را به طرز ديگرى از هم جدا كرده آنها را تن شاپستان « 4 » مىخواند و عقيده دارد كه اين مهر به خواجه‌باشى ملكه تعلق داشته كه مجاز بوده در مهر خود از تصوير بانويش استفاده كند « 5 » . در مهر ديگرى چنين مىخوانيم : افزون شنوم « 6 » ( باشد كه براى وى فزونى شاد به بار آيد ) و در ديگرى چنين نقش شده ؛ يوم شپير « 7 » ( روز نيكو ، بهروزى ) . تعداد سكه‌هايى كه با نوشته‌هاى فارسى ميانه و تصاوير شاهان از دورهء ساسانيان به‌جاى مانده كم نيست . تصاوير روى سكه نمايندهء رئاليسم فوق العاده و جالبى است كه گاهى ، به نظر ، خنده‌آور مىرسد . خواندن نوشته‌هاى روى مهرها و سكه‌ها را ما مديون مرتمن ، هورن ، شتايندورف و دورن هستيم .\r\nدانشمند اخير سكه‌هايى را كه در مجموعهء ژنرال دوبارتلومه‌اى « 8 » ، در سن‌پطرزبورگ ، نگه‌دارى مىشود بازسازى كرده است . حكام ولايات نيز به ضرب سكه مبادرت مىكردند .\r\nنوشته‌هاى سكه‌ها فقط شامل نام و عنوان شاه است . در بعضى موارد ، با ذكر كلمهء مزدسن « 9 »\r\n\r\n\r\n","description":"","footnote":"\r\n( 1 ) .  Farrachv bad \r\n( 2 ) .  Denak \r\n( 3 ) .  Pat tanisapastan \r\n( 4 ) .  Tansapestan \r\n( 5 ) .  Mitteliranisch  ، ص 45 ، تبصره\r\n( 6 ) .  afzun snom \r\n( 7 ) .  yom sappir \r\n( 8 ) .  J . de Bartholomai  با  Chr . Bartholomae  اشتباه نشود .\r\n( 9 ) .  Mazdesn \r\n","page_name":" 60 ","page_number":70},
  {"content":"\r\n\r\nبه مزداپرست بودن كسى كه سكه به نامش ضرب شده اشاره مىشود . يك شخصيت بالاخص جالب پيروز ، برادر شاهپور اول ، حاكم خراسان ، بود كه به خود لقب وزورگ كوشان شاه « 1 » ( كوشان شاه بزرگ ) داده بود . متن سكه‌ها چنين است : « مزداپرست پيروز يزدانى كوشان شاه بزرگ » ، گاهى هم ساده‌تر و فقط « پيروز شاه » ذكر شده است . وى يكى از حاميان مانى و ، درعين‌حال ، دوست‌دار آيين بودايى بود كه در آن اوان ، در شرق ايران ، رواج بسيار داشت ؛ چنان‌كه ، يكى از سكه‌هاى وى ، با عبارت « بودّ ايزدى » « 2 » مؤيد اين معنى است . جز اين‌ها ، از نوشته‌هاى رسمى ايران چيزى براى ما به‌جاى نمانده است . اسناد رسمى ، از قبيل فرمان‌هاى شاهى ، خيلى نادر و منحصرا به‌صورت ترجمه باقى مانده . فرمان يزدگرد دوم خطاب به ارمنىها ، كه طى آن از آنان خواسته كه از آيين مسيحى روى گردانيده به مزداپرستى گرايند ، به دو روايت كمابيش متفاوت در دست است كه يكى توسط اليشه وارداپت « 3 » ، نويسندهء تاريخ شورش واردان ماميكونى بر ضد ايرانيان ، و ديگرى وسيلهء لازار فرپسى « 4 » وقايع‌نويس نوشته شده است .\r\n\r\nكتاب‌هاى فارسى ميانه نوشته‌هاى پهلوى\r\nكتاب‌هاى فارسى ميانه ، كه معمولا ادبيات پهلوى به آن اطلاق مىشود ، خيلى فراوان است .\r\nزبان اين كتاب‌ها ، نيز پهلوى ناميده مىشود . قسمت اعظم مطالب اين نوشته‌ها دينى و فقط تعداد كمى از آنها شامل موضوعات دنيوى است . پهلوى كتابى با مقدار زيادى هزوارش‌هاى سامى آميخته است . گاهى ، به‌جاى هزوارش‌ها ، خود واژهء ايرانى را مىنوشتند ؛ ولى ، پاره‌اى از عبارات فقط به‌صورت هزوارش و پاره‌اى ديگر فقط به‌صورت صدادار نوشته شده است .\r\nسبك انشاى نوشته‌ها موجز ، بىروح و مخصوصا در متن دينى حتى جسته گريخته ، مبهم و نامفهوم است . مؤلفان كتاب‌ها اكثرا معلوم نيستند . عناوين اغلب متون شامل نام مؤلف است ، ولى نمىتوان اطمينان داشت كه كسى كه از وى نام برده شده واقعا مؤلف كتاب بوده است .\r\nحتى ، گاهى ، نادرستى آنچه ذكر شده مسلم است . نام نسخه‌برداران ضمن عباراتى كه معمولا در پايان كتاب ذكر مىشود به‌جاى مانده ؛ ولى ، اين هم عموميت ندارد . مراحل اوليهء نگارش چنين كتاب‌هايى به دورهء ساسانيان مىرسد . انتشار اوستا ، در آن زمان ، مستلزم توضيحات و\r\n\r\n\r\n","description":"","footnote":"\r\n( 1 ) .  vazurg Kusansah \r\n( 2 ) .  BWDD'YZDY \r\n( 3 ) .  Else Vardapet \r\n( 4 ) .  Lazar Pharpeci \r\n","page_name":" 61 ","page_number":71},
  {"content":"\r\n\r\nملحقاتى به زبان فارسى ميانه بوده ؛ ولى ، قديمىترين متونى كه به دست افتاده فقط رونوشت‌هاى نسبتا جديدى است كه تدوين و تحرير آنها مربوط به زمان تازيان ( پس از سال 650 ) است . بسيارى از نوشته‌هاى دينى كه به‌جاى مانده حاوى ترجمهء متون اوستايى است ؛ ولى ، از آن هم بيش‌تر ، رسالاتى با مطالب اخلاقى يا حاوى شرايع و احكام دينى ، تفسيرها ، جدل‌ها ، دفاع از حقانيت دين ، پرسش‌ها و پاسخ‌هاى دينى و نظاير آن است . در دوران تازيان ، نويسندگان ايرانى زرتشتى الفباى جديدى ساختند و بر آن شدند كه متون فارسى ميانه را به صورت اصلى اين زبان ، يعنى طبق آنچه تلفظ مىشده ، بنويسند . متونى كه با الفباى اوستايى نوشته شده پازند ، و آنچه با الفباى بىاعراب تازى نگارش‌يافته پارسى نام دارد .\r\nبديهى است كه اين متون غالبا از فارسى درى نيز متأثر بوده است . نگارش اين آثار در زمانى صورت گرفت كه ديگر به زبان فارسى ميانه صحبت نمىشد . تطور زبان ادامه داشت و صورت‌هاى تازهء زبان فارسى درى با صورت ملفوظ خود در تلفظ قديم كلمات اثر مىگذاشت . از كتاب‌هاى فارسى ميانه ، علاوه بر ترجمه‌هاى پارسى و پازند ، ترجمه‌هايى هم به فارسى درى ، سانسكريت و گجراتى در دست است . البته ، بايد متذكر شد كه دو ترجمهء اخير فقط در سرزمين هند موجود است . از آثار فارسى درى ، مشهورتر از همه ، زرتشت‌نامه ( يك زندگىنامهء افسانه‌اى از پيامبر ) است كه يك موبد زرتشتى به نام بهرام پژدو ، در سال 1278 ، در 570 بيت پرداخته است . به زبان سانسكريت ، علاوه بر بسيارى آثار ديگر ، ترجمهء يسناى اوستا در دست است كه حائز اهميت بسيار است . قسمت اعظم اين ترجمه به قلم نريوسنگ « 1 » پارسى است كه بعدا تكميل شده . تاريخ آن تقريبا سدهء سيزدهم است . ترجمه از متن اصلى اوستا نبوده ؛ بلكه ، از روى ترجمهء فارسى ميانهء آن به عمل آمده و در بعضى موارد خيلى آزاد است و ، به علاوه ، پيداست كه مترجم در زبان سانسكريت چندان متبحر نبوده است . پارسيانى كه در هندوستان متوطن شدند كتاب‌هاى فارسى ميانه را به زبان گجراتى برگرداندند . اين اقدام منحصر به قسمت‌هاى مجزايى از اوستا نبوده ؛ بلكه ، شامل نوشته‌هاى دينى ديگر و هم‌چنين كتاب‌هاى غيردينى نيز مىشود . در هندوستان ، زبان روزمرهء پارسيان تغيير كرد و زبان گجراتى جانشين زيان مادرى آنان ، كه ايرانى بود ، گشت . به زبان گجراتى ، شرح و تفسيرهايى براى آثار فارسى ميانه و هم‌چنين ، كتاب‌هايى به تقليد از آنها تأليف يافت . رستم پشوتن هرمزديار ، نويسنده و شاعر در سدهء هفدهم ، كتاب‌هايى راجع به زرتشت و سياوخش تأليف\r\n\r\n\r\n","description":"","footnote":"\r\n( 1 ) .  Neryosang \r\n","page_name":" 62 ","page_number":72},
  {"content":"\r\n\r\nكرد . در سدهء نوزدهم ، شرح و تفسيرى براى بندهشن به زبان گجراتى منتشر شد . اهميت همهء اين آثار متأخير منحصرا در آن است كه تطور سنت‌ها و تغييراتى را كه تا زمان تأليف كتاب‌ها در نحوهء استنباط مضامين رخ داده نشان مىدهد .\r\n\r\nترجمهء فارسى ميانهء اوستا ( زند )\r\nاين ترجمه‌ها از يسنا ، ويسپرد ، ويدودات و چند متن كوچك به‌جاى مانده است . اين ترجمه‌ها به نحوى در نسخه‌هاى خطى اوستا گنجانده شده كه پس از يك فصل اوستا ( لما ) « 1 » يك ترجمه مىآيد كه تقريبا هميشه تحت اللفظى است و به همين جهت هم غالبا نادقيق و مبهم است . بدين واسطه ، مترجمان ، غالبا ، پاره‌اى اصطلاحات را با عبارات اضافى توضيح مىدهند ؛ ولى ، گاهى ، اين عبارات هم‌معنى را به هيچ‌وجه روشن‌تر نمىسازد و گاهى ترجمه بيش از حد مجاز آزاد است . در زمانى كه اين ترجمه‌ها صورت گرفته ، ديگر معانى بسيارى از كلمات به درستى معلوم نبوده و يك اشكال بزرگ مترجمان در اين بوده كه از قواعد صرف كلمات و قواعد نحوى در زبان اوستا اطلاع كافى نداشتند ، و ، به ناچار ، مىبايستى معانى جملات را با حدس و قرينه دريابند . با اين همه ، در مراحل اوليهء شروع مطالعات ايران‌شناسى در اروپا ، اين ترجمه‌ها مفتاح اصلى براى فهم اوستا بود . براى ترجمهء پهلوى اوستا واژهء زند را به كار مىبرند .\r\nمحققان در قرون هجده و نوزده ، اين متن مقدس را اشتباها زند اوستا ناميده زبان آن را « زبان زند » خواندند . چنان‌كه استنباط مىشود ، ترجمه‌هاى كتاب‌هاى اوستايى از سدهء ششم ، يعنى هنگامى رو به افزايش گذاشت كه دولت ساسانيان ناچار بود با پيدايش فرقه‌هاى مختلف مذهبى و با بروز الحاد و زندقه مبارزه كند . در اين ميان ، نهضت مزدك حائز اهميت خاصى بود ؛ زيرا ، طبق پاره‌اى گزارش‌ها ، وى مدعى بود رسالت دارد كه معناى اصلى و صحيح اوستا ، را كه از طرف روحانيان دگرگون شده و به ابهام گراييده ، براى مردم روشن سازد . پاره‌اى از كلماتى هم كه براى توضيح و تفهيم ترجمه به كار رفته شامل اشاراتى بدين موضوع است . چنان‌كه شايع است ، در زمان نگارش دينكرت ، ترجمهء نوزده نسك در دست بوده كه بعدها از ميان رفته است .\r\n\r\nادبيات دينى پهلوى متون دينى\r\nجالب‌تر از زند متون دينى است كه غالبا شامل نظريات شايان توجه مزداييان راجع به دنيا ،\r\n\r\n\r\n","description":"","footnote":"\r\n( 1 ) .  Lemma \r\n","page_name":" 63 ","page_number":73},
  {"content":"\r\n\r\nزندگى ، كار و آموزش و هم‌چنين تعليماتى دربارهء دين و اسرار آن بوده ، درعين‌حال ، منابع فراوانى براى مطالعهء آداب و سنن ملى و خرافات و آداب مذهبى به دست مىدهد . ادبيات عاميانه حاوى نكات ارزنده‌اى است ؛ فىالمثل ، بخش‌هايى كه در آن راجع به تقويم بحث مىشود بسيار آموزنده است . يك بخش از هندرزآتورپات پسر مهرسپند شامل اندرزهايى به همكيشان است كه در هر روز از ماه به چه كارهايى بايد مبادرت كنند و از چه كارهايى بپرهيزند تا همه چيز به رضايت آفريدگار و آفريدگان رونق گيرد . ما ، بدين وسيله ، راجع به آداب و رسوم ، سرگرمىها ، خانواده ، وظايف و روابط با همنوعان و غيره اطلاعاتى كسب مىكنيم .\r\nارتاك ويرازنامك ( « ويراز » ، سابقا ، به اشتباه ، « ويراف » خوانده مىشد ) كمدى الهى دانته را به خاطر مىآورد ، زيرا موضوع آن سفرى روحانى به جهان مينوى يعنى بهشت ، اعراف و دوزخ است . مؤلف اين كتاب نيز ، مانند بيش‌تر موارد ، نظير يك روحانى ناشناس بوده است كه مشاهدات رؤيايى ارتاك ويراز قديس ( ارتاك به معناى دادگر و راست‌دين است ) را به طرزى گيرا و گاهى يكنواخت تشريح كرده تا كردارهاى نيك و بد و عواقبى را كه در بهشت ، اعراف و دوزخ بر آنها مترتب است در پيش چشم مؤمنان مجسم سازد . بنا به روايت ، ويراز موبد ، به اقتضاى تكامل دينى و اخلاقى كه بدان متصف بوده ، از طرف انجمنى از مغ‌ها برگزيده شد تا به عنوان فرستادهء انسان‌هاى فانى در دنياهاى زيرزمين و بالاى زمين سير كند و ، از آن‌جا ، اطلاعات آموزنده و مقرون به حقيقتى راجع به دين و زندگى براى روحانيان آيين مزديسنا باز آورد . در آن هنگام ، فساد ، بىايمانى و شك‌زدگى بر جامعه حكم‌فرما بود . ويراز ، درحالىكه بر « اورنگ روشن‌بينى » نشسته و مغان و سپاهيان به دورش حلقه زده بودند ، جامى از منگ « 1 » نشئه‌آور را لاجرعه نوشيد و به خوابى غيرعادى فرورفت . بدين ترتيب ، روحش به آن دنيا گام نهاد ، در آن‌جا پاداش و كيفر مردگان را تماشا كرد و پس از هفت روز بازگشت . ويراز ، پس از بيدارى ، دستور داد كاتبى حاضر كنند تا شگفتىهايى را كه بر آن آگاهى يافته بود به وى املا كند . در متن پهلوى ، زمان وقوع اين ماجراى افسانه‌اى ، فقط ، به‌طور مطلق ، دوران تباهى دين ذكر شده ؛ لكن ، در ترجمهء پازند ، در دورهء ويشتاسپ ، به فاصلهء كمى پس از مرگ زرتشت و در ترجمهء فارسى درى از آن هم ديرتر و در عهد سلطنت اردشير پاپكان تعيين شده است . توجه مؤلف ، بيش از همه ، به تشريح كيفرهاى دوزخى معطوف بوده و براى هر گناهى بخشى تمام از كتاب را تخصيص داده است . ديباچهء آن نمونهء كاملى از سبك ثابت و فرمول مانند است .\r\n\r\n\r\n","description":"","footnote":"\r\n( 1 ) .  mang \r\n","page_name":" 64 ","page_number":74},
  {"content":"\r\n\r\nبر سر راه اين واقف به اسرار ، راهنمايانش قرار دارند : يكى از آنها سروش ، يك ايزد پيام‌آور است كه شب‌ها نگهبانى جامعهء مؤمنان را بر عهده دارد ، و ديگرى آتور « 1 » ، ايزد آتش مقدس ، است . اينان به وى توضيح مىدهند كه هريك از محكومانى كه مىبيند در دوران زندگى به چه گناهانى دست يازيده‌اند و چرا بدين صورت كيفر مىبينند . اجراى كيفرها بر عهدهء ديوها است كه محكومان را به شدت عقوبت مىكنند . اين صحنه‌ها جلوه‌گاه همان خشونتى است كه غالبا ايرانيان با به كار بردن وسايل شكنجه‌هاى جان اوبار دربارهء گناهكاران و تبهكاران معمول مىداشتند . در اسناد مربوط به شهيدان مسيحى ايرانى كه به زبان سريانى نوشته شده ، بالاخص ، همين موضوع تشريح شده است . نكتهء شايان توجهى كه بر كسى پوشيده نيست توجه خاص مزداييان به دادگرى است كه از چند موضوع فرعى ، به خوبى ، استنباط مىشود . مثلا ، مردى كه روابط نامشروعى با همسر يك همكيش خود داشته ، تمام بدنش ، به جز يك پايش ، مجازات مىشود ؛ زيرا ، هنگامى كه به خانهء زن مىرفته ، در راه ، با اين پا جانوران موذى را لگدمال مىكرده است . بزه‌كار ديگرى هم از يك پا مجازات نمىشود ، زيرا با آن يك بار كاه را به پيش يك گاو نر در حال كار رانده است . پاره‌اى از گناهان را ما ، امروزه ، گناه محسوب نمىداريم ، مانند كلاه‌گيس بر سر گذاشتن و در حال غذا خوردن صحبت كردن .\r\nبه عنوان مثال ، توصيفى كه از هوورشت « 2 » ، يكى از مناطق بهشت ، به عمل آمده بيان مىكنيم :\r\nچون سومين گام را به سوى هوورشت برداشتم ، بدان‌جا رسيديم كه مقر هوورشت است . آن را ابر روشنى مىنامند . و ارواح دادگران را مىبينيم كه بر اريكه‌ها و فرش‌هاى زرين برنشسته‌اند . در آن‌جا ، مردمى بودند كه فروزندگىشان با خورشيد كوس برابرى مىزد . من از سروش پاك‌دين و ايزد آتور پرسيدم : « اين چگونه جايى است و اين ارواح كيانند ؟ » سروش پاك‌دين و ايزد آتور پاسخ داد : « اين‌جا مدار خورشيد است و اين‌ها اروح مردگانى هستند كه خوب سلطنت و خوب حكومت كرده‌اند و پيشوايان خوبى بوده‌اند . »\r\nدورخ ، بنابر توصيفى كه ايرانيان از آن كرده‌اند ، دهشت‌انگيز است :\r\nدهانهء آزمند دوزخ را ديدم كه ، چون دره‌اى هولناك ، به محلى تنگ و دهشت‌زا منتهى مىشد ، جايگاهى چنان تيره و تاريك كه به ناچار مىبايست\r\n\r\n\r\n","description":"","footnote":"\r\n( 1 ) . آذر\r\n( 2 ) .  Huvarst \r\n","page_name":" 65 ","page_number":75},
  {"content":"\r\n\r\nبا لمس كردن اطراف با دست پيش رفت و چنان بوى گندى از آن به مشام مىرسيد كه هركس در آن دم زند پس رفته تلوتلوخوران نقش زمين خواهد شد . اين مكان چنان مهجور و تنگ است كه هيچ‌كس را ياراى درنگ در آن نيست .\r\nويراز ، در پايان سير خود در دوزخ ، شيطان را بشخصه مىبيند :\r\nسپس ، آن روح پليد و مهلك و بدسگال را كه تباه‌كنندهء آفريدگان است در دوزخ ديدم كه ، پيوسته ، محكومان را ريشخند مىكرد و با كشيدن موهاى ريش به آزارشان مىپرداخت و مىگفت : « از چه رو نان اهرمزد خورديد و فرمان من گزارديد ؟ چرا به آفرينندهء خود نينديشيديد و طبق ارادهء من عمل كرديد ؟ » و بدين‌سان ، به استهزا و آزار محكومان مىپردازد .\r\nاين كتاب ، صرف‌نظر از موضوع خود ، با كمدى الهى دانته ، نه از لحاظ ارزش ادبى و نه از لحاظ قدرتى كه نابغهء ايتاليايى در مجسم ساختن سراسر زندگى قرون وسطا براى معاصران و همهء نسل‌هاى بعدى از خود نشان داده است و انتقادى كه از آن به عمل آورده ، قابل مقايسه نيست .\r\n\r\nهندرزها ، ادبيات دربارهء اخلاق و آخر الزمان و علايم آن\r\nادبياتى كه جنبهء اخلاقى دارد شامل تعليمات اخلاقى ، دعوت به كار نيك ، اندرزها و راهنمونىها براى داشتن يك روش صحيح زندگى بوده ، هميشه ، همراه با گفتارهايى دربارهء دين و اصول آن است . اين‌گونه نوشته‌ها را ، كه تعدادشان نسبتا زياد است ، هندرز ( اندرز ) يا پندنامك مىناميدند . چنان‌كه شايع است اتورپات مهرسپندان ، روحانى به نامى كه پيش از اين از وى نام برديم ، مؤلف كتاب كوچك هندرز اتورپات مهرسپندان بوده كه حاوى اندرزهاى معينى براى پسرش زرتشت است . تأليف كتاب پندنامك زرتشت ( يا چيتك هندرز پوريوت‌كشان ) « 1 » كتاب اندرزهاى زرتشت يا برگزيدهء تعليمات نخستين آموزگار دين به اين زرتشت نسبت داده مىشود . اين كتاب شامل دستورهاى اخلاقى همراه با تعليمات دينى است و ، به اين واسطه ، حاوى يك نوع شرعيات مختصر نيز هست . نوشتهء ديگرى كه به اتورپارت نسبت داده مىشود\r\n\r\n\r\n","description":"","footnote":"\r\n( 1 ) .  Citak handarz - i poryotkesan \r\n","page_name":" 66 ","page_number":76},
  {"content":"\r\n\r\nواچك اچند اتورپات مهرسپندان « 1 » ( كلامى چند از اتورپات « 2 » پسر مهرسپندان ) است ؛ ولى ، محقق نيست كه اين كتاب از گردآورنده و تدوين‌كنندهء اوستاست يا از نوهء او كه همين نام را دارد .\r\nبخت‌آفريد « 3 » ، پيشواى برجستهء مزدايى زمان خسرو اول ، از اين كتاب‌ها سخن مىگويد . خود وى مؤلف كتابى از سخنان حكيمانه است كه با همكارى پيشواى دينى ديگرى به نام آتورفرنبغ « 4 » تأليف كرده است . بخت‌آفريد ، با كمك وى و چند نفر ديگر ، اوستا را تفسير كرده است و در مباحثهء نهايى با مزدك زنديق شركت كرد . هندرز ديگرى به اشنر « 5 » ، شخصيتى از فسانه‌هاى ايران كهن و راىزن با تدبير كيكاوس ، پادشاهى از دوران‌هاى بسيار كهن ، نسبت داده مىشود . خسرو اول انوشيروان نيز براى ملت خود اندرزها و تحذيرهايى در كتاب هندرز خسرو كواتان « 6 » ( اندرزهاى خسرو پسر قباد ) به‌جاى گذارده است .\r\nنام‌هاى روحانيان رسمى زمان خسرو در بهمن يشت ( و هومن يشت ) ذكر مىشود و اين دليل بر آن است كه نوشته‌ها و اخبار مربوط به آخر الزمان و علايم آن مورد توجه بوده است .\r\nاين يشت وحى خداوند اهرمزد را بر زرتشت ، دربارهء آتيهء ايران زمين و كيش ايرانيان ، تشريح مىكند . در اين‌جا ، دوره‌هاى مختلف تاريخ مزداپرستى هريك به شاخه‌هاى درختى تشبيه مىشود كه جنس آنها از فلزات گوناگون با ارزش‌هاى متفاوت است . شاخهء زرين صدر دين ، يعنى دورهء ويشتاسب ، را نشان مىدهد . شاخهء سيمين اشاره به دورهء نوهء او ، اردشير ( ارتاخشر ) كى شاه ، و شاخهء فولادين نشانهء زمان خسرو اول و شاخه‌اى كه با آهن درآميخته كنايه از دوران فرمان‌روايى ديوان از دودمان « آئشم » « 7 » است . در مكاشفهء ديگرى ، درخت زمانه را هفت شاخه است و اين دال بر آن است كه ، در ايران ، اعتقاد به ادوار خلقت ، كه افراد ايرانى مىبايست بگذرانند و هريك از آنها از عصر پيشين بدتر بوده ، پابرجا بوده است . ما اين نظريه را با بيانى شاعرانه در اثرى از اويد « 8 » نيز مىبينيم . و هومن يشت حاوى گزارش مختصرى\r\n\r\n\r\n","description":"","footnote":"\r\n( 1 ) .  Vacak ecand - i Aturpat - i Mahraspandan \r\n( 2 ) . آذربد .\r\n( 3 ) .  Bachtafrit \r\n( 4 ) .  Aturfarnbag  ( در زبان پهلوى : آتش فرخدا )\r\n( 5 ) .  Osnar \r\n( 6 ) .  Kavatan \r\n( 7 ) .  Aesma  - ديو خشم .\r\n( 8 ) .  Publius Ovidus Naso  بعد از  Vergil  و  Horaz  بزرگ‌ترين شاعر رومى دورهء قيصر اگوست ( 43 ق م تا 17 پس از ميلاد ) است كه سبك وى مدت‌ها مورد تقليد اخلافش بود . اقتفا از شيوهء اويد در قرون وسطا معمول گرديد و در دورهء رنسانس و باروك به اوج رسيد . اثرى از وى كه در اين‌جا بدان اشاره شده ظاهرا مسخ  ( Metamorphoses )  است .\r\n","page_name":" 67 ","page_number":77},
  {"content":"\r\n\r\nراجع به نهضت مزدك هم هست . نوشتهء ديگرى با مطالبى دربارهء آخر الزمان ، اوياتكار جاماسپيك « 1 » است كه قسمت اعظم آن فقط به‌صورت ترجمه‌هاى پارسى و پازند به‌جاى مانده ؛ ولى ، آغاز آن محتملا به سدهء ششم مىرسد . اساس داستان يك گفت‌وشنود دوبه‌دو ميان شاه ويشتاسپ ، نخستين زرتشتى كه بر اورنگ شاهى ايران تكيه زده ، و وزير باتدبيرش ، جاماسپ ، است كه ، به روايتى ، داماد پيامبر بوده است . پادشاه از حكيم پرسش‌هايى مىكند تا از آينده آگاه شود و پيش‌گو در پاسخ او سرنوشت دين در آتيه و مصايبى را كه بر ايران وارد خواهد شد بيان مىكند . در اين مبحث ، مؤلف جزئياتى هم از افسانه و تاريخ و جغرافى و مردم‌شناسى گنجانده است . وى از ملت‌هاى واقعى و تخيلى سخن مىگويد ؛ مثلا از هندىها ، چينىها ، ترك‌ها ، تازىها و اهالى بربرستان يعنى افريقا و حبشه و ، درعين‌حال ، از مردمى كه چشم و گوش را به روى سينه دارند ، از كوتوله‌ها ، كج‌پايان و سگ‌سران ياد مىكند و ، از اين جهت ، خواننده را به ياد تخيلات قرون وسطايى ماندويل « 2 » مىاندازد . از آن گذشته ، به ساكنان نقاط افسانه‌اى اشاره مىكند ( اين نقاط عبارت‌اند از « گنگ‌دژ » ، دژى كه سياوش ، شاه‌زادهء ايرانى ، هنگام سكونت در تركستان كه به حال تبعيد نزد افراسياب به سر مىبرد ، براى خود ساخت ، و « ور » ، يك دژ زيرزمينى جم ، شبان زيبا ، و ايران ويج ، ميهن اوليهء ملت اوستا ) . اين كتاب ، هم‌چنين شامل فهرستى از شاهان ساسانى است ( كه مانند ساير فهارس ناقص و زمان وقوع روىدادها در آن نادرست ذكر شده است ) و با توصيف نشانه‌هايى كه به مناسبت ظهور پيامبران بعدى ، پسران زرتشت و داوران بشريت در دنيا ظاهر خواهند شد پايان مىپذيرد . به خوبى آشكار است كه اين كتاب فقط در زمان تازيان به‌صورت نهايى خود درآمده است . از آن گذشته ، متن‌هاى مربوط به آخر الزمان و علايم آن در كتاب‌هاى ديگر نيز پراكنده است ؛ فىالمثل ، بخش بيست و چهارم از كتاب ذات اسپرم « 3 » ، به نام چيتكىها « 4 » ، كه حاوى توصيف‌هاى شايان توجهى از روىدادهاى روز رستاخيز است . در بندهشن ، داستان مشابهى در بخش\r\n\r\n\r\n","description":"","footnote":"\r\n( 1 ) .  Awyatkar - i Zamaspik \r\n( 2 ) .  Bertrand de Mandville  نويسندهء انگليسى - هلندى متولد 1670 در  Dodrecht  هلند ، وفات 21 / 1 / 1733 در  Hackney  انگلستان . در ليدن پزشكى تحصيل كرد و در لندن به طبابت پرداخت . به انگليسى نويسندگى مىكرد .\r\nكتاب‌هاى اندرز وى براساس تباهى و فساد بشر است . از مبارزان سرسخت با دورويى و نفاق بود . نقل به تلخيص از  ( Lexikon der Weltliteratur )  ، ج 1 .\r\n( 3 ) .  Zatsparam \r\n( 4 ) .  Citakiha  ( برگزيده‌ها ) .\r\n","page_name":" 68 ","page_number":78},
  {"content":"\r\n\r\nسىام آمده . از پژوهش‌هايى كه اخيرا به عمل آمده ، چنين برمىآيد كه مطالب مربوط به آخر الزمان ، كه در اديان يهودى و مسيحى آمده ، يا اصلا ايرانى است و يا صورت نهايى آنها سخت از نوشته‌هاى ايرانى متأثر بوده است .\r\n\r\nمجموعه‌هاى روايات و مشاجرات قلمى\r\nاز دوران تازيان ، كتاب‌هاى مهم بسيارى به‌جاى مانده كه مؤلفانشان معلوم‌اند . مفصل‌ترين اثر ، دينكرت است كه مجموعه‌اى از اطلاعات فراوانى راجع به تعاليم ، دستورهاى اخلاقى و روايت‌هاى تاريخى و ادبى در زمينهء كيش مزدايى است . اين اثر ، ابتدا ، شامل نه كتاب بوده كه دو تاى آن ، به مرور زمان ، از بين رفته است . دو گزارش از روايات مربوط به تاريخ اوستا شايان توجه است . ( در آخرين فصل كتاب سوم و در كتاب چهارم ) . بنا به نخستين گزارش ، شاه ويشتاسپ به نگارش اوستا فرمان داد و مقرر داشت كه نسخهء اصلى را در خزانهء شاهى و دو رونوشت آن را در بايگانى ، كه اصطلاحا « دژنوشت » « 1 » ناميده مىشد ، نگه‌دارى كنند . اسكندر كبير ، پس از پيروزى ، دستور داد يكى از نسخه‌ها را سوزانده ديگرى را به زبان يونانى ترجمه كنند ( ؟ ) . از رونوشت‌هاى ديگر فقط بقايايى به‌جاى ماند كه اردشير اول ، پس از نشستن به اريكهء شاهى ، به جمع‌آورى و تكميل آن فرمان داد و موبد تنسر را به انجام اين مهم گماشت . بنا به روايت ديگرى ، ويشتاسپ دستور داد اسناد دينى را جمع‌آورى كنند و به فرمان دارا ( داريوش سوم ) دو دست‌نويس نمونه ، كه در بالا بدان اشاره شد ، از آن تهيه گشت . بعدها ، باقىمانده‌هاى اين كتاب مقدس جمع‌آورى و تكميل شد ؛ نخستين‌بار به وسيلهء بلاش اشكانى ، سپس به وسيلهء تنسر و سرانجام توسط آتورپات مهرسپند . هم‌چنين ، ذكر مىشود كه خسرو دوم ، معروف به پرويز ( فاتح ) ، فرمان داد اوستا و زند را از نو تدوين كنند . در كتاب پنجم ، تاريخ زندگى زرتشت ذكر شده است . اين تاريخ ، بار ديگر ، با تفصيل خيلى بيش‌تر ، در كتاب هفتم تكرار مىشود كه ، محتملا ، مفاد و ترجمهء سپند نسك است كه در آن زندگى پيامبر مورد بحث قرار گرفته بود . اين زندگىنامه آكنده از افسانه‌هايى است كه تولد ، دوران كودكى و جوانى ، ديدار وى از بهشت و پيروزىاش را در دربار ويشتاسپ نقل مىكند . كتاب هشتم و نهم شامل مفاد نسك‌هاى اوستاى ساسانى است . سبك انشاى دينكرت در بسيارى موارد مبهم است و ، از بعضى جهات ، اصولا ، تلمود كليميان را به خاطر مىآورد . بنا به مندرجات كتاب سوم ،\r\n\r\n\r\n","description":"","footnote":"\r\n( 1 ) . بايگانى اسناد .\r\n","page_name":" 69 ","page_number":79},
  {"content":"\r\n\r\nجمع‌آورى دينكرت به وسيلهء آتور فرنبغ ، روحانى دوران مأمون خليفه ( 813 - 833 ) ، آغاز شد و در ربع آخر سدهء نهم ، به وسيلهء اتورپات ، پسر همت « 1 » ، پايان يافت . آتور فرنبغ قهرمان كتاب كوچك ماتيكان گجاستگ اباليش « 2 » ( داستان اباليش ملعون ) نيز هست كه جريان يك مناظره را ، در حضور مأمون خليفه ، به سال 825 ، نقل مىكند . در اين مناظره ، مغ فرزانه به هفت پرسش يك ملحد با موفقيت پاسخ مىدهد . اباليش ، كه نامش به گفتهء شدر داراى ريشهء تازى است و ، در اصل ، ابولايتين بوده كه از اسم مناداى وى يا « ابالايتين » مشتق شده ، يك متفكر دينى شكاك بود كه در مفهوم و نيروى تأثير احكام آيين زرتشتى و ، هم‌چنين ، در اثر بخش بودن مناسكى كه بر مبناى آن استوار است شك روا مىداشت . وى از آتور فرنبغ مىپرسد چگونه است كه آب و آتش ، با اين‌كه آفريده‌هاى اهرمزد هستند ، چنين نيروهاى ويران‌كننده‌اى دارند و يا آيا گناهى بزرگتر از آن هست كه آب يا آتش را بر اثر مجاورت با يك نعش آلوده سازند ، آيا كيفرهايى كه انسان مىبيند به فرمان اهرمزد يا به دستور اهريمن تعيين شده است ( در صورت اول ، منشأ رنجى كه با اين كيفر همراه است گوهر پليد نيست و در حالت دوم ، آن‌كه اين كيفر را مقرر داشته طبق مشيت اهرمزد عمل نكرده است ) . آشكار است كه اباليش به اصول و مبانى دين مىتازد ، بدين ترتيب كه با ژرف‌بينى تناقض ميان احكام دين و اعمال و مناسك آن را بيان مىكند . مىپرسد شستشو با ادرار گاو چگونه مىتواند منشأ اثر باشد ، در صورتى كه ، بلافاصله پس از آن ، شستشو با آب انجام مىگيرد و حال آن‌كه نيروى پاك‌كنندهء ادرار گاو را بيش‌تر مىدانند . اباليش از ابراز شك در مؤثر بودن پرستش آتش‌هاى مقدس و تأثير كستى « 3 » ابايى ندارد . از آن در شگفت است كه نعش يك مؤمن پاك موجب آلودگى است ، درحالىكه نعش يك بىايمان چيزى را ملوث نمىسازد . البته ، آتور فرنبغ به اين ايرادهاى گستاخانه پاسخ قانع‌كننده مىدهد و ، در پايان مناظره ، لااقل خليفه و مستمعين پيروزى او را\r\n\r\n\r\n","description":"","footnote":"\r\n( 1 ) .  Hemet \r\n( 2 ) .  Matikan - i gizastak Abalis \r\n( 3 ) .  Kustik  كستى يا كستيك كلمهء پهلوى است ، به معنى طرف و كنار ؛ معمولا اين كلمه را كشتى گويند كه در زبان فارسى هم باقى است مثل كشتىگير و كشتى گرفتن . در اوستا ، كلمهء مزبور هم به معنى مطلق كمربند است و هم به معنى بند مخصوص كه كستى با كشتى باشد . هميان ، كه در فارسى به معنى كمربند است ، با اين كلمه اوستايى يكى است .\r\nزرتشتيان ، در قديم ، پس از سن پانزده سالگى ، كستى مىبستند . پس از سن هفت سالگى ، هر زرتشتى ناگزير از داشتن آن است . اين بند از 72 نخ سفيد گوسفند يافته مىشود و سه بار به دور كمر مىبندند . اين عدد به مناسبت 72 يسنا ( قسمتى از اوستا ) است . سه بار به دور كمر بستن اشاره به پندار و گفتار و كردار نيك است . كشتى ، از عهد بسيار كهن ، در ميان اقوام آريايى معمول بوده است . برهمنان نيز چنين بند به گردن آويخته به‌طرف شانه راست حمايل مىكنند . مأخوذ از يشت‌ها 1 ، پاورقى ص 347 .\r\n","page_name":" 70 ","page_number":80},
  {"content":"\r\n\r\nتصديق مىكنند . اباليش نمايندهء نحله‌اى است كه در زمان خلفاى عباسى در ايران رايج بود و پيروان آن زنديق نام داشتند . ميان آنان آزادانديشانى بودند كه تيشه به ريشهء احكام اسلام و ديگر كيش‌ها مىزدند و هم‌چنين ، كسانى در نهان معتقد به ثنويت بودند و نيز مانويان و پيروان ديگر نظريات را بايد نام برد كه با سراسر نظام حكومت سر دشمنى داشتند . ابن مقفع ، نويسندهء برجسته ، نيز از اينان به شمار بود .\r\nآزادانديشى اين زنديق‌ها در شكوفا شدن حكمت و فلسفه بسيار مؤثر واقع شد و مددكار عنصر ايرانى براى نيل به هدف‌هاى ملى و فرهنگىاش بود . از اين‌رو ، در دههء نهم سدهء هشتم ، زنديق‌ها تحت تعقيب حكومت تازىها قرار گرفته چند تنشان اعدام شدند .\r\nنگارش به‌صورت پرسش و پاسخ براى بحث در موضوع‌هاى دينى بسيار متداول بود .\r\nمنوچهر ( منوش‌چيهر ) ، پيشواى روحانى جامعهء زرتشتيان در فارس و كرمان ، كتاب داتستان دينيك « 1 » ( فتواهاى دينى ) را به اين صورت تأليف كرده است . اين كتاب شامل پاسخ به 92 پرسش در موضوع‌هاى دينى راجع به ثواب ، گناه ، سنت‌ها ، وظايف روحانيان ، مراسم و حقوق جامعهء روحانيان ، روابط ميان آفريده‌هاى نيك و پليد ، مسئوليت مؤمنان ، سرنوشت ارواح انسانى و جز آنهاست . مغ‌ها ، در آن دوران ، دستخوش نگرانىهاى بىشمارى بودند كه نه تنها از لحاظ اشكالاتى بود كه از طرف حكومت اسلامى ايجاد شده بود ؛ بلكه ، هم‌چنين ، به واسطهء معارضاتى بود كه در داخل صفوف خود داشتند ؛ چنان‌كه مناظرهء اباليش ، كه گذشت ، حاكى از اين معنى است . از اين لحاظ ، عرصه تا بدان‌جا بر آنان تنگ شد كه به حقوقى كه در احكام اسلام براى ايشان شناخته شده بود تمسك جستند . لكن ، در ميان مؤمنان وفادار به دين نيز گاهى نوآورانى ظهور مىكردند كه طبعا با مقاومت شديد آن دسته از پيشوايان روحانى كه پاىبند به رعايت بلا شرط اصول كهن بودند روبه‌رو مىشدند . يكى از چنين مصلحان ذات‌اسپرم ، برادر منوچهر ، مقتداى يك حوزهء دينى در سيرجان ، واقع در كرمان ، بود . وى دستورهاى نوينى براى نظافت معمول داشت ، لكن اين دستورها مورد پسند پيروانش واقع نشد .\r\nمؤمنان به منوچهر شكايت بردند و وى با نوشتن سه نامه مشاجره را با رضايت آنان پايان بخشيد . در نخستين نامه ، به ناراضيان پاسخ داد ؛ در دومين نامه با برادرش محاجه كرد و در سومين نامه ، بدعت‌هاى تازه را مردود شناخت . نگارش اين نامه‌ها به سال 881 بود .\r\nذات‌اسپرم خود از نويسندگان دينى به شمار است . در كتاب خود ، به نام چيتكىها ( رسالات\r\n\r\n\r\n","description":"","footnote":"\r\n( 1 ) . به زبان پهلوى - عقايد دينى .\r\n","page_name":" 71 ","page_number":81},
  {"content":"\r\n\r\nبرگزيده ) ، موضوع‌هاى دينى را طى سه نوشتهء كوتاه بررسى مىكند . نوشتهء اول شامل تاريخچه‌اى افسانه‌اى از زندگى زرتشت است . مؤلف ديگرى از همين عصر مرتان فرخو « 1 » ( فرخ ) مغ بود كه كتاب شكند گومانيك ويچار « 2 » ( بينه‌اى كه ترديد را بر طرف مىسازد ) را نوشت .\r\nدر اين كتاب مبارزهء قلمى با مسلمانان ، يهوديان ، مسيحيان و مانويان ( متأسفانه ، بخش اخير ناقص است زير قسمت آخر كتاب از بين رفته ) داراى اهميت بيش‌ترى است . يك دايرة المعارف كوچك موضوع‌هاى دينى ، به نام داناك اومنوكى خرت « 3 » ( دانا و خردمينوى ) ، نيز كه به طرز بسيار گيرايى تدوين شده به‌صورت پرسش و پاسخ است . در اين كتاب ، دانا 62 پرسش در زمينهء دين از خردمينوى مىكند و از او پاسخ و توضيح دريافت مىكند . كتاب بندهشن ( آفرينش نخستين ) متضمن مجموعه و برگزيده‌اى از دانستنىهاى مربوط به ميهن و روايت‌هاى اساطيرى و افسانه‌اى است . اين كتاب خواننده را از آفرينش اين دنيا و ورود اهريمن به زمين ، قيامت ، رستاخيز كالبدها ، كشور ايران ، رودها ، كوه‌ها ، درياها ، شاهان ، يلان ، از اهيمت عناصر و ، به‌طور كلى ، آفرينش از نظر دين و ، بالاخره ، از روايت‌ها و منقولاتى كه سينه‌به‌سينه به نسل‌هاى بعدى سپرده شده آگاه مىسازد . بندهشن در دو تحرير مختلف در دست است : يكى عبارت از دست‌نويس‌هايى است كه اصلشان هندى است و ديگرى ، كه كهن‌تر و مفصل‌تر است ، از ايران است و ، از همين‌رو ، بندهشن ايرانى با بندهشن بزرگ ناميده مىشود . براى مطالعهء موضوع‌هاى حماسى ايرانى تحريرهاى مختلف افسانه‌هاى قهرمانى كهن حائز اهميت بسيار است ؛ زيرا ، در اوستا ، غالبا ، فقط به حكم ضرورت از اين موضوع‌ها ذكرى به ميان آمده است . بنابر آنچه در ابتداى كتاب آمده ، عنوان واقعى اين اثر ارزنده زنداكاسيه « 4 » ( تعليماتى كه موضوع‌هاى دينى را روشن مىسازد ) است و نام بندهشن از آن‌رو به آن داده شده كه وضع نخستين آفرينش را ، پيش از آمدن اهريمن بدسگال بر روى زمين ، تشريح مىكند .\r\nبنابر روايات‌هاى ايرانى ، آفرينش در سه هزار سال نخستين صرفا به‌صورت مينوى بود .\r\nآن‌گاه ، گوهر پليد ، يعنى اهريمن ، خود را به زمين رسانيد ؛ ولى ، با ديدن روشنايى پريشان و سرگردان گشت . ايزد نيك ، اورمزد ، نخست به وى پيش‌نهاد صلح كرد و چون اهريمن نپذيرفت با يكديگر قرار مبارزه‌اى را به مدت نه هزار سال گذاردند ؛ چه اهرمزد مىدانست كه\r\n\r\n\r\n","description":"","footnote":"\r\n( 1 ) .  Martanfarrachv \r\n( 2 ) .  Skan gumanik Vicar \r\n( 3 ) .  Danak u menoke chrat  ( در زبان پهلوى - تعاليم عقل آسمانى )\r\n( 4 ) .  Zandakasih \r\n","page_name":" 72 ","page_number":82},
  {"content":"\r\n\r\nپس از اين مدت قدرت گوهر پليد نابود خواهد شد . سپس ، اهريمن را ، به نيروى دعا ، به تاريكى بازگرداند . اهريمن سه هزار سال ديگر در آن‌جا بماند . در خلال اين مدت ، اورمزد جهان مادى را آفريد كه به ترتيب آفرينش عبارت از مينو ، آب ، خاك ، گياهان ، جانوران و انسان بودند . گوهر پليد نيز بىكار ننشست و موجودات اهريمنى را براى تشكيل ارتش آيندهء خود و مبارزه با نيكى آفريد . سپس ، به اصرار ماده شيطان ، جه ، « 1 » از تمامى نيروى خويش يارى جسته خود را از راه مينو به زمين رسانيد . نظام آفرينش را پريشان ساخت ؛ نابودى ، مرگ ، بيمارى ، نابه‌سامانى و هرگونه نكبت را به دنيا آورده جنبه‌هاى بد آفرينش را بر جنبه‌هاى خوب آن فزونى داد و ، در نتيجه ، دوران درآميختگى ( گوميژشن ) « 2 » فرارسيد كه تا پايان جهان خواهد پاييد . علاوه براين ، بندهشن مبارزهء ارواح نيك را با ديوان و شكست اينان و ، هم‌چنين ، داستان نخستين زوج بشرى ، ميهره و ميهريانه ، را شرح مىدهد . اين دو نخستين گناه را بدين ترتيب مرتكب شدند كه به‌جاى آن‌كه نخست براى آفرينش خود به اورمزد سپاس گزارند ، دستخوش هواى نفس گشته به آميزش جسمانى پرداختند . از نسل آنان پادشاهان باستانى ايران‌زادند كه مدنيت را پديد آورده كشور نيرومندى برپا ساختند . در افسانه‌ها ، از اين شاهان به نام پيشداديان ، يعنى نخستين فرمان‌روايان ، ياد شده است . اينان از نابه‌كارىهاى ملت‌هايى كه اهريمن آنها را بر ضد ايرانيان برمىانگيخت سخت رنجه بودند . در رأس اين ملت‌ها تورانيان قرار داشتند كه شاهشان ، فراسياپ ( افراسياب ) ، پادشاهان ايران را شكست‌هايى هم داد ؛ ولى ، سرانجام ، بر اثر شايستگى كيانيان ، دومين سلسلهء ايرانى ، خطر آنان به كلى رفع شد .\r\nسرانجام ، سه هزار سال پيش از پايان جهان ، زرتشت پيامبر برآمد و كيش شايسته را براى ملت ايران آورد . بندهشن شامل شجره‌هاى مفصلى براى همهء اين شاهان اساطيرى و خانوادهء زرتشت است . بازپسين روزهاى جهان را به طرزى بسيار گيرا تشريح مىكند كه ، طى آن ، فاجعه‌اى عام پليدى را به يك‌باره برخواهد انداخت ، رودى از فلز گداخته بر پهنهء زمين روان گشته يك آتش‌سوزى به پا خواهد كرد كه ناپاكى را خواهد زدود . كتاب مقدس و روايات جديدتر ، از قبيل روايت مربوط به ژرمن‌هاى غيرمسيحى ( در ترانهء ادا « 3 » ) و ژرمن‌هاى مسيحى ( در ترانهء موسپيلى « 4 » ) ، نيز پايان جهان را بدين‌گونه آورده‌اند . آن‌گاه ، به زيان‌كارىهاى اهريمن\r\n\r\n\r\n","description":"","footnote":"\r\n( 1 ) .  Jeh \r\n( 2 ) .  gumezisn \r\n( 3 ) .  Edda  ( - پانويس صفحهء 30 ) . يك بند از ترانهء ادا از پايان جهان بحث مىكند .\r\n( 4 ) .  Muspilli  ( به معناى انقراض عالم ) ، قطعهء شعر ناقصى است كه ابتدا و انتهايش در دست نيست و مركب از دو قسمت -\r\n","page_name":" 73 ","page_number":83},
  {"content":"\r\n\r\nپايان داده مىشود . دوزخ پاك مىشود و همگى موجودات رستگار مىگردند . فقط آن وقت است كه دنيا براى هميشه خوب و كامل خواهد شد . بندهشن شامل مطالب آموزنده‌اى ارجع به پديده‌هاى طبيعت و اهميت آنها ، راجع به بدن انسان ، آتش‌هاى مقدس ، جانوران موذى و تقويم و محاسبهء زمان است و نيز حاوى فهرست مفصلى از ديوهاست . خلاصه ، اين كتاب مجموعه‌اى است از تقريبا همهء مطالب و مباحث مربوط به دنياى گذشته و حال ، كه آگاهى از آن ضرورى باشد . بايد افزود كه ، همواره ، جنبهء آموزندگى مباحث از ديدگاه دين مطمح نظر بوده است . تنها نكتهء مورد توجه مؤلف روشن ساختن چگونگى روابط جهان آفرينش با اورمزد و شريعت حقه است . تدوين اين كتاب ، بدان صورت كه ما امروز در دست داريم ، مربوط به دورهء استيلاى تازيان بر ايران است . بندهشن بزرگ از انقراض دولت ساسانيان و از تاراجگران تازى سخن مىراند . آخرين تحرير اين كتاب ، چنان‌كه به نظر مىآيد ، مربوط به سدهء دوازدهم است .\r\nموضوع كتاب شايست نه شايست ( آنچه مىتوان كرد و آنچه نبايد كرد ) گناهان ، ثواب‌ها ، مراسم ، آداب و رسوم و معانى متن‌هاى مقدس است . كتاب ماتيكان يويشت فريان « 1 » ( سرگذشت يوشت از خاندان فريان ) مجموعه‌اى از معماها در چارچوب يك افسانهء دينى است . « 2 » موضوع آن يك مناظرهء دو نفرى بين يك زرتشتى پاك‌دين جوان ، ولى فرزانه ، و جادوگر شرير به نام اخت است . يوشت خداترس ، به كمك گوهرهاى مينوى ، به معماهايى كه اخت از او مىپرسد\r\n\r\n\r\n","description":"","footnote":"\r\n- مختلف است : قسمت اصلى به گويش قديم باوير و شامل توصيف سرنوشت روح از هنگام مفارقت از بدن تا الحاق مجدد با آن در روز قيامت است . قسمت ديگر ، كه به گويش كهن ساكسنى بوده و بعدا به گويش باوير ترجمه و به قسمت اول اضافه شده ، مبارزهء الياس را با دجال شرح مىدهد . اين شعر ، كه بر حواشى و صفحات سفيد يك دست‌نويس بسيار نفيس نوشته شده و از طرف اسقف اعظم زالتسبورگ به لودويگ دردويچه  Ludwig der Deutsche  پادشاه باوير هديه شده ، شامل ابياتى است كه آتش‌سوزى را در سراسر دنيا توصيف مىكند و به بندى از ادا كه بدان اشاره شد شباهتى دارد .\r\nنقل با اندك تلخيص از دايرة المعارف بروكهاوس .\r\n( 1 ) .  Matikan - Iyavist Friyan \r\n( 2 ) . داستان يوشت واخت موضوع كتاب كوچكى است در پهلوى موسوم به ماتيكان يوشت فريان يا گشت فريانو . كتاب مذكور داراى شش فصل است كه مجموعا سه هزار كلمه است . در اوستا ، از 99 سؤال اخت سخن رفته است ، اما در ماتيكان يوشت فريان از 33 معما بحث شده است . مختصرى از اين داستان ، آن طورى كه در كتاب مذكور پهلوى آمده است ، از اين قرار است : « اخت جادوگر با لشكر بزرگى به شهرى درآمد ، شهر را به ويران نمودن و مردمان را به كشتن تهديد نمود ، درصورتىكه آنان نتوانند 33 معماى او را حل كنند . در اين ميان ، يكى از پاك‌دينان يوشت فريان فرارسيد .\r\nتمام سؤالاتش را جواب گفت . پس از آن ، خود او از اخت سه سؤال نمود كه از پاسخ آنها عاجز ماند . آن‌گاه ، يوشت فريان آن نابه‌كار را بكشت و شهر را از گزندش رهانيد . نقل به تلخيص از يشت‌ها 1 ، ص 269 ، پانويس .\r\n","page_name":" 74 ","page_number":84},
  {"content":"\r\n\r\nپاسخ مىگويد و بدين وسيله شهر خود را از نابودى نجات مىبخشد ؛ لكن ، اخت در پاسخ معماهاى يوشت درمىماند و حتى اهريمن بزرگ را نيز ياراى كمك به او نيست و ، با ريشخند و استهزا ، او را در عين درماندگى ، به حال خود مىگذارد كه ، سرانجام ، به دست يوشت پيروزمند كشته مىشود . از اين داستان در يشت پنجم اوستا نيز به اختصار سخن مىرود . يك تن از خاندان فريان‌ها ، كه در اين يشت به نام يوئيشته « 1 » ناميده مىشود ، در جزيره‌اى در رود رنگها « 2 » ، براى الههء رود اردويسورا هزار اسب اصيل ، هزار ورزگاو و هزار قوچ قربانى مىكند تا با كمك او بر اختيا « 3 » ى فريبگر و دغاكار پيروز گردد ؛ زيرا ، اختيا با مقاصدى پليد از او 99 پرسش سخت كرده است . « 4 » بدين قرار ، اين افسانهء فارسى ميانه تحليل مبسوطى از يك بخش كوچك اوستاست .\r\nدر روزگاران بعدى ، كه پارسيان هندوستان نيازمند كسب اطلاعاتى دربارهء مسائل دينى و انضباطى از همكيشان ايرانى خود بودند ، فتواهاى دينى نقش مهمى بر عهده داشتند . مغ‌هاى ايرانى مباحثات مربوط به چنين مسائلى را ، يا به‌صورت مجموعه‌اى از مقالات كوتاه و يا به شكل « مكتوب » هايى ، به جوامع دينى هندوستان مىفرستادند و اين هردو را روايت مىنامند .\r\nاين روايت‌ها گاهى حاوى نكات بسيار گران‌بهايى دربارهء وضع دين و احوال اجتماعى و فرهنگى مؤمنان و ، هم‌چنين ، شرح و تفسيرهاى شرعى ، اخلاقى و ادبى است . اين روايت‌ها ، در هندوستان ، به وسيلهء روحانيان آن‌جا تكميل مىشد . مغ‌ها دست‌نويس‌هاى اوستا و كتاب‌هاى فارسى ميانه را از ايران به هندوستان مىفرستادند ؛ لكن ، قديم‌ترين رونويس‌هايى كه در هندوستان تهيه شده زودتر از ربع اول سدهء چهاردهم نيست . بايد دانست كه مغ‌هاى ايرانى ، در سدهء پانزدهم ، مدتى بود كه نوشته‌هايشان به فارسى درى بود . تاريخ نخستين روايتى كه به فارسى درى نوشته شده سال 1478 است ؛ ولى ، در سال 1768 نيز يك پارسى هندى از سورات به يزد آمد تا براى 78 پرسشى كه همراه آورده بود پاسخ بگيرد .\r\n\r\nادبيات و نوشته‌هاى غيردينى\r\nآثار غيردينى به زبان ادبى ، روىهم‌رفته ، اندك است و تماما سبكى روزمره دارد ؛ ولى ،\r\n\r\n\r\n","description":"","footnote":"\r\n( 1 ) .  Yoista \r\n( 2 ) .  Ranha \r\n( 3 ) .  Achtya \r\n( 4 ) . « از براى من ، اى زرتشت اسپنتمان ، اين اردويسور ناهيد را بستاى . كسى كه از براى اويوايشت از ( خاندان ) فريان‌ها در جزيرهء موج‌شكن رنگها صد اسب ، هزار گاو و ده هزار گوسفند قربانى كرد و از او درخواست اين كام‌يابى را به من بخشد . اى نيك ، اى تواناترين ، اى ارديسور ناهيد ، كه من به اختيه غدار خيره‌سر چيره شوم و كه من به سؤالاتش پاسخ توانم گفت ، به 99 سؤالات سختى كه به قصد خصومت از طرف اختيه غدار خيره‌سر از من مىشود . يشت‌ها ، ص 269 .\r\n","page_name":" 75 ","page_number":85},
  {"content":"\r\n\r\nاحتمال هست كه پاره‌اى از اين نوشته‌ها در ابتدا به شعر بوده است . بنونيست كوشيده است كه صورت شعرى داستان حماسى اياتكار زريران « 1 » ( كتاب كارهاى پهلوانى پسر زرير ) را بازسازى كند . اين كتاب كوچك ، در نوع خود ، يكى از كهن‌ترين ابداعات ادبى فارسى ميانه است و محتملا در زمانى تأليف شده كه ايران ، پس از شكست فاجعه‌مانند پيروز شاه در سال 484 ، سخت در معرض تهديد هياطله يا هون‌هاى سفيد بود . اين كتاب جنگ مذهبى بين ويشتاسپ شاه و فرمان‌رواى كافر توران را به نام ارجاسپ ، در حيات زرتشت ، شرح مىدهد . ارجاسپ خواستار آن بود كه ويشتاسپ از اين كيش تازه بازگردد ، ولى شاه ايران درخواست را رد كرد .\r\nسرانجام ، هنگامى كه كافران به پيروزى نزديك بودند ، ويشتاسپ ظفر يافت . ارجاسپ را اسير كرده به كيفر رسانيد ؛ بدين‌سان كه دست و پايش را بريد و با ذلت و خوارى به كشورش بازپس فرستاد . مؤلف اين كتاب شهسواران ملتزم ركاب ويشتاسپ را به‌صورت نمونه‌هايى از نجباى فئودال ايرانى جلوه داده است . اينان مىبايست در راه ايرانشهر جان‌بازى كنند ؛ بدان‌سان كه يلان در روزگار زرتشت كرده بودند . اين داستان محتملا ، نسخهء كهن‌ترى داشته كه ، بعدا ، در دوران مواجهه با خطر هون‌ها ، به اقتضاى زمان ، در آن تغييراتى داده به اين صورتش درآورده‌اند . دور نيست كه تغييراتى هم كه در نسخهء پارتى كتاب ويس و رامين ( كه امروز فقط به صورت شعر فارسى درى در دست است ) داده شده در همين زمان بوده است .\r\n\r\nآثار ادبى تاريخى\r\nبىگمان ، بهترين اثر ادبى غيردينى داستان تاريخى كارنامهء اردشير بابكان ( كارنامك ارتاخشر پاپكان ) است . اين اثر حوالى سال ششصد ميلادى نگارش يافته و از بنيان‌گذار قهرمان خاندان سلطنتى تجليل مىكند . لازم به تذكر است كه ، در اين كتاب ، موضوع‌هاى تاريخى با بسيارى از افسانه‌هاى ملى درآميخته و حتى قصهء نبرد با اژدها نيز در آن ذكر شده است ؛ اژدهايى كه به دست شاهك دلير به همان نحوى كشته شد كه ، در گذشته ، دانيال پيامبر اژدهاى بابل را كشت .\r\nاردشير پسر شبانى به نام ساسان بود و شجرهء نسب خود را به دارا شاه ، بازپسين شهريار ايرانى ، و پسر دارا مىرساند و در خدمت شاه‌زاده پاپك ، يكى از فرمان‌روايان محلى دوران اشكانى در فارس ، روزگار مىگذرانيد . روزى ، پاپك ، بر اثر خوابى كه ديده بود ، توجهش به چوپانش جلب شد و ، پس از آن‌كه به اصل و نسب وى آگاهى يافت ، دخترش را به زنى به دو داد و پسر آن\r\n\r\n\r\n","description":"","footnote":"\r\n( 1 ) .  Awyatkar - i Zareran  يادگار زريران ( - يشت‌ها 12 - 287 ، پانويس ) .\r\n","page_name":" 76 ","page_number":86},
  {"content":"\r\n\r\nدو را به فرزندى پذيرفت . به اردشير همهء فنون سواركارى و هنرهاى جنگى در جوانى آموخته شد . آن‌گاه ، اردوان ، بازپسين پادشاه اشكانى ، كه به او حسد مىورزيد ، او را در دربار خويش نگه داشت . شاه و خانواده‌اش رفتار ناشايستى با او مىكردند و پستش مىداشتند . روزى ، هنگام شكار گورخر ، اردشير با پسر متفرعن اردوان نزاعش افتاد ؛ زيرا ، اين ، به دروغ‌زنى ، حيوانى را از آن خود مىدانست كه اردشير ، هنرمندانه ، با يك تير كشته بود . پدر حق را به پسر خود داد و اردشير را براى تنبيه به خدمت در ستورگاه گماشت و از شركت در شكار بازش داشت . ولى ، يك كنيز فرزانه ، كه در كتاب ديگرى نامش را ارتدخت آورده‌اند ، مهر جوانك را به دل گرفته بود و پيش‌گويى ستاره‌شناس شاه را بر او فاش كرد كه آن‌كس كه در اين روزها دربار شاهى را ترك گويد كشور ايران را به زير فرمان خويش خواهد آورد . دخترك سپس نفايس بسيارى از گنجينهء شاهى برداشته همراه با اردشير به فارس گريخت و اردوان بيهوده از پى آنان تاخت . اردشير سپاهى فراهم آورده بر حكم‌رانان هم‌سايه چيره شد . اردوان را در يك نبرد نهايى كشت و امپراتورى نوينى ، كه شاهنشاهى ساسانيان باشد ، بنياد نهاد . اين مضمون ، بدين صورت ، خيلى كهنه است . افسانهء يونانى گرگور لوزاوريچ « 1 » قديس ، حوارى ارمنىها ، كه به قلم آگاتانگلوس « 2 » نگارش يافته ، حاوى نكات اصلى اين داستان راجع به نخستين پيش‌رفت‌هاى كار اردشير است . البته ، در روزگاران بعد ، شاخ و برگ‌هاى بيش‌ترى به داستان اردشير افزوده شد . طبرى مىنويسد اردشير پسر پاپك است كه پدرش اتوربان آتشكده‌اى در استخر و مادرش ، همسر او ، رامبهيشت « 3 » بوده‌اند . آگاتياس « 4 » ، تاريخ‌نويس بيزانسى ، حكايت مىكند كه پاپك كفش‌دوزى بود كه آينده را از ستارگان پيش‌بينى مىكرد . وى دريافت كه سرباز ساده‌اى به نام ساسان ، كه بر حسب اتفاق به خانه‌اش آمده بود ، پدر فرمان‌رواى آيندهء ايران است و ، از اين‌رو ، زنش را با او هم‌بستر ساخت و اردشير از او بزاد . اين روايت ، محتملا ،\r\n\r\n\r\n","description":"","footnote":"\r\n( 1 ) .  Gregor Lusavoric  ( لوزاوريچ - روشنىدهنده ) مبلغ ارمنى در نيمهء دوم سدهء سوم ميلادى . پس از آن‌كه در قيصريه واقع در ايالت كاپادوكى ( آسياى صغير ) به آيين مسيحى پرورش يافت ، به ارمنستان بازگشت و تمامى آن سرزمين را به اين آيين گروانيد . زندگانى وى چنان با شاخ و برگ و افسانه آميخته است كه تشخيص صحت و سقم مطالب به آسانى ميسر نيست . مأخوذ از مقالهء  « A . Boehlig »  در  Die Religion in Geschichte unf gegenwart  .\r\n( 2 ) .  Agathangelos  مورخ ارمنى در سدهء چهارم بعد از ميلاد و ، بنا به مشهور ، دبير تيرداد دوم پادشاه اشكانى است كه تاريخ او را نگاشته است . وى مؤلف تاريخ گرايش ارمنىها به مسيحيت است كه به زبان ارمنى نگارش يافته و بعدا به يونانى ترجمه شده است . مأخوذ از مقالهء  « Baumgartner »  در  Paulys Real - Encyclopaedie  ، ج 1 / 1 .\r\n( 3 ) .  Rambahist \r\n( 4 ) . پانويس 10 ص 47 .\r\n","page_name":" 77 ","page_number":87},
  {"content":"\r\n\r\nاز محافل ايرانيان مسيحى برخاسته . در بخش دوم داستان ، زادن و جوانى شاهپور ، پسر اردشير ، و اهرمزد ، نوهء وى ، كه پس از يكديگر فرمان‌روايى يافتند ، بيان مىشود . زبان داستان ساده و سبك آن شورانگيز است .\r\nدر دوران ساسانيان ، ادبيات تاريخى بسيار مطلوب بود . روىدادهاى تاريخى كه به خاندان سلطنتى و سرنوشت آن ارتباط داشت ، همراه با ملحقات رمانتيك و افسانه‌اى ، ضمن داستان‌هايى كه پايانى اندوهناك داشت بيان مىشد ؛ چنان‌كه ، گفتى ، سرنوشت غم‌انگيز اين سلسله پيشاپيش معلوم بود ؛ مانند مزدك نامك « 1 » و وهرام چوبين نامك . اثر اخير داستان غاصب معروف سدهء ششم را بيان مىكند كه نخست سپاه ايران را از يك پيروزى به پيروزى ديگر رهبرى كرد و ، بعد كه اهرمزد چهارم به وى توهين كرد ، علم طغيان برافراشت و چند گاهى بر تاج و تخت ايران دست يافت تا آن‌كه خسرو پرويز به يارى بيزانسىها بر او چيره گشت . وى به سوى تركان گريخت و نزد آنان كشته شد . متن‌هاى اصلى اين دو كتاب براى ما به‌جاى نمانده ؛ ولى ، اين متن‌ها به تازى برگردانده شده و ما به وسيلهء وقايع‌نگارىهاى تازى و حماسه‌هاى فردوسى بر مضمون آنها آگاهى يافته‌ايم .\r\n\r\nكتاب‌هاى آموزنده در آيين كشوردارى\r\nنياز به ضوابطى در زمينهء كشوردارى و سياست دولت مسبب پيدايش يك نوع ادبى خاص مورد علاقه گرديد كه در كتاب‌هاى آموزنده‌اى مورد گفت‌وگو قرار مىگرفت و شامل آگاهىهايى راجع به دولت و سنن آن ، تاريخ ، سياست و سازمان بود و غالبا موضوع‌هاى گوناگون در آن به‌هم مىآميخت . بسيارى از كتاب‌هايى كه ما ، امروز ، متأسفانه ، جز عناوين آنها كه در فهارس و دايرة المعارف‌هاى تازى آمده چيزى در دست نداريم ، از اين دسته است .\r\nابن مقفع ، كه پيش از اين از او نام برديم ، آيين نامك را به تازى برگرداند . كتاب ديگرى را نيز به نام تاج‌نامك ترجمه كرد كه حاوى رساله‌هايى راجع به اسناد سلطنتى ، آيين‌نامه‌ها ، مقررات و فرمان‌هاست . مترجم ، در گزينش چنين كتاب‌هايى ، محتملا ، احساسات ميهن‌پرستى و غرور ملى را با نيازمندىهاى ولىنعمت هى تازى خود تلفيق مىكرد ؛ زيرا ، اينان براى فرمان‌فرمايى بر ايران آشنايى با روش كار و رسوم رژيم‌هاى بومى گذشتهء آن را ضرورى مىشمردند تا آنچه را مناسب باشد از آن برگيرند . گاه نامك فهرستى از صاحب‌منصبان عالىرتبهء دولتى بود و در\r\n\r\n\r\n","description":"","footnote":"\r\n( 1 ) . به صفحات بعد رجوع كنيد .\r\n","page_name":" 78 ","page_number":88},
  {"content":"\r\n\r\nحدود ششصد منصب در آن ذكر شده بود . يك نوشتهء كوچك جالب با مندرجات سياسى ، دينى و اخلاقى كه ، گذشته از آن ، شامل جزئيات تاريخى و فرهنگى پرارزشى هم هست نامهء آتوربان تنسربه گشنسپ ، پادشاه طبرستان است . بنابر روايت كهن ، تنسر يك معلم قانون در زمان اردشير اول بود كه به تجديد و احياى كيش زرتشتى اهتمام داشت . رساله‌اى كه به او نسبت داده مىشود فقط به‌صورت فارسى درى ، كه از ترجمهء تازى ابن مقفع به عمل آمده ، به دست افتاده است . چارچوب آن عبارت از اندرزهايى است كه حكيم به فرمان‌روا مىدهد ، زيرا ، گشنسپ بر سر دوراهى تصميم است كه آيا به فرمان‌فرماى نوين ايران تمكين كند يا نه .\r\nكريستنسن با قاطعيت ثابت مىكند كه اين نامه بعد از 556 ، يعنى در دوران خسرو اول ، نگارش يافته ؛ زيرا ، پاره‌اى از مقرراتى كه مؤلف ذكر كرده در زمان اردشير هنوز وجود نداشته است . حدود كشور ، بدان‌گونه كه در نامه آمده است ، بيش‌تر حاكى از گسترش قلمرو آن پس از برافتادن هياطله است و نبودن نام يمن در شمار كشورهاى تابع ايران دال بر آن است كه اين نامه پيش از سال 570 نوشته شده . مكتوب پارهاى نكات مربوط به تكاليف دينى و سياسى ، روش رفتار با مرتدان ، مقررات مربوط به توارث تاج‌وتخت ، مناسبات بين شاه شاهان و شاهكان طراز اول و جز آنها را تشريح مىكند . نوشتهء ديگرى به نام اردشير نگارش يافته كه به صورت وصيت‌نامه بوده است . روشن نيست كه كتاب از دست رفتهء پيشينكان نامك ( كتاب نياكان يا كتاب دربارهء نياكان ) را در رديف كدام دسته از كتاب‌ها بايد قرار داد . آيا كتابى سياسى و ، درعين‌حال ، متضمن مطالبى براى تقويت روح ايمان بوده و يا نگارنده به ذكر روىدادهاى تاريخى پرداخته آن را با امثال و حكايات آكنده است . كتاب سياست‌نامهء نظام الملك ، وزير سلجوقى ، ( مربوط به سدهء يازدهم ) « 1 » قسمتى از كتاب پيشينيكان را نقل مىكند كه چگونه پادشاهان ايران ، هنگامى كه به مظالم مىنشستند ، بر مسندى بلند قرار مىگرفتند تا همهء متظلمان را زير نظر داشته باشند ؛ از آن‌رو كه غالبا اتفاق مىافتاد كه ، هنگامى كه آنان در تالارى از كاخ مىنشستند كه از ديگر تالارها به وسيلهء ديوار و پرده جدا بوده ، درباريان فرومايه و فاسد ، در تالار پيشين ، راه ملتمسان را بسته به آنان اجازهء رفتن به حضور شاه را نمىدادند . كتاب خسرو كواتان اوريتاكى « 2 » ( خسر پسر قباد و يك ريدك ) متضمن داستانى از محافل دربارى است : جوانكى كه در علوم ، دين ، موسيقى ، بازىها ، سواركارى و ادبيات آموزش كافى ديده از شاه شاهان تقاضا مىكند كه از او آزمايشى به عمل آورند . آزمايش را\r\n\r\n\r\n","description":"","footnote":"\r\n( 1 ) . « نثر دورهء سلجوقى » .\r\n( 2 ) .  Chusrav - i Kavatan u retake \r\n","page_name":" 79 ","page_number":89},
  {"content":"\r\n\r\nبسيار عالى مىگذراند و ، پس از يك ماجراى دل‌انگيز كه طى آن دو شير را به نخجير مىگيرد ، حكم‌ران استان مىشود . چنان‌كه آشكار است ، در ادبيات فارسى ميانه ، با دلبستگى خاصى نمونه‌هاى از شهسواران تمام‌عيار توصيف مىشوند كه ، تا بازپسين دم ، به فرمان‌رواى خود وفادار مىمانند ( مانند زرير « 1 » و پسرش بستور « 2 » ) و ، درعين‌حال در تعليمات شهسوارى و هنرهاى دربارى كارآزموده مىشوند و ، چون اردشير ، به واسطهء صراحت لهجه و همت بلند بر همگنان پيشى مىگيرند و ، مانند ريدك خسرو ، قابل‌اعتمادند .\r\nدو كتاب كوچك كه اهميت نسبتا كم‌ترى دارد عبارت است از شهرستان‌هاى ايران و اوديها اوسهيكىهاى سكستان « 3 » ( نوادر و عجايب سيستان ) . اولى شامل فهرستى از شهرستان‌هاى ايران ( جمعا 110 شهر ) و بنيان‌گذاران آنهاست . به وسيلهء اين كتاب ، آگاه مىشويم كه بيش‌تر شهرها به دست شاهان ساسانى بنا شده است . آخرين شهر ، يعنى بغداد ، به دستور خليفهء دوم سلسلهء عباسى ، ابو غفار منصور ، بنا گشت . در كتاب عجايب سيستان ، اشاراتى كه به دوران افسانه‌هاى ايرانى و اوايل ظهور كيش زرتشتى مىشود شايان توجه است . در اين كتاب ، از رود هيلمند ، كه در اوستا از آن تجليل شده ، از درياچهء فرزدن « 4 » و درياچهء هامون ، كه در اين‌جا كيانسيه « 5 » ناميده مىشود و نطفهء زرتشت را دربر دارد كه فروشى « 6 » از آن پاس‌دارى مىكند « 7 » و هم‌چنين ، از كوه اشدشتر « 8 » و ، خلاصه ، از مجد و عظمت ميهن جانشينان آيندهء مقام پيامبرى زرتشت سخن مىرود . دربارهء اين جانشينان پيامبر ، در اخبار معتبر ، چنين آمده كه ، هر هزار سال يك بار ، يكى از آنان به دنيا مىآيد و بازپسين تن اين رستگارىدهندگان سوشيانت « 9 » است كه ، درعين حال ، داور روز رستاخيز نيز هست .\r\n\r\n\r\n","description":"","footnote":"\r\n( 1 ) .  Zarer \r\n( 2 ) .  Bastvar \r\n( 3 ) .  Awdiha u sahikiha - i Sakastan \r\n( 4 ) .  Frazdan \r\n( 5 ) .  Kayansih \r\n( 6 ) .  Fravasi  ، حقا مىبايست فروشىها آمده باشد .\r\n( 7 ) . . . . بنا به سنت ، نطفهء حضرت زرتشت را ايزد نريوسنگ برگرفته به فرشتهء آب ناهيد سپرد كه آن را در درياچهء كيانسو ( هامون ) حفظ نمود . در آغاز هزارهء يازدهمين ، دوشيزه‌اى از خاندان بهروز خداپرست و پرهيزگار در آن درياچه آب‌تنى نموده از آن نطفه آبستن خواهد شد . . . يشت‌ها 2 ، ص 101 ، پانويس .\r\n( 8 ) .  Osdastar \r\n( 9 ) .  Saosyant  . . . در آيين مزديسنا ، به سه سوشيانس يا سوشيانت يعنى موعود قائل شده‌اند كه هريك به فاصلهء هزار سال از هم‌ديگر ظهور خواهند كرد . اين سه موعود . . . از پشت زرتشت‌اند . . . در هر جاى از اوستا كه سوشيانت مفرد آمده از آن آخرين سوشيانت ، كه استوت ارت  Astvat Ereta  باشد ، اراده گرديد است . . . محل ظهور استوت ارت و دو برادر ديگرش از مشرق ايران زمين در كنار درياچهء هامون خواهد بود . . . استورت ارت يعنى كسى كه مظهر و پيكر قانون مقدس است . يشت‌ها 2 ، ص 91 ، پانويس .\r\n","page_name":" 80 ","page_number":90},
  {"content":"\r\n\r\n\r\nنوشته‌هاى قضايى ، پاپيروس‌ها\r\nكتاب قوانين اجتماعى از مقررات گوناگون اجتماعى و حقوق و وظايف بحث مىكند . اين نام را ، سابقا ، وست بر اين كتاب نهاده است . از اين اثر فقط قطعاتى به‌جاى مانده و قدمت آن ، محققا ، به دورهء ساسانى مىرسد . قطعات آن در سال 1901 در بمبئى منتشر گشت و معلوم شد كه كتاب حقوق ساسانيان به نام ماتيكان هزار داتستان « 1 » ( كتاب هزار رأى قضائى ) است . در اروپا ، بارتلومه كتاب را بررسى و به روشن شدن مندرجاتش بسيار كمك كرد . شاهد ديگرى بر وجود كتاب‌هاى قضائى در دوران ساسانيان تحرير مشابهى به سريانى از قوانين حقوقى است كه به وسيلهء اسقف اعظم ، يشوع بخت « 2 » ، براى استفادهء مسيحيان تدوين شده است . اين كتاب حاوى اطلاعات جالبى دربارهء اوضاع اجتماعى و اقتصادى ، دربارهء روابط حقوقى متقابل همسران ، دربارهء بردگان و جز آنهاست . داورىهاى آموزندهء شخصيت‌هاى قضائى در زمينهء حقوق خانوادگى بسيار پرارزش است . هرچند در آن زمان تعدد همسران جايز بود ، عملا يكتاهمسرى مرسوم بود . مرد مستمند خواستهاى نداشت كه بتواند زنى براى خود بخرد . زن و برده ( انشهريك ) « 3 » جزء اموال شمرده مىشدند . چنان‌چه در خانواده‌اى چندين زن زندگى مىكردند ، يكى از آنان كدبانوى خانه و داراى امتيازاتى بود . در ايران باستان ، زناشويى پدر با دختر ، پسر با مادر و برادر با خواهر مجاز بود و حتى از لحاظ دينى ، به عنوان عملى مستحب ، توصيه مىشد . شوهر - مخصوصا بعدها - مىتوانست همسرش را شريك دارايى خود سازد ؛ ولى ، اين حق را نيز داشت كه او را رها كند و يا به مرد ديگرى واگذارد . دربارهء فرآورده‌هاى كشاورزى و معاملاتى كه روى اموال غير منقول و بردگان انجام مىشد نيز اطلاعاتى به دست مىآوريم . مالك زمين را براى بهره‌بردارى به برده‌اش واگذار مىكرد كه آن را براى خود و مخدومش كشت مىكرد . برده به زمين وابسته بود و مالك مىتوانست وى را با آن بفروشد و يا ببخشد . احكام ديگرى كه ذكر شده دربارهء وضع دارايى زنان ، درآمدهاى آنان ، بهرهء حاصل از شركت‌ها ، رهن و وثيقه ، مواظبت و نگه‌دارى كودكان ، مناسبات بين شريكان و سهم‌داران ، ارث ، سوگندها و جز آنهاست . اداى تعارفات نيز لازمهء زندگى اجتماعى بود و نامه‌هايى كه به بزرگان نوشته مىشد با عبارات تهنيت‌آميز آغاز مىگشت و پايان مىيافت . فهرستى از اين‌گونه\r\n\r\n\r\n","description":"","footnote":"\r\n( 1 ) .  Matikan - i hazar datestan \r\n( 2 ) .  Iso bucht  - نجات‌داده‌شده به وسيلهء مسيح .\r\n( 3 ) . يعنى بيگانه .\r\n","page_name":" 81 ","page_number":91},
  {"content":"\r\n\r\nعبارات تحت عنوان « اپر ادونك نامك نى پيسيشنيه » « 1 » ( در آيين نامه‌نگارى ) به دست افتاده است .\r\nهم‌چنين ، نمونهء يك قبالهء معمولى زناشويى را ( به‌صورت رونوشتى از سال 1278 ) در دست داريم .\r\nقباله با تاريخ نگارش آن آغاز مىشود . در آن ، روش رفتار متقابل با طرفين تصريح و قيمت خريد عروس سه هزار درهم نقره تعيين مىگرد . بقيهء پاپيروس‌ها ، كه در فيوم « 2 » ، در مصر ، به دست آمده ، غالبا حاوى اطلاعات مبهمى است كه تقريبا همگى مربوط به زندگانى خصوصى افراد است .\r\nاز روى قطعاتى كه نسبتا سالم مانده ، احتمال داده مىشود كه اين نوشته‌ها مكاتبات بين كارمندان مقامات اشغالى است كه ايران مقارن سال 617 تا 629 بر مصر تحميل كرده بود .\r\nفىالمثل ، در يك قطعه ، مطالبى راجع به شراب و ديگر مواد غذايى براى چند روز از ماه ذكر شده است . قطعهء ديگرى محتملا محتوى خبرى مبنى بر آن است كه صاحب‌منصبى به نقطه‌اى دوردست مسافرت كرده ؛ از اين‌رو ، نمىتوانسته از كسى پذيرايى كند . موضوع قطعهء ديگرى سفارش و تحويل شراب و غيره است .\r\nبيش‌تر اين قطعات ترجمه‌پذير نيست ؛ زيرا ، عبارت از چند سطر و گاهى فقط چند كلمه بوده در كنار آنها فاصله‌هاى زيادى نانوشته و يا سوراخ است .\r\n\r\nفرهنگ‌ها\r\nلازم است از لغت‌نامه‌هايى نام برده شود كه ، در آن هزوارش‌هاى سامى و صورت‌هاى كهن ايرانى ( هزوارش نماها ) « 3 » ، كه آنها را هزوارش‌هاى سامى مىپنداشتند ، با تلفظ ايرانى آنها توضيح داده شده است . اين‌ها را فرهنگ‌ها ( آموزشگاه‌ها ) مىنامند . اين كتاب‌ها محتملا ضوابطى براى شاگردان آموزشگاه‌هاى دبيرى و نيز ، به‌طور كلى ، كتاب‌هاى دستى براى مؤلفان و خوانندگان اسناد بوده است . بدين ترتيب ، لغت‌هاى اوستايى به وسيلهء لغت‌هاى فارسى ميانه در فرهنگ اوئيم « 4 » توضيح داده مىشود . در تورفان نيز قطعه‌اى از يك فرهنگ از زير خاك بيرون آمد . مفصل‌ترين لغت‌نامه فرهنگ پهلويك است كه كاملا سالم مانده و به وسيلهء يونكر منتشر شده است . در اين فرهنگ ، لغت‌ها بر حسب موضوع دقيقا گروه‌بندى شده است . در هريك از بخشهاى آن ، نام‌هايى از طبيعت ، زمين و قاره‌هاى آن ، درياها و درياچه‌ها ، ميوه‌ها ، خوراك‌ها ، سبزىها ، جانوران ، پرندگان ، ددان ، اندام‌هاى بدن ، نام‌هاى خويشاوندان ،\r\n\r\n\r\n","description":"","footnote":"\r\n( 1 ) .  Apar advenak - i namak nipesisnih \r\n( 2 ) .  Fayyum \r\n( 3 ) .  Pseudohe terogramm \r\n( 4 ) .  Frahangi Oim \r\n","page_name":" 82 ","page_number":92},
  {"content":"\r\n\r\nدرجات و مناصب ، مشاغل ، سلاح‌ها ، هنر نوشتن ، فلزها ، حقوق ، افعال و ديگر انواع كلمه ، زمان ، ماه‌ها و اعداد ذكر شده است . اريش ابلينگ ، دانشمند آشورشناس اهل برلين ، به بررسى اين كتاب پرداخته كوشش كرد ريشهء هزوارش‌هاى سامى را بيابد و هريك را بر حسب منشأ آن مشخص سازد . مدت‌هاست كه معلوم شده كه اين هزوارش‌ها متعلق به گويشى از زبان آرامى شرقى است ؛ گويشى كه خويشاوند زبان سريانى ( يعنى زبان گماراى « 1 » بابلى تلمودى ) و زبان ماندايى است . ولى ، اين مسئله ، هنوز ، به‌طور قطع ، حل نشده است . ابلينگ ، در اين گنجينهء هزوارش‌ها ، لغاتى يافت كه ، بىگمان اكدى است و چنان‌كه آشكار است ، تا دوران پارت‌ها در گويش مزبور باقى مانده است ؛ چنان‌كه جسته‌وگريخته در ديگر گويش‌هاى آرامى شرقى نيز به چشم مىخورد ؛ ولى ، باوجود اين ، مسلم نيست كه همهء اصطلاحاتى كه ابلينگ آنها را اكدى مىداند واقعا ريشهء اكدى داشته باشد .\r\nبراى دانشمندان فقه اللغه مخصوصا لغاتى در اين فرهنگ جالب توجه است كه ، به علت روش نگارش غير معمولىشان ، ديگر به زبان ايرانى قابل خواندن نبوده ؛ از اين‌رو ، آنها را هزوارش مىپنداشتند . شگفت آن‌كه ، نام خدا ، اورمزد ( كه در اوستا اهورومزدا ذكر شده ) ، نيز جزء اين دسته لغات بود ؛ ولى ، چنان نوشته شده بود كه كاتبان بعدى آن را انهوما « 2 » خوانده هزوارش پنداشتند . البته ، خطى هم كه براى اين نگارش به كار رفته بود در گم‌راه ساختن آنان دخيل بود ، از اين‌رو كه حروف اين خط ، درعين‌حال ، نمايشگر چندين صداى گوناگون بود ، چنان‌كه كلمهء وهرمزد « 3 » بدون هيچ اشكال نهوم « 4 » نيز خوانده مىشود .\r\n\r\nشعر در فارسى ميانه ، شعر غنايى و موسيقى\r\nاز پژوهش‌هاى چند ده سالهء اخير ، مسلم شده كه ادبيات فارسى ميانه داراى شعر هم بوده است . در وجود شعر در فارسى ميانه ، بيش از همه ، مؤلفان فارسى درى شك داشتند و هرگاه هم كه از شعرهاى فارسى ميانه به عنوان سرمشق استفاده مىكردند ، اهميتى براى آن قائل نبودند ؛ زيرا ، خصايصى را كه به تدريج در ادبيات فارسى درى پديد آمده و تكامل يافته بود در آن نمىيافتند ؛ بدين معنى كه اين اشعار فاقد اوزان دقيق و قافيه‌هاى كامل بود و آكنده از استعارات و صناعات ادبى نبود . قواعد عروض فارسى درى كمّى است و اين اصلى است كه از\r\n\r\n\r\n","description":"","footnote":"\r\n( 1 ) .  Gemara \r\n( 2 ) .  Anhoma \r\n( 3 ) .  'whrmzd \r\n( 4 ) .  'nhwm ' , \r\n","page_name":" 83 ","page_number":93},
  {"content":"\r\n\r\nتازيان اقتباس شده ؛ ولى ، در ايران پيش از اسلام ، مبانى وزن شمارهء هجاها ( و محتملا با رعايت تكيه ) بوده است . بديهى است كه شعر فارسى درى با بقايايى كه از اشعار فارسى ميانه به‌جاى مانده سنجش‌پذير نيست . استعارات و تشبيهاتى چنين زيبا و متناسب و اين همه اوزان و قوافى خوش‌آهنگ ، در دوران فارسى ميانه ، وجود نداشت . از اين‌رو است ، كه شاعران فارسى درى به ابداعات شعرى پيش از استيلاى تازيان به ديدهء تحقير مىنگرند . از بقايايى كه به‌جاى مانده ، آشكار است كه در ادبيات فارسى ميانه نيز قافيه وجود داشته ، لكن به ندرت به كار مىرفته است . به‌جاى آن گاهى ، جسته‌وگريخته به توافق اصوات در كلمات برمىخوريم . مصرع‌ها داراى پنج تا يازده هجاست ، لكن شعرهايى هم هست كه شمارهء هجاهاى مصرع‌هايشان متغير است ؛ مخصوصا آن قطعات مانوى كه وزن دارد از اين‌گونه است . نوبرگ ، در فصل اول بندهشن بزرگ ، قطعهء ناقصى از يك سرود يافت كه در ستايش زروان سروده شده . زروان ايزدى است كه ، در زمان ساسانيان ، از طرف فرقه‌اى از متكلمان نظرى به عنوان نخستين پدر عالم ستايش مىشد . بنونيست قطعات مانوى را كه از تورفان به دست آمده تجزيه و تحليل كرده در آنها قالب‌هاى شعرى يافت . وى ، هم‌چنين ، كوشيد كه داستان زرير و مناظرهء بين بز و درخت ( درخت آسوريك ) را به نظم بازسازى كند . ليدزبارسكى ، استاد بزرگ و متخصص كتيبه‌هاى سامى ، به‌طور متقن ، اثبات كرد كه مانى شعرهاى آرامى سروده كه ، بعدا ، به فارسى ميانه برگردانده شده است و اين موضوع را در سرودى نشان داد كه در آن پيامبر ثنوى خود را منسوب به بابل دانسته به اين ميهن مباهات مىكند . در زير ترجمهء تحت اللفظى هردو شعر را نقل مىكنم :\r\n\r\nسرود در ستايش زروان :\r\nزمان زورمندتر از هردو آفرينش است ، زمان معيار اعتبار اعمال دينى است ، زمان ، بيش از آنان كه مورد عنايت خاص سرنوشت‌اند ، از گنجينه‌ها برخوردار است ، زمان نيكوتر از آنان كه به خوبى اطلاع دارند آگاه است .\r\nدوران زندگى ما سپرى مىشود ؛ و در آن هنگام كه ساعت موعود فرارسد ، آن‌كس هم كه با شكوهمندى آرايش يافته به نابودى مىگرايد .\r\nروان را ياراى آن نيست كه خود را از آن برهاند ، نه ، اگر به بالا رود ،\r\n\r\n","description":"","footnote":"","page_name":" 84 ","page_number":94},
  {"content":"\r\n\r\nهم‌چنين نه ، اگر به پايين گرايد ، و نيز نه ، چنانچه به زير جهان اندر شود .\r\n( نوبرگ )\r\nمن شاگردى حق‌شناسم ، زيرا از سرزمين بابل برخاسته‌ام ، برخاسته‌ام من از سرزمين بابل و بر دروازهء حقيقت گماشته شده‌ام .\r\nشاگردى آگاه‌كننده‌ام ، زيرا از سرزمين بابل رخت بربسته‌ام ، من از سرزمين بابل رخت بربسته‌ام ، تا در دنيايى كه بر روى زمين پديد آمده فريادى دردهم .\r\n( ف . و . ك . مولر - ف . ث - اندره‌آس )\r\nسرود زروان داراى چهار بند است كه دو تاى اول هركدام دو ، و دو تاى آخرى هركدام چهار مصرع دارد . مصرع‌ها در دو بند اول يازده هجايى ، در بند سوم نه هجايى و در بند آخرى هشت هجايى است . مصرع‌هاى هر بند باهم قافيه دارد . نوبرگ مسلم مىداند كه ارتباط اين شعر با شعر فارسى درى در بحر هزج و با بندهاى چهارمصراعى ( دوبيتى ) بابا طاهر كاملا آشكار است . به عقيدهء آندره‌آس ، شعر مانى داراى مصراع‌هاى هشت هجايى است .\r\nنويسندگان فارسى درى منشأ شعر ادبى را از بهرام پنجم ، پادشاه ساسانى معروف به بهرام گور ( گور نوعى خر وحشى است و شاه به شكار آن علاقه داشت ، 420 - 438 ) ، منتسب مىدانند . دانشمندان ايرانى و تازى بر آن‌اند كه نخستين بيت‌هاى فارسى را وى سروده است :\r\nمنم آن شير شله ، منم آن ببر يله ، نام من بهرام گور ، منم آن بوجبله .\r\nاين شعر كوچك به چند صورت گوناگون روايت شده است . « 1 »\r\n\r\n\r\n","description":"","footnote":"\r\n( 1 ) . يكى از آن صورت‌ها اين است : منم آن شير ژيان و منم آن ببر يله . نام من بهرام گور و كنيتم بوجبله ، كه پيداست زياد در آن تحريف شده .\r\n","page_name":" 85 ","page_number":95},
  {"content":"\r\n\r\nعوفى ، گلچين‌كنندهء نام‌آور ادبيات فارسى درى ، ادعا مىكند كه ، در بخارا ، مجموعهء اشعار اين پادشاه را تماما ديده و خوانده است . بنابر روايتى ، نخستين بيت‌ها را بهرام ، يك گفت‌وگوى عاشقانه و با همسرش ، دلارام ، خوانده است . وى ، در جوانى ، در دربار پادشاه تازى ، در حيره ، زندگى مىكرد و در آن‌جا با شعر و ادب تازى نيز آشنا شد . بعدها ، چنگ‌نوازى زيبا به نام آزاده ، كه اصلا يونانى بود ، در دربارش به سر مىبرد و مورد توجه خاص او بود .\r\nيك دانشمند متأخر فارسى درى به نام دولتشاه ( متوفى 1494 ) پاره‌اى از اين روايت‌ها را تكرار كرده داستان‌هاى ديگرى نيز از نخستين مراحل شعر در ايران ، در دوران پيش از تازيان ، نقل مىكند . يكى از منابع مؤيد آن است كه شعر فارسى در زمان خسرو دوم وجود داشته است . مقارن سال 950 ، يعنى در روزگار امير عضد الدوله از دودمان آل بويه ، بر ديوار كاخى كه به دستور خسرو دوم در قصر شيرين براى معشوقه و نوازنده‌اش شيرين ساخته‌اند ، هنوز يك بيت فارسى خوانده مىشد . علاوه‌بر اين ، دولتشاه نقل مىكند كه عبد اللّه طاهرى ، امير خراسان ( 828 - 844 ) ، به كتاب كهنه‌اى در توصيف معاشقات وامق و عذرا دست يافت كه حكماى كهن تأليف و به خسرو انوشيروان پيش‌كش كرده بودند . ولى ، امير دستور داد آن را نابود سازند و گفت قرآن و سنت براى مسلمانان خوب كافى است و اين كتاب كه به وسيلهء مغ‌ها نگارش يافته ، براى مسلمانان مشئوم و زيان‌بخش است . دور نيست كه اين اخبار را ، بعدا ، يعنى در زمانى ساخته باشند كه مىخواسته‌اند شعر فارسى را از لحاظ قدمت نيز هم‌پايهء رقيبش ، شعر تازى ، نمايش دهند كه در آن زمان پيش‌رفته‌تر بود ؛ ولى ، به هر تقدير ، مسلم است كه هنر شاعرى در دوران فارسى ميانه ، در روزگار ساسانيان ، وجود داشته و حتى محتمل است كه در عهد اشكانيان نيز شكوفا بوده است . چنان‌كه استنباط مىشود ، شعر فارسى ارمنستان را نيز كه با ايران هم‌مرز بوده متأثر ساخته است . مورخ ارمنى ، موسى خورن « 1 » ، بخشى از « سرود وهگن » « 2 » را مىآورد كه همان « ورثرغنهء » « 3 » ايران باستان و « ورترهن » « 4 » يا ايندراى هندى است كه در اشتيشت « 5 » ، واقع در تارون ، در كنارهء فرات ، نيايش مىشده . استعاراتى كه در اين‌جا به\r\n\r\n\r\n","description":"","footnote":"\r\n( 1 ) .  Mowses Chorenaci \r\n( 2 ) .  Vahagn \r\n( 3 ) .  Verethaghna \r\n( 4 ) .  Vrtrahan \r\n( 5 ) .  Astisat  شهرى است در ناحيهء واقع در جنوب غربى ارمنستان . اين شهر مركز بت‌پرستى و بتكده‌هاى امنستان بود .\r\nتيرداد سوم ، پادشاه آن سرزمين ، پس از آن‌كه به آيين مسيح گرويد ، بدين شهر تاخته بتكده‌هاى آن را ويران ساخت . -\r\n","page_name":" 86 ","page_number":96},
  {"content":"\r\n\r\nكار رفته همان ابداعات ناشى از تخيلات شاعرانه‌اى است كه در متن‌هاى مقدس هندى آمده است :\r\nآسمان و زمين دچار درد زايمان بودند ، درياى ارغوانىرنگ در حال زاييدن بود ، دريا نايى كوچك و سرخ بزاد ، از ساقهء اين ناى دودى برخاست ، از ساقهء اين ناى شعله‌اى شراره افكند ، از اين شعله كودكى به پاى خاست ، كودك موهايى آتشين و ريشى از آتش داشت ، و چشمانش دو خورشيد بودند .\r\n( يوستى )\r\nبنونيست احتمال مىدهد كه اين سرود و ، هم‌چنين ، ديگر سرودهاى مشابه آن ( مانند نبرد وهگن با اژدهاها ) از سرودهاى اشكانى متأثر بوده است . مينورسكى ، پس از بررسى عميق بنياد داستان ويس و رامين ، بدين نتيجه رسيد كه قدمت سند اين اثر فارسى درى ، محتملا تا زمان اشكانيان مىرسد « 1 » ؛ ولى ، جالب اين است كه مؤلف اين نسخه ، در پيش‌گفتار آن ، نارضايى خود را از ناپختگى ابداعات شعرى پيش از دوران فارسى درى ابراز مىدارد « 2 » و ، شگفت آن‌كه ، در كتاب‌هاى فارسى درى ، از خردمند و اصطلاحاتى از اين قبيل ياد مىشود .\r\nدر قطعات تورفان ، كه اصلش مانوى است ، بخشى كه جنبهء تغزل دارد بسيار باارزش و مينياتورى از تجلى طبيعت است كه احيانا نكات دينى خاصى را در خود نهفته دارد :\r\nخورشيد تابان و بدر فروزان ، آنها از تنهء آن درخت روشنى مىدهند و فروزندگى مىكنند در آن‌جا پرندگانى شكوهمند با شادى مىخرامند ،\r\n\r\n\r\n","description":"","footnote":"\r\n-  Taron  مقر سلسلهء بقراطيان ( باگراتيدها ) سلسلهء ارمنى - گرجى ( از سال‌هاى نه تا يازده بعد از ميلاد ) بوده . مأخوذ از\r\n Geschichte der orientalischen Voelker Russlands bis 1917 \r\n. ( 1 ) . ويس و رامين ، به اهتمام محمد جعفر محجوب ، بنگاه نشر انديشه ، 1337 ، ص 394 و 411 به بعد .\r\n( 2 ) . همان ، 35 / 7 و 50 / 7 .\r\n","page_name":" 87 ","page_number":97},
  {"content":"\r\n\r\nكبوتران و طاووس با رنگ‌هاى گوناگون خودنمايى مىكنند . « 1 »\r\nيونكر توانست مصرع چهارم را ، با افزودن يك كلمه كه افتاده بود ، به خوبى كامل كند . از آنچه در دوران‌هاى بعدى مكرر آمده ، مسلم شده است كه ايرانيان در دورهء ساسانيان هم شعرهاى غنايى زيادى داشته‌اند كه به آواز خوانده مىشده . در ايران ، موسيقى و آواز سخت مورد علاقهء همگان بود . آواز با سازهاى زهى همراهى مىشد . بنابر آنچه در كارنامك آمده ، پادشاه اردشير پاپكان ترانه‌هاى دل‌نشينى مىخوانده و شخصا آن را با « وين » ، كه نوعى گيتار بود ، همراهى مىكرده . مانى پايه و مقام آواز را بسيار بلند مىشمرد و ، با كوششى تمام ، موسيقى دينى را در آيين خود رايج ساخت . خوانندگان ايرانى در سايهء هنر خود برجستگى يافتند و ، در دورهء اسلامى ، در شكوفايى هنر موسيقى و آواز تازيان سهمى به‌سزا داشتند . ابن مسجح « 2 » ، از مردم مكه ، ترانه‌هاى ايرانى را از صنعتگران اجيرشدهء ايرانى ، كه به تعمير خانهء مقدس كعبه گماشته شده بودند ، آموخت و موسيقى ايرانى را به دنياى عرب آورد . زنان خوانندهء ايرانى به رامشگران تازى چنگ نواختن آموختند و در مهمانىها شاعران تازى را ، كه پارسى درى نمىدانستند ، فقط با همان آهنگ ترانه‌هاى خود چنان برمىانگيختند كه سرشكشان فرو مىريخت . در دوران سلطنت هارون الرشيد ( 786 - 809 ) ، سونيد « 3 » ، چنگ‌نوازى به‌نام از مردم فارس ، داور مسابقه‌هاى موسيقى بود .\r\nدر ادبيات فارسى درى ، شعرهايى از اين‌گونه وجود دارد كه پيداست به زبان كهن سروده\r\n\r\n\r\n","description":"","footnote":"\r\n( 1 ) . ذيلا ترجمهء كامل اين شعر از سبك‌شناسى شادروان بهار نقل مىشود :\r\nدر ستايش درخت نور خورشيد روشن و بدر برازنده ، روشنى دهند و برازندگى كنند از تنهء آن درخت ، مرغان روشن‌دل سحرى سخن گويند از روى شادى ، سخن سر كنند كبوتران و طاووسان و همه‌گونه مرغان ، سرود گويند و آواز بركشند . . . دختران ، بستايند همگى پيكر آن درخت را ،\r\nاز سبك‌شناسى 1 ، ص 8 - 107 .\r\n( 2 ) . ابن مسجح يا ابو عثمان ، از خنياگران مشهور اوايل اسلام . اصلا زنجى و در حجاز مىزيست . بعض آهنگ‌هاى فارسى و رومى را با اشعار عرب تطبيق كرد . . . نقل از لغت‌نامهء دهخدا .\r\n( 3 ) .  Sunaid  با تمامى اهتمامى كه به عمل آمد شناخته نشد .\r\n","page_name":" 88 ","page_number":98},
  {"content":"\r\n\r\nشده ؛ چنان‌كه ، با يك نگاه مىتوان دريافت كه از روزگاران گذشته است كه قدمت آن به دوران ساسانيان مىرسد . مخصوصا ، مضامين اين آثار و هدفى كه از سرودن آن مطمح نظر بوده مؤيد اين معنى است . يكى از اين متن‌ها ، سرودى است كه در تاريخ سيستان ( تأليف‌شده بين 1277 - 1281 ) به‌جاى مانده و روحانيان زرتشتى آن را در آتشكده مىخوانده‌اند . اين سرود داراى بحر بوده و زبانش قديمى است . قدمت بحر آن به دوران پيش از تازيان مىرسد . در كتاب نوروزنامه ، كه اشتباها به عمر خيام نسبت داده شده ، « 1 » شعرى آمده كه متضمن شادباش سال نو است و ، به وسيلهء موبد موبدان ، در پيش‌گاه تخت شاهى خوانده مىشده است . « 2 » زبان اين شعر شبهه‌اى باقى نمىگذارد كه از دوران ساسانيان است . رمپيس بقاياى جالب اين شعر را معنى و ثابت كرد كه اين شعر از لحاظ زبان و قواعد عروضى داراى ريشهء فارسى ميانه است .\r\nروىدادى جالب از زندگانى حضرت محمد ( ص ) نشانهء محبوبيت اشعار پهلوانى فارسى حتى در سرزمين‌هاى غير ايرانى است : بازرگانى از مردم مكه ، به نام نضر بن حارث ، در يك سفر بازرگانى ، در حيره ، داستان جنگ رستم و اسفنديار را خريده در بازگشت آن را براى هم‌شهريان خود خواند . اين داستان مردم شهر را بيش از مواعظ پيامبر پسند افتاد . « 3 » حضرت محمد ( ص ) ، در سورهء سى و يكم قرآن ، بدون آن‌كه وى را شايستهء آن بداند كه نامش را ذكر\r\n\r\n\r\n","description":"","footnote":"\r\n( 1 ) . استاد مجتبى مينوى عقيدهء كاملا مخالفى دارد . وى مىگويد : « كليهء اين مميزات ( از حيث زمان و مكان تأليف و طرز فكر و انشاى سادهء لطيف بىتكلف ) در هر كتابى جمع باشد اگر در خود كتاب هم تأليف آن به خيام نسبت داده نشده باشد ، من آن را از خيام مىدانم . نوروزنامه به سعى و تصحيح مجتبى مينوى ، كتاب‌خانهء كاوه ، تهران ، ص 26 .\r\n( 2 ) . آفرين موبد موبدان به عبارت ايشان : شها به جشن فروردين به ماه فروردين آزادى گزين بردان و دين كيان ، سروش آورد ترا دانايى و بينايى به كاردانى ، و ديرزيوبا خوى هژير ، و شادباش بر تخت زرين ، و انوشه خور به جام جمشيد و رسم نياكان در همت بلند و نيكوكارى و ورزش داد و راستى نگاه دارد ، سرت سبز باد و جوانى چو خويد ، اسپت كامكار و پيروز ، و تيغت روشن و كارى به دشمن ، و بازت گيرا [ و 
  ] خجشته به شكار ، و كارت راست چون تير ، و هم كشورى بگير نو ، بر تخت با درم و دينار ، پيشت هنرى و دانا گرامى و درم‌خوار ، و سرايت‌آباد ، و زندگانى بسيار . همان اثر ، ص 18 و بعد .\r\n( 3 ) . و كان النضر بن الحارث من شياطين قريش ، و ممن كان يوذى رسول اللّه صلى اللّه عليه و سلم ، و ينصب له العداوة و كان قد قدم الحيرة ، و تعلم بها احاديث ملوك الفرس و احاديث رستم و اسبنديار ، فكان اذا جلس رسول اللّه صلى اللّه عليه و سلم مجلسا فذكر فيه باللّه ، و حذر قومه ما اصاب من قبلهم من الامم من نقمة اللّه ، خلفه فى مجلسه اذا قام ، ثم قال : انا و الله معشر قريش ، احسن حديثا منه ، فهلم الى ، فانا احدثكم احسن من حديثه ، ثم يحدثهم عن ملوك فارس و رستم و اسبنديار ثم يوقل : بماذا محمد احسن حديثا منى ؟ قال ابن هشام : و هو الذى قال فيما بلغنى : ساء نزل مثل ما انزل اللّه . قال ابن اسحاق : و كان ابن عباس رضى اللّه عنهما يقول ، فيما بلغنى : نزل فيه ثمان آيات من القرآن : قول اللّه عز و جل :  « إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ » *  و كل ما ذكر فيه من الاساطير من القرآن . نقل از سيرهء ابن هشام ، چاپ مصر ، 1355 ه / 1936 م ، ج 1 ، ص 321 . و نيز لغت‌نامهء دهخدا ، ذيل « نضر ابن حارث » .\r\n","page_name":" 89 ","page_number":99},
  {"content":"\r\n\r\nكند ، به دو كيفرى سخت از سوى خدا وعيد داد . « 1 » وجود قطعه‌اى از افسانهء رستم به زبان سغدى نيز دليل بر شيوع مضامين ايرانى نزد بيگانگان است اين افسانه به شرح زير است :\r\n. . . ما چنان مىكنيم كه ديوان به جنگل [ ؟ 
  ] . . . رخش موافقت كرد . رستم بىدرنگ بازگشت . چون ديوان او را ديدند ، بىدرنگ اسبان را شتابان به پيش راندند . در همان حال ، سپاهيان پياده به يكديگر چنين گفتند : اكنون دلاورى سپاهيان به منتهى درجه رسيده است . نبرد با ما پيروزى درپى نخواهد داشت .\r\nرهايش مكنيد و جان نيز از او مستانيد ، بلكه زنده‌اش دستگير سازيد تا به او . . .\r\nكيفر كينه و دروغ‌زنى را بنمايانيم . ديوها با يكديگر بسيار . . . همه بانگ برآوردند و در پى رستم تاختند . آن‌گاه رستم بازگشت .\r\n( رايشلت )\r\nبه بحرهاى اشعار فارسى منحصرا در يك جا اشاره شده كه آن هم باز يك منبع بيگانه است . در شرح و تفسيرهايى كه بر كتاب هفاييستيون ، « 2 » عروض‌دان يونانى ، نوشته شده چنين آمده : ينيكوس آمايوره ، « 3 » يعنى آن بحر يونانى كه ضرب‌هاى آن از دو هجاى بلند و دو هجاى كوتاه ( ؟ ؟ ؟ ) تشكيل شده ، پرسيكوس « 4 » نيز ناميده مىشود ؛ زيرا ، داستان‌هاى ايرانى در اين بحر سروده شده است . ولى ، ما نمىدانيم كه بيت فارسى در اين بحر چه صورتى داشته است .\r\n\r\nتأثيرات بيگانه در ادبيات فارسى ميانه\r\nاگر مىخواستيم از تأثير ادب فارسى در ساير ادبيات مفصلا بحث كنيم ، سخن سخت به درازا مىكشيد و ، از سوى ديگر ، آثار ادبى ايران نيز از همان دوران‌هاى پيش از ساسانيان از ادبيات بيگانه متأثر بوده است . گذشته از آن‌كه موضوع ارتاك ويرازنامك قرن‌ها پيش از نگارش اين كتاب در ادبيات شرقى آمده است ، در دينكرت گزارشى مىخوانيم مبنى بر اين‌كه پادشاه شاپور اول فرمان داد كه آثار يونانى و هندى را برگردانده ترجمه‌ها را در مجموعهء متن‌هاى\r\n\r\n\r\n","description":"","footnote":"\r\n( 1 ) . مقصود اين دو آيهء شريفه است :   وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَ يَتَّخِذَها هُزُواً أُولئِكَ لَهُمْ عَذابٌ مُهِينٌ . وَ إِذا تُتْلى عَلَيْهِ آياتُنا وَلَّى مُسْتَكْبِراً كَأَنْ لَمْ يَسْمَعْها كَأَنَّ فِي أُذُنَيْهِ وَقْراً فَبَشِّرْهُ بِعَذابٍ أَلِيمٍ .   سورهء لقمن ، آيهء 7 و 8 .\r\n( 2 ) .  Hephaistion  نويسنده ، شاعر و عروض‌دان يونانى متولد به سال دوم . اثر او مهم‌ترين مأخذ براى شناسايى عروض باستانى يونان است . نقل از :  Kleines Lexikon der Antike \r\n( 3 ) .  Ionicus a maiore \r\n( 4 ) .  Persicus \r\n","page_name":" 90 ","page_number":100},
  {"content":"\r\n\r\nدينى بگنجانند . ساسانيان اطلاعات خود را دربارهء گذشته بعضا از افسانه‌ها و بعضا از كتاب‌هاى يونانى كسب مىكردند . چنانچه حقيقت داشته باشد كه اين كتاب‌ها ، كه مثلا در كتاب استر كتاب مقدس نيز از آن سخن رفته « 1 » ، در زمان اسكندر كبير و در اغتشاش‌هايى كه پس از مرگ وى حكم‌فرما بود نابود شده است ، به ناچار بايد مندرجات نامه‌اى را كه به فرمان شاپور دوم به قيصر روم نوشته شده فقط چنين تعبير كنيم كه ايرانيان تنها به وسيلهء منابع يونانى از تاريخ باستانى خود آگاهى داشتند . توضيح آن‌كه ، در اين نامه ، شاه از كنستانتين دوم « 2 » خواسته است كه همگى مناطقى را كه زمانى در تصرف پادشاهان ايران بوده و به مرور زمان تبديل به استان‌هاى رومى شده به وى بازگذارد : حتى تاريخ قديم ( خود ) شما نيز گواه است كه نياكان من تا رود ستريمون « 3 » و تا مقدونيه حكم‌فرمايى داشته‌اند . « 4 » ولى ، شكى نيست كه شاپور اين اطلاعات را از نوشته‌هاى ميخى فارسى باستان و ديگر اسناد كهن به دست نياورده است ؛ هرچند كه ، در اين‌جا ، كلمهء « نيز » به كار مىبرد . بسيارى از نفايس فرهنگى از طريق ايران اشاعه يافته است . فقط ، به عنوان مثال ، اضافه كنيم كه در روزگار ساسانيان ، مخصوصا در سدهء آخر فرمان‌روايى آنان ، نوشته‌هاى سرگرم‌كنندهء هندى بررسى و از نو تدوين مىشد . بهترين دليل اين مدعا ، كه همه بر آن آگاه‌اند بىگمان ، مجموعهء قصه‌هاى عربى هزار و يك شب است كه مسعودى دربارهء آن چنين مىگويد :\r\nاين افسانه [ كه از شداد بن عاد و شهر وى ارم ذات العماد است 
  ] نظير كتاب‌هايى است كه از فارسى ، هندى [ به ضبط ديگر پهلوى 
  ] و يونانى به زبان ما برگردانده شده است ، مانند كتاب هزار افسانه كه به تازى هزار داستان معنى مىدهد ، زيرا كلمهء فارسى « افسانه » معادل كلمهء تازى « خرافه » ( قصه ) است . معمولا اين كتاب الف ليله [ به ضبط ديگر الف ليله و ليله 
  ] ناميده مىشود و در آن داستان‌هايى از پادشاه و دخترش و دايهء دخترش ( به ضبط ديگر كنيزش ) نقل مىشود . اين دو شير آزاد و دينازاد نام دارند . ( استروپ ) « 5 »\r\n\r\n\r\n","description":"","footnote":"\r\n( 1 ) . به پاورقى 5 ص 47 مراجعه شود .\r\n( 2 ) .  Flavius Julius Constantinius \r\n( 3 ) .  Strymon  رودى است در تراكيه كه مرز شرقى مقدونيه محسوب مىشد : تراكيه از 512 - 479 ق م مطيع ايران بود .\r\n( 4 ) . مؤلف اين عبارت را ( عينا به لاتينى ) از كتاب تاريخ  Rerum gestarum libri  تأليف  Ammianus Marcellinus  نقل كرده است . اين مورخ رومى ( 330 - 400 م ) كتاب تاريخ فوق را در 31 جلد نگاشته ( كه سيزده جلد اول در دست نيست ) و اين عبارت از جلد هفده فصل پنج آن است .\r\n( 5 ) . در نسخهء انگليسى كتاب اين گفتار از  E . Littmann  نقل شده كه با متن بالا كمابيش متفاوت است و در پايان آن -\r\n","page_name":" 91 ","page_number":101},
  {"content":"\r\n\r\nپژوهش‌هاى عميقى كه به عمل آمد شكى را كه ، در اوايل ، دربارهء اصالت و حقيقت اين گزارش وجود داشت بر طرف ساخت . بر اثر تجزيه و تحليل‌هاى علمى ، ثابت شد كه كتاب هزار و يك شب واقعا در ايران از روى يك سرمشق هندى پديد آمده و در سدهء نهم به تازى برگردانده و ، بعدا ، ملحقات زيادى به آن افزوده شده تا به صورتى كه امروز مىشناسيم درآمده است . اين مثال خوبى براى اقتباس نفايس فرهنگى و اشاعهء آن از طرف ايرانيان است .\r\n\r\nتأثيرات ايرانى در آثار ادبى ديگر\r\nنگارنده بر آن است كه نفوذ خاورزمين ( بالاخص ايران ) بر ادبيات قرون وسطاى اروپاى غربى ، مخصوصا بر اشعار حماسى و حماسه‌هاى دربارى ، هنوز ، آن‌چنان كه بايد ، روشن نيست . در اروپا ، زوهچك و شرودر و ، در خاورزمين ، كوياجى اين مسئله را بررسى كرده‌اند .\r\nبه عقيدهء دو پژوهندهء اروپايى ، مضامين شعرهاى پهلوانى ايرانى در سلسله‌هاى حماسه‌هاى شهسوارى ، مخصوصا در افسانه‌هاى آرتوس « 1 » ، ديده مىشود . اين دو محقق ارتباط مضامين را در پارسيفال « 2 » ، حماسهء معروف ولفرام فن اشنباخ ، مورد تدقيق بيش‌ترى قرار دادند و زوهچك به اين نتيجه رسيد كه در اين حماسه مضامين ايرانى وجود دارد ، ولى شرودر احتمال مىدهد كه در تأليف آن كتاب‌هايى مورد استفاده بوده كه در محافل نومانويان « 3 » در جنوب فرانسه\r\n\r\n\r\n","description":"","footnote":"\r\n- چنين آمده : اين داستان پادشاه و وزير و دخترش و خادمهء اوست . اين دو شيرآزاد و دينازاد نام دارند ( به ضبط ديگر : و دايهء آن دختر ، و دو دختر وزير ) .\r\n( 1 ) .  Artus  يا  Arthur  پادشاهى افسانه‌اى از سلت‌هاى بريتانيا كه مقارن سال پانصد م به مقابله با تهاجم ساكسون‌ها پرداخت . راجع به وى ، افسانه‌هاى زيادى آمده و در تمام اروپا اشاعه يافته . مضمون اين افسانه را شاعرانى چون  Chrestien de Troyes  از فرانسه ،  Hartmann von Aue  و  Gottfried von Starssburg  و  Wolfram von Eschenbach  از آلمان و بعدها  Sir Thomas Malory  از انگلستان در آثار خود آورده‌اند . نقل به تخليص از دايرة المعارف بروكهاوس ، 1966 .\r\n( 2 ) . شخصيت  Parzival  جز در افسانه‌ها و ادبيات وجود خارجى ندارد و براى نخستين‌بار در اثر  Li Contes del Graal  تأليف كرتين دوتروا ظاهر مىشود و ، چنان‌كه برمىآيد ، اصولا اختراع فكرى خود اين شاعر است . موضوع داستان در پارسيفال اثر فون اشنباخ پيرامون اين اصل دور مىزند كه هركس در برابر خداوند سر تعظيم فرود آورد مشمول عنايات الهى مىشود . ريشارد واگنر از اين داستان اپرايى تحت عنوان  Parsifel  ساخته است . نقل به تلخيص از مايه‌هاى ادبيات جهان  ( Elisabeth Frenzel , Stoffe der Weltliteratur )  به گفتهء پروفسور رمپيس خاورشناس فقيد پارسيفال ، در اصل ، به معناى « ايرانى نجيب » بوده است .\r\n( 3 ) . اين‌ها فرقه‌هاى مختلفى و بالاخص البيژواها  Albigeois )  ، يعنى منسوبان به شهر  Albi  ، مركز ايالت  Tarn  در جنوب -\r\n","page_name":" 92 ","page_number":102},
  {"content":"\r\n\r\nنگارش يافته بوده و ولفرام خود به آنها استناد مىكند . اين مسئله هنگامى حل مىشود كه ثابت گردد كه كتاب كيوت « 1 » ، شاعرى روىهم‌رفته گم‌نام از مردم پروانس كه ولفرام از آن به عنوان سرمشق خود نام مىبرد ، حقيقتا وجود داشته است و نيز محقق مىشود كه كيوت مانوى و يا دست‌كم تحت تأثير اين آيين بوده و يا موافق با روح مانويت شعر مىسروده است . به‌هرحال ، محال نيست كه مانوىهاى جنوب فرانسه در آثار ادبى خود از مضامينى كه اصل ايرانى داشته استفاده مىكردند .\r\nكوياجى ، در سلسلهء افسانهء آرتور ، بازتابى از افسانه‌هاى ايرانى را مىبيند . باتوجه به پايهء امروزى پيش‌رفت پژوهش‌هاى علمى ، در اين زمينه ، بايد گفت كه محققا ، هنوز دلايل كافى براى اثبات تمام آنچه اين دانشمندان اظهار مىكنند در دست نيست .\r\n\r\nنوشته‌هاى بازپسين سدهء دوران ساسانيان\r\nفقط در بازپسين سدهء دوران ساسانيان است كه ، براى نخستين‌بار ، در كتاب‌هاى غير بومى فارسى ميانه نام مؤلفان آن ديده مىشود . در زمان پادشاهى خسرو اول انوشيروان ( به معناى روان جاودان ) ، بر اثر سخت‌گيرى و جلوگيرى از نهضت‌هاى اجتماعى و تقويت قدرت حكومت ، ايران دولت مقتدرى شد كه صرفا جنبهء استبدادى داشت و يك دولت ناسيونال و امپرياليست بود . خسرو ، در درجهء اول ، به طبقهء سازمان‌يافته و باوفاى نجبا ، كه در دستگاه‌هاى دولتى مصدر خدمت بودند ، و طبقهء شهسواران ، كه به قرار شايع مادرش نوانداخت از دودمان آنان بود ، اتكا داشت . بنا به پاره‌اى روايات ، وى فرمان داد كه مآخذ و افسانه‌هاى پادشاهان باستانى ايران را گرد آورند و ، بدين ترتيب ، شالودهء افسانهء شاهان را پىريزى كرد .\r\nبرجسته‌ترين اثرى كه براساس آن به وجود آمد ، به‌صورت كتاب فردوسى در دست ماست .\r\nيك كار معروف دوران پادشاهى وى برپا كردن مهاجرنشين ايرانى در يمن واقع در جنوب عربستان است . از اين مهاجرنشين چند روايت قهرمانى به‌جاى مانده ، ولى فقط به‌صورت\r\n\r\n\r\n","description":"","footnote":"\r\n- فرانسه كه به آلمانى آنها را  Albingeser  مىنامند ) و كاتارها (  Cathares  ، به آلمانى به آنها  Katharer  مىگويند كه واژهء  Ketzer  ، به معناى مرتد ، از آن مشتق شده ) هستند كه ، به فرمان پاپ  Innocent  سوم ، طى جنگ‌هايى كه از سال 1209 تا 1229 به فرمان‌دهى  Simont de Montfort  انجام شد ، به كلى قلع‌وقمع شدند . مأخوذ از دايرة المعارف بروكهاوس و فرهنگ ادبيات جهان ، ج 2 .\r\n( 1 ) .  Kyot \r\n","page_name":" 93 ","page_number":103},
  {"content":"\r\n\r\nترجمه‌هاى عربى كه در آثار تاريخ‌نويسان بعدى آمده است . اين روايات ، به خوبى ، مبين مشى و رسوم و خصايص زندگى ماجراجويانهء شهسوارى و روح بنيان‌گذاران اين مهاجرنشين با نام‌هاى وهريز ، زين ، مرزوان و خوره‌خسرو است كه بر حبشيان چيره شد و آنان را از يمن رانده بودند . ايران ، بر اثر شايستگى و كاردانى انوشيروان ، كشورى با چنان سازمان‌هاى عالى شد كه ، تا قرن‌ها ، براى همهء شاهان و وزيران خاورزمين نمونه بود . بزرگمهر ، پسر بوختك « 1 » ، وزير خسرو ، كه در داستان‌ها و روايات ملى ايران نمونهء يك وزير فرزانه است ، مؤلف كتاب گفتارهاى آموزندهء گنج شاهگان و قهرمان داستان چترنگ نامك ( شطرنج‌نامه ) بود . در اين كتاب كوچك و جالب ، حكايت مىشود كه ديوسارم « 2 » ، پادشاه هندوستان ، مهره‌هاى شطرنج و نفايس ديگرى را براى خسرو فرستاده از او خواست كه يا نكات اساسى و قواعد بازى شطرنج را روشن سازد و يا به او باج سنگينى بپردازد . بزرگمهر ، در ظرف سه روز ، معما را حل كرده به اصول بازى پى برد و ، درعين‌حال ، بازى ديگرى به نام نيوار تخشير « 3 » ( نرد ) اختراع كرد و با آن ره‌سپار هندوستان گشت تا ، به نام شاه ، عينا ، همان درخواست را از ديوسارم كند . پادشاه هندوستان طبعا وزيرى چنين باتدبير نداشت و از درباريان نالايقش نيز كارى ساخته نبود ؛ چنان‌كه ، به ناچار ، به شكست خود اعتراف كرده به پرداخت باج مورد بحث به ايران گردن نهاد . اين كتاب كوچك گواهى بر روابط مستحكمى است كه در آن دوران ميان ايران و هندوستان برقرار بوده است . هم‌چنين ، نام چترنگ دليل بر هندى بودن اصل بازى است ( در زبان سانسكريت ، چتورنگم « 4 » به معناى ارتشى است مركب از چهار رسته كه در اين‌جا ، پياده ، سوار ، عرابه و فيل باشند ) . پس از مرگ شاه ، بزرگمهر يكى از قربانيان جانشين وى ، اورمزد چهارم ، شد . و نيز خسرو بود كه چندگاهى به آخرين فيلسوفان يونانى بىايمان به آيين مسيحى ، كه كشور خود را ترك كرده بودند ، در قلمرو خويش پناه داد . در شهر گندىشاپور ، يك مدرسهء پزشكى بنيان كرد كه در آن ، بيش از همه ، پزشكان سريانى به تدريس پرداختند :\r\nاقدامى كه نتايج فرهنگى دامنه‌دارى به‌بار آورد . ترجمهء كتاب پنگ‌چتنترم « 5 » هندى ، مجموعه‌اى از داستان‌ها و قصه‌هاست كه ، به فرمان خسرو ، پزشكش برزويهء نيشابورى فراهم آورد . ترجمهء سريانى اين ترجمه ( كليلك اودمنك ) مأخذ بسيارى از مضمون‌هاى آموزنده و سرگرم‌كنندهء داستان‌هاى اروپاى قرون وسطا شد . در الفهرست عربى ، دانشمندى در امور تربيتى به نام\r\n\r\n\r\n","description":"","footnote":"\r\n( 1 ) .  Buchtak \r\n( 2 ) .  Devasarm \r\n( 3 ) .  Nev - Artachser \r\n( 4 ) .  Caturangam \r\n( 5 ) .  Pancatantram \r\n","page_name":" 94 ","page_number":104},
  {"content":"\r\n\r\nسگزنبى ( در دوران اهرمزد چهارم ) ذكر شده . فردوسى ، كه چند تن از نويسندگان مذكور را نام مىبرد ، به نام‌هاى بزرگمهر و برزويه اسامى سركش ، باربد ، خوانندگان دربار خسرو دوم ، فرزند اهرمزد ، را هم مىافزايد . باربد از مردم نيشابور بود و ، بشخصه ، بيش از سى آهنگ براى شاه تصنيف كرد . در زمان يزدگرد سوم ، بازپسين پادشاه ساسانى ، يك نجيب‌زادهء شهرستانى به نام دانشور ، همراه با فرخان مغ و يك دربارى به نام رامين ، كتاب جامعى دربارهء تاريخ ايران از قديم‌ترين ازمنه تا مرگ خسرو دوم ( به سال 428 ) تأليف كرد . عنوان اين كتاب خوتاى نامك « 1 » ( خداىنامه ، شاهنامه ) است و ، در سدهء هشتم ، به وسيلهء ابن مقفع به تازى و ، در سدهء دهم ، به وسيلهء چند زرتشتى به فارسى درى برگردانده شده است . اين كتاب براى تمامى تاريخ‌نويسان و شاعران بعدى مهم‌ترين منبع براى آگاهى از افسانه‌هاى ايران كهن و روىدادهاى تاريخى بود . بارون روزن ، محقق روسى ، ثابت كرد كه هرچند كه اين وقايع‌نامهء فارسى ميانه ، نخستين بار ، توسط ابن مقفع به تازى برگردانده شده ، بعدا ، روايت‌هاى متعددى از آن پديد آمده كه در بعضى از آنها از ترجمهء قديمى ابن مقفع استفاده شده ؛ ولى ، در بعضى ديگر ، قسمت‌هايى از ساير كتاب‌هاى فارسى ميانه گنجانده شده و پاره‌اى از مؤلفان هم تحريرهاى مختلف را با يكديگر سنجيده و كوشيده‌اند كه صورت اصلى و حقيقى خوتاى نامك را بازسازى كنند ؛ زيرا ، مىدانسته‌اند كه مترجمان نخستين پاره‌اى بخش‌ها را از قلم انداخته‌اند . وجود وقايع‌نامه‌ها و سال‌نامه‌ها ( كه تازيان به آن كتاب السير و التواريخ مىگويند ) غالبا از طرف نويسندگان اسلامى تأييد مىشود كه آنها را در منازل بزرگان ايران و دانشمندان به چشم خود ديده‌اند .\r\nمسعودى نقل مىكند كه ، به سال 915 در استخر ، كتاب بزرگ مصورى ديده كه من‌جمله شامل تاريخ پادشاهان ساسانى و حكومت‌ها و ساختمان‌هاى آنان بوده است . از هر شهريارى تصويرى در دست بود تا اخلافش بدانند كه وى كدام تاج را به سر مىنهاده ، لباس‌هايش در روزهاى جشن چگونه بوده و ريش خود را به چه صورتى مىآراسته است . اين كتاب ، گويا ، رونويسى از كتابى باشد كه به سال 731 در خزانهء سلطنتى ايران پيدا شده ( ؟ ) و تصاويرش با طلا ، نقره و مس روى پوست ظريف يا كاغذ نقش شده است . هم‌چنين ، گفته مىشود كه ، در شيز ، واقع در آذربايجان ، وقايع‌نامه‌هاى كهن ايرانى نگه‌دارى مىشده و به گفتهء استخرى جغرافىدان ، با تصويرهاى پادشاهان ايرانى ، كه در ناحيهء شاپور بر صخره‌ها حك شده ،\r\n\r\n\r\n","description":"","footnote":"\r\n( 1 ) .  Chvatai namak \r\n","page_name":" 95 ","page_number":105},
  {"content":"\r\n\r\nمطابقت داشته است . آگاتياس « 1 » ، وقايع‌نگار بيزانسى ( حوالى 570 ) ، نيز از وجود وقايع‌نامه‌هاى رسمى سخن مىراند . وى موفق شده بود كه با مداخله و كمك سرگيوس مترجم « 2 » ، كه در آن اوان شهرتى به‌سزا داشته و با موافقت مقامات ايرانى از آنها اطلاعات مهمى به دست آورده ، بر نكات خاصى آگاهى يابد .\r\n\r\nادبيات فرقه‌ها و پيروان آيين‌هاى ديگر ؛ آيين زروان ، مسيحيت\r\nاز ادبيات فرقه‌هاى منشعب و ملحدان مربوط به دوران پيش از استيلاى تازيان چيزى به‌جاى نمانده است . مؤلفان بعدى ادعا مىكنند كه مزدك ، پدر نهضت ملى سوسياليستى ( در حوالى سال 500 ) ، كتاب ديسناد « 3 » را تأليف و تعليمات خود را در آن تشريح كرده ، ولى اين كتاب به كلى مفقود الاثر است . توضيح آن‌كه ، پس از قلع و قمع مزدكيان ( 524 - 525 ) ، كتاب‌هاى آنان سوزانده شد . نوشتهء فارسى ميانه‌اى كه تازيان آن را كتاب مزدك ( در اصل : مزدك نامك ) مىنامند يك اثر ادبى است كه تاريخ اين نهضت و پايان آن را با مقاصدى خاص و بنابر منويات طبقهء حاكمهء وقت شرح مىدهد . مندرجات آن در كتاب‌هاى فارسى درى ، يعنى سياست‌نامه و فارس‌نامه كه بعدا نگارش يافته ، براى ما به‌جاى مانده . مزدك مغى معرفى مىشود كه مردم را ، با تفسير محتملا صحيح اوستا ، گم‌راه مىسازد و نيز به يك فريب‌كارى دست مىآزد تا اعتماد پادشاه قباد و طبقات بالا را به خود جلب كند . وى ادعا مىكند كه مىتواند با ايزد آتش مقدس سخن گويد و از او به زبان آدمى تعليماتى دريافت كند . براى اثبات اين مدعا ، يكى از محارم خود را در زير آتشدان آتشكده پنهان ميسازد تا از مخفيگاه زيرزمينى خود با صدايى كه به گفتهء او از آن آتش است فرمان‌هايى صادر كند . مزدك موفق مىشود كه امر را بر پادشاه مشتبه سازد ، ولى ، ولىعهد جوان ، خسرو انوشيروان ، پس از مواضعه با مغ‌ها ، پرده از اين نيرنگ برداشته پادشاه را بر ضد اين نوآور بسيار مقتدر برمىانگيزد و در اين اسباب چينى كام‌ياب مىگردد . مزدك و سران نهضت به دام مىافتند و اعدام مىشوند . اين داستان به وسيلهء ابن مقفع به تازى برگردانده شد و ابان اللاحقى « 4 » آن را به نظم كشيد .\r\nراجع به نحله‌هاى گوناگون دينى نيز نمىتوانيم از روى نوشته‌هاى اصلى بر نكته‌هاى\r\n\r\n\r\n","description":"","footnote":"\r\n( 1 ) . - پانويس 10 ، ص 47 .\r\n( 2 ) .  Dragoman Sergios \r\n( 3 ) .  Desnad \r\n( 4 ) . ابان بن عبد الحميد بن لاحق ( يا اللاحقى ) . . . از شعراى عرب و مداح ال برمك . . . كتب بسيارى از فارسى و غير آن به شعر كرده است . . . نقل از لغت‌نامهء دهخدا .\r\n","page_name":" 96 ","page_number":106},
  {"content":"\r\n\r\nآموزنده‌اى آگاهى يابيم . فقط اشاره‌هاى پراكنده‌اى گواه بر آن است كه پاره‌اى از كتاب‌ها ( مثلا بندهشن بزرگ ) از زير دست روحانيان فرقهء زروانيان گذشته است . فصلى از اصول آيين زروانى كه در بيانيهء پادشاه يزدگرد دوم خطاب به ارمنىها آمده نيز حائز اهميت است . از اين فرمان تمايلى كه براى نماياندن ثنويت مزدايى به‌صورت يكتاپرستى ابراز مىشود ، به خوبى ، آشكار است . از اين‌ها كه بگذريم ، اطلاعات ما دربارهء تعليمات فرقه‌هاى مختلف فقط محدود به مطالبى است كه شهرستانى و بيرونى و ساير نويسندگان تازى براى ما نقل كرده‌اند .\r\nاشاعهء مسيحيت در ايران محتملا از همان دوران حواريون خيلى كند بوده . بنابر آنچه در ابوكريفا « 1 » آمده ، چند تن از حواريون در قلمرو ايران فعاليت داشته‌اند ، ولى پيش‌رفت اين آيين در ناحيهء خوزستان فعلى نسبتا تندتر بوده . در ديگر نواحى ، تعداد مسيحيان بسيار اندك بود .\r\nروايت افسانه‌مانندى حاكى از فعاليت توماى حوارى در دربار پادشاه گندوفاروس « 2 » در ايران خاورى است . « 3 » در تاريخ نيز از چند فقره كه مسيحيان در دورهء ساسانيان تحت پيگرد بوده‌اند سخن رفته است ( دامنه‌دارترين اين پيگردها مقارن 340 ، در دوران پادشاهى شاپور دوم ، بود ) از اواخر سدهء پنجم به بعد ، نسبت به نستوريان سخت‌گيرى نمىشد . اينان پيروان يك فرقهء مذهبى بودند كه در امپراتورى بيزانس مورد پيگرد قيصران راست‌دين قرار گرفته بودند و ، به اقتضاى رسالتى كه داشتند ، نه تنها در ايران ، بلكه در آسياى مركزى هم فعاليت مىكردند .\r\nنستوريان ، در نيمهء اول سدهء هفتم ، تا به چين هم رسيدند . اين دعات سريانى بودند ( كتيبه‌هاى نستورى در سىنگانفو « 4 » ، واقع در چين ، مربوط به سال 781 ، علاوه بر چينى شامل متن سريانى هم هست ) و خط سريانى را نيز با خود آوردند كه از آن الفباى پاره‌اى از ملت‌هاى آسياى\r\n\r\n\r\n","description":"","footnote":"\r\n( 1 ) .  Apokryphen  ملحقات كتاب مقدس .\r\n( 2 ) .  Gondopharos \r\n( 3 ) . از وى ( توما ) به عنوان حوارى هندوستان ، نخستين‌بار ، در كتاب اعمال توماى حوارى ضمن يك روايت افسانه‌اى بحث مىشود . اين روايت ، هرچند كه با ذكر شخصيت‌هاى تاريخى مانند پادشاه اشكانى و هندى ، گوندافور ( دوران سلطنتش به حكم سكه‌هاى به دست آمده در سدهء اول بعد از ميلاد بوده ) و بحث در روابط مستحكم فرهنگى و بازرگانى ميان هندوستان شمالى و سوريه ، ماهرانه سعى شده كه به آن رنگ و جلايى داده شود ، فاقد واقعيت تاريخى است .\r\nبنابراين روايت ، « عيسى ( ع ) توماس را به عنوان نجار شيروانىساز فروخت تا در دربار گوندافور كار كند و وى با مخدوم خود راه هندوستان در پيش گرفت . در راه سفر ، به نزد پادشاه و بيش‌تر از آن در دربار او معجزات گوناگونى از خود ظاهر ساخت و مردمى چند را به مسيحيت گروانيد و سرانجام شهيد شد » . نقل به تلخيص از\r\n Hennecke , Edgar , Neutesta mentaliche Apokryphen \r\n، ج 2 ، ص 372 - 297 .\r\n( 4 ) .  Si - ngan - fu \r\n","page_name":" 97 ","page_number":107},
  {"content":"\r\n\r\nمركزى و آسياى خاورى به وجود آمد . بعدها ، ايرانيان نيز به تبليغات دينى مبادرت كردند . در پاره‌اى از مقبره‌هاى نستورى و در سيبرى ، نام‌هاى ايرانى ديده مىشود . مسيحيان ادبيات دينى خود را ، علاوه بر سريانى ، به زبان‌هاى گوناگون ايرانى ، مانند فارسى ميانه و سعدى ، نيز مىنوشتند . مهم‌ترين اثر مكتوب مسيحى به فارسى ميانه كه به‌جاى مانده زبور است كه ، متأسفانه ، قطعهء ناقصى بيش نيست . اين قطعه در تورفان كشف و بررسى آن به آندره‌آس واگذار شد . پس از مرگ اين محقق ، شاگرد دانماركىاش بار ، آن را ميان نوشته‌هاى وى يافته منتشر كرد ( 1933 ) . خط باستانى پهلوى آن گواه بر آن است كه اين قطعه رونوشت ترجمه‌اى است كه ، تقريبا ، در نيمهء دوم سدهء ششم ، انجام شده و با نقوش معمول فارسى ميانه ، كه در آن هزوارش به كار مىرفته ، نگارش يافته است . اين ترجمه نه از متن عبرى و نه از سپتواگينتاى « 1 » يونانى ، بلكه از متن سريانى به عمل آمده كه زبان بومى مسيحيان ايران خاورى بوده است .\r\nبدين ترتيب ، اين زبور ، به علت همين قدمت اشكال و رسم الخط آن و اين‌كه به عنوان يك نوشتهء معاصر نمودار زبان و املاى دورهء ساسانى است ، سندى فوق العاده مهم است . شكل خطوط آن نيز ، كه بر خلاف كتاب‌هاى ادبى زياد درهم پيچيده نيست ، حائز اهميت بسيار است و پاره‌اى از كلمات در آن به صورتى درست‌تر آمده بهتر خوانده مىشود .\r\n\r\nدست‌نويس‌هاى ايرانى ميانه\r\nآثار مكتوب ادبيات مزدايى ايرانى ميانه در كتاب‌خانه‌ها و مجموعه‌هاى بىشمارى پراكنده است . مهم‌ترين مجموعه‌هاى دست‌نويس‌هاى اوستايى و فارسى ميانه در كتاب‌خانهء دانشگاه كپنهاگ ، كتاب‌خانه‌هاى بمبئى ، كتاب‌خانهء ملى مونيخ و كتاب‌خانهء ملى پاريس است . بخش نسبتا كوچكى از متون حائز اهميت هم متعلق به مؤسسات ديگر و يا در تملك خصوصى دانشمندان پارسى است . دست‌نويس‌هاى كهنه ، مخصوصا آنها كه در ايران نوشته شده ، به حكم خط خوشى كه دارد ، از ديگران ممتاز است . كاتبان ، همواره ، چنان‌كه نزد نسخه‌برداران اسلامى نيز معمول است ، كتاب‌ها را با عبارت « پت نام يزدان » « 2 » ( به نام خدا ) يا عباراتى نظير آن آغاز كرده آنها را با عبارت « فرژفت پت‌دروت اوشاتيه او راميشن » « 3 » ( با درود و شادى و\r\n\r\n\r\n","description":"","footnote":"\r\n( 1 ) .  Septuaginta  ترجمهء يونانى تورات كه در سدهء سوم ق م ، به فرمان بطليموس دوم ، پادشاه مصر ، به وسيلهء هفتاد و دو تن مترجم به عمل آمد . نقل به تلخيص از  Der Neue Brockhaus \r\n( 2 ) .  Pat nam - i Yazdan \r\n( 3 ) .  frazaft Pat drot u Satih u ramisn \r\n","page_name":" 98 ","page_number":108},
  {"content":"\r\n\r\nرامش پايان يافت ) پايان مىدهند . در پايان دست‌نويس ، غالبا سطرى چند از طرف كاتب افزوده شده كه شامل نام وى و محل نگارش دست‌نويس و سرمشقى است كه نسخه از روى آن تهيه گشته . اين سطور براى تعيين تاريخ تهيهء دست‌نويس‌ها بسيار مهم است . و نيز ، همواره ، مطالب و اشاراتى از طرف كاتب ذكر شده كه از تصورات دينى و خرافى وى سرچشمه گرفته است . فىالمثل ، كاتبى در يك دست‌نويس موجود در كپنهاگ « 1 » نام اهريمن را با حروف معكوس نوشته است . بيش‌تر قطعات مانوى كه در تورفان به دست آمده اينك در برلين و به مقدار كم‌ترى هم در پايتخت‌هاى كشورهايى است كه هيئت‌هاى اكتشافى را به تورفان فرستاده‌اند . چندين فقره از متن‌هاى كتاب‌ها و قطعات تورفان هنوز منتشر نشده و ، با گذشت زمان ، چاپ‌هاى تازه‌اى جانشين چاپ‌هاى كهنه‌تر متن‌ها مىگردد و ، در اين چاپ‌هاى تازه ، اطلاعات آموزنده‌اى كه از كشفيات نوين در تورفان و ايران به دست آمده گنجانده مىشود .\r\nانتشارات پارسيان هند ، در اوايل امر ، تقريبا بىارزش بود ؛ ولى ، از آن هنگام كه كاما ، دانشمند پارسى ، در آلمان ، با روش صحيح كارهاى علمى آشنا گشت ، سطح كارهاى علمى پارسيان به‌طور محسوسى بالا رفت ، ولى هنوز نتوانسته هم‌سطح دانش اروپايى گردد . شمارهء ترجمه‌هايى كه از زبان فارسى ميانه به عمل آمده زياد نيست . ترجمه‌هاى قديمى وست ، محقق عالىقدر انگليسى ، ديگر جواب‌گوى نيازمندىهاى اين دوره نيست . امروزه ، خود ناشرين ترجمهء متن‌ها را نيز به آنها اضافه مىكنند ؛ چنان‌كه پژوهندگان رشته‌هاى ديگر نيز مىتوانند از منابع ايرانى استفاده كنند .\r\n\r\nاكتشافات آسياى مركزى\r\nدر دههء آخر سدهء نوزدهم ، چند مسافر ، در تركستان چين ، به مداركى از ادبيات قديمى دست يافتند . كشفيات آنان مؤسسات درجه اول اروپايى و آسيايى را برانگيخت كه هيئت‌هايى گسيل دارند . اينان ، در كشورهاى آسياى مركزى و بالاخص تركستان چين ، به كاوش پرداخته اسناد فرهنگى معتنابه‌اى را از زير خاك بيرون آوردند . مطالعهء اين آثار روشن ساخت كه اين‌ها بقاياى نوشته‌هاى بسيار زيادى از ملت‌هايى هستند كه پيش از پيدايش امپراتورى بزرگ مغولى ، در آسياى مركزى سكونت داشته داراى دولت‌ها ، تمدن‌ها و فرهنگ‌هاى خاص خود بوده‌اند . اين ملت‌ها در زمينه‌هاى بازرگانى ، سياست و دين متقابلا از يكديگر متأثر بوده ،\r\n\r\n\r\n","description":"","footnote":"\r\n( 1 ) . نسخهء 26 ، ورق 10 ، صفحهء پشت سطر 15 .\r\n","page_name":" 99 ","page_number":109},
  {"content":"\r\n\r\nدرعين‌حال ، زير نفوذ فرهنگ‌هاى پيش‌رفتهء هم‌سايگان خود در هندوستان و ايران و چين قرار داشتند . پيروان آيين‌هاى دنياگير ، مانند بودايى ، مانوى و مسيحى ، در كنار يكديگر به سر مىبردند و در زمينهء به وجود آوردن ابداعات ادبى با يكديگر هم‌چشمى داشتند . متن‌هاى اويغورى متعلق به عنصر ترك و بقاياى دست‌نويس‌هاى فارسى ميانه ، سغدى و سكايى متعلق به عنصر ايرانى است . از زبان‌هاى هند و اروپايى جديدى كه در آن‌جا كشف شد زبان به اصطلاح تخارى ، بيش از همه ، جلب توجه كرد . به زبان‌هاى هندى ( سانسكريت و پراكريت ) نيز متن‌هاى پراكنده‌اى يافت شده است .\r\n\r\nآثار مكتوب مانوى\r\nدر آسياى مركزى ، پس از فرقهء بودايى مهايانه « 1 » و فرقهء مسيحى نستوريانى ، بيش از همه ، آيين مانوى شيوع داشت . پيروان اين آيين نه تنها گويش‌هاى فارسى ميانه ، بلكه ، سغدى ، اويغورى و چينى را نيز به كار مىبردند . بر اثر شايستگى مولر ( نخستين كسى كه توانست قطعات مانوى فارسى ميانهء كشف‌شده در واحهء تورفان را بخواند ) و معاصرانش ، زاله‌من و آندره‌آس ، بخشى از اين قطعات منتشر و مضمون آن روشن گشت . از لحاظ انتشار و تفسير چندين فقره از قطعات مانوى ، هنينگ بيش از همه ابراز شايستگى كرده است . بررسى محققان نام‌برده براى پژوهش در تعليمات مانى منابع موثق نوين و براى ايران‌شناسى و دانش زبان‌هاى هند و اروپايى متن‌هاى تازه‌اى به دست داد كه حاصل آن تحولى در زبان‌شناسى و تاريخ ادبيات و علم اديان بود .\r\nپاره‌اى از قطعات مانوى فارسى ميانه به گويش جنوب باخترى و برخى به گويش شمال باخترى ( پرتوى ) نگارش يافته و ، گاه‌به‌گاه ، يك اصطلاح سغدى نيز در آنها به چشم مىخورد . مندرجات اين قطعات ، از لحاظ ادبى ، نسبتا متنوع و عبارت است از سرودهاى دينى ، دعاها ، بخش‌هايى از آفرينش جهان ، دوره‌هايى از زندگانى مانى ، افسانه‌هايى از فعاليت‌هاى نخستين دعات مانوى ، مبارزه‌هاى قلمى با پيروان آيين‌هاى ديگر ، داستان‌هايى از پايان زندگى حضرت مسيح كه تفصيل شهادت او را در انجيل‌ها به خاطر مىآورد و نيز قطعاتى از حوادث مربوط به آخرت و وصف درام‌كونى « 2 » و مبانى اساطيرى تعليمات دينى . از\r\n\r\n\r\n","description":"","footnote":"\r\n( 1 ) .  Mahayana  ، چرخ بزرگ .\r\n( 2 ) .  Weltdrama - Cosmic drama  اصطلاح درام‌كونى از شادروان صادق هدايت است . ( زند و هومن يسن ، ص 12 ، -\r\n","page_name":" 100 ","page_number":110},
  {"content":"\r\n\r\nبسيارى از قطعات چنين برمىآيد كه صورت نخستين آنها به شعر و اصل سرمشق به زبان آرامى بوده است . مانى ، حكيم و متأله بزرگ بابلى - ايرانى ( 216 - 276 ) كه در خانواده‌اى ايرانى ديده بر جهان گشود ، زادگاهش يا « مردينو » « 1 » ، در نزديكى بغداد ، و يا اروميه ، در سرزمين گوخائى « 2 » ، بر كنار دجله است . به نوشتن به زبان آرامى بيش‌تر راغب بود و در اشاره كردن به نسب بابلى خود اصرارى خاص داشت ، ولى به فارسى ميانه نيز مىنوشت ؛ چنان‌كه ، بنابر روايت‌هاى تازى ، كتاب وى به نام شاهپوركان ، كه در بيان اصول عقايد دينى و آخر الزمان است ، به فارسى نگارش يافته بود . مانى « 3 » نه تنها نوع تازه‌اى از خط پالميرى را براى نگارش آثار فارسى خود به كار برد ؛ بلكه ، هم‌چنين ، موفق شد رسم الخط بهترى را رايج ساخته هزوارش‌ها را از ميان ببرد ؛ ولى ايرانيان اين اصلاحات را نپذيرفتند ( و علت آن نيز تنها ملاحظات دينى نبود ! ) و استفاده از آن فقط به پيروانش محدود ماند . مانويان مجموعه‌اى غنى از نامه‌هايى در دست داشتند كه بسيارى از آنها به مانى نسبت داده مىشد ؛ ولى از بررسى قطعات چند فقره از اين نامه‌ها مىتوان نتيجه گرفت كه اين نظر نادرست بوده ، اينها فقط بعدها توسط مبتكران و پيروان فرقهء ديناورى ( اين فرقهء مانوى آرشه‌گوس « 4 » را كه مقرش در بابل بود به عنوان پيشواى كل دينى به رسميت نمىشناخت ) تأليف شده و اين جاعلان از نام اين شاعر براى استتار خود و فعاليت‌هايشان استفاده مىكردند .\r\nمانويان به ادبيات ، مخصوصا داستان و تمثيل ، توجه زياد داشتند . در ميان قطعات تورفان ، قسمت‌هايى از داستان‌هايى به دست آمده كه متضمن دستورهاى اخلاقى و تعليماتى دربارهء مقتضيات زندگى روزمره با انشايى كاملا ادبى است . در قطعهء شمارهء 45 ، موضوع مشهور يك مادر به چشم مىخورد كه براى فرزند ازدست‌رفته‌اش بيش از اندازه مىگريسته :\r\nتاكنون نمىدانستم كه من پسر روانى [ روان پسر مرده‌ام 
  ] را مىكشم ، چنانچه [ بىاندازه 
  ] در مرگش بگريم ، بنابراين از اين پس ديگر نخواهم گريست تا روان او زنده بماند .\r\n( و . بانگ )\r\n\r\n\r\n","description":"","footnote":"\r\n- س 6 ) .\r\n( 1 ) .  Mardinu \r\n( 2 ) .  Gauchai \r\n( 3 ) . به گفتهء شدر در صورت نخستين و گسترش‌هاى نظام مانوى ، ص 147 به بعد و هنينگ در ايرانى ميانه ، ص 73 .\r\n( 4 ) .  Archegos \r\n","page_name":" 101 ","page_number":111},
  {"content":"\r\n\r\nاين مضمون در بسيارى از انواع ادبيات جهان آمده است . اين دستور با اخلاق زرتشت ارتباط دارد كه زياده‌روى در گريه را براى مردگان گناه مىشمارد . در قطعات مانوى به زبان سغدى ، « داستان يك سفته‌گر مرواريد » آمده است كه تمامى روز را براى كارفرماى خود چنگ مىنوازد و ، شب ، مزد خود را از استادش دريافت مىدارد ، بىآن‌كه حتى يك در را سفته باشد . داستان‌هايى با اين موضوع هم در سرزمين هندوستان و هم در كليله و دمنهء تازى در دست داريم . تحريرى كه به زبان اويغورى از اين موضوع به عمل آمده شامل تعبيرى است كه مانويان از اثر بودايى افسانه بوديساتوا « 1 » كرده‌اند و ، بعدها ، از ايران ، سوريه و كشورهاى عربى گذشته به اروپا راه يافته و در آن‌جا به قالب يك افسانهء مسيحى ريخته شده و به عنوان افسانهء بارلام و يوزافات « 2 » نگارش يافته است .\r\nجزئياتى كه دربارهء تاريخ آيين مانوى در نوشته‌هاى قابل اعتماد ذكر شده اندك ، ولى بسيار باارزش است . در قطعات ، به توصيف‌هايى از زندگى دعات ( مثلا مارامو « 3 » ، يك حوارى از آسياى مركزى ) زياد برمىخوريم كه ، البته ، جنبهء افسانه‌اى دارد . قطعات تاريخى به زبان پرتوى نيز افسانه است .\r\nيكى از آنها متضمن معجزه‌هايى است كه هنگام مرگ مانى به وقوع پيوسته و شباهت زيادى به وقايعى دارد كه بنابر روايت‌هاى كتاب مقدس پس از مرگ حضرت مسيح رخ داده است .\r\nايران ، از همان دورهء ساسانيان ، از لحاظ تزيين دست‌نويس‌ها با عكس مشهور و حتى ، در خاورزمين ، سرمشق كشورهاى هم‌سايه بود . مشهورترين اثرى كه تصاوير باشكوه آن ممتاز بود ارتنگ ( يا ارژنگ يا نام‌هاى ديگر ) بود كه مانى آن را ، در يك غار ، واقع در نقطه‌اى در تركستان ،\r\n\r\n\r\n","description":"","footnote":"\r\n( 1 ) .  Bodhisattva  به زبان سانسكريت « آن‌كه ذاتش فروزندگى است » معنى مىدهد و او را يكى از مظاهر بودا در آتيه مىدانند . مأخوذ از  Der Neue Brockhaus  .\r\n( 2 ) .  Barlam und Josaphat  اين افسانه به شعر است و دست‌نويس آن در  Laubach  ( آلمان ) پيدا شد . مؤلف آن اسقف  Otto II von Treising  است كه در 1220 در گذشته . اين افسانه ، چنان‌كه در متن اشاره شد ، از يك افسانهء هندى مربوط به بودا اقتباس شده و بعضى بر آن‌اند كه نخستين‌بار توسط  Johennes Damascenus  به زبان يونانى انشا شده است .\r\nمضمونش بسيار ساده و عبارت از اين است كه يوزافات پسر يك شاه‌زادهء كافر هندى است كه در ناز و نعمت و دور از همهء ناگوارىهاى زندگى بزرگ مىشود ؛ ولى ، همين كه متوجه ناپايدارى جهان مىگردد ، دستخوش نگرانى گشته از جان و دل به اصغاء تعليمات راهبى به نام بارلام مىپردازد و به آيين مسيحى مىگرود ، و علىرغم همهء دسايس و مخالفت‌ها ، آيين خود را حفظ مىكند و پس از آن‌كه پدر و تمامى كشور را به ديق حقه درمىآورد ، نزد پدر روحانى خود بارلام بازمىگردد و به زهد و عبادت روزگار مىگذراند . اين داستان ، در قرون اوليهء هجرى ، از هند به ايران رفته و به احتمال قوى ابتدا به زبان پهلوى و سپس به زبان‌هاى متعدد ديگر ( از جمله به وسيلهء محمد باقر مجلسى در 511 م به فارسى مجلهء راهنماى كتاب ، سال 13 ، شمارهء 5 - 7 ، ص 1 - 390 ) ترجمه شده است . مأخوذ از  De Boor - Newald , Gesch . d . deutsch . Lit  ، ج 1 / 3 ، ص 6 - 535 .\r\n( 3 ) .  Mar Amu \r\n","page_name":" 102 ","page_number":112},
  {"content":"\r\n\r\nآفريده بود . اين اثر شامل دايرة المعارفى از تعليمات آن فرزانه دربارهء پيدايش جهان و نيز نمايش بخش‌هاى پراكنده‌اى از كرهء تخيلى او و صحنه‌هايى از درام‌كونى ، از هنگام نخستين برخورد روشنايى و تاريكى تا فاجعهء نخستين انسان ، و هم‌چنين ، زادن جاويدانان و مبارزه‌هاى با ديوان بود . اين اثر در سال 1092 هنوز وجود داشت و در خزانهء پادشاه غزنه مورد اعجاب ابو المعالى قرار گرفته بود ، ولى پس از آن مفقود الاثر گشته است . پيروان اين آيين ، هنوز ، تا قرن‌ها بعد ، در تركستان و سيبرى جنوبى ، بناها و صخره‌ها را با عكس‌هاى مانى و شاگردانش تزيين مىكردند .\r\n\r\nنوشته‌هاى سغدى\r\nگفتيم كه مانويان و مسيحيان در آسياى مركزى زبان سغدى را نيز به كار مىبردند و ، اينك ، لازم مىدانيم كه زبان‌هاى نزديك به فارسى ميانه را در آسياى مركزى ، كه در تاريخ فرهنگ و مدنيت ايران اهميت بسيار كم‌ترى دارند ، نيز ذكر كنيم . زبان سغدى نه تنها در سغد ( سمرقند ) ، كه سرزمينى ايرانىزبان بود ، صحبت مىشد ؛ بلكه ، در مناطق هم‌مرز ، زبان بازرگانان و ، بنابراين ، يك وسيلهء مهم تفاهم در قلب آسيا بود . مرزوبوم اصلى آن نواحى بخارا ، سمرقند ، تاشكند و آلماآتا « 1 » بود ، ولى آثار شايان توجهى از اين زبان در خاور پامير ، تركستان چين ، كاشغر و يارقند و در جنوب درياچهء لوب‌نور « 2 » و ، هم‌چنين ، در قربلاغاسون ايغورى به دست افتاده است . در محل اخير ، يك كتيبهء خاقان آن‌جا ، علاوه بر تركى كهن و چينى ، داراى يك روايت سغدى نيز بود . قطعات ترجمه‌اى از عهد جديد ، ( كتاب مقدس ) و قسمت‌هاى باقيماندهء افسانهء پيدا كردن صليب مقدس به وسيلهء امپراتريس هلنا « 3 » از آن مسيحيان است . آيين مانوى در قطعاتى از كتاب‌هاى دينى كه اكثرا قدمت كم‌ترى دارد و احكام دين غالبا در آن تحريف شده تجلى مىكند . اكثر كتاب‌هاى سغدى به وسيلهء بودايىها تأليف شده و عبارت از ترجمه‌هايى از زبان‌هاى هندى است ( وسانترجاتكم « 4 » ، سوترهء « 5 » ديرگهنكهه « 6 » راهب ، سوترهء علت‌ها و معلول‌ها ) .\r\n\r\n\r\n","description":"","footnote":"\r\n( 1 ) . كرسى جمهورى شوروى قزاقستان .\r\n( 2 ) .  Lob - nor  واقع در شمال چين .\r\n( 3 ) .  Helena  مادر كنستانتين بزرگ ، ( 257 - 336 ) از حاميان آيين مسيحى ، به روايت يك افسانه ، وى ، در اورشليم ، صليبى را كه حضرت مسيح با آن مصلوب شده پيدا كرد . نقل به تلخيص از  Der Neue Brockhaus  .\r\n( 4 ) .  Vesantara jatakam \r\n( 5 ) .  Sutra  بخشى از ادبيات سانسكريت كه شامل عبارات سادهء اخلاقى و حكيمانه است و نيز بخشى را كه در باب مناسك دينى و حقوق عادى باشد سوتره گويند . مأخوذ از  Der Neue Brockhaus  و دايرة المعارف فارسى ، ( ذيل « سانسكريت » ، « ادبيات » .\r\n( 6 ) .  Dirghanakha \r\n","page_name":" 103 ","page_number":113},
  {"content":"\r\n\r\n\r\nبقاياى ادبيات خوارزمى\r\nزبان خوارزمى هم ، كه مركز آن خيوه ، واقع در ازبكستان بود ، مانند زبان سغدى كه تنها بازماندهء آن زبان يغنابى در درهء رودخانهء يغناب ، شاخه‌اى از رودخانهء زرافشان ، است ؛ به وسيلهء زبان و ملت ترك محو شد . از زبان خوارزمى فقط بقاياى كمى به‌جاى مانده است . گذشته از فهرستى از روزها ، ماه‌ها ، روزهاى جشن و تعطيل ، پاره‌اى نام‌هاى ستارگان و صور منطقة البروج ( در كتاب‌هاى بيرونى ) ، تنها چيزهايى كه به‌جاى مانده عبارت است از سكه‌ها و بقاياى ناچيزى كه توسط باستان‌شناسان شوروى از زير خاك بيرون آورده شده و كلمات و عبارتى از دوران‌هاى متأخر اسلام در كتاب‌هاى حقوقى ( در آثار ترجمانى در نيمهء اول سدهء دوازدهم و غزمينى در سدهء سيزدهم ) . توضيحات و تفسيراتى از لغات خوارزمى ، در دست‌نويسى از كتاب لغت زمخشرى ، در قسطنطنيه ، به دست آمده است . هم‌چنان‌كه پژوهش و خواندن متن‌هاى سغدى را به گوتيو و بنونيست فرانسوى و مولر و رايشلت آلمانى مديونيم ، كشف تمدن خوارزمى و برانداختن پردهء ابهام آن بر اثر شايستگى تولستو « 1 » ، فريمان و ولين ، پژوهندگان و دانشمندان باستان‌شناس و زبان‌شناس شوروى ، ميسر شده است . بعد از آنها ، احمد زكى وليدى و هنينگ نيز در اين رشتهء نوين ، يعنى پژوهش دربارهء زبان‌ها ، كار كرده‌اند .\r\nتولستو ، در ناحيهء قديم خط خوارزم ، به تحقيقات باستان‌شناسى دامنه‌دارى دست زد ( 1937 - 1947 ) و ، با حفارىهايى كه به عمل آورد ، توانست تصوير روشنى از فرهنگ دولت و ملتى كه روزگارى حائز اهميت بوده و فقط بر اثر تهاجم مغولان برافتاده است . رسم كند . پيش از اين حفارىها ، تاريخ كهن‌ترين آثار مكتوب زبان سغدى را كه تاكنون شناخته شده سدهء چهارم مىدانستيم و حال آن‌كه ، به گفتهء تولستو ، قدمت بقاياى نوشته‌هاى خوارزمى به سدهء سوم ميلادى مىرسد .\r\n\r\nادبيات سكايى\r\nسومين زبان از خانوادهء زبان‌هاى ايرانى ، كه به تازگى كشف شده ، زبان ختن سكايى است كه سابقا آن را « آريايى شمالى » نيز مىخواندند . اين زبان يكى از گويش‌هاى ايرانى - سكايى ، و پيش‌رفت آن هم‌طراز ايرانى ميانه است . نخستين آثار آن عبارت از كلمه‌هاى منفردى ، در كتيبه‌هاى هندى ، در آسياى مركزى ، مربوط به سه سدهء اول پس از ميلاد است . بقاياى\r\n\r\n\r\n","description":"","footnote":"\r\n( 1 ) .  S . P . Tolstov  با نويسندهء به‌نام ، تولستوى  A . K . Tolstoi  ، اشتباه نشود .\r\n","page_name":" 104 ","page_number":114},
  {"content":"\r\n\r\nدست‌نويس‌هايى كه در قلمرو پيشين دولت ختن ، در تركستان چين ، كشف شده مربوط به دوران بعدى ( سدهء 7 - 10 ) است . در نتيجهء بررسىهايى كه به عمل آمده ، ثابت شده كه اكثريت قابل توجه اين قطعات و آثار عبارت از ترجمه‌هايى از كتاب‌هاى سانسكريت و تعداد كم‌ترى از آن ترجمه‌هايى از زبان لاتينى است . مطالب آنها شامل افسانه‌هاى دينى و متن‌هاى بودايى ، آفرينش‌هاى حماسى ( مثلا تحريرى از افسانهء راما « 1 » ) ، كتاب‌هاى پزشكى و جز آنهاست . در زير ، قطعه‌اى در وصف بهار ، به عنوان نمونه‌اى از ابداعات شعرى و تلفيق كلمات ، نقل مىشود :\r\nبهار آغاز گشت ، هواى گيتى گرم‌تر شد ، بر همهء درختان شكوفه‌هاى رنگارنگ شكفتن گرفت .\r\nپيچك‌ها جوانه مىزنند و از باد سخت در تك و تاب‌اند .\r\nبادى كه از درختان بدين سوى وزان است رايحه‌اى دل‌پذير دارد .\r\nدرياچه‌هاى ( پر از ) نيلوفر آبى « 2 » شكوفا مىشود ، ( و هم‌چنين ) چشمه‌سارها ، بركه‌ها ، تپه‌ها ، پرندگان نغمه‌هايى دل‌نشين ساز مىكنند .\r\nآب‌ها به كنار چشمه ( ؟ ) در امتداد كرانهء سبز روان شدند .\r\nروزها مه‌آلودند ، موجودات جان‌دار به منتها درجه در جوش‌وخروش‌اند .\r\n( بايلى )\r\nدر مرالباشى ( در خاور كاشغر ) ، آثار مكتوبى به دست افتاده كه زبانش مسلما يك گويش سكايى است . شكى نيست كه چندين گويش سكايى وجود داشته . از آن عده از اين گويش‌ها كه در سرزمين هندوستان بدان سخن گفته مىشده تقريبا هيچ به‌جاى نمانده است . در زمينهء پژوهش‌ها و بررسىهاى اسناد سكايى ، بيش از همه ، مديون لويمان ، ستن كونو و بايلى هستيم .\r\nدر آسياى مركزى ، تاكنون ، از زبان سارماتى ، كه صورتى جديدتر از گويش‌هاى سكايى است ( از اين گويش‌ها آثار بسيار ناچيزى من‌جمله چند كلمه در نوشته‌هاى هرودوت به‌جاى مانده ) و محتملا نزديك‌ترين خويشاوند زبان خوارزمى است ، چيزى به دست نيامده است . از زبان آسى خاورى ميانه فقط چند كلمه به خط يونانى در كتيبهء مقبره‌اى در دست داريم كه در\r\n\r\n\r\n","description":"","footnote":"\r\n( 1 ) .  Rama  در اساطير هندى ششمين تجسد و يشنو است . ( - دايرة المعارف فارسى )\r\n( 2 ) . نيلوفر آبى ، در ايران باستان و به‌طور كلى در شرق باستان ، مظهر پاكى و زيبايى بوده است .\r\n","page_name":" 105 ","page_number":115},
  {"content":"\r\n\r\nحوضهء رودخانهء زلنچوك ، در ناحيهء كوبان « 1 » ، كشف شده و مربوط به سدهء 11 - 12 است . از شكل لغاتى كه در آن‌جا به كار رفته مىتوان استنباط كرد كه اين لغات مراحل ابتدايى گويش امروزى ديگورى ( آسى باخترى ) بوده است . فتح باب موفقيت‌آميز مطالعات دربارهء آسى خاورى به وسيلهء هوبشمان و ميلر « 2 » شد و دانشمندان شوروى و ، بيش از همه ، ابايف به پيش‌رفت‌هاى قابل توجهى در آن نائل آمدند .\r\n\r\n\r\n","description":"","footnote":"\r\n( 1 ) . رود عمدهء ناحيهء شمال غربى قفقاز .\r\n( 2 ) .  Vsevolod Miller \r\n","page_name":" 106 ","page_number":116},
  {"content":"\r\n\r\n\r\n4 دوران تطور به سوى ادبيات فارسى درى\r\n\r\nپيش‌روى اسلام و مراحل آغازى فارسى درى\r\nپس از برافتادن دولت ساسانيان ، اشاعهء تدريجى اسلام در ايران آغاز شد ، و همگام با آن ، عربى نيز ، كه زبان متن‌هاى مقدس آن است ، رونق يافت . واژه‌هاى تازى به زبان فارسى راه يافت . ايرانيان ، به تدريج آيين حضرت محمد ( ص ) را پذيرفتند ؛ چنان‌كه ، با گذشت زمان ، پيروان كيش زرتشت در اقليت ماندند و دسته‌اى از آنان به هندوستان مهاجرت كردند . در شمال ايران ، شاه‌زاده‌نشين‌هاى بومى ، تا اواسط سدهء پانزدهم ، موجوديت خود را حفظ كردند و بازماندگان دودمان‌هاى نجباى درجهء اول دوران ساسانى در اين نقاط فرمان‌روايى داشتند . در آن‌جا ، فارسى ميانه ، دست‌كم تا سدهء يازدهم ، مخصوصا در كتيبه‌هاى باعظمت ( ميل رادكان ) به كار مىرفت . ايرانيان به خدمت تازيان درآمدند و در امور ديوانى و دربار غالبا شاغل مقام‌هاى مهمى بودند ( برمكىها ) . بالاخص ، سازمان ادارات دارايى ، در دوران امويان ( 661 - 750 ) ، در كف كارمندان ايرانى بود . در دوران عباسيان ، از سال ( 750 به بعد ) ، فعاليت عنصر ايرانى فزونى مىيابد ؛ مخصوصا ، در قيام‌هايى كه غالبا برپايهء نهضت‌هاى سوسياليستى صورت مىگيرد . اكثريت ايرانيان مسلمان دانشور ، در نهان ، به آيين كهن يا مانويت رغبتى دارند و ، مكرر ، مورد تعقيب خلفاى متعصب قرار مىگيرند . شگفت آن‌كه ، همان مردانى كه ترجمهء مهم‌ترين و تكامل‌يافته‌ترين پديده‌هاى ادبى فارسى ميانه را به تازى بر عهده داشتند\r\n\r\n","description":"","footnote":"","page_name":" 107 ","page_number":117},
  {"content":"\r\n\r\nدر شمار اين دسته بودند . بزرگ‌ترين آنان روزوه ، پسر دادويه ، بود كه به نام اسلامى خود عبد اللّه بن مقفع ( مقتول به سال 757 ) بيش‌تر شهرت دارد و ترجمهء پنگ‌چتنترا « 1 » ، تأليف برزويه ، و وقايع‌نامهء خوتاى نامك ، تأليف دانشور ، را به تازى برگرداند . ترجمهء تازى خوتاى نامك ، بعدها ، براى دانشمندان تازى و فارسى درى مأخذ اصلى اطلاعات دربارهء گذشتهء ايران گشت . زرتشتيان مطلع از ادبيات كهن ، گاه‌به‌گاه ، مورد عنايت شاهان ترك و ايرانى قرار مىگرفتند تا مجموعهء روايت‌هاى قديمى را براى آنان ترجمه كنند و ، مخصوصا ، به دلخواه ايشان ، در آن تغييراتى دهند كه مؤيد قانونى بودنشان باشد . بسا اميران ، شاهان و سلطان‌هاى ترك‌نژاد كه ، با شگفتى آميخته با رضايت خاطر ، به وسيلهء اين متن‌ها اطلاع حاصل كرده‌اند كه نسبشان ، به خط مستقيم ، به جمشيد ، منوچهر ، اسفنديار يا شخصيت‌هاى ديگرى از اساطير باستان و يا دست‌كم به ساسانيان مىرسد . اين دسته از زرتشتيان ، حوالى سال 950 ، وقايع‌نامه‌اى را ترجمه كردند كه فردوسى براى تأليف شاهنامه از آن سود جست .\r\nفارسى ميانه ، در همان نيمهء دوم دوران ساسانيان ، هم از لحاظ دستگاه صوتى و هم از لحاظ صورت‌هاى صرفى و ساختمان جمله‌ها ، دستخوش دگرگونى تدريجى شده بود و مراحل آغازى زبان‌ها و گويش‌هاى ايرانى نو تكوين مىيافت . تا به امروز ، جزئيات اين تحول ، چنان كه بايد ، روشن نيست ؛ ولى ، روىهم‌رفته ، مىتوان گفت كه كهن‌ترين صورت زبان ادبى فارسى نو ، كه آن را به اصطلاح زبان درى مىگويند ، در سدهء هفتم هم وجود داشته است . تا پايان سدهء دهم ، تحول فارسى درى بدان پايه است كه ثمره‌هاى تكامل‌يافته‌اى ، چون شعرهاى رودكى و دقيقى و مخصوصا حماسهء بزرگ شاهنامهء فردوسى ، شايسته‌ترين اثرى كه ضمن داستان‌سرايى پيشينيان را بزرگ مىدارد ، به بار مىآورد . ولى ، هنوز ، در سدهء دهم ، در استخر ، كسانى بودند كه مىتوانستند كتيبه‌هاى منقوش بر آثار ساسانيان را بخوانند . گواهى بر اين مدعا كتيبه‌اى از عضد الدوله از سلسلهء آل بويه است كه به فرمان او ، به سال 955 ، به زبان عربى و خط كوفى ، در تخت‌جمشيد باستانى ، فراهم شده . در اين كهن‌ترين كتيبهء اسلامى در قلمرو ايران ، امير گزارش فتح اصفهان و خراسان را با عبارت زير پايان مىدهد :\r\n« وى فرمان داد مردى را به حضورش بياورند كه مىتوانست همهء كتيبه‌هاى منقوش بر اين بناها را بخواند » . براى ما معلوم نيست كه منظور وى از اين كار چه بوده ؛ لكن ، قدرمسلم اين است كه مرد نام برده از بازپسين كسانى بوده كه مىتوانسته‌اند گفته‌هاى سخيف و بىحلاوت\r\n\r\n\r\n","description":"","footnote":"\r\n( 1 ) .  Pancatantra \r\n","page_name":" 108 ","page_number":118},
  {"content":"\r\n\r\nشاهان گذشته را خوانده براى مستمعان معنى كنند . و بعيد نيست كه به همين علت هم عضد الدوله با اين صراحت به وى اشاره مىكند ؛ زيرا ، اين كتيبه‌خوان گم‌نام ، در كشور وى ، به منزلهء كلاغى سفيد بوده است . باوجود آن‌كه ، در آن اوان ، كسان زيادى بودند كه با كتاب‌هاى فارسى ميانه آشنايى داشتند ، اين زبان ديگر به دوران گذشته تعلق داشت و آينده از آن وارث آن ، فارسى درى ، بود .\r\n\r\n","description":"","footnote":"","page_name":" 109 ","page_number":119},
  {"content":"\r\n . \r\n","description":"","footnote":"","page_name":" 110 ","page_number":120},
  {"content":"\r\n\r\n\r\nتاريخ ادبيات فارسى درى تا آغاز سدهء بيستم تأليف يان ريپكا\r\n\r\n","description":"","footnote":"","page_name":" 111 ","page_number":121},
  {"content":"\r\n . \r\n","description":"","footnote":"","page_name":" 112 ","page_number":122},
  {"content":"\r\n\r\n\r\n1 مقدمه\r\n\r\nزبان فارسى نو ( درى ) « 1 »\r\nزبان ادبى فارسى درى ، كه قدمت آثار مكتوب آن به سدهء 1 ه / 7 م مىرسد ، بر مبناى فارسى ميانهء جنوب باخترى ، كه در عهد ساسانيان منبع اصلى زبان دربارى و مكاتبات رسمى و طبقات بالا بود ، تكامل يافت . اين زبان از يك سو عناصرى از ديگر گويش‌هاى ايرانى را پذيرفته ؛ از سوى ديگر ، دستخوش دگرگونىهاى طبيعى خود بود . اين زبان جنوب باخترى را در كتيبه‌هايى از ساسانيان مىبينيم كه به پارسيك نوشته شده و نيز بعضى از قطعات مانوى كه در تورفان يافت شده به اين زبان است كه ، به‌علت شباهت با زبان ساسانيان ، « فارسى ميانهء جنوب باخترى اسناد تورفان » ناميده مىشود . فارس ، از همان دوران هخامنشيان ، مركز فرهنگ ايران باخترى و سنت‌هاى دولتى و فرهنگى بود و در دورهء ساسانيان از لحاظ دينى نيز ، مركزيت يافت . دگرگونىهاى صوتى هم ، كه در نتيجهء آن فارسى ميانه به‌صورت كهن‌ترين شكل زبان ادبى فارسى درى درآمد ، در دوران ساسانيان ( تا 650 م ) روى داد . در سدهء هفتم ، تكامل زبان ، بدين صورت ، تقريبا پايان يافته بود . وجه امتياز فارسى ميانه از گويش‌هاى ايرانى باستان در اين است كه زبان از حالت صرفى ، كه در آن پسوندها تعيين‌كنندهء معنى بود ،\r\n\r\n\r\n","description":"","footnote":"\r\n( 1 ) . در متن اصلى ، همه‌جا اصطلاح « فارسى نو » به كار رفته ؛ ولى ، در ترجمه ، « فارسى درى » به‌جاى آن گذاشته شده است .\r\n","page_name":" 113 ","page_number":123},
  {"content":"\r\n\r\nخارج شده عوامل ديگرى جانشين اين پسوندها مىشود . بنابراين ، اختلاف بين فارسى ميانه و فارسى درى به مراتب كم‌تر از فارسى ميانه و فارسى باستان است . مجموعهء لغات فارسى درى ، از همان دوران ساسانيان ، تحت تأثير گويش‌هاى ايرانى بود ؛ خاصه گويش‌هاى شمال باخترى ايران ( مادى ) كه ، از سدهء دوم ق م ، خود ، به شدت ، تحت تأثير اشكانيان كه به فرمان‌روايى رسيده بودند قرار داشت . درحالىكه گويش‌هاى محلى فارس از نفوذ گويش‌هاى كشورهايى كه روزگارى پارتى بود مصون بود ، صورت‌هاى ادبى زبان فارسى عناصر شمال باخترى را مىپذيرفت . از اين‌رو ، ميان گويش‌هاى محلى جنوب باخترى فارس و زبان ادبى فارسى تضادى پديد آمد .\r\nپس از برافتادن دولت ساسانيان ، چشم اميد ملت ايران براى داشتن آينده‌اى بهتر به نقاطى دوخته شد كه استيلاى تازيان به سختى و كندى در آن پيش مىرفت . از آن جمله شمال خاورى ايران بود كه ، از همان سدهء هشتم ، اشتياق براى به دست آوردن مجدد خودمختارى گذشته به‌صورت قيام‌هاى كوچك و بزرگ در آن جلوه‌گر شده بود و دولت طاهريان ، كه نخستين دولت اسلامى ايرانى بود ، به سال 822 در آن‌جا تأسيس شد و ادبيات فارسى درى هم به مفهوم واقعى خود ، دست‌كم هم‌زمان با اين دولت ، پديد آمد . وضع زبان‌هاى ايرانى را در حوالى سال 750 ابن مقفع 1 براى ما بيان مىكند . بنا به گزارشى كه از وى در الفهرست نقل شده در ماد و آذربايجان به پهلوى ، در فارس به فارسى ، و در شرق به درى سخن مىگفتند .\r\nدرى زبان اوليهء روزمرهء طبقهء حاكمهء دوران ساسانيان و زبان دربارى در مقر سلطنت ، يعنى مداين ، و بىگمان ، زبان محاوره و مكاتبهء كليهء مقامات دولتى بوده است . عواملى چند باعث شد كه زبان درى ، در خاور ايران ، كه به تدريج شهر بلخ مركز بازرگانى آن گشت ، نضج يابد .\r\nاين عوامل عبارت بود از سير قهقرايى زبان پارتى در خراسان ، كه سرانجام به از ميان رفتن آن انجاميد ؛ تسلط نهايى ساسانيان بر اين خطه ، پس از سقوط دولت هياطله ، در دوران خسرو اول انوشيروان ، در سدهء ششم ؛ ورود مهاجران مانوى بر اثر تعقيب ساسانيان ؛ و پس از آن ، مهاجرت زرتشتيان در زير فشار تازيان . بدين ترتيب ، درى نخستين صورت زبان ادبى فارسى نو ، در فاصلهء ميان سدهء هفتم و سدهء دهم ، بوده و زبانى است كه با زبان جبال مادى « 1 » و زبان جنوب خاورى در فارس متفاوت است و در برابر نفوذ عناصر تازى موجوديت خود را به سرسختى\r\n\r\n\r\n","description":"","footnote":"\r\n( 1 ) . مقصود همان جبال يا بلاد الجبل است كه شامل تمام بلاد واقع در ايالت قديم ماد بوده و تازيان آن را به اين نام مىخواندند .\r\n","page_name":" 114 ","page_number":124},
  {"content":"\r\n\r\nحفظ كرده است . زبان ادبى فارسى درى با پذيرش عناصر گويشى گوناگون ، به تدريج ، غنى گشته و در نخستين مرحلهء آن ، اندك‌اندك ، همگى بقايايى كه از زبان فارسى ميانه در آن به جاى مانده از ميان مىرود . صورت‌ها يا ساختمان‌هاى كهنه‌اى كه گاه‌به‌گاه در آثارى مانند شاهنامه يا ويس و رامين به چشم مىخورد صرفا بر اثر وابستگى اين آثار با مآخذ فارسىشدهء فارسى ميانه و سنت‌هاى ملى است . براى درك اين معنى ، بايد توجه داشت كه نخستين آفرينندگان ادبيات فارسى درى و آنان كه نامشان با اولين مكتوب فارسى نو پيوند دارد از كجا برخاسته‌اند : اينان مردم مرو ، هرات ، بلخ ، گرگان ، طوس ، بادغيس و سغد بوده در سيستان ، خراسان و ماوراء النهر دست به كار بودند . زبان فارسى درى ، متقابلا ، بر زبان فارسى ميانهء پارسيان ، از لحاظ نوشتن اصوات ملفوظ در ادبيات زرتشتى ( پازند ) ، تأثير كرده است . در سدهء 4 ه / 10 م به تدريج ، در باختر ايران ، كه زير فرمان آل بويه است ، ادبيات فارسى درى تشكيل و صورت مىيابد . زبان ادبى استحكام يافته زبان عمومى سراسر ايران مىشود . البته ، نمىتوان ادعا كرد كه زبان ادبى فارسى درى ادامهء منحصربه‌فرد گويش معينى از فارسى ميانه است ؛ زيرا ، هرچه باشد ، زبان‌هاى ادبى پديده‌هايى هستند كه از عناصر برگزيدهء زبان‌هاى گوناگون درست شده‌اند ؛ ولى ، اين‌قدر مىتوان گفت كه مبانى زبان فارسى درى اصلا از جنوب باخترى است و با گويش‌هاى سلسله‌هايى كه از به دو آغاز تاريخ ايران ( هخامنشيان و بعدها ساسانيان ) فرمان‌روايى داشته‌اند هم‌بستگى دارد . به اين گويش‌ها ، به مرور زمان ، عناصر بسيارى از زبان‌هاى شمال باخترى و به مقدار كم‌ترى از خاور افزوده شده است . ايرانيان متجدد اصطلاح درى را براى زبان ادبى خود احيا كرده‌اند ؛ ولى ، بايد توجه داشت كه مفهوم اوليهء اين اصطلاح زبان روزمرهء حكومت غير دينى در اواخر دوران ساسانيان است ؛ آن‌چنان كه تا آغاز نخستين شكوفايى ادبيات فارسى نو در دربار سامانيان ، در ايران شمال خاورى ، به‌صورت ادبى زبان فارسى درى شكل گرفته بود .\r\n\r\nگرايش فارسى درى به تازى 2\r\nزبانى كه ايران دوران اسلامى با آن نگارش را آغاز مىكند ، از لحاظ صرفى ، از ابتدا تا به امروز ، در مرحلهء ثابتى از تكامل باقى مانده است و فقط ، گاه‌به‌گاه و به تدريج ، صورت‌هاى نسبتا كهنه يا كوتاه‌تر و ساده‌تر شده و يا به كلى متروك مىشود ؛ ولى ، از لحاظ گنجينهء لغات ، دگرگونىهاى بيش‌ترى به چشم مىخورد . مجموعهء كهن لغات ديگر وافى به نيازمندىهاى\r\n\r\n","description":"","footnote":"","page_name":" 115 ","page_number":125},
  {"content":"\r\n\r\nنوين نيست . در زندگى نوين ، پاره‌اى از اصطلاحات كه به علت‌هاى سياسى و دينى زايد گشته طرد مىشود ، بدون آن‌كه بر اثر آن زبان فارسى - در مقايسه با زبان عربى كه استعداد شكل‌پذيرى شگفتى دارد - به قدر كافى انعطاف‌پذير شده باشد ؛ خاصه كه در زبان عربى اصطلاحات حاضر و آماده‌اى در دسترس قرار دارد كه به مراتب رساتر از اصطلاحات فارسى است . بدين ترتيب ، مىتوان نفوذ تدريجى ولى مداوم واژه‌هاى تازى را در فارسى درى از نخستين مراحل تاكنون تعقيب كرد ؛ نفوذى كه در نتيجهء آن زبان فارسى به‌صورت زبانى مخلوط درآمده است . اين آميختگى بالاخص در شيوهء بيان طبقات بالاتر و در سراسر ادبيات كه ساخته و پرداختهء آنان است نمايان است . گويش‌هاى عاميانهء محلى ، بر خلاف آن ، كم‌تر دستخوش آميختگى با زبان تازى است . اين اختلاط ، كه روزبه‌روز بيش‌تر به افراط و مبالغه مىگرايد و در پايان دوره مغولان به اوج خود مىرسد ( و در حقيقت چيزى جز نفوذ زبان بين‌المللى عربى در زبان فارسى نيست ، بدون اين‌كه ساختمان اين زبان را تغيير دهد ) ، در عهد تيموريان نيز از بين نرفته ، حتى ، پس از صفويه نيز برجاست . ولى ، بايد مكرر تأكيد كرد كه اين گويش متكلف فقط براى مشتى افراد باسواد قابل فهم بود . در خلال اين احوال ، مقدارى واژه‌هاى تركى و مغولى 3 نيز به زبان راه يافت . توجهى هم كه رنسانس صفويه ، با متحد ساختن كشور از لحاظ سياسى ، به نيازمندىهاى ملت مىكند ، صرفا ، به ملاحظات سياسى و مذهبى است . آنان ادبياتى پديد مىآورند كه براى همگان قابل درك و منظور از آن تبليغ براى مذهب شيعه است . آشفتگىهاى عظيم سدهء هجدهم منشأ تحول سريعى است كه ، در قرن نوزدهم ، به‌صورت روىگردانى از عربى ، كه گرايش بدان به كمال افراط رسيده ، و هم‌چنين خوددارى از به كار بردن سبك‌هاى مغلق و نگارش سراسر مبالغه ظاهر مىشود . باوجود اين ، نه در آن هنگام و نه در هيچ زمانى پيش از آن ، تحولات حاصل در نثر و نظم همگام نبود ؛ ولى ، نبايد مختصات عمومى يك دورهء معين را ، بىقيدوشرط ، به عنوان معرف آن دوره بپذيريم .\r\nحتى در دوران‌هايى هم كه سبك‌هاى متكلف و به كار بردن واژه‌هاى تازى به حد اعلى متداول بود ، استادانى بودند كه سبك‌هاى نسبتا ساده را مىپسنديدند و برعكس . انقلاب ايران و توجه با اروپا سبك‌هاى متكلف را به يك‌باره ريشه‌كن مىسازد و به كار بردن واژه‌هاى دخيل تازى را ، به اندازهء معقول و پرهيزناپذيرى ، محدود مىسازد 4 .\r\nسادگى فوق العادهء صرف و نحو زبان فارسى و آميختگى با واژه‌هاى تازى آن را ، از همان ابتدا ، به‌صورت زبان بين‌المللى خاورزمين مسلمان درآورده است .\r\n\r\n","description":"","footnote":"","page_name":" 116 ","page_number":126},
  {"content":"\r\n\r\n\r\nرابطهء گويش‌ها با ادبيات فارسى درى\r\nتا آن هنگام كه ايرانىهاى باخترى ( ايرانىها ) و ايرانىهاى خاورى ( تاجيك‌ها ) از يكديگر جدا نشده بودند ، زبان ادبى مشتركى وجود داشت كه ، البته ، دستخوش پاره‌اى تحولات تاريخى بود و در هر ناحيه‌اى هم برخى وجوه مميز خاص خود را داشت . ولى ، اين يگانگى داراى استثناهايى است . استقلال طبرستان ، كه بيش از ديگر سرزمين‌ها پاييد ، سبب شد كه اديبان آن‌جا ، تا ديرگاه ، گويش‌هاى استان خود را به كار برند ( مثلا ، نسخهء اصلى مرزبان‌نامه « 1 » و اثر منظوم نيكىنامه از همان مؤلف ، امير پازوارى شاعر و برخى ديگر از دوران‌هاى بعدى ) .\r\nبراون 5 يك رديف شاعران را كه به دور قابوس گرد آمده بودند نام مىبرد كه به گويش طبرى سرايندگى كرده‌اند ، ولى ، در تذكره‌ها ، مطلقا نام آنان نيامده است .\r\nكپرولو شاعرى به نام محمد بن سعيد بيهقى را از سدهء 3 ه / 9 م ذكر مىكند كه به گويش بيهق ، يعنى سبزوار امروز « 2 » شعر مىسروده است 6 نثر انصارى « 3 » 7 به گويش هرات بوده و بينايى ( بنايى ) « 4 » قصيده‌اى به اين گويش دارد . از سعدى و حافظ چند بيتى به گويش شيرازى در دست داريم « 5 » و از ناصر الدين خطيب قصيدهء ملمعى به عربى و فارسى شيرازى ( مربوط به\r\n\r\n\r\n","description":"","footnote":"\r\n( 1 ) . - « نثر دورهء سلجوقى » ، « ادبيات محض » .\r\n( 2 ) . دقيق‌تر بگوييم : بيهق ناحيه‌اى در خراسان بوده كه سبزوار از شهرهاى آن بوده است .\r\n( 3 ) . « تصوف ، شاعران رباعىسرا » .\r\n( 4 ) . « تغزل و داستان‌سرايى در دورهء تيموريان » .\r\n( 5 ) . از سعدى :\r\n پر هفطا ثله جونى مىكند * عشغ مقرى شخى و بونى چش روشت\r\nزور بايد نه زر كه بانو را * گزرى دوست‌تر كه ده من گوشت \r\nگلستان ، چاپ فروغى ، ص 152\r\n خليلى الهدى انجى و اصلح * و لكن من هداء اللّه افلح\r\nنصيحت نيك‌بختان گوش گيرند * حكيمان پند درويشان پذيرند\r\nكس اشهن داراغت خاطر بريزت * كه تختى عاقلى ده بار ايزت \r\nالى آخر\r\nكليات ، چاپ فروغى ، « كتاب مواعظ ، مثلثات سعدى » ، ص 149\r\nاز حافظ :\r\n سبت سلمى بصدغيها فؤادى * و روحى كل يوم لى ينادى\r\nنگارا بر من بيدل ببخشا * و واصلنى على رغم الاعادى\r\nحبيبا در غم سوداى عشقت * توكلنا على رب العباد\r\nكه همچون مت ببوتن دل واى ره * غريق العشق فى بحر الوداد \r\nالى آخر\r\nحافظ ، قزوينى ، غزل 438\r\n","page_name":" 117 ","page_number":127},
  {"content":"\r\n\r\nپيش از 782 ه / 1 - 1380 م ) 8 در دست است . شاعران دانشمند دوران‌هاى بعدى گويش‌هاى محلى را غالبا به مناسبتى براى سرودن هزليات يا هجويات به كار مىبردند ، مانند عبيد زاكانى ، بسحاق ، قارى ، صبوحى بيرجندى و جز آنها . آثار چند تن از شاعرانى را كه صرفا به گويش‌هاى محلى سرايندگى كرده‌اند بايد در رديف ابداعات عاميانه به شمار آورد ( مثلا باباطاهر ، شرفشاه گيلانى ، امير پاوزارى و جز آنها ، و نيز شاه عاشق ، قنادى از اهالى شيراز ، كه دكتر غنى از وى نام برده ، بىگمان از اينان به شمار است ) 9 . ابيات عاميانه را فهلويات 10 مىنامند . لازم است كه در پايان به لهجهء كهن يهوديان ايران ، كه داراى ادبيات دينى توراتى به خط عبرى است ، اشاره‌اى شود .\r\n\r\nخط « * »\r\nيكى از نتايج پيش‌روى تازيان و نفوذ اسلام در ايران رواج تدريجى خط عربى بود . اين خط ، نسبت به خط پيچيدهء فارسى ميانه ( پهلوى ) ، اين مزيت را داشت كه فوق العاده ساده بود ، چنان كه پذيرفتن آن موجب پيش‌رفت شد . زبان فارسى صداهاى حلقى عربى را ، كه بدان احتياج نداشت ، رها كرد ؛ ولى ، روىهم‌رفته الفبا را همان‌طور كه بود پذيرفت . به‌جاى چند حرف بىصداى مهم فارسى ( پ ، چ ، گ ) ، كه در عربى وجود ندارد ، در به دو امر ، چند حرف نزديك به آن ( ب ، ج ، ك ) به كار رفت و تمييز دقيق‌ترى بعدا انجام گرفت ( جديدترين مورد ك و گ است ) . الفباى عربى فاقد مصوت‌هاى كوتاه است ، ولى اين نقيصه مانع تغيير خط نشد ؛ زيرا ، همين اشكال در خط پهلوى هم وجود داشت ؛ ولى ، به‌هرحال ، طول مصوت‌ها نشان داده مىشود و همين فراوانى مصوت‌هاى بلند شاخص زبان پهلوى است . بدين ترتيب ، خط عربى ، روىهم‌رفته به‌صورت وسيلهء خوبى درآمد ؛ ولى ، نمىتوان انكار كرد كه ، بر اثر نقايصى كه برشمرديم ، تلفظ قديم ، در بعضى موارد ، فراموش مىشد و در مواردى ديگر تلفظى نادرست جاى آن را مىگرفت . يك نقص عمده نارسايى الفباى فارسى در نماياندن اضافات ( اضافهء ملكى و تخصيصى ، اضافهء وصفى ) است . املاى كلمات عربى در خط فارسى بىتغيير مىماند ؛ ولى ، اين امر تأثيرى بر تلفظ عادى اصواتى كه براى ايرانيان ناشناس است ندارد و ، به اين واسطه ، اينان كلمات عربى را نيز به روش فارسى تلفظ مىكنند . تحولات اجتماعى و دينى كه در ايران رخ داد بر اين الفبا ، كه به تدريج ساخته و پرداخته مىشد ، بىتأثير ماند و اين كيفيت ، صرف‌نظر از موارد بسيار جزئى غيرقابل ذكر ، هنوز هم ادامه دارد .\r\n\r\n\r\n","description":"","footnote":"\r\n( * ) اين مقاله فقط در متن انگليسى آمده است .\r\n","page_name":" 118 ","page_number":128},
  {"content":"\r\n\r\nخط عربى از كوتاهى و زيبايى فوق العاده ، يعنى دو عاملى كه خط لاتين فاقد آن است ، برخوردار است . هنرمندان به زودى متوجه اين زيبايى شدند و خوش‌نويسى را به‌صورت يكى از بلندمرتبه‌ترين هنرهاى ايرانى درآوردند . خوش‌نويسى ، مينياتور ، صحافى و كاغذسازى دست به دست هم داده فرصت‌هايى عالى براى كتاب دوستان فراهم ساخت . ايرانيان در اين زمينه هم استادى خود را به منصهء ظهور مىرسانند . عامل زيبايى اين خط ، از نظر سخن‌پردازان ، يعنى شاعران ، نيز دور نماند كه گاهى مضامين شعرى مورد نظر را با شكل حروف مرتبط مىساختند « 1 » . اگر چنين شعرى به خط لاتين يا سيريلى نوشته شود ، تأثير خود را از دست مىدهد ؛ زيرا ، در اين‌گونه موارد شكل حرف از معناى مورد نظر شاعر تفكيك‌ناپذير است . زيان بزرگ‌تر ناشى از اين « مزيت » آن است كه اين خط يك نوع تندنويسى و كوتاه‌نويسى است كه بر امكان ايجاد ابهام در درك معانى كلمات مىافزايد . به علاوه ، اشكالاتى كه در راه يادگيرى خط فارسى و تطبيق دادن آن با مقتضيات صنعتى فنون چاپ وجود دارد ( حروف دست‌نوشته و چاپى باهم تفاوتى ندارد ) و عدم امكان نماياندن اختلافات جزئى صداها و ثابت نگه داشتن ارزش آنها نيز حائز كمال اهميت است . اين هردو عامل براى استاندارد كردن زبان و نماياندن انحرافات آن از استاندارد ، بالاخص به مفهومى كه ( در ادبيات امروزى ) در زبان عاميانه مورد نظر است ، و هم‌چنين ، از نظر لهجه‌شناسى ، اهميت فراوان دارد .\r\nاين بود علل اصلى اقدامى كه ملت‌هاى ترك و تاجيك‌ها براى رهانيدن خويش از اين اشكالات به عمل آوردند ؛ بدين ترتيب كه ترك‌هاى عثمانى خط لاتينى و تاجيك‌ها و ملت‌هاى ترك اتحاد جماهير شوروى خط سيريلى را جانشين خط فارسى كردند . در ايران نيز تعداد افرادى كه خواستار اصلاح خط بودند كم نبود . ميرزا ملكم خان ( 1833 - 1905 ) نخستين كس از اين دسته بود . بىشك ، امروزه ، شمارهء اينان رو به افزايش است . ايرانيان ، بر خلاف تاجيك‌ها كه قاطعانه عمل كردند ، به كوشش‌هايى كه در اين زمينه مىشود چندان روى خوش نشان نمىدهند . محافظه‌كارى ، حرمت سنتى كه بيش از هزار سال قدمت دارد ، ادبيات پرارج كلاسيك ، توجه به محاسن اين خط ، كه در بالا بدان اشاره شد ، و بسيارى نكات ديگر عواملى است به مراتب نيرومندتر از انگيزه‌هايى كه اصلاح خط را ايجاب مىكند ، حتى\r\n\r\n\r\n","description":"","footnote":"\r\n( 1 ) .\r\n نيست بر لوح دلم جز الف قامت دوست * چه كنم حرف دگر ياد نداد استادم \r\nحافظ ، قزوينى ، غزل 317\r\n","page_name":" 119 ","page_number":129},
  {"content":"\r\n\r\nاگر اين اصلاح جز تغييراتى چند نباشد . خارجيان به هيچ‌وجه نبايد از اين طرز قضاوت ايرانيان بىخبر بمانند .\r\nلازم به تذكر است كه ادبيات يهودى - فارسى ، از ديرباز ، كه به خاطر نيايد ، از خط عبرى استفاده كرده است .\r\n\r\nخصيصه‌هاى ملّى\r\nخصيصه‌هاى ملى هر قوم عامل فوق العاده مهمى است كه شيوهء زيستن و انديشيدن آن قوم بر آن استوار است . اين عامل است كه ملتى را از ملت‌هاى ديگر متمايز ساخته به هر ملتى وجوه امتياز آن را مىبخشد . طبيعى است كه اين عامل در ادبيات نيز جلوه‌گر مىشود . ولى ، ما ، در اين جا ، از تمام آنچه با خصايص ملى رابطهء مستقيم دارد ، فقط چند نكتهء برجسته را مىتوانيم بيان كنيم .\r\n\r\nفكر اتحاد و قطب مقابل آن ، حكومت‌هاى محلى\r\nسراسر تاريخ ايران عبارت از قدرت‌نمايىهاى مداوم نيروهاى پراكنده‌كننده و مجتمع‌كننده است . ولى ، هرگاه و به هر نحو كه ايران ( مقصودم در درجهء اول ايران به معناى اخص يعنى ايران امروزى است ) متلاشى گشته ، همواره ، مجددا ، راهى براى وحدت خود يافته است .\r\nبىگمان ، علاوه بر اوضاع اقتصادى موقعيت جغرافيايى نيز در اين كيفيت مؤثر بوده است . دور نيست كه تا حدى زبردستى ايرانيان در ادارهء امور سياسى نيز ، كه جاحظ ( وفات : 255 ه / 869 م ) آن را در مورد ايرانيان دورهء ساسانى باتوجه خاصى مىستايد ، از اين لحاظ ، در نهان ، نقشى ايفا كند . اين زبردستى ايرانيان حتى بعدها نيز ، هنگام فرمان‌روايى سلسله‌هايى كه تقريبا همه بيگانه بودند ، پايدار ماند ؛ زيرا ، هرچند كه جنگ‌ها را غاصبان تاج‌وتخت برمىانگيختند ، كشور را مردانى ايرانى اداره مىكردند كه ، بىگمان ، احساسات به‌هم‌پيوستگى سياسى و ميهن‌پرستى ملى در نهادشان سرشته بود و ريشه‌هايى ژرف داشت . لكن ، در سرزمين ايرانيان شمال خاورى ، يعنى تاجيك‌ها ، كه از ديرباز كمابيش آزاد بوده حتى گاه‌به‌گاه بر ديگر نواحى برترى داشت ، اندك‌اندك وجوه متباينى پديد آمد .\r\nتمايل ايرانيان به وحدت ملى ، به‌صورت يگانگى زبان و انديشه در ادبيات فارسى جلوه‌گر گشت . حتى نظامى ، با آن‌كه از مردم قفقاز بود و در حاشيهء كشور در سرزمينى جداشده\r\n\r\n","description":"","footnote":"","page_name":" 120 ","page_number":130},
  {"content":"\r\n\r\nمىزيست ، جز اين نمىانديشد و ايران را دل زمين « 1 » خطاب مىكند 11 . هرچند كه اختلاف اقوام و قبايلى كه در ايران ساكن بودند ، بىشك ، تفرقهء آنان را تسهيل مىكرد ، فرهنگ ايرانى اين اختلافات را جبران كرده حتى آنان را كه ايرانىنژاد نبودند چنان مقهور و مجذوب مىساخت كه در مواردى بسيار از همان احساسات ايرانيان واقعى برانگيخته بودند . از سوى ديگر ، طبيعى است كه ساكنان سرزمين پهناور ايران كه در مسافات دور از يكديگر به سر مىبرند نمىتوانند آن‌چنان متجانس باشند كه استعدادهاى جسمانى و روانىشان نيز يكسان باشد . از اين‌رو ، نمىتوان ، در ادبيات ، خصيصه‌هاى مربوط به هر ناحيه را ناديده گرفت . با همهء تجانسى كه روىهم‌رفته حكم‌فرماست ، در نواحى مختلف ، از لحاظ ادبى ، تفاوت‌هايى موجود است « 2 » . حتى مورخان ادبى ايرانى نيز سبك‌هاى متفاوتى تشخيص مىدهند ( سبك‌هاى خاورى ، باخترى و هندى ) هرچند كه نظريه‌اى كه در اين‌باره اظهار مىكنند ، ظاهرا ، هنوز به قدر كفايت ، بررسى نشده است .\r\n\r\nگرايش‌هاى شديد دينى و ماهيت آن\r\nتاريخ نشان مىدهد كه ايرانى ، از ديرباز ، كه آغاز آن به تصور نمىآيد ، تا به امروز ، همواره ، ذاتا ، متمايل به روحانيت و معنويت است . اگر جز اين مىبود ، در اين كشور آن همه مجذوبان عوالم دينى و مصلحان و پيروان فرقه‌هاى گوناگون ظهور نمىكردند . اربرى 12 اين معنى را ناشى از رنج‌ها و سرخوردگىهايى مىداند كه در روحيهء ايرانى متانت و آرامشى قابل ستايش و نيز وارستگى نسبت به ماديات پديد آورده است . ولى ، بايد توجه داشت كه ظاهر اين نهضت‌هاى ملى و دينى و خواسته‌هاى مذهبى كه مكرر در ايران برپا و مطرح شده امر را بر ما مشتبه نسازد . معمولا ، شعارهاى دينى به منزلهء پرده‌اى بود كه اعتراض عليه بيدادگرىها و ، به‌طور كلى ، ناهماهنگىهاى اجتماعى را در زير آن پوشيده مىداشتند 13 . مقصود كارل ماركس نيز ، در آن‌جا كه مىگويد سراسر تاريخ شرق به‌صورت دورنمايى از تاريخ دين از پيش چشم ما مىگذرد ، اشاره بدين معنى است 14 . از اين‌رو ، نبايد اين مجذوبان عوالم دينى را صرفا جويندگان حقايق معنوى پنداشت ؛ بلكه ، بايد آنان را ، هم‌چنين ، مردانى دانست كه در\r\n\r\n\r\n","description":"","footnote":"\r\n( 1 ) .\r\n همه عالم تن است و ايران دل * نيست گوينده زين قياس خجل\r\nچون‌كه ايران دل زمين باشد * دل ز تن به بود يقين باشد \r\nتحليل هفت‌پيكر نظامى ، دكتر معين ، تهران ، 1338 ، بخش اول ، ص 110\r\n( 2 ) . - مفهوم « ادبيات فارسى درى » .\r\n","page_name":" 121 ","page_number":131},
  {"content":"\r\n\r\nاين جهان نيز خواستار نظمى عادلانه‌ترند ( مثلا فرقهء اسماعيليه ، در ميان بنيان‌گذاران سلسلهء صفويه ، در پايان سدهء سيزدهم ، من‌جمله پيروان اخوان الصفا بودند كه قتل فرمان‌روايان آن عصر را مباح دانسته واجد بعضى از خصوصيات مرام اشتراكى بودند ؛ بابىگرى و غيره نيز از اين قبيل است ) . به همين واسطه هم زنديقان و ملحدان به آسانى قادر به يافتن پيروانى براى خود بودند ؛ ولى ، به هر تقدير ، مسلم اين است كه احساسات شديد دينى در ايران ، به سهولت و تا سرحد تعصب كوركورانه ، برانگيخته مىشود و اين مسئله ، در طبقات پايين ، ناشى از نادانى و ، در مورد روحانيان ، بر اثر انگيزه‌هاى درونى و يا براى در دست نگه داشتن زمام قدرت است . در اين مورد ، تودهء ملت را روحانيان و خود اينان را طبقهء حاكمه برمىانگيزند . اشتياق ايرانى به ماجراهاى دينى در ادبيات آكنده از عرفان او در كمال وضوح به چشم مىخورد .\r\nامروز هم ايرانى به بحث و گفت‌وگو در اين زمينه رغبتى دارد و اين خود يكى از دلايل تعلق خاطرى است كه ايرانى از ديرباز به شعر و ادب دارد زيرا ، در آن تصويرى از خود مىبيند ؛ وى ، مسلما ، اين دليل بر آن نيست كه همهء شاعران صوفى باشند .\r\n\r\nتشيع\r\nايرانى خود را به سهولت با اسلام تطبيق داد ، لكن اين آيين را به‌صورت دلخواه خود درآورد . با آن‌كه محمد غزالى ( وفات : 505 ه / 1111 م ) ، كه بين علماى سنت مقامى شامخ دارد ، از بزرگان ايران است ؛ ايرانى ديگر مؤمن به اين مذهب نيست . دانشمندان ايرانى ، بر خلاف ، از ديرباز در مطالعه و تحقيق دربارهء اصول عقايد تشيع سهمى به‌سزا داشته‌اند ، مخصوصا پس از روى كار آمدن صفويه كه مذهب شيعهء دوازده امامى آيين رسمى و منحصربه‌فرد قلمرو آنان اعلام شد . اين تمايل كهن به تشيع دو جنبهء مهم از خصايص ملى ايران را روشن مىسازد كه عبارت است از تمايلات ملى ( ناسيوناليسم ) و هواخواهى از رژيم سلطنتى قانونى . مظاهر احساسات ملى پشت كردن آگاهانه به همهء آن چيزهايى است كه رنگ تازى دارد و جلوه‌گاه هواخواهى از رژيم سلطنتى عقيدهء كهن ايرانى كه « فر » ، يعنى « فروغ مجد و شوكتى است كه پادشاهان و قهرمانان را دربر گرفته به آنان حق قانونى مىبخشد » و بدون آن محال است كه بتوان با حقانيت بر ايران سلطنت كرد . اين معنى خود مبين ايمان به اين اصل است كه مردم ، در هيچ دورانى ، نمىتوانند از داشتن پيشوا بىنياز باشند و ، در نتيجه ، احيانا ، اين تصور ايجاد مىشود كه تشيع ، با آن‌كه منشأ ايرانى ندارد ، بيان‌كنندهء روحيهء ايرانيان است . درعين‌حال ،\r\n\r\n","description":"","footnote":"","page_name":" 122 ","page_number":132},
  {"content":"\r\n\r\nموضوع به اين سادگى و سرراستى هم نيست و مخصوصا بايد ماوراء النهر و افغانستان را در نظر گرفت كه تسنن در آن‌جا پايگاه‌هايى استوار دارد . هرچند كه در ماوراء النهر زمانى تشيع قوت گرفت ، آن مذهب شيعهء هفت‌امامى ( اسماعيليه ) بود كه مبانى اجتماعى و سياسىاش با تشيع ايران تفاوت بسيار داشت و ، از آن گذشته ، شمارهء كسانى هم كه در ايران به تسنن گرويده‌اند ناچيز نيست .\r\nروىهم‌رفته ، بايد گفت كه تشيع ، به هر صورتى كه باشد ، براى ايران نيروى جاذبهء خاصى در بر داشت كه در دوران‌هاى مختلف ، برحسب اوضاع سياسى و اجتماعى ، متفاوت ؛ و نفوذ و صورت آن متقابلا از يكديگر متأثر بود . تشيع ، كه پيش از اين به عنوان يك صورت غير رسمى اسلام شامل بسيارى از بدعت‌هاى مورد قبول همگان و مخصوص طبقات محروم از امتيازات بود و به حمايت ستم‌ديدگان برخاسته بود ، بعدها ، به عنوان مذهب رسمى ، كشور را متحد ساخت و سرانجام رونق خود را از دست داد 15 .\r\n\r\nتساهل در شعر و ادب فارسى درى 16\r\nشعر و ادب فارسى درى بدان سرافراز است كه ، صرف‌نظر از مواردى معدود و كاملا بىاهميت ، جولانگاه تعصبات دينى نگشته است ؛ هرچند كه روحانيان ايران ، كه از اين لحاظ سنت ديرينهء قابل ملاحظه‌اى از دوران ساسانيان داشتند ، غالبا احساسات دينى ملت را ، تا آخرين حد امكان ، به غليان مىآوردند . شاعران ما فوق اين نظريات جاه‌طلبانه و كوته‌بينانهء دينى قرار دارند ؛ بيش‌تر به معنى توجه دارند تا به لفظ ؛ مردم را به اندازه نگه داشتن ، سازگارى و آزادمنشى خوانده ، گاه ، تا سرحد آزادانديشى كامل و طغيان بر ضد اعتقاد به وحى پيش مىبرند . بدين مناسبت ، بايد ، بالاخص ، به تأثير سودبخش عنصر ايرانى در پيش‌رفت فرقهء معتزله ، و برعكس ، عقب‌نشينى وى پس از روى كار آمدن متوكل ( 232 - 247 ه / 847 - 861 م ) ، خليفهء مرتجع عباسى كه در محاصرهء حاجبان ترك بود ، اشاره كرد . شعر و ادب ايرانى از تفاخرات ملى و نژادى نيز بر كنار است . فقط ، گاه‌به‌گاه ، حملاتى بر ضد يهوديان يا مسيحيان ديده مىشود كه اكثرا از منابع اقتصادى سرچشمه مىگيرد .\r\n\r\nقابليت تطبيق ، تأخير در اخذ تمدن اروپايى\r\nقابليت شگرف ايرانى براى تطبيق خود با اوضاع و احوال جديد هم‌بستگى كاملى بااستعداد\r\n\r\n","description":"","footnote":"","page_name":" 123 ","page_number":133},
  {"content":"\r\n\r\nخارق‌العادهء وى دارد . ايرانى به آسانى درك مىكند و به سهولت بسيار فرامىگيرد ؛ ولى ، اين فضيلت ، كه داراى جنبه‌هاى سودمندى هست ، خطرهايى هم دربردارد . تاريخ و تجربه نشان مىدهد كه ايرانى ، چون با يك محيط ترك روبه‌رو شود ، مقهور نيروى جاذبهء ترك مىگردد ؛ بدون آن‌كه بر اثر آن فرهنگ ايرانى دستخوش زيانى گردد و حتى مىتوان گفت كه برعكس است و ، چون در محيط و شرايط تازه‌اى قرار گيرد ، به سرعت درصدد سازش برمىآيد . وضع ايرانى متجدد ، كه در زمان حاضر از نزديك با تمدن اروپايى روبه‌رو است ، چنين است و در آن روزگار هم ، كه تهاجم تازيان شرايط سياسى ، اجتماعى و اقتصادى نوينى را بر ملت تحميل كرد ، جز اين نبود . با آن‌كه زبان خود را به حد پرستش دوست مىداشت ، به راه يافتن واژه‌هاى تازى در آن تن درداد ؛ زيرا ، حل مسائل پيش آمده ، از اين راه آسان‌تر مىنمود و ، از آن گذشته ، راهى بود كه پيش از آن نيز در ايران نظايرى چند داشت ؛ مضافا بر اين‌كه ، زبان عربى از يك مزيت غيرعادى ، يعنى شكل‌پذيرى شگفت‌انگيزى ، برخوردار بود . از سوى ديگر ، اين تحرك معنوى افراد را سطحى و سرسرى بار آورد . تا آن‌جا كه من اطلاع دارم ، ادبيات فارسى درى بحث و گفت‌وگويى به‌هم پيوسته ، همانند كاتوى مهين دربارهء پيرى اثر سيسرون « 1 » ، نيافريده است ؛ ولى ، در مقابل ، بىشمارند ابياتى كه از تنگ‌دستى و بىچارگى سرچشمه گرفته از كهن‌سالى مىنالند . شاعر زمام خود را به دست احساسات مىسپارد ، بىآن‌كه هيچ‌گونه نظامى مطمح نظرش باشد 17 .\r\nقابليت انطباق و انعطاف‌پذيرى معنوى ايرانى به گرايش سريعى هم كه امروزه به اقتباس\r\n\r\n\r\n","description":"","footnote":"\r\n( 1 ) . سيسرون ( متولد 3 / 1 / 106 ق م ، مقتول 7 / 12 / 43 ) ، وكيل مدافع و خطيب و سياست‌مدار و فيلسوف رومى ، اين رسالهء كوچك خود را ( عنوان اصلى :  ( Cato Maior de senectute  در عداد كتاب‌هاى فلسفى چندى كه نگاشته محسوب مىدارد . وى ، در اين رساله كه از زيباترين آثار هنرى اوست ، به اقتفا از صورت ارسطويى گفت‌وشنود ، ضمن يك سخن‌رانى پيوسته ، موضوع مورد نظر را مطرح كرده در تمام جوانب و اطراف آن دقيقا بحث مىكند . سخن‌ران ، كاتوى مهين  ( Marcus Porcius Cato Maior )  ، سياست‌مدار و نويسندهء رومى ، است كه در اين هنگام 84 سال از سنش مىرود . طرف‌هاى صحبت او يكى سكيپيوى افريقايى كهين  ( Publius Cornelius Scipio Africanus minor )  ، منهدم‌كنندهء كارتاژ ، و يكى از بارزترين شخصيت‌هاى روم و ديگرى دوست او ، كايوس لليوس  ( Caius Lealius )  ، ( كنسول 140 ق م ) است . اين سخن‌رانى در سال 150 ق م صورت مىگيرد . در ابتداى رساله ، كاتو پس از چند گفت‌وشنود مقدماتى با دو نفر فوق الذكر علل نامطلوب بودن پيرى را چهار چيز مىشمارد : 1 ) پيرى مانع جنب‌وجوش در زندگى است 2 ) جسم را ضعيف مىسازد 3 ) ما را از تفريحات باز مىدارد 4 ) فاصلهء چندانى تا مرگ ندارد . و سپس طى سخن‌رانى خود ، ضمن مطالبى جدى و طنزآميز و با آوردن نكات آموزنده تاريخى ، همهء اين‌ها را با بيانى شيوا رد مىكند .\r\nنقل به تلخيص از نسخهء آلمانى كتاب و پس‌گفتار آن ، چاپ  Reclam  ، شتوتگرات ، 1965 .\r\n","page_name":" 124 ","page_number":134},
  {"content":"\r\n\r\nتمدن اروپايى دارد كمك مىكند ؛ ولى ، چنان‌كه مىنمايد ، اين دگرگونى بيش‌تر در ظواهر است و ماهيت درونى افراد فقط به دشوارى و با بىرغبتى با آن گام برمىدارد . و نيز واقعيتى است كه روحيهء ايرانى ، كه متوجه ماديات نيست ، با تمدن اروپايى بيش‌تر مباينت دارد تا با اسلام و فرهنگ آن . تأخير قابل ملاحظه‌اى كه در تحولات اخير روى داده به علت موانع گوناگون و بسيار سختى است كه ايرانى ، براى تنظيم زندگى خود به شيوهء امروزى ، ناچار از مبارزه با آن بود . محافظه‌كارى چندين صد ساله در ادبيات ايرانى نيز مؤيد اين معنى و گواهى بر آن است كه ، در اين مدت ، مبناى فئودالى كماكان منشأ اثر بوده است . بدون برانداختن آن ، هيچ‌گونه نهضت ادبى ميسر نمىبود .\r\n\r\nاحساس هنرى ، طبيعت ايرانى و قدمت تمايل او به شعر و ادب\r\nاز دوران‌هاى باستانى ، كه قدمت آن در وهم نگنجد ، قريحهء هنرورى ايرانى در مآثر بسيار نفيس ، من‌جمله در نوشته‌هاى ادبى ، جلوه‌گر است . گويى ، مبارزهء بسيار كهن ايرانى با بيابان‌هايى كه در آن محصور بوده بر آنش داشته كه در پيرامون خود ، سراسر ، زيبايى آفريند .\r\nپيداست كه از بيابان خشك جز دهشت نخيزد و ، برعكس ، گياهان و جانوران جوش و خروشى در طبيعت پديد مىآورند كه تحسين و ستايش برمىانگيزد و اين هردو ، دهشت و ستايش ، همواره در آثار شاعران منعكس است . لكن ، نحوه‌هاى درك و توصيف طبيعت غير از آن است كه در نزد ما « 1 » معمول است . بيان رابطهء شاعر با طبيعت ، بىگمان ، بديع و سراپا فروزندگى است ؛ ولى ، آكنده از ترصيعات لفظى ، سنتى ، جامد و ، در تغزل ، حتى طبق نمونه‌هاى لا يتغيرى است كه مدام از آن تقليد مىشود . اين‌ها ، خصيصه‌هاى عمومى هنر ايرانى ، چه در زمينهء سخنورى و چه در عرصهء تعريف و توصيف ، است . البته ، ترصيعات لفظى را مىتوان ، در حقيقت ، ناشى از يك نوع شوريدگىهاى روح در درك زيبايىهاى طبيعت دانست ؛ به شرط آن‌كه ، بين طبيعت و هيجانات و عواطف انسانى قائل به پيوند درونى باشيم 18 كه حاصل آن بيان و وصف طبيعت و يا ، دست‌كم ، تأمل و غور در آن است و ، در اين صورت ، با همهء وفادارى به سنت‌ها و جمودى كه بدان اشاره كرديم ، عرصهء ادبيات ايران خالى از جلوه‌هاى قدرت روح و ذهن آفرينندگان آن نيست . ريتر 19 ، كه در اين زمينه راه‌هاى نوينى گشوده است ، در مورد نظامى سه صفت بارز يافته كه وصف طبيعت در اطراف آن دور مىزند : جان دادن به طبيعت و\r\n\r\n\r\n","description":"","footnote":"\r\n( 1 ) . مردم مغرب‌زمين . - م .\r\n","page_name":" 125 ","page_number":135},
  {"content":"\r\n\r\nتشبيه آن به انسان ، تعليل وضع موجودات در مجاورت يكديگر ، برگزيدن استعارات به اقتضاى روحيهء بشرى . در آثار نظامى ، وضع چنين است . در مورد ديگر حماسه‌سرايان بزرگ نيز ظاهرا جز اين نيست و در غزل‌سرايى هم با كيفيت مشابهى روبه‌رو هستيم . قرينهء كاملى از از روش تفكر شاعر ايرانى را نسبت به طبيعت ، بيش از هرچيز ديگر ، در مينياتور ايرانى مىتوان يافت .\r\nهمه مىدانند كه ايرانى ، از هر طبقهء اجتماعى كه باشد ، تا چه حد به شعر و شاعرى تعلق خاطر دارد و تا چه پايه از آن لذت مىبرد . اين احساس ساده ، كه نظير آن را به سختى مىتوان در نقطه‌اى از اروپا يافت و تمامى ملت به نحوى از آن برخوردار است ، موجب شده كه اين هنر تا به امروز زنده بماند . اين اشتياق چنان است كه گاهى انسان ، بىاختيار ، آن را به جنون شعرسرايى تعبير مىكند . ممكن است اين پرسش پيش بيايد كه آيا دوام اين تعلق خاطر بقايايى از مظاهر قرون وسطايى نيست ؛ ولى ، مىتوان ، با اقامهء دلايل ، در درستى اين نظر ترديد روا داشت ، هرچند كه در دوران تجدد امروزى بيان معانى و انديشه‌ها به وسيلهء رمان و داستان كوتاه همواره رواج بيشترى يافته عرصه را بر شعر تنگ مىسازد . ولى ، هنوز ، دل‌بستگى به شعر ، تلذذ از خوش‌آهنگى زبان فارسى كه اوزان سحرانگيز شعر آن را دوچندان مىسازد ، هنر سخنورى و بلندى انديشه‌ها از مشخصات بارز ايرانى است . ( ميرافضلى نيز عقيده‌اى نظير اين دارد ) 20 و ، از اين‌رو ، تجاوز به حريم يك بيت فارسى هميشه مشكل‌تر از اشعار غربى خواهد بود . جريان پيش‌رفت انديشه‌ها و شيوه‌هاى تفكر جديدى كه در ايران پديد آمده صحت يا سقم نظر ما را نشان خواهد داد . ولى ، چون به عقب مىنگريم ، مىتوانيم با اطمينان اظهارنظر كنيم كه به سختى مىتوان تصور كرد كه ملتى كه ، پس از گرايش به اسلام ، يك چنين ادبيات شاعرانه‌اى به وجود آورده است هرگز بتواند بدون شعر پايدار بماند ؛ خاصه كه به شهادت آثار مكتوبش داراى چنان فرهنگ باستانى پيش‌رفته‌اى است . اين معنى تنها به سائقهء احساس بىواسطه‌اى كه ايرانيان نسبت به هنر دارند نيست ؛ بلكه ، لطافت و تأثيرپذيرى روح ايرانى نيز ، كه از حساسيت فوق العاده‌اى برخوردار است ، عامل مهمى به شمار است . به هيچ وجه ، نمىتوان پنداشت كه اين خصيصه فقط پس از تحولات ناشى از تهاجم تازيان و يا احيانا بر اثر مختصر اختلاط خونى كه در صدر اسلام حاصل شده به وجود آمده باشد . درعين‌حال ، نمىتوان منكر شد كه هنر شاعرى فارسى درى فرآورده‌اى از آميزش فرهنگ ايرانى و تازى است . « وجود خصوصيات ايرانى در آن آشكار است ، ولى اسلام رنگ و بويى تازه بدان بخشيده » 21 .\r\n\r\n","description":"","footnote":"","page_name":" 126 ","page_number":136},
  {"content":"\r\n\r\n\r\nروح اسلام\r\nفن گرونه باوم چگونگى تجلى روح اسلام را در ادبيات ملت‌هايى كه به اين آيين گرويده‌اند ، با ژرف‌بينى ، بيان مىكند 22 . به نظر وى ، توجه به احساسات دينى كه در مضامين هست و تأثير قرآن و احاديث در اين مضامين براى درك رابطهء بين ابداعات ادبى مؤمنان و اسلام ، به عنوان يك نظام دينى و اجتماعى ، فقط كمك ناچيزى مىكند . از لحاظ صورت عينى ، تمايل به شعر و نثر مصنوع انكارناپذير است ؛ ولى ، اين پديده‌اى است كه ، از يك سو ، پيش از اسلام هم در نوشته‌هاى تازى وجود داشت و ، از سوى ديگر ، در ايران بعد از اسلام ، تنوع يافته بر غناى آن افزوده شد و بعدا ، البته ، تعميم يافت ؛ ولى ، از لحاظ صورت ذهنى ، در اجزاى تركيب ناپيوستگى وجود دارد و مخصوصا از اين لحاظ تغييرات و تناقضاتى ناگهانى پيش مىآيد كه فن گرونه باوم آن را ذاتى نمىداند ؛ بلكه ، به نظر او معلول ارتباط نزديك نظريات ادبى با عقايد فلسفى و دينى اسلام است و او اين كيفيت را يك پديدهء خاص اسلامى تعبير مىكند .\r\nاين نكته كه تئورىهاى ادبى ملت‌هاى مسلمان در پى ابداعات شعرى دامنه‌دارتر و پيش رفته‌ترى نيست ، علل دينى دارد و آن اين است كه با معتقدات مربوط به آفرينش ، كه بنابر آن همه چيز از عدم به وجود آمده ، تناقضى پيش نيايد . ولى ، پس از آن‌كه حماسهء ايرانى بر اين اصل خط بطلان كشيد ، بسيارى از اسطوره‌ها و حماسه‌ها و ، هم‌چنين ، ادبيات سرگرم‌كننده مأخوذ از سنت‌هاى ايرانى به مآثر فرهنگى اسلامى راه يافت . يكى از خصايص بارز اشعار و به‌طور كلى ادبيات اسلامى نيز جنبهء آموزندگى و آكندگى آن از معانى علمى است .\r\n\r\nنسبت نثر به نظم ( آنچه در زمينهء تاريخ ادبيات بايد انجام شود )\r\nوجه تمايز ادبيات فارسى درى ، بىگمان ، جنبهء شاعرانهء آن است كه مخصوصا در اشعار چشم‌گير است و همهء جنبه‌هاى ديگر را تحت الشعاع قرار داده است . وسعت دامنهء داستان‌هاى منثور ، به مراتب ، كم‌تر است ؛ ولى آن نيز آكنده از ابيات است . محمد بهار 23 اشاره مىكند كه ، از آغاز پيدايش نخستين آثار مكتوب ، شمارهء ابيات در نثرهاى آموزنده مدام رو به افزايش است . ادبيات منثور و آموزنده در رشته‌هاى مختلف دانش فوق العاده مهم ، پخته و وسيع است .\r\nباوجود اين ، نثر شاخص آثار مكتوب فارسى نيست ؛ بلكه ، نظم بدين صفت ممتاز است . از آن جا كه هنرهاى تجسمى نيز از مظاهر هنرى ايران بعد از اسلام است و ارزش آنها كمتر از\r\n\r\n","description":"","footnote":"","page_name":" 127 ","page_number":137},
  {"content":"\r\n\r\nاقتراحات ادبى نيست ، مىتوان چنين استنباط كرد كه اين دو در ايران پيش از اسلام نيز پيوندى ناگسستنى با يكديگر داشته است و حتى ، چنانچه نشانه‌هايى هم در دست نمىداشتيم كه مستقيما بر اين معنى دلالت كند ، اين خود براى اثبات پيوستگى و استمرار شعر در دوران پيش و بعد از اسلام برهان عقلى قاطعى مىبود . پژوهش دربارهء نثر ، نسبت به آنچه دربارهء نظم به عمل آمده ، بسيار عقب مانده است ؛ هرچند كه در مورد نظم نيز وسعت دامنهء مسائلى كه تاكنون لاينحل مانده چند برابر بيش از نتايجى است كه از تحقيقات انجام‌شده به دست آمده است . تاريخ ادبيات نبايد براى هميشه به شيوهء تذكره‌ها به شرح زندگى شاعران و بيان لطايفى دربارهء آنان محدود بماند ؛ بلكه ، بايد عبارت از ارزش‌يابى و درك پيوستگى هريك از پديده‌هاى گوناگون باشد و نيز تنها به شخصيت‌هاى عمده اكتفا نكرده شاعران و نويسندگان درجه دوم را نيز مورد بحث قرار دهد و حتى ، در مورد اخير ، احيانا ، به شرح و تفصيل بيش‌ترى پردازد . ولى ، بديهى است كه تحقق اين موضوع ، در آيندهء نسبتا نزديك ، ميسر نخواهد بود . از سوى ديگر ، نيازى به توضيح و تفسير نيست كه براى درك آثار شاعران آگاهى از ماجراهاى زندگانى آنان ضرورت كامل دارد ؛ ولى ، چنان‌كه مطالعات اخير راجع به حافظ نشان مىدهد ، در شعر ملل اسلامى ، نكتهء خاصى وجود دارد و آن لزوم بررسى جزئيات زندگى شاعر و وضع سياسى دوران اوست كه ضمن آن حتى نكات بسيار كوچك و ظاهرا بىاهميت را نيز نبايد از نظر دور داشت . اطلاع از چنين جزئياتى تنها راه روشن ساختن نقاط تاريك ديوان شعر ، از نقطه نظر تاريخ سرودن اشعار و استقصا دربارهء تحولات و دگرگونىهاى انديشه‌هاى شاعر ، است تا ، بدين ترتيب ، مثلا ، اخبار قابل اعتمادى راجع به او از زبان خود وى به دست آيد . متأسفانه ، آنچه تاكنون در اين زمينه به عمل آمده بسيار ناچيز است .\r\n\r\nتأثير تصوف\r\nبر اثر ريشه گرفتن تصوف در شعر ، سير تكاملى انديشه‌ها و شيوهء بيان آن در قالب عبارات شكل گرفته گاهى نيز تا حدى دگرگون مىشود . هرچند تصوف ، در اصل ، ناشى از يك نهضت ملى بود كه بر ضد شريعت و بيدادگرى متشرعين به وجود آمده بود ، بعدا شعر فارسى درى را به انقياد خود درآورده آن را از روح واقع‌بينى عارى ساخت و ، از آن گذشته ، متأسفانه ، به صورتى يكنواخت درآورد . بايد توجه داشت كه غزل‌سرايى فارسى درى با شدت و حرارت و انديشه‌هاى واقع‌بينانه آغاز شده ، سپس ، به قلمرو طريقتى قدم مىگذارد كه غالبا با اسلام هم\r\n\r\n","description":"","footnote":"","page_name":" 128 ","page_number":138},
  {"content":"\r\n\r\nسازگار نيست و به نام عشق عرفانى آن‌چنان به عشقيات روى مىآورد كه ، در غزليات ، تميز بين عشق صورى و عشق لاهوتى هميشه با قاطعيت ميسر نيست . در اين‌جاست كه به يكى از بزرگ‌ترين دشوارىهاى غزليات فارسى ، يعنى دووجهى بودن معانى آن ، برمىخوريم . فقط معدودى از شاعران از نفوذ تصوف ، به هريك از اين دو صورت كه باشد ، بركنارند ؛ ولى ، متأسفانه ، غالبا نمىتوان اطمينان داشت كه در اين‌گونه تصورات انديشه‌هاى ديگرى نهفته نيست ، لكن اين خود يكى از خصايص بارز ايرانى است كه نظير آن تقيه ( به معناى احتياط ، ترس ، كتمان ) در تشيع است . از سوى ديگر ، نبايد از نظر دور داشت كه در زير صورت ظاهر تصوف عقايدى پنهان است كه بيان صريح آن با روحيهء جامعهء معاصر سازگار نبوده و يا اصولا هيچ‌كس تحمل آن را نداشته است . تصوف ، با استفاده از ساختمان زبان فارسى كه در آن براى دو جنس مذكر و مؤنث صور مختلفى وجود ندارد ، تمايل به جنس مخالف را به همجنس‌گرايى تبديل كرده عشق صورى را مجازى و ، برعكس ، عشق آسمانى را واقعى تلقى مىكند ، همانطور كه در موارد ديگر نيز در سايهء انديشهء وحدت وجود به تناقض‌گويى مىگرايد . مقارن سدهء دوازده و سيزده اين روش به اوج مىرسد ؛ ولى ، بر اثر تكرار مكررات و يا توجه بيش از حد به فروع و جزئيات ، مضامين غزليات ، كه به علت پاىبند بودن به سنت به‌هرحال محدود است ، مدام يكنواخت‌تر مىگردد . لكن ، داستان‌هاى رمانتيك ، خيلى به كندى ، در مقابل تصوف ميدان خالى مىكند و مدت‌ها ، بالصراحه ، طرفدار جنس مخالف است . اشعار طويل اندرزى بيش‌تر جنبهء اخلاقى داشته كمتر شامل امعان نظر فلسفى است .\r\nتصوف ، در مقابل بسيارى از ارزش‌ها و زيبايىهاى خاص خود ، پاره‌اى از نظريات ناخوشايند ، از قبيل اعتقاد به بىثباتى جهان و حتمى بودن قضا و قدر و اصولا جريان حوادث ، به‌بار آورده است . در نتيجهء اين طرز تفكر است كه پاره‌اى از مردم به تسليم و رضا و عدم فعاليت راغب شده با اعراض از جهان به زهد و انزوا گراييدند ، در به روى خود بسته در خويشتن فرورفتند ، و بىتوجه به آنچه در دنياى خارج روى مىداد ، حالت دفاعى به خود گرفتند . اين بدبينى نسبت به دنيا برخى ديگر را بر آن داشت كه ، بر مبناى همين تصورات ، به خوش‌گذرانى ( غنيمت شمردن دم ) « 1 » گراييده هدف زندگى را در تلذذات و ارضاى تمايلات نفسانى بدانند ؛ روشى كه احيانا حملاتى هم به نظام دينى و اجتماعى موجود در آن نهفته است .\r\nايرانى ، كه از ديرباز دل‌بستگى خاصى به پند و اندرز دارد ، به يكى از اين دو صورت تسلى\r\n\r\n\r\n","description":"","footnote":"\r\n( 1 ) .  Carpe diem  - روز را غنيمت دان ، گفته‌اى از  Hornz  ، سرودها ،  I  ، 11 ، 8 .\r\n","page_name":" 129 ","page_number":139},
  {"content":"\r\n\r\nخاطر يافته به تقويت مبانى زندگى مادى و معنوى خود مىپرداخت : غزليات و اخلاق سرشار از چنين نصايحى بود . شايد ، تا حدى ، متناقض به نظر برسد كه اين خود يكى از دلايل دوام شعر است كه همهء اين معانى را منعكس مىسازد و نفوذ خود را در تمامى ملت پايدار مىدارد .\r\nاربرى اين مطلب را با لطافت خاصى چنين خلاصه كرده است 24 : مصيبت‌هاى بسيارى كه به‌طور مداوم بر ايران وارد آمده در حيات معنوى ايرانى بىتأثير نمانده است . بىثباتى و ناپايدارى در كليهء امور ، لا ينقطع ، به چشم مىخورد ، از اين‌رو ، روان ايرانى تشنهء دلدارى و مشتاق عامل آرامش‌بخشى است و اين دو جز از واعظ و شاعر ساخته نيست كه هركدام به شيوهء خاص خود بدان مبادرت مىورزند . صوفى ( نظر اربرى متوجه مولوى و نظاير اوست ) بر آن است كه روان مهجور از معشوق بايد آن‌قدر رنج ببرد و ثابت‌قدم به خرج دهد تا وصال دست دهد . ولى ، راه حل ديگرى هم وجود دارد و آن تنعم از لذات دنيوى است و چنانچه نتوان آن را هم به دست آورد ، باز بايد به زندگى عشق ورزيده بر تألمات چيره شد .\r\n\r\nفقدان شوخ‌طبعى\r\nاوضاع مبهم و نداشتن تأمين در زندگى ، كه ناشى از خودكامگى دهشت‌زاى شرقى بود ، بر مردمى بشاش و ذاتا گشاده‌روى سنگينى كرده آنان را از نظر روحى افسرده و پژمرده مىساخت . زندگى افراد فاقد ارزش بود . تخت‌هاى سلطنت يكى پس از ديگرى سرنگون ميشد . كسانى وارد صحنه مىشدند و پس از مدتى ، هم‌چنان كه آمده بودند ، ناپديد مىشدند ؛ بىآن‌كه تحول مؤثرى در جهت بهبودى اوضاع رخ دهد . فقط رهايى زودگذرى از حد اعلاى نهيب و دهشت حاصل مىشد . خشم ، برآشفتگى و نوميدى و احساس بىچارگى كامل بدبينى به بار مىآورد . تصوف در همين بندرگاه لنگر انداخت . شوخ‌طبعى ، كه ايرانى در زندگى روزمره به حد وفور از آن برخوردار است ، در ادبيات فقط به ندرت مىتواند در برابر يك چنين وضع روحى عرض اندام كند . صور بسيار رايج شوخ‌طبعى حكايت‌هاى نغز است كه در آنها ، بيش از هرچيز ديگر ، نكته‌سنجى به چشم مىخورد 25 . لكن ، نظامى ، در هفت‌پيكر ، طى داستان هفتمين شاه‌زاده خانم ، و سعدى ، جاىبه‌جاى ، در گلستان ، نشان داده‌اند كه ، چنانچه ضرورت افتد ، از لابه‌لاى جدىترين عبارات نيز مىتوان راهى براى خنده گشود . هرچندگاه حتى نويسنده‌اى ظهور مىكند كه صرفا به مطايبه مىپردازد ، بر خلاف اين دسته ، تعداد هزل‌نويس‌ها - چنانچه بتوان كسانى را كه به اصطلاح غربى نوشته‌هاى هجوآميز مىنويسند\r\n\r\n","description":"","footnote":"","page_name":" 130 ","page_number":140},
  {"content":"\r\n\r\nچنين ناميد - ، از قديم الايام تا زمان حاضر ، بسيار زياد است ؛ زيرا هجو با نظام اشرافى پيوندى بسيار نزديك دارد . با اين همه ، بايد اذعان كرد كه نقص اطلاعات ما از آثار ادبى ، كه هنوز بايد بر طرف شود ، و وفور مضامين عرفانى مانعى در راه درك صحيح شوخ‌طبعىها ، طنزگويىها و گفتارهايى نظير آنهاست .\r\n\r\nتأثير استبداد و فئوداليسم\r\nبسيار اتفاق مىافتد كه نيك‌محضرى ، ادب و حاضرخدمتى ايرانى منتهى به تمكين توأم با فرومايگى ، خوش‌خدمتى و مزدورى مىگردد . قصايد ، و به‌طور كلى مديحه‌سرايى ، نشانهء بارزى از اين معنى است . ولى ، در داورى بايد جنبهء انصاف را رعايت كرد : مسلم است كه فئوداليسم هزارساله و استبداد و بيدادگرى ، ناگزير ، در روحيه و خصايل ايرانى اثرى به‌جاى مىگذاشته است . مناسبات عشاق نيز ، اعم از اين‌كه عشق واقعى يا مجازى باشد ، جز اين نبود و غالبا منتهى به ابراز منتها درجهء خاكسارى عاشق مىشد 26 . در دوران استبداد صفويه ، زيردست نسبت به زبردست به منزلهء سگ در برابر صاحبش بود « 1 » . بىشك ، مواعظ مستمر شاعران متصوف مبنى بر اعراض از جهان نيز چيزى جز طنين احساسات بردگى نبود كه مسئلهء خلافت قانونى در تشيع مدافع و تصوف معاند آن بود .\r\nولى ، جوانه‌اى واقعى كه از درخت فئوداليسم برخاست و سخت بارور شد حسادت بود كه به وضع ناهنجارى در ميان شاعران دربارى حكم‌فرما بود . شكوه‌هاى مداوم و جان‌كاه همهء مديحه‌سرايان به نام گواهى بر اين معنى است ؛ زيرا ناكسانى كه به مرحلهء كمال نرسيده بودند و همين خود دليل نابه‌كارىشان بود ، زندگى آنان را زهرآگين مىساختند . نغمهء ناموزون ديگرى كه به وسيلهء همين نوازندگان ساز شده بود سرقات ادبى بود ( مثلا راوندى ) « 2 » كه آن‌چنان رايج بود كه از لحاظ هنر شاعرى ارزش‌يابى مىشد 27 .\r\n\r\n\r\n","description":"","footnote":"\r\n( 1 ) . گوته ، در ديوان غربى - شرقى ، در بخش يادداشت‌ها و رسالات  ( Noten und Abhandlungen )  در گفتارى تحت عنوان استبداد  ( Despotie )  ، به اين كيفيت در شرق اشاره مىكند . اين گفتار ، به حكم شباهتى كه ميان آن و گفته‌هاى بالا هست ، از نظر مؤلف دور نمانده است  Goethes Werke , Hamburger Ausgabe )  ، جلد دوم ، ص 169 و بعد ) . ولى ، جالب اين است كه گوته ، بشخصه ، طرف‌دار يك « استبداد روشن‌فكرانه »  ( aufgeklarter Despotismus )  بود و تا پايان عمر بر آن بود كه فقط به وسيلهء چنين حكومتى مىتوان اخلاق و آداب را اصلاح كرد و بازار علوم را رونق بخشيد ( -\r\n R . Friedenthal , Goelhe - Sein Leben und seine Zeit Piper Verlag Munchen , 1968 \r\n، ص 239 ) .\r\n( 2 ) . « تصوف ، آثار منثور تاريخى » .\r\n","page_name":" 131 ","page_number":141},
  {"content":"\r\n\r\n\r\nمبالغه\r\nغلو در ابراز احساسات و مبالغه در گفتار ، از زير نقاب ادب و نزاكت ، كه نزد ايرانيان سنتى باستانى است ، به صورتى تجلى نمىكند كه يك فرد غربى متوجه آن گردد . ولى ، ادبيات و سخنانى كه جنبهء دينى دارد ، به طرز بارزى ، حاكى از تمايل بدين زياده‌روى است . براى اثبات اين معنى كافى است كه به اغراق‌گويى در زبان شعر اشاره شود . لكن ، اين دليل منحصربه‌فرد نيست . طبع شاعر ، آن‌گاه كه دستخوش بلندپروازىهاى توصيف‌ناپذير مىگردد ، توجه به لزوم پيوستگى منطقى انديشه‌ها را از دست مىدهد . در صفحات بعد ، از ديدگاه ديگرى به اين خصيصه خواهيم نگريست . به‌طور كلى ، روحيهء شرقى تخيل را بر منطق برترى مىدهد . يكى از وظايف استعاره آن است كه در زمينهء درك زيبايى دنيايى از اغراق بيافريند ؛ خواه منظور بيان معانى به‌صورت ناهنجار باشد و خواه به‌صورت كمال مطلوب 28 .\r\n\r\nعشق و بيان آن ( تمثيلات و رموز ، ماهيت انتزاعى تغزل ، همجنس‌گرايى )\r\nبه شدت و عمق احساسات عاشقانهء ايرانيان مىتوان از روى داستان‌هاى رمانتيك پى برد ؛ ولى ، اين تنها صحنهء تجلى اين‌گونه احساسات نيست . در حقيقت ، مضامين عشقى سراسر اشعار تغزلى را فراگرفته و بر تاروپود آن چيره شده است ، بدان‌سان كه همهء مضامين ، حتى در صورتى هم كه ارتباطى با عرفان نداشته باشد ، به‌صورت عشقيات بيان مىشود و يا دست‌كم ، امكان بيان آن بدين شيوه هست . شراب نيز نقشى مشابه آن بر عهده دارد . به‌طور كلى ، در شعر و ادب فارسى ، بيان صريح معانى ، از هر مقوله كه باشد ، در برابر پوشيده داشتن آن در زير پردهء كنايات كاملا عقب‌نشينى مىكند . معمولا ، روشن نيست كه يك غزل يا صورت‌هاى مشابه آن به چه مناسبت سروده شده است و ، صرف‌نظر از موارد استثنايى و بسيار نادر ، نمىتوان از روى محتويات آن بدين نكته پى برد . از اين‌رو ، جز در مورد عارفان به‌نام ، كه نحوهء تفكرشان كاملا روشن است ، هميشه دشوار و غالبا غير ممكن است بتوان درك كرد كه از مفاهيم عشق و شراب كجا مقصود همان عشق و شراب بوده و كجا شاعر ، از آن ، استعاره يا رمزى را براى بيان معنايى ديگر ، واقعى يا ماوراى طبيعى ، اراده كرده است . حتى ، در اين‌جا نيز نشانه‌اى از يك نوع نادرستى در گفتار ، بيان مفاهيم ناگوار به صورتى شايسته‌تر ، كتمان حقايق تلخ و حتى تعبير كاملا برعكس آن و محتملا تمايلى هم به تكلف در بيان و رعايت نزاكتى كه سنتى كهن دارد به\r\n\r\n","description":"","footnote":"","page_name":" 132 ","page_number":142},
  {"content":"\r\n\r\nچشم مىخورد . لكن ، در غالب موارد هم انگيزه‌اى جز ترس در كار نيست . اشاره به روىدادها و اوضاع معاصر طبعا بايد كاملا در پرده باشد . مگر جز اين است كه تمثيل ( و نيز تمسخر ) حربه‌اى است كه انقياد و فشار ، بالاجبار ، در دست افرادى كه از لحاظ اجتماعى ضعيف‌ترند مىگذارد تا براى ايستادگى در برابر ستمگران بدان تمسك جويند ؟ ولى ، نبايد از نظر دور داشت كه استفاده از استعارات ، درعين‌حال كه بر ابهام شاعرانه مىافزايد ، قدرت تأثير بيش‌ترى به معانى مىبخشد . شاعران ايرانى ، تا به امروز هم ، اين وسيله را به كار مىبرند ؛ ولى ، اكنون ، درك آن براى ما آسان‌تر است ، زيرا آشنايى بيش‌ترى به اوضاع و احوال داريم .\r\nدر اين مورد ، به‌جاست كه به استفاده از رموز براى بيان معانى اشاره كنيم . مقصود از آن ، پاره‌اى استعارات ثابت است كه نيازى به تفسير و تعبير ندارد و ، با آن‌كه معناى واقعى آنها در زبان عادى تغيير نكرده است ، بنفسه ، به معناى مشبه به كار مىرود . فىالمثل ، ياقوت يا شكر مظهر لب است ؛ سنبل گيسوى سياه ؛ خط ، خط رخسار ؛ سرو ، قد رعنا و جز آن معنى مىدهد .\r\nتصوف اين شيوه را با طيب خاطر برگزيده و مجموعه‌اى از رموز و اشارات و كنايات آفريده كه به صورت امر متعالى درآمده است . فىالمثل : شراب كنايه از بىخودى و خلسهء ملكوتى است و گيسوى مشكين اشاره به حجاب حق . ابرو صفات بارى ، تا آن‌جا كه ذات حقيقى حق را مستور مىدارد ، و صنم ، جلوهء جمال حق معنى مىدهد . « ولى ، به كار بردن اين زبان ، بنفسه ، نشانهء تبحر در شعر و ادب و به وجود آوردن يك اثر ادبى ممتاز نيست ، بلكه طرز به كار بردن استعارات ، ايجاد رابطه بين كنايات و مفاهيم مورد نظر و مقابلهء آنهاست كه چنين اثرى مىآفريند » 29 .\r\nپيش‌رفت هرچه بيش‌تر تصوف و افراط در به كار بردن مضامين مجازى يا استعارى عشقى ، كه همه‌چيز را تحت الشعاع قرار مىدهد ، به تغزل يك جنبهء انتزاعى مىبخشد كه با شيوهء تخيل و روحيهء ايرانى سازگار است . يكى ديگر از مظاهر فرعى آن تعميم اين شيوه در تغزل و ، هم‌چنين ، در حماسه و داستان است . در شعر فارسى درى ، شاعر نه در توصيف آنچه بدان عشق مىورزد ، به زيبايىهاى خاص آن توجه دارد و نه منظره يا قطعه‌اى از طبيعت را با توجه به جنبه‌هاى ممتازش توصيف مىكند و ، هر اندازه هم كه توصيف وارد جزئيات شود ، باز هم نتيجهء آن جز تجريد زيبايى نيست و ، به هيچ‌وجه ، يك تصوير عينى از آن به دست نمىآيد .\r\nمينياتور ايرانى نيز جلوه‌گاهى از تكنيك ديگر همين تصور است . تصاوير يا مناظرى كه بدون تجريد و نماياندن صورت ايده‌آل رسم شده باشد از جنبه‌هاى ضعيف مينياتور است . تشخيص اين‌كه ، در يك غزل ، بيان استادانهء مضامين سنتى در قالب عبارات تازه به كجا ختم مىگردد و\r\n\r\n","description":"","footnote":"","page_name":" 133 ","page_number":143},
  {"content":"\r\n\r\nتجربيات و مشاهدات واقعى - چنانچه اصولا چنين چيزى به معناى صحيح آن وجود داشته باشد - از كجا آغاز مىشود حقيقتا آسان نيست ؛ چنان‌كه ، نمىتوان گفت كجا صرفا با جولان تخيلات روبه‌رو هستيم و كجا واقعيتى در ميان است به‌طور كلى مىتوان گفت كه واقعيت ، به مرور زمان ، اندك‌اندك ، كاهش مىيابد و فقط ، از سدهء 11 ه / 17 م به بعد ، به تدريج ، دوباره ، رونقى مىگيرد « 1 » . در غزليات ، ابهام بدان پايه مىرسد كه غالبا تشخيص جنسيت مورد نظر شاعر به كلى غير ممكن است . ساختمان زبان فارسى هم ، كه در آن جنسيت وجود ندارد ، به اين ابهام كمك مىكند : از كلمات « يار » و « دوست » ممكن است معشوق و يا ، بدون هيچ تفاوتى ، معشوقه اراده شده باشد . شكى نيست كه تعشق به پسران زيباروى - مثلا بردگان منسوب به اقوام نسبتا دوردست يا بيگانه - 30 ، در شعر ، ميراثى است كه از شاعران ( غالبا ايرانى الاصل ) دربارى و شهرى تازى به‌جاى مانده و منشأ آن شادخوارىهاى مفسده‌آميز و نيز تأكيدى است كه ، در اسلام ، دربارهء پاك‌دامنى زنان به عمل آمده است . ولى ، البته ، اين مسئله پديده‌اى است كه از ديرباز در ايران شيوع داشته است و با استقرار نفوذ ايرانى در دوران اولين خلفاى عباسى ، عشق‌ورزى به پسران به مركز خلافت ، كه همسايهء ايران بود ، سرايت كرده تمايل سالم و طبيعى به جنس مخالف را كه قصيده‌هاى قديمى عربى جلوه‌گاه آن بود به عقب راند . با اين همه ، مبالغه در اين‌باره روا نيست 31 مخصوصا كه اين يكى از بغرنج‌ترين مسائل مورد بحث است كه تاكنون هيچ‌گونه بررسى جدى و دقيقى در آن به عمل نيامده و به علل اجتماعى و فرضيه‌هاى ادبى نمىتوان جوابى به آن داد كه براى تمام ادوار ادبيات فارسى درى به يك نحو صادق باشد . « 2 » داستان‌هاى رمانتيك ، از به دو امر ، بالصراحه ، به جنس مخالف\r\n\r\n\r\n","description":"","footnote":"\r\n( 1 ) . « صفويه ، سبك هندى » .\r\n( 2 ) . نكته‌اى كه مؤلف نخواسته بدان توجه كند اين است كه عشق‌ورزى با پسران منحصر به شرق نبوده و در يونان قديم و روم نيز معمول بود و طرف‌دارانى چون سولون و اناكرئون داشته . سقراط نيز بدان توجه داشت و افلاطون در دو رسالهء فدروس ( ترجمهء فارسى به اسم فدر ، 1335 ش ) و سومپوسيون ( ترجمهء فارسى به اسم رسالهء مهمانى 1333 ش ) سعى كرده است بدان جنبهء فلسفى بدهد . ( افلاطون در پايان عمر جنبهء شهوانى عشق‌ورزى با پسران را سخت مطرود مىدارد ) .\r\nروميان اين را يك رسم يونانى مىدانستند ولى ، باوجود اين ، آن را پذيرفتند تا بدان حد كه اين امر جنبهء مجازى خود را به كلى از دست داده به واقعيتى عادى تبديل شد ( مأخوذ از مقالهء  Adler  ذيل  « Knabenliebe »  در  Paulys Real , Encyclopadie  ، ج 1 / 11 ) . ذكر داستان زير در اين مورد بىمناسبت نيست : گويند نرون به غلام جوانى چنان دل باخت كه علنا با وى « ازدواج » كرد . در سر سفرهء مهمانى ، كه بدين مناسبت ترتيب يافته بود ، سنكا ( معلم نرون ) در گوش شخص كنار خود گفت : « كاش پدرش چنين كرده بود » ( نقل از كتاب لطيفه‌هاى سياسى ، ص 13  Milo Dor , Reinhard )  -\r\n","page_name":" 134 ","page_number":144},
  {"content":"\r\n\r\nمتمايل بود و مدت‌هاى مديد بدين نمط باقى ماند و ، هم‌چنين ، بخش‌هايى از حماسه‌هاى قهرمانى و شهسوارى به جنس مخالف راغب بود .\r\n\r\nمحافظه‌كارى و سنت در ادبيات فارسى درى ( هم‌بستگى با فئوداليسم )\r\nايران بعد از اسلام نظام فئودالى داشت و تا دوران‌هاى اخير بدين صورت باقى مانده در سازمان‌هايش دگرگونىهاى اساسى روى نداده است . اشراف قديمى ايرانى و ملاكان عمده در برابر فشار تهاجمات مكرر و ضعف دولت‌ها موقعيت انحصارى خود را به ناچار از دست مىدهند و مهاجمان بيگانه يا تازه به دوران رسيده‌هاى بومى جاى آنها را مىگيرند و ، بدين ترتيب ، روىهم‌رفته ، فئوداليسم كهن با سيماى ديگرى برقرار مىماند هرچند كه صورت ظاهر و نام تيول‌ها كمابيش تغيير مىكند . و به اين ترتيب ، جاى شگفتى نيست كه حتى طى قرون متمادى در شعر كلاسيك ، و به‌طور كلى ادبيات ، دگرگونىهاى قابل ذكرى رخ نمىدهد .\r\nتنها تغيير حاصل موج گرايش به تازى است كه آن را فرامىگيرد ، به اوج خود مىرسد و دوباره فرومىنشيند . ماهيت زبان همان مىماند كه بود . در مضامين نيز تغيير محسوسى حاصل نمىشود و سنت فرمان‌رواى عرصه است . نويسندگانى كه قريحهء خلاقه دارند مردان دانشمندى هستند و خريداران كالاهاى هنرى آنها طبقات حاكمه و نيز روشن‌فكران تابع اين طبقات‌اند . اين معنى ، بالاخص در نخستين سده‌هاى پيدايش ادبيات فارسى درى ، صادق است . ولى ، اين ادبيات ، اندك‌اندك ، سيماى خود را تغيير مىدهد ؛ زيرا ، قدرت روزافزون\r\n\r\n\r\n","description":"","footnote":"\r\n-  ( Federmann : Der Politische Witz , DTV 1955  . در ادبيات متأخر اروپايى نيز « پسر زيباروى » جاىبه‌جاى به چشم مىخورد : گوته در بالاد گنج كاو  ( Der Schatzgraber )  به پسركى زيبا اشاره مىكند و مىگويد : « . . . ناگهان ( هوا ) از پرتو جام لبريزى كه پسرك زيبا در دست داشت روشن گشت »  Goethes Werke )  ، جلد 1 ، ص 265 ، س 22 - 25 ) .\r\nجالب آن‌كه اخيرا دربارهء اين‌گونه تمايلات غير طبيعى شخص گوته نيز مطالبى منتشر شده است . ريشارد فريدنتال در كتاب معروف خود تحت عنوان گوته ، زندگانى او و عصر او ، در فصلى كه از توقف گوته در دربار وايمار  ( Weimar )  نزد دوك كارل اوگوست  ( Herzog Karl August )  بحث مىكند ، راجع به روابط بين گوته و دوك چنين مىگويد : « اين يك دوستى واقعى تا به سرحد تعشق است كه اينك چنان‌كه گوته مىنويسد تبديل به زناشويى مىشود . وى ( مقصود گوته است ) براى نخستين و بازپسين بار در زندگى خود پاىبند مىشود و اين پيوند هميشگى است . بىگمان ، در اين‌جا ، يك جنبهء عاشقانه ( اروتيك ) نيز دست به كار است كه ، البته ، لازم نيست حتما جسمانى بوده باشد . كارل اوگوست مرد و طالب است كه گوته نقش زن و مطلوب را بازى مىكند . . . » ،  Goethe sein Leben und seine Zeit )  ، ص 231 ) .\r\n","page_name":" 135 ","page_number":145},
  {"content":"\r\n\r\nشهرها قهرا بلااثر نمىماند : هم آثار ادبى را دگرگون مىسازد و هم خوانندگان اين آثار عوض شده ، جاى خود به دستهء ديگرى مىدهند . اين پديده حائز اهميت بسيار است . كشمكش‌هاى شهرنشينان با طبقات حاكمهء اشرافى 32 نكته‌اى بس مهم در تحول ادبيات فارسى درى است .\r\nفقط بىسوادان ، كه البته بزرگ‌ترين طبقهء ملت‌اند ، در اين گيرودار شركت ندارند و يا حتى به كلى از آن بركنارند . زندگى در مسير گذشته جريان دارد و رهبران آن البته موجبى ندارند كه بنياد فئوداليستى آن را براندازند . تغيير سلسله‌هاى پادشاهى به اوضاع بهبودى نمىبخشد ، جنبش‌هاى زيردستان به نحو مؤثرى صورت نمىگيرد و يا دوامى ندارد و ادبيات ، هم از لحاظ موضوع و هم از لحاظ شيوه‌هاى بيان ، آيينهء تحولات بنياد اقتصادى و نظام زندگى كه تابع آن است مىباشد . ابتكارات جديد كوچك‌ترين موفقيتى ندارد . آثار طرزى افشار آذربايجانى در اوايل سدهء 11 ه / 17 م 33 ، كه از اصلاح‌كنندگان زبان و دشمنان اشرافيت است ، گواهى بر اين مدعا است . آثار نويسندگان فاقد مضامين تازه و بكر است و اين نقيصه را با افزودن به تكلف ، تصنع در بيان و گرايش دادن زبان به عربى جبران مىكنند . حاصل آن‌كه ، فاصلهء بين ادبيات اشرافى با قاطبهء مردم طبعا افزايش يافته به شكاف عبورناپذيرى تبديل مىشود . تودهء ملت ناگزير است كه نيازمندىهاى ادبى خود را با ادبيات ساده و عاميانه‌اى كه خود مبدع آن است رفع كند ؛ ولى ، اين ادبيات ، غالبا ، مورد تحقير و يا بىاعتنايى طبقات بالاتر و حتى طبقات هم‌سطح خودشان كه از دانش بهره‌اى دارند قرار مىگيرد . باوجود اين ، از طرف همين طبقات هم كاملا بىجواب نمىماند ؛ مخصوصا كه نمايندگان ادبيات عاميانه ، مخصوصا در اوايل ، از طبقات مختلف اجتماع بودند « 1 » . با اين همه ، تصور مىرود كه نظر براگينسكى 34 ، مبنى بر اين كه دربار سامانيان با « رزم و بزم » خويش موجد ادبيات مكتوب دورهء فئوداليسم نبوده بلكه فقط ابداعات شفاهى شاعران عاميانه موجد آن است ، اغراق‌آميز باشد .\r\n\r\nدين اسلام\r\nدر برابر اين حقيقت كه ، در ايران ، طى قرون متمادى ، همه چيز براساس كهنهء خود باقى مانده و ، در نتيجه ، عقب‌افتادگىهايى به‌بار آورده است نمىتوان چشمان را فروبست . ريسنر 35 به بررسى علل اقتصادى اين معنى پرداخته است . آيا دين اسلام نيز ، به صورتى كه بدان عمل مىشود ، به اين ركود كمك نكرده است ؟ شايد همين امر كه اصول و مبادى اجتماعى اسلام ، در\r\n\r\n\r\n","description":"","footnote":"\r\n( 1 ) . « آثار ادبى در دورهء ساسانيان ، شاعران ايرانى » .\r\n","page_name":" 136 ","page_number":146},
  {"content":"\r\n\r\nعمل ، به معناى واقعى معكوس شده « 1 » تا حدى مانع پيش‌رفت گشته است . از سوى ديگر ، نبايد ناشناخته بماند كه تشيع ، كه مذهب ايرانيان است ، وسيله‌اى به‌صورت اصل اجتهاد در دست دارد كه با اتكا به آن ، ناگزير نيست كه مانند تسنن زياد پاىبند به سنن گذشته بماند و اين ، خود ، بىگمان ، يك جنبهء مترقى تشيع است كه ، متأسفانه ، در عمل ، از آن استفاده‌اى نشده است .\r\nاسلام ، هرچند كه طى سده‌هاى نخستين در پيش‌برد فرهنگ در شرق خدماتى انجام داده ؛ ولى ، در مسائل مربوط به غلبه بر طبيعت تسامح روا داشته به اخلاق همگانى بىتوجه و به وضع اجتماعى افراد ساده بىاعتنا ماند 36 ، و ، در نتيجه ، اينان در حالت جمود قرون وسطايى خود باقى ماندند .\r\n\r\nبرداشت شرقى از رابطهء لفظ و معنى و محافظه‌كارى در آن\r\nاينك كه علل محافظه‌كارى را در ادبيات كلاسيك بررسى كرديم ، لازم است كه به محافظه‌كارى به نفسه نيز عطف توجهى كرده اثرات آن را ناچيز نشمريم . با آشنايى مختصرى با نظريات نسبتا قديمى شرقىها خواهيم دانست كه حتى قدماى شرق « 2 » خود نيز مطلقا منكر اين محافظه‌كارى نيستند ؛ ولى ، آن را جمود ، ركود و يكنواختى ادبيات تلقى نكرده بلكه يك خصيصهء ذاتىاش مىدانند و آگاهانه در آن مداومت مىورزند . توضيحا ، بايد اشاره كرد كه مفهوم ابداع و خلاقيت در شرق و غرب يكسان نيست . در ادب غرب ، اصل يك نوع ضرورت حتمى تازگى و بكر بودن معانى است ؛ ولى ، در شرق ، تغيير شيوهء بيان ، غور بيش‌تر در مضامين كهن ، تلطيف تصور و بيان و نظاير آن كافى است . خلاصه آن‌كه ، در شرق ، توجه بيش‌تر به چگونگى معطوف است تا به ماهيت و تلطيف مورد نظر است نه تنوع . مؤيد اين مدعا گفتهء ابن خلدون 37 است كه مىگويد هنر نگارش به نظم يا نثر بر مبناى الفاظ استوار است نه معانى .\r\nمحتواى يك غزل محدود به همان است كه استادان گذشته با الفاظ دل‌نشين آورده‌اند و هدف شاعران بعدى جز آن نيست كه همين مضامين را با عباراتى لطيف‌تر و تلفيقى شيواتر بيان كنند . چنان‌كه پيداست ، از عهد تيموريان به بعد ، غزل را مىتوان تقريبا طبق دستورالعمل معينى سرود و ، در اين‌جا ، ما با آغاز دورهء انحطاط ادبيات مواجه هستيم . ادبيات به افول مىگرايد و زيبايى خيره‌كنندهء استعارت هم ، كه خود همواره يكنواخت است ، نمىتواند اين\r\n\r\n\r\n","description":"","footnote":"\r\n( 1 ) .\r\n اسلام به ذات خود ندارد عيبى * هر عيب كه هست در مسلمانى ماست \r\n( 2 ) . در متن اصلى « شرق كلاسيك » ذكر شده .\r\n","page_name":" 137 ","page_number":147},
  {"content":"\r\n\r\nكيفيت را پوشيده دارد . ميان روح غربى و روح شرق ، در قديم ، تفاوت عظيمى وجود دارد كه عبارت از پرورش لفظ و صورت در مقابل توجه بىحد به معنى است . از اين ديدگاه ، محافظه‌كارى مورد بحث كاملا به‌صورت ديگرى جلوه مىكند و ديگر انجماد محض و يكنواختى كسالت‌آور به نظر نمىرسد . برعكس اين مطلب ، چنانچه شاعران گذشتهء شرقى هم از ديدگاه خود به ادب غربى مىنگريستند ، آن را با مقايسه با ظرافت خيره‌كننده و شيوهء بيان خود ، كه غالبا به افراط در ريزه‌كارى و لطافت مىگرايد ، به حد غيرقابل توصيفى زمخت و ناهنجار مىيافتند . تكرار مضامين در شرق لازم نيست حتما تقليد بىروحى باشد ؛ چنان‌كه ، در مورد استادان هرگز چنين نبوده است . در اين‌جا هم شاعر براى به وجود آوردن اثر خود با رعايت حدود معين از كوشش دشوار و كشمكش شرافتمندانه‌اى ناگزير است . اشكالاتى كه غربىها در برخورد با اشعار فارسى درى ( و هم‌چنين تركى ) دارند به سبب دشوارى و حتى عدم امكان درك كامل اين اشعار است كه آن هم ناشى از اختلاف‌نظر اصولى شرق و غرب در اين مسئله است كه از محتوا و صورت كدام را بايد برترى داد . نداشتن صلاحيت كافى براى نقد ادبيات كلاسيك فارسى و تركى از طرف غربيان ناشى از اين نكته است .\r\n\r\nدشوارىهاى غرب در درك آثار نويسندگان كلاسيك فارسى درى ( و به‌طور كلى شرق )\r\nيك پژوهندهء اروپايى هرگز نمىتواند ، از لحاظ ظرافت درك و قدرت ايجاد محيط معنوى لازم ، به پاى يك نويسندهء دانشمند ايرانى برسد 38 و ، به اين واسطه ، لاجرم ، پاره‌اى از معانى به‌هم مىآميزد و وى متوجه اختلاف آنها نمىشود و ، در نتيجه ، اين معانى در نظر او بيش از يك منتقد شرقى يكنواخت مىنمايد و ، چنانچه به فحص در شخصيت ادبى شاعران پردازد ، به آسانى قادر به درك وجه اختلاف بين شاعران مختلف ، مخصوصا غزل‌سرايان ، نيست ؛ تا چه رسد به نكته‌سنجى و تميز بين لطايفى كه در گفته‌هاى آنان نهفته است . اين اندازه مسلم است كه چنانچه بخواهيم اين خصوصيات ادبى را با معيارهاى ادبيات مدرن بسنجيم ، گمراه خواهيم شد ؛ زيرا ، رابطه‌اى بين اين دو موجود نيست . فىالمثل براى يك غربى دشوار و شايد محال است كه بتواند شور و جذبه‌اى را كه از ضروريات اين نوع شعر است ، به‌طور كامل ، در خود پديد آورد . حاصل آن‌كه ، غير ممكن است بتوان داورى خود ايرانيان را در اين‌باره ، اعم از نظريات سنتى و يا مدرن ، محل اعتنا ندانسته يا توجه كافى بدان مبذول نداشت . مثلا ، نظر\r\n\r\n","description":"","footnote":"","page_name":" 138 ","page_number":148},
  {"content":"\r\n\r\nصاحبان تذكره‌هاى مختلف و نظر جامى كه در بهارستان آمده و يا آراى منتقدان معاصر ، همه ، بايد مورد توجه قرار گيرد . البته ، اين نظريات نبايد شامل چاپلوسىهاى معاصران شاعران و يا ارزش‌يابىهاى سطحى زيبايىشناسان و مورخان ادبى امروز ايران باشد كه ، فىالمثل ، در نقد اشعار ، به افراط گراييده بنا به استنباط شخصى مىگويند كه سبك فلان شعر سبك حافظ هست يا به شيوهء او نيست و مواردى از اين قبيل . ما جوياى حقايق و دلايليم نه در پى داورىهايى كه فقط مبتنى بر احساسات و تأثرات شخصى باشد . و اگر ، به ناچار ، بدين‌گونه داورىها گردن نهيم ، در مرحلهء آخر و فقط در صورتى است كه به هيچ‌گونه دليل مستندى دست نيابيم . فىالمثل ، دكتر شفق مىگويد كسانى كه در ادبيات فارسى داراى بصيرت باشند ابيات حافظ را بىدرنگ شناخته آهنگ آن را درك مىكنند « 1 » 39 ، در صورتى كه ، در همين ديوان حافظ ، تعداد ابياتى كه از او نيست و يا صورت اصلى آنها مسخ شده آن همه زياد است .\r\nالبته ، در اين‌جا هم ، مانند موارد ديگر ، تنها محك‌هاى قابل اعتماد قديم‌ترين نسخه‌هاست .\r\nاختلافات بين آثارى كه از لحاظ زمانى از هم فاصلهء بسيار دارند آن‌چنان واضح است كه هيچ شكى در آن روا نيست ، زير ، در طول زمان ، مبانى و اوضاع و احوال اجتماعى دستخوش دگرگونىهايى شده كه ادبيات از آن متأثر بوده است . فىالمثل ، تفاوت شاعران عصر سامانيان و دورهء صفويه كاملا چشم‌گير است ؛ ولى ، ما گاهى هم با فواصل كوتاه‌ترى از اعصار سروكار داريم . فىالمثل ، غزليات رودكى با غزليات فرخى تفاوت داشته هردو از غزليات سعدى متمايز است . سبك ساده به تدريج رخت بربسته خلاقيت هنرى و شيوه‌هاى درهم‌پيچيده جاى آن را مىگيرد . به فرض آن هم كه تحول غالبا فقط محدود به تغيير قالب الفاظ يا تلطيف تصورات سنتى مىبود ، باز هم مىبايست انتظار رشد و وجوه تمايزى را در مجاهدت‌هاى ادبى اعصار داشت . علاوه بر روىدادهاى مستمر اقتصادى و اجتماعى ، عوامل ديگرى نيز در اين مورد دخيل بوده كه از آن جمله است : اشاعهء بيش‌تر دانش و گسترش دامنهء سنت‌ها ، كه پيوسته دنبالهء كار تعداد بيش‌ترى از گذشتگان را مىگرفت ؛ مكتب‌هاى شعرى كه به وسيلهء استادان بزرگ به وجود مىآمد ؛ افتراق و استقلال يافتن سير ( عرفانى يا فلسفى ) انديشه‌ها و اختلافات منطقه‌اى و عواملى ديگر از اين قبيل .\r\n\r\n\r\n","description":"","footnote":"\r\n( 1 ) . در واقع ، حافظ با قريحهء عالى و روح لطيف و طبع گويا و فكر دقيق و ذوق عارفانه و عرفان عاشقانه ، كه وى را مسلم بود ، طرح سخن را طورى ريخت و اقسام عبارات و معانى را به‌هم آميخت كه در غزل عرفانى سبك مستقل و طرز خاص به وجود آورد ؛ چنان‌كه آشنايان به ادبيات فارسى شعر او را بىدرنگ مىشناسند و لحنش را پى مىبرند . دكتر رضازاده شفق ، تاريخ ادبيات ايران ، انتشارات اميركبير ، 1342 ، ص 335 .\r\n","page_name":" 139 ","page_number":149},
  {"content":"\r\n\r\n\r\nنوابغ و مقلدان بىمايه ، مكتب اروپايى\r\nهرچند گاه يك بار ، نوابغى ظهور مىكنند كه به عنوان ترجمان عصر ، خطمشى آتيه را در رشته‌اى از هنرهاى شاعرى تعيين كرده ، نه تنها براى معاصران و اخلاف بلافصل خود ؛ بلكه ، تا قرن‌ها بعد ، رهبرى را به دست مىگيرند . آثار اينان ، به همان اندازه كه با بلاغتى تمام مبين محيط زندگى آنهاست ، از حد اعلاى قدرت خلاقه‌شان حكايت مىكند . اين است كه هنوز هم آثارى به تقليد از شاهنامه به وجود مىآيد و ، با گذشت زمان ، ارزش غزليات سعدى مدام نمايان‌تر مىگردد . حافظ هرگز مقام خود را از لحاظ سرمشق بودن براى غزل‌سرايان از دست نمىدهد ، مقلدان نظامى شمارش‌پذير نيستند ، مولوى مقام برجستهء خود را حفظ مىكند و هم‌چنين مواردى ديگر . وحيد دستگردى محافظه‌كار 40 ( وفات : 1361 ه / 1942 م ) رسما خط مشيى تعيين مىكند مبنى بر اين‌كه يكى از شرايط اوليهء شاعر به كمال رسيدهء ايرانى بايد اين باشد كه بر جاى پاى استادان پيشين گام نهد . وى سرمشق‌هاى بيگانه را با قاطعيت مردود مىشمارد و مرادش از آن سرمشق‌هاى هندى در قرن هفدهم و سرمشق‌هاى اروپايى در آغاز قرن بيستم است . او حتى اشعار عاميانه را براى احياى هنر شاعرى مناسب نمىداند و تحصيلات عربى و علوم قديمهء ادبى و عرفان را ، از لحاظ كسب معلومات ، از ضروريات حتمى مىشمارد . نام‌برده بر آن است كه ايران هرگز از قريحه‌هاى درخشان خالى نبوده ؛ ولى ، نسبت به پرورش قريحه و كسب معلوماتى كه لازمهء به ثمر رسيدن آن است كوتاهى شده و نتيجه‌اش انحطاط مداوم ادب فارسى و سقوط آن به درجهء تباهى امروزى است . نظر حائز اهميت شاعرى كه از اروپا متأثر نيست چنين است . هرچند وى نظريات نظامى عروضى ، شاعر عالىقدر اواسط سدهء 6 ه / 12 م ، را آگاهانه نقل نمىكند « 1 » ؛ ولى ، دست‌كم ، به سائقهء فطرت بدان پى مىبرد و ، بدين ترتيب ، شرط اساسى يك اديب ايرانى را ( مقصود ، « نويسنده » در مكتب كلاسيك است ) به نيكوترين وجهى بيان مىكند . نبوغ شخصى ، در داخل اين چارچوب ، بزرگ‌ترين استادان را مىپرورد كه سرپيچى از سنت آنان منتهى به بىراهه مىشود . طبيعى است كه با پذيرفتن چنين نظرى شعاع عمل ابداعات مقلدين كوچك مىشود ؛ زيرا ، آنچه از اين دايره بيرون باشد ، به فرض هم كه اصولا مجاز باشد ، عامه را پسند نمىآيد . گسستن اين پاىبندها فقط از يك نابغه ساخته است كه باز ، آن هم ، موازينى به وجود مىآورد كه تخطى از آن جايز نيست .\r\n\r\n\r\n","description":"","footnote":"\r\n( 1 ) . - « تصوف ، نثر دورهء سلجوقى » .\r\n","page_name":" 140 ","page_number":150},
  {"content":"\r\n\r\nمكتب جديد غربىسازى در ايران پيروى از سنت كلاسيك را مردود مىشمارد و چون وجههء همت خود را نزديكى به مكاتب اروپايى قرار داده كمابيش در قلب نقد اروپايى مىگنجد .\r\n\r\nشعر و صورت‌هاى آن ( فزونى نظم بر نثر )\r\nتا اين اواخر ، شعر فارسى درى ، هم از لحاظ كيفيت و هم از لحاظ كميت ، بر نثر فزونى داشت و مىتوان گفت كه جلوه‌گاه ادب فارسى درى تنها شعر بود . در ميان نقدهاى ادبى و حتى غالبا در نثرهاى آموزنده و علمى نيز شعر مىآوردند . در مورد نثر فنى نيز ، مانند شعر ، بايد صورت ذهنى را از صورت عينى تميز داد . صورت ذهنى در شعر و نثر فنى ، هردو ، مشترك است .\r\n\r\nصورت خارجى ( مفاهيم اساسى )\r\nشناسايى شعر ، يعنى سخن مقيد به وزن ، مبتنى بر مشخصات صورى زير است : الف ) تناسب هجاها برحسب امتداد زمانى آنها ( وزن عروض كمى ) ، ب ) قافيه . با درنظر گرفتن نوع قافيه و بعضى بحور معين ، كه هردو از ضوابط صورى است ، و هم‌چنين محتوا ، مىتوان شعر را به دو نوع غنايى و داستانى تقسيم كرد . واحد شعر هميشه بيت است كه به دو نيم‌بيت ( مصرع ) تقسيم مىشود . دو مصرع ، از لحاظ تعداد هجاهاى عروضى ، باهم انطباق داشته ، از لحاظ انديشه و احيانا توجيه آن ، به‌هم‌پيوستگى دارد و نيز ممكن است اين پيوستگى تنها به وسيلهء صناعات ادبى ، موازنه ، مراعات النظير يا تناسب « 1 » و ضوابطى از اين قبيل ايجاد گردد . به ندرت اتفاق مىافتد كه مجموعه‌اى از معانى به‌هم پيوسته از دو يا سه بيت تجاوز كند و از آن‌جا كه هر بيت تا حدى براى خود مستقل است ، در يك قطعه شعر ، زنجيربندى منطقى ، مانند شعر اروپايى ، آن‌چنان صريح و آشكار نيست ؛ مخصوصا در غزل كه وحدت آن ، به ظاهر و يا در واقع ، فقط براساس قافيه و وزن استوار است .\r\nالبته ، شعرهاى دورهء اخير تمام قواعد سنتى عروض و شعر را متزلزل ساخته حتى گاهى آن را به هيچ‌وجه رعايت نمىكند ؛ تا بدان‌جا كه ، در بعضى موارد ، بيت‌ها به كلى آزاد و بىقافيه است .\r\n\r\n\r\n","description":"","footnote":"\r\n( 1 ) . صفحات بعد .\r\n","page_name":" 141 ","page_number":151},
  {"content":"\r\n\r\n\r\nقواعد وزن\r\nوزن شعر فارسى پيش از اسلام براساس تعداد هجاها ( يا تكيه‌ها ) قرار داشته ، چنان‌كه هنوز هم در اشعار محلى و عاميانه معمول است . لكن ، در شعرهاى فنى كلاسيك ، اين شيوه فقط به طور استثنا ديده مىشود ( مثلا ، در ديوان حيدر كه در هجو خواجو است ) 41 . ولى ، بايد اشاره كرد كه براى دانشمندان فرهيختهء متجدد ايران اصولى كه تنها مبتنى بر شمارهء هجاها باشد ، ظاهرا ، توضيحى كافى براى وزن شعر عاميانه و فارسى ميانه نيست . اديب طوسى 42 هرچند شمارهء هجاها را مبناى شعر عاميانه تلقى مىكند ولى در آن عدم لزوم تساوى هجاها ، تكيه ، پايه و وقف را نيز مورد اعتبار مىداند . خانلرى 43 نيز كميت‌هاى آزاد و تكيه‌ها را ، كه به‌طور وضوح آشكار است ، دو اصل به‌هم‌پيوستهء شعر عاميانه دانسته ، مانند اديب طوسى ، آن را در مورد شعر فارسى ميانه هم صادق مىداند . بولديرو 44 مثال‌هايى براى بيت ده‌هجايى تكيه‌دار تاجيكى ذكر مىكند . ميلر « 1 » 45 يك قصيدهء جديد عرفانى چهارده‌هجايى را به لهجهء شوشترى يادداشت كرده است . گرچه تاكنون به همهء اين پرسش‌ها پاسخ‌هاى وافى داده نشده ، به هر تقدير ، مسلم است كه ، بر اثر نفوذ شعر عربى ، مبانى كهن وزن شعر كنار گذاشته شده و عروض كمى جانشين آن گشته كه اصولش تقريبا با وزن‌هاى كمى يونانى و رومى مطابق است . وجه تمايز عروض فارسى درى از عروض كلاسيك ساختمان عروض ، ضرورت حتمى تساوى اوزان در كليهء مصرع‌هاى يك منظومهء واحد ، تقريبا فقدان كامل وقف ، تصادف دو مصوت در انتهاى يك كلمه و ابتداى كلمهء بعد از آن بدون حذف يكى از آنها ( حداكثر با ادغام آن در بعضى موارد مانند ك ( ى ) + مصوت ، سوم شخص مفرد ماضى نقلى و مواردى از اين قبيل ) ، قافيه و هجاهاى خيلى دراز است . تكيهء نفس صرفا به ذوق شخصى بستگى دارد 46 .\r\nتعداد بحور بسيار زياد و همهء آنها ، جز رباعى « 2 » ، « مقتبس » از عروض عربى است . اين اقتباس متضمن برگزيدن بعضى از اوزان عروضى با تصرفات مختصرى در آنهاست . اين نظرى است كه ، دست‌كم تا اين اواخر ، عموميت داشت و با عقيدهء عروض‌دانان متقدم ايرانى و البته تازىگرا منطبق است . بعضى از اوزان اشعار عربى ، آن هم متداول‌ترين و شاخص‌ترين آنها ، ( مثلا طويل ، بسيط ، كامل ، وافر ) « 3 » تقريبا در شعر فارسى مورد استعمال ندارد و برعكس ، در فارسى ، فقط اوزانى به كار مىرود كه در عربى يا نادر است و يا ابدا استعمال نمىشود و علت\r\n\r\n\r\n","description":"","footnote":"\r\n( 1 ) .  B . V . Miller \r\n( 2 ) . - صفحات بعد .\r\n( 3 ) . در نسخهء انگليسى « مديد » هم ذكر شده .\r\n","page_name":" 142 ","page_number":152},
  {"content":"\r\n\r\nآن ، بىشك ، اختلاف ساختمان هجاها در زبان فارسى درى و عربى است . ولى ، در فارسى كلاسيك ، روش ديگرى براى سرودن شعر جز استعمال اوزان معين قديمى وجود ندارد 47 .\r\nشاعر حق اختراع اوزان جديد را نداشته مقيد به اوزان تغييرناپذير موجود است . و نيز ، به حكم تفاوت هجاهاى فارسى و هجاهاى عربى است كه اختيارات شاعرى ( از احيف ) در بحور عروضى ( كه از خصايص عروض عربى است و در روانى اشعار عربى مؤثر است ) به حداقل ممكن مىرسد . از طرف ديگر ، در شعر فارسى درى ، هجاهاى دراز رايج شد . « 1 » . يك هجاى بسته كه پيش از حرف بىصداى بعدى قرار گيرد ، در شعر ، معادل يك هجاى بلند گشاده به اضافهء يك هجاى كوتاه محسوب مىشود ( بدون توجه به اين‌كه در گذشته چه صورتى داشته است ، تقريبا شبيه به حرف  e  ى گنگ در زبان فرانسه ) 48 . فقط هجاهاى بسته كه به ن ختم مىشود استثناست و علت آن ، ظاهرا ، تلفظ خيشومى اين حرف در گذشته 49 و يا اثر به‌جا مانده از تنوين عربى است . عدم مراعات اين نكته به عنوان يك ضرورت شعرى تقريبا غير ممكن است و رعايت نكردن اوزان ، شعر را غير ممكن مىسازد . خاورشناسى كه وزن شعر را رعايت نمىكند يكى از ضوابط تفسير شعر را از دست داده غالبا دچار اشتباه مىشود . اين نكته ، مخصوصا ، در مورد خاورشناسان متقدم صادق است كه گاهى ضرورت حتمى ضوابط شعر فارسى ( و تركى ) را از نظر دور مىداشتند . يكى از مختصات شعر فارسى ، هم‌چنين ، بحر طويل « ؟ ؟ ؟ - - » نامحدود است . برتلس 50 ، به استناد يك مورد كه طرزى افشار از بحر طويل براى مضمونى طنزآميز استفاده كرده ، اين بحر را مخصوص اين‌گونه مضامين پنداشته و حال آن‌كه چنين نيست و بحر طويل براى بيان حالات روحى عمومى 51 به كار مىرود .\r\n\r\nقافيه و انواع شعر\r\nقافيه نيز تابع قواعد تخلف‌ناپذير و درهم‌پيچيده‌اى است كه البته شعر نو آن را نيز ، مانند نظام خشك اوزان كلاسيك و عروض ، تا حدى سست كرده است 52 . اين قواعد هم از عربى اقتباس و با فارسى تطبيق داده شده است . با مطالعهء يك ديوان شعر فارسى ، و بهتر از آن يك داستان فارسى ، از هركس كه باشد ؛ درمىيابيم كه قافيه‌هاى فارسى درى ، بر خلاف عربى كه از لحاظ قافيه فوق العاده غنى است ، مدام محدودتر و منحصر به كليشه‌هايى مىشود كه پيوسته\r\n\r\n\r\n","description":"","footnote":"\r\n( 1 ) . فىالمثل ، اين بيت مولوى :\r\n شيخ فرقانى كه چرخ ايوانش بود * چند روزى ميل بادنجانش بود \r\n","page_name":" 143 ","page_number":153},
  {"content":"\r\n\r\nتكرار مىگردد . به اين جهت ، ديرى نپاييد كه شاعران از نوآفرينى در اين زمينه درماندند . در عين‌حال ، در فارسى ، امكان يافتن قوافى ، به واسطهء استعمال لغات عربى ، به حد قابل ملاحظه‌اى ، توسعه مىيابد . غالبا ، پيش از قافيه رديف مىآيد كه در نتيجهء آن خط قافيه امتداد يافته در قافيه‌هاى متحجر موجود تنوعى حاصل مىشود . استعمال رديف از يك سو كار شاعر را دشوارتر و از سويى ديگر آسان‌تر مىسازد .\r\nقافيه يا همه ابيات را دربرگرفته و در پايان هريك از آنها تكرار مىشود و يا مزدوج است ( مثنوى ) . در حالت اخير ، قافيه شامل ابيات نبوده بلكه مصرع‌ها را به‌هم مىپيوندد ، به اين ترتيب كه هربيت قافيه‌اى مخصوص به خود دارد . قافيهء نوع اول در تمامى اشعار غنايى به كار مىرود و نوع دوم خاص اشعار داستانى است .\r\n\r\nانواع اشعار غنايى\r\nالف ) قصيده ( منظومه‌اى كه به قصد خاصى سروده شده باشد ) عبارت از دست‌كم پانزده ( و به نظر بعضى ديگر فقط هفت يا ده ) بيت است كه قافيه‌شان ، برحسب قالب ، الف الف ، ب الف ، ج الف و غيره بوده مضمون آن مديحه ، مرثيه ، هجو 53 ، مطالب اندرزى و دينى است . قصيده ، معمولا ، داراى مقدمه‌اى است كه صرفا جنبهء غنايى داشته ، به‌طور كلى ، نسيب ناميده مىشود ؛ ولى ، چنانچه صبغهء عشقى داشته باشد ، به آن تشبيب يا تغزل مىگويند . پس از اين مقدمه ، شاعر با يك تلفيق مناسب ( گريزگاه ) موضوع را تغيير داده به ستايش ممدوح مىپردازد .\r\nمديحه‌سرايى را گاهى مىتوان چنين تعبير كرد كه شاعر مىخواهد يك نمونهء ايده‌آل را در نظر ممدوح مجسم سازد . نامىترين استادان قصيدهء مدحيه رودكى ، عنصرى ، فرخى ، معزى ، انورى ، خاقانى ، عرفى و قاآنى هستند . خاورشناسان بيش‌تر متمايل بودند ( و هنوز هم به آسانى حاضر نيستند كه از اين پيش‌داورى دست بردارند ) كه اين نوع شعر را صرفا ستايش سخيفى بدانند و حداكثر ارزشى كه ، در بعضى موارد ، بر آن قائل بودند به عنوان زندگىنامه و تاريخچه ، يعنى يك منبع ادبى ، بود كه با وجود مبالغه در نمايش دادن ممدوح به‌صورت كمال مطلوب خيلى گران‌بها است و ، از لحاظ دقت در ذكر اسامى و القاب ممدوح ، ما فوق آن متصور نيست 54 . قصيده ، كه منشأ آن صرفا عربى است ، در سرزمين اصلى خود ، بر اثر تحولات اجتماعى ، تكامل زيادى يافته و در نتيجهء آن شعر بدوى به تدريج به شعر شهرى و فئودالى تبديل شده بود و ، هنگامى كه به ايرانيان رسيد ، در مراحل پيش‌رفتهء خود بود ؛ چنان‌كه از\r\n\r\n","description":"","footnote":"","page_name":" 144 ","page_number":154},
  {"content":"\r\n\r\nخصايص بدويت فقط آثار ناچيزى در آن باقى بود كه ديگر وجه تناسبى با آن عصر نداشت 55 . با اين همه ، مديحه‌سرايى براى ايرانيان موضوع تازه‌اى نبود و ريشه‌هاى عميقى در سنت‌هاى كهن اشرافى و شهسوارى داشت كه گزنفون نيز از آن اطلاع داشته است . شكى نيست كه برانگيختن ايرانيان به سرودن مديحه ، به وسيلهء پول ، آسان‌تر از عرب‌ها بود 56 ( بحث از پول‌دوستى را اخيرا شيتو به ميان كشيده است ) 57 . شاعر مديحه‌سرا تنها در خدمت يك خواجه نبود ؛ بلكه ، همهء آنان كه يكى پس از ديگرى با توطئه يا زور زمام امور را به دست مىگرفتند مخدوم او بودند و گاهى نيز ، درعين‌حال ، به چندين كس خدمت مىكرده كه لزومى نداشت با يكديگر دوستى داشته باشند . لكن ، هنر شاعران را ناچيز هم نبايد شمرد ؛ زيرا ، به فرض آن هم كه از سخن‌پردازىهاى بديع مديحه‌سرايان بگذريم ، باز ، اشعار آنان سرآغازهايى دارد كه از لحاظ ادبى واقعا جالب بوده شامل تشبيهات بسيار بديع با حد اعلاى فصاحت ، امعان نظرهاى فلسفى و عرفانى ، اندرزهاى اخلاقى و تحذيرهاى جدى ، توصيف‌هاى طبيعت ، تشريح‌هاى گوناگون و جز اين‌هاست . اصولا ، ايرانى علاقهء خاصى به پند دادن دارد و اين خصيصه حتى در ادبيات پهلوى نيز جلوه‌گر است . اما مديحه‌سرايى از لحاظ اجتماعى نيز حائز اهميت بود ، از آن‌كه معاش شاعران را تأمين مىكرد و ، درعين‌حال ، متضمن حمايت از هنر اصيل شاعرى بود و راه تكامل آن را هموار مىساخت . محفل جادوگران است كه به سود گروه خاصى فعاليت مىكند : شاعران - به استثناى شاعران عاميانه‌گو ، پيشوايان فرقه‌هاى مذهبى و نظاير آنها ، خلاصه آنان كه نفعى در هواخواهى بزرگان ندارند - براى توده سرايندگى نمىكنند و بازارشان نزد اينان رونقى ندارد . هرچه لحن شعر و ادب بيش‌تر فئودالى باشد روى سخن كم‌تر با اين دسته است كه نه زبان اين اشعار آنها را ارضا مىكند و نه معانى و مفاهيم آن . بنابراين ، موجوديت شاعران تنها مرهون عنايات و صلات يك دربار و اطرافيان آن است . از اين جهت است كه داورى پژوهندگان شوروى دربارهء اين رويهء « ترويج شعر و ادب » « 1 » بسيار خشك و تا حدى منفى است . البته ، دربارهء پاره‌اى شخصيت‌هاى برجسته ، مىدانيم كه آنها به عدم واقعيت مديحه‌سرايى پى برده يا مانند كيكاوس ، مؤلف قابوس‌نامه ، شاعران دربارى را به خود راه نمىدادند و يا مانند نظام الملك وزير با آنان سر دشمنى داشتند . البته ، قصيده‌هايى هم هست كه شامل مدح نيست ( ناصرخسرو ) . در پايان ، بايد\r\n\r\n\r\n","description":"","footnote":"\r\n( 1 ) . همين بخش : « مراكز شعرى و ادوار ادبى » و نيز ، در صفحات بعد « شاعران ايرانى دنبالهء ادبيات تازى معاصر خود را مىگيرند » .\r\n","page_name":" 145 ","page_number":155},
  {"content":"\r\n\r\nاشاره كرد كه قصيده شامل مجموعهء بزرگ‌ترى از مضامين غنايى است تا غزل كه دامنه‌اى بس محدود دارد . گاه‌به‌گاه ، به قصيده‌هايى برمىخوريم كه ضمن آنها اصطلاحات خاص رشتهء معينى ماندن ادبيات ، موسيقى و از اين قبيل آورده شده است .\r\nب ) غزل ، از لحاظ ترتيب قوافى ، با قصيده تفاوتى ندارد ؛ ولى ، تعداد بيت‌هاى آن پنج تا پانزده است ( غزل‌هاى كمال خجندى و جامى 58 معمولا هفت‌بيتى است و ، از اين‌رو ، تطابق جالبى با سونت « 1 » دارد ) . غزل جلوه‌گاه اشعار غنايى مخصوصا در زمينهء عشق ، عرفان و هم‌چنين امعان نظرهاى فلسفى و مديحه‌سرايى ( حافظ ) است . براون نظر شبلى نعمانى را راجع به سير غزل اين‌طور بيان مىكند : در مورد استادان متقدم ، مانند سعدى ، امير خسرو و حسن دهلوى ، مضمون تقريبا لا يتغير آن عشق بود . خواجو در موضوع‌هاى ديگرى هم از قبيل ناپايدارى جهان سرايندگى كرد . بلاغت ، صناعات ادبى ، استعاره و تشبيه را سلمان به اوج خود رسانيد ؛ ولى ، حافظ هنر همهء استادان را در خود جمع كرده لطف خاص سخن خويش را بدان افزوده است 59 .\r\nولى ، اين نظر به هيچ‌وجه دقيق نيست . هنوز كاملا روشن نشده كه آيا پيدايش غزل بر اثر تفكيك تغزل ابتداى قصيده ، كه به آواز خوانده مىشده است ( نسيب ) ، از قصيده بوده 60 يا مستقيما از غزل عربى اقتباس شده ، بدون آن‌كه ، در اوايل امر ، در ادبيات فارسى درى ، به عنوان يك شعر كامل و مستقل تلقى گردد 61 و يا از نوعى از ترانه‌هاى پيش از اسلام ريشه گرفته است 62 . احتمالات ديگرى هم وجود دارد . بزرگ‌ترين استادان غزل‌سرا عبارتند از سعدى ، حافظ و صائب . نظر سابق خاورشناسان ( به استثناى فردريش فايت 1908 ) 63 راجع به ناپيوستگى معانى ابيات ، اخيرا ، دست‌كم در مورد حافظ كه غزل را به اوج كمال رسانده است ، متزلزل شده « 2 » 64 و محتاج به تجديدنظر است . خاورشناسان شرقى متأخر ، خود ، ضمن نقدهاى ادبى ، به پراكندگى انديشه‌ها در غزل عصر صفوى ( هندى ) اشاره مىكنند 65 .\r\nج ) چنانچه در ترتيب قوافى غزل يا قصيده ، در بيت اول ، قافيهء الف الف به كار نرفته باشد و ، بنابراين ، قافيه‌ها فقط به‌صورت ب الف ، ج الف ، د الف و جز آن باشد ، منظومه را قطعه مىنامند كه موضوع آن معمولا ، فلسفى و اخلاقى و يا غور و تفكر است . در اين زمينه ، انورى و\r\n\r\n\r\n","description":"","footnote":"\r\n( 1 ) .  Sonette  معروف‌ترين و مهم‌ترين و رايج‌ترين نوع شعرى است كه از ايتاليايى اقتباس شده . قطعه‌اى است چهارده بيتى مركب از دو رباعى و دو بند سه‌بيتى . نقل از  Sachwoterbuch der Literatur  .\r\n( 2 ) . « مغولان ، حافظ » .\r\n","page_name":" 146 ","page_number":156},
  {"content":"\r\n\r\nابن يمين سرآمد اقران‌اند . قطعه قالب رايج و مطلوبى براى بديهه‌سرايى بود و ، بىشك ، به همين دليل هم ، اصولا ، براى بيان موضوع‌هاى متفرقه و غيرعادى مناسب بود . در قطعه ، شاعر معمولا از تجارب و مشاهدات شخصى سخن مىراند .\r\nد ) رباعى حاوى معانى حكمت‌آميز است . قافيهء آن الف الف ب الف و به ندرت الف الف الف الف است كه چندان بليغ نيست . رباعى يك صورت قديمى و بومى پيش از اسلام است كه هنوز هم به‌صورت دوبيتى ، كه از لحاظ وزن نوعى از آن محسوب مىشود ، در اشعار غنايى عاميانه زنده مانده است . رباعى جلوه‌گاه قريحهء اصيل ايرانى است و در اشعار كهن‌ترين شاعران فارسى درى مانند شاهد رودكى ، ابو شكور بلخى جز آنها نيز آمده و تا به امروز هم هزاران نفر ديگر به اين صورت سرايندگى كرده‌اند . عمر خيام به عنوان يك شاعر رباعىسرا شهرت جهانى دارد .\r\nه ) ابيات واحدى به نام فرد با قافيه ( الف الف ) يا بىقافيه ( الف ب ) هست كه شاعر براى افادهء انديشه‌هاى آنى كمابيش درخشان خود ، كه بيان آن به‌صورت ديگرى ميسر نيست ، از آن استفاده مىكند .\r\nشاعر ايرانى اشعار غنايى خود را ، به ترتيبى كه در بالا آمد ، در ديوان خويش ، برحسب حروف تهجى قوافى براى هر نوع شعر ، مرتب مىسازد . اشعار ، تقريبا هميشه ، در يك ديوان جمع‌آورى مىشود و به ندرت در چند ديوان ( مانند ديوان‌هاى امير خسرو و جامى ) از هم تفكيك مىگردد . كسى هم كه بعدا ، يعنى پس از مرگ شاعر ، ميراث ادبى او را جمع‌آورى مىكرد به همين نسق عمل مىنمود . فقط در موارد بسيار استثنايى ، براى مرتب ساختن اشعار ، به‌جاى حروف قافيهء آنها حروف اول واحدهاى شعر مأخذ قرار مىگيرد . معلوم است كه به اين ترتيب تعيين تاريخ سرودن اشعار يك شاعر غير ممكن مىشود ، مگر در مورد قصيده‌هايى كه محتويات آنها يا نكات ديگرى مبين آن باشد . محمد قزوينى ، در ديوان حافظى كه به چاپ رسانده ، ترتيب الفبايى را چنان آورده كه رد آن مىتوان بيت مورد نظر را فورا يافت ( ريپكا هم ، مستقل از او ، براى نخستين‌بار در رسالهء خود راجع به لبيبى چنين عمل كرده است ) .\r\nلسكو 66 ثابت كرد كه اين طرز تنظيم - دست‌كم در مورد حافظ - اشعارى را كه از لحاظ وزن يا قافيه يكسان است ، يا اشعارى را كه همه در اطراف يك موضوع سروده شده و به اين واسطه ، به نحو آشكار ، از لحاظ زمان ، به‌هم نزديك است ، مشخص مىسازد . محتويات يك ديوان شعر ، برحسب اين‌كه هر عصرى بيش‌تر طالب چه نوعى از شعر بوده ، دستخوش تغييرات بوده است .\r\n\r\n","description":"","footnote":"","page_name":" 147 ","page_number":157},
  {"content":"\r\n\r\nو ) در پايان ، بايد از ترجيع‌بندها و تركيب‌بندهاى مختلف ، كه تعدادشان آن‌قدر زياد نيست ، ذكرى به ميان آيد . بعضى از بندها ، مانند تخميس و تسديس ، معمولا به مثابهء صورت‌هاى ديگرى از يك غزل مورد نظر به كار مىرفت . شاعران متجدد نيز به سرودن اين‌گونه اشعار مخصوصا مسمط ( الف الف الف ى ، ب ب ب ى و غيره ؛ الف الف الف الف ى ، ب ب ب ب ى و غيره ) رغبتى دارند كه استادان آن منوچهرى ( نيمهء اول سدهء 5 ه / 11 م ) و قاآنى ( نيمهء اول سدهء 13 ه / 19 م ) به شمار مىروند . رمپيس 67 ثابت كرد كه قدمت اين نوع شعر به پيش از اسلام مىرسد .\r\nز ) با مستزاد خيلى به ندرت مواجه مىشويم . وجه شاخص آن تكرار بند ترجيع يا تركيب پس از هرمصرع و ، هم‌چنين ، لحن آن است كه خيلى به ترانهء عاميانه نزديك است . اين صورت شعر ، در اوايل قرن بيستم ، براى سرودن اشعار انقلابى خيلى رايج بود .\r\nجاى آن دارد كه به يك روش خيلى مطلوب شاعران نيز اشاره‌اى شود و آن سرودن منظومه‌اى مشابه شعر شاعر ديگر و يا به ندرت مشابه شعرى از خود شاعر است كه به آن استقبال و گاهى جواب و به تركى نظيره مىگويند . وزن قافيه و تعداد ابيات بايد با سرمشق مطابق باشد . شاعر مىكوشد كه مثل سرمشق يا بهتر از آن بسرايد ( و چنانچه قافيه دشوار باشد بر تعداد ابيات بيفزايد ) و ، ضمنا ، جاىبه‌جاى ، شعر خود را با طنز همراه سازد .\r\n\r\nمحتواى اشعار غنايى\r\nدر تكميل آنچه گفته شد ، چند كلمهء ديگر ، به ايجاز ، راجع به محتواى اشعار مىآوريم . هم‌دوش با مدحيه و هجويه ، مرثيه و شكواييه است كه ، به استثناى چند مورد معدود ، همه ، مطابق ذوق و روحيهء دربارى يا دست‌كم محيط دربارى است . عشقيات ، خمريات و تفكرات ، به تدريج ، رنگ عرفان به خود گرفته يا لااقل به‌صورت نيمه عرفانى و استعاره درمىآيد تا حقيقت مطلب مستور بماند و يا اين‌كه با سنت شاعرى انطباق داشته باشد . مسلم است كه شاعران صوفىمنش نيز از عشق و مستى سخن مىرانند ؛ ولى ، البته ، اين معانى در اشعار آنها مجازى است . وضع روحى شاعر ، شخصيت و جهان‌بينى وى ، در او ، سرمستى و رغبت به خوش‌گذرانى را برانگيخته ايجاد مقاومت ، بىايمانى و روگردانى از جهان مىكند . خودستايى نيز امرى عادى و روزمره است . گاه‌به‌گاه ، انواع نظيره‌هاى طنزآميز « 1 » هم به چشم مىخورد\r\n\r\n\r\n","description":"","footnote":"\r\n( 1 ) . مؤلف ، در اين‌جا ، دو اصطلاح  Parodie  و  Travestie  را آورده كه بين آن‌دو تفاوتى وجود دارد : پاردوى نظيره‌اى -\r\n","page_name":" 148 ","page_number":158},
  {"content":"\r\n\r\n( بو سحاق ، قارى و جز آنها ) . توصيف‌هايى از طبيعت كه باهم پيوستگى داشته باشد ، بيش از همه ، در قصيده‌ها آورده مىشود . توصيف‌هاى مختصرتر در همه نوع اشعار ديده مىشود كه ، البته ، همواره ، در دايرهء ركود سنتى و رعايت روش‌هاى ديرين محصور است . « 1 » بحث در مسائل روزمره موافق طبع اشرافى شاعران و علو مقام شعر نيست و ، از اين رو ، جست‌وجو براى يافتن مضامين چوپانى « 2 » و نظاير آن در اشعار فارسى بيهوده است .\r\n« وصف » يا « توصيف » هاى كوتاه عيش‌ونوش طبقات بالا ، كه گاهى آن را مستقلا سروده و گاهى در اشعارى كه به مناسبتى ديگر سروده شده مىگنجانند ، كمى با آن فرق دارد . نگارش نامه به‌صورت ابيات آن‌چنان متداول است كه در مكاتبات سياسى نيز ديده مىشود . حتى لغز و معما و مادهء تاريخ ، يعنى ابياتى كه اعداد حروف آنها سال وقوع حادثه‌اى را نشان مىدهد ، نيز مطرود نيست ؛ چنان‌كه ، جامى گران‌قدر دو رساله راجع به معما نوشته است . ولى ، اين‌گونه آثار بيش‌تر در دوره‌هاى انحطاط مورد توجه قرار مىگيرد . نخستين مادهء تاريخ در آفرين‌نامهء ابو شكور « 3 » ديده مىشود . « 4 » اشعار متضمن احتجاجات ادبى و مناظرات ، كه اسدى ضمن قصايد آورده ، بر خلاف مناظرات منثور عربى جاحظ 68 ، بسيار گران‌بهاست و اين ، باز ، نوعى از شعر است كه قدمت آن به ايران پيش از اسلام مىرسد 69 . ولى ، مناظرهء پرووانسال « 5 » يا بحث و\r\n\r\n\r\n","description":"","footnote":"\r\n- است طنزآميز بر يك اثر ادبى جدى كه در آن شكل و صورت ( فرم ) سرمشق حفظ ، ولى محتواى آن كاملا عوض مىشود ؛ چنان‌كه ، مطلقا ، تناسبى با آن شكل و صورت نداشته باشد ( مانند خارستان اديب كرمانى كه نظيره‌اى طنزآميز بر گلستان سعدى است ) . برعكس آن ، تراوستى است كه در آن همان مطالب سرمشق ، به صورتى كه به هيچ‌وجه متناسب با موضوع نيست ، بيان مىشود و جنبهء طنزآميز آن بيش‌تر ناشى از همين عدم تناسب بين صورت و معنى است .\r\n( 1 ) . ص 125 .\r\n( 2 ) . در متن آلمانى  bukolische Dichtung  آمده است كه ، در ادبيات غربى ، به نظم يا نثرى گفته مىشود كه براى فرار از دنياى واقعيات و حقايق تلخ زندگى بوده در جست‌وجوى دنياى رؤيا و احساسات آكنده از ايده‌آل‌هاى غير واقعى ، پر از صلح‌وصفاى بىشائبه و سعادتمندى است كه نزديك به طبيعت و زندگانى چوپانان باشد . مأخوذ از  Sachworterbuch der Literatur \r\n( 3 ) . - « سامانيان ، نام‌هايى چند » .\r\n( 4 ) .\r\n مر اين داستان كش بگفت از خيال * ابر سيصد و سى و نه بعد سال \r\nتاريخ ادبيات ، دكتر صفا ، جلد اول ، ص 559\r\n( 5 ) .  Tenson Provencale  تانسون در ادبيات قرون وسطاى فرانسه و پرووانس نوعى مناظره بود كه طى آن طرفين به يكديگر ناسزا مىگفتند . لاروس اونيورسل ، پاريس ، 1948 . « پرووانسال » يكى از زبان‌هاى روميايى مشتق از لاتينى است كه ادبياتش زودتر از همهء ديگر زبان‌هاى روميايى تكامل يافت و در جنوب فرانسه شكوفا شد . دايرة المعارف بروكهاوس ، ويسبادن ، 1972 .\r\n","page_name":" 149 ","page_number":159},
  {"content":"\r\n\r\nمجادلهء « 1 » فرانسهء باستان از اين مناظرات متأثر نبوده ، بلكه شرايط يكسانى كه در قرون وسطا موجد ادبيات مختلف بوده و يگانگى ماهيت ادبيات آن عصر در ايران و پرووانس منتج به نتايج مشابهى بوده است 70 . تنوع زياد مضامين حكمت‌آميز رباعىهاى گوناگون ، بهتر از هر چيز ديگر ، مبين ذوق ، تيزهوشى و باريك‌انديشى ايرانى است .\r\nلكن ، از آنچه گذشت ، آشكارا چنين نتيجه مىشود كه سنت تقريبا بر همه چيز ، هم بر صورت و هم بر معنى ، حكم‌فرماست .\r\n\r\nقالب اشعار داستانى و اخلاقى\r\nاين‌گونه اشعار منحصرا به‌صورت مثنوى ، يعنى يك رديف ابيات با قافيه‌هاى مزدوج الف الف ، ب ب ، ج ج و غيره ، است . سراسر حماسه‌هاى قهرمانى و داستان‌هاى تاريخى و رمانتيك ، و هم‌چنين ، منظومه‌هاى نسبتا بزرگ آموزنده و اخلاقى به اين صورت سروده شده است . تازيان از اين نوع اصيل شعر ايرانى ، كه براى نگارش موضوعات مفصل در يك بحر ثابت تنها صورت ممكن بود ، اطلاعى نداشتند . آنان ، به‌طور كلى ، رغبتى به داستان‌سرايى نشان نمىدادند . هر وزنى هم براى سرودن حماسه و داستان مناسب نيست . از اين‌رو ، اشعار داستانى و اخلاقى ، از لحاظ اوزانى كه با اوزان اشعار غنايى منطبق باشد ، دايرهء عمل خيلى محدودترى دارد ؛ ولى ، اساسا ، كوتاه‌تر است ( 10 - 11 هجا ) . بيت حماسهء قهرمانى در بحر متقارب است « 2 » كه ، بىشك ، تطبيقى از وزن كهن شعر عاميانهء حماسى فارسى « 3 » با اوزان عربى است . دامنهء آثار اخلاقى و اندرزى بسيار وسيع و متنوع ؛ ولى ، بسيار يك‌جانبه است ؛ بدين معنى كه ، بيش از هر چيز ديگر ، با موضوعات فلسفى و دينى ، عرفانى و اخلاقى سروكار دارد و ، بدين واسطه ، غالبا ، در مجراى ارتداد ، بىايمانى و عصيان سير مىكند 71 . تا آن‌جا كه من اطلاع دارم ، هيچ‌گونه اثرى وجود ندارد كه با گئورگيكا « 4 » ى غربى و نظاير آن شباهتى داشته باشد .\r\n\r\n\r\n","description":"","footnote":"\r\n( 1 ) .  Debats et Disputes  در ادبيات قرون وسطاى فرانسه به مناظرات بين نقش‌ها و شخصيت‌هاى تمثيلى اطلاق مىشد . لاروس اونيورسل ، پاريس ، 1948 .\r\n( 2 ) . « سامانيان ، دقيقى » ، و نيز « سامانيان ، نام‌هايى چند » ؛ « دورهء غزنويان ، منظومهء داستانى » و « مغولان ، سعدى » .\r\n( 3 ) . مؤلف ، در اين‌جا ،  Byline  آورده كه عبارت از حماسه‌هاى قهرمانى در ادبيات عاميانهء روسى است ( اصل روسى آن  bylina  به معناى « آن‌چه بوده است » مىباشد . مأخوذ از دايرة المعارف بروكهاوس .\r\n( 4 ) .  Georgikon  كه جمعش  Georgika  است ( به يونانى به معناى شعر آموزنده دربارهء كشاورزى است ) ، مشهورترين -\r\n","page_name":" 150 ","page_number":160},
  {"content":"\r\n\r\nمرثيه‌هاى عاميانهء مذهبى نيز به شعر نگاشته مىشود ( به عقيدهء كريمسكى 72 اين مطلب فقط از اوايل قرن نوزدهم به بعد قابل اثبات است ) . از اين‌كه بگذريم ، در ادبيات كلاسيك ، آثار نمايشى وجود ندارد ؛ در صورتى كه ، ادبيات جديد ، در اين زمينه ، از اروپا الهام گرفته است .\r\nعيوقى ، عراقى و مكتبى قافيه‌هاى مزدوج را با آوردن غزل‌هايى در بين آنها قطع مىكنند . « 1 »\r\n\r\nافراط در پاىبندى به‌صورت ، تناسب نظام اجتماعى و ادبى\r\nبايد متذكر شد كه عروض ، با همهء عدم اصالت و تخلف‌ناپذير بودن قواعد صورى و وزنى آن ، به هيچ‌وجه ، باعث دشوارى كار شاعر نبود . ايرانيان شالودهء اوزان را طورى ريختند كه با روح و ساختمان زبان فارسى كاملا سازگار بود . با دلايلى كه در دست است ، مىتوان چنين انگاشت كه شاعران ، در بعضى موارد ، ابيات عاميانه و حتى ابيات پهلوى را دگرگون ساخته به‌صورت اشعار فارسى درى درآورده‌اند و ، در نتيجه ، هم از لحاظ رعايت جنبه‌هاى ملى و هم از نظر توجه به اصول فئودالى ، شايستگى خود را به ثبوت رساندند « 2 » . بهترين گواه بر هماهنگى وزن عروض نوبنياد با ساختمان زبان فارسى وفور آثار ادبى ، من حيث المجموع ، و هم‌چنين ، زيادى آثار هريك از شاعران به تنهايى است . تنها ايرادى كه بر وزن شعر فارسى درى وارد مىآيد اين است كه ، در زبان فارسى ، در تكيهء نفس تسامح شده كه تا حدى هم اجتناب‌ناپذير بوده است . علت اين‌كه همهء قواعد ، اعم از عروضى و يا جز آن ، به زودى متحجر شد ركود اوضاع اجتماعى و سنت‌گرايى آن است كه پيش از اين بدان اشاره شد ؛ ولى ، همين‌كه ساختمان اجتماعى و اقتصادى دگرگونى آغاز كرد ، كوشش‌هايى هم براى سست كردن فن سرايندگى و يافتن صورت‌هاى جديد شعر شروع شد ( سدهء 19 / 20 م ) .\r\n\r\n\r\n","description":"","footnote":"\r\n- اين‌گونه اشعار شاه‌كار ورژيل و شايد هم ، به‌طور كلى ، سراسر ادبيات لاتينى است ( ؟ ) چكامهء مفصلى است كه بنا به خواستهء قيصر اوگوست ، بين سال‌هاى 39 تا 29 ( به قولى 39 تا 37 ) ق م ، براى تشويق روميان به كارهاى كشاورزى سروده شده و در آن روى سخن با طبقات بالاست . اين چكامه داراى چهار بخش است . در بخش اول ، از كشاورزى به‌طور اعم ، در بخش دوم از درخت‌كارى و بالاخص پرورش مو ، در بخش سوم از دام‌پرورى و در بخش چهارم از پرورش زنبور عسل بحث مىشود . نقل به تلخيص از دايرة المعارف بروكهاوس .\r\n( 1 ) . - « دورهء غزنويان ، منظومهء داستانى » ؛ « دورهء سلجوقيان ، نظامى داستان‌سرا » ؛ مغولان ، معاصران سعدى .\r\n( 2 ) . - « سامانيان ، دقيقى » .\r\n","page_name":" 151 ","page_number":161},
  {"content":"\r\n\r\n\r\nتخلص\r\nدر پايان ، شايان ذكر است كه شاعر ، جز در منظومه‌هاى بسيار كوتاه ، ( تا آن‌جا كه من مىبينم در قصايد بسيار كهن به ندرت ) 73 خويش را به نامى كه بر خود نهاده است ( تخلص ، لقب شعرى ) مىنامد كه از نام حامى وى يا خصال اين حامى اقتباس و يا احيانا به طريق مختلف ديگرى به دست آمده است . استعمال نام مستعار در غزل ، فقط بعدها ( سدهء 6 ه / 12 م ) ، عموميت يافت . البته ، دقيقى 74 هم ، گاه‌به‌گاه ، در پاين بعضى از ترانه‌هاى غنايى ، تخلص خود را ذكر كرده بود . اين معنى ، به زعم بعضى ، دال بر آن است كه غزل ، در ابتدا ، نوع مستقلى از شعر نبوده است 75 . ابرمن 76 ، بر خلاف اينان ، بعيد نمىداند كه تخلص يكى از مختصات شعر فارسى پيش از اسلام بوده است . با اين‌همه ، تخلص ، به هيچ‌وجه ، مانع جعل اشعار و نسبت دادن آن به ديگران نبوده است . در حقيقت ، زيادى سرقات شعرى و ابياتى كه ، به غلط ، به شاعران منسوب است كار پژوهش را در تاريخ ادبيات دشوار مىسازد . فىالمثل ، ديوانى كه به نام شاطر عباس صبوحى است ، از آغاز تا پايان ، يك سرقت ادبى شاعران دورهء صفوى و ديگران است 77 .\r\n\r\nصورت ذهنى شعر\r\nمراد از صورت ذهنى شعر اين است كه هريك از ابيات ، هم از لحاظ انديشه‌اى كه در آن نهفته است و هم از لحاظ فصاحت و بلاغت ، متضمن نكات دقيقى باشد . ولى ، با اين تعريف حق مطلب ادا نشده ؛ زيرا ، در آن صورت ، يك اختلاف اساسى ميان شعر فارسى درى ( يا تركى ) و غربى وجود نمىداشت . غربىها نيز در بيان انديشه‌ها ، تا آن‌جا كه ميسر است ، دقت و ظرافت به خرج مىدهند و از لحاظ استعارات و كنايات هم فقيرتر از شرقىها نيستند . اختلاف اصلى در آن است كه شاعر غربى فى البداهه سخن مىگويد و شاعر شرقى درست برعكس آن عمل مىكند . هم‌چنان كه معانى هريك از ابيات بايد ، بنفسه ، متضمن نكته‌اى بسيار دقيق و پرمغز باشد ، وجه ارتباط هريك از تصورات ذهنى با يكديگر در داخل يك بيت نيز بايد شامل نكته‌اى باشد ، اعم از اين‌كه با محتواى بيت انطباق داشته باشد يا نه . ضرورت حتمى اين نكتهء مضاعف بايد در همهء موارد رعايت گردد ؛ زيرا ، در نظر ايرانيان ، فقط از اين راه است كه يك بيت جنبهء شعرى پيدا مىكند . نكته‌اى كه در انديشه و معنى نهفته است ، البته ، احساس را تحت الشعاع عقل قرار مىدهد . از اين‌رو ، در شرق ، ارزش بيان احساس به مراتب كم‌تر از\r\n\r\n","description":"","footnote":"","page_name":" 152 ","page_number":162},
  {"content":"\r\n\r\nاهميتى است كه در غرب بدان داده مىشود . نكتهء دوم ، يعنى آن‌كه مربوط به بيان و جزء شاخص هر بيت است 78 ، مستلزم به كار بردن يكى از صناعات ادبى و استعارات بىشمارى است كه آفريدهء هنر شاعرى شرقى است . استعاراتى كه فقط متضمن استعمال يك لغت به معناى مجازى آن است معمولا براى كامل ساختن يك بيت فارسى و تركى كافى نيست . شاعر غربى مىتواند تنها با يك كنايه و يا يك تشبيه منحصربه‌فرد خواننده را به وجد آورد ؛ ولى ، در نظر شاعر شرقى ، اين هردو ، خود ، بيش‌تر جزئى از انديشه به شمار است . علاوه بر اين ، بيان انديشه بايد از نظر صورى هم با يك و احيانا چند صنعت بديعى همراه باشد . و نيز مهم اين است كه استعارات و تشبيهات دقيقا مصداق داشته باشد ؛ ولى ، اين معنى مستلزم آن نيست كه وجه شبه هميشه واضح و آشكار باشد .\r\n\r\nتزيينات خاص ادب فارسى ، افراط در صناعات ادبى\r\nدر شعر فارسى ، سخن‌پردازان ، عميقا و با موشكافى و ريزه‌كارى بسيار ، روى استعارات و كنايات كار كرده‌اند . اين استعارات و كنايات ، در غالب موارد ، با آنچه نزد ما معمول است مطابقت دارد ؛ ولى ، استعاراتى هم وجود دارد كه ما از آن بيگانه‌ايم و دليل آن ، يكى ، رغبت مبالغه‌آميز شاعران فارسى درى به بيان مبهم و ملفوف و ، ديگر ، اين حقيقت است كه شيوهء بيان آنان اصولا با شاعران غربى متفاوت است . در اين‌جا ، فقط مىتوانم ، به عنوان مثال و خيلى به اجمال ، « حسن تعليل » را ذكر كنم كه عبارت از تعبيرى تخيلى و شاعرانه براى يك پديدهء عادى است و نيز مىخواهم مخصوصا به تناسب و مراعات النظير ، يعنى گرد آوردن عمدى تصورات ذهنى يا مفاهيم متجانس در يك بيت ، اشاره كنم 79 . در مقابل اين فنون ، كه فقط عروض‌دانان شرقى از آن آگاهند ، مىتوان ، به عنوان نظير ، مواردى را مانند نمايش صدا به وسيلهء انتخاب كلمات مناسب برشمرد كه ظاهرا از نظر علم بديع شرقى دور مانده است « 1 » و حال آن‌كه براى نام آوا « 2 » ، توافق صوت و تجانس حروف ، به آسانى مىتوان از متون ادبى شواهدى ذكر كرد . از سوى ديگر ، پاره‌اى از انواع آرايش سخن بسيار مطلوب است ، مانند موازنه و مخصوصا مبالغه ، و به‌طور كلى ، اغراق كه از صفات روانى كاملا خاص شرقيان است « 3 » و حتى از اوستا هم مىتوان براى آن شاهد آورد . « احسن الشعر اكذبه و خير الكلام ما بلغ فيه » .\r\n\r\n\r\n","description":"","footnote":"\r\n( 1 ) . به آلمانى :  Tonmalerei  ، به انگليسى :  imitative sounds \r\n( 2 ) .  Onomatopeia \r\n( 3 ) . ص 132 .\r\n","page_name":" 153 ","page_number":163},
  {"content":"\r\n\r\n« بىاعتدالى شاعران را ، كه ناشى از اين تصاوير ذهنى است ، مىتوان با مثال‌هاى بىشمار ثابت كرد و نشان داد كه ، در اين‌گونه اشعار ، رابطهء واقعى شاعر با دنيا و مردم و خود وى ، كه مميز واقعى اشعار گران‌قدر است ، مفهومى ندارد » 80 . ولى ، اين تعبير منتها حد استنتاج يك جانبه‌اى است كه شدر به عمل آورده است و به آسانى نمىتوان با وى هم‌آواز شد . منشأ بازىهاى الفاظ جناس‌هاى لفظى بىشمار است و ، مقدم بر هرچيز ديگر ، ساختمان خاص زبان عربى است كه زبان فارسى خود از لغات آن اشباع است . خط فارسى نيز بازى با الفاظ را تسهيل كرده و انگيزه‌اى براى آن شده است .\r\nبدين ترتيب ، هر بيت ، بنفسه ، مينياتور كامل و مستقلى است كه روى آن زياد كار شده است . پاره‌اى از شاعران در آرايش صورى تا به سرحد تكلف و تصنع تحمل‌ناپذير پيش مىروند ( مانند فتاحى ) و بعضى ديگر كم‌تر بدان مبادرت مىورزند : هنر شاعرى در كف استادان سخن و خداوندان قريحه و سليقه ، به وسيلهء هماهنگى كامل صنايع بديعى ، چنان فروزندگى مىبايد كه ، در غرب ، كم‌تر كسى را از آن خبرى هست و ، درعين‌حال ، اين ايراد بر آن وارد است كه ، متأسفانه ، قابل ترجمه به زبان ديگرى نيست . سعدى ، كه گفتارش ، به ظاهر ، تا آن حد ساده و طبيعى مىنمايد ، ظرافت هنر و باريك‌بينىاش در زير همين سادگى نهفته است . شگفت آن‌كه ، حتى فردوسى نيز به حد وفور از صناعات ادبى سود مىجويد و مولوى هم ، با اين‌كه غالب ابياتش را املا مىكرده ، كم از او نيست .\r\nاگر هم تصديق كنيم كه ايرانيان فنون بديع را از تازيان گرفته‌اند ، باز بايد براى آن تحديد و توضيحى قائل شويم ؛ زيرا درعين‌حال ، نمىتوان نقشى را كه ايرانيان در قرون 2 ه / 8 م و 3 ه / 9 م در زمينهء شعر و ادب عربى ايفا كرده‌اند از نظر دور داشت . ابرمان 81 بدين نتيجه رسيده بود كه مبالغه از شعر و ادب فارسى به عربى راه يافته است .\r\n\r\nضرورت احاطهء شاعر بر علوم\r\nصناعات ادبى ، همراه با نكته‌سنجى در بيان معانى ، بدون هيچ قيد و شرطى ، مستلزم تأمل عميق و سنجش دقيق هريك از كلمات است . اين دقت و باريك‌بينى ، چنان‌كه پيداست ، بايد فقدان اصالت انديشه‌ها و ، به‌طور كلى ، سنت‌گرايى و ثابت بودن تصورات و مضامين تزيينات بديعى را جبران كند . شاعر ايرانى را چاره جز اين نيست كه فقط در درون اين دايرهء طلسم‌شده جولان كند .\r\nشاعر عصر كلاسيك ، براى آن‌كه بتواند شعرى بسرايد ، ناگزير بود كه ، بىقيدوشرط ، به\r\n\r\n","description":"","footnote":"","page_name":" 154 ","page_number":164},
  {"content":"\r\n\r\nهمهء قواعد موضوعه گردن نهد . تنها با پيروى از احساسات سرايندگى كردن راه نيل به هدف نيست . شاعر ايرانى بودن ، مستلزم دانشمند بودن و حتى بالاتر از آن بود . در زندگىنامهء هريك از شاعران آمده كه وى در « همهء علوم ، يعنى فلسفه ، كلام ، علم قضا ، علوم طبيعى ، كه شامل نجوم و رياضيات نيز بوده ؛ پزشكى و البته رشته‌هاى ادبى ، يعنى دستور زبان ، علوم شعر و علوم بيانى ، متبحر بوده است » . علاوه‌بر آن ، مىبايست چندين ده هزار بيت عربى و فارسى را خوانده هزار بيت را از بر داشته باشد تا ، به اصطلاح ، با نمونه‌هاى معتبر دقيقا آشنا گردد . « 1 » بنابراين ، شاعرى نه تنها مسلما مستلزم تحصيلات كافى و سروكارش با فضل و دانش بود ؛ بلكه ، خود ، رشته‌اى از علوم به شمار بود . چنان‌كه نظامى عروضى مىگويد ، فقط در اين صورت است كه شاعر مىتواند در ابياتش آن چيزى را بگنجاند كه ماهيت شعرى دارد و آن « صناعتى است كه شاعر بدان صناعت اتساق مقدمات موهمه كند و التئام قياسات منتجه بر آن وجه كه معنى خرد را بزرگ گرداند و معنى بزرگ را خرد ، و نيكو را در خلعت زشت بازنمايد و زشت را در صورت نيكو جلوه كند ، و به ايهام قوت‌هاى غضبانى و شهوانى را برانگيزد تا بدان ايهام طباع را انقباضى و انبساطى بود ، و امور عظام را در نظام عالم سبب شود » « 2 » 82 .\r\nايرانيان نظرى را كه راجع به جنبهء علمى شعر و شاعرى دارند بر اثر تلمذ نزد تازيان كسب كرده‌اند ؛ ولى ، نظر هردو « با نظر اسكندرىمذهبان « 3 » و قائلان به اصالت شعر ( اومانيست‌ها ) عهد رنسانس و وارثان آنها ، يعنى فضلاى متداول كلاسيست‌هاى سدهء شانزدهم و هفدهم ، مطابقت دارد » 83 .\r\n\r\nويژگىهاى تسلسل افكار\r\nاز انباشتگى اين همه كارهاى فكرى و اين همه نكته‌دانى و ريزه‌كارى ، البته ، با چشم بهتر از\r\n\r\n\r\n","description":"","footnote":"\r\n( 1 ) .  Martin Opitz  شاعر آلمانى ( 1597 - 1639 ) نيز در اثر مشهور خود  Buch von der Deutschen Poetery  ضمن تعريف ماهيت و فايدهء شعر ، مىنويسد براى آن‌كه شعر آلمانى اعتلا يافته به پايهء شعر ايتاليايى و فرانسوى برسد لازم است كه شاعر بر اشعار باستانى لاتينى و يونانى احاطه داشته باشد ؛ زيرا ، تنها بدين وسيله است كه مىتوان فن صحيح شاعرى را بياموزد .\r\n( 2 ) . مؤلف اين سطور را از كتاب تاريخ ادبيات هورن نقل كرده كه خود آن را از چهار مقالهء عروضى ( مقالت دوم در ماهيت علم شعر و صلاحيت شاعر ) برگرفته است . ر . چهار مقاله ، چاپ معين ، كتاب‌خانهء ابن سينا ، تهران ، 1345 ، ص 242 .\r\n( 3 ) .  Alexander von Aphrodisias  ، اسكندر افروديسى در سال‌هاى 198 تا 211 م حكمت مشاء را تعليم مىداد و بهترين مفسر فلسفهء ارسطو بود . وى منكر حلول روح ايزدى در انسان نبود ، ولى منكر خلود نفوس فردى بود و بدين وسيله آن دسته از پيروان ارسطو را كه در عهد رنسانس منكر خلود نفس بودند اسكندرىمذهب  ( Alexandrist )  مىنامند .\r\n","page_name":" 155 ","page_number":165},
  {"content":"\r\n\r\nگوش مىتوان برخوردار شد ، با عقل بهتر از احساسات مىتوان از آن لذت برد و ، پس از چند بار تكرار ، بهتر از نخستين‌بار مىتوان آن را درك كرد . بدين واسطه ، اشعار فارسى را بايد به نحو ديگرى ، غير از آنچه معمول اروپاييان است ، خواند . بايد كم‌تر به مجموع آن توجه داشت تا به ظرافت‌كارىها و ريزه‌كارىها و كنده‌كارىهاى ظريف آن و بدون انتظار تسلسل دقيق منطقى ابيات ، بدان‌سان كه در غرب معمول است . گويى ، شاعران تمامى نيروى خود را چنان مصروف ظرافت اشعار مىساختند كه ديگر مجالى براى توجه به‌هم‌بستگى كلى آن نمىماند .\r\nاين منطق كه ما بدان خو گرفته‌ايم فقدانش در شعر عربى نيز چشم‌گير است و ، از اين‌رو ، آشكار است كه ايرانيان ، علاوه بر چيزهاى ديگر ، اين « ساختمان ملكولى » 84 را نيز از تازيان اقتباس كرده‌اند . شاعر ايرانى - با وجود همهء دقت نظر در اجزا - محتملا از تخيل به مراتب بيش از منطق پيروى مىكند و نه تنها در توصيف ، بلكه در تأملات نيز چنين است ؛ لكن ، اين تأمل ، هرچه بوده و دامنهء آن هر اندازه وسيع باشد ، احتمال نمىرود كه بدون هيچ‌گونه نظام معينى باشد . « 1 » كوالسكى اين نظام را در طرز فكر و تداعى معانى مىبيند . همين دانشمند اظهار نظر خود را مبنى بر فقدان نظام در شعر فارسى به تمام ابداعات ادبى و علمى ملت‌هاى مسلمان تعميم داده آن را معلول سنتى مىداند كه ، از يك سو ، از شعر عربى و ، از سوى ديگر ، از قرآن ريشه گرفته است . لنتس 85 دربارهء نثر مدرن چنين مىگويد : « به‌جاى آن‌كه يك انديشه را بر انديشهء پيشين استوار سازند ، ابتدا معانى را ، به ظاهر ، بدون هيچ‌گونه ضابطه‌اى ، پراكنده ساخته ، سپس ، گاه اين و گاه آن را پيش مىكشند ؛ بدون آن‌كه ديگر معانى را از نظر دور دارند » .\r\nدر برابر اين كيفيت ، تكرار بيهوده ، يعنى عدم پيش‌رفت انديشه‌ها ، نيز وجود دارد كه يا در داخل يك بيت يا بلافاصله پس از آن مىآيد و اين كيفيت از مشخصات متشاعران دون‌پايه و يا اشعارى است كه بعدا به منظومه‌ها و مخصوصا به داستان‌ها افزوده شده است .\r\n\r\nسرايندگى طبق قالب‌هاى معيّن\r\nما را حق آن نيست كه اين پاىبندى به‌صورت ، محافظه‌كارى و سنت‌گرايى را ، هرچه و به هرگونه باشد ، محكوم سازيم ؛ زيرا ، روىدادها و اوضاع آن روزگاران ، بنابر سنت‌هاى مسلم تاريخى ، چنين وضعى را ايجاب كرده قهرا ، نمىتوانست نتيجه‌اى جز اين درپى داشته باشد .\r\nبدين ترتيب ، بايد توجه داشت كه ما با امرى بىسابقه يا خارق العاده مواجه نيستيم . شعر يونانى\r\n\r\n\r\n","description":"","footnote":"\r\n( 1 ) . ص 144 و « مغولان ، حافظ » .\r\n","page_name":" 156 ","page_number":166},
  {"content":"\r\n\r\nرا مىتوان به عنوان گواهى بر اين معنى مثال زد . « در شعر يونانى پاىبندى به‌صورت ، محتملا ، بيش از اشعار ديگر ملت‌ها حكم‌فرماست . صورت ، مادام كه تازه و بديع بود ، از لحاظ تأثير تربيتى هماوردى براى خود نمىشناخت . سپس ، مدت‌ها ، براى شاعران كم‌مايه چشمه‌اى فياض بود و به آثارشان زيبايى و گيرايى مىبخشيد ؛ لكن ، سرانجام ، وسيله‌اى براى نگه داشتن سنت‌هاى كهنه‌شده هر تازه‌اى را در نطفه خفه مىكرد .\r\nشعر يونانى مزاياى حرفه‌اى را داشت كه اشتغال بدان مستلزم زبردستى و بصيرت بود : آن را مىآموختند و آنچه يك بار حسن قبول مىيافت ، براى هميشه ، اعتبار خود را حفظ مىكرد » . 86\r\n\r\nنظر خاورشناسان متقدم\r\nجنبهء صورى شعر فارسى درى ( و تركى ) يا به كلى از نظر خاورشناسان نسبتا متقدم پوشيده مىماند و يا اينان ، چنان‌كه بايد ، آن را نمىشناختند . خاورشناسان فقط در جست‌وجوى مضامين و معانى بودند و آن را بيش از آنچه در اشعار وجود داشت مىپنداشتند ؛ بدون آن‌كه به صنايع لفظى توجه داشته باشند . اين كيفيت ، محتملا ، به اين علت نيز بود كه مفسران متقدم شرقى رعايت صورت را امرى بديهى تلقى كرده ، فقط ، در بعضى موارد خاص ، احيانا بدان اشاره‌اى مىكردند ( مانند سودى در مورد حافظ ) . البته ، براى يك غربى آسان نيست كه در دنيايى كه نظريات و آراى آن دربارهء هنر تا اين حد با دنياى او متفاوت است به قضاوت پردازد ، مضافا بر اين‌كه اشكالاتى هم كه از لحاظ زبان ، فرهنگ و احيانا بعد فاصلهء زمان وجود دارد كم نيست . حاصل آن‌كه ، منتقد اروپايى را چاره جز اين نيست كه به داوران صاحبان اصلى آن شعر و ادب نيز بىاعتنا نماند ، چه ، در غير اين صورت ، از موضوع بيگانه مانده ناگزير به بىراهه خواهد رفت . براى منتقدان اروپايى ، فقط آن مكتب‌هايى از شعر و ادب فارسى كه متمايل به غرب است مبنايى براى اتخاذ نظر به دست مىدهد ، بر خلاف دانشمندان فقه اللغه كه ، براى آنان ، بديع و معانى و بيان وسيلهء مهمى براى نقد ادبى است . ولى ، شكى نيست كه اين وسيله در مورد همهء شاعران به يك اندازه به كار نمىآيد .\r\n\r\nامكان به كار بردن صورت‌هاى كهنه در زندگى نوين\r\nآيا شاعر متجدد مىتواند براى بيان انديشه‌هاى نوين ، كه نسبت به انديشه‌هاى سراسر فئودالى\r\n\r\n","description":"","footnote":"","page_name":" 157 ","page_number":167},
  {"content":"\r\n\r\nكهن درست در قطب مقابل قرار دارد ، از صورت‌هاى قديمى استفاده كند 87 ؟ در اين مورد هم كشمكش ميان سنت و ترقىخواهى پرهيزناپذير است ، كشمكشى كه ، به نظر من ، نتيجه‌اش از همان آغاز معلوم و عبارت از دگرگون ساختن صورت‌هاى كهن و يا به كنار گذاشتن آن است .\r\nاين صورت‌ها تا هنگامى تغييرناپذير و حتى به ظاهر جزء لاينفك شعر فارسى بود كه پايه‌هاى اقتصادى اهل علم و ادب بىتغيير مانده بود . به همان نسبت كه زندگى اشرافى و فئودالى رو به زوال مىرود ، بالضروره ، بايد صورت‌هاى شعرى هم كه منطبق و نيز ناشى از آن است به كنار رود ؛ زيرا ، ديگر ، جواب‌گوى مقتضيات يك نظام نوين و متفاوت زندگى نيست . در اين پيش گويى ، ابهامى وجود نداشته وقوعش حتمى است ، خواه اين تطور ادبى مورد انتظار اندك‌اندك و خواه به يك‌باره صورت گيرد .\r\n\r\nشعر در خدمت طبقات خاص\r\nاز مطالعه در فن شعر ، كه - چنان‌كه تشريح شد - سخت به جزئيات مىپردازد ، به ناچار ، نتيجه مىگيريم كه اين كيفيت نشانهء مسلم شعر و ادبى است كه منحصرا براى خواص و طبقات نسبتا بالا قابل درك است . مردم عوام از آن بىبهره و ، از اين‌رو ، ناچار بوده‌اند كه براى رفع نيازمندىهاى طبيعى خود ، از لحاظ دست يافتن به معانى لذت‌بخش ، عبارات نشئه‌انگيز و ، به‌طور كلى ، سخنانى زيبا در خلال ترانه‌هايى دل‌نشين كه براى آنان هم قابل فهم باشد ، از آثار شاعران گم‌نام و يا شاعران عاميانه‌گو بهره برگيرند .\r\nسرايندهء شعر ادبى ، فقط در مواردى بسيار بسيار نادر ، مىتوانست ضمن هجويه‌هاى سياسى 88 و ، گاه‌به‌گاه ، در تصوف چنين آهنگ‌هاى عاميانه‌اى ساز كند . بنابراين ، سروكار ما با هنرى است كه از قاطبهء مردم فاصلهء بسيار دارد ؛ هنرى دربارى و فئودال كه براى بالاترين طبقات و اطرافيان آنان است و همگام با پيش‌رفت شهرها ميان شهريان نيز رواج مىيابد .\r\n\r\nكيفيت مشاهدات و تجارب شاعرانه\r\nدر پايان ، به بحث در يكى از مسائل اساسى مىپردازيم كه عبارت از واقعيت مشاهدات و تجارب در شعر غنايى فارسى در عصر كلاسيك ، يعنى تا زمان ظهور مكتب اروپايى ، است . اين احتمال كه مضامين اشعار فقط بر پايهء تخيلات و تصورات استوار بوده و مبنايى از لحاظ مشاهدات واقعى نداشته كاملا درست نيست ؛ ولى ، درعين‌حال ، به‌طور مطلق نيز نمىتوان\r\n\r\n","description":"","footnote":"","page_name":" 158 ","page_number":168},
  {"content":"\r\n\r\nمنكر اين معنى شد . آنچه از شرايط و احوال براى ما روشن شده دامنه‌اى بس وسيع دارد . البته ، زبردستى و قريحهء شاعر ، صورت‌گرايى و سنت‌گرايى تمايلى برمىانگيزد كه سخنان بازيچهء تصورات باشد ؛ لكن ، با اين تأويل ، حق مطلب را دربارهء شعر فارسى مطلقا ادا نكرده‌ايم ؛ زيرا ، در داخل مرزهاى مذكور در بالا نيز موارد بىشمارى وجود دارد « كه مشاهده هرچند هم كه غير واقعى باشد باز در اعماق روح محصور است » 89 و ، از اين‌رو ، صرفا يك لفاظى و شاعرى تصنعى در ميان نيست . از سوى ديگر ، نمىتوان در تأثير تجارب و مشاهداتى ترديد روا داشت كه تنها در تصورات شاعرانه وجود نداشته ؛ بلكه ، حقيقتا ، صورت وقوع يافته است . باوجود اين كه حقيقت تجربه و مشاهده در جريان تحول شعر غنايى احيانا كاهش مىيابد و يا به كلى از بين رفته جاى خود را به هنرمندى يا چيره‌دستى حرفه‌اى مىدهد ، نبايد ناديده گرفت كه ، در موارد بىشمارى ، مشاهده ملفوف در استعارات و كنايات عرض اندام مىكند . در آن صورت واقعا وجود دارد ، هرچند كه در پرده مستور باشد . لكن ، حقايقى از زندگى روزمره فقط در دوران صفويه « 1 » و ، از آن هم واضح‌تر ، در اوضاع تحول‌يافتهء سدهء نوزدهم به گوش مىرسد .\r\nبه سؤال راجع به چگونگى مشاهدات و تجارب شاعرانه نمىتوان به‌طور مطلق پاسخ مثبت يا منفى داد . به اقرب احتمال ، شرايطى كه امكان داورى صحيح را بدهد هنوز به وجود نيامده و جوابى كه ، به‌طور يكنواخت ، در همهء موارد صادق باشد ، حتى دربارهء يك شاعر معين هم ، ميسر نيست ؛ زيرا ، در آثارش نوسانى مداوم ميان دو قطب واقعيت و تخيل به چشم مىخورد 90 .\r\n\r\nكيفيت خاص ادبيات فارسى درى\r\nريتر 91 ، ضمن مطالعات خود دربارهء مجازهايى كه نظامى به كار برده ، چند بار وارد اين بحث مىشود كه كيفيت خاص شعر فارسى و آنچه آن را ، بالاخص از شعر و ادب ديگر ملت‌ها متمايز مىسازد چيست . كلياتى كه در بالا به ايجاز بيان كرديم كامل نبوده ، بلكه پاسخى است كه فقط به جزئى از مسئلهء مورد بحث داده شده است ؛ زيرا ، نظر ما معطوف به اختصاصات ادبيات فارسى با مقايسهء آن با ادبيات مختلف اروپايى بود ، فقط ، در بعضى موارد ، به مناسبتى ، به نقصان اصالت بعضى از آثار اشاره شده و خواهد شد . ولى ، تنها ، پس از آن‌كه به بررسى دلايل اصالت يا عدم اصالت ادبيات فارسى پرداختيم ، به كنه اختصاصات آن پى خواهيم برد .\r\n\r\n\r\n","description":"","footnote":"\r\n( 1 ) . - سبك هندى .\r\n","page_name":" 159 ","page_number":169},
  {"content":"\r\n\r\nموضوعى كه بيش از هرچيز ديگر در اين‌جا مورد بررسى است رابطهء ميان ادبيات عربى و فارسى است كه مسئلهء فوق العاده مشكل و درهم‌پيچيده است ؛ زيرا ، اين دو رشتهء ادبيات از ديرباز متقابلا از يكديگر متأثرند . پاره‌اى از نكات ، كه به ظاهر از وجوه شاخص يكى از آن‌دو مىنمايد ، در حقيقت چنين نبوده ، بلكه از ديگرى اقتباس شده . البته ، تمايلى كه غربيان صاحب‌نظر در ادبيات عرب به شناختن حق تقدمى براى تازيان دارند ، با آن‌كه متضمن حقايق بسيارى هست ، كاملا صحيح نيست : مطالعه در ادبيات فارسى باستان و ميانه ، كه مدام عميق‌تر مىشود و ، از آن مهم‌تر ، نقش برجستهء ايرانيان در مراحل اوليهء ادبيات تازى نشان مىدهد كه آنچه هم تازيان از ايرانيان فراگرفته‌اند حائز اهميت كم‌ترى نيست . هرچه بيش‌تر مطالعه كنيم ، بيش‌تر به اين نتيجه مىرسيم كه سنت تازىگرايى بعضى از خصايص ادبى ( فىالمثل وزن شعر فارسى ) را از شكل اوليه انداخته به صورتى ديگر درآورده است . براون و برتلس 92 به يگانگى اين دو رشته ادبيات ، مخصوصا در نخستين سده‌هاى هجرى ، و هم‌چنين ، مدت مديدى پس از آن اشاره كرده‌اند ؛ ولى ، اين موضوع با گفته‌هاى ريتر اهميت بيش‌ترى كسب مىكند ، آن‌جا كه مىگويد اشتغال به ادبيات فارسى مستقل از ادبيات تازى ميسر نيست و تاريخ آن را نيز نبايد صرفا به اتكاى آثار ادبى فارسى نوشت . شكى نيست كه دربارهء ادبيات تازى نيز نمىتوان نظرى جز اين داشت . ريتر مىگويد : « مرزهايى كه از لحاظ اختلاف دو زبان وجود دارد نبايد براى مورخان ادبى خاورزمين مرزى باشند » 93 . لكن ، چنين تحقيقى نبايد از راه حدس و تخمين و براهين لمى انجام گيرد ، بلكه ، بايد ، منحصرا ، مبتنى بر سنجش پديده‌هاى محسوس با يكديگر باشد ، بدان‌سان كه ريتر در زمينهء استعارت در آثار نظامى نشان داده است . وى مطالعات عميقى انجام داده كه راه‌هاى تازه‌اى براى درك دشوارىهاى يك فن شعرى و خطابت غيردينى مىگشايد و امعان نظر عميق‌ترى را در روحيه و طرز فكر شاعران ايرانى ميسر مىسازد . بررسىهاى دودپوتا 94 نيز بسيار مفيد است ، هرچند تمام آنچه را به نفوذ عرب نسبت مىدهد نمىتوان بىچون‌وچرا پذيرفت و هرچند كه ظرافت كار وى هرگز به پاى مطالعات ريتر ، كه متأسفانه از آنها اطلاعى نداشته است ، نمىرسد . براون ، شدر ، گرونه باوم 95 و جز آنها به تأثير تمدن و فرهنگ يونان در تكوين و شكل دادن به قريحهء ايرانى و تازى اشاره كرده‌اند .\r\nدرعين‌حال ، نمىتوان همهء پديده‌هاى مشابه را معلول تأثرات دانست ؛ زيرا ، در ادبيات تازى و فارسى و نيز ادبيات ملل گوناگون ديگر ، بسيارى مشخصات يكسان وجود دارد كه نتيجهء\r\n\r\n","description":"","footnote":"","page_name":" 160 ","page_number":170},
  {"content":"\r\n\r\nنفوذ يكى بر ديگرى نبوده ؛ بلكه ، معلول شرايط عمومى يكسان است . فىالمثل ، جهان‌بينى مشترك و عمومى قرون وسطايى را با جنبه‌هاى مادى آن ، كه مبين موضوعاتى ثابت و تغييرناپذير است ، و هم‌چنين مبناى مشترك فئودالى و محافظه‌كارى را كه بر مضامين ادبى ، هم از لحاظ انتخاب اين مضامين و هم از لحاظ پروراندن آنها تا سرحد تحجر تأثير مىكند ، بايد از اين جمله شمرد .\r\nعرب قريحهء داستان‌سرايى ندارد 96 و درست برعكس ايرانى است . مضامين پراكندهء داستان كوچك ليلى و مجنون ، فقط پس از آن‌كه به دست ايرانىها افتاد ، به‌صورت يك اثر پيوسته و منظم و واقعا باارزش درآمد . حماسه‌هاى بىشمار ادبيات فارسى هم كه جنبهء داستان‌سرايى دارد مؤيد همين معناست . تصوف نيز ، در كشورهاى تازى ، محيط مناسبى براى نشو و نما ، مانند ايران كه قسمت اعظم شعر و ادبش مشحون از عرفان است ، نيافت ؛ هرچند كه اين عرفان گاهى خيلى سطحى بوده يا اصولا فقط به ظاهر چنين مىنمايد . به‌طور كلى ، رواج فوق العادهء تصوف ( صرف‌نظر از عوامل اجتماعى ) بستگى تامى به تمايل ايرانيان به خيال‌پردازى دارد كه غالبا به گسيختگى مىگرايد ؛ چنان‌كه ، فىالمثل ، رمان‌ها و داستان‌هاى ادبيات عاميانه بر آن به عنان گواه است . همان‌سان كه جلوه‌گاه واقعى قريحهء عرب قصيده ، به معناى كاملا اعم آن ( بنابراين نه تنها مدحيه ) ، است ، ماهيت واقعى طرز فكر ايرانى در زمينهء تغزل در غزل تجلى مىكند .\r\nريتر 97 ، ضمن بحث در مشخصات ادبيات فارسى ، متذكر اين نكته مىشود كه « تشبيه شاعرانه ، كه در شعر عربى چنان نقش عمده‌اى دارد ، در اين‌جا - مقصود شعر نظامى و به‌طور كلى شعر فارسى - جاى خود را تقريبا به نحو اكمل به بيان بلاواسطهء مجاز ، يعنى استعاره يا تشبيهات استعارى ، داده است . » در حقيقت ، استعاره ، با نقش‌هاى بسيار متنوعى ، در صف مقدم صنايع ادبى فارسى قرار داشته مطلوب‌ترين نوع آرايش سخن است .\r\nخصايص ايرانى ضمن مقايسه با خصايص شاعران اروپايى با وضوح كامل نمايان مىشود .\r\nريتر 98 ، براى بررسى اين موضوع ، گوته را انتخاب كرده نشان مىدهد كه در سخنان وى « تأثير طبيعت بر شاعر بلاواسطه به نشونده منتقل مىشود . شاعر ، با زبردستى ، براى ما همان محيط معنوى را كه خود داشته ايجاد كرده همان عواطفى را در ما بيدار مىكند كه خود دستخوش آن بوده است و ، در نتيجه ، همان پديده‌هاى طبيعت ، به همان‌گونه كه وى را متأثر ساخته ، ما را تحت تأثير قرار مىدهد . استعاراتش كيفيتى نظير آنچه از تأثير طبيعت در شاعر\r\n\r\n","description":"","footnote":"","page_name":" 161 ","page_number":171},
  {"content":"\r\n\r\nحاصل شده و در ما نيز بايد پديد آيد به ما القا مىكند . ولى ، ايرانى ، فىالمثل وقتى كه مىخواهد شب را به پديده‌هاى مختلف قابل احساس آن تجزيه كند ، لزومى نمىبيند كه با كوشش در قرار دادن خواننده در محيط معنوى خاصى تأثير روحى بلاواسطهء معينى از اين پديده‌ها را ، به همان‌سان كه خود احساس كرده ، به وى القا كند ؛ بلكه ، راه خود را براى رسيدن به هدف دور مىكند . . . تأثير مستقيم و بلاواسطه در نتيجهء تعبيرات از پديده‌هاى حسى سلب مىشود و فقط با استعمال صورتهاى مجازى است كه تأثير مورد نظر دوباره به آنها بخشيده مىشود . حاصل آن‌كه ، شاعر اين آزادى را به دست مىآورد كه از نو پديده‌هايى بيافريند كه انطباقى با واقعيت ندارد . »\r\nاختلاف اساسى ديگر اين است كه شاعر آلمانى مطلقا ضرورتى احساس نمىكند كه پديده‌هاى مختلف را با تخيل به‌هم مربوط سازد تا بتواند ذكر آنها را در شعر خود توجيه كند . . . « ايرانى تأثير مورد نظر را وسيلهء جان بخشيدن به موجودات و پديده‌هاى طبيعى در روحيهء خواننده ايجاد مىكند » .\r\nگوته ، « به‌جاى پهلوى هم قرار دادن تشبيهات دور از ذهن ( به شيوهء نظامى ) كه مجتمعا تأثير مورد نظر را ايجاد مىكند » ، كلمات دور از ذهن را پهلوى يكديگر مىگذارد « كه هريك از آنها را شاعرى چون نظامى مىبايست ابتدا با يك تصوير مشروح بيان كرده ، سپس ربط منطقى آن را كه بنفسه كاملا آشكار است توجيه كند . » 99 شاعر غربى الفاظ را از لحاظ شكل ظاهر ، فىالمثل ، طنين آنها برمىگزيند ؛ صنعت مراعات النظير يا تناسب 100 ، پس از استعاره ، مهم‌ترين ابزار شاعر ايرانى است . صنايع لفظى ديگرى هم مانند جناس و مقابله و جز آنها بدان افزوده مىشود .\r\nشاعر اروپايى طبيعت را با تحرك احساس كرده به همين‌گونه وصف مىكند ؛ درحالىكه ، شاعر ايرانى آن را صرفا صورى و ، درعين‌حال ، از جنبهء تزيينى آن درك كرده به توصيفش مىپردازد . مناسبات زمانى و مكانى و جسمانى مقهور تعبيرات تخيلى است و اين طرز پيوند دادن اشياء تأثيرى شديدتر ، ضرورىتر و بديهىتر از پيوندهاى طبيعى دارد . براى اين طرز استنباط تخيلى ، شواهدى در شعر عرب از دوران عباسيان هم در دست است ، ولى اين شواهد زياد نيست و پيداست كه منشأ آنها از ايران يا يونان است 101 .\r\nريتر مبناى استنتاج‌هاى خود را فقط نظامى و گوته قرار داده است ؛ ولى ، اكنون مىتوان گفت كه نتايج به دست آمده اعتبار كلى يافته است . درعين‌حال ، بايد دانست كه موضوعى كه\r\n\r\n","description":"","footnote":"","page_name":" 162 ","page_number":172},
  {"content":"\r\n\r\nعنوان اين فصل است هنوز در مراحل بسيار ابتدايى است ، چنان‌كه بحث در آن ، بيش از آنچه در اين صفحات معدود بگنجد ، ميسر نيست . فقط بايد افزود كه هر اندازه هم ايرانيان از ديگران اقتباس كرده باشند ، به قدرى روى مقتبسات به طريق خاص خود كار كرده‌اند و بدان تغيير شكل داده به تكميلش پرداخته‌اند كه همهء اين عاريت‌ها از ارزش هنرى شعر آنان نمىكاهد .\r\n\r\nمراكز شعرى و ادوار ادبى\r\nسابقا ، چوكووسكى 102 و ديگران متذكر شده‌اند كه هنر شاعرى ، در خاورزمين ، در درجهء اول ، در دربار امرا و سلاطين و تحت حمايت بزرگان رونق گرفته ، راه تكامل پيموده است و حقيقت هم همين است . نيل به اشتهار ، محيط سياسى و ، بيش از همه ، صله شاعران را به سوى خود مىكشيد . لكن ، با اين گفته حق مطلب را ادا نكرده‌ايم . حقيقت اين است كه نه تنها دربارها ، بلكه شهرها نيز ، به‌طور روزافزون ، كانون‌هاى شعر و ادب مىشد . از آن‌جا كه حكم‌رانان فئودال و شهرها ، لا ينقطع ، دچار كشمكش‌هاى متقابل سياسى و اقتصادى بودند اين اختلاف‌ها ، به ناچار ، در آثار ادبى نيز منعكس مىشد و اين كيفيت يكى از مهم‌ترين عوامل تحولات در قلمرو ادبيات كلاسيك فارسى است . بدين ترتيب ، اين نظر كه ابداعات ادبى منحصرا در دربارهاى صاحبان قدرت متمركز بوده است تعديل مىشود و حدود صحيح آن مشخص مىگردد . به علاوه ، بنابر گفته‌هاى خود شاعران ، مىدانيم كه ترويج شعر و ادب را ، از طرف امرا و سلاطين ، نبايد بيش از آنچه بوده نماياند 103 . با اين همه ، مسلم است كه تكيه‌گاه مادى بسيارى از شاعران ، دربار بوده است كه ، البته ، از آنان براى مقاصد تبليغاتى خود نيز استفاده مىكرده است . محل تجمع ادبا دربار بود . چنانچه دوران سلطنت يك سلسله - فىالمثل صفويه - را يك واحد فرهنگى تلقى كنيم ، وسيلهء ذىقيمتى براى طبقه‌بندى ادوار ادبى به دست مىآوريم ؛ چه ، قابل انكار نيست كه مخصوصا با پيدايش سلسله‌هاى بزرگ جديد ( مانند سامانيان ، صفويه ، قاجاريان ) هدف‌هاى ادبى و فرهنگى نوينى اهميت و اعتبار مىيافت ؛ ولى ، بنيان‌گذاران اين دودمان‌ها خود موجد اين تحولات اساسى نبوده بلكه ، فقط ، واسطهء ايجاد آن در عقايد و روحيات همگانى بودند ؛ زيرا ، در غير اين صورت ، نمىتوانستند به قدرت برسند و به مقاصد خوئد نائل آيند ( تيموريان ، قاجاريان ) . هميشه مىبايست توده‌هاى معينى پشت سر آنان ايستاده باشند ، حتى ، اگر اين پشتيبانان گاهى از متجاوزان مسلح بيگانه هم بودند ؛ ولى ، اينان نيز ميان آنچه وجود داشته و آنچه در حال تكوين بوده است حدومرزى\r\n\r\n","description":"","footnote":"","page_name":" 163 ","page_number":173},
  {"content":"\r\n\r\nبه وجود آورده‌اند ( مثلا مغولان ) . ولى ، البته ، همهء اين‌ها در چارچوب همان محافظه‌كارى ، كه پيش از اين تشريح كرديم ، انجام مىگرفته است .\r\n\r\nنثر\r\nهرچند نثر فارسى درى ، تا تقريبا اواخر سدهء نوزدهم ، نه از لحاظ كميت و نه از لحاظ كيفيت ، به پاى شعر نمىرسد ، باوجود اين ، نمىتوان آن را ناديده گرفت ؛ خاصه كه شامل بعضى آثار برجسته بوده فسحت آن نيز بسيار شايان توجه و تقدير است . مسائل و نكات مبهمى كه حتى در مورد شعر فارس هم ، آن‌چنان‌كه شايد و بايد ، مورد بررسى قرار نگرفته ، به طريق اولى ، در نثر زيادتر است ؛ زيرا ، مطالعات راجع به نثر در درجاتى به مراتب پايين‌تر و نابسنده‌تر قرار دارد . البته ، در اين‌جا ، ما را به بحث دربارهء نثر علمى كارى نيست ، لكن ، گاهى ، تعيين حد فاصل مشخصى ميان آن و ادبيات محض بسيار دشوار است ؛ نه تنها از اين‌رو كه غالبا در نوشته‌هايى هم كه كاملا جنبهء علمى دارد شعر نفوذ مىكند ، بلكه به اين علت كه حتى كتاب‌هاى علمى نيز ، بنفسه ، با طبع و سبكى شاعرانه تدوين شده كه البته بيش‌تر متكلف است و اصالتى ندارد ( مثلا تاريخ وصاف ) . آميختگى نظم و نثر از خصوصيات بارز چند شاه‌كار مهم ادبى مانند گلستان سعدى و بهارستان جامى است ، ولى منحصر به اين‌گونه آثار نيست . روح شاعرانه ، مخصوصا در رسالاتى كه جنبهء تصوف دارد ، حكم‌فرماست ؛ كما اين‌كه تصوف ، به‌طور كلى ، به اقتضاى ماهيت خود ، تمايل شديدى به شعر دارد و بهترين آثار خود را در نوشته‌هاى منظوم به منصهء ظهور رسانده است . از آن گذشته ، بعضى نوشته‌هاى منثور فرقه‌هاى مذهبى ( از قبيل كلمات مكنونهء بهاء اللّه ) بيش‌تر جنبهء ادبى دارد تا حكمت الهى .\r\nبه‌طور كلى ، مجموعهء آثار منثور فنى و مشابه آن را ، در دورهء كلاسيك - مىتوان فقط از لحاظ صورى به شرح زير ( كه در قسمتى از آن از نظر اته پيروى شده ) طبقه‌بندى كرد :\r\nالف - داستان‌نويسى : 1 ) رمانهاى قهرمانى و شهسوارى 2 ) قصه‌هاى جن و پرى و حكايات مستقل 3 ) مجموعه‌هاى داستان‌ها ، حكايات و تمثيلات از زبان جانوران كه ، برحسب روشى كه در تنظيم آنها به كار رفته يا به وسيلهء يك داستان كلى كه همهء داستان‌ها را دربر مىگيرد ( مانند طوطىنامه ) و يا به وسيلهء يك انگيزهء اصلى كه مدام تكرار مىشود ، به‌هم‌پيوسته است ؛ انگيزه‌اى كه گاه بدون داشتن جهت خاص ( فرج بعد از شدت ) و گاه با جنبهء اندرزى ( گلستان سعدى ) است 4 ) داستان‌هاى تمثيلى .\r\n\r\n","description":"","footnote":"","page_name":" 164 ","page_number":174},
  {"content":"\r\n\r\nب - تأملات عارفانه و حكيمانه : 1 ) رسايل ، من‌جمله در زمينهء تصوف ( مخصوصا دربارهء عشق ) 2 ) زندگىنامه‌هاى اهل تصوف 3 ) كتاب‌هاى اخلاقى ، من‌جمله در زمينهء كشوردارى 4 ) منشأت سياسى ، رسمى و خصوصى ، يعنى مجموعهء نامه‌ها و دستورهاى نامه‌نگارى .\r\n( ج - كتاب‌هايى كه با دسته‌هاى الف و ب ارتباط نزديك دارد : 1 ) زندگىنامه‌ها و برگزيده‌ها ( تذكره‌ها ) 2 ) اصول و مبانى ادبيات ( بالاخص عروض و معانى و بيان ) .\r\nد ) كتاب‌هاى علمى با سبك شاعرانه كه بيش‌تر آن تاريخ‌نگارى است .\r\nه - خاطرات . نثر كلاسيك نيز فاقد ادبيات ترجمه‌شده از زبان‌هاى ديگر نيست .\r\nدامنهء نوشته‌هاى منثور كه جنبهء ادبى ، جدى و يا علمى دارد بسيار وسيع است ؛ ولى ، متأسفانه ، هنوز بيش‌تر آن فقط در مآخذ و يا فهارس مشابه ديگرى ذكر شده ، ولى ، حتى اين فهارس نيز كامل نيست . اته 104 ، با فعاليت شايان تقديرى ، فهرست خلاصه‌اى از اين كتاب‌ها تهيه كرده است . در اين اواخر ، ريتر با تعمق بيش‌ترى در اين زمينه به فعاليت پرداخته است ( وى تحقيقات خود را ، مقدم بر همه ، دربارهء آثار مربوط به عشق دنيوى و عشق عرفانى و ، هم‌چنين ، چهار نفرى كه سهروردى نام داشته‌اند انجام داده ) 105 . ما در اين‌جا ، ناچاريم كه فقط به ذكر مهم‌ترين آثار اكتفا كنيم .\r\nراجع به مختصات عمومى ، لازم است اشاره شود كه ، روىهم‌رفته ، خط سير تطور از سادگى در بيان و سبك و معانى شروع مىشود و به سياق تازىگرايى ، آن هم تا آخرين حد امكان ، اختلاط با شعر تا حد غيرقابل تحمل ، تكلف و جمله‌هاى دشخوار مىرسد و سجع در آن كم‌تر صورت تزيينى محسوب شده ، بلكه امرى اجتناب‌ناپذير است ، زيرا جمله بدون آن از آن هم كه هست نامفهوم‌تر مىشد . اين موج فقط در سدهء نوزدهم تا حدى فرومىنشيند . شعر نيز مسير مشابهى دارد ؛ ولى ، البته ، ميان دو تفاوت‌هايى موجود است : قطب بالاى نثر بيشتر از عربىبافى و سبك‌هاى پر از تكلف با روشى بىتناسب و غالبا بيش از اندازه اشباع است و قطب پايين نيز ، بيش‌تر ، به نوشته‌هاى عاميانه نزديك مىشود . مبناى نثر كلاسيك هم ، طبعا ، ساختمان فئودالى اجتماع است كه تقريبا همگى آثار ادبى ، بلااستثنا ، در خدمت آن است . در نثر نيز به ندرت نشانه‌هايى ضعيف از طنز يا استهزا به چشم مىخورد ( مثلا عبيد زاكانى ) . « 1 »\r\nنثر مكتب اروپايى را ، پيش از اين ، با همين عنوان ، به قدر كفايت ، مشخص ساختيم .\r\nچنانچه آن را با سنت كهن بسنجيم ، به آسانى درمىيابيم كه اين نثر بيش از نظم از ادبيات\r\n\r\n\r\n","description":"","footnote":"\r\n( 1 ) . محتواى هلالين فقط در متن انگليسى مذكور است .\r\n","page_name":" 165 ","page_number":175},
  {"content":"\r\n\r\nكلاسيك ماقبل خود فاصله گرفته است . اين معنى ، در درجهء اول ، نشان مىدهد كه تأثير اوضاع اقتصادى و سياسى سابق تا چه حد در زندگى ايران عميق بوده است و شايد هم دال بر اين باشد كه ، با گذشت زمان ، ايرانى تا بدان حد به شعر خو گرفته و ذوقش آن را چنان تأييد مىكند كه فقط با ترديد و به كندى به دگرگونى آن تن درمىدهد . هرچند نظم و نثر از لحاظ نزديك شدن به زبان روزمره ، يعنى به يك زبان ادبى عامه‌فهم ، روىهم‌رفته ، باهم تطابق دارد ، ولى ، نثر ، از لحاظ معانى و جنبه‌هاى صورى و قاطعيت و سرعت سير به سوى هدف‌هاى تازه با وسايل نوين ، پيش‌تازتر بود . امروز ، استنباط ايرانى از انواع رمان و داستان ، عينا ، مطابق استنباط اروپايى است . ترجمه از زبان‌هاى اروپايى اشاعهء روزافزونى دارد . مدت‌هاست كه روزنامه‌هاى يوميه براى مردم حكم نان روزانه را پيدا كرده است . اين ذوق تازه انتشارات علمى را نيز رهبرى مىكند . اين كوشش‌ها كه در راه تجدد ادبى به عمل آمد ، سرانجام ، منتهى به پديد آمدن مراحل اوليهء ادبيات نمايشى شد . ساختمان فئودالى دولت ، اندك‌اندك ، در برابر روش ادراك و جهان‌بينىهاى غربى ميدان خالى كرد و ، همراه با صنعتى شدن كشور ، نخستين جنبش‌هاى سوسياليستى ظاهر گشت .\r\n\r\nمفهوم « ادبيات فارسى درى »\r\nموضوع تاريخ ادبيات فارسى درى آثار ادبى اين زبان است كه از كهن‌ترين آثار مكتوب آغاز شده تا به امروز ادامه دارد . آغاز آن ، تقريبا ، از به دو اشاعهء اسلام در ايران است . كتاب حاضر فقط به بحث دربارهء شعر ، به معناى اخص ، و نثر مصنوع مىپردازد ؛ ولى ، حتى اين كتاب هم ، كه حدودى چنين مشخص دارد ، نبايد تنها به بحث در آن دسته از محصول‌هاى ادبى اكتفا كند كه منحصرا با طبقات اشرافى حاكمه و طبقات شهرنشين سروكار داشته باشد ؛ زيرا ، در اين صورت ، اكثريت ملت كنار گذاشته مىشد . اينان توده‌هاى مردمى هستند كه ، تحت تأثير همان نيازمندى درونى كه طبقات « بالاتر » دارند ، مىخواهند تشنگى بيان احساسات و تجارب خود را با سخنانى خوش‌آهنگ و شورانگيز فرونشانند . قسمت اعظم آنچه در اين زمينه از آن بحث مىشود ، ابداعات مكتوب نيست ؛ بلكه ، ادبيات عاميانه‌اى است كه سينه‌به‌سينه نقل گشته ، هرچند هم كه گويندگان آن هميشه مجهول نيستند . اين اشعار - دست‌كم به‌طور نسبى - هم‌پايهء ادبيات « عالى » است و ، تنها ، از همين لحاظ هم كه باشد ، براى تكميل تصوير ادبى يك ملت بايد ناگزير مورد توجه قرار گيرد .\r\n\r\n","description":"","footnote":"","page_name":" 166 ","page_number":176},
  {"content":"\r\n\r\nلكن ، ادبيات فارسى درى را نه تنها از نظر دوران‌ها و طبقات ملت ، بلكه ، هم‌چنين ، از لحاظ انسانى و جغرافيايى مىتوان مرتب كرد . البته ، مقدم بر همه ادبيات مكتوب فارسى درى خود ايرانىهاست و از آنجا كه ، مخصوصا ، در سده‌هاى نخستين ، ايرانيان مسلمان شده ، در شكوفايى آثار مكتوب تازى سهمى به‌سزا داشته ، پس از آن نيز بر اين ادبيات به حد وفور افزوده‌اند ، حقا بايست اين قسمت نيز مورد توجه قرار گيرد ، زيرا ، اين ، در حقيقت ، چيزى جز ادبيات فارسى نيست كه به زبان تازى نگارش يافته است . لكن ، باتوجه به روش كتاب حاضر ، كه مبتنى بر اختصار است ، فقط با رعايت منتها درجهء ايجاز مىتوان در اين قسمت بحث كرد .\r\nولى ، چنانچه خود را به آثار ادبى مكتوب فارسى درى محدود سازيم ، نبايد از نظر دور بداريم كه ايران ، با وسعتى كه در گذشته داشته ، شامل قبايل ، گويش‌ها و حتى زبان‌هاى مختلف بوده است . براى مورخ ادبى اين گويش‌هاى محلى قابل اعتنا نيست ، زيرا اين گويش‌ها ، صرف‌نظر از موارد معدود استثنايى نتوانسته است مستقلا اهميتى كسب كند و در برابر برترى و تسلط زبان ادبى واحد قدرت عرض اندام نداشته است . « 1 » ولى ، در ايران قبايلى هم ساكن‌اند كه از نژاد آريايى نيستند . وابستگان به اين قبايل ، باوجود آن‌كه زبان مادرىشان بيگانه و غير آريايى بوده ، در به وجود آوردن ادبيات فارسى سهيم و مبدع بوده‌اند . در اين دسته ، مقدم بر همه ، آذربايجانيان ترك‌زبان‌اند . « 2 » اهميت اين معنى وقتى روشن‌تر مىشود كه درنظر بياوريم كه حدود سياسى ايران بعد از اسلام ، در طول ازمنه ، دستخوش دگرگونىهاى قابل ملاحظه‌اى بوده است . برحسب تناسب قدرت‌هايى كه در يك دورهء معين حكم روايى داشته‌اند ، آسياى مركزى و خوارزم برترى يافته ، بعدا ، آن را ، دوباره ، از دست مىدادند . در دوران صفويه ، عراق ، كمى پس از آن ، افغانستان ، و ، سرانجام ، استان‌هاى قفقازيه از ايران جدا شد . ترك‌ها ، به‌طور مداوم ، به سرزمين‌هاى مرزى ايران كه ساكنان آن ايرانىنژاد بودند نفوذ مىكردند . با اين همه ، اين استان‌ها وابسته به هر ملتى هم كه بودند - و احيانا از لحاظ سياسى هم تابع ايران نبودند - كماكان ، به حد قابل ملاحظه‌اى ، بر غناى ادبيات فارسى مىافزودند .\r\nولى ، شعاع عمل فرهنگ ايران ، مخصوصا حس هم‌بستگى فرقه‌هاى درويشان ، پا از مرزهاى سياسى بسى فراتر گذارد . در اين‌جا ، مقصود تركيهء عثمانى و شمال غرب هندوستان\r\n\r\n\r\n","description":"","footnote":"\r\n( 1 ) . - ص 117 .\r\n( 2 ) . در اين‌جا مؤلف ، دچار اشتباه بزرگى شده و آذربايجانى را ترك خوانده است ( كه ترك‌زبان ترجمه شد ) و جالب آن است كه ، چند سطر پايين‌تر ، اشاره كرده كه ساكنان سرزمين‌هاى هم‌مرز تركيه ايرانىنژادند .\r\n","page_name":" 167 ","page_number":177},
  {"content":"\r\n\r\nاست . اين كشورهاى وسيع نيز نه تنها وابستگى بسيار نزديكى به ادبيات فارسى داشتند ، بلكه در آن سهيم و صاحب ابداعاتى هم بودند . سهم ترك‌هاى عثمانى خيلى زياد نيست ، هرچند كه از ادبيات فارسى سخت متأثر بودند ؛ ولى ، درعوض ، هندىها منشأ آثار چنان بااهميتى بودند كه ناچاريم بر آنها نام ادبيات هند و ايرانى بگذاريم .\r\nحاصل آن‌كه ، ادبيات فارسى ، مانند ادبيات عربى و تركى عثمانى در شرق و يا ادبيات رومى و يونانى در غرب ، مجموعه‌اى است كه با اشتراك مساعى ملت‌هاى عديده‌اى به وجود آمده كه قلمرو آنان از درياى مديترانه ، تا مسافت زيادى ، به آن سوى مرزهاى هندوستان مىرسد . اين ادبيات ، به اقتضاى جنبه‌هاى نژادى و جغرافيايى خود ، از قدرت بيانى عظيم و شگفت‌انگيز ، تنوعى بسيار و قلمرو اشاعه‌اى وسيع برخوردار است . بر اين همه بايد همكارى ايران را در ادبيات تازى افزود . اين همكارى بخشى از اشتراك مساعى نژادها و ملت‌هاى مهمى است كه در پرتو اسلام به يكديگر نزديك شده‌اند و نتيجهء آن توسعهء قابل ملاحظهء فرهنگ بشرى در گذشته بوده است . ادبيات فارسى ، به رغم اين جنبهء بين‌المللى آن ، يك واحد بيش نيست كه زبان فارسى و حكم‌فرمايى قريحهء ايرانى بر آن مانع متلاشى شدن آن است . با وجود اين ، نبايد كيفيات خاص منطقه‌اى و وجوه فارق را از نظر دور داشت . برتلس 106 ، كه من در اين‌جا از نظريات و اظهاراتش پيروى مىكنم ، چهار منطقهء اصلى و متفاوت را مشخص مىسازد : 1 ) ماوراء قفقاز 2 ) آسياى مركزى 3 ) ايران 4 ) هندوستان .\r\nاين تحديد حدود ، به نظر ايرانيان ، مبنى بر وجود سبك‌هاى ادبى معين نزديك بوده ، در عين‌حال ، متضمن طرحى در زمينهء طبقه‌بندى ادوار ادبى است .\r\nآن دسته از تاريخ‌هاى ادبيات كه نسبتا عميق‌تر است « مكتب‌هاى » ادبى را نيز رعايت مىكند ؛ ولى ، اين امر مستلزم مدارك و اسناد دقيقى است . من مطمئن نيستم كه ما ، از اين لحاظ ، براى ادبيات مختلف شرقى و من‌جمله فارسى درى ، به قدر كفايت ، مطالعات قبلى ، كه در چنين مسئله دشوارى ضرورت حتمى دارد ، داشته باشيم .\r\n\r\nسبك‌هاى ادبى از نظر : بهار و سعيد نفيسى 107\r\nدر نقد ادبى فارسى ، غالبا از يك سبك خراسانى ( تركستانى ) و يك سبك عراقى سخن به ميان مىآيد . در اين‌كه كدام‌يك از اين دو سبك بر ديگرى برترى دارد از ديرباز تاكنون\r\n\r\n","description":"","footnote":"","page_name":" 168 ","page_number":178},
  {"content":"\r\n\r\nاختلاف است . گاهى ، شاعران عراقى خود براى سبك شرقى ارزش بيش‌ترى قائل‌اند و نيز ، گاهى ، از آن ناراضى بوده مطعونش مىشمارند . بايد دانست كه ، در اوايل پيدايش شعر كمّى فارسى درى ( سدهء 3 ه / 9 م تا آغاز سدهء 5 ه / 11 م ) ، عراق شديدا و بيش از خوارزم تحت نفوذ ادبيات عرب بود و علت آن نيز ، از يك‌سو ، نزديكى به بغداد و ، از سوى ديگر ، هجوم مداوم ادبيات عرب به دربار آل بويه بود . مىدانيم كه عضد الدولهء ديلمى ( وفات : به سال 372 ه ) ، كه خود متشاعر به زبان عربى بود ، فقط به شعرهاى هجايى به روش قديم ساسانى و به گويش طبرى علاقه داشت . باوجود اين ، تحت توجهات صاحب اسماعيل بن عباد ( وفات 385 ه ) ، كه شخصيتى فوق العاده دانشمند و هم‌چنين اهل قلم بود ، در دورهء ال بويه هم شاعران فارسى ظهور كردند ، مانند منصور منطقى و بندار ( هردو از مردم رى ) ؛ بعدها ، قطران ؛ بختيارى و غضايرى و ، در سدهء يازدهم ، منوچهرى معروف در جنوب درياى خزر « 1 » . لكن ، در اوايل طلوع ستارهء شعر و ادب فارسى درى ، در نواحى فارس و عراق از شمال تا مرزهاى گرگان و خوارزم - يعنى مناطقى كه نفوذ عرب در آن حكم‌فرمايى بيش‌ترى داشت - هيچ‌گونه اثرى كه نشانهء بيدارى ادبى باشد مشهود نيست .\r\nولى ، در خراسان دورافتاده ، وضع جز اين بود ؛ زيرا ، اين منطقه ، به علت همين دورافتادگى ، گاه‌به‌گاه ، اولويت زودگذرى مىيافت ( آغاز آن از اوايل سدهء دوم هجرى است ) كه با نام‌هاى ابو حفص سغدى ، ابو العباس مروزى ، حنظلهء بادغيسى ، محمد بن وصيف سگزى و جز آنها پيوسته است . كانون‌هاى گرايش به عربى در بخارا و نيشابور نتوانستند از پيش‌رفت فارسى جلوگيرى كنند ؛ زيرا ، اميران و بزرگان ، هرچه بيش‌تر از دورهء زمامدارىشان مىگذشت ، نظر مساعدترى با آن مىيافتند ؛ خاصه كه رونق گرفتن ادب فارسى با نظر كلى آنان مبنى بر رهايى از سلطهء عرب سازگار بود و هرچه ضعف مداوم بغداد فزونى مىگرفت در اجراى اين نظر توفيق بيش‌ترى داشتند . و به اين ترتيب ، بيش از 150 سال از هجوم تازيان نمىگذرد كه ماوراء النهر ، نيشابور و تخارستان جولانگاه اديبان بىشمارى است كه منحصرا به تازى نويسندگى نكرده ، بلكه به تازى و فارسى و يا فقط فارسى مىنويسند . برعكس اين نواحى ، عراق و سرزمين‌هاى مجاور آن هنوز هم عقب مانده است تا اين‌كه ، در دوران غزنويان و سلجوقيان ، در اين نقاط هم جنبش آغاز مىگردد . شاعران والاجاهى چون غضايرى ، منوچهرى ، قطران ، مسعود رازى ، فخر الدين گرگانى ، جمال الدين اصفهانى ، خاقانى ، عمادى\r\n\r\n\r\n","description":"","footnote":"\r\n( 1 ) . معلوم نيست چرا مؤلف دامغان را ذكر نكرده است .\r\n","page_name":" 169 ","page_number":179},
  {"content":"\r\n\r\nشهريارى ، كمال الدين اسماعيل مجير و جز آنها ، يكى پس از ديگرى ، برمىآيند . لكن ، خاور پيوسته از باختر پيش است و حتى در زمان سنجر هم شاعران بزرگ عراق و آذربايجان را ، گاه به‌گاه ، دل هواى خراسان مىكند . از دورهء سلجوقيان به بعد ، پيش‌رفت به كندى صورت مىگيرد ؛ ولى ، خراسان و عراق در اين پيش‌رفت كند با يكديگر همگام‌اند . سجع عربى مدام رواج بيش‌ترى مىيابد ، التزام به صنايع لفظى در آن فزونى مىگيرد و زبانش شاعرانه مىشود ، مكرر در مكرر از ابيات استشهاد مىشود ، بر استعمال مترادفات افزوده مىشود ، الفاظ عربى كه تا آن زمان معمول بود آن‌چنان زيادتى مىگيرد كه فهم مطلب را دشوار مىسازد ، به جمله‌هاى طولانى رغبت تامى ابراز مىشود و قس على هذا . شعر نيز ، به علت استعمال اصطلاحات علمى عربى نالازم ، مشكل مىشود . استعارات دشوارفهم ، اغراق‌ها ، ريزه‌كارىها و ، به‌طور كلى ، هرچه بر خلاف سادگى و روانى باشد فزونى مىگيرد و با اين روش كه مدام رو به پيچيدگى مىرود در جست‌وجوى راه‌هاى نوينى برمىآيند كه بيش‌تر رو به نشيب مىرود تا به فراز . محمد بهار تأكيد مىكند 108 كه همهء اين‌ها از مختصات زمان است نه مكان ؛ زيرا ، شاعرانى مانند امامى هروى ، كمال خجندى ، شمس طبسى ، سيف اسفرنگى نزارى « 1 » و ديگران ، كه در همان عصر در خراسان زندگى مىكردند و به شاعرى اشتغال داشتند ، با معاصران خود در عراق و فارس و آذربايجان مطلقا فرقى نداشتند ، چنان‌كه ، پيش از اين نيز غضايرى رازى و قطران تبريزى و منصور منطقى دامغانى را با عنصرى و فرخى تفاوتى نبود ؛ هرچند كه بعضى منوچهرى دامغانى را بر شاعران خراسان يا غضايرى را بر عنصرى ترجيح مىدهند . اين روش ادامه دارد تا اين‌كه مغولان خراسان را به خاك و خون مىكشند .\r\nدانشمندان و اديبانى كه جان به سلامت بردند ناگزير به اصفهان ، شيراز ، بغداد و ديگر مناطقى كه رفاه مادى و ذخاير معنوى آنها از نهب و غارت مغولان در امان مانده بود گريختند . در نتيجهء انهدام بغداد ، طبعا ، نفوذ عربى برافتاد و اميران محلى ، خواه ترك يا ايرانى ، همگى مروج زبان و ادب فارسى بودند . شعرى كه از ويرانه‌هاى خراسان مهاجرت كرد ، در باختر ، ميهنى تازه يافت و « سبك عراقى » جلوه‌گاه آن گشت . ولى ، بايد در نظر داشت كه اختلاف اين سبك و سبك خراسانى نه ناشى از سرزمين و نه بر اثر اختلاف سليقه است ، بلكه يك فن ادبى است كه چون ميراثى از خراسان منهدم شده به عراق ، كه روىهم‌رفته از تركتازى مغولان مصون مانده ، مىرسد و عراق آن را احيا مىكند و اشاعه مىدهد ؛ زيرا ، خراسان ، كه از جمعيت تهى شده بود\r\n\r\n\r\n","description":"","footnote":"\r\n( 1 ) . نزارى قهستانى .\r\n","page_name":" 170 ","page_number":180},
  {"content":"\r\n\r\nمدت‌هاى دراز توان آن را نداشت و ، بدين ترتيب ، واضح مىگردد كه تهاجم مغولان دوران ادبى نوينى به وجود مىآورد .\r\nاز زمان امير خسرو دهلوى به بعد ، به دو سبك فوق سبك « هندى » ( به اصطلاح امروزى ) 109 نيز افزوده مىشود كه مقتضيات زمان و مكان توأما آن را ايجاب مىكند ، بدون آن كه اين مقتضيات دامنهء آن را محدود سازد . اين سبك بيش‌تر در دوران صفويه ، يعنى خيلى ديرتر ، در خراسان و تركستان و عراق شيوع يافت و چون سيلى خروشان راه خود باز كرد تا اين‌كه ، در نيمهء دوم سدهء هيجدهم ، براى هميشه ، از ايران رخت بربست .\r\nهم سبك خراسانى و هم عراقى ، تا دوران ما ، و درعين‌حال مستقل از زمان و مكان و فقط به اقتضاى رغبت و ذوق شخصى به كار مىرود و ، در نتيجه ، گاهى نيز به‌هم مىآميزد . به عنوان مثال ، مىتوان شاعران مهمى را از دورهء رنسانس عهد قاجاريه چون صبا ، شيبانى ، كاشانى ، مجمر ، و سروش اصفهانى و قاآنى شيرازى نام برد كه ، با اين‌كه همگى از نيمهء باخترى ايران برخاسته‌اند ، آن‌چنان دلبستهء سبك خراسانى بودند كه در آثارشان شاثرى از سبك عراقى ديده نمىشود .\r\nنظر اوليهء محمد بهار نيز چنين بود ؛ ولى ، ظاهرا ، بعدا آن را تغيير داد ، زيرا در جلد دوم سبك‌شناسى خود آغاز سبك عراقى را در شعر و سبك نثر فنى را در دوران سلجوقيان ذكر كرده و آن را مرتبط با نفوذ بيش‌تر ادبيات تازى دانسته است . « 1 » اين اظهار نظر به منزلهء تغيير فاحشى در نظريات گذشته بوده ، حتى ، درست برعكس آن است ؛ چه از اين قرار ، سبك عراقى نه تنها ناشى از زمان ، بلكه ، هم‌چنين ، ناشى از كشور و سليقهء آن مىبود ، زيرا مصادف با هجوم غزها به خراسان ( 548 ه / 1153 م ) است .\r\nاصطلاحاتى كه پروفسور سعيد نفيسى متجدد به كار مىبرد كاملا از نوع ديگرى است . وى مراحل آغازى شناخته‌شدهء ادبيات فارسى نور را به زبان درى ، تا سدهء 5 ه / 11 م رئاليسم مىنامد كه به تدريج جاى خود را به ناتوراليسم مىدهد . هم‌زمان با اين ، تصوف نيز ظهور مىكند و چون بيان تعليمات تصوف پى برده و در مقابل هر كسى مجاز نيست ناگزير آكنده از رموز است . بنابراين ، سمبوليسم ، همگام با تصوف و ناتوراليسم رواج پيدا مىكند . با برآمدن حافظ ، كه از بزرگ‌ترين سمبوليست‌هاى ايران است ، سمبوليسم افراطى به امپرسيونيسم\r\n\r\n\r\n","description":"","footnote":"\r\n( 1 ) . عين عبارات بهار چنين است : در نتيجهء ترويج سلاجقه تأثير ادبيات تازى ، چنان‌كه گذشت ، در كار بود ، بنابراين سبك تازه‌اى ، چه در شعر و چه در نثر ، به ميان آمد ، در شعر بنياد سبك عراقى نهاده شد ، و در نثر نيز بنياد شيوه و طريقهء نثر فنى متكلفانه گذارده آمد . . . ص 359 .\r\n","page_name":" 171 ","page_number":181},
  {"content":"\r\n\r\nتبديل مىشود ( سدهء 8 ه / 14 م ) كه شكوفايى واقعىاش از سدهء 10 ه / 16 م تا سدهء 11 ه / 17 م مىپايد . با شاعران اصفهانى سدهء 12 ه / 18 م سير تطور دوباره به ناتوراليسم بازمىگردد .\r\nسدهء 13 ه / 19 م ، برعكس ، به رئاليسم مىگرايد . به عقيدهء نفيسى ، در ايران ، رمانتيك به معناى ادبيات اروپايى وجود ندارد ، بلكه فقط يك ناتوراليسم آكنده از احساسات و تصورات اغراق‌آميز است . آثار عرفانى و آموزنده نيز ضمن تمثيلات و داستان‌ها مقهور يك چنين رمانتيكى است .\r\nچنانچه نظر سعيد نفيسى را با تقسيم‌بندى سنتى بهار مقايسه كنيم ، مىتوان نتيجه گرفت كه رئاليسم چيزى جز سبك تركستانى و خراسانى تا نظامى ، خاقانى ، كمال الدين اسماعيل و معاصران آنها در سدهء 6 ه / 12 م نيست . از آن پس ، سبك عراقى يعنى ناتوراليسم شروع مىشود . عرفى ( نيمهء دوم سدهء 10 ه / 16 م ) در سبك امپرسيونيست هندى فتح باب مىكند .\r\nسمبوليسم و رمانتيك مرز خاصى به تفكيك ندارد ، بلكه در يكديگر تداخل مىكند و جلوه‌گاه اولى غالبا تصوف است . به عقيدهء من ، اين ديد ، بيش از حد ، اروپايى شده است .\r\n\r\n","description":"","footnote":"","page_name":" 172 ","page_number":182},
  {"content":"\r\n\r\n\r\n2 سير تطور ادبيات در تسلسل سياسى و تاريخى آن\r\n\r\nمكتب آسيايى دوران پيش از مغول\r\nيك - استيلاى تازيان : مداومت فرهنگ ايرانى\r\n1 ) دو مسير مختلف : ادبيات بومى ( ادامهء ادبيات فارسى ميانه و عاميانه ، نخستين آثار شعر هجايى فارسى درى در خراسان و ماوراء النهر ) و ادبياتى كه حاضر به همكارى با اسلام است ( سنت ادبى ايران در زى عربى ) .\r\n2 ) شعوبيان ، كه مظهور پشت كردن طبقهء اشراف ايران به خلافت رو به اضمحلال و روى آوردن مجدد آنان به فارسى براى نيل به اقتدارند ( استفاده از زبان براى مبارزات سياسى و اجتماعى ، پيدايش امارت‌هاى منطقه‌اى بومى ) ؛ ليريك و حماسه‌هاى اخلاقى ؛ برقرارى عروض كمى .\r\n3 ) گردآورى و تدوين سنت‌هاى حماسى ملى و اوج آن در حماسهء قهرمانى فئودال ( مبين انقراض شهسوارى ساسانى ، سدهء 4 - 1 ه / 10 - 7 م ) .\r\nدو - سلسلهء غزنويان ترك ( انتقال مركز از بخارا به غزنه ) و سلجوقيان بزرگ :\r\nمديحه‌سرايى ؛ دگرگونىهاى بيش‌تر اشرافيت كهن ايرانى به وسيلهء ترك‌ها ؛ افزايش قدرت شهرها ؛ نضج داستان رمانتيك ؛ ايستادگى در برابر فئوداليسم : تصوف ؛ غزل ( سدهء 5 ه / 11 م ) .\r\n\r\n","description":"","footnote":"","page_name":" 173 ","page_number":183},
  {"content":"\r\n\r\nسه - سنجر و تجزيهء ايران ، اتابكان و خوارزمشاهيان : اوج مديحه‌سرايى در دربار اميران و ، هم‌چنين ، داستان‌هاى رمانتيك كه زبان و بيان شهرهاست ؛ برآمدن نخستين عارفان بزرگ كه آنان نيز بازگويندگان انديشه‌هاى شهريان‌اند ( سدهء 6 ه / 12 م ) 110 .\r\n\r\nدورهء تهاجم مغول تا دورهء « بازگشت » در نيمهء دوم سدهء 12 ه / 18 م\r\nيك - ايلخانيان و تجزيهء كشور : انحطاط اوضاع عمومى از لحاظ مادى و فرهنگى در نيمهء شمالى ايران ؛ تنزل مديحه‌سرايى ؛ بعدا اوج تاريخ‌نويسى ؛ اوج اشعار صوفيانه ( مولوى ) و در حاشيهء آن غزل ( سعدى ) ( سدهء 7 ه / 13 م تا ربع سوم سدهء 8 ه / 14 م ) .\r\nدو - تيمور ، اخلاف او و تجزيهء كشور : مركز در هرات و سمرقند ؛ فئودال‌هاى ترك ؛ اشاعه و رواج ادبيات با وجود همهء تصنعات و تكلفات ؛ گرايش داستان‌هاى رمانتيك و حكايات رمانتيك به عرفان ( ربع آخر سدهء 8 ه / 14 م تا پايان سدهء 9 ه / 15 م ) .\r\nسه - صفويه : استبداد مطلق ؛ تعصب در مذهب شيعه ؛ جنگ‌ها ؛ ابنيه ؛ اعراض از ادبيات دنيوى در ايران ؛ پيدايش مركز جديدى در دربارهاى مغولى : سبك هندى ؛ جدايى آسياى مركزى و هندوستان 111 . ( سدهء 10 ه / 16 م تا آغاز سدهء 12 ه / 18 م ) .\r\nچهار - هجوم افغان‌ها ، نادر شاه و كريمخان زند : به موازات اوضاع اقتصادى ابتدا انحطاط مداوم و از اواسط سدهء 12 ه / 18 م تحول به‌صورت « بازگشت » به مكاتب قديمى شعر ( آغاز تا پايان سدهء 12 ه / 18 م ) .\r\n\r\nسدهء نوزدهم\r\nقاجاريه : اتحاد مجدد ايران آرامش نسبى را تأمين ؛ ولى ، عقب‌ماندگى و انحطاط همه‌جانبه را تشديد مىكند . رقابت امپرياليسم روس و انگليس و ارتباط مستقيم آن با اين وضع ؛ تحميل نفوذ اقتصادى هردو قدرت ( طبقهء متوسط كه وضع اقتصادىاش بهبود يافته اموال فئودال‌ها را تصاحب مىكند ) . ايران به‌صورت نيمه مستعمره درمىآيد .\r\nيك - تا جلوس ناصر الدين شاه ( 1264 ه / 1848 م ) : مراحل اوليهء اقتصاد پولى و كوشش براى اخذ تمدن اروپايى ( ارتش ، مطبوعات ) ؛ ادامهء « بازگشت » : تجديد حيات مديحه‌سرايى ؛ بالا رفتن سطح غزل ؛ رغبت عمومى به طرز بيان ساده‌تر در شعر ؛ اصلاح نثر ادارى به وسيلهء قائم مقام .\r\n\r\n","description":"","footnote":"","page_name":" 174 ","page_number":184},
  {"content":"\r\n\r\nدو - تا سوء قصد به ناصر الدين شاه ( 1313 ه / 1896 م ) : افزايش فشار سياسى و اقتصادى انگلستان و روسيه ؛ دوران تحول ؛ كوشش‌هاى اصلاح‌طلبانه من‌جمله تأسيس دار الفنون در زمينهء فرهنگ ؛ مراحل نخستين كسب دانش‌هاى اروپايى ؛ روزنامه‌هاى محلى و مطبوعات مهاجران ؛ لحن‌هاى تازه در شعر ؛ بدبينى ؛ نارضايى ؛ ساده شدن سبك نثر ؛ نقش عمدهء ترجمه از ادبيات اروپايى ؛ نخستين آثار منثور در مسير نو .\r\n\r\nسدهء بيستم\r\nمبارزه براى به دست آوردن مشروطيت در دوران آخرين شاهان قاجار . تقسيم كشور به وسيلهء انگلستان و روسيه به دو منطقهء نفوذ ( 1907 ) ؛ جنگ جهانى اول ؛ اقدامات و كوشش‌هاى استعمارطلبانهء انگلستان پس از پايان آن ؛ بنيان‌گذارى سلسلهء موروثى پهلوى توسط رضا خان ؛ اعمال حق حاكميت ؛ سيل تمدن اروپايى ؛ صنعتى شدن ؛ استوار شدن مداوم قدرت نظامى رضا شاه ؛ استعفاى ايشان و ورود ايران به جنگ در جبههء متفقين ؛ تجديد حيات فعاليت سياسى و فرهنگى زير لواى محمد رضا شاه ؛ اهميت حزب توده . بازتاب در فرهنگ و ادبيات :\r\nيك - تا برآمدن رضا خان ( 1299 ه / 1921 م ) : رواج بسيار زياد روزنامه‌نگارى در دوران مشروطه‌طلبى : شاعران و نويسندگان به عنوان عاملان سياسى ؛ روزنامه‌ها به عنوان مهم‌ترى دست‌افزار ادبيات اين عصر ؛ صورت‌هاى عاميانهء شعر ؛ رونق بازار شعر ؛ اعراض از تصوف ؛ نخستين رمان‌هاى تاريخى به شيوهء اروپايى .\r\nدو - دوران اقتدار رضا شاه ( 1320 « 1 » ه / 1941 م ) : فعاليت بسيار شديد در ايجاد صنايع ؛ ايجاد ارتباطات و راه‌آهن سراسرى ايران ؛ اصلاحات در مدارس و زبان ؛ سقوط سطح مطبوعات ؛ افزايش آثار منثور ( رمان و نوول ) ؛ اختلاف و تشتت آرا راجع به شعر « سنتى » و شعر « مترقى » .\r\nسه - استعفاى رضا شاه ( 1320 ه 1941 / م ) : سست شدن آن نوع قدرت ؛ نشأت مطبوعات آزادىخواه و سوسياليست ؛ شكوفايى بيش‌تر نثر ادبى مخصوصا داستان‌سرايى ؛ فزونى موضوعات روزمره هم در شعر و هم در نثر ، زبان عاميانه ؛ انعكاس هردو اردوگاه سياسى جهانى در ادبيات .\r\n\r\n\r\n","description":"","footnote":"\r\n( 1 ) . در اصل آلمانى ( و هم‌چنين انگليسى ) اشتباها 1319 قيد شده .\r\n","page_name":" 175 ","page_number":185},
  {"content":"\r\n\r\n\r\nطبقه‌بندى محمد تقى بهار از دوران‌هاى نثر فارسى و سبك‌شناسى آن 112\r\n1 ) مختصات دورهء سامانيان سادگى ، ايجاز ، خالى بودن از تصنع و استعارات و افزونى اصطلاحات پارسى بر تازى است . نمونه‌هاى آن : تاريخ بلعمى ( تحريرى كه از روى تاريخ طبرى به عمل آمده ) ؛ حدود العالم ( 300 - 450 ه ) .\r\n2 ) اختصاصات دورهء غزنويان و دورهء اول سلجوقيان جمله‌هاى دراز و خسته‌كننده ، تحت تأثير نثر تازى و در نتيجهء افزايش لغات تازى ، است . نمونه‌هاى آن : تاريخ بيهقى ؛ كليله و دمنه ( 450 - 550 ه ) .\r\n3 ) دورهء دوم سلجوقيان و دورهء خوارزمشاهيان كه شاخص آن موازنه ، سجع ، تكلف و صنايع لفظى است . نمونه‌هاى آن : مقامات حميدى ؛ مرزبان‌نامه ( 550 - 600 ه ) .\r\n4 ) دورهء سبك عراقى و نثر صنعتى دامنهء تكلفات بديعى و استعمال لغات مشكل عربى اصطلاحات علمى را بسط مىدهد و ، در نتيجه ، فهم مطلب را دشوار مىسازد . نمونه‌هاى آن :\r\nنفثة المصدور نسوى ؛ التوسل الى الترسل ، تأليف بها الدين بغدادى ؛ قسمت‌هاى نثر لباب الالباب ، تأليف عوفى و جوامع الحكايات از همين مؤلف ؛ تاريخ عتبى ( يمينى ) ، ترجمهء جرفادقانى ؛ تاريخ جهان‌گشاى جوينى و تاريخ وصاف ، تأليف عبد اللّه مداح و جز آنها ( 600 - 1200 ه )\r\n5 ) دورهء « بازگشت » ادبى از سبك گلستان ، نثر خوارزمى و تاريخ بيهقى تقليد مىكند .\r\nنمونه‌هاى آن : منشأت قائم مقام و نشاط ؛ ناسخ التواريخ سپهر ؛ مؤلفات رضا قلى هدايت و نامهء دانشوران 113 ( 1200 - 1300 ه ) .\r\n6 ) دورهء ساده‌نويسى . نمونه‌ها : منشأت ملكم ؛ ترجمه حاجى باباى اصفهانى ؛ تأليف موريه ؛ كتاب احمد و ديگر مؤلفات طالب اوف ؛ سه تفنگدار ، ترجمهء محمد طاهر ميرزا و مقالاتى در روزنامه‌هاى نسبتا وزين ( 1300 ه / پايان سدهء نوزده ميلادى تا به امروز ) .\r\nمن نظر پروفسور سعيد نفيسى را ، مبنى بر اين‌كه در هردوره ساده‌نويسى هم دوست‌دارانى داشته ، تأييد مىكنم .\r\n\r\nطبقه‌بندى ذره از دوره‌ها 114\r\nابو القاسم ذره ادوار را ، منحصرا از نظرگاه اقتصادى ، به شرح زير تقسيم مىكند :\r\n I \r\n. دورهء اشتراك اموال در آسيا ، پس از پايان يافتن اشتراك تمام افراد قبيله در اموال :\r\nادبيات ايران باستان .\r\n\r\n","description":"","footnote":"","page_name":" 176 ","page_number":186},
  {"content":"\r\n\r\n II \r\n. دورهء فئوداليسم ( تقريبا از سدهء دوم تا نوزدهم ميلادى ) :\r\n1 ) پيدايش و تحكيم فئوداليسم : سدهء دو تا هشت ميلادى ؛\r\n2 ) شكوفايى كامل آن : سدهء نه تا پانزده ميلادى ؛\r\n3 ) فتور و انحطاط آن : سدهء پانزده تا نوزده ميلادى .\r\n III \r\n. دورهء نفوذ سرمايه‌دارى در ايران و پديد آمدن نهضت‌هاى آزادىخواهى : تقريبا از نيمهء دوم سدهء نوزده ميلادى تا عصر حاضر .\r\nمن دوران باستانى را كنار مىگذارم . ذره پايه را بر مبناى اقتصادى مىگذارد ، دورهء ساسانى را با دورهء اسلامى مربوط مىسازد و ادبيات اين دو عصر را ، به حكم داستان‌ها ( و عناصر اساطيرى بسيار كهن و افسانه‌هاى پهلوانى سكايى ) ، خيلى به يكديگر نزديك مىداند ؛ ولى ، لااقل در اين تقسيم‌بندى خود ، اختلاف زبان اين دو دوره و دگرگونىهاى ناشى از استيلاى تازيان را ، يعنى مسائلى كه به هيچ‌وجه از اصلى كه مبنا را بر آن گذارده قابل تفكيك نيست ، ناديده مىگيرد . از اظهارنظرهاى بعدى وى ، مبنى بر اين‌كه تقسيم‌بندىهايى كه تاكنون معمول بوده فقط به اتكاى ظواهر از قبيل خط و اوضاع سياسى بوده ، چنين برمىآيد كه نمىخواسته است توجه كند كه اين‌ها فقط نشانه‌هاى عرضى علل واقعى هستند ( اگر واقعا چنين مىبود و حال آن‌كه نيست ) . لكن ، نظر او ، مبنى بر اين‌كه هرچه در ادبيات پيش از اسلام بيش‌تر غور كنيم بيش‌تر ناگزير به قبول اين فكر مىشويم كه ادبيات ايران بعد از اسلام را بايد ، در سير تطورات و تحولات تاريخى خود ، دنبالهء ادبيات پيش از اسلام تلقى كرد ، صحيح و قابل قبول است . البته ، اين نظرى است كه اهميتش نه از لحاظ تازگى آن ، بلكه از لحاظ تكيه‌اى است كه بر آن مىشود ؛ مضافا بر اين‌كه ، از جنبهء اقتصادى نيز توجيه و تأييد مىگردد . مسلم اين است كه نظريات نوين ذره مستلزم بررسىهاى عميق‌تر است و ذكر جزييات بيش‌ترى را در تقسيم‌بندى وى ايجاب مىكند .\r\n\r\nمنابع تاريخ ادبيات فارسى درى\r\n1 ) آثار مكتوب اعم از نسخه‌هاى خطى يا چاپى :\r\nالف - ادبيات محض ؛\r\nب - ادبيات علمى .\r\n2 ) فرهنگ‌هاى بومى كه در آنها شواهدى از آثار شاعران و نويسندگان ذكر شده است .\r\n\r\n","description":"","footnote":"","page_name":" 177 ","page_number":187},
  {"content":"\r\n\r\n3 ) آثار مكتوب از :\r\nالف - ادبيات عرب ؛\r\nب - ادبيات همهء ملت‌هاى ترك ، تا آنجا كه حاوى اشاراتى راجع به ادبيات فارسى درى باشد ؛\r\nج - تفسيرهاى ترك يا تازى دربارهء كتاب‌هاى فارسى درى .\r\n4 ) الف - تذكره‌ها ، يعنى گلچين‌هايى از شاعران و دانشمندان بومى با اطلاعاتى دربارهء آنها ، كه در حقيقت يك نوع تاريخ ادبيات ناقص با پيروى از نظريات فئودالى و دينى طبقهء حاكمه است . تذكره‌ها غالبا دستخوش اطناب بيهوده و ممل و ، درعوض ، فاقد اطلاعات صحيح دربارهء زندگانى شاعران است ؛ به علاوه ، غيرقابل اعتماد و ناقص است . آنچه دربارهء نكات مهم در آنها ذكر مىشود حداكثر جز كلياتى بيش نيست و معمولا به غايت سخيف است و نمىتوان مطالب اساسى از آن به دست آورد . مؤلفان تذكره‌ها درصدد كشف جبلت شاعران برنمىآمدند ؛ زيرا آن را موضوعى فرعى مىپنداشتند و يا ، به هردليل ديگرى ، از به دست دادن اطلاعات بيش‌ترى دربارهء آن كراهت داشتند . قلت شواهد بسيار شگفت‌انگيز است .\r\nاته 115 پنجاه تذكره را كه مبانى تدوين آنها با يكديگر اختلاف زياد دارد برمىشمارد و ، از آن زمان ( 1904 ) تاكنون ، تعداد بيش‌ترى بررسى شده است . « 1 » اين تذكره‌ها ، به‌رغم همهء نواقصى كه دارد ، حائز نهايت اهميت و ، در موارد بسيارى ، تنها مراجعى است كه مىتوان از آنها استمداد كرد .\r\nب - برگزيده‌هاى آثار شاعران بدون ذكر اطلاعاتى راجع به زندگى آنان ( سفينه ، مجمع ، بياض ، انتخاب يا منتخب ، جنگ و جز آنها ) .\r\n5 ) كارهاى ادبى تاريخى و انتقادى از :\r\nالف - ايرانيان ؛\r\nب - محققان و ادبيان متجدد شرق ؛\r\nج - خاورشناسان ؛\r\n6 ) فهرست‌هاى نسخه‌هاى خطى يا چاپى ؛\r\n7 ) منابع و مآخذ مناسب در زمينهء علومى كه با تاريخ ارتباط دارد ؛\r\n8 ) آثار مربوط به هنرهاى تجسمى ؛\r\n9 ) سياحت‌نامه‌هاى اروپاييان .\r\n\r\n\r\n","description":"","footnote":"\r\n( 1 ) . - « نثر زيبا و نثرهاى مشابه آن ، رسايل هندى ، تذكره » .\r\n","page_name":" 178 ","page_number":188},
  {"content":"\r\n\r\n\r\nپىنوشت\r\n( 1 ) . فهرست ، چاپ فلوگل ، ص 13 ، سطر 1 - 10 .\r\n( 2 ) . س . سبك‌شناسى ، ج 1 ، ص 250 به بعد .\r\n( 3 ) . س . كوپرولو ( كتاب‌نامه  BIV  ) « 1 » .\r\n( 4 ) . حماسهء رزمى ( فردوسى ، اسدى و جز آنها ) عمدا به پارسى كهن و تقريبا سره سروده مىشود . از منثورات و اشعار بعدى بايد در اين‌جا از دوانى ( - نثر زيبا و نثرهاى نزديك به آن ، حسين واعظ ) ، يغما ( - سدهء نوزده ، عكس العمل در برابر تباهى جامعه ، يغماى هزل‌سرا ، جلد دوم كتاب ) و وقار ( س . نشريهء دانشكدهء ادبيات تبريز ، 7 / 3 ، 1334 شمسى ، 327 ) نام برد ؛ نام‌هاى ديگرى را نيز مىتوان به آسانى يافت كه در همهء آنها در به كار بردن پارسى سره - لكن بيش‌تر در موارد خاص - افراط شده است .\r\n( 5 ) . كتاب‌نامه  ( B VIa )  ، ذيل عنوان  « E . G . Browne , Some Notes »  .\r\n( 6 ) .  IA 1 , 640 a  و هم‌چنين  W . Ivanow ( B VIa )  .\r\n( 7 ) . كتاب‌نامه  ( B VIb )  ، ذيل عنوان  « Ivanow , Tabaqat » \r\n( 8 ) . غنى ، بحث 1 ، ص 313 .\r\n( 9 ) . همان اثر ، 1 ، ص 123 .\r\n( 10 ) . كتاب‌نامه ، ذيل « اديب طوسى ، فهلويات » .\r\n( 11 ) . هفت‌پيكر ، چاپ ريتر - ريپكا ، 6 ، 24 به بعد .\r\n( 12 ) .  Arberry , Pers . Lit , p . 222 \r\n( 13 ) . نظر بارتولد در  Kistorii krest , dvizenij 61 - 2  مبارزهء اقتصادى ميان عناصر مختلف شهرنشينان و بالاخص ميان شهر و روستا . راجع به جنبهء ضد عباسى شورش‌ها س .  . Minorsky , Iran , 184 . \r\n( 14 ) .  Tardov , Ferdousi , 142 . \r\n( 15 ) .  Minorsky , Iran , 196 , 199 ( 4 ) , 200 \r\n( 16 ) . س  Abdullah , The Value ( BIV ) , 4 et seq  .\r\n( 17 ) . راجع به عثمانىها س .\r\n Ettore Rossi , Parafrasi turca del \" De Senectute \" . . . ( 1559 ) , RANL , vol . XII , fasc . 7 - 10 . \r\n( 18 ) .  Ritter , Die Bildspr . 7 , 44 \r\n( 19 ) . همان اثر ، 57 ، ( 1 )\r\n( 20 ) ميرافضلى ، روزگار نو ، 5 / 3 ، 53 .\r\n\r\n\r\n","description":"","footnote":"\r\n( 1 ) . اين حرف و عدد و نظاير آن نمايندهء بخش مربوط در كتاب‌نامه است كه عينا افست شده است .\r\n","page_name":" 179 ","page_number":189},
  {"content":"\r\n\r\n( 21 ) .  Abdullah , The Value 2 \r\n( 22 ) .  v . Grunebaum , The Spirit , ( B VIa ) , 101 et seq \r\n( 23 ) . بهار ، سبك‌شناسى 2 ، ص 69 ، 119 ، 248 ، 270 ، 299 به بعد و جز آنها ، تقريبا در تمام توصيف‌هاى مشخصات دورهء مورد بحث و هريك از آثار .\r\n( 24 ) .  Arberry , Pers Lit . 224 , 226 . \r\n( 25 ) . س .  Kuka ( Bibl . B VIa )  و يارشاطر ، شعر ( كتاب‌نامه  ( B VIa  234 و بعد .\r\n( 26 ) . معشوقهء جفاكار غالبا ترك ناميده مىشود ، س .  Ritter , Das Meer , 365  و يارشاطر ، همان اثر ، 153 ، 157 و جز آنها . راجع به تطور مفهوم « عشق » طى قرون و اعصار - ريتر ، همان اثر ، 369 .\r\n( 27 ) . كتاب‌نامه ذيل عنوان\r\n V . Gruebaum , The Concept ( Bibl . B IV ) , German in \" Kritik und Dichtkunst \" , Wiesbaden , 1955 , 100 et seq . \r\nو مقالات وحيد ، ارمغان 7 ، 201 ؛ 80 ، 244 ، 275 ؛ 150 ؛ 633 ؛ 210 ، 201 .\r\n( 28 ) .  Ritter , Die Biderspr , 36 et seq . \r\n( 29 ) . همان اثر ، ص 29 .\r\n( 30 ) . س . فوق ، پانويس 26 .\r\n( 31 ) . س . شمس قيس ، المعجم ( كتاب‌نامه  ( BVI  ص 30 ، آن‌جا كه عشقيات در غزل منحصرا متوجه زن است .\r\n( 32 ) س .  O . L . Vil'cevskij , Novyj istocnik ( Bibl . B II )  مبتنى بر يك نسخهء خطى از سال 584 ه / 1188 م ) راجع به روحيهء ضد فئودالى شهرها .\r\n( 33 ) .  Brtel's , Tarzi Afsar , 122 . \r\n( 34 ) .  Antol . 8 \r\n( 35 ) . راجع به علت‌هاى اقتصادى عقب‌ماندگى - كتاب‌نامه  B II  ذيل عنوان  « I . Rejsner K voprosu »  .\r\n( 36 ) .  W . E . Hocking : V . Grunebaum , Med . Islam ( B II ) 343 . \r\n( 37 ) . تاريخ ادبيات براون 2 ، « ابن خلدون » 86 .\r\n( 38 ) . س .\r\n Annem rie Schimmel , Alman gozuyle divan edebiyati . ADTD XI / 2 - 3 , 1953 , 355 et seq \r\n. ( 39 ) . شفق ، تاريخ ادبيات ، ص 335 .\r\n( 40 ) . وحيد ، ارمغان 18 ، 81 به بعد ؛ 80 ، 77 ؛ 19 ، 291 .\r\n( 41 ) . حيدر عليه خواجو ( - كريمسكى ، 3 ، 104 و همان مؤلف ،  Chafyz 16  و غنى ، بحث 1 ، 375 ) .\r\n( 42 ) . اديب طوسى ، ترانه‌ها 1 ، 98 به بعد ؛ 2 ، 168 .\r\n( 43 ) . خانلرى ، تحقيق  ( BIV )  ، 38 به بعد .\r\n\r\n","description":"","footnote":"","page_name":" 180 ","page_number":190},
  {"content":"\r\n\r\n( 44 ) .\r\n Boldyrev , K fol'kloru Tadzikistana . Epiceskaja tradicija u Tadzikov . Trudy Tadz Bazy , St . - L . , AN SSSR , 3 , 1936 ; Ustnyj epos Tadzikistana . Al'manach \" Druzba nardodov \" I , M . 1939 , 299 et seq . \r\n( 45 ) . كتاب‌نامه ، ذيل عنوان  « Miller , Q dialekte » \r\n( 46 ) . كتاب‌نامه ،  ( BIV )  ، ذيل عنوان  « J . Rypka , La merique »  .\r\n( 47 ) . شهاب ( وفات : 1215 ه / 1800 م ) مستثنا است ( - سدهء پرآشوب 12 ه / 18 م ، شهاب )\r\n( 48 ) .\r\n Noldeke ( bibl . B IV ) , Uber den vokal . Nachhall 494 et seq . \r\n( 49 ) . همان اثر .\r\n( 50 ) .  Bertel's , Tarzi Afsar , 123 . \r\n( 51 ) . -  Ju . N . Marr  در رسالهء\r\n \" Vyrazenije fonetiki sticha etc . \" ( Bibl . BIV ) 139 \r\nمن اطلاع ندارم كه آيا مقالهء\r\n \" predvaritel ' noje soobscenije o Terzi Afsare \" \r\nكه در همان اثر ، ص 140 ، بدان اشاره شده و مبتنى بر مقالهء تمدن ( ايرانشهر 3 ، 8 - 721 ) است و در آن مار شواهد ديگرى هم براى بحر طويل ذكر مىكند واقعا منتشر شده است . از يادداشت‌هاى خودم نقل مىكنم : ناصرخسرو ، بحر طويل ،  \" a prose romance \" ( )  چاپ سنگى ، حيدرآباد 1292 ه / 1875 م ( عربى ) ؛ ديوان صامت ، چاپ سنگى ، تهران 1348 ه / 1930 م ، 2 - 11 ؛ فرخى ، ارمغان ، 6 ، 5 - 493 .\r\n( 52 ) . لازم به تذكر است كه بر وصال ( وفات : 1262 ه / 6 - 1845 م ) براى سست كردن قافيه‌ها خرده گرفته بودند . ( - نشريهء دانشكدهء ادبيات تبريز 7 / 2 ، 1334 شمسى ، ص 221 سطر 3 ) .\r\n( 53 ) . هجو يا هجويه ( - ص 140 ) عليه دشمنان ممدوح يا خود شاعر است و غالبا به محض اين‌كه ممدوح در پرداخت صله خست يا تأخير كند متوجه خود او مىشود .\r\n( 54 ) .  Cajkin , Asadi 149 . \r\n( 55 ) . س . شبلى 5 ، 18 - 2 ، آن‌جا كه سير تطور قصيده بررسى مىشود . راجع به پيش‌رفت آن از زمان كمال اسماعيل تا سلمان ساوجى - همان اثر 2 ، 5 ؛ اخيرا نيز  A . J . Arberry , Class . Pers . Lit . 8 - 12 . \r\n( 56 ) . س . شبلى 5 ، 89 ؛ كريمسكى 3 ، 98 ؛ شاعرانى چون ظهير فاريابى پروايى ندارند كه با كمال پررويى به تكدى پردازند ( - شبلى 2 ، 181 ) .\r\n( 57 ) .  Sitov , Persija 13 . \r\n( 58 ) . هم‌چنين در اشعار عبيد زاكانى ، شاه نعمت اللّه ، شاه قاسم الانوار و كاتبى .\r\n( 59 ) . تاريخ ادبيات براون 3 ، 293 - شبلى 2 ، 188 ؛ راجع به سير تطور غزل فارسى مفصلا - 5 ، 27 به بعد .\r\n( 60 ) .  Bertel's , Pers . poez . v Buch 32 \r\n( 61 ) .  Ates , IA s . v . Gazel \r\n( 62 ) .  Arberry , Hafiz 1 ? 22 . \r\n\r\n","description":"","footnote":"","page_name":" 181 ","page_number":191},
  {"content":"\r\n\r\nبراگينسكى بر آن است كه غزل ، در همان سدهء ده ، صورت مستقلى از شعر بوده ( -\r\n I . S . Braginskij , K ( vozniknovnii gazeli ( Bibl . B IV ) , SV 1958 / 2 , 94 et seq . ) \r\n، ولى ميرزايف بر خلاف وى تطور غزل را تدريجى مىداند  ( A . M . Mirzojev , Rudaki 71 et seq . - )  ( متن روسى ص 66 به بعد ) .\r\n( 63 ) .  'Des Grafen von Platen . . . 4 , 149 et seq ' \r\n( 64 ) .\r\n Lescot , Chronol . 61 ( - off - print ) ; Arberry , op . cit . 29 et seq ; Arberry , Orient Pearls 704 et seq ; Wickens , The Pers . Conception 239 \r\n( 65 ) . شبلى اين كيفيت را نقيصه‌اى مىداند ( 5 ، 75 ) . او چنين تصور مىكند كه شاعر نمىخواهد هيچ‌يك از معانى را كه به خاطرش مىرسد در بوتهء اجمال بگذارد ؛ شاعر ايرانى بر خلاف طول و تفصيلى كه شاعر اروپايى قائل است هريك از معانى را ، و لو به زحمت هم باشد ، منحصرا در يك بيت مىگنجاند ( 2 ، 245 ) . غزل نظامى  ( Bertel's , Nizami 2 ? , 1956 , 237 )  و سعدى يكپارچه است ( « سعدى بحث را در موضوعى كه در ابتدا مطرح شده تا آخرين حد امكان ادامه مىدهد » ، ارمغان 19 ، 421 ) .\r\n( 66 ) .  Lescot , Chronol . 61 ( - off - print ) \r\n( 67 ) .  Rempis , Die alt . Dichtungen 239 \r\n( 68 ) . جاحظ  ( Daudpota , The Influence 60 - ) \r\n( 69 ) .  Eberman , Persy 126 , 153  و هم‌چنين س .  Zarre , Ocerk 56 \r\n( 70 ) .  Cajkin , Asadi 133 et seq \r\n( 71 ) . شبلى بر اين عقيده است كه اروپاييان دربارهء خصوصيات اصلى ادبيات اندرزى فارسى كاملا درست قضاوت نمىكنند ، زيرا وضع مشكل و ناآزادى را كه مبناى آثار اندرزى است ( 5 ، 141 و بعد ) از نظر دور مىدارند و توجه نمىكنند كه شاعر تا چه حد ناچار بوده با احتياط سخن گويد تا با وجود جبر و قهر طبقات بالا بتواند اصطلاح مناسبى براى بيان مقصود بيابد ( همان اثر ، ص 143 و بعد ) .\r\n( 72 ) .  Kryms'kij ( Bibl . E ) , Teatr 30 et seq \r\n( 73 ) . به استثناى رودكى ،\r\n I . S . Braginskij , ' O vozniknovenii gazeli' ( B VIa ) , 98 \r\nو  IRAS 1926 , 222 v . 75 \r\n( 74 ) .  Noldeke , Das iran . Notionalepos 147  در مورد رودكى ، بىگمان ، جعلى است . س . ميرزايف ، رودكى ( نسخهء روسى 1958 ) 10 و بعد .\r\n( 75 ) .  Daudpota , The Influence ( B VIa ) , 64 \r\n( 76 ) .  Eberman , Persy ( B VIa ) , 126 , 153 \r\n( 77 ) . كتاب‌نامه ذيل عنوان « صفايى »\r\n\r\n","description":"","footnote":"","page_name":" 182 ","page_number":192},
  {"content":"\r\n\r\n( 78 ) . ابن معتز ( وفات : 908 م ) نظرا اين نكته را لازم دانسته بود ، س .  Arberry , Class . Pers . Lit . 11 . \r\n( 79 ) . من با نظر شبلى مبنى بر اين‌كه نخستين كسى كه در ترويج اين صنعت بديعى كوشيد سلمان ساوجى بود ( 2 ، 236 و بعد ) موافق نيستم ، زيرا در آثار قديم‌ترين شاعران فارسى نيز به آن برمىخوريم .\r\n( 80 ) .  Schaeder , Goethe 115 \r\n( 81 ) .  Eberman , Persy ( B VIa ) , 137 \r\n( 82 ) .  Horn , Gesch . der pers . Lit . ( B V ) , 50 et seq \r\n( 83 ) .  V . Grunebaum , The Aesth . Foundation ( B IV ) , 326 \r\n( 84 ) .  Kowalski , Na szlakach islamu ( BVIa ) , 109 et seq .  س . فوق ، ص 136 و بعد .\r\n( 85 ) .  Lentz , Beobachtungen ( C ) , 167 \r\n( 86 ) .\r\n E . Bethe , Einl . in die Altertum swissenschaft , ed . A . Gercke Ed . Norden , Lpzg . - B . , I , 1912 , 296 . \r\n( 87 ) . كسروى ادبيات كلاسيك را سدى در راه پيش‌رفت ادبيات جديد مىداند و بدين جهت توصيه مىكند كه آن را به دست فراموشى سپارند ( - كتاب‌نامه ذيل عنوان « كسروى ، حافظ » ) .\r\n( 88 ) .  Bertel's , Pers . poez . v Buch ( B VIa ) , 25 \r\n( 89 ) .  Rypka , Baqi als Ghazeldichter , Pr . 1926 , 76 \r\n( 90 ) . راجع به واقعيات در غزل « 1 » - شبلى 5 ، 60 . همين مؤلف ( 5 ، 50 ) اظهار مىدارد كه نشانه‌هاى ضعيفى در اين زمينه در آثار خسرو و سعدى نيز ديده مىشود ؛ بنا به گفتهء او شرف جهان در عهد شاه تهماسب اول در اين مسير گام نهاد و آثارش بيش از افغانى مورد توجه قرار گرفت .\r\n( 91 ) .  Ritter , Die Bildspr  و جز آن .\r\n( 92 ) . تاريخ ادبيات براون 1 ، 274 و بعد ، 341 و جز آن ؛\r\n Bertel's , Pers . poez . v Buch ( B VIa ) , 55 ( 1 ) \r\n( 93 ) .  Ritter , Die Bildspr . 21 ; 2 . \r\n( 94 ) . كتاب‌نامه ، ذيل عنوان  « Daudpota » \r\n( 95 ) . تاريخ ادبيات براون ، فهرست ذيل عنوان  « Greece »  ؛\r\n Schaeder , Die isl . Lehre ( B VIa ) , 192 - 201 ; \r\n Schaeder , Der Orient und das griech . Erbe . Die Antike 4 , 1928 , 226 - 65 ' \r\n\r\n\r\n","description":"","footnote":"\r\n( 1 ) . ظاهرا مقصود « مكتب وقوع » است ( - مكتب وقوع در شعر فارسى ، احمد گلچين معانى ، چاپ بنياد فرهنگ ايران ، تهران ، 1348 ) .\r\n","page_name":" 183 ","page_number":193},
  {"content":"\r\n\r\n V . Grunebaum , Islam and Hellenism , Scientisa 44 , 1950 ( - V . Grunebaum , Islam , 1955 , 159 - 67 ) ; V . Grunebaum , The Aesth . Foundation ( B IV ) , 323 et seq . \r\n( 96 ) .  Daudpota , The Influence 65 \r\n( 97 ) .  Ritter , die Bildspr . \r\n( 98 ) . همان اثر ، ص 55\r\n( 99 ) . همان اثر ، ص 56\r\n( 100 ) . همان اثر ، ص 25 ، 44 ، 50 ، 57\r\n( 101 ) . همان اثر ، ص 6 و بعد ، ص 14\r\n( 102 ) .  Zukovskij , Enveri , p . X et seq .  ، شبلى 4 ، ص 112 و بعد ، ص 117 و بعد .\r\n( 103 ) . حبسيه‌هايى هم كه شاعران به نام سروده‌اند مؤيد اين معنى است .\r\n( 104 ) .  Ethe , Neup . Lit . 317 et seq . \r\n( 105 ) .  Ritter , Philol . VII and IX ( B VIa , b ) \r\n( 106 ) .\r\n Bertel's , Lit . na pers . jaz . v Sr . Az . ( Bibl . D ) 200 et seq . \r\nشبلى 4 ، ص 112 و بعد ، ص 117 و بعد .\r\n( 107 ) . كتاب‌نامه ذيل عنوان « بهار ، بازگشت » ؛\r\n( 108 ) . بهار ، همان اثر ، 444 ، 446 ، 448 .\r\n( 109 ) . لااقل در هندوستان ، س . بهار ، همان اثر ، ص 446 .\r\n( 110 ) . چاپكين در مقدمهء ترجمه‌اى كه از بوستان به عمل آورده ( -  XXI  و بعد ) نيمهء دوم دوران مذكور ذيل « سه » را كه نظامى و عطار در رأس آن قرار دارند يك دورهء انحطاط دانسته و به بحران شديد اجتماعى و اقتصادى ايران در اين عصر اشاره مىكند - بحرانى كه به گفتهء او منجر به اشغال ايران از طرف مغولان شد . بر اثر اوضاع اجتماعى پيش و از پس از تهاجم مغولان سبك تازه‌اى پديد آمد و نمايندگان اين سبك دنبالهء سنت كهنى را گرفتند كه اسلاف بلافصلشان آن را به دست فراموشى سپرده بودند ( در اين مورد مراد بوستان است ) .\r\n( 111 ) . زند ، در بحث مفصلى كه دربارهء كتاب ما كرده  ( SV , 1957 / 6 , 150 - 55 )  ، اين بيگانگى را كه در دوران صفويه آغاز و با گذشت زمان سرانجام منجر به استقلال ادبيات تاجيكستان گشت از لحاظ دوره‌بندى عاملى مهم‌تر از تهاجم مغولان تلقى مىكند و بهتر مىداند كه دورهء « ب » ابتدا با اين انشعاب آغاز گردد .\r\nدر چهارمين بخش اصلى اين كتاب ، كه كاملا به اين موضوع تخصيص داده شده ، توجه كافى بدان مبذول گشته است .\r\n( 112 ) . سبك‌شناسى ، ج 2 ، ص « ج » .\r\n\r\n","description":"","footnote":"","page_name":" 184 ","page_number":194},
  {"content":"\r\n\r\n( 113 ) . راجع به اين كتاب - همان اثر ج 3 ، ص 371 .\r\n( 114 ) .  Zarre , Ocerk ( B VIa ) 26 \r\n( 115 ) .  Ethe , Neup . Lit . 213 et seq . TL , 1 , 781 - 923 \r\n\r\n","description":"","footnote":"","page_name":" 185 ","page_number":195},
  {"content":"\r\n . \r\n","description":"","footnote":"","page_name":" 186 ","page_number":196},
  {"content":"\r\n\r\n\r\n3 مراحل آغازى ادبيات فارسى درى\r\n\r\nاستيلاى عرب\r\nتشكيل و صورت يافتن ادبيات فارسى درى در پرده‌اى ضخيم از ابهام مستور است كه مدت‌ها نفوذناپذير به نظر مىرسيد . موفقيت‌هاى شايان توجهى كه باوجود اين ابهام ، اخيرا ، بر اثر ايجاد روزنه‌هايى در اين پرده حاصل شده نتيجهء بررسى قطعات پراكنده‌اى است كه ، بيش‌و كم ، برحسب تصادف ، به دست افتاده و اشاراتى است كه به مناسبتى از طرف مؤلفان تازى به عمل آمده و آثارى است كه ، اخيرا ، حتى از كهن‌ترين دوران‌ها ، كشف شده است و ، بالاخره ، تلطيف و تكميل روش‌هاى بررسى منابع به دست افتاده نيز از اين لحاظ حائز اهميت است .\r\nادبيات فارسى درى مقارن انقراض دولت ساسانيان ، كه بر اثر تهاجم تازيان رخ داد ، شروع مىشود ؛ تهاجمى تحت لواى اسلام كه در همان اوان بسط و گسترش خود را آغاز نهاده بود ؛ ولى ، شروع آن ، در حقيقت ، كمى پيش از آن بود ، لكن ، به هيچ‌وجه ، نبايد پيدايش ادبيات فارسى درى را منحصرا با ظهور اسلام ، كه به‌طور مداوم در آن مؤثر بود ، مرتبط دانست . دولت ساسانى ايران ، هرچند به ظاهر قدرتى بزرگ مىنمود ، به سرعتى شگفت‌انگيز مقهور حملهء تازيان گشت ؛ زيرا ، از يك سو ، در نتيجهء جنگ‌هاى مداوم و توان‌فرسا با امپراتورى روم شرقى و هياطله و ، از سوى ديگر ، بر اثر اوضاع آشفتهء داخلى ضعيف شده بود . ازهم‌گسيختگى داخلى معلول جنبش‌هاى دهقانان به علت بيدادگىهاى مداوم و جنگ‌هاى پايان‌ناپذير بود .\r\n\r\n","description":"","footnote":"","page_name":" 187 ","page_number":197},
  {"content":"\r\n\r\nاين عوامل ، از پايين ، و تحولات دربارى ، از بالا ، موجبات سقوط را فراهم ساخته بود . علاوه‌بر اين‌ها ، شهسوارى كه قوام دولت ساسانى بر آن بنياد نهاده شده بود ، از مدتى پيش از آن ، در برابر قدرت شاه در حال عقب‌نشينى بود . تهاجم تازيان جنبهء تسخيرى داشت و ناشى از اتحاد آنان تحت رهبرى اشرافيت بازرگانى بود كه زير لواى اسلام متفق گشته بودند . بيهوده نبود كه مهاجمان مستمند كشورهاى سرشار از ثروت و ذخاير گوناگون را برمىگزيدند . عنان يغماگرى در دوران بنى اميه نيز باز كشيده نشد و فشار بر ملت ، از آن هم كه بود ، افزون‌تر گشت . ديرى نپاييد كه معلوم شد كه تساوى حقوقى كه از طرف اسلام اعلام شده بود مورد توجه خلفا نبوده توده‌ها و قاطبهء مردم ، كماكان ، به عنوان دريافت ماليات ، تارج مىشدند ؛ زيرا ، سران جديد ، زير پرچم ديگرى ، دنبالهء فئوداليسم عصر ساسانى را گرفته بودند : استبداد ساسانى در دوران خلافت به‌صورت يك حكومت فئودال دينى درآمد . انديشهء دموكراسى دينى ناگزير به اين وضع گردن نهاد ، و درعين‌حال ، نجباى كهن را برانداخت . شهسوارى ساسانى را نه تازيان خوش داشتند نه اسلام . از اين‌رو ، اين شهسوارى اندك‌اندك به طبقات پست روى آورد ؛ به ويژه آن‌كه ، بر اثر بزرگ شدن شهرها ، به‌طور كلى ، به تنگنا افتاده بود 1 . پس از آن‌كه در نتيجهء قيام ايران شرقى به رهبرى ابو مسلم قدرت به عباسيان منتقل مىشود ، نفوذ ايرانى در مسايل خلافت منشأ تأثيرات پردامنه‌اى مىگردد ، وضع اقتصادى ايران نيز بهتر مىشود ؛ ولى ، در احوال مملوكان كشاورز مطلقا تغييرى رخ نمىدهد و دهقانان ، پىدرپى ، به شورش برمىخيزند 2 .\r\nهرچند كه پيروزى تازيان دولت ساسانيان را برانداخت ، لكن ؛ به فرهنگ ايرانى به هيچ وجه خللى وارد نياورد . اين شكست ، بىگمان ، بزرگ‌ترين تحول در سراسر تاريخ ايران بود :\r\nپاره‌اى چيزها نابود شد و پاره‌اى ديگر به‌صورت تازه‌اى درآمد . با اين همه ، روا نيست كه گناه اين ادبار را يكسره متوجه مهاجمان و اشغالگران سازيم . بايد انصاف داد و عواقب ناشى از دگرگونى كامل اوضاع و ، هم‌چنين ، ايرانيان نومسلمان را ، بنفسه ، منشأ بخش بزرگى از زيان‌هاى فرهنگى شمرد و حتى نبايد در پيروزى تازيان فقط به مضرات و آفات آن نگريست .\r\nذره 3 تصريح مىكند كه خلافت ، با به‌هم پيوستن سرزمين‌هاى مختلف ايرانى و ايجاد ارتباط اقتصادى بين آنها ، من‌جمله مناطقى كه در آن زبان‌هاى ديگر ايرانى رواج داشت ، به اشاعهء زبان فارسى كمك كرد .\r\nتازيان ارمغانى جز دين به همراه نداشتند ، بر خلاف ايرانيان كه - پس از فاجعه‌اى كه\r\n\r\n","description":"","footnote":"","page_name":" 188 ","page_number":198},
  {"content":"\r\n\r\nاسكندر به بار آورد و پس از نفوذ فرهنگ يونانى و گرايش به آن - در عصر ساسانيان ، براساس انديشه‌هاى مزديسنا ، كه روحانيان متعصب لاينقطع بر آتش آن دامن مىزدند ، از اتحاد و تجديد حيات ملى برخوردار شده بودند و اين عينا همان جريانى بود كه ، متجاوز از هزار سال بعد ، در دوران صفويه ، با تغييراتى به اقتضاى زمان ، تكرار شد . تازيان ، براى ترويج آيين تازهء خود ، نيازى به توسل به شمشير نداشتند . سخت‌گيرىهاى دينى روحانيان زرتشتى ؛ پاره‌اى جنبه‌هاى مشترك مبادى دو آيين پارسى و اسلام ؛ انزجار ستم‌ديدگان و ، به‌طور كلى ، اوضاع آشفتهء كشور ؛ كه بر اثر نفاق داخلى خاندان سلطنتى به غايت ناتوان هم شده بود ، مجموعا به سود آنان بود . توانگران را با مستمندان و نيرومندان را با ناتوانان تفاوت بسيار ، و مبارزات اجتماعى طبعا اجتناب‌ناپذير بود ( مانى و مزدك ) ، و استوار شدن اصول فئوداليسم ، كه عواقب آن ، به هر تقدير ، به زيان فقيرترين طبقات بود ، بر شدت اين مبارزات مىافزود .\r\nجنگ‌هاى مداوم ساسانيان ماليات‌هاى سنگينى را بر ملت تحميل مىكرد . شهرنشينان ، كه بخشى از اشراف جاه‌طلب و طبقهء روشن‌فكر را تشكيل مىدادند ، پس از طبقات به تمام معنى محروم ، نخستين كسانى بودند كه به آيين محمد ( ص ) گرويدند . اينان به هيچ‌وجه در طلب اللّه نبودند ، بلكه منافع شخصى خود را مىجستند : علاقه به ثروت يا تمايل طبيعى به نيل به قدرت آنان را به آغوش فاتحان سوق مىداد كه ، در اوايل امر ، هر كسى را كه به آنان روى مىآورد مقدمش را گرامى داشته مأجورش مىداشتند ، زيرا به وى نيازمند بودند . گويند آنقدر آمدند كه خليفهء اول عمر را هراس و حيرت گرفت . البته ، اينان پيروانى سست‌ايمان بودند و فقط فرزندانشان واقعا مسلمان گشتند . اين جريانات ، هرچند كه در زمينهء ترويج آيين نوين و هرچه با آن ارتباط داشت گام بلندى « به پيش » محسوب بود . تا مدت‌هاى مديد ، نه به واسطهء فشارهاى مالى و نه با كوشش‌هايى كه براى همكارى اثربخش به عمل مىآمد ، قادر به بر طرف ساختن نقايص نبود ؛ نقايصى كه هنوز هم به حد قابل ملاحظه‌اى وجود داشت ؛ مخصوصا ، هنگامى كه نومسلمانان دريافتند كه خلفا بيش از آنچه عمل مىكردند وعده مىدادند . به زودى آشكار شد كه برابرى مؤمنان با مخدومان تازى ، كه با آن همه هياهو اعلام شده بود ، وعده‌اى بيش نبوده است . نومسلمانان را جز در كنار موالى جايى نبود . اين سرخوردگى اجتماعى عنان اميدها و آرزوها را بازكشيد . برزگران خرده‌پا ( دهقانان ) و قسمتى از ملت ، مخصوصا در مناطق دورافتاده يا صعب العبور ، مدت‌ها ، به آيين پدران خود وفادار ماندند . اين وفادارى ، در مورد بعضى از آنان كه وضع مادىشان تأمين بود ، به سائقهء غرور ملى و در مورد پاره‌اى ديگر ،\r\n\r\n","description":"","footnote":"","page_name":" 189 ","page_number":199},
  {"content":"\r\n\r\nبه نيروى سرسختى و عنادى انعطاف‌ناپذير بود كه روحانيان بر آن دامن مىزدند . اينان ، هرچند اقتدار بلامعارض گذشته را از دست داده بودند ، نفوذ خود را كاملا حفظ كرده بودند . چنان‌كه شپولر 4 با قاطعيت ثابت مىكند « يك سائقهء درونى و واقعى لازم بود تا آيين زرتشتى را بالقطع ريشه‌كن سازد . عرفان و ، هم‌چنين ، اخلاق مذهبى شيعه در مبارزات خود با حكومت آن دوران منشأ چنين سائقه‌اى بود » .\r\nبا همهء « نفوذ مسالمت‌آميز » اسلام نمىتوان كشور اشغال‌شده را سرزمين صلح‌وصفا پنداشت . در واقع ، غالبا ، هردو جانب به افراطكارىهاى تعصب‌آميز مبادرت مىكردند .\r\nمهاجرت « 1 » جمع كثيرى از پيروان آيين زرتشتى ، در سالهاى 682 و 697 5 ، به جزيرهء هرمز يا جزيرهء ديو « 2 » و ، بعد از آن‌جا ، به سنجان ، كه در تاريخ آمده ، به هيچ‌وجه ، تصادفى نيست . در خلال اين احوال ، اسلام توانست ، با گذشت زمان ، چنان استوار ريشه گيرد كه سرانجام از گذشته جز يادگارىهايى بىروح به‌جاى نماند ؛ ولى ، به زودى آشكار شد كه يك فرهنگ به غايت پيش‌رفته عاملى چنان نيرومند است كه محال است در پردهء استتار بماند و يا سرانجام از ميان برود . در اين مورد ، مشابهتى با اين مضمون در ميان است كه « يونان مغلوب بر پيروزمندان وحشى غالب آمد و هنر را به سرزمين لاتيوم آورد . » « 3 » هرچند انقياد سياسى ايران در مدت زمانى كوتاه جامهء عمل پوشيد ، ولى برترى فرهنگى ايرانيان برجاى ماند و حداكثر صورت ظاهر خود را تغيير داد . سازمان كهن اجتماعى مدت‌ها پاييد . نظام ادارى ساسانى و گردانندگان آن موجوديت خود را نگاه داشتند . دفاتر مالياتى ، هنوز نيم قرن پس از تهاجم تازيان ، به زبان فارسى تنظيم مىشد ، زيرا تازيان بدوى و بىفرهنگ كفايت تأسيس ادارات لازم را نداشتند .\r\n\r\nفرهنگ باستانى و مداومت آن\r\nقدرت دفاعى عناصر ملى با وضع جغرافيايى محل سكونت آنان بستگى داشت . البته ، در وهلهء\r\n\r\n\r\n","description":"","footnote":"\r\n( 1 ) . مؤلف براى اين مهاجرت اصطلاح  Exodus  ، عنوان فصل دوم كتاب مقدس ( سفر خروج ) را استعمال كرده كه اشاره به مهاجرت فرزندان اسراييل از مصر است .\r\n( 2 ) .  Diu  ، مستعمرهء سابق پرتغال ، واقع در شمال غربى هند ، در جنوب شبه جزيرهء كاتيهاوار ، مأخوذ از دايرة المعارف فارسى .\r\n( 3 ) . مصرعى است از كتاب  Epistulae  ( نامه‌ها ) ( 2 ، 1 ) تأليف  Horaz  ، شاعر رومى ، ( 8 / 12 / 65 - 27 / 11 / 8 ق م ) . در متن اصلى ، اين مصرع بدون هيچ‌گونه تفسيرى عينا به لاتينى نقل شده است . مقصود از آن ، چنان‌كه پيداست ، اين است كه هرچند روميان به نيروى اسلحه بر يونانيان پيروز شدند ، ولى ، خود مقهور فرهنگ آنان گشتند . اين مصرع مبين تجليلى است كه شاعر از فرهنگ يونانى مىكند هم‌چنان كه نقل آن در اين‌جا حاكى از بزرگ‌داشت فرهنگ ايران از طرف مؤلف است . مقصود از لاتيوم ( اصل لاتينى :  ( Latio  سرزمين‌هاى تاريخى ايتالياى مركزى در كرانهء درياى مديترانه است .\r\n","page_name":" 190 ","page_number":200},
  {"content":"\r\n\r\nاول ، مناطق غربى كه به مراكز تازيان نزديك و يا نزديك‌تر بود از پاى درآمد ، درحالىكه ، نواحى ساحلى درياى خزر مدتها استقلال خود را نگاه داشت ؛ ولى ، موقعيت آنها اجازه نمىداد كه بتوانند به‌صورت مركزى براى ايجاد تحول در حيات فرهنگى ايران درآيند . خراسان وسيع و دورافتاده ، دوشادوش آسياى مركزى و سرزمين صعب العبور فارس ، نقشى از همه مهم‌تر ، ولى متفاوت داشت . شمال شرق ، كه به سرسختى در برابر امويان ايستادگى كرده بود ، پايگاه اصلى عباسيان گشت كه در نتيجهء به قدرت رسيدن آنان عنصر ايرانى به نفوذ قاطعى در حيات فرهنگى دولت خلفا دست يافت . گزارشى كه راجع به كتاب‌خانهء « ايرانى » در مرو ، در اوايل سدهء 3 ه ، در دست است گواهى بر دوام معارف گذشته است . دانشمندان تازى نيز آشنايى با ذخاير اين كتاب‌خانه را از ضروريات حتمى مىدانستند . فارس كوهستانى ، كه به ظاهر چندان جنگ‌جو نيست ، در صيانت فرهنگ كهن به غايت محافظه‌كار است . آتشكده‌ها و جشن‌هاى نجيب‌زادگان سرشار از احساسات ملى ، همراه با تمامى سنت‌هاى باستانى آن ، پابرجا مىماند و اين منطقه به‌صورت پناهگاهى براى پاره‌اى يادبودها كه با گذشتهء ايران ارتباط داشت درمىآيد . حصن الجص ، واقع در ناحيهء ارجان ، هنوز در سدهء 4 ه وجود داشت . چنان‌كه شايع است ، در اين دژ ، نسخه‌هايى خطى ، شامل تاريخ و عكس شاهان ايرانى و بزرگان طراز اول كه همگى آتش‌پرست بودند ، و موبدان و جز آنها ( يعنى همان‌ها كه تصاويرشان بر صخره‌هاى شاپور منقوش است ) ، به امانت گذاشته شده بود و دژنشينان را در محافظت آن اهتمامى تام بود .\r\nاينوسترانسف و كريستنسن آنچه را استخرى در اين‌باره آورده چنين تعبير مىكنند ؛ ولى ، بارتولد « 1 » 6 ، بر خلاف آنان ، ترديد دارد كه استخرى منظورش وجود يك كتاب‌خانه يا يك بايگانى در اين دژ بوده باشد . به نظر وى ، دليلى در دست نيست كه تازيان درصدد نابود كردن فرهنگ باستانى برآمده باشند تا پنهان كردن آن در دژها ضرورتى يافته باشد ، بلكه مقصود استخرى يادداشت‌هايى بوده است كه ضمن تدريس شفاهى تدوين مىشده . ولى ، به نظر بارتولد ، يك چنين مدرسه‌اى هم براى صيانت سنت اصيل ملى حائز اهميت بوده است .\r\nبالاخره و در پايان ، هرسه محقق در اين‌باره متفق‌اند كه اين روايات ، از لحاظ تاريخچهء نگه‌دارى سنت‌هاى حماسى و تاريخى ، حائز اهميت فوق العاده است . بدين ترتيب ، اين سنت‌ها ، كه روحانيان فارسى در زنده نگه‌داشتن و نجيب‌زادگان محافظه‌كار شهرستانى در حفاظت آن كوشا بوده‌اند ، قرون متمادى پس از انقراض ساسانيان موجوديت خود را به\r\n\r\n\r\n","description":"","footnote":"\r\n( 1 ) .  W . Barthold \r\n","page_name":" 191 ","page_number":201},
  {"content":"\r\n\r\nصورت ادبى حفظ كرده است . دوست‌داران آثار باستانى ايران به چنين مراكزى مراجعه مىكردند . گزارش‌هاى ديگرى نيز در دست است . مثلا مسعودى 7 ، در سال 303 ه ، نزد يكى از بزرگان ( در فارس ) ، كتابى ديده كه در آن يادداشتى بوده مبنى بر اين‌كه كتاب ، به سال 113 ه ، از روى كتاب‌هايى كه در مجموعه‌هاى شاهان ايران يافته بودند استنساخ و براى خليفه هشام ( 43 - 724 ) از فارسى ميانه به عربى برگردانده شده است . اين مجلد نفيس گويا حاوى مطالب زيادى راجع به علوم ، ساختمان‌ها و ترتيبات دولتى و نيز تصاوير ساسانيان بوده است .\r\nبدين ترتيب ، نوشته‌هاى فارسى ميانه دست‌كم به‌صورت قطعاتى پراكنده از دست‌برد حوادث مصون ماند ؛ ولى ، بخش به مراتب بزرگترى از آن وارد ادبيات تازى گشت و بعدها در آنجا ، حتى به‌صورت نوشته‌هاى خاصى درآمد كه به آن « ادب » 8 مىگفتند . اين نوشته‌ها ، در هر وضع و هر مورد ، مراجع و مشار بود و دستورهاى مندرج در آن رهنمون موفقيت . اين بخش در كسوت فارسى درى دوباره به ايران بازگشت . ( پندنامه‌ها كه معروف‌ترين آنها پندنامهء سعدى يا عطار است و يك مجموعهء بزرگ آثار ادبى و اخلاقى و آموزنده از قابوسنامه ، كه گيرايى كم‌ترى دارد ، گرفته تا گلستان 9 كه در اوج پايهء هنرى قرار دارد و جز آنها ) . با اين همه ، « ادب » تنها جلوه‌گاه قريحهء ايرانى در ادبيات عرب نبود . گرچه اربرى 10 تأكيد مىكند كه ، در ادب و فرهنگ تازى ، نمىتوان عناصر اختصاصى فارسى ( ايرانى ) را جدا كرد ؛ از آن‌رو كه فرهنگ تازى از منابع بسيارى گرد آمده ، چنان‌كه ، در ادبيات ساسانى هم نمىتوان بخش يونانى و آرامى را با اطمينان مشخص و تفكيك كرد . با اين‌همه ، سهم عظيم ايران در آنچه در تاريخ از مفاهيم عرب و عربيت اراده مىشود ، به هيچ‌وجه ، مورد ترديد نيست . به همين نحو ، ايرانيان در زمينهء جغرافيا ، علوم ادارى و كشوردارى ، تشريفات ، زندگىنامه ، تفسير قرآن ، احكام دينى ، مسايل حقوقى و قضايى و مخصوصا عرفان نيز سهم داشته‌اند و اساس آن مقدم بر همكارى شخصيت‌هاى برجسته مبتنى بر فرهنگ كهن ايرانى بوده است . مايهء تأسف است كه ، در اسلام و در ترجمه‌هاى تازى ، سنت ادبى ايران فقط برحسب تصادف و در قطعاتى پراكنده آمده و يا فقط عنوان آن ذكر شده است ؛ ولى ، همهء گزارش‌ها ، بلااستثنا ، حائز اهميت بسيار است و چنانچه شعوبيان ( حزب پيروان تعليماتى كه غير عرب‌ها را برتر از عرب‌ها مىشمارد ) برنيامده بودند ، همين اندازه را نيز در دست نمىداشتيم و آن جنبشى بود كه ملت ايران ، كه تا آن زمان در معرض ستم و بيدادگرى بود ، در پرتواش ، اين بار ، كاملا ملبس به لباس اسلامى قد برافراشته - البته با استحقاق كامل - و با سرافرازى از گذشتهء پرافتخارش سخن راند . بدين\r\n\r\n","description":"","footnote":"","page_name":" 192 ","page_number":202},
  {"content":"\r\n\r\nترتيب ، ايرانيان ، اندك‌اندك ، با آيين تازه آشتى كردند ، ولى بر از دست رفتن استقلال و مليت خود هرگز صحه نگذاشتند .\r\nاين نظر كه ستارهء ادبيات كهن پيش از طلوع ادبيات جديد افول كرده بود ، يعنى تهاجم تازيان رشتهء ادبيات فارسى را گسيخته و خلأى به طول دست‌كم صد و پنجاه سال ، اگر بيش‌تر نباشد ، ايجاد كرده ، اشتباهى بس عظيم است . سنت‌هاى كهن ادبى از دست نرفت و به موجوديت خود ادامه داد ( پاره‌اى از اصطلاحات شاعرانه كه مورد اقتباس گزنفون 11 قرار گرفته از دوران باستانى هخامنشى گذشته ، و با طى دورهء ساسانيان ، تا دوران شيوه‌هاى مرسوم در فارسى درى و عصر جديد ادامه مىيابد ) . ادبيات فارسى ، بدون هيچ‌گونه اشكالى ، در دست روحانيان و مؤمنان زرتشتى به راه خود ، البته با جنبهء دينى ، ادامه مىدهد ، و درعين‌حال ، مراحل اوليهء ادبيات فارسى درى نيز آغاز مىگردد ؛ چنان‌كه از ادبيات فنى فارسى درى حقيقتا مداركى از سدهء 1 ه در دست است . از سوى ديگر ، جاى هيچ ترديدى نيست كه ادبيات عاميانه نيز به راه خود ادامه مىدهد . بايد درنظر داشت كه ملت ، يعنى قاطبهء مردم ، اختصاصات خود را حفظ كرده به شيوهء خاص خود به زندگى ادامه مىداد ، زيرا جامعه حتى يك لحظه هم از زبان مادرى خود غافل نماند ؛ ادامهء اين هردو ( يعنى حيات ادبيات فنى به سبك و شيوهء كهن ، كه با گذشت زمان ريشه گرفته ، و شعر عاميانه ) واقعيتى است كه همواره بايد در مدنظر داشت ، زيرا بطلان تصور « زادن مجدد » ادبيات فارسى را مدلل مىسازد و آن را در رديف توهمات دوران‌هاى بعدى قرار مىدهد . محتمل هست كه نومسلمانان ، به زودى ، شروع به نوشتن به خط عربى كردند و اين خود ، از يك سو ، نشانهء بندگى ، و از سوى ديگر ، دال بر فعاليت واقع‌بينانهء آنان است . خط عربى ، نسبت به خط فوق العاده درهم‌پيچيدهء پهلوى ، كامل‌تر و در نتيجه دست‌افزار بهترى براى پيش‌رفت بود . سومين سبك ، كه نمايندگان آن مشتركا دستگاه‌هاى ادارى قديم و جديد و هم‌چنين نجيب‌زادگان حاضر به همكارى با تازيان بودند ، از مخدومان جديد پيروى مىكند ( مگرنه ملت را حد آن نبود كه زبان عربى بداند ) و ، از يك سو ، به وسيلهء فعاليت مستقيم در زمينهء ادبيات عرب ، و از سوى ديگر ، به وسيلهء گرايش دادن فارسى به عربى عرض اندام مىكند ؛ ولى ، هيچ‌يك از اين دو مورد بلافاصله پس از شكست انجام نمىگيرد . شركت ايرانيان در نهضت ادبيات عرب متضمن مزايايى بود . مقام بلندى كه هنر شاعرى نزد تازيان داشت براى ايرانيان بهترين وسيله بود كه پاره‌اى از آنان بتوانند با اشتغال به شاعرى و پاره‌اى ديگر با ذكر اشعار عربى به بيان جلى وهن 12 هم‌رديفى\r\n\r\n","description":"","footnote":"","page_name":" 193 ","page_number":203},
  {"content":"\r\n\r\nبا موالى را كه ايرانيان در دوران امويان حتى پس از قبول اسلام نيز محتمل آن بودند از خود بزدايند . علاوه بر مزاياى شخصى ، مزايايى هم با جنبهء همگانى وجود داشت : احساسات ملى ايرانيان زبان عربى را وسيله‌اى عالى براى تبليغات يافت . اگر درنظر بگيريم كه يك رديف از نام‌هاى برجسته در ادبيات عرب ، مربوط به سدهء اول « طلايى » عباسيان ، ايرانى بود ، ناچار ، بايد به سرعتى كه ايرانيان در فراگرفتن اين زبان آن هم به حد كمال ، از خود نشان دادند به ديدهء اعجاب نگريم ؛ خاصه كه اين زبان براى آنان به هيچ‌وجه آسان نبود . بدين ترتيب ، ادبيات عرب در راه بين‌المللى گام مىگذارد صورت نخستين خود را ، كه كاملا ملى بود ، از دست مىدهد . شعوبيان ، چون به عربى نويسندگى مىكنند ، ديگر نه برحسب تصادف ، بل ، عمدا ، مسايل و منافع ايرانى را وارد ادبيات عرب مىكنند . عده‌اى از نجيب‌زادگان و طبقات توانگر كه ابتدا در برابر سروران جديد سر فرود آورده بودند همين‌كه احساس كردند كه بغداد در سراشيبى سقوط قرار گرفته به آنان پشت كردند . محرك اين اعراض نيز همان بود كه ، پيش از آن ، آنان را به گرايش به تازيان واداشته بود ، يعنى سائقهء حفظ نفوذ و دارايى خود در ميهن . با آغاز اين وضع ، هرچه جنبهء ايرانى داشت با روشى محكم‌تر و اعتبارى بيش‌تر جلوه داده مىشد .\r\nتنوع ادبيات فارسى در اين دوره ، به شرحى كه در بالا آمد ، بر وسعت دامنهء ظايف مورخ ادبى بيش از حد مىافزايد ؛ زيرا ، وى ، به ناچار ، بايد ، گذشته از محصول‌هاى ادبى عاميانه ، نه تنها به تقيب خط سير و تحقيق در پيدايش و شكوفايى ادبيات واقعى فارسى درى بپردازد ، بلكه مؤلفات ايرانيان را در ادبيات تازى نيز به حساب آورد ؛ خاصه كه اين آثار - لااقل وقتى كه امروز به عقب مىنگريم - بخش مهمى از اقتراحات ادبى ايران را تشكيل مىدهد . علاوه بر آن ، محقق بايد طنين سنت ساسانى را در فضاى ادبيات تازى ، در همين دوره ، تعقيب كند .\r\nدرستى اين درك و استنباط نظرا به هيچ‌وجه نمىتواند مورد اختلاف باشد ، لكن ، در راه تحقق بخشيدن به يك چنين تكليف پردامنه‌اى ، اشكالات بسيار بسيار زيادى وجود دارد كه در مورد كتاب حاضر عبارت از جامعيت و وضوح آن است ، و از اين‌رو ، دربارهء دو نكتهء اخير الذكر فقط به ذكر رئوس مطالب مىپردازيم ؛ لكن بخش مستقلى از كتاب به ابداعات عاميانه تخصيص داده خواهد شد .\r\n\r\nشعر در فارسى ميانه\r\nسابقا ، وجود شعر در فارسى ميانه به كلى مورد ترديد بود ؛ ولى ، امروز ، شواهدى دربارهء آن در\r\n\r\n","description":"","footnote":"","page_name":" 194 ","page_number":204},
  {"content":"\r\n\r\nدست داريم . كافى نيست كه ما ادبيات فارسى ميانه را به منزلهء دستگاهى تلقى كنيم كه فقط معارف يونانى و بعضا عناصرى از فرهنگ هندى را درهم آميخته با يكديگر تلفيق مىكرد .\r\nحتى ، به‌فرض ، كه در نظر اول ، از خرده‌ريزهاى به‌جاى مانده از ويرانىها چنين برمىآمد كه جز نثرهاى اندرزى چيزى در ميان نبوده ، باز هم حقيق جز آن است ؛ زيرا ، ادبيات هيچ ملتى نمىتواند عارى از شعر باشد . گزارش‌هايى راجع به ابداعات شعرى بهرام گور ( 38 - 420 ) به دست مانده كه ، به گفتهء عوفى ، ديوانى تأليف كرده ، و به گفتهء مسعودى ، تعداد زيادى ابيات فارسى و عربى سروده است ( روايات شامل چند شعر عربى است كه اصالت آن مورد ترديد است و فقط يك شعر فارسى را ذكر مىكند كه ، به‌صورت موجود ، محققا از او نيست ) . اشارت ديگرى راجع به بيتى بر ديوار كاخ قصر شيرين ، از دوران خسرو پرويز ( 590 - 628 ) ، دربارهء صورت اوليهء « داستان عشقى » وامق و عذرا كه ، بنا به مشهور ، به شاه انوشيروان ( 69 - 531 ) تقديم شده و نيز داستان مشابه آن ، ويس و رامين ، آمده است . همين نشانه‌ها خود گواهى بر واقعيت وجود شعر فارسى ميانه است . قراين ديگرى نيز هست كه من به ذكر آن نمىپردازم .\r\nاين روايات ، هرقدر هم كه مخدوش باشد ، نمىتوان به آنها بىاعتنا بود ، و به طريق اولى ، نبايد بر آنها قلم بطلان كشيد . دست‌كم ، بايد آنها را به عنوان طنينى از يك سنت كهن پذيرفت كه ، به نحوى خاص ، بر وجود شعر در آن زمان گواهى مىدهد . دودپوتا 13 ، به روايت ابو هلال عسكرى ( وفات : 395 ه ) ، اشاره مىكند كه ، بنابر آن ، شعر « ايرانيان باستانى » دامنه‌اى چنان وسيع داشته كه حتى گرد آوردن آن در كتاب‌هاى ميسر نبوده است . اشعار مربوط به روىدادهاى تاريخى در كتاب‌خانه‌هاى شاهى نگه‌دارى مىشده . گويا ، هم‌زمان با انحطاط زبان ، شعر فارسى نيز اندك‌اندك از ميان رفته است و « بر زبان‌هاى آنها » « 1 » سخنى جز عربى جارى نشده است . در تعدادى منابع عربى و جز آنها ، نكيسا ، سركش و باربد زياد مورد توجه قرار مىگيرند كه نام‌هاى موسيقىدانان و رامشگران برجستهء دربار خسرو پرويزند ، و چنان‌كه برمىآيد ، شاعر نيز بوده‌اند . در جشن‌هاى رسمى ، نغمه‌سرايان ( سرودخوانان ) ، در دربار شاه ، ترانه‌ها يا مدحيه‌هايى ( سرودهاى خسروانى ) مىخواندند كه البته مقيد به وزن و قافيه بوده است . حتى قطعاتى از اشعار واقعى فارسى ميانه در دست داريم . عده‌اى از دانشمندان به‌نام ، سال‌ها ، براى روشن ساختن قواعد نظم فارسى ميانه به استقصا پرداخته‌اند و ما اينك بر\r\n\r\n\r\n","description":"","footnote":"\r\n( 1 ) . مؤلف اين كلمات را به انگليسى  ( on their tongues )  و بين علامات نقل قول آورده ، بدون آن‌كه توضيحى بدهد .\r\nدر متن انگليسى نيز اين كلمات بدون توضيح بين علامات نقل قول ذكر شده .\r\n","page_name":" 195 ","page_number":205},
  {"content":"\r\n\r\nمختصات عمدهء آن آگاهيم . مبناى شعر بر شمارهء هجاها است ( نمونه‌هاى اصيل آن مصرع‌هاى شش ، هشت و يازده هجايى است ) و كميت هجاها در آن ملحوظ نيست . بنابر آخرين نظرى كه هنينگ اتخاذ كرده ، مصرع‌ها داراى قافيه و مبتنى بر تكيه است 13 الف . بنونيست 14 وزن شعر اوستايى و اشعار فارسى ميانه و اشعار فارسى درى را ( تا آن‌جا كه اين از نفوذ قواعد عروض بر كنار مانده باشد ) به‌هم مرتبط مىداند . نوبرگ 15 ، پيش از اين‌ها ، به بعضى ارتباطات صورى نظم فارسى ميانه و فارسى درى اشاره كرده است . رمپيس 16 به اين نتيجهء صحيح مىرسد كه منشأ مثنوى و مسمط فارسى درى ، هردو ، از فارسى ميانه است . بنونيست و پس از او برتلس 17 ، سرانجام ، چنين نتيجه مىگيرند كه تنها كار ايران پس از اسلام اين بوده كه وزن هجايى آباواجدادى خود را با عروض كمّى عربى تطبيق دهد . سعى در اين‌كه نظم فارسى ميانه ( مثلا تهنيتى كه در سلام سال نو از طرف موبد موبدان به شهريار ساسانى گفته مىشده و در نوروزنامه به دست مانده ) « 1 » يا كهن‌ترين نظم فارسى درى ( مثلا سرود روحانيان زرتشتى در آتشكدهء كركوى ، در ستايش هوش گرشاسب ، كه هستهء اصلى آن مطمئنا از پيش از اسلام است ، يا ترانه‌هاى هجوآميز ابن مفرّغ ، كه هردو در سيستان‌نامه - تاريخ سيستان - مضبوط مانده ) را با رجز كهن عربى بسنجيم 18 متضمن آن است كه ، در اين اشعار و صورت‌هاى مشابه آن ، كميت ، كه عنصر كاملا بيگانه‌اى است و اصولا با آن زمان انطباقى ندارد ، مدخليت داده شود . فخر الدين گرگانى « 2 » ، به‌طور كلى ، منكر امكان وجود شعر فارسى ميانه به عنوان يك « حرفه » ( به‌طورى كه او مىنويسد ) است ؛ زيرا ، به زعم وى ، در آن زمان ، وزن و قافيه هيچ‌يك وجود نداشته است . به‌فرض هم كه در آشنايى وى با زبان پهلوى ترديد روا نداريم ( كه حداكثر فقط اطلاعاتى به غايت سطحى در آن داشته ) ، باز هم اين مدعا را به هيچ‌وجه محل اعتنا نمىدانيم ؛ زيرا ، وى در محيطى پرورش يافته كه در آن وزن شعر عربى و فارسى در اوج تكامل بوده ، و از اين‌رو ، آنچه را با موازين اين عروض مطابق نبوده اصولا شعر تلقى نمىكرده است .\r\nاز همين نظر هم ، عوفى و شمس قيس ، كه مؤلف يك كتاب نفيس راجع به عروض مربوط به نيمهء اول سدهء 7 ه است ، ترانه‌هاى باربد را موزون و مقفى نمىدانند . اين شواهد ، از آن جهت كه فاصلهء زمانى ميان مؤلفان مذكور و موضوع مورد بحث خيلى زياد است ، قابل توجه نيست . اين مايه‌ى فقر و كمى آثار به دست افتاده از شعر فارسى ميانه ( كه حتى باتوجه به اكتشافات از هر لحاظ قابل اعتماد بعدى زياد نيست ) معلول چند علت است كه عبارت است از دگرگونىها و\r\n\r\n\r\n","description":"","footnote":"\r\n( 1 ) . ص 89 و « تصوف ، عمر خيام » .\r\n( 2 ) . « دورهء غزنوى ، منظومهء داستانى » .\r\n","page_name":" 196 ","page_number":206},
  {"content":"\r\n\r\nتزلزل‌هاى شديد دولت و دين ، ناكامىهاى مداوم بعدى ( مگرنه ايران ، چنان‌كه وحيد دستگردى 19 مىگويد ، كشور فاجعه‌هاى سياسى است ! ) ، تحقير شعر كهن و معارضه با آن از طرف مسلمانان ، دگرگونى تدريجى طبايع و سليقه‌ها ، ناآشنايى با منظومه‌خوانان دوره‌گرد « 1 » و دورى فاصلهء زمانى . چنانچه روحانيان زرتشتى تا بدين پايه به كتاب‌هاى دينى خود دل‌بستگى نمىداشتند همين اندازه هم به دست نمانده بود بيش از همه ، نوشته‌هاى غير دينى فارسى در معرض نابودى قرار گرفت و اين بيش‌تر از آن جهت مايهء نهايت تأسف است كه اين كتاب‌ها بهترين وسيلهء آگاهى عميق از شعر ساسانى و مختصات آن مىبود .\r\n\r\nنخستين شواهد شعر فارسى درى ، استمرار و پيوستگى شعر فارسى ميانه و فارسى درى\r\nپيش از هرچيز ، بايد تصريح كنيم كه « مراحل آغازى » ادبيات فارسى درى را ، طبق اسنادى كه در دست است ، مىتوان در خاور ايران ، يعنى خيلى دور تر از بغداد كه مقر فرهنگ تازى بود ، دانست . راجع به مراحل كاملا ابتدايى شعر فارسى درى اشارات معدودى به‌جاى مانده و نيز چند بيت و نام چند شاعر به دست افتاده است . اين مواد جديد ، با نهايت اهميتى كه دارد ، متأسفانه فوق العاده ناچيز است و به وسيلهء آن به زحمت مىتوان تصورى تقريبى از موضوع به دست آورد 20 و چون تغييرات و تحولاتى كه عامل تطور زبان است تدريجى است ، اگر در صدد تعيين تاريخ دقيق جدايى اين دو دوره برآييم ، به خطا رفته‌ايم . حتى چنانچه به حد وفور اسناد و مدارك در دست مىداشتيم ، چنين چيزى ميسر نمىبود . در اين صورت ، حداكثر مىتوانستيم به نخستين سندى كه حاوى نشانه‌هاى بارزترى از ادبيات جديد است استناد كنيم كه ، البته ، بازهم به مفهوم پايان دورهء پيشين نمىبود ؛ زيرا ، چنان‌كه اشاره شد ، سير تطور تدريجى است . به علاوه ، ملاحظه مىكنيم كه در دوران‌هاى بسيار قديم فقط يك روش بومى و كهن وجود داشته ، چنان‌كه منطق تطور نيز جز اين ايجاب نمىكند و روش گرايش به عربيت بعدها پديد آمده ( اعم از اين‌كه در اين مورد كه بحث مىكنيم اشعار ادبى يا عاميانه ، و گويندگان آنها معلوم يا ناشناخته باشند ) . در اين مورد ، ما مديون رمپيس 21 هستيم كه با تبحرى فوق العاده و روشى صحيح تقريبا تمام آثار را مورد فحص و بررسى قرار داده ، و در\r\n\r\n\r\n","description":"","footnote":"\r\n( 1 ) . مؤلف اصطلاح  Rhapsode  به كار برده . اين‌ها آوازه‌خوان‌هاى يونان بودند كه اشعار خود يا ديگران را در اوايل به آواز مىخواندند و بعد فقط آنها را نقل مىكردند . مأخوذ از  Sachworterbuch der Literatur  .\r\n","page_name":" 197 ","page_number":207},
  {"content":"\r\n\r\nعين حال ، كهن‌ترين قطعات را كه سخت آسيب ديده بازسازى كرده است . اين مواد عبارت است از دو شعر از شاعرانى ناشناخته ، مربوط به پيش از سال 21 ه ، كه هردو مبتنى بر قافيه و شمارهء هجاهاست . يكى از آنها يك مثنوى از دوران متأخر فارسى ميانه و ديگرى مسمطى از صدر دوران فارسى درى است . بنابراين ، دو مرحلهء زبان ، كه بىشك تقريبا هم‌زمان و از لحاظ عروضى با يكديگر مطابق است ، ظاهر مىشود كه اولى در آستانهء افول و دومى در حال طلوع است و اين خود نشانهء بارزى از استمرار و پيوستگى است . آنچه بعدا جلب توجه مىكند اين است كه مبناى هجايى شعر فارسى درى ، در اواسط سدهء 3 ه ، در برابر مبناى كمّى شعر عربى عقب‌نشينى آغاز مىكند كه ، البته ، در ابتداى امر ، به‌طور كامل ، شامل قواعد تخلف‌ناپذيرى كه بعدا وضع شده نيست ؛ ولى ، در همان نيمهء دوم اين قرن ، نقايص موجود بر طرف مىشود و اين همه ، پيش‌رفت گرايش به عربيت را به خوبى مجسم مىسازد . تمام آنچه را در روايات راجع به تعيين سنوات ذكر شده نمىتوان بدون ايراد و انتقاد و تصحيح پذيرفت . اين معنى ، در وهلهء اول دربارهء ابو حفص حكيم سغدى صادق است . در اين مورد ، رمپيس 22 ، باتوجه به اين‌كه وجود مصرع دوازده هجايى در سدهء 3 ه ديگر به هيچ‌وجه قابل قبول نيست ، سال آن را ( با اتكا به قسمتى از سنت ) سدهء 1 ه تعيين مىكند كه صحيح است . سه مصراع كوچك هجوآميز از يزيد بن مفرغ حميرى را بايد قديم‌ترين سندى دانست كه تعيين تاريخ آن با قطع و يقين ميسر است .\r\nاز آن‌جا كه شاعر به سال 68 ه در گذشته ممكن است قدمت آنها به زمان خلافت معاويهء اول ( 60 - 41 ه ) برسد . چهار مصرعى هم كه طبرى آورده عبارت از هجويهء نيش‌دارى است كه مردم بلخ ، به مناسبت شكست اسد بن عبد اللّه ، به سال 119 ه ، بدان ترنم مىكردند 23 . در هر دو موردى كه بدان اشاره شد ، كلمهء قافيه در تمام ابيات مشترك است و مصرع‌ها هفت يا هشت هجايى است كه محتملا با يك وقف قابل تقسيم است ؛ ولى ، به هيچ‌وجه ، نبايد آنها را با رجز عربى مقايسه كرد . اين شكل ، از هر لحاظ ، با قالبى كه در بالا آمد مطابق و مخصوصا از آن جهت باارزش است كه اين نظام ، هم داراى جنبهء ادبى و هم عاميانه است و بنابراين هردو ، فنون سنتى فارسى ميانه را ادامه مىدهند . اين جنبهء اصيل ملى و عاميانه اهميت ديگرى نيز دارد كه ناگزير بايد با تأكيد بيش‌ترى به آن اشاره كنيم و آن مضمون اشعار است و اهميتش از اين‌روست كه ، چنان‌كه برمىآيد ، مسير متمايل به عربيت و نيز نوشته‌هاى عربى بنفسه از اين مضامين سخت متأثر بوده ؛ ولى ، ديرى نمىپايد كه ، در آثار بعدى ( 800 - 900 ) ، وزن و قافيه ، هردو ، به تمايل به عربيت گردن مىنهد . مورد بعدى تا حدى دستخوش ابهام است : با آن‌كه\r\n\r\n","description":"","footnote":"","page_name":" 198 ","page_number":208},
  {"content":"\r\n\r\nشخصيت و عصر مسلم است ؛ ولى ، زبان و احتمالا نحوهء تفكر با آثار مضبوط به دست مانده مغايرت دارد . با اين همه ، نظر من بر اين است كه روايت عوفى را مبنى بر اين‌كه در سال 193 ه عباس مروزى ( وفات : 200 ه ) به « خليفه » مأمون ، كه نيمه‌ايرانى و ايران‌دوست بوده ، ضمن يك قصيدهء فارسى تهنيت گفته است ، نبايد مردود دانست ؛ هرچند كه نفوذ عربيت ، كه از هر لحاظ در اين قصيده به چشم مىخورد ، متناسب با آن زمان نيست و در اصالت اين سند ايجاد شبهه مىكند . نظر به اين‌كه مأمون فقط به سال 198 ه به تخت خلافت نشست ممكن است عباس وى را به عنوان ولىعهد تهنيت گفته باشد . اشتباه ، اعم از اين‌كه در محاسبهء زمان يا در نقل داستان باشد ، حائز اهميت نيست . آنچه اين موضوع را مبهم مىسازد عدم تطابق صورت‌هاى عينى و ذهنى اين اثر با مختصات آن زمان است كه ظاهرا عوفى نيز خود بدان پى برده است ، زيرا اشاره مىكند كه تا طاهريان و صفاريان ديگر كسى « شعر پارسى » نسروده است . در اين‌جا ، بايد ، مقدم بر همه چيز ، به تصريح هويت عباس مروزى پرداخت . ابن خرداذبه ، جغرافىدان معروف ، دو شعر شش هجايى فارس درى را كه قافيهء زوج دارد به نام ابو التقى « 1 » العباس بن طرخان ضبط كرده است كه ، بىشك ، كسى جز عباس مروزى مذكور در بالا نيست . اين تشخيص هويت از بارتولد 24 است كه با تيزهوشى بدان پى برده و اصولا نخستين كسى است كه توجه عموم را به اين قسمت معطوف داشته است . از اين جهت ، ما نمىخواهيم كه يكسره بر همه چيز خط بطلان كشيم ، بلكه روايت عوفى را نيز مقرون به حقيقت مىدانيم و فقط تحديدى بر آن قائل مىشويم ؛ بدين معنى كه ، پس از دگرگونى موازين شعر فارسى ، اين قصيده تصحيف شده و در حقيقت كاملا به‌صورت ديگرى درآمده است .\r\n\r\nشاعران دورهء طاهريان و صفاريان\r\nكتاب طبرى ، در يك جا ، حاوى اشارهء بسيار مهمى است كه متأسفانه نمونه‌اى از متن درپى ندارد . طبرى مىگويد كه خود وى ، در مراغه ، از معمرين شعرهاى فارسى ( بالفارسيه ) محمد بن البعيث ( وفات : 235 ه ) را شنيده است . ما به ناچار بايد بپذيريم كه اين اشعار هجايى بوده است ، از آن‌رو كه ابن البعيث ، در زمان خود ، شاعرى محبوب بوده ؛ هرچند كه در دوران سامانيان به وادى فراموشى افتاده است . و اين خود گواهى بر اين معنى است كه در آن دوران\r\n\r\n\r\n","description":"","footnote":"\r\n( 1 ) . ابو التقى غلط و صحيح آن « ابو الينبغى » است ، يعنى همان كه مؤلف در پىنوشت 24 اشاره كرده . ( - وزن شعر فارسى ، دكتر خانلرى ، انتشارات بنياد فرهنگ ايران ، آذرماه 1345 ، ص 56 و پانويس ص 57 .\r\n","page_name":" 199 ","page_number":209},
  {"content":"\r\n\r\nمتقدم شعرسرايان آن‌قدرها كم نبوده‌اند كه ذكر همهء آنان ميسر يا لازم بوده باشد . از آن گذشته ، اطلاعاتى هم دربارهء ابو الاشعث قمى ، كه وى نيز از دورهء طاهريان ( 59 - 205 ه ) است ، به دست مانده . اينان سلسلهء عالىقدر ايرانى و خراسانىنسب بوده‌اند كه ، صرفا ، به ملاحظهء سكنهء صرفا ايرانى سرزمين خود ، با وجود همهء گرايشى كه در آن زمان به عربيت وجود داشت ، نسبت به زبان فارسى بىقيد نبودند ، مخالفتى با آن نداشتند و رفتارشان نيز بر خلاف آن بوده كه پاره‌اى مىپندارند . ضمن اندرزهايى كه طاهر ، اين اشراف‌زادهء روشن‌فكر ، به پسرش مىدهد ، به او توصيه مىكند كه بهترين مناسبات را با ملت بىپيرايه و زحمت‌كش حفظ كند . البته ، جنبهء حفظ منافع كه در اين نصايح نهفته است انكارپذير نيست . دربارهء پسرش ، عبد اللّه ، اطلاع داريم كه وى ، در همان اوان فعاليت خود در بغداد و مصر و جز آنها ، شاعران تازى را به دور خويش گرد مىآورد و سخاوتمندانه مأجور مىداشت . هنگام زمام‌دارى نيز ، طرف‌دار دانش و فرهنگ براى همه بود ، و به‌رغم همهء مخالفتى كه اين اشراف‌زادهء متدين با اصلاحات اجتماعى مستور در زير پردهء ارتداد ورزيده است ، خيرخواهى وى دربارهء ملت و مخصوصا كشاورزان چشم‌گير مىنمايد 25 . از حنظلهء بادغيسى ( درگذشتش پيش از 248 ه نبوده ) اشعارى مبتنى بر عروض كمى مضبوط است . پس از آن ، نوبت صفاريان شيعىمذهب مىرسد ( 90 - 235 ه ) كه مستقيما از ميان ملت سيستان برخاسته‌اند . حكم‌رانى آنان داراى جنبهء نظامى است ، بدين معنى كه با بخشندگى به سپاهيان و سخت‌گيرى عمدى نسبت به خود انضباط را برقرار مىكنند . از دوران آنان ، قطعاتى نسبتا روشن‌تر از شاعرانى چون محمد بن وصيف سگزى از سال 287 ه ، بسّام كرد خارجى و محمد بن مخلّد سگزى در دست داريم . در اين اشعار ، وزن‌هاى عربى به خوبى آشكار است ؛ ولى ، درعين‌حال ، خالى از منقصت‌ها با بىقاعدگىهايى برحسب ضرورت شعرى نيست - منقصت‌هايى كه در دوران كلاسيك مجاز نمىبود . اين معنى كاملا مؤيد اين نظريه است كه ، در روش و اسلوبى كه حاضر به همكارى تازيان است ، تقليد از مبانى عروض تازى ، روزبه‌روز ، رواج بيش‌ترى يافته اين رسم و روش را به‌سوى كمال سوق مىدهد تا آن‌جا كه دامنه‌اش چنان وسعت مىگيرد كه فنون كهن ريشه‌دار را به كلى از صحنه بيرون مىراند . البته ، در متن‌هاى به دست مانده ، هرگز نبايد امكان وجود تحريف‌ها و تصحيف‌ها ، و خيلى بيش از آن ، احتمال تصحيحات يا تصرفات بعدى را ، مخصوصا پس از آن‌كه بيت‌ها به تذكره‌ها و يا كتاب‌هاى عروض راه يافت ، از نظر دور داشت ( مثلا فيروز مشرقى و ابو السالك گرگانى ، هردو از دورهء صفاريان ) . اين معنى را به آسانى\r\n\r\n","description":"","footnote":"","page_name":" 200 ","page_number":210},
  {"content":"\r\n\r\nمىتوان در مورد يك شعر بهرام گور « 1 » دريافت كه در اصل هجايى بوده و بعدها تصحيف شده و به‌صورت كمّى درآمده است .\r\n\r\nتسلسل بلاانقطاع ادبيات ، مؤلفان ايرانى در ادبيات تازى ( 750 - 850 )\r\nنه پيش از مبدأ تاريخ ، كه مقصود از آن در اين‌جا تهاجم تازيان است ، و نه از دوران پس از آن ، اخبار و روايات زيادى نمانده و آنچه در دست است ، به مراتب ، كم‌تر از اندازهء مطلوب است . با اين همه ، كم‌ترين ترديدى در پيوستگى اين دو مرحله روا نيست ؛ زيرا ، ارتباط شعر فارسى درى با شعر فارسى ميانه بلافصل است و بين آن‌دو هيچ‌گونه انقطاعى وجود ندارد و به فرض هم كه از موجوديت شعر فارسى هيچ‌گونه خبرى در دست نمىداشتيم ، ناگزير بوديم كه تعبدا آن را بپذيريم ؛ زيرا كم‌ترين تأمل بر اين احتمال كه قريحهء شاعرى كه ايرانيان پس از قبول اسلام از خود نشان مىدهند ناگهانى و فقط در اسلام و بر اثر عنايات تازيان پديد آمده ، قلم بطلان مىكشد . ما ، منتهى ، مىتوانيم هم‌آواز با رومر 26 تصديق كنيم « كه افزايش نفوذ تازيان وسيلهء تشحيذ قريحهء ايرانى گشته تحرك تازه‌اى به وجود آورد » ، ولى ، حتى اين نيز زايد است ، زيرا عدم تناسب متقابل دو دوره صرفا يك اشتباه بصرى است كه منشأ آن نقصان منابع ما از يك دوره و وفور آن از دورهء ديگر است . مكمل اين فرضيه گزارش‌ها و نتيجه‌گيرىهايى از دوران اوليهء ادبيات تازى است . ايرانىها در زمينه‌هاى بسيار گوناگون ادبيات اوليهء تازى و من‌جمله هنر شاعرى آن همكارى داشته‌اند . « عصر طلايى » ادبيات عرب در دوران شكوفايى فرهنگ عباسيان ( تقريبا 750 - 850 ) به اوج خود مىرسد و ايرانيان در آن سهمى به‌سزا دارند ، زيرا شخصيت‌هايى چون عبد اللّه بن مقفع نثرنويس ( مقتول مقارن سال 142 ه ) ؛ ابو حنيفه ، قاضى و نخستين امام از ائمهء چهارگانه‌اى اهل سنت و جماعت ( وفات مقارن 15 ه ) ، و سيبويه ، دانشمند علم نحو ( وفات بين : 194 - 166 ه ) ؛ و بشّار بن برد ، شاعر شكاك و هجانويس ( مقتول به سال 167 ه ) ؛ ابو نواس شاعر ( وفات : 198 ه ) 27 و برخى ديگر از درخشان‌ترين چهره‌هاى آن به شمارند .\r\n\r\n\r\n","description":"","footnote":"\r\n( 1 ) . ص 195 .\r\n","page_name":" 201 ","page_number":211},
  {"content":"\r\n\r\n\r\nپىنوشت\r\n( 1 ) .  Barthold , Su'ub . ( BII ) 252 et seq .  ، « به عنوان يك نتيجهء قهرى پيش‌رفت زندگى شهرى »\r\n( 2 ) .  Ivanov , ocerk ( BII ) , 37 et seq .  ؛ هم‌چنين تاريخ ادبيات براون ، ج 1 ، ص 36 - 308\r\n( 3 ) .  Zarre , Ocerk ( B V ) , 44  .\r\n( 4 ) .  Spuler , Iran und Islam ( BII ) , 231 \r\n( 5 ) .\r\n W . Jackson , GIPh , II , 698 et seq . ; D . Menant , Les Parsis , P . 1898 , IX , 12 \r\nولى ،  A . Pagliaro , EI , 3 , 1109 a  نظرى مخالف آن دارد .\r\n( 6 ) .\r\n Inostrancev , Pers . lit . trad . ( E ) 8 et seq ; Christensen , L'Iran 2 ? ( B II ) , 68 ; Barthold , Su'ub . 263 . \r\n( 7 ) . مسعودى ،  Biblotheca Geographorem Arabicorum ( BGA ) 8  ، ص 106 ، سطر 5 ، و بعد .\r\n( 8 ) .  V . Grunebaum , Islam ( B II ) 47 , 56  همان مؤلف ،  Med . Isl . 250 et seq . \r\n( 9 ) .  Arberry , Pers . Lit . 202 . \r\n( 10 ) . همان اثر ، ص 205 و بعد\r\n( 11 ) . راجع به گزنفون - همان اثر ، ص 203 .\r\n( 12 ) .\r\n Eberman , Persy ( B VIa ) , 114 ; Daudpota , The Influence ( B VIa ) , 38 ( ad 6 ! ) ; Zukovskij , Enveri XIII et seq ; \r\nتاريخ ادبيات براون ، ج 2 ، ص 373  Bertel's , Nizami , 1956 , 125 ( 3 ) . \r\n( 13 ) .  Daudpota , The Influence ( B VIa ) 2 ( 1 ) . \r\n( 13 الف ) .  Arberry , Class . Pers . Lit 9 .  .\r\n( 14 ) .  Benveniste , Le memorial de Zarer , JA 1932 , 292 . \r\n( 15 ) .\r\n Nyberg , Ein Hymnus auf Zervan , ZDMG 82 , 1928 , 225 . \r\n( 16 ) .  Rempis , Die Alt . Dichtungen ( B VIa ) , 239 . \r\n\r\n","description":"","footnote":"","page_name":" 202 ","page_number":212},
  {"content":"\r\n\r\n( 17 ) . - پانويس . 14 از ص 293\r\n Benveniste , LE memorial Bertel's , Pers . poez , V Buch ( B VIa ) , 39 et seq . \r\n( 18 ) . تاريخ سيستان ، چاپ بهار ، 37 ( 6 ) ( تناتنتن تن ) .\r\n V . Grunebaum , Eine Bemerkung ( B VIa ) , 226 ; \r\nسبك‌شناسى ، ج 2 ، ص 240 ، سطر آخر به بعد .\r\n( 19 ) . وحيد ، ارمغان ش 5 ، ص 342 به بعد و جز آن .\r\n( 20 ) .  A . N . Boldyrev , Iz istorii ( B IV ) \r\n( 21 ) .  Rempis , Die alt . Dichtungen 233 ;  بهار ، شعر  ( B VIa )  ، مفصل ، ولى داراى گرايش خاص و گاهى مبهم است .\r\n( 22 ) . همان اثر ، ص 220 و بعد .\r\n( 23 ) .\r\n Daudpota , The Influence 5 ( \" of rajaz character \" ) \r\n( 24 ) .  Barthold , To the Question 837  اخيرا  Osmanov ( Bibl . D ) , Iz istorii 110 26 ? \r\nبه گفتهء س . نفيسى ( رودكى 3 ، ضميمهء 11 ) همان ابو الينبغى عباس بن طرخان است ( م . زند ) .\r\n( 25 ) .  Kryms'Kyj ( Ukr . ) 1 , 29 et seq . \r\nهمان اثر ، ص 36 به بعد ( ! 41 )  ad C Abdullah b . Tahir  س  Daudpota , The Influence 172 \r\nبر خلاف آن : تاريخ ادبيات براون ، ج 1 ، ص 346 و بعد .\r\n( 26 ) .  Roemer , Problem 97 ( - 3 off - print ) \r\n( 27 ) . راجع به فارسيات ابو نواس ذيل عنوان « مينوى » در كتاب‌نامه ؛ راجع به به كار بردن الفاظ فارسى در اشعارش به قصد شوخى ، س  Boldyrev , Voprosy jazykovedenija 1955 / 5 , 81  .\r\n\r\n","description":"","footnote":"","page_name":" 203 ","page_number":213},
  {"content":"\r\n . \r\n","description":"","footnote":"","page_name":" 204 ","page_number":214},
  {"content":"\r\n\r\n\r\n4 سامانيان\r\nبا برآمدن سلسلهء سامانى ، نه تنها يك دودمان ايرانى ، بلكه ، يك سلسلهء ايرانى مدافع حقوق سلطنت موروثى به قدرت مىرسد كه اصل آن از يك خانوادهء اشرافى بلخ است . نشانه‌هاى از هم پاشيدگى دستگاه خلافت ، كه در دوران دو سلسلهء محلى پيشين هم آشكارا به چشم مىخورد ، در اين عصر واضح‌تر مىشود و اركان فرمان‌روايى بغداد ، بيش از پيش ، متزلزل مىگردد . اين سلسله كانون تمامى نيروهاى خلاقهء سياسى و فرهنگى مردم ايران خاورى است كه در بخش دورافتاده ، ولى به حد اعلى توانايى از قلمرو خلافت ، كه در اين ناحيه جز نامى از آن نمانده ، در تلاش به دست آوردن استقلال‌اند . يك عامل نيرومند ، بىگمان ، فرهنگ ايران خاورى است كه تعليمات بودايى در آسياى مركزى از خود به‌جاى گذارده - فرهنگى كه از فرهنگ دولت شهسوارى ساسانى برتر بود 1 .\r\nفرمان‌روايى سامانيان ، كه در زمان اسماعيل ( 295 - 279 ه ) بخش بزرگى از ايران را متحد مىسازد ، نمايندهء اوج قدرت يك دولت فئودال در آسياى مركزى و بازپسين فروغ جلال و عظمت روزگار ساسانيان است 2 كه ياكوبووسكى توصيف جامعى از آن مىكند 3 .\r\nروش خلافت عباسيان ، هم در دستگاه‌هاى ادارى دولتى و محلى و هم در زندگى دربارى و سازمان‌هاى نيروهاى مسلح ، تكرار مىشود . سپاه از غلامانى منسوب به ملت‌هاى گوناگون ، مخصوصا تركان و غازيان ( داوطلبانى از طبقات زحمت‌كش ) ، تشكيل شده است . اشراف كهن ايرانى تقريبا تا انقراض اين سلسله املاك وسيع خود را در تصرف دارند . صحيح است كه\r\n\r\n","description":"","footnote":"","page_name":" 205 ","page_number":215},
  {"content":"\r\n\r\nتأسيسات آبيارى زمين‌هاى پهناورى را قابل كشت و زرع مىسازد ؛ ولى ، هزينه‌هايى كه صرف آن مىشود ، و به‌طور كلى ، تحديد مالكيت كشاورزى به ترويج خرده‌مالكيت و ايجاد طبقهء زحمت‌كشان روستايى كمك مىكند . اين‌ها اركان اصلى دولت سامانيان بودند كه رفاه طبقهء اشراف و ثروت خزانهء كشور بر آن استوار بود . بهتر از آن ، وضع ساكنان شهرهاست كه مقارن سدهء 4 ه يكسره شكل فئودالى به خود مىگيرد . پيشه‌وران و بازرگانان بازارى و كاروانى از حمايت ويژهء سامانيان برخوردارند كه البته خوشايند نجيب‌زادگان نيست . اين سلسله مىكوشد از اين ناخشنودان ، با گماشتن آنان به خدمات دولتى ، دلجويى كند ؛ ولى ، موفق به از بين بردن نارضايى اساسى آنها از اصل مركزيت نمىشود . معارضات علنى مىگردد و سامانيان براى دفع آن ، در مبارزه با طغيان ، درصدد جلب حمايت اشراف برمىآيند و براى مقابله به اشراف از بردگان ( غلامان ) استفاده مىكنند كه خود يك اشرافيت جديد ترك تشكيل داده‌اند .\r\nهرچند كه اين آشفتگىها و شورش‌ها سرانجام به سقوط دولت مىانجامد - ايستادگى غلامان ترك و روحانيان روىهم‌رفته خالى از اهميت بود ، مگر آن‌كه اين طبقه در استوارى ايمان اميران خود در تسنن احساس ترديد مىكردند - ، با اين هم ، انكارپذير نيست كه سامانيان يكى از موفق‌ترين سلسله‌ها بوده ، براى نسل‌هاى بعدى ، بىگفت‌وگو ، ايده‌آلى به نظر مىآمدند .\r\nاز بركت مبانى اقتصادى و سياست ترقىخواهانهء شاهان و وزيران آنان فرهنگ به منتها درجه اعتلا يافت و روشن‌فكران را به سوى زحمت‌كشان سوق داد . سمرقند و بخارا به مراكزى تبديل شد كه فروغ آن بر سراسر سرزمين‌هاى ايرانيان و تركان پرتو افكند . از صنايع ، كه بخش‌هايى از آن از نفوذ چين متأثر بود ، ساختن كاغذهاى بسيار مرغوب مورد توجه ماست كه شراط اصلى پيش‌رفت فرهنگ است . از زندگىنامهء ابن سينا ، نه تنها از يك كتاب‌خانهء معتبر سامانى ؛ بلكه ، از وفور بسيارى نسخه‌هاى خطى در آن روزگار نيز اطلاع حاصل مىكنيم و حتى مىتوان قياس كرد كه قيمت آنها نيز نسبتا ارزان بوده است .\r\n\r\nآثار ادبى در دورهء سامانيان\r\nبدين ترتيب ، جاى شگفتى نيست كه ، در چنين شرايط مادى ، حيات فرهنگى آن‌چنان رونقى عظيم بيابد . اعراض روزافزون از بغداد منشأ ازدياد بىسابقهء شاعران و نويسندگان ايرانى است . دقيق‌تر بگوييم ؛ در پرتو حمايت اين سلسله ، ادب و دانشى كه تازيان و ايرانيان آن را نشو و نما داده بودند در ماوراء النهر و خراسان شكفتن مىگيرد . ايرانيان به نثر عربى نويسندگى\r\n\r\n","description":"","footnote":"","page_name":" 206 ","page_number":216},
  {"content":"\r\n\r\nمىكنند و به عربى و فارسى ، هردو ، شعر مىسرايند . فقط در نيمهء دوم سدهء سامانيان زبان فارسى به نثر علمى راه مىيابد . در اين‌جا ، با مقايسه با آل بويه در باختر ايران ، يك وجه تمايز اساسى به چشم مىخورد : هرچند آل بويه مقارن نيمه سدهء 4 ه ، يعنى خيلى ديرتر از سامانيان ، به قدرت رسيدند ، اقتدار آنان تا قلب دولت خلفا نفوذ يافت ، آرى ؛ شيعه‌هاى ايرانى خليفه را زير سلطهء خود دارند كه چون عروسكى آلت دست آنان مىشود . لكن ، بغداد ، كه در نزديكى آنهاست ، از لحاظ فرهنگى ، چنان آنها را به عربيت گرايش مىدهد كه در باختر ايران ، تا ديرگاه ، از ادبيات فارسى درى اثر قابل ذكرى مشهود نيست . در اين‌جا ، بايد دوباره اشاره كنيم كه ادبيات فارسى درى ، در بدايت خود ، بدون توجه كافى به ادبيات تازى كه به موازات آن پيش مىرود ، چنان‌كه شايد و بايد ، قابل درك و ارزش‌يابى نيست . مؤلفات ايرانىنژادهايى كه به تازى نويسندگى مىكنند ، در حقيقت ، پديده‌هاى يك ادبيات واحد است كه به دو زبان نوشته شده است ؛ ولى ، با اين سخن هنوز حق مطلب ادا نشده : ما هرگز نبايد از نظر دور بداريم كه نفوذ ايرانيان بر مؤلفان تازى ، بشخصه ، تا چه حد قابل ملاحظه بوده است .\r\n\r\nدنباله يافتن ادبيات تازى معاصر در شعر شاعران ايرانى ؛ سجيهء اين ادبيات ؛ خطوط و مشخصات اصلى قديم‌ترين دورهء نظم فارسى درى\r\nبىفايده نيست كه در اين‌جا ، همراه با برتلس كه من در اين‌جا از رساله‌اش تحت عنوان شعر فارسى در بخارا « 1 » پيروى مىكنم ، به ماهيت شعر ايرانى با روش و اسلوبى كه حاضر به همكارى با تازيان است و در عهد سامانيان شكل كاملا مشخصى به خود گرفته توجه بيش‌ترى معطوف گردد . مبادى و نخستين دوران شكوفايى آن مصادف با اوايل و اواسط عهد عباسيان است ( 750 - 1000 م ) . ايرانيان چيزهايى از تازيان ياد مىگيرند ؛ ولى ، در مقابل ، چيزهايى هم به آنان مىآموزند و اديبان تازىنويسى كه ايرانيان در ميان فرزندان آب و خاك خود دارند ، بيش از همه ، بر ادبيات دورهء عباسى تأثير مىكنند - تأثيرى كه به هيچ‌وجه نمىتوان آن را ناچيز شمرد . در موارد بسيارى ، آنچه اخذ مىكنند در حقيقت همان است كه خود بخشيده‌اند و يا هنوز هم مىبخشند . مراحل نخستين ادبيات فارسى درى مصادف با زمانى است كه وضع اقتصادى تازيان چنان دگرگون شده كه عرب‌هاى باديه‌نشين ، كه شهرنشين شده‌اند ، از قصيدهء بدوى ، يعنى جلوه‌گاه واقعى ادبيات اصيل و ملى خود ، بيگانه شده‌اند . نمونه‌هاى قديمى ،\r\n\r\n\r\n","description":"","footnote":"\r\n( 1 ) .  Persidskaja Peozija v Buchare \r\n","page_name":" 207 ","page_number":217},
  {"content":"\r\n\r\nبا گذشت زمان ، ضابطه‌هاى ثابتى به وجود آورده كه هرچند اينكه به تحجر و ركود گراييده در نظام‌هاى جديد جامعهء اسلامى ، مخصوصا در زندگى شهرى ، مورد استفاده قرار مىگيرد . ولى ، هم‌زمان با پيش‌رفت شهرها ، عنصر ايرانى وارد عمل مىشود . از يك سو ، بر اثر مصنوع كردن مضامين باديه‌نشينى و ناتوراليستى ، و از سوى ديگر ، بر اثر اقتباس موضوع‌هاى نوينى كه بيش‌تر مورد علاقهء « طبقات بالا » ، يعنى اشراف و اميران ، است موازنه‌اى ايجاد مىشود . شاعر ، ديگر ، مانند دوران پيش از اسلام ، جارچى قبيلهء خود نيست ، بلكه سخن‌گوى طبقات ممتاز است . شعر ، در بادى امر ، هنوز واقعيت خود را از دست نمىدهد ؛ زيرا آنچه را طبقات نام‌برده در پيرامون خود بدان علاقه‌مندند در توصيفاتش مىگنجاند . ديرى نمىپايد كه ، در سرزمين‌هاى شمال شرقى ايران ، حيات فرهنگى پرجنب‌وجوشى پديد مىآيد . بزرگان ايران ، ابتدا ، از لحاظ زبان ، به زمام‌داران تازى نزديك مىشوند و در اين نهضت فعاليتى به‌سزا ابراز مىكنند ؛ ولى ، همين‌كه ضعف سياسى مخدومان تازى آشكار مىگردد به « شعوبيان » و مجددا به ناسيوناليسم ايرانى مىگروند . علت آن ، بيش از احساسات ميهنى ، پيش‌بينى كاملا درست آنان است كه بغداد هميشه قادر نخواهد بود از استقلال استان‌هاى چنين دورافتاده‌اى چون خراسان ، ماوراء النهر و خوارزم جلوگيرى كند و فرمان‌روايان استقلال‌يافته ناگزير خواهند بود به نفوذ مردم بومى ايران تن دردهند - مردمى كه اشرافيت آنها را بر فرمان‌روايى بيگانگان ترجيح داده‌اند و حاضر شده‌اند كه بر تجديد اقتدار گذشتهء آنان صحه گذارند .\r\nبنابراين ، نجيب‌زادگان قديمى ايرانى ، كه مورد اهانت و تحقير تازيان قرار گرفته‌اند ، ناچارند كه براى نيل به هدف‌هاى واقعى خود با احساسات ضد تازى قاطبهء مردم هماهنگ شوند . پيش از اين تحولات ، اكثر عناوين و مناصب ادبى خاص بزرگان بود ؛ ولى ، به مرور زمان ، افراد فاضلى قدرت اظهار وجود مىيابند كه در نظم تازى ، و بعدا ، در نظم فارسى ، تحصيلات و اطلاعات شايسته‌اى دارند . اينان شاعران حرفه‌اى و كاتب‌ها هستند كه از شهرها برخاسته‌اند ، ولى فعاليت آنها طبعا زير نظر و حمايت مخدومان است . شاعر ناچار است كه مديحه‌هاى مبالغه‌آميز در وصف آنان بسرايد و خاطرشان را در گيرودار « رزم و بزم » مشغول سازد ، و با تمسخر دشمنان ، جانب ايشان نگه دارد ؛ خلاصه آن‌كه چون نان از خوان اشراف مىخورد ناگزير بايد بر وفق مرام آنان سرايندگى كند ؛ ولى ، اين نان را ، گاه‌وبىگاه ، طعمى تلخ است ؛ بس آه‌هاى سوزان كه گواه بر اين معنى است . مگرنه اين است كه زندگى شاعر همواره در ميان بيم و اميد و ترس از رقيبان ، نگرانى از سقوط ممدوح و يا فرارسيدن دوران پيرى خود او\r\n\r\n","description":"","footnote":"","page_name":" 208 ","page_number":218},
  {"content":"\r\n\r\nمىگذرد ! و عشرت دربارى ، مآل‌انديشى شاعر و - در نتيجهء آن و غالبا همراه با آن - نغمه‌هايى حاكى از عرفان و اعراض از جهان را به اشعار او راه مىدهد . با اين‌همه ، دربارهاى فئودالى شرق همواره مراكز ترويج شعر و شاعرى بوده بدان رونق مىبخشيده‌اند ؛ زيرا ، مسلم است كه براى ادبيات مبانى استوار اقتصادى همواره از ضروريات حتمى بوده است . شاعران دربارى وظيفه داشته‌اند كه به اميران فئودال در روزهاى بارعام و هم‌چنين در اعياد اسلامى و جشن‌هاى بزرگ ملى ضمن مدايحى تهنيت و به هنگام روىدادهاى مهم زندگى و خانوادگى تبريك بگويند ، براى درگذشتگان مرثيه بسرايند ، دشمنان را به باد استهزا گيرند ، در لشكركشىها و شكارگاه‌ها در التزام ركاب باشند ، در مجالس عيش‌ونوش با تغنى و ظرافت آنان را به نشاط آورند ، و به‌طور كلى ، در تمام موارد لازم ، دست به كار باشند . در اين ميان ، منافع هردو جانب با يكديگر برابر بود . اميران را مراد تبليغات ، يعنى استوار ساختن و توسعهء اقتدار ، و شاعران را هدف نيل به شهرت ، و مقدم بر آن ، رسيدن به دولت و مكنت بود . شاهد صادقى بر اين معنى اين واقعيت است كه به محض اين‌كه تجزيهء خلافت به اميرنشين‌هاى كوچك آغاز شد ، از يك سو ، هريك از دربارها كوشا بود كه شاعران و دانشمندان را از ديگران ربوده به سوى خود جلب كند ، و از سوى ديگر ، اينان نيز بشخصه در پى بهبود اوضاع خود بودند . غزل ، كه چند قرن بعد جلوه‌گاه اصلى شعر غنايى ايران گشت ، در بادى امر ، مستقلا وجود نداشت .\r\nمنشأ آن ابيات لطيفى در عشقيات بود كه در ابتداى بعضى قصايد مقدمهء بيان مقصود بود . اين قصايد را ، بر خلاف قصايد كامل كه در بار عام خوانده مىشد ، در محافل كوچك خصوصى مىخواندند . « 1 » آواز مكمل بالاستقلالى است براى بالا بردن تأثير نسيب عشق‌آميز كه ارتباطى با اصل قصيده ندارد و با گذشت زمان از آواز جدا شده به‌صورت غزل مستقل درمىآيد .\r\nمتأسفانه ، درعين‌حال ، هم‌جنس‌گرايى بدان راه مىيابد . لكن ، بايد پيوسته عواملى را كه در ابتدا عصر عباسيان باعث نفوذ هم‌جنس‌گرايى در نظم عربى شده درنظر داشت . « 2 »\r\nتقليد از شعر عربى ، كه پس از ترك سنت بومى ( به استثناى شعر عاميانه ) آشنايى با آن براى شاعر فارسىزبان شرط اصلى شده ، شامل صورت و معنى ، هردو ، است . عروض كمّى و قواعد مربوط به قافيه و آرايش سخن ابتدا به صورتى ناقص ، ولى ، بعدا با حرارتى هرچه فزون‌تر عينا اقتباس مىشود . هم افكار و معانى و هم مضامين همانندى خاصى با اشعار تازى دارد . ميان شاعران دورهء عباسى كه ، بالاخص ، تأثير ممتدى بر شاعران ايرانى داشتند مبتنى ( 54 - 303 ه ) مقام اول را دارد .\r\n\r\n\r\n","description":"","footnote":"\r\n( 1 ) . - ص 146 .\r\n( 2 ) . - ص 134 و بعد .\r\n","page_name":" 209 ","page_number":219},
  {"content":"\r\n\r\nلكن ، در زمينهء داستان و رباعى ، شاعر ايرانى ، بر خلاف آنچه در بالا گذشت ، به پيروى از سنت بسيار كهن و ريشه‌گرفتهء خويش ، از ابتدا راهى خاص خود برمىگزيند . تنها سبك و زبان داستان ، از يك سو ، و وزن رباعى ، از سوى ديگر ، نشانه‌اى بارز بر اصالت اين دو تواند بود . ذوق عرب هيچ‌يك را نمىپذيرد ؛ اين هردو براى او بيگانه بود و بيگانه ماند .\r\nبرتلس مشخصات شعر فارسى را در مراحل اوليه چنين تشريح مىكند : نفوذ شعر عاميانه كه سادگى و واقع‌گرايى آن تفاوت دلپذيرى با نظم دوره‌هاى بعد دارد و درست نقطهء مقابل آن است ، فقدان هرگونه مضامين دينى در اشعار غنايى ، ذو اللسانين بودن شاعران ايرانى ( مثلا ابو الحسن شهيد بلخى يكى از شاعران صدر دورهء سامانيان ، ابو بكر محمد على خسروى سرخسى ، ابو عبد اللّه محمد بن عبد اللّه جنيدى ) ، ترجمه‌هايى كه در اين دوره از فارسى به عربى و بالعكس به عمل مىآيد . باوجود اين‌كه ما بر جزييات سياست فرهنگى سامانيان آگاهيم ، آنچه را از آثار ادبى فارسى اين دوره در دست داريم نسبتا محدود است و هرچند از دوره‌هاى ماقبل آن زيادتر است ، باز ، به آن پايه نيست كه حتى در مورد عالىترين نمونه‌هاى آن هم تصورى كه از مرحلهء كليات تجاوز كند حاصل گردد تا چه رسد به آثار پراكندهء شاعران نسبتا كوچك‌تر . فقط حماسهء پهلوانى در اين مورد استثناست .\r\n\r\nنام‌هايى چند\r\nدر زمينهء اشعار غنايى ، زيادتر از نمونه‌هاى واقعى به نام‌ها و قطعات پراكنده برخورد مىكنيم ، زيرا مؤلفان منتخبات ( كه نخستين آنها مربوط به آغاز سدهء 7 ه است ) تنها از ذوق عصر خود ، و فرهنگ‌نويسان هم فقط از نيازمندىهاى خاص خويش پيروى مىكردند ، و حال آن‌كه ، فقط موقعى كه آثار قليل باقيماندهء هريك از شاعران گردآورى و اختصاصا روى آن مداقه شود ، مىتوان در يك قضاوت كلى نسبت به هريك از آنها موفق شد و به نتايجى قابل اعتمادتر از آن رسيد كه از تعميم معانى نهفته در يك قطعهء ناقص ، كه تصادفا به دست افتاده ، حاصل مىشود 4 . از شاعران بىشمارى كه در عصر سامانيان مىزيسته‌اند ، مقدم بر همه ، ابو شكور بلخى ذو اللسانين ( تولد 303 ه ) را به آن عده كه پيش از اين نام برديم مىافزاييم . اين شاعر والاجاه ، بر خلاف آنچه غالبا مىپندارند ، به هيچ‌وجه ، پيش از دوران رودكى نمىزيسته ، بلكه معاصر ؛ ولى ، خيلى مسن‌تر از او بوده است . از تمامى ديوان او براى ما 192 بيت پراكنده به جاى مانده و در ميان آن سه مثنوى يافته‌اند ؛ يكى به نام آفرين‌نامه ( مربوط به سال 333 ه ) در\r\n\r\n","description":"","footnote":"","page_name":" 210 ","page_number":220},
  {"content":"\r\n\r\nبحر متقارت 5 و محتملا با جنبهء اندرزى و دو تاى ديگر در بحر هزج و خفيف كه نظامى بدون شك با آنها آشنايى داشته است . امير ابو الحسن ابن الياس آغاجى بخارايى ، شاعر ذو اللسانين ، منسوب به يك خاندان عالىقدر لشكرى است . حكيم خباز نيشابورى از خانواده‌اى پيشه‌ور برخاسته و محتملا زندگى خود را با حرفهء نانوايى آغاز كرده و سپس به پزشكى پرداخته است .\r\nدر اواخر دوران سامانيان ، زنى به نام رابعهء قزدارى وارد صحنه مىشود . در صفحات بعد ، هرگاه مناسبتى دست دهد ، از شاعران و نثرنويسان ديگرى نيز نام خواهيم برد . جز آن ، به نظر من ، بر ذكر فهرست‌وار اسامى بىاهميت سودى متصور نيست .\r\n\r\nرودكى ، دقيقى ، كسايى\r\nنخستين شاعر بزرگ ايران ، ابو عبد اللّه جعفر رودكى ، كه درعين‌حال خواننده و موسيقىدان است 5 الف ، پيرامون خود را تا مسافات دور تحت الشعاع قرار مىدهد . اين افسانه كه وى بيش از 1300000 بيت شعر سروده و از مادر نابينا زاده ، از يك سو ، باتوجه به تفسير درست مدارك ، به صدهزار 6 بيت ( ! ) و احيانا كمى بيش از آن ، كاهش مىيابد ، و از سوى ديگر ، با تأمل عاقلانه و استشهاد از دقيقى و شاهنامه ، حداكثر چنين برمىآيد كه در دوران زندگى از نعمت بينايى محروم شده است 6 الف . وى خود از مراتب فضل خويش سخن مىراند .\r\nمحبوبيت خاصش نزد امير نصر دوم ( 31 - 301 ه ) ، كه در عقايد اسماعيلى با وى شريك بود ، چنان ثروتى برايش به‌بار آورد كه ميان تمامى شاعران دربارى دوران‌هاى بعد ضرب‌المثل گشت . به سبب سقوط وزير ابو الفضل بلعمى ( 326 ه ) ، مردى كه علو قدرش كم‌نظير است ، رودكى نيز كه بىگمان ، از ديرگاه ، محسود سفلگان دربارى بود به ورطهء نگون‌بختى افتاد . پير سال‌خورده از ناتوانى و تنگ‌دستى نالان است و به سال 329 ه ، در همان حال ، رمىگذرد 6 ب . از ديوانش فقط معدودى شعر به‌جاى مانده كه يقينا از اوست ، و جز آن ، آنچه به او نسبت داده مىشود سراسر از قطران است كه صد سال پس از او مىزيسته . از اين‌رو ، بيش‌تر ، ستايش‌هاى بعدى است كه او را استاد مسلم معرفى مىكند - استادى كه در سرودن قصيده‌هاى غراى مديحه‌اى و تغزل و عشقيات ، همه به يكسان ، متبحر بود و در تفكر و حكمت ، از كام‌جويى از زندگانى گرفته تا مضامين حاكى از بدبينى ، سراسر دست داشت . زيور شعرش سادگى آن است كه ذوق دوران‌هاى مغلق‌پسند بعدى آن را نمىپسندد ؛ هرچند كه\r\n\r\n","description":"","footnote":"","page_name":" 211 ","page_number":221},
  {"content":"\r\n\r\nعنصرى ، صد سال بعد ، هنوز در « غزل » رقبيبى براى او نمىشناسد . « 1 » به قول معروف ، نيروى افسونگر شعر و آواز و چنگ وى در امير چنان شورى افكند كه هرات را پس از يك اقامت چندساله ترك گفت و راه بازگشت به بخارا در پيش گرفت ؛ « 2 » ولى ، نسل‌هاى بعدى از درك گيرايى سبك سادهء اعصار پيشين عاجز بودند و اگر مىبينيم كه متكلف‌ترين آنان ، يعنى وصاف 7 ، چهارصد سال بعد از اين شعر ، از او تقليد مىكند « 3 » ، ظاهرا به علت همين داستان شورانگيز بوده ؛ زيرا چنين تأثيرى از ابياتى بدين سادگى باورنكردنى به نظر مىرسيده است 8 . از آن‌جا كه رودكى بضاعتى موافق طباع تكلف‌پسند نداشته ديوانش به ورطهء نابودى افتاده است . وانگهى ، نبايد از نظر دور داشت كه تأثير اشعار اين شاعر عمدتا به علت تلفيق آنها با موسيقى و آواز بوده است . باوجود اين ، رودكى بنيان‌گذار مسير عنصرى - معزى - انورى 9 در مديحه‌سرايى به سبك خراسانى است . اشعار داستانى وى نيز از همين سادگى برخوردار است . مقدم بر همه ، كليله و دمنه ، مجموعه‌اى از داستان‌هاى تمثيلى بيدپاى هندى است كه عبد اللّه بن مقفع آن را از فارسى ميانه به نثر نمونهء عربى برگردانده « 4 » و ترجمه‌اش مبناى تحريرهاى بعدى قرار گرفته است . از آثار ازدست‌رفتهء رودكى اقلا در لغت فرس اسدى تعدادى ابيات به‌جاى مانده كه هرچند نمىتوان به وسيلهء آن اطلاعات نسبتا عميقى از مضمون اشعار به دست آورد ؛ ولى ، نظرى كه راجع به سادگى اشعار تغزلى - كه وجه شاخص اين اشعار است - براى ما حاصل شده در اين‌جا مجددا تأييد مىگردد . سندبادنامهء رودكى نيز 10 ، كه داستان يك پسر پادشاه و هفت وزير است و نظير بيدپاى به ترتيب از هندى به فارسى ميانه و عربى و نثر فارسى درى ترجمه شده ، به يك چنين سادگى متصف است . از اين داستان لااقل چند بيتى به دست افتاده ، ولى از شش تاى ديگر جز يك عنوان عرايس النفايس 10 الف چيزى به‌جاى نمانده است .\r\nچهرهء درخشان ديگرى در دربار سامانيان دقيقى است كه البته بسى پس از رودكى مىزيسته ، ولى چون اهميت واقعى او در حماسه‌سرايى است به‌جاى خود از او سخن خواهيم گفت .\r\n\r\n\r\n","description":"","footnote":"\r\n( 1 ) .\r\n غزل رودكىوار نيكو بود * غزل‌هاى من رودكىوار نيست\r\nاگرچه بكوشم به باريك وهم * بدين پرده اندر مرا يار نيست \r\n( 2 ) . اشاره به داستان معروف نصر بن احمد و رودكى ( بوى جوى موليان آيد همى ، بوى يار مهربان آيد همى ) - چهارمقالهء عروضى ، مقالهء دوم ، حكايت دوم .\r\n( 3 ) . مطلع شعر وصاف اين است :\r\n باد مشك‌افشان وزان آيد همى * بوى گل پيوند جان آيد همى \r\n( 4 ) . - « تصوف ، ادبيات محض » .\r\n","page_name":" 212 ","page_number":222},
  {"content":"\r\n\r\nزندگى ابو الحسن ( ابو اسحاق ؟ ) كسايى مروزى ( تولد : 341 ه ) قوسى شگفت‌انگيز پيمود .\r\nوى ، تا پنجاهمين سال عمر ، خيره‌سرى سبك‌مغز بود كه ابتدا براى سامانيان و عباسيان و سلطان محمود ، كه همگى سنىمذهب بودند ، عود مجاملت مىسوخت ؛ ولى ، بعدا ، به زهد و پرهيزكارى گراييده شيعىمذهبى راسخ العقيده گشت و نخستين كسى بود كه در مدح ائمهء دوازده‌گانه سرايندگى كرد . ظاهرا ، از اين‌روست كه ناصرخسرو اسماعيلى مذهب ( تولد 394 ه ) « 1 » مكرر با ناخشنودى به وى نگريسته . كسايى بازماندهء عمر خود را وقف تفكرات عارفانه كرد و هرچند انگيزهء تحول باطنى و تغيير مذهب وى روشن نشده ، ولى در صداقتش در اين‌باره ترديدى روا نيست .\r\n\r\nشاعران شهرستانى در دربارهاى آل محتاج و آل زيار و آل بويه\r\nذكر نام‌هاى بيش‌ترى از غزل‌سرايانى كه به دور سامانيان متقدم و متأخر گرد آمده بودند به آسانى ميسر است ؛ ولى ، تنها بر ذكر اسامى فايدتى متصور نيست و ارزش‌يابىهايى هم كه در كتاب‌هاى دستى مربوط در دسترس است - به استثناى مطالعات اساسى برتلس 11 كه پيش از اين بدان اشاره شد - هركدام مبتنى بر اصول گوناگونى است . براى رفع اين نقيصهء نامطلوب ، فقط يك راه مطمئن وجود دارد و آن بررسى خاص هريك از شاعران به تنهايى است . امروزه ، با استفاده از تذكره‌ها و هم‌چنين نسخه‌هايى كه از لغت فرس اسدى در تهران چاپ و منتشر شده ، منابعى در دست داريم كه مىتوان اطلاعاتى وسيع‌تر و اطمينان‌بخش‌تر به دست آورد ؛ هرچند كه اين منابع ، به علت رعايت موازين فرهنگ‌نگارى و زيبايى سخن و در نظر گرفتن مقتضيات اجتماعى ، يك‌جانبه است . اينك ، به خود شاعرانى كه هنوز بايد از آنها نام برد بپردازيم .\r\nمىبينيم كه در خارج از بخارا هم شاعرانى چهره مىنمايند ؛ مثلا در دربارهاى اميران چغانيان در جوشقان و آل زيار در طبرستان و آل بويه در باختر ايران . آل محتاج در چغانيان حامى منجيك ترمذى ( نيمهء دوم سدهء 4 ه ) بودند . « 2 » حملات و بىشرمىهاى اين شاعر فرصت مناسبى براى فرهنگ‌نويسان بود تا نوادر زبان را كه ورد پسندشان بود معتبر جلوه دهند ؛ لكن ، چنين برداشتى طبعا كامل يا خالى از نقيصه نيست .\r\n\r\n\r\n","description":"","footnote":"\r\n( 1 ) . - « دورهء سلجوقيان » .\r\n( 2 ) . مقصود ابو المظفر طاهر بن فضل چغانى مقتول در 377 ه است كه ممدوح منجيك بوده . نقل از دايرة المعارف فارسى .\r\n","page_name":" 213 ","page_number":223},
  {"content":"\r\n\r\nقابل انكار نيست كه سهم سلسله‌هاى باخترى ، مانند علويان و آل زيار و آل بويه ، با همهء سوابق پرجنب‌وجوش سياسى خود ، روىهم‌رفته ، در ترويج ادبيات از همه ناچيزتر است 12 . شمس المعالى قابوس بن وشمگير از آل زيار ( 403 - 366 ه ) اميرى تندخو و خشن ، ولى در ادبيات تازى متبحر بود . شاعرانى كه به گويش طبرى سرايندگى مىكردند و ما از نام‌هايشان آگاهى داريم به دور او گرد آمده بودند . پاره‌اى از آنان به زبان ادبى متداول نيز شعر مىسرودند . ابو القاسم زياد بن محمد قمرى جرجانى و ابو بكر محمد بن على خسروى سرخسى ( وفات پيش از 393 ه ) از آن جمله‌اند و نيز در دربار آل زيار بود كه منوچهرى ( وفات 432 ه ) سرايندگى آغاز كرد .\r\nدربارهاى آل بويه ( 447 - 333 ه ) به ظاهر مايهء شگفتى است . اينان يك سلسلهء ايرانى از مردم ديلم بودند كه چنان مقتدر شدند كه بر عراق و نيمهء باخترى ايران حكم‌روايى بلامنازع يافتند ؛ سهل است كه خليفه‌هاى بغداد نيز دستخوش اميال آنان بودند . آل بويه ، پانصد سال پيش از صفويه ، پيش‌تازان تشيع ايرانى بودند . لكن ، باختر ايران بيش‌تر از آن دستخوش نفوذ بغداد بود كه مراكز حكم‌رانى آل بويه ، يعنى رى و اصفهان و شيراز ، بتواند به كانون‌هاى ادبيات فارسى تبديل گردد . « 1 » دست‌كم ، سه تن از « شاهنشاهان » آل بويه خود به تازى شعر مىسرودند كه معروف‌ترين آنان عضد الدوله ( وفات 372 / 983 ) آخرين حامى متنبى است . « 2 » رابطهء او با شعر فارسى نحوه‌اى خاص خود داشت . وى دوست‌دار شعرهاى هجايى به گويش طبرى بود .\r\nباوجود اين ، مجاهدت‌هاى ادبى خراسان راه خود را بدان اقطار نيز باز كرد و مخصوصا در رى كه از همه نزديك‌تر بود حسن قبول يافت . صاحب ارزى اسماعيل بن عباد طالقانى « 3 » ( 85 - 326 ه ) ، وزير مؤيد الدوله و فخر الدولهء ديلمى ، مردى دانشمند و روشن‌فكر و درعين‌حال ، سخى بود و كتاب‌خانه‌اى داشت كه چنانچه وى دعوت نوح دوم سامانى ( 87 - 365 ه ) را مبنى بر ورود به خدمت وى پذيرفته بود ، حمل آن ، بنا به مشهور ، مستلزم چهارصد شتر مىبود . « 4 » كتاب الاغانى را كه مجموعه‌اى از اشعار عربى تأليف ابو الفرج اصفهانى ( وفات : 356 ه ) است در همهء سفرها همراه داشت . از اين معنى كه هنگام وزارت وى ( 995 - 977 م ) چند شاعر پارسىگوى يا ذو اللسانين هم سرايندگى مىكردند مىتوان قياس كرد كه وى ، علاوه بر تازى ،\r\n\r\n\r\n","description":"","footnote":"\r\n( 1 ) . به نظر بهار در اين‌باره نيز توجه شود - سبك‌شناسى ، ج 1 ، 22 به بعد .\r\n( 2 ) . - ص 233 .\r\n( 3 ) . هرچند اصلا طالقانى بوده ولى در رى و اصفهان ، پايتخت‌هاى فخر الدوله و مؤيد الدوله ، اقامت داشته .\r\n( 4 ) . در دايرة المعارف فارسى سى شتر ذكر شده .\r\n","page_name":" 214 ","page_number":224},
  {"content":"\r\n\r\nبه اقتراحات فارسى درى نيز نظرى مساعد داشته . هنگامى كه بديع الزمان همدانى ( وفات :\r\n398 ه ) ، كه از كودكى در بديهه‌سرايى اشعار عربى نبوغى شگفت داشت و بعدها بر اثر تأليفات مقامات خود شهرت يافت ، به حضور صاحب رسيد از او خواستند كه سه بيت فارسى از ديوان ابو محمد منصور ابن على منطقى رازى را ترجمه كند . پسرك بىدرنگ ترجمهء آنها را برخواند . « 1 » در اين‌جا ، بيش‌تر اين نكته جالب است كه ، در اين مورد ، انتخاب منصور منطقى حتما اتفاقى نبوده ، بلكه قصد اين بوده كه صناعات بديعى اين شاعر كار را بر كودك دشوارتر سازد . در حقيقت هم ، اين مداح وزير ، كه به دو زبان سرايندگى مىكرد ، به چيره‌دستى در آرايش سخن ، كه بر اثر هم‌سايگى با پايتخت تازيان بود ، شهرتى به‌سزا داشت . از شاعران ذو اللسانين خسروى سرخسى « 2 » قابل ذكر است ، ولى وى بيش‌تر به شمس المعالى قابوس بن وشمگير ، كه اميرى طبرى از آل زيار بود ، تقرب جست . ديگر از اين‌گونه شاعران ، در پيرامون صاحب ، كمال الدين بندار رازى است ( وفات : 1010 ، به گفتهء براون 13 اوج شهرتش در سال‌هاى 1029 - 997 بوده ) كه ستايشگرى چيره‌دست بود ، و علاوه بر فارسى و تازى ، اشعارى هم به گويش گيلكى مىسرود و هنوز ، در سدهء دوازدهم ، ظهير فاريابى مقايسهء خود را با او افتخارى مىدانست . و نيز در دربار آل بويه بود كه ابو على سينا كفايت و تيزهوشى خود را در امور سياسى آزمود . از شاعران برجستهء بعدى كياغضايرى رازى ( وفات : 425 ه ) را بايد نام برد كه ، در حقيقت ، از طرف سلطان محمود غزنوى در دربار رقيبان وى ، آل بويه ، مأموريت كسب اخبار را داشته است 14 .\r\n\r\n\r\n","description":"","footnote":"\r\n( 1 ) . عوفى گويد صاحب عباد پيوسته مطالعه اشعار او - منطقى رازى - كردى و در آن وقت كه استاد بديع الزمان همدانى به خدمت او پيوست ، دوازده‌ساله بود و شعر تازى سخت خوب مىگفت و طبعى فياض داشت . چون به خدمت صاحب درآمد ، او را گفت شعرى بگوى ، گفت امتحان فرماى و اين سه بيت منطقى بخواند و گفت اين را به تازى ترجمه كن . گفت بفرماى كه به كدام قافيه ، گفت طا ، گفت بحر تعيين كن ، گفت اسرع يا بديع فى البحر السريع . بىتأمل گفت :\r\n سرقت من طرته شعرة * حين غدا يمشطها بالمشاط\r\nثم تدلحت بها مثقلا * تدلح النمل بحب الحناط\r\nقال ابى من ولدى منكما * كلا كما يدخل سم الخياط \r\nترجمهء بديع الزمان از اين قطعهء منطقى است :\r\n يك موى بدزديدم از دو زلفت * چون زلف زدى اى صنم به شانه\r\nچونانش به سختى همى كشيدم * چون مور كه گندم كشد به خانه\r\nبا موى به خانه شدم پدر گفت * منصور كدامست از اين دوگانه ! \r\nتاريخ ادبيات در ايران ، دكتر صفا ، تهران 1338 ، ج 1 ، ص 2 - 431 .\r\n( 2 ) . - ص 210 .\r\n","page_name":" 215 ","page_number":225},
  {"content":"\r\n\r\n\r\nمختصات عمومى دورهء اول\r\nحال بايد دانست كه وجوه امتياز قديم‌ترين دورهء ادبيات عرب‌مآب فارسى درى ، يعنى از زمان استيلاى تازيان و نخستين سلسله‌هاى بومى تا برآمدن سلطان محمود غزنوى ، چيست . من طرح بالا را ، با ذكر رئوس مطالبى كه برتلس 15 به نحوى شايسته خلاصه كرده ، تكميل مىكنم و پايان مىدهم : 1 ) شعر فارسى درى دنبالهء ادبيات عربى معاصر خود را مىگيرد و ادبياتى به دو زبان پديد مىآورد . از اين‌رو ، وابسته بودن نظم فارسى درى به نظم عربى نتيجهء بديهى اين معنى است ؛ ولى ، از سوى ديگر ، قريحهء ايرانى نظم عربى را عميقا متأثر مىسازد . 2 ) اعتبار يافتن زبان فارسى درى به‌صورت زبان ادبى واقعى دال بر زوال اقتدار خلافت بغداد و از دست رفتن كششى است كه اشراف ايران به سوى آن داشتند . 3 ) از آغاز سازمان يافتن حيات ادبى تا انتخاب مضامين اشعار ، ايدئولوژى فئودالى بر سراسر نظم چيره مىشود . 4 ) غزل هنوز فقط جزئى از قصيده است . 15 الف . 5 ) قصيده ، اعم از مدحيه يا « هجويه » ، صورت اصلى شعر است . 6 ) شعر مديحه به‌صورت توصيف كمال مطلوب درمىآيد و اين نيز شكل ثابتى به خود مىگريد كه ابداع و اقتراح را در آن راهى نيست . 7 ) منظومهء اندرزى شكفتن مىگيرد ولى ، پيش‌رفت حماسهء پهلوانى « 1 » در آغاز بدان پايه نيست و رواج هردو موافق ذوق ايرانى و معارض قصيدهء عربىوار است . 8 ) رباعى ، كه نوعى خاص از شعر عاميانهء فارسى است ، هنوز در ادبيات اشرافى نفوذ نكرده است . 9 ) همهء مضامين در پيرامون رزم و بزم دور مىزند . 10 ) چون روىهم‌رفته خطر بروز جنگى وجود ندارد ، بيش از هرچيز ، آرامش‌طلبى و شكوه و جلال دربارى بر مضامين حكم‌فرماست . 11 ) آرامش اوضاع مانع شرح و بسط بيش‌تر موضوع شعر است و نتيجهء آن استقلال هر بيت از لحاظ معنى است . 12 ) مضامين دينى در درجهء دوم اهميت قرار دارد ، زيرا اشراف ، كه از زندگانى مرفهى برخوردار و از رستگارى در عالم ديگر فارغ‌اند ، در همين زندگى ، از لذات دنيوى كام برمىگيرند ؛ هرچند كه مخالف دستورهاى اسلام باشد ( باده‌گسارى ! ) . 13 ) در توصيف ، هنوز سنتى پديد نيامده ، ولى نشانه‌هاى آغاز آن بارز است ؛ هرچند كه دامنهء مضامين مناسب شعر به وسعت اشعار عربى نيست ، ولى هنوز انتخاب آنها تحت قواعد مسلمى درنيامده است . 14 ) نقش هنر شاعرى در دو هدف متضاد خلاصه مىشود : از يك سو ، التذاذ از زيبايى شعر است كه ضمن آن شاعر ، در عين حال ، بيان‌كنندهء افكار و نظريات مخدومان خود مىگردد ، و از سوى ديگر ، وسيله‌اى براى\r\n\r\n\r\n","description":"","footnote":"\r\n( 1 ) . - « دقيقى » .\r\n","page_name":" 216 ","page_number":226},
  {"content":"\r\n\r\nمعيشت و يافتن يك نقطهء اتكا است . نخستين نشانه‌هاى تفكر ، نارضايى و تنقيد ، بعدها ، در تصوف آشكار مىشود . 15 ) بر خلاف اين دورهء كلاسيك حكومت فئودالى ، وجه شاخص دورهء غزنوى رمانتيك فئودالى است .\r\nبرتلس ، طى آنچه گذشت ، اشاره‌اى به سهم ادبيات عاميانه نمىكند و حال آن‌كه براگينسكى توجه خود را عمدتا به آن معطوف مىدارد 15 ب .\r\n\r\nكهن‌ترين آثار مكتوب 16\r\nاسنادى چند در دست است كه در حقيقت اصولا در زمرهء ادبيات به شمار نيست ، تا چه رسد به ادبيات محض ؛ ولى ، با اين همه ، چون قديمىترين آثارى است كه مستقيما به زبان فارسى درى نگارش‌يافته اشاره‌اى به آن لازم است . اين‌ها عبارت است از : نامه‌اى خصوصى از يك بازرگان يهودى ( به خط عبرى ) ( شايد متعلق به سدهء هشتم ، كه در دندان - اويليق واقع در نزديكى ختن به دست افتاده ؛ عباراتى مربوط به امضاى استشهادى از طرف گواهان يهودى دربارهء امور مربوط به كليسايى در ملبر « 1 » ، متعلق به اوايل سدهء نهم ؛ يك سند قضائى يهودى - ايرانى متعلق به سال 1020 كه در هرمشير « 2 » ، واقع در خوزستان ، به دست افتاده . علاوه‌بر اين‌ها : قراردادى راجع به خريد يك ملك مربوط به سال 501 ه از اطراف ختن ( ؟ ) ؛ برگ پشت يك قرآن به خط كوفى شامل ثبت تاريخ تولد سه كودك بين 67 - 561 ه ؛ شش سند از باميان كه يكى از آنها متعلق به سال 607 ه است ( در مجموعه‌هاى اسناد و در ميان اوراق كتاب‌هاى تاريخ رونوشت‌هايى از نامه‌ها و اسنادى كهنه متعلق به دورهء غزنويان و سلجوقيان به دست افتاده ) . به اين اسناد كه از دوران‌هاى متأخر است بايد كتيبه‌هاى خرم‌آباد ( در لرستان ) متعلق به سال 513 ه و سكه‌هاى گرجى مربوط به سال 1210 م را افزود .\r\nاسناد كه جنبهء ادبى محض ندارد عبارت است از تفسيرى از حزقيال « 3 » به خط عبرى و ترجمهء يك زبور به خط سريانى كه در بولاجيق ( تورفان ) به دست آمده است و يك قطعهء ناقص به خط مانوى . همهء اين‌ها آثار بسيار كهن فارسى درى است ؛ ولى ، تاريخ نگارش آنها به درستى معلوم نيست .\r\n\r\n\r\n","description":"","footnote":"\r\n( 1 ) .  Malabar  ناحيه‌اى در جنوب غربى هندوستان\r\n( 2 ) . در اصل هرمز و اردشير بوده .\r\n( 3 ) . مقصود كتاب حزقيال نبى  ( Ezechel )  در كتاب مقدس است .\r\n","page_name":" 217 ","page_number":227},
  {"content":"\r\n\r\n\r\nقديم‌ترين نثر من‌جمله آثار ابو على سينا و بيرونى\r\nبر خلاف آنچه در بالا گذشت ، تاريخ آثار زير مشخص است 17 : مقدمهء قديمى ، مربوط به سال 346 ه ، كه بر شاهنامهء ابو منصور به نثر نوشته شده و مأخذ اصلى شاهنامهء فردوسى است ؛ ترجمهء ابو على محمد بلعمى ، مربوط به سال 352 ه ، كه در حقيقت تدوين جديد ملخصى از تاريخ طبرى است كه در بعضى قسمت‌ها نيز بسط داده شده است 18 ؛ يك ترجمهء ملخص از تفسير قرآن طبرى كه در عهد منصور بن نوح ( 65 - 350 / 76 - 961 ) گروهى از دانشمندان ماوراء النهر تهيه كرده‌اند و قديم‌ترين دست‌نويس اين تفسير ، كه به سال 606 ه نگارش يافته ، در اردبيل به دست افتاده 19 ؛ كتاب المدخل در علم نجوم ، از ابو نصر حسن بن على قمى ، از سال 365 ه ، ( نسخهء خطى از سال 1231 ) ؛ يك نسخهء خطى از حدود العالم ، از نويسنده‌اى ناشناس ، مربوط به سال 372 ه كه از همين سال ، دو رسالهء استخراج در شناختن عمر و شش فصل راجع به استرلاب نيز در دست است . كتاب اخير تأليف ابو جعفر محمد بن طبرى و سال نگارش دست‌نويس آن 372 ه است 19 الف ؛ عجايب البلدان تأليف ابو المؤيد بلخى كه براى ابو القاسم نوح بن منصور سامانى ( 87 - 365 ه ) نگارش يافته و متأسفانه فقط نسخهء ناقصى از آن به دست مانده و همين هم بر اثر تصرفات بعدى مغلوط و مغشوش است ؛ از همين مؤلف ، اثرى به عنوان كتاب گرشاسپ كه محتملا ( علىرغم چند اختلاف ) مأخذ گرشاسب‌نامهء اسدى است ( ر . حماسه‌هاى پيرامون شاهنامه ) و خلاصهء بسيار كوتاهى از آن در سيستان‌نامه نقل شده است كه به عقيدهء بهار بخشى از يك شاهنامهء منثور از دست رفته و به گفتهء عثمانف 19 ب كتاب مستقلى از ابو المؤيد است ؛ لازارد « 1 » ، به تازگى ، سه دست‌نويس كشف كرده است كه همگى يا از لحاظ تاريخ تأليف و يا سال نگارش از كهن‌ترين آثار به شمار است : 1 ) دانشنامهء ميسرى ( در پزشكى ، ولى به نظم ! ) مؤلف به سال 70 - 367 ه ( نسخهء خطى پاريس در سال 852 ه / 1448 م نوشته شده ) ؛ 2 ) كتاب هدايت المتعلمين ( در پزشكى ) از ابو بكر ربيع بن اخوينى بخارايى كه تقريبا به سال 370 ه تأليف يافته ( نسخهء خطى اكسفورد در سال 478 ه / 1085 م نوشته شده ) ؛ 3 ) تفسيرى بر كلابادى ( در تصوف ، نسخهء خطى پيشاور در سال 473 ه / 1081 م نوشته شده ) .\r\nتاريخ تأليف كتاب الابنيه عن حقايق الادويه ، نگارش موفق ابو منصور ابن على هروى ( كه نسخهء خطى آن از سال 447 ه به خط اسدى طوسى شاعر به دست مانده و يك اثر كهن نفيس فارسى درى به‌صورت كتاب است ) به درستى معلوم نيست . به عقيدهء بعضى ، من‌جمله محمد بهار از متأخرين 20 مربوط به دوران منصور بن نوح سامانى ( 65 - 350 ه ) و به استنباط برخى\r\n\r\n\r\n","description":"","footnote":"\r\n( 1 ) . - كتاب‌نامه ،  BVIa  .\r\n","page_name":" 218 ","page_number":228},
  {"content":"\r\n\r\nديگر ، مخصوصا محمد قزوينى ، تعيين تاريخ آن غير مقدور است ؛ ولى ، به‌هرحال بعد از سال 447 ه نيست .\r\nبىمناسبت نيست كه در اين فهرست اجمالى از ابن سينا و بيرونى دست‌كم ذكرى به ميان آيد ؛ هرچند كه اين دو ضمن فعاليت‌هاى پردامنهء علمى و بس مؤثر خود ، روىهم‌رفته ، استثنائا ، به فارسى مىنوشتند ( با پذيرفتن اين نظر كه آثار به دست مانده واقعا از آنهاست ) . با وجود اين ، همين‌ها نمونه‌هاى پرارزشى از نثر فارسى است كه از لحاظ زمان به منثوراتى كه شرح آن گذشت از همه نزديك‌تر است . ابو على سينا ( متولد 370 ه / 980 م در افشنه نزديك خرمشين از توابع بخارا ، وفات به سال 428 ه / 1037 م در همدان ) پزشك و محقق علوم طبيعى و فيلسوف بود ، و به علاوه ، به دو زبان فارسى و تازى شعر مىسرود . « 1 » جامع العلوم ، ابو ريحان محمد بيرونى ( متولد 362 / 3 - 972 در خوارزم وفات به سال 443 / 1051 در غزنه ) ، بين دانشمندان اسلامى تنها كسى است كه به حقيقت دوستى مطلق و موشكافى و طبعى نقاد ممتاز است 21 . وى پديده‌هاى تاريخى را معلول عوامل اقتصادى ديدگاه‌هاى دينى را با علم مانعة الجمع مىداند 22 . شگفت آن‌كه ، اين هردو رهبران دانش و فضل اسلامى را همت مصروف بر آن بود كه علم را در دسترس اهل ديار خود ، كه از زبان عربى بىبهره بودند ، بگذارند ؛ مضافا بر اين‌كه ، در آن دوران نخستين قادر به نگار نثر علمى به فارسى پرمغز و روانى بودند . گواه بر اين معنى در مورد ابن سينا دايرة المعارف موجز فلسفى وى ، موسوم به دانشنامهء علائى 23 ، است كه به نام علاء الدوله كاكويه تأليف شده و دو رسالهء ديگر . « 2 » به نظر بهار 24 ، سبك رسالات منطبق بر زمان و انتساب آن به ابو على سينا محتمل است . « 3 » در مورد بيرونى التفهيم لاوايل الصناعة التنجيم است .\r\n\r\n\r\n","description":"","footnote":"\r\n( 1 ) . - « دورهء غزنويان ، ابو على سينا »\r\n( 2 ) . مراد قراضهء طبيعيات و رسالهء نبض است .\r\n( 3 ) . عين گفتهء بهار چنين است : « دليلى كه ما در دست داريم كه اين رسالات منسوب به دو است و يا ترجمهء سخنان اوست نه از خود او تحقيقا - تنها از لحاظ سبك عبارت است ، چه بناى كتاب ما بر اين معنى است - اين است كه بايد بگوييم كه بو على سينا از بزرگانى است كه در دورهء اول - يعنى در قرن چهارم - به وجود آمده و در آغاز قرن پنجم بدرود حيات گفته است لهذا ، معنى ندارد كه چنين مرد عالمى به سبك قرن ششم چيز بنويسد ( پانويس : مگر آن‌كه بعدها نسخه‌نويسان در آن كتب دست برده اكثار و تقليل و جرح و تعديلى كرده باشند و اين نيز مسلم نشود تا نسخهء قديمى از آن رسالات به دست ما نيايد ) ولى ، چنان‌كه گفتيم ، دانشنامه و قراضهء طبيعيات و نبض از حيث صحت و اصالت كلمات و آهنگ عبارت مىتوانند در شمار كتب دورهء اول قرار گيرند . ( پانويس : در نثر ابو على نيز قصد خاصى در آوردن لغات فارسى بوده است همان قسم كه در مورد ابو ريحان گفته آمد ، و نيز شيوهء جمله‌بندى تازى در خطبه پيداست . ) نقل از سبك‌شناسى ، ج 2 ، ص 36 .\r\n","page_name":" 219 ","page_number":229},
  {"content":"\r\n\r\nكتاب‌هايى كه برشمرده شد همگى به سبك روشن و سادهء دورهء سامانى ممتاز ، و به‌طور كلى ، از تزيينات بديعى عارى است و تعداد لغت بيگانهء تازى در آنها بسيار ناچيز است .\r\nولى ، با وجود اين ، مطلب هنوز تمام نيست . دربارهء كتاب‌هاى ديگرى كه به دست نمانده ، اخبارى داريم كه متأسفانه كاملا دقيق و روشن نيست . بيرونى اشاره مىكند كه بهافريد « 1 » ، پيشواى يك فرقهء مذهبى ، براى پيروان خود كتابى به زبان فارسى نوشته است ( مقارن سال 132 ه ) . بين سال‌هاى 7 - 170 ه / 94 - 876 م ، مانكه « 2 » كتاب پزشكى شاناق « 3 » را از سانسكريت به فارسى ترجمه كرده كه ظاهرا هنوز به خط پهلوى نگارش يافته بود ؛ زيرا ، ابو حاتم بلخى به ترجمهء آن به « خط فارسى » ، يعنى خط فارسى اسلامى كه همان خط عربى است ، گماشته شد 25 .\r\n\r\nروايات داستانى ايران 25 الف\r\nنخستين تدوين رسمى ساسانى از داستان‌هاى حماسى ايران ( خداىنامه - شاهنامه ) ، كه اصالت آن محقق و تقريبا به‌صورت امروزى است ، در عهد خسرو اول انوشيروان ( 79 - 531 ) و آخرين آن كمى پس از به تخت نشستن يزدگرد سوم ( 51 - 632 ) ، يعنى به فاصلهء كوتاهى پيش از برافتادن آن سلسله ، بوده است . اين تدوين شامل تاريخ ايران از بدايت آن بود و حقيقت و افسانه را به‌هم آميخته بود . هنوز سدهء هشتم به نيمه نرسيده بود كه كتاب‌هاى تاريخى ايرانى به تازى برگرانده شد و اين يكى از نخستين مراحل بيدارى احساسات ملى ايرانيان و احياى سنت كهن آنان است . پيش از اين « 4 » ، از روايت مسعودى ، مبنى بر اين‌كه يك تاريخ ساسانى براى خليفه هشام ترجمه شده ، سخن رفت . پاره‌اى از مترجمان منحصرا به افسانه‌هاى ملى\r\n\r\n\r\n","description":"","footnote":"\r\n( 1 ) . رئيس فرقهء معروف به بهافريديه و مدعى نبوت كه در اواخر عهد بنى اميه در خواف نيشابور پديد آمد و به امر ابو مسلم خراسانى كشته شد . . . عده‌اى از مجوس خراسان به دو گرويدند و او كتابى به زبان فارسى براى پيروان خود آورد . . . نقل به اختصار از دايرة المعارف فارسى .\r\n( 2 ) .  Manke  كنكه هندى ، اسم او را منكه نيز نوشته‌اند و حتى برخى مانند اين ابى اصبعه « كنكه » و « منكه » را دو تن ذكر كرده‌اند و از كتب منسوب به كنكه قسمتى را به نخستين و دسته‌اى را به دومين نسبت داده‌اند . ليكن ، اسم از يك تن واصح ضبطها نيز كنكه است كه قابل انطباق به اسم هندى مىباشد . وى از منجمان و پزشكان هندى گندشاپور و از كسانى است كه به مباشرت مترجمان كتبى را به فارسى يا به عربى درمىآورد . كنكه در قرن دوم هجرى و اوايل قرن سوم مىزيست . . . صفا ، تاريخ علوم عقلى در تمدن اسلامى تا اواسط قرن پنجم ، مجلد اول ، ص 8 - 87 .\r\n( 3 ) . حكيم و پزشك مشهور هندى و وزير چند راگوپتا ( قرن 4 و 3 ق م ) نقل از فرهنگ فارسى معين .\r\n( 4 ) . - ص 192 .\r\n","page_name":" 220 ","page_number":230},
  {"content":"\r\n\r\nعهد ساسانيان ، من‌جمله شرح دلاورىهاى رستم سيستانى ، مىپرداختند ( افسانه‌هاى رستم ، پس از آن‌كه ساسانيان به‌جاى اشكانيان نشستند ، در حماسه راه يافت ) . در نگارش خداىنامه به هيئت عربى ، ابن مقفع يك ايرانى نام‌دار و از بهترين دبيران تازىنويس ( مقتول تقريبا به سال 142 ه ) ، فتح باب مىكند . نسخهء اصلى فارسى ميانه از دست رفته و متأسفانه ترجمه‌اى هم كه هم‌اكنون بدان اشاره شد و هم‌چنين هشت ترجمه يا پرداخت ديگر ( سير الملوك يعنى خداىنامه و به فارسى درى شاهنامه است ) نيز سرنوشتى جز اين نداشت . در ميان اين‌ها ، نوشتهء موسى بن عيساى كسروى حائز اهميت خاصى بوده ؛ زيرا ، حتى با اثر ابن مقفع رقابت مىكرده است 26 . آنچه به ما رسيده گزيده‌هاى پراكنده‌اى از وقايع‌نگارىهاى تازى است . پيش از اين ، به ترجمهء منثور فارسى درى اين حماسه ( كه شايد هم فقط يكى از بخش‌هاى آن يعنى فصل مربوط به گرشاسپ باشد ) ، تأليف ابو المؤيد بلخى ، اشاره شد . « 1 » منظومه‌اى با مضمونى مشابه از مسعودى مروزى ( پيش از 355 ه ) بر آن مقدم است ، ولى صريحا عنوان شاهنامه ندارد . از اين مثنوى ، سه بيت ، در بحر حماسى هزج ، به دست مانده . از زبان خود فردوسى آگاه مىشويم كه بيان نحوهء مرگ رستم را مديون شخصى به نام آزاد سرو است « 2 » كه نزد يك ميهن‌پرست ايرانى ، به نام احمد بن سهل ، در مرو ، مىزيسته و در مورد ديگرى ( به مناسبت داستان اشكانيان ) دهقانى را از مردم چاچ ، واقع در ماوراء النهر ، به عنوان راوى نام مىبرد .\r\nبدين ترتيب ، اين‌ها پيش‌روان مهم‌ترين شاهنامه منثور بودند كه مأخذ اصلى فردوسى و محصول كار هيئتى مركب از جمع كثيرى از زرتشتيان ايران خاورى است . اين گروه ، كه به ابتكار ابو منصور محمد بن عبد الرزاق ، امير فئودال طوس ، تشكيل شده و اعضاى آن نيز بىگمان باتوجه به موقعيت اجتماعى وى گرد هم آمده بودند ، در كار خود هم از خداىنامهء پهلوى و هم از ديگر آثار كهن سود جستند ، و در 346 ه ، از آن بپرداختند . شاهنامهء ابو على محمد بن احمد بلخى ، كه فقط بيرونى بدان اشاره مىكند ، تا حدل محل ترديد است . بارتولد 27 بر آن است كه اين شاعر همان محمد بن احمد دقيقى « 3 » است . ساير محققان وى را كس ديگرى مىدانسته‌اند و عثمانف نظر هيچ‌يك را صائب نمىداند 27 الف .\r\nبا وجود همهء نام‌هايى كه برشمرده شد ، مآخذ مستقيم و غيرمستقيم را فقط به‌صورت\r\n\r\n\r\n","description":"","footnote":"\r\n( 1 ) . - ص 218 .\r\n( 2 ) . روايت فردوسى ، نام پيرى كه در مرو مىزيست و نامهء خسروان ( يعنى شاهنامه ) را او داشت ، و داستان‌ها آن را روايت مىكرد و ظاهرا فردوسى در تدوين شاهنامه ازو سود بسيار جسته است . نقل از دايرة المعارف فارسى .\r\n( 3 ) . - صفحهء بعد .\r\n","page_name":" 221 ","page_number":231},
  {"content":"\r\n\r\nپراكنده مىتوان از پردهء استتار خارج ساخت . آثار بسيار زيادى ، خواه در گردباد حوادث و خواه بر اثر اين‌كه در برابر شاه‌كار استاد بزرگ قدرت عرض اندام نداشته ، از دست رفته است ؛ ولى ، به روايات شفاهى هم كه سينه‌به‌سينه به ما رسيده و هم‌چنين به افسانه‌هاى عاميانه ، به هيچ‌وجه ، نبايد بىاعتنا ماند ؛ زيرا ، شكى نيست كه فردوسى موضوعات مناسب را به حد وفور از آنها برگرفته است .\r\nهمين حقايق ساده كه ذكر آن رفت براى هيچ‌كس ترديدى باقى نمىگذارد كه بر سراسر آثار مكتوب ، در واقع ، روح فئودالى و اشرافى حكم‌فرما بوده 28 . بارتولد 29 هم ، كه من در اين مورد جاىبه‌جاى از نظرش پيروى مىكنم ، به اين معنى تصريح كرده بود كه « در ايران ، هم بعد از اسلام و هم در دوران پيش از آن‌كه از روزگار هخامنشيان آغاز مىگردد ، ابداعات حماسى و پرورش ادبى مضامين حماسى و انتساب آنها به شخصيت‌هاى معين تاريخى در مناطق خاورى متمركز بوده است » . قدرمسلم اين است كه اين « ساگاها » « 1 » ، در هر نقطهء ايران هم كه به وجود آمده باشد ، چندتايى از آنها ميراث مشترك تمام ملت ايران از دوران‌هاى بسيار كهن است و بالاخره بايد مخصوصا تأييد كرد كه آفرينندگى حماسى در ايران ، بيش از هر جاى ديگر ، پاييده و فقط در سدهء 11 - 12 ، همراه با برافتادن طبقهء نجيب‌زادگان شهسوار و به موازات پيش‌رفت شهرها ، اندك‌اندك ، از بين رفته است .\r\n\r\nدقيقى\r\nيك چهرهء درخشان اواخر عهد سامانيان ابو منصور محمد بن احمد دقيقى طوسى است ( بلخ ، بخارا و سمرقند نيز به عنوان زادگاه وى ذكر شده است . تولد پيش از نيمهء سدهء 4 ه ، وفات 70 - 366 ه ) . سامانيان و والى آنها در خوارزم ، كه يكى از امراى چغانى بود ، « 2 » ممدوحان وى بودند . اين احتمال كه وى به آيين زرتشتى گراييده ، تا آن‌جا كه مبتنى بر قطعهء ناقصى از يك\r\n\r\n\r\n","description":"","footnote":"\r\n( 1 ) .  Saga  يكى از انواع مهم داستان‌سرايى مردم ايسلند است كه ابتدا فقط شفاهى نقل مىشد . ساگاها اصولا در سدهء نهم و دهم در ايسلند به وجود آمد . در آن زمان ، گروه بىشمارى از برزگران نروژ به اين جزيره مهاجرت كردند . در آن‌جا ، نقالان در جشن‌ها داستان‌هايى از زندگى و ماجراهاى كشاورزان ژرمنى كه در جوانى به دريانوردى هم اشتغال داشته‌اند مىگفتند و از نروژ كه ميهن اوليه‌شان بود و هم‌چنين افسانه‌هاى قهرمانى و ژرمنى حكايت مىكردند . از سدهء سيزدهم به بعد ، كه اين داستان‌ها به رشتهء تحرير درآمد ، اصطلاح ساگا براى داستان‌هاى منثور علم شد . ( نقل از  Der Neue ( Brockhaus  به علت شباهتى كه داستان‌هاى باستانى ايران با اين داستان‌هاى ايسلندى دارد ، مؤلف ( چنان‌كه شيوهء اوست ) نام ساگا را بر آنها اطلاق كرده است .\r\n( 2 ) . مقصود ابو مظفر چغانى است .\r\n","page_name":" 222 ","page_number":232},
  {"content":"\r\n\r\nشعر غنايى باشد ، محل اعتنا نيست ؛ زيرا ، اين شعر جز خروش احساسات يك مسلمان آزادانديش و هماهنگ با مجاهدت‌هاى فرهنگى دورهء سامانى ، كه هدف آن پيوستن به سنت‌هاى ساسانى بود ، معنايى ندارد 30 . اهميت ادبى و تاريخى دقيقى در تغزل نيست ، هر قدر هم كه براعت وى از اين لحاظ مسلم و مورد تقدير شايان معاصرانش بوده باشد ، بلكه در اهتمامى است كه وى در پروراندن حماسهء ملى ايران داشته است . زحمات وى مقدمهء بلافصل شاهنامهء فردوسى بوده و هنوز هم آثار آن در اين منظومه ، به وضوح ، قابل درك است . تعداد ابياتى كه دربارهء اعلام و اشاعهء آيين تازه به وسيلهء زرتشت در عهد گشتاسپ و مبارزهء وى با ارجاسپ به خاطر اين آيين در دست است به هزار نمىرسد ، و حال آن‌كه ، از گزارش بيرونى ، با اطمينان كامل ، آگاهى داريم كه دقيقى بيش از اين تعداد شعر سروده است ؛ هرچند كه اعدادى هم كه در روايات ديگر آمده ( نه هزار و حتى بيست هزار بيت ) مبالغه‌آميز به نظر مىرسد 31 .\r\nآنچه به‌جاى مانده همان است كه فردوسى عينا در شاهنامهء خود آورده است . اگر مىبينيم كه آفرينندهء شاهنامه هنرورى دقيقى را چندان نمىستايد بىعلت نيست ؛ زيرا ، سبك اين قطعهء ناقص خشك و يكنواخت است و از لحاظ ظرافت و خيال‌پردازى به پاى شاهنامهء فردوسى نمىرسد 32 و ، به عبارت ديگر ، اين مداح و غزل‌سراى چيره‌دست در داستان‌سرايى قدرتى از خود نشان نمىدهد . در اين صورت ، به چه علت فردوسى اشعار كم‌ارج بيگانه‌اى را كه اهميت چندانى هم ندارد در كتاب خود آورده و از چه‌رو با ديگر بخش‌هاى كتاب اين شاعر چنين نكرده است ؟ آيا پس از آن‌كه با افول سامانيان آزادى مذهب از بين رفت فردوسى بر آن شد كه از ارزش اين قسمت پرمخمصه بكاهد ، و به‌طور كلى ، تلويحا ، خود را از هرگونه شائبه‌اى بر كنار دارد ؟ ظاهرا ، رؤيايى هم كه در مقدمهء ابيات منقول ذكر كرده « 1 » گريزگاهى از عواقب احتمالى بوده است . به گفتهء خودش ، دقيقى در خواب بر وى ظاهر شده و گنجاندن اين قطعه را\r\n\r\n\r\n","description":"","footnote":"\r\n( 1 ) . به خواب ديدن فردوسى دقيقى را\r\n چنان ديد گوينده يك شب به خواب * كه يك جام مى داشتى چون گلاب\r\nدقيقى ز جايى پديد آمدى * بر آن جام مى داستان‌ها زدى\r\nبه فردوسى آواز دادى كه مى * مخور جز به آيين كاوس كى \r\n. . .\r\n از اين‌باره من پيش گفتم سخن * اگر بازيابى بخيلى مكن\r\nز گشتاسپ و ارجاسپ بيتى هزار * بگفتم سرآمد مرا روزگار \r\n. . .\r\nشاهنامهء اميركبير ، ص 472\r\n","page_name":" 223 ","page_number":233},
  {"content":"\r\n\r\nدر شاهنامه تقاضا كرده است . ولى ، فردوسى بىدرنگ مىافزايد كه خود وى اشعار بهترى دارد « 1 » . معلوم نيست كه دقيقى كى و به چه انگيزه‌اى اثر حماسى خود را آغاز و كى و از چه‌رو دنبالهء آن را رها كرده است ؛ ولى ، آنچه مسلم به نظر مىرسد اين است كه مرگ دقيقى ( كه مضافا بر آن غير منتظره هم بوده ) انگيزهء فردوسى به آغاز شاهنامه نبوده است 33 . بهار اين تصور عمومى را كه مأخذ هردو شاعر شاهنامهء منثورى است كه به دستور ابو منصور تدوين شده رد مىكند 34 و مأخذ دقيقى را شاهنامهء منثور ازدست‌رفتهء ابو المؤيد مىداند . « 2 » درست است كه دقيقى هم به تنهايى مبدع سبك و وزن حماسى نبوده است ؛ ولى ، بىشك ، در پيش‌برد اين دو سهيم بوده ، و در نتيجه ، نمونه‌اى ساخته و پرداخته در دسترس فردوسى قرار گرفته . دقيقى يا متقدمان وى توانستند ترانه‌هاى رزمى عاميانه و بالاخص مرثيه‌هاى عاميانه‌اى را كه در بخارا به وسيلهء آوازه‌خوانان عامى در مرگ سياوش 35 همراه با موسيقى خوانده مىشد مأخذ قرار دهند ، بدين ترتيب كه ترانه‌ها را به سبك ادبى درآورده با نزديك‌ترين وزن شعر عربى ( متقارب يا هزج ) وفق داده‌اند ، و بدين وسيله ، در عين ارضاى حس زيبايىپرستى اشرافى ، سنت اصيل ايرانى را در آثار خود حفظ كرده‌اند ( ولى برتلس 36 اين معنى را فقط در مورد دقيقى صادق مىداند ) . بنونيست 37 بر آن است كه بحر متقارب دنباله‌اى از شعر يازده هجايى فارسى ميانه بوده و از عربى اقتباس نشده است . دقيقى ، در عنفوان جوانى ، به دست غلام ترك خود كشته شد و فقط منابع بعدى است كه به زعم خود قتل او را ناشى از يك ماجراى عشقى مىدانند و حال آن‌كه انگيزه‌هاى واقعى ممكن است غير از اين بوده باشد ؛ خاصه كه وى اخلاق خشونت‌آميزى داشته كه شاهنامه بر آن صراحت كامل دارد .\r\n\r\nفردوسى\r\nقطعهء ناقص دقيقى از روح فئودالى محض سرچشمه مىگيرد . تيول‌دارها به سروران خود\r\n\r\n\r\n","description":"","footnote":"\r\n( 1 ) . نكوهش كردن فردوسى مر دقيقى را\r\n چو اين نامه افتاد در دست من * به ماهى گراينده شد شست من\r\nنگه كردم اين نظم و سست آمدم * بسى بيت تا تندرست آمدم\r\nمن اين را نبشتم كه تا شهريار * بداند سخن گفتن نابه‌كار\r\nدو گوهر بياورد گوهرفروش * كنون شاه دارد به گفتار گوش \r\n. . .\r\nهمان اثر ، ص 489\r\n( 2 ) . - ص 218 و 220 .\r\n","page_name":" 224 ","page_number":234},
  {"content":"\r\n\r\nخدمت مىكنند ، دلاورى شهسوارى خود را به منصهء ظهور مىرسانند و تا بازپسين دم وفادار مىمانند ؛ تا آن‌جا كه نابودى و مرگ خويش را سهل مىشمارند . تصادمات كم‌تر در ميدان كارزار و بيش‌تر در جنگ‌هاى تن‌به‌تن رخ مىدهد ، زيرا فضايل شهسوارى در برخوردهاى شخصى نمودى آشكارتر دارد . البته ، فردوسى نيز تمام اين دقايق را رعايت مىكند . وى از حق سلطنتى موروثى ايران كه آيت آن « فر » موروثى است دفاع مىكند . ساسانيان آن را از سلسله‌هاى پيشين و سامانيان از ساسانيان به ارث برده‌اند ، و بدين واسطه ، حق قانونى در تملك ايران دارند 38 . با اين همه ، فردوسى با صحنه‌هاى عاشقانهء خود جاىبه‌جاى به توصيف عواطف و احساسات مىپردازد و عنصرى ، كه كمى پس از او مىزيست ، به كلى دستخوش آن مىشود 39 و قهرمان‌هاى داستان‌هاى گرگانى ، در گيرودار ماجراهاى عشقى ، حتى اصول وفادارى را زير پا مىگذارند .\r\nابو القاسم منصور ( حسن ؟ ، احمد ؟ ) فردوسى از مردم طوس ( به احتمال قوىتر ، از قريهء واژ « 1 » نزديك طبران كه بخشى از طوس است ) در سراسر عرصهء ادبيات فارسى چون تهمتن قد برافراشته است . نامش ، به وسيلهء مؤلفات بىشمار خاورشناسان و ترجمه‌هايى كه از وى به عمل آمده ، مدت‌هاست كه در اروپا و به‌طور كلى مسافات زياد در ماوراء مرزهاى فرهنگى ايران مشهور است . جشن‌هاى هزارهء فردوسى كه به سال 1934 برگزار شد آوازهء آفرينندهء شاهنامه را چنان‌كه شايد و بايد به تمام اقطار گيتى رسانيد . چنان‌كه مىدانيم ، جزئيات كامل زندگى شاعران دوران ادبيات كلاسيك شرق روشن نيست ؛ ولى ، فردوسى از چند لحاظ جنبه‌اى استثنايى دارد . به ظاهر ، اخبار كافى از وى در دست است ، ليكن منشأ اين اخبار از دوران‌هايى است كه با زمان حيات او فاصلهء بسيار دارد ( چنان‌كه نزديك‌ترين اخبار حداقل از صد سال پس از مرگ شاعر است ) و آكنده از نكات مشكوك است كه بعضا رنگ افسانه دارد . پس از آن‌كه نقادان همهء تناقضات تاريخى و موارد غيرممكن و آنچه را زاييدهء عواطف و احساسات است به كنار گذاشتند ، تقريبا چيزى به‌جاى نماند . تنها نكاتى كه مىتوان آنها را مبنا قرار داد اشارات پراكندهء خود شاعر در شاهنامه است ، هرچند كه در آنها هم در همه موارد مطالب صريحى وجود ندارد ، و علاوه‌بر آن ، به علت معدود بودن متون علمى ، اين مطالب نيز به هيچ‌وجه چنان‌كه بايد قابل اعتماد نيست . استخراج حقايقى دربارهء زندگى شاعر از داستان يوسف و زليخا ، كه ( چنان‌كه اكنون مسلم شده است ) از او نيست ، به كلى غيرممكن است . با\r\n\r\n\r\n","description":"","footnote":"\r\n( 1 ) . در مآخذ فارسى فاز ، پاز و پاژ هم آمده است .\r\n","page_name":" 225 ","page_number":235},
  {"content":"\r\n\r\nبررسىها و قياس‌هاى كمابيش اطمينان‌بخشى كه به عمل آمده تولد فردوسى ميان سال‌هاى 4 - 320 ه / 6 - 932 م بوده و رسما ( بنا به گفتهء نولدكه ) 40 در سال 934 م قرار داده شده ، هرچند كه سال‌هاى 326 ه / 8 - 937 م و 329 ه / 41 - 940 م يا 331 ه / 43 - 942 م نيز گاهى ذكر مىشود . از لحاظ نسب و مرام اجتماعى ، در زادگاه خود ، يك نجيب‌زادهء كوچك شهرستانى ( دهقان ) و خيلى تنگ‌دست بوده ( چنان‌كه از يك بخشودگى مالياتى شاد است ) .\r\nمسلما ، از اوان جوانى به شعر و ادب و محتملا به حماسه پرداخت ، ولى به تأليف اثر خود هنگامى همت گماشت كه مردى كامل بود . مأخذ او تدوينى است كه ابو منصور از روايات داستانى ايران به عمل آورده بود « 1 » و ، درعين‌حال ، چنان‌كه عثمانف ثابت مىكند 41 ، از منابع فراوان شمار ديگرى هم سود جست و بىشك روايات شفاهى 42 را نيز به حد وفور در كتاب خود جاى داده است . او و دقيقى هيچ‌يك به فارسى ميانه آشنايى زيادى نداشتند . فردوسى محتملا در سال 365 ه / 6 - 975 م ، يعنى پيش از درگذشت سلف خود ، آغاز به كار كرد و در كنف حمايت مادى و معنوى بزرگان و دوستان ، چند ده سال ، - غالبا در زادگاهش - براى به وجود آوردن شاه‌كار خود رنج برد .\r\nفردوسى ، بنا به مشهور ، سفرى به بغداد كرده است تا نخستين تحرير شاهنامه را كه به سال 384 ه / 5 - 994 م پايان يافته بود به بهاء الدوله ديلمى ، كه مظهريك قدرت بزرگ ايرانى بود ، تقديم دارد ؛ ولى ، گويند از اين اقدام نتيجهء منتظر را نگرفته است - و اين معنى واقعا از مندرجات خود شاهنامه استنباط مىشود - لكن ، البته ، نمىتوان دريافت كه در آن هنگام كتابش شامل كدام بخش‌ها بوده است . چنانچه اين مسافرت را فقط از مندرجات يوسف و زليخا كه به غلط دومين حماسهء او قلمداد مىشود قياس كنيم ، در آن صورت ، فقط فرضيه‌اى است كه صحتش سخت مورد ترديد است . آنچه به تحقيق مردود است روايتى است كه بنابر آن فردوسى در خان لنجان ( از توابع اصفهان ) اقامت گزيده و نسخهء دوم شاهنامه را ، كه به سال 389 / 9 - 998 تدوين كرده ، به امير فئودال آن‌جا ، حكيم احمد بن محمد بن ابى بكر ، ارائه داده است . دليل ترديد در صحت اين مطلب نيز بسيار ساده و اين است كه اين مسافرت از يادداشتى استنباط شده كه در يك نسخهء شاهنامه ، پس از تحرير ، توسط كس ديگرى نوشته شده و بعدا غلط خوانده شده است 43 .\r\nدر اين هنگام ، سلطنت سامانيان ، كه شاهنامه به اقتضاى گرايش روحى آنان نگارش\r\n\r\n\r\n","description":"","footnote":"\r\n( 1 ) . - ص 221 .\r\n","page_name":" 226 ","page_number":236},
  {"content":"\r\n\r\nمىيافت ، رو به افول بود و پس از آن‌كه در ماوراء النهر مغلوب ايلك خان و در خراسان مقهور محمود غزنوى شد به كلى منقرض گشت . تحول اساسى اوضاع سياسى بىگمان بر شاهنامه تأثير داشته است ؛ زيرا ، شاعر سلطان محمود را مردى مىديد كه وى مشتاقانه در انتظارش بود تا « اتحاد و احياى ايران » را عملى سازد . همين‌كه محمود به سلطنت مىرسد ، فردوسى كه در آن هنگام پنجاه و هشت ساله است ، به دفعات ، بخش‌هايى از كتاب را ، هربار همراه با مدحيه‌اى ، به غزنين مىفرستد . اين گرايش تقريبا در اواسط كتاب شروع مىشود . شگفت آن كه در شاهنامه هرگز نامى از سامانيان برده نمىشود 43 الف . آيا ، پس از دگرگونى اوضاع ، قسمت‌هايى از آن حذف شده يا دولت سامانى از همان به دو آغاز شاهنامه چنان دستخوش ناتوانى بوده كه شاعر را ديگر اميدى به حمايت اين سلسله نبوده است ؟ جالب اين است كه فردوسى ، هم‌زمان با ستايش محمود ، از تنگ‌دستى مىنالد و هرگز كلمه‌اى حاكى از سپاس‌گزارى بر زبان جارى نمىسازد ، زيرا بىگمان نعمتى نديده تا بر آن شكرى واجب شمارد . نظر عموم بر اين است كه فردوسى اثر عظيم خود را در سال 400 ه / 10 - 1009 م قطعا و مطلقا پايان داده است 44 . ظاهرا ، اين نسخه را شخصا به غزنين برده ، ولى اين‌بار هم موفقيتى نصيبش نگشته . آيا مشاجرهء ناگوارى كه ، به روايت مشهور ، بين شاعر و سلطان رخ داده و فردوسى را به سرودن هجويه‌اى خشم‌آلوده برانگيخته كه عواقبى بسيار وخيم داشته حقيقت دارد ؟ طبق اين قول ، وى را گزيرى جز گريز از جوار سلطان و قهر وى نمانده ، مدت‌ها در نواحى مختلف ايران سرگردان بود ؛ تا اين‌كه ، سرانجام ، پس از سال‌هاى آوارگى و تنگ‌دستى بخشايش يافت و به طوس بازگشت و ديرى نپاييد كه در همان‌جا درگذشت . دنبالهء اين روايت افسانه‌آميز چنين است كه ، در همان هنگام كه جنازهء شاعر را به گورستان مىبردند ، از دروازه‌هاى شهر ، كاروانى حامل خلعت و نعمت فراوان از سوى سلطان محمود وارد مىشد .\r\nآشكار است كه در اين‌جا حقايقى درهم‌ريخته با تخيلات شاعرانه درآميخته است و مخصوصا چنين برمىآيد كه هجويهء مشهور ( تقريبا صد بيت ) تركيبى از اشعار ناپيوسته‌اى باشد كه از موارد مختلف شاهنامه برگرفته‌اند 45 . از آن گذشته ، در روايت آمده كه تمامى اين هجويه را ، به جز شش بيت آن ، از بين برده‌اند . در اين صورت ، صد بيتى كه امروز در دست است از كجاست ؟ هرچند مسلم است كه شاعر ، در دربار ، با سرخوردگىهاى تلخى روبه‌رو بوده ؛ ولى ، باوجود اين ، معقول به نظر نمىرسد كه اين وضع منجر به مشاجره‌اى آشكار شده باشد . پس منشأ اين بدسگالى چه بوده ؟ ممكن است سعايت نيرنگ‌بازان دربارى نظر سلطان\r\n\r\n","description":"","footnote":"","page_name":" 227 ","page_number":237},
  {"content":"\r\n\r\nمحمود را ، كه دشمن شيعيان و بالاخص اسماعيليان بود ، از شاعر برگردانده باشد . لكن ، تحولى را هم كه در سياست كلى محمود پديد آمد نبايد از نظر دور داشت . اين‌كه مىبينيم ، از يك سوى ، سلطان با جنگ با ايلك خان احساسات ميهن‌پرستانهء ايرانيان را نواخت ، و از سوى ديگر ، انتظارات اينان راجع به جنگ ميان ايران و توران مقهور خطمشى سياسى غزنه گشت از آن‌رو است كه ، از 401 ه / 1010 م به بعد ، تحولى پديد مىآيد : وزير عوض مىشود و دبيرخانهء شاهى ، به‌جاى فارسى ، به تازى مكاتبه مىكند « 1 » و به تقرب به بغداد همت مىگمارد .\r\nفردوسى ، كه به علت تنگ‌دستى تا پايان كار خود از حمايت كسان محمود برخوردار بود ، اينك قربانى مسير تازهء سياسى وى مىشود ؛ از آن‌كه شاهنامه ، ديگر چون گذشته ، مورد علاقهء دربار نيست . چنانچه پير سالخورده به فرمان‌روايان ديگرى پناه برده باشد نه به قصد زنهار يافتن از پيگردهاى سياسى ، بلكه براى گريز از آتش فاقه بوده است . از اين‌رو ، تصور نمىرود كه وى به ناچار فرار را بر قرار اختيار كرده ، ابتدا به هرات و سپس به طبرستان رفته ، و سرانجام ، بيرون از قلمرو قدرت محمود ، به دربار بهاء الدولهء ديلمى و يا پسرش روى آورده باشد . حداكثر ، مىتوان پذيرفت كه وى از دربارى به دربار ديگر مىرفته است ، هرچند كه اين دربدرىها نيز مسلم به نظر نمىرسد ، و به‌هرحال ، به هيچ‌وجه نمىتوان آن را با مطالبى وفق داد كه در مقدمهء بعضى از نسخه‌هاى خطى يوسف و زليخا آمده و سنديت تاريخى دارد ؛ مبنى بر اين‌كه فردوسى ، فقط در بازپسين دوران زندگى ، به دستور شاهان آل بويه كه ذكر آنان رفت حماسه‌اى مىپردازد . منابعى كه اين مشاجره و عواقب آن را توصيف مىكنند تعصب ورزيده و نسبت به محمود خصومت داشته‌اند . وضع زندگى شاعر در بازپسين روزهاى عمر براى ما تاريك است . ناله‌هاى مكررش از اين‌كه معيشت وى در دوران پيرى تأمين نبود مىرساند كه ، به فرض هم كه دچار فقر مطلق نبوده ، از تنگ‌دستى و محروميت رنج مىبرده . فقط در 415 ه / 1025 م تحول تازه‌اى در سياست غزنه آغاز مىگردد كه انعكاسش باز هم تعيين وزير است .\r\nچنانچه شاعر هنوز زنده مىبود ، بار ديگر ، نسيم مساعدترى بر او مىوزيد ؛ ولى ، وى ، در خلال اين احوال ، محتملا در غربت ، بدرود زندگى گفته بود ( 411 ه / 1020 م يا 416 ه / 6 - 1025 م ) و اين جريان منشأ افسانهء شورانگيز كاروان و هداياست .\r\nسراسر زندگى فردوسى آكنده از نقاط تاريك و ابهام‌ها و معماهاست . پاره‌اى نكات روشن\r\n\r\n\r\n","description":"","footnote":"\r\n( 1 ) . يا به گفتهء شادروان بهار : ديوان رسايل محمود ، كه در بادى امر به دست ابو العباس فضل بن احمد اسفراينى به پارسى مىگشت ، در اين اوقات به دست احمد بن حسن بتازى برگشت . . . سبك‌شناسى ، ج 2 ، ص 64 .\r\n","page_name":" 228 ","page_number":238},
  {"content":"\r\n\r\nشده ، ولى بخش بسيار بزرگ‌ترى از آنها هنوز بايد از پرده برون افتد . بررسىهاى مجدد ، منابع تازه ، تفسيرهاى مداوم و اطمينان‌بخش‌تر ، و مقدم بر همه ، يك چاپ انتقادى شاهنامه ممكن است منشأ نتايج بيش‌ترى باشد . مهم‌ترين نتيجهء بررسىهاى اخير معرفت به اين حقيقت است كه فردوسى هرگز در خان‌لنجان نبوده و داستان رمانتيك يوسف و زليخا ، كه مبتنى بر سورهء دوازدهم قرآن ، يوسف پسر يعقوب و سرگذشت اوست ، به غلط به وى نسبت داده شده ( شيرانى ، قريب ، مينوى ، خيامپور ، نفيسى ) 46 . براى نخستين‌بار ، در مقدمهء « بايسنقر » 47 ، بر شاهنامه‌اى كه به سال 829 ه / 6 - 1425 م ترتيب يافته و به هيچ‌وجه مورد اطمينان نيست به اين انتساب اشاره شده و حال آن‌كه منابع ديگر ، كه بعضا معتبرتر هم هست ، مانند آثار حافظ ابرو و جامى و دولتشاه ، كه از همان روزگار بايسنقر است ، در اين‌باره سكوت مىكند و حتى يك دست‌نويس هم از اين داستان موجود نيست كه در متن آن نامى از فردوسى برده شده باشد . نكاتى را كه از جهاتى ديگر دال بر نااستوارى اين نظر است مىتوان با يك سلسله دلايل درونى و برونى ترديدناپذير بيان كرد . تنها ، سبك اين نظم ( فىالمثل باهم آوردن مترادفات ) كافى است كه انتساب آن را به يك شاعر معاصر فردوسى غيرممكن سازد . اين كتاب از شاعرى ناشناخته نيست ( به گفتهء مينوى تقريبا از سال 476 ه / 1083 م و به گفتهء شيرانى از سال 5 - 484 ه / 3 - 1092 م است ) و مؤلف آن امانى ، شاعرى گم‌نام ، از مردم خراسان است كه آن را بعد از سال 476 / 1083 ( به گفتهء نفيسى ) 48 به نام الفوارس شمس الدوله طوغان شاه ، پسر الب ارسلان محمد سلجوقى ، تأليف كرده است . تنها چيزى كه هنوز بايد افزود اين است كه ، به موجب تصريحى كه در دايرة المعارف هفت اقليم « 1 » ( مربوط به سال 1002 ه / 1594 م ) شده ، پيش از عمعق بخارايى ( وفات : 543 ه ) « 2 » ، هيچ‌كس از اين موضوع داستانى نپرداخته است 48 الف . وانگهى ، اين كتاب كه آن را به فردوسى نسبت داده‌اند اصولا فاقد ارجى خاص است ؛ تا چه رسد به اين‌كه درخور نبوغ حماسه‌سرايى چنين بزرگ باشد . ريتر ، كه او هم مانند تاگيردژانف 49 نمىخواهد نادرستى انتساب اين داستان را به فردوسى بالقطع رد كند ، بر آن است كه اين منظومه بىترديد به سال 6 - 385 ه / 6 - 995 م نگارش يافته ؛ ولى ، وى اين نظر سنتى را كه تأليف كتاب پس از مغضوب شدن فردوسى و پس از اتمام شاهنامه بوده است رد مىكند .\r\nشاهنامه ، در جامع‌ترين نسخه‌ها ، شامل 48000 تا 52000 بيت است و فقط با احتساب\r\n\r\n\r\n","description":"","footnote":"\r\n( 1 ) . مؤلف براى اين تذكره اصطلاح « انسيكلوپدى » را به كار برده .\r\n( 2 ) . - « دورهء سلجوقيان ، عمعق » .\r\n","page_name":" 229 ","page_number":239},
  {"content":"\r\n\r\nابيات پراكنده اين شماره به 55000 و بيش‌تر مىرسد . اگر توجه كنيم كه همين موضوع ، كه تاكنون هيچ‌كس چنان‌كه بايد بدان نپرداخته ، به تنهايى كافى است كه دانشمندان فقه اللغه را با وظيفه‌اى بس مهم روبه‌رو سازد ، روشن مىشود كه تهيهء يك چاپ انتقادى ، براى بررسى مسائل بىحدوحصر و درهم‌پيچيده‌اى كه شاهنامه و آفرينندهء آن را دربرگرفته ، از ضرورىترين تكاليفى است كه اصولا ايران‌شناسى در پيش دارد و ترديدى نيست كه اين كار از عهدهء يك فرد خارج و وسعت فوق العادهء دامنهء آن مستلزم اشتراك مساعى يك گروه است . از اين‌رو ، جاى نهايت خوش‌وقتى است كه دانشمندان شوروى اكنون به كفايت اين مهم همت گماشته‌اند 50 . در تهيهء اين متن انتقادى لغت‌نامهء فوق العاده باارزش فريتس ولف كمك گران‌بهايى خواهد بود . بديهى است كه ناگزير بايد از قديم‌ترين نسخه‌ها استعانت كرد و خود را از قيد نظريات فئودالى حمد اللّه قزوينى ( 735 ه ) و هيئت « بايسنقرى » ( 829 ه ) آزاد ساخت ؛ به ويژه كه هيئت اخير بالاخص ناچار بوده كه موافق ذوق و توقعات ولىنعمت خود ، كه از هوشى سرشار هم برخوردار بوده ، عمل كند . ترديدى نيست كه در هردو مورد ، به دو تعقل ، به كليهء نسخه‌هايى كه به وسيلهء شاعران ترتيب داده شده بود به نظر واحدى نگريسته‌اند .\r\nداستان شاهنامه ، كه برحسب شرح‌حال شاهان مورد بحث به پنجاه بخش مفصل و مختصر تقسيم شده ، ناظر بر يك حماسهء بنى نوع بشر و جلوه‌گاه آن تاريخ ايران است . اين داستان از نخستين پادشاهان اساطيرى آغاز مىشود و با برافتادن سامانيان پايان مىيابد . هرچه پيش‌تر رويم ، بهتر آشكار مىشود كه شاعر با چه دقتى به مآخذ خود پاىبند است و بعضا به چه جزئيات شگفت‌آورى پرداخته است ، بدون آن‌كه عنان در كف تخيلات و نظريات شخصى نهد . نخستين پادشاهان اساطيرى و افسانه‌اى متعلق به سازمان ابتدايى جامعهء هند و ايرانى هستند ؛ ولى ، كيانيان را بايد از يك دورهء بعدى كاملا ايرانى دانست . اين دوره با برپا شدن يك رژيم پادشاهى در ميان آريانژادانى كه به خاور ايران كوچ كرده‌اند ( در سدهء نهم ق م ) آغاز و با برآمدن زرتشت پايان مىيابد . از نام‌ها پادشاهان تا منوچهر مىتوان در اوستا نشان يافت ، و از آن‌جا به بعد به علت وارد شدن افسانه‌اى دربارهء شاه‌زادگان سيستان و زابلستان 51 ، در اين سلسله منظومات تحولى پديد مىآيد . پهلوانان ، يعنى زال و رستم و اسفنديار ، محور اصلى روىدادهاى مفصلى مىشوند ، درحالىكه كيانيان ، كه ظاهرا در اصل رؤساى قبيله‌هايى در خاور ايران بوده‌اند ، همگى نقش‌هايى در درجهء دوم اهميت ايفا مىكنند . در برابر آنان افراسياب در رأس تورانيان قرار دارد . حماسه ، پس از داراب و داراى ، به توصيف اسكندر\r\n\r\n","description":"","footnote":"","page_name":" 230 ","page_number":240},
  {"content":"\r\n\r\nمىپردازد . فردوسى اين عنصر بيگانه را هم كه ابتدا دشمن است ، به پيروى از كاليستنس دروغين « 1 » ، با سيمايى دوستانه‌تر جلوه‌گر مىسازد و حال آن‌كه اين خداىنامهء هواخواه ساسانيان از اشكانيان ، جز نام‌هاى آنان ، ذكرى به ميان نمىآورد . فردوسى از دولت يونانى باكترا اطلاعى ندارد و روزگار اشكانيان را ، به عنوان يك دورهء هرج‌ومرج ، طى چند ده بيت ، خلاصه مىكند . پس از آن ، طى 28 فصل ، به شرح عهد ساسانيان مىپردازد . اين فصول ، در عين اين‌كه عارى از دقايق تاريخى نيست ، آكنده از افسانه‌هاى عاميانه است . بنابراين ، عقيدهء پاره‌اى از منتقدان مبنى بر اين‌كه اين بخش از كتاب فقط مشتمل بر ذكر روىدادهاى تاريخى به شعر بوده ، از اين‌رو ، ارزش چندانى ندارد و درست نيست . سخنان و نامه‌هاى پادشاهان و بزرگان آميخته با نصايح و حكم است و اين نوع خاصى از آثار ادبى است كه در ادبيات فارسى كهن نيز مطلوب بوده و در صدر اسلام به ادبيات عرب راه يافت . اين گفته‌ها ، كه بىشك قسمتى از آن در مآخذ شاهنامه نيز آمده ، متناوبا جايگزين شرح روىدادهاى تاريخى مىشود تا كمبود اين‌ها را جبران كند . در اين معنى كه ايران كهن در شاهنامه تاريخ دوران‌هاى گذشتهء خود را مىديد حقيقتى ريشه‌دار نهفته است ، منتها ، بايد از هرگونه داورى سطحى كه بدون ژرف‌انديشى در اصل تاريخ‌نگارى باشد پرهيز جست . شاهنامه واقعا سند تاريخى باارزشى است كه سنت‌هاى گذشته را با نهايت امانت حفظ كرده و با وجود همهء خيال‌پردازىها و مجازهايى كه در آن به كار رفته ، « از حقايقى پرده برمىدارد كه نه تنها براى تاريخ بلكه هم‌چنين براى سرآغاز تاريخ و بررسى جوامع ابتدايى بشرى » حائز اهميت است و اوضاع اجتماعى و طرز زندگى در روزگار ساسانيان و پاره‌اى از نكات تاريخى را ، بهتر از همهء منابع تازى و غير آن ، روشن مىسازد 52 . البته ، شرط اين است كه بتوان اين كتاب فوق العاده\r\n\r\n\r\n","description":"","footnote":"\r\n( 1 ) .  Kallisthenes  ، مورخ يونانى متولد حوالى 370 و مقتول به سال 327 ق م . وى برادرزاده ( يا خواهرزاده ) و شاگرد ارسطو بود . در لشكركشى اسكندر مقدونى به ايران به عنوان وقايع‌نگار دربار به همراه او بود . با آنكه از مداحان و متملقان اسكندر بود به مخالفت با او برخاست و اسكندر كه تصور مىكرد در توطئه‌اى بر ضد او دست داشته فرمان به قتلش داد .\r\nكاليستنس من‌جمله تاريخى متضمن ستايش اسكندر نوشته كه ارتباطى با اسكندرنامه  ( Alexanderroman )  ندارد .\r\nمنشأ اين اسكندرنامه ( كه ظاهرا اساس اسكندرنامهء معروف فارسى است ) دلاورىها و فتوحات چشم‌گير اسكندر است كه پس از مرگ او موجد افسانه‌ها و داستان‌هاى پر از شاخ‌وبرگى گشت . قسمت اعظم اين افسانه‌ها در داستانى گرد آمده كه تقريبا به سال سيصد بعد از ميلاد تدوين و به كاليستنس منسوب گشته ، و حال آن‌كه مطلقا ارتباطى با او ندارد . به اين جهت مؤلف اين داستان را كاليستنس دروغين  ( Pseudokallis thenes )  مىنامند . اين داستان شامل مقدار زيادى اخبار تاريخى تحريف‌شده‌اى است كه با مضامين افسانه‌اى يونانى و شرقى درآميخته است . مأخوذ از  Lixikon der Weltliteratur  ، ج 1 ، و  Brockhaus Enzyklopadie  و نيز - يشت‌ها 2 ، ص 286 ، پانويس 2 .\r\n","page_name":" 231 ","page_number":241},
  {"content":"\r\n\r\nباارزش را به درستى خواند و به نكاتش پى برد . فقط با به كار بردن روش‌هاى جديد كه در آن شرايط اجتماعى و اقتصادى مورد توجه قرار مىگيرد روشن مىشود كه گذشتگان ، هنگامى كه شاهنامه را يك كتاب تاريخ قلمداد مىكردند ، چه حقيقت پرمغزى را ندانسته بيان مىكردند .\r\nطبيعى است كه ، با وجود تسلسل زمانى رويدادها و با وجود انديشهء واحدى كه بر سراسر كتاب حكم‌فرماست ، بخش‌هاى آن نمىتواند مانند يك رمان با يكديگر وابستگى كامل داشته باشد ؛ از آن‌رو كه شاهنامه ، در حقيقت ، « سلسلهء عظيمى از وقايع مستقل است كه به ترتيب تاريخ وقوع مرتب گشته است . » وابستگى ظاهرى اين وقايع همواره به وسيلهء عباراتى در آغاز و پايان مطلب و هنگام تغيير آن و نيز با آوردن توصيفات شاعرانهء ثابت و به كار بردن مبالغات و تعبيرات كهنه حفظ مىشود كه همگى ميراثى از سنت ادبى يك شيوهء داستان‌سرايى است كه مدت‌ها پيش از آن پرورش و تكامل يافته بود 53 . ولى ، دقايق ديگرى نيز هست كه به اين انبوه عظيم شعر يگانگى مىبخشد و آن عبارت از سه انديشهء اصلى از معنويات ايران باستان است : پيكار ميان نيكى و بدى و پيروزى نهايى نيكى . اين معنى ، كه در ثنويت مذهبى اورمزد - اهريمن نيز تجلى كرده و از همان اول نتيجهء جنگ بسيار كهن ميان ايران و توران را ( كه منشأ آن ، چنان‌كه پيداست ، مبارزهء بين برزگر ساكن در مزرعه و شبان چادرنشين است ) تعيين مىكند ، چون رشته‌اى در قسمت اعظم حماسه امتداد دارد . ديگر ضرورت حتمى يك وارث قانونى است ، زيرا تنها به وسيلهء اين وراثت قانونى است كه شاه « فر » ( به معناى فروغ ايزدى ) را به دست مىآورد ( شاه نيك جزئى از ايمان ملت است ! ) 54 و ، بالاخره ، برداشت صرفا فئودالى كه تيول‌دار از مفاهيم شرف ، وفادراى و وظيفه‌شناسى مطلق نسبت به مخدوم دارد . البته ، اين همه مانع از آن نيست كه قهرمان ، گاهى ، به مناسبتى ، تحت تأثير يك خشم شديد و آنى ، در برابر فرمان‌رواى خود گردن برافراشته و حتى با وى به عناد پردازد . لزوم معاملهء به مثل و انتقام انگيزهء اصلى كليهء ماجراهاى جنگى است كه سراسر شاهنامه آكنده از آن است ، ولى بايد افزود كه ، همان‌طور كه در دوران اساطيرى كين‌خواهى رهبر ماجراهاست ، در روزگار ساسانيان ، دادگرى بر ديگر مسائل مقدم است .\r\nبه اقتضاى خصوصيتى كه حماسهء قهرمانى دارد ، بخش عمدهء آن را جنگ‌ها و نبردها اشغال مىكند و همين گوناگونى توصيف صحنه‌هاست كه ضمن آن فردوسى استادى خود را به منصهء ظهور مىرساند . قهرمانان اساطيرى از نيروهاى فوق انسانى برخوردارند ( رستم كه پهلوان اصلى است به قد و قامت غولى را ماند ) و ديگر از حد طبيعى برترند . مبارزات غالبا به‌صورت\r\n\r\n","description":"","footnote":"","page_name":" 232 ","page_number":242},
  {"content":"\r\n\r\nجنگ‌هاى تن‌به‌تن درمىآيد . نقطهء مقابل كارزارها جشن‌ها و سرورها ، و مقدم بر همه ، ضيافت‌ها و نوشخوارىهاست كه ، غالبا ، چنان‌كه درخور پهلوانان است ، از حد اعتدال خارج مىشود . هنگام صلح ، دلاورى و چالاكى در صحنه‌هاى شكار به منصهء ظهور مىرسد . از نظرگاه نمايشى ، واقعهء دل‌خراش رستم و سهراب ، كه موضوع آن نبرد پدر و پسر است ، مقام اول را حائز مىشود . توصيف معاشقات نسبتا كم است ، مگر در مواردى كه شدت آن ، هم از لحاظ احساسات و هم از جهات ديگر ، به حد اعلا رسيده باشد ؛ زيرا زن ، نه از لحاظ نيروهاى مغزى و نه از لحاظ دلاورى ، واماندهء مرد نيست . پاك‌دامنى تعرض‌ناپذير زنان ، نمونه است .\r\nصحنه‌هاى عاشقانه و تغزلاتى كه در حماسهء پهلوانى فردوسى گنجانده شده به آن جنبهء رمانتيك مىبخشد ( بقية البقاياى چند شعر غنايى مستقل منسوب به فردوسى نيز به‌جاى مانده ، ولى اصالت آن ، خواه‌ناخواه ، مورد ترديد قرار مىگيرد ) 55 . بديهى است كه ارزش هنرى ابيات ، از لحاظ ايجاد محيط معنوى متناسب با موضوع ، در همه‌جا يكسان نيست و جز اين هم نمىتوانست باشد ؛ زيرا ، در اين درياى بىكران شعر ، تسلط و تبحر در همهء زمينه‌هاى ادبى مستلزم نيرويى ما فوق انسانى مىبود . با اين همه ، حقيقتى مسلم است كه در پهنهء گيتى هيچ ملت ديگرى داراى يك چنين حماسهء باعظمتى نيست كه مشتمل بر تمام سنت‌هاى تاريخى وى ، از دوران تاريك اساطيرى تا اواسط سدهء هفتم ، باشد .\r\nآنچه راجع به اوضاع و احوال گفته مىشود و توصيفاتى كه به عمل مىآيد ، از لحاظ زمان ، با دوره‌هاى مورد بحث مطابق نيست 56 و ، از ديدگاه جغرافيايى و نژادشناسى ، اصولا واقعيتى نداشته كاملا تخيلى است ، زيرا مآخذ آن معارف و تصورات آن روز است . بدين ترتيب ، توران ، دشمن موروثى ايران ، با سرزمين‌هاى ترك‌نشين امروز منطبق مىشود 57 كه ساسانيان هم حوالى سال 628 با آن در كشمكش بوده‌اند . با اين همه ، پتىسين جغرافياى فردوسى را ، هم در بخش‌هاى افسانه‌اى و هم در قسمت‌هاى « تاريخى » ، دست‌كم تا آن‌جا كه مربوط به ايران خاورى و آسياى مركزى است ، صحيح مىداند 58 . فردوسى ، از يك سو ، زادهء يك خانوادهء اشرافى مغرور ، و از سوى ديگر ، يك دهقان ( خرده مالك ) بسيار كوچك و منسوب به طبقه‌اى از كشاورزان است كه در آن اوان در حال برافتادن بود . نتيجهء مستقيم اين معنى دوگونگى و تضاد در طرز تفكر و ادراك اوست . مبناهايى كه تمامى شاهنامه بر آن استوار است عبارت است از عشق به ايران ، به دوران باستانى و تاريخ آن ، به نظامى فئودالى آن ، به شهسوارى عنان‌گسيخته و دلاورانهء آن و درعين‌حال عشق به يك ايران برخوردار از قدرتى عظيم و\r\n\r\n","description":"","footnote":"","page_name":" 233 ","page_number":243},
  {"content":"\r\n\r\nمتمركز در دست شاه كه بتواند از خرده دهقانان در برابر آزمندى ارضانشدنى بزرگان حمايت كند . همهء اين نغمه‌سرايىها از طرف يك دهقان امرى كاملا طبيعى است . وى از برزگرى تجليل مىكند ، ولى به پيشه‌ورى چندان توجهى ندارد ؛ مع هذا ، اين مالك محافظه‌كار نمىتواند كوشش مداوم طبقهء كارگر را براى پيش‌رفت ناديده بگيرد 59 . پهلوانان شاهنامه نيز مظاهرى از ايرانيان اصيل‌اند ، هرچند كه به‌صورت كمال مطلوب نمايش داده مىشوند : آنان به نشاط و بىغمى ، لاف‌زنى و پرگويى متصف و از شهامت برخوردارند . فردوسى به تازيان ارادتى نمىورزد ، بدون آن‌كه اين معنى به مبانى مذهبى وى كه رنگ تشيع دارد خللى وارد آورد .\r\nاصل ثنويت را از مآخذ خود حذف نمىكند ؛ ولى ، در مواردى كه ممكن است احساسات خوانندهء مسلمان جريحه‌دار گردد عنان سخن باز مىكشد . البته ، احساس غرورى كه فردوسى از آيين ايران باستان داشت از مباهات وى به گذشتهء ايران قابل تفكيك نبود . وى ، به عنوان يك مسلمان ، ناگزير مىبايست از آشكار ساختن تناقض پاره‌اى از دقايق اين دو آيين بپرهيزد و از اين‌كه وى به پيروى نهانى از آيين مغان متهم نگشته مىتوان استنباط كرد كه ، در آن روزگاران ، احساس غرورى كه ، از يك سو ، جنبهء سياسى و ميهن‌پرستى ، و از سوى ديگر ، جنبهء دينى و ميهن‌پرستى داشته باشد امرى عادى بوده است . علاوه‌بر آن ، گرونه باوم 60 اشاره مىكند كه شاعر از رويدادهايى كه به توصيف آن مىپردازد استنتاجات كلى نمىكند و حقايق را چنان تفسير نمىكند كه بتوان در همهء موارد از آنها نتيجهء واحدى گرفت . فردوسى در داورىهاى خود نسبت به گذشته وحدت‌نظر ندارد ، زيرا اين ستايشگر گذشتهء ايران ، در عين حال ، مسلمان است . وى تضاد اين دو ديدگاه را با مختصر تحسرى مىپوشاند كه ناشى از عقيدهء او مبنى بر اين است كه تحولات همواره به نابه‌سامانى و بدى منجر مىشود . لكن ، توصيف واقعى روىدادها به وسيلهء فردوسى ، بدون تفسير و تعبير و فقدان مبنايى واحد براى نتيجه‌گيرى از آنها ، خود فوزى عظيم است ؛ زيرا ، بر اثر همين كيفيت است كه هر عصرى مىتواند خود را در گذشته بازيابد ، و بدين ترتيب ، آن را زنده نگه دارد . و چون شاعر اهتمامى در اخذ نتيجهء واحدى ندارد كتابش به همهء ايرانيان تعلق يافت و در تقويت و تحكيم احساسات ملى آنان تأثيرى به‌سزا كرد و اين همان هدف نهايى است كه مطمح نظر خود شاعر بوده است .\r\nكهنگى زبان شاهنامه متناسب با زمان وقوع رويدادهاست ، چنان‌كه اين معنى از مقايسهء آن با اشعار غنايى معاصر وى ، من‌جمله آنچه به فردوسى نسبت داده مىشود ، آشكار مىگردد .\r\n\r\n","description":"","footnote":"","page_name":" 234 ","page_number":244},
  {"content":"\r\n\r\nفردوسى هم ، مانند دقيقى ، در حماسه ، دنبالهء سنت عاميانه و ادبى ، هردو ، را گرفته است . به كار بردن بحر متقارب « 1 » خود گواهى بر اين معنى است . هرچند كه اين بحر ، روىهم‌رفته ، به نيكوترين وجهى با ذوق ايرانى سازگار است ؛ ولى ، تسلسل ثابت هجاها ( ؟ ؟ ؟ - - ) در آن ، چنان‌كه بايد ، امكانات زيادى براى انتخاب نامحدود لغات ( من‌جمله اسامى خاص ) به دست نمىدهد .\r\nايجاز ( كه در تمام موارد رعايت نمىشود ) ، خيال‌پردازى شاعرانه ، سادگى و عدم تكلف از خصايص اصلى سبك شاهنامه است ، و برعكس مبالغاتى كه در آن به چشم مىخورد ، نمونهء بارزى از صنايع ادبى آثار شرقى است . اهميت شاهنامه فوق العاده زياد است . دربارهء ارزش آن ، از لحاظ برانگيختن احساسات ميهنى ايرانيان ، پيش از اين سخن رفت و هرچه بر آن تكيه شود كم است . شاعر ، با توصيف گذشته‌اى چنين پرافتخار ، هم‌ميهنان را به احياى اين مجد و عظمت مىخواند . او خواستار جنب‌وجوش است و بدين وسيله دارويى بر ضد تسليم و ترك نفس تصوف كه در حال رشد است تجويز مىكند .\r\nهر زمان كه ملت ايران مىبايست بر پريشانى و انقياد چيره گردد از اين آواى نيروبخش الهام مىگرفت . بىمناسبت نيست كه در اين‌جا از اهميت ادبى شاهنامه نيز سخنى به اختصار گفته شود . فردوسى همواره از منتها درجه تحسين و ستايش برخوردار بوده و مكرر مورد تقليد قرار گرفته است . چنان‌كه گفته مىشود ، مقارن اواخر سدهء 5 ه / 11 م و اوايل سدهء بعد ، نوعى ارتجاع بر ضد اين حماسهء پهلوانى فردوسى مشهود گشت . لااقل ، اين تأويلى است كه مينوى 61 از براى داستان عاشقانهء يوسف و زليخاى « طغانشاهى » مىكند كه متضمن لعن و طعنى نسبت به پهلوانان ماقبل اسلامى ايران است و نكته‌گيرى معزى مديحه‌سرا وى را در اين عقيده راسخ‌تر مىسازد . ولى ، به فرض هم كه اين موضوع حقيقت داشته باشد ، لغزشى كاملا ناچيز بيش نيست .\r\n\r\nحماسه‌هاى پيرامون شاهنامه\r\nالف ) پهلوانى - حماسى ( گرشاسپ‌نامهء اسدى )\r\nب ) نيمه تاريخى ، دينى و تاريخى\r\nج ) تلخيص‌هاى شاهنامه ، ترجمه‌ها ، اقتباس‌ها و نظاير آن\r\n\r\n\r\n","description":"","footnote":"\r\n( 1 ) . - ص 225 .\r\n","page_name":" 235 ","page_number":245},
  {"content":"\r\n\r\nهم‌چنان‌كه دسته‌اى از شاعران باستانى يونان « 1 » به دور هومر گرد آمدند ، پيرامون شاهنامه نيز ، از ديرباز تا به امروز ، انبوهى از حماسه‌هاى گوناگون پديد آمده است . اين حماسه‌ها ، برحسب مضامين خود ، به دو دسته تقسيم مىشود : حماسه‌هاى ثانوى ( رمان‌هاى پرماجراى شهسوارى ) و حماسه‌هاى تاريخى كه ، هردو ، از نظر صورى ، زير سلطهء وزن شعر ، و از آن هم بيش‌تر ، شيوهء بيان شاهنامه قرار دارد . حماسه‌هاى تاريخى غالبا از لحاظ تاريخ وقوع روىدادها پر از اشتباهات فاحش است ( مثلا صبا در اوايل سدهء نوزده ) ، لكن همهء اين حماسه‌ها ، اعم از اين‌كه شهسوارى ، تاريخى يا دينى باشد ، مورد توجه ذبيح اللّه صفا 62 قرار دارد . ماريان موله ، كه من در اين‌جا با سپاس‌گزارى مقدم بر همه به گفته‌هاى او تأسى مىجويم ، درست دريافته كه ديگر نمىتوان به نظريات و داورىهاى قديمى كفايت كرد و به ادامه‌دهندگان روش فردوسى ، كه حلقهء بزرگى در سلسلهء روىدادهاى ادبى به شمار مىروند ، و به همين دليل هم پديده‌هايى اتفاقى نيستند به ديدهء تحقير نگريست و توجه كافى بدان مبذول نداشت . يك دسته از حماسه‌هاى ثانوى ( كه از برشمردن همهء آنها خوددارى مىكنم ) در سدهء 6 - 5 ه شكفتن گرفت . كهن‌ترين آنها من‌جمله گرشاسپ‌نامه ، برزونامه ، بهمن‌نامه و كوش‌نامه است و همگى اواخر سدهء 5 ه نگارش يافته است . ظاهرا فرامرزنامه نيز تقريبا از همين زمان است .\r\nجهانگيرنامه ( به گفتهء صفا ، تأليف قاسم مادح ، از مردم هرات ) 63 ، كه جنبهء دينى آن بسيار قوى است ، در مدت زمان بين جنگ‌هاى صليبى و تركتازى مغولان نگارش يافته و سام‌نامه از دوران تيموريان است . بعضى از قسمت‌هاى اين كتاب سرقات ادبى بىشرمانه‌اى از هما و همايون خواجو است « 2 » و ، به عقيدهء صفا ، اين كتاب اصولا اثرى از خود خواجو است ( ؟ ) . وانگهى ، اين اثر هرچند كه در بحر متقارب است بيش‌تر يك رمان دربارى است تا يك حماسه 64 . البته ، تنها سام‌نامه نيست كه از آن تحريرهاى متفاوتى در دست است ؛ بلكه ، عمدهء حماسه‌هايى كه در اين‌جا از آنها سخن به ميان است چنين است . مفصل‌ترين آنها برزونامه از سدهء 6 - 5 ه و مشتمل بر 65000 بيت است . مختصات عمومى اين حماسه‌ها بدين شرح است : هدف حماسه‌هاى\r\n\r\n\r\n","description":"","footnote":"\r\n( 1 ) . گروهى از شاعران حماسه‌سراى يونان باستان ، كمى پس از هومر ، مضامين افسانه‌هاى اساطيرى و قهرمانى او را به نظم آوردند . اين حماسه‌ها را بعدا به‌هم پيوسته از آن يك « مجموعهء حماسى »  ( epischer Kyklos )  ساختند . راپسودها ( - پانويس ص 197 ) اين اشعار را همراه با حماسه‌هاى هومر ( و غالبا همه را به نام او ) مىخواندند . اين شاعران را بدين مناسبت  Kykliker  يا  Zykliker  مىنامند و مؤلف باز ، به شيوهء معهود ، شاعران ايرانى مورد بحث را به اين‌ها تشبيه كرده است . نقل به تلخيص  Sachworterbuch der Literatur  .\r\n( 2 ) . - « مغولان ، مديحه‌سرايان دربارهاى كوچك » .\r\n","page_name":" 236 ","page_number":246},
  {"content":"\r\n\r\nثانوى ، كه مؤلفانشان غالبا ناشناس‌اند شاهنامهء فردوسى است كه ، به هيچ‌وجه ، ادعايى در جمع‌آورى تمامى سنتهاى ملى نداشته ؛ بلكه ، مقدم بر هرچيز ، ديگران را به اين كار برانگيخته است 65 . ولى ، در اين‌جا ، يك تفاوت اساسى وجود دارد : هرچند مؤلفان حماسه‌هاى بعد از فردوسى به توصيف و تشريح مضامين اساطيرى ايران مىپردازند ، ولى از ذكر گذشتهء باعظمت ايران چون فردوسى به وجد و سرور نمىآيند . همّ آنان مصروف به سرگرم كردن خواننده با بيان ماجراهاى باورنكردنى گوناگونى است كه هربار پهلوان مورد بحث با آن مواجه مىشود .\r\nاين پهلوان هميشه به قامت از همه مهتر است و هيچ‌كس ديگر به قد و قامت و اندام با وى برابر نيست ( فىالمثل گشتاسپ اسدى از رستم هم بلندبالاتر است ) . پيروزىهاى سهل الوصول و پىدرپى پهلوان ، كه از همان آغاز مسلم است ، جنبهء شاعرانهء حماسه را سست مىكند . به استثناى كوش‌نامه همه حماسه‌هايى پيوسته در مدح پهلوانان سيستان است و جاى شگفتى هم نيست ، زيرا اصل افسانهء پهلوانى شاهنامه همان ساگاى « 1 » سيستان است . كليهء قهرمانان طى جريانات درهم‌پيچيدهء بعدى افسانه‌ها خود را از خويشاوندان رستم معرفى مىكنند ؛ زيرا ، در اين آثار ، لازمهء پهلوانى خويشاوندى با رستم است . پهلوانان اين حماسه‌ها ، كه از گرشاسپ‌نامه شروع مىشود عموما ، طبق يك نمونهء ثابت ، راه ديار پهناور بيگانه را در پيش مىگيرند كه غالبا هندوستان و به سوى « باختر » است و اين‌جا فرصت‌هاى بىشمارى براى ابراز دلاورى مىيابند . اين‌جاست كه محيط آبستن بروز معجزات و افسون‌هاست و اين جاست كه زاهدان ( برهمنان ) دربارهء معماى جهان و هستى در بحث و جدال‌اند . و اين همان چارچوب رمان اسكندر ، تأليف كاليستنس دروغين « 2 » ، است . نفوذ كاليستنس دروغين ، كه فردوسى ( و بىشك اسلاف وى ) را مخصوصا در مورد شخص اسكندر متأثر ساخته بود ، در حماسه‌هاى ثانوى ، دامنه‌اى وسيع‌تر دارد ، و چنان‌كه ماسه 66 ثابت كرده ، در گرشاسپ‌نامه از همه بيش‌تر است . فرامرزنامه خود صراحتا به اين معنى معترف است . مضمون ديگرى كه در كليهء حماسه‌هاى ثانوى آمده جنگ تن‌به‌تن پدر و پسرى است كه يكديگر را نمىشناسند .\r\nالبته ، وجه امتياز متانت فوق العادهء فردوسى در اين است كه اين مبارزه فقط در شاهنامه پايان غم‌انگيزى دارد . در داستان‌هاى فردوسى ، به اسلام اشاره‌اى نمىشود . البته ، از آيين زرتشتى در پاره‌اى ظواهر ، جاىبه‌جاى ، آثارى مشهود است ، لكن مبناى اين اشارات نيز بر توحيد است كه از نظر تعليمات اسلامى و زرتشتى هردو قابل قبول است . در گرشاسپ‌نامه و بهمن‌نامه\r\n\r\n\r\n","description":"","footnote":"\r\n( 1 ) . - پانويس ص 222 .\r\n( 2 ) .  Pseudokallis thenes  ( - پانويس ص 231 ) .\r\n","page_name":" 237 ","page_number":247},
  {"content":"\r\n\r\nنيز كه كهن‌ترين حماسه‌هاست همين رويه به كار رفته ؛ درحالىكه ، در حماسه‌هاى متأخر ، جنبه‌هاى دينى قوت مىگيرد . مجاهدان دينى جانشين پهلوانان مىشوند تا اين‌كه در جهانگيرنامه كه سخت تازىمآب است ، اسلام رنگ تعصب به خود مىگيرد . آخرين سالك اين طريق خاوران‌نامه 67 است كه در آن - چون پيروزى تشيع صفوى در پيش بود - سنت حماسى دستخوش تشيع مىگردد و امام على ( ع ) جانشين پهلوان اصلى مىشود . گرشاسپ‌نامه و كوش‌نامه به پاره‌اى كيفيات خاص ممتاز است كه در اولى گرايش شديد به اندرز ( و از اين روست كه معمولا اسدى را حكيم مىخوانند ) و در ديگرى اين معنى است كه ، در آن ، نبرد عنصر اصلى نبوده ، محرك اصلى واقعهء داستان اعتقاد به وراثت قانونى است . اهميت حماسه‌هاى شهسوارى در اين بود كه اين‌ها زبان حال عصرى بودند كه شهسوارى در حال افول قطعى بود . پژوهش دربارهء اساطير و استقصاى بيش‌تر در افسانه‌هاى ايرانى دورنماى اميدبخشى در پيش دارد . بر نظريات گذشته ، مبنى بر اين‌كه همهء اين‌ها خيال‌بافىهاى پوچى بيش نيست ، نمىتوان تا اين حد صحه گذارد . كافى است كه به گرشاسپ‌نامه اشاره شود كه ميان آن و ساير حماسه‌ها از اين لحاظ اختلافى اساسى موجود نيست . در پايان ، لازم مىدانم فقط اشاره كنم كه بعضى از اين حماسه‌هاى ثانوى تا حدى جنبهء ادبيات عاميانه دارد .\r\nبا اطلاعاتى كه فعلا داريم و تا سندى به دست نيامده كه طبق آن بتوان شهريارنامه را به فرخى « 1 » نسبت داد ، نزديك‌ترين شاعر به زمان تأليف شاهنامه ابو منصور على بن احمد اسدى ( متولد تقريبا اوايل دههء دوم سدهء يازده در طوس ) است كه زندگى و اهميت او را چايكين 68 با روش علمى روشن ساخته است . اين نظر را كه دو اسدى وجود داشته‌اند كه پدر و پسر بوده‌اند بديع الزمان بشرويه‌اى « 2 » 69 ساختگى و مردود مىداند . مؤلف حماسهء پهلوانى گرشاسپ‌نامه ( نه هزار بيت ) و قديم‌ترين فرهنگ فارسى به دست مانده ( كتاب لغت فرس ) را نمىتوان غير از سرايندهء چند قصيدهء مناظره ( مناظرات ) دانست - كه در نوع خود كهن‌ترين شواهد در شعر فارسى است - و اين همان نظريه‌اى است كه امروزه قبول عامه دارد . حماسهء گرشاسپ‌نامه را اسدى در سال‌هاى 8 - 456 ه به نام ابودلف ، اميرى در نخجوان ، در ماوراى قفقاز ، پرداخته است و معلوم نيست كه وى چه مدت ، در آن‌جا ، دور از زادگاه خود ، طوس ، به سر برده است .\r\nپس از سال 1072 م ، از محل اقامتش ، كه معلوم نيست كجا بوده ، به‌طور موقت به آنى « 3 » رفت و\r\n\r\n\r\n","description":"","footnote":"\r\n( 1 ) . - « دورهء غزنويان ، مداحان محمود و جانشينان او » ، ص 218 .\r\n( 2 ) . مقصود شادروان فروزانفر است .\r\n( 3 ) . از پايتخت‌هاى قديم ارمنستان .\r\n","page_name":" 238 ","page_number":248},
  {"content":"\r\n\r\nتقريبا ، در اواخر دههء هشتم سدهء يازده و به گفتهء رضا قلى خان به سال 465 ه 69 الف ، درگذشت .\r\nاسدى ، به جهات مختلف ، توجه ما را به خود جلب مىكند : از آن‌جا كه وى ، در فرهنگ خود ، مقدار معتنابهى از آثار شاعران معاصر خويش را كه ديوان‌هايشان در دورهء او متداول بوده نقل مىكند امكانى براى استقصا در بدايت ادبيات فارسى درى در دسترس مورخان ادبى مىگذارد كه تاكنون در نوع خود متفرد است ، و به وسيلهء آن ، مىتوان بررسىهايى عميق‌تر از آنچه به كمك قديم‌ترين تذكره‌ها ميسر است به عمل آورد . هنر خطاطى وى با استنساخ يكى از آثار كهن و باارزش فارسى درى آغاز مىشود « 1 » . اسدى مناظره را وارد نظم فارسى درى كرد و ، در نتيجه ، يكى از انواع قديمى و بومى شعر احيا شد ، و بالاخره ، خدمت ديگر گرشاسپ‌نامه ، كه حائز اهميت كم‌ترى نيست ، اين است كه ، گذشته از آن‌كه در نگارش حماسه‌هاى ثانوى فتح باب مىكند ، در همان جهت حماسهء رزمى پيش مىرود و آخرين رهرو مسيرى است كه دقيقى و فردوسى و متقدمين آنان در آن گام نهاده بودند ، و به اين واسطه ، وجوه اشتراك بسيارى با فردوسى دارد - قصهء پوچ خويشاوندى اسدى آفرينندهء بزرگ شاهنامه مبنايى جز اين شباهت ادبى آثار آنها ندارد - ، با اين همه اسدى بنفسه نيز داراى اختصاصاتى است . مآخذ گرشاسپ‌نامهء اسدى منقولات شفاهى سيستان است ؛ ولى ، علاوه‌بر آن ، از كتاب گرشاسپ ابو المؤيد بلخى « 2 » 70 نيز سود مىجويد . مىتوان به تحقيق ثابت كرد كه اسدى هم ، عينا ، مانند فردوسى ، در برابر مأخذ خود امانت را حفظ كرده عنان به دست تخيلات نسپرده است . چنان كه خود وى در مقدمه مىگويد ، همت بر آن مقصور داشته كه بخش‌هايى را كه سرايندهء بزرگ طوس دانسته و به عمد بدان نپرداخته تكميل و قسمتى از ساگاهاى « 3 » ايرانى را ، كه در معرض خطر از دست رفتن بوده ، حفظ كند . هرچند كه روىهم‌رفته همان روش شاهنامه را در پيش گرفته شيوهء بيان و نگارشش را به هيچ‌وجه ياراى برابرى با عظمت و سادگى سرمشقى كه در پيش داشته نيست ؛ زيرا ، از يك سو ، عمدا لغاتى را به كار مىبرد كه حتى براى فردوسى هم كهنه بوده ، و از سوى ديگر ، زياد به مباحث علمى مىپردازد . بحث در مسائل علمى و دينى - تا بدان حد كه اسدى را بدين مناسبت اسد الحكما لقب داده‌اند - گرمى احساسات را خنثى مىكند . هدف‌هاى اين دو نيز كاملا با يكديگر متفاوت است : فردوسى صحنه‌هايى را مجسم مىسازد كه از لحاظ عظمت در ادبيات جهان بىنظير است ، و حال آن‌كه ، اسدى فقط به رفع\r\n\r\n\r\n","description":"","footnote":"\r\n( 1 ) . - ص 218 و بعد .\r\n( 2 ) . - ص 218 .\r\n( 3 ) . - پانويس ص 222 .\r\n","page_name":" 239 ","page_number":249},
  {"content":"\r\n\r\nنقيصه‌اى مىپردازد كه ، در حقيقت ، فقط به زعم او وجود دارد . چنان‌كه آشكار است ، فردوسى فقط به اين جهت گرشاسپ‌نامه را در اثر خود جاى نداده كه نمىخواسته از رستم دو پيكر بسازد و در اين نظر كاملا محق بوده . چنان‌كه ماركوارت و هرتسفلد هم پى برده بودند ، رستم و گرشاسپ شخصيت واحدى هستند ( ولى ، رستم مرحلهء جديدترى از تكامل افسانهء گرشاسپ را نشان مىدهد . دقيق‌تر از آن نظر موله 71 است كه مىگويد رستم هيئت جديدترى از روايت سنتى زرتشتى اين افسانه است ) .\r\nتحت نفوذ شاهنامه ، حماسه‌هاى نيمه تاريخى نيز به‌وجود آمده است . اسكندرنامه‌ها و حماسه‌هاى گوناگونى را كه دربارهء اهل بيت پيامبر ( ص ) نگارش يافته و متمايل به تشيع است و گاهى در رديف ادبيات عاميانه قرار مىگيرد جزء اين دسته مىشماريم . نظر ماسه 72 در اين مورد شايان توجه دقيق است كه مىگويد گفت‌وشنودهاى فلسفى برهمنان ( در اين مورد « زاهدان » مرادند ) منتهى به ابداع داستان‌هاى عارفانه و اندرزى در سدهء 6 ه مىگردد « 1 » . گواهى بر اين معنى اين‌كه يك‌سوم گرشاسپ‌نامه مشتمل بر اندرز است . تقريبا ، كليهء آثارى كه واقعا حماسهء تاريخى به شمار است فاقد ارزش ادبى است . پادشاهان ايران و هم‌چنين « توران » عموما شايق بودند كه نامشان در يك شاهنامه ، پادشاه‌نامه ، شاهنشاه‌نامه و كتاب‌هايى از اين قبيل جاويدان گردد 73 و حتى ، در دوران‌هاى اخير نيز ، تغييرى در اين كيفيت حاصل نشده است . شاعران ، كه همواره در پى منافع مادى بودند ، در ستايش و تحسين تا آخرين حد امكان غلو مىكردند . از اين‌روست كه براى اين انبوه حماسه‌ها حتى از نظر تاريخى نيز نمىتوان ارزش زيادى قائل بود ، تا چه رسد به اين‌كه آنها را از لحاظ تقليد لفظى و يا حتى مطالب و موضوعات شاهنامه محل اعتنا دانست . ولى ، البته ، استثناهايى هم وجود دارد : مثلا ظفرنامهء حمد اللّه قزوينى ، مشتمل بر 75000 بيت ، كه دنبالهء باارزش شاهنامه تا سال 735 ه ، يعنى تا تاريخ نگارش كتاب و نتيجهء پنجاه سال كار است ؛ نوبخت تاريخ را ، از زمان استيلاى تازيان تا به روزگاران ما ، مىنگارد . وى ، با طرد كامل كليهء واژه‌هاى تازى ، زبان حماسه را ايرانى و مبين احساسات شديد ملى خود ساخته است .\r\nبا اين همه كه گذشت ، از اهميت و تأثير شاهنامه يك از هزار نگفته‌ايم . آنچه بايد هنوز بدان اشاره شود تلخيص‌هاى منظوم و منثور و ترجمه‌هاى بىشمار ( ترجمهء عربى بندارى در اوايل سدهء 7 ه / 13 م از لحاظ متن انتقادى مهم است ) و اقتباس‌هاى شاهنامه فردوسى و انعكاس آنها\r\n\r\n\r\n","description":"","footnote":"\r\n( 1 ) . نيز - « تصوف ، شاعران رباعىسرا و عارفان بزرگ » .\r\n","page_name":" 240 ","page_number":250},
  {"content":"\r\n\r\nدر طبقات مختلف ميهن خود وى و كشورهاى هم‌سايهء آن است . داستان عشقى روسى پروسلان لازارويچ ( يعنى صرفا رستم پسر زال ) كه دوست‌داران زيادى دارد مأخوذ از شاهنامه است .\r\n\r\nمؤلفان ايرانى در ادبيات تازى ( 850 - 1000 )\r\nدر فاصلهء ميان سال‌هاى 850 و 1000 م ، بار ديگر ، گروهى بسيار از ايرانيان در ادبيات تازى ابناز شدند . بىمناسبت نيست كه ، در اين‌جا ، دست‌كم مهم‌ترين آنها را نام ببريم : محمد بخارى ( وفات : 256 ه ) و مسلم نيشابورى ( وفات : 269 ه ) كه هردو محدث بودند و مقام رهبرى داشتند . علاوه‌بر آن ، چند شخصيت مهم ادبى ديگر من‌جمله جامع العلوم عبد اللّه بن قتيبهء مروزى ( وفات : 276 ه ) و ابو حنيفهء دينورى ( وفات : 282 ه ) ؛ احمد بلاذرى « 1 » ( وفات : 279 ه ) ؛ مورخ و فقيه ، ابو جعفر طبرى ( وفات : 310 ه ) ؛ پزشك و جامع علوم عهد خود ، ابو بكر محمد بن ذكرياى رازى ( وفات : 311 يا 320 ه ) ؛ فقيه شيعى محمد بن بابويه ( وفات : 381 ه ) ؛ فرهنگ‌نويس ، اسماعيل جوهرى ( وفات : 392 ه ) ؛ مؤلّف مقامات پر از تكلف ، بديع الزمان همدانى ( وفات : 398 ه ) و جز آنها . كتاب‌هاى مفصل تاريخ ادبيات ، علاوه بر اين ، تعداد زيادى ايرانيان را نام مىبرند كه به تازى يا به دو زبان شعر مىسروده‌اند ؛ ولى ، بلاشر اشاره‌اى درست مىكند مبنى بر اين‌كه ، با شكوفا شدن « رنسانس » ايرانى ، نفوذ عميق ايرانيان بر ادبيات عرب اندك‌اندك از ميان مىرود 74 .\r\n\r\n\r\n","description":"","footnote":"\r\n( 1 ) . در دايرة المعارف فارسى عرب قيد شده .\r\n","page_name":" 241 ","page_number":251},
  {"content":"\r\n\r\n\r\nپىنوشت\r\n( 1 ) .  Barthold , Su'ub ( BII ) . 262 . \r\n( 2 ) . همان اثر ، ص 252 .\r\n( 3 ) .  Jakubovskij ( BII ) , Machmud 53 - 72 \r\n( 4 ) . چنين برمىآيد كه در زمان حاضر دانشمندان ايرانى بر آن شده‌اند كه خود به انجام اين مهم همت گمارند .\r\n( - كتاب‌نامه ذيل عنوان « طاهرى شهاب » ، « دبيرسياقى » ) ؛ ولى  Rypka , Borecky  پيش‌قدم بوده‌اند .\r\n( 5 ) س ص 282 و « سعدى » .\r\n( 5 الف ) . متولد 60 - 850  ( M . I . Zand , Sochibqiron 15 )  در رودك نزديك سمرقند .\r\n( 6 ) . عباس اقبال :  Bertel's ( Bibl . D ) , Lit . na pers . jaz . v Sr . Az . 2061  .\r\n( 6 الف ) . هم‌چنين ، به گفتهء نفيسى ، رودكى ص 554 .\r\n( 6 ب ) . راجع به قبرى كه در پنج رود نزديك رودك كشف شده س .  R . Amonov , Qabri Rudaki , Bibl .  .\r\n( 7 ) . س . سبك‌شناسى ، ج 3 ، ص 103 و بعد .\r\n( 8 ) . نظر دولتشاه ( سدهء 9 / 15 ) چنين است . وى چنين تأثيرى را كه از شعر تنها باورنكردنى مىنمايد فقط در نتيجهء همراه ساختن آن با موسيقى مىداند . نظامى عروضى باريك‌بين ( سدهء 6 ه ) از اين شعر سخت تمجيد مىكند . س يارشاطر ، شعر فارسى ، ص 103 و بعد .\r\n( 9 ) . برتلس ، همان اثر ، ص 212 .\r\n( 10 ) . محقق شدن انتساب اين داستان را به رودكى مديون نولده كه هستيم ، س لغت فرس ، اسدى ، چاپ هورن ، ص 21 . به گفتهء نفيسى ، رودكى 2 ، 594 محتملا همان مثنوى « دوران آفتاب » است كه فرهنگ جهانگيرى آن را به رودكى منسوب مىداند . سياقى در تفكيك تمامى ابيات احتمالى « سندباد » پيش‌رفت قابل توجهى كرده است ( - رودكى و سندبادنامه ، يغما 8 / 5 ، 1334 شمسى ، ص 23 - 218 و دنبالهء آن ) .\r\n( 10 الف ) . ثمرهء جشن هزارهء تولد شاعر كه در پاييز 1958 برگزار شد من‌جمله چاپ زيبايى از « ديوان » وى و هم‌چنين  \" As'ori hamasroni Rudaki \"  ( هردو به وسيلهء محقق عالىقدر تاجيكى ميرزايف ) بود كه در ستالين‌آباد تهيه شد . ديوان به خط عربى نيز چاپ شد .\r\n( 11 ) . كتاب‌نامه  ( BVIa )  ذيل عنوان  « Bertel's Pers . poez . v Buchare »  .\r\n( 12 ) .  Barthold , Su'ub . 262 . \r\n( 13 ) .  E . G . Browne , Rev . Translation  كتاب‌نامه  BVIb  ، ذيل عنوان  « Nizami Arudi »  .\r\n( 14 ) .  Zarre Ocerk ( B V ) , 58 . \r\n( 15 ) .  Bertel's , Pers . poez . v Buch . 55 et seq . \r\n\r\n","description":"","footnote":"","page_name":" 242 ","page_number":252},
  {"content":"\r\n\r\n( 15 الف ) . لكن س ص 16\r\n( 15 ب ) . س آثار براگينسكى مذكور در كتاب‌نامه  ( D ) \r\n( 16 ) .  Minorsky , Early Documents ( BVIa ) , 1 , 183 et seq  ، حدود العالم  XII  و نيز كتيبه‌هاى تنگ آزائو از سال 3 - 752  ( BSOAS 1957 , 20 , 335 et seq . )  ( اين تنگ در كوه‌هاى غربى افغانستان در پنجاه ميلى شهر چشت واقع است . فراى و گيرشمن در سال 1953 از آن عكس‌بردارى كرده‌اند . - م )\r\n( 17 ) . محمد معين در مجلهء دانشكدهء ادبيات تهران ، 2 / 2 ، 1333 شمسى ، 2 ( 2 ) ، از رساله‌اى كه ابو القاسم بن محمد سمرقندى 343 ه / 5 - 954 م راجع به عقايد حنفيه تأليف كرده به عنوان كهن‌ترين نثر فارسى درى نام مىبرد ؛ از همين مؤلف : جشن‌نامهء ابن سينا 2 ، 343 و بعد . به گفتهء اربرى ، در  Class . Pers . Lit . 32  ، دلايلى در دست است كه در نيمهء اول سدهء هشتم نيز يك نثر حماسى وجود داشته كه در توصيف قيام حمزة بن عبد اللّه عليه هارون الرشيد بوده است . ميان اسناد يافت‌شده در تورفان كه در برلين نگه‌دارى مىشود دو قطعهء ناقص با حروف مانوى شامل 27 بيت ناقص فارسى درى از « بلوهر و بوداسف » مربوط به بعد از نيمهء اول سدهء 4 ه / 10 م وجود دارد ( هنينگ مفصلا در اين‌باره بحث كرده است - مجلهء دانشكدهء ادبيات تهران 5 / 1 ، 1337 شمسى ، 1 - 9 ) .\r\n( 18 ) . در دو تحرير مختلف ، دومى ميان 976 تا پايان سدهء ده ، س .  Griaznevic - Boldyrev  در كتاب‌نامه  ( BVI 1 )  ذيل « طبرى » .\r\n( 19 ) .  Romaskevic , Pers . Tafsir ( BVIb ) 803 et seq . \r\n( 19 الف ) . س گلستان ، چاپ گركانى ، ص « نز »\r\n( 19 ب ) .  Svody , 170 , 182 \r\n( 20 ) . سبك‌شناسى ، ج 2 ، ص 24 ؛ قزوينى ، بيست مقاله ، ج 2 ، ص 4 - 202 .\r\n( 21 ) .  Krause , Al - Biruni ( BVIb ) , 14 et seq . \r\n( 22 ) .  Ates , IA 2 , 638 a . \r\n( 23 ) . به گفتهء عباس اقبال ، جشن‌نامهء ابن سينا ، 2 ، 201 و بعد « دانش مايهء . . . » صحيح‌تر است .\r\n( 24 ) . سبك‌شناسى ، ج 2 ، ص 35 و بعد .\r\n( 25 ) . عباس اقبال ، « قديم‌ترين آثار مفقود نثر فارسى » ، مجلهء شرق 103 - 93 ؛ صفا ، تاريخ ادبيات ، ج 1 ، ص 105 .\r\n( 25 الف ) . اخيرا توسط  M . - N . Osmanov , Svody ( BVIb )  عميقا بررسى شده .\r\n( 26 ) .  Rozen - Kirste  ( - كتاب‌نامه ذيل عنوان  ( Kriste \r\n( 27 ) .  Barthold - Schaeder , Zur Gesch . d . pers . Epos 152 . \r\n( 27 الف ) . عثمانف ، همان اثر ، ص 176 به بعد .\r\n( 28 ) .  Cajkin , Ferdousi 76 . \r\n\r\n","description":"","footnote":"","page_name":" 243 ","page_number":253},
  {"content":"\r\n\r\n( 29 ) .  Barthold - Schaeder 122  ( پانويس 27 )\r\n( 30 ) . بارتولد ، همان اثر ، ص 153 ؛\r\n Schaeder , War Daqiqi ZoroastrierJubil ee Volume G . Jacob 1932 ; Ritter , Daqiqi , IA , 3 , 463 b . \r\n( 31 ) .  Ritter , Firdevsi , IA 4 , 648 b et seq . \r\nاز آنچه در  GIPh 2 , 148  آمده چنين استنباط مىشود كه نولده كه از گزارش بيرونى بىاطلاع بوده ؛  Masse , Firdousi 48 . \r\n( 32 ) . ماسه ، همان اثر ، ص 50 ؛  Ritter , Daqiqi , IA 3 , 463 a et seq . \r\n( 33 ) . ريتر ، همان اثر ، ص 462 ب .\r\n( 34 ) . سبك‌شناسى ، ج 2 ، ص 24 .\r\n( 35 ) . بارتولد - شدر ( - پىنوشت 27 ) ص 143 .\r\n( 36 ) .  Bertel's , Pers . poez . v Buch . ( BVIa ) , 39 et seq . \r\n( 37 ) .\r\n Benveniste , Le texte du Draxt asurik et la versification pehlevie JA 1930 , 224 . \r\n( 38 ) . راجع به حتميت اين امر -\r\n Ritter , Firdevsi , IA , 4 , 464 a ; V . Grunebaum , Firdausi , Islam 168 , \r\nاز اين جهت مطالبى كه در صفحات بعد راجع به ذكر نشدن نام ساسانيان در شاهنامه آمده فقط به ظاهر متناقض آن به نظر مىرسد . ضمنا - شاهنامه 21 ، 31 كه بنابر لغت‌نامهء ولف تنها موردى است كه محتملا از نظر فردوسى دور مانده و از سامانيان نام برده شده است .\r\n( 39 ) .  Bertel's . Pers . poez . v Buch . ( BVIa ) , 38 , 40 . \r\n( 40 ) .\r\n Noldeke , Das iran . Nationalepos 151 ; Ritter , Firdevsi , IA 4 , 643 a et seq . \r\n( 41 ) .  Svody 188 . \r\n( 42 ) . س  V . Grunebaum , Firdausi : Islam 170 , 171 \r\n( 43 ) . مينوى ، كتاب هزارهء فردوسى ، ص 17 به بعد .\r\n( 43 الف ) لكن س ص 274 ، پانويس 38 .\r\n( 44 ) . آتش در مقالهء فوق العاده گيراى خود تحت عنوان  « Sah - name'nin yazilis tarihi »  تحرير نهايى شاهنامه را ميان 12 - 409 ه / 22 - 1019 م قرار مىدهد . تعيين اين تاريخ در به دو امر صرفا نظرى و براساس اعدادى است كه دقيقا قابل محاسبه است . بنابر مندرجات اين مقاله شاعر سال‌خورده اين تحرير را در سال 409 ه / 1019 م يا 410 ه / 1020 م به سلطان تقديم داشته ، بدون آن‌كه خود به غزنه آمده باشد .\r\nروايت مشهور رسيدن هداياى سلطان را آتش با قائل شدن تحديداتى مىپذيرد ، ولى مىگويد شاعر در -\r\n\r\n","description":"","footnote":"","page_name":" 244 ","page_number":254},
  {"content":"\r\n\r\n- اين هنگام ديگر در قيد حيات نبوده است ، زيرا در سال 411 ه / 1021 م درگذشته بود .\r\n( 45 ) .  Cajkin , Ferdousi , 83  ؛ آتش ، همان اثر ، ص 164 ( متن فرانسه ، ص 174 ) . آتش ، در همان اثر ، ص 164 و بعد و ص 174 و بعد ، با دلايلى متقن هجويات منتسب به فردوسى را اصولا رد مىكند .\r\n( 46 ) . مينوى ، كتاب هزارهء فردوسى ، ص 19 به بعد ؛ كتاب‌نامه ذيل عنوان « خيامپور ، يوسف و زليخا » ؛ كتاب‌نامه ذيل عنوان « نفيسى ،  « Le Yusuf et Zalikha \r\n( 47 ) . محمد قزوينى ، بيست مقاله ، ج 2 ، ص 2 نمىتواند ارتباطى ميان بايسنقر بن شاهرخ بن تيمور گوركان و مقدمهء مذكور بيابد .\r\n( 48 ) . نفيسى ، همان اثر ، ص 353 .\r\n( 48 الف ) . لكن س  M . N . Osmanov , UZIV 19 , 1958 , 173 ( 90 )  كه بنابر آن تقدم با ابو المؤيد بلخى ( سدهء ده ) است .\r\n( 49 ) .  Ritter , Firdevsi , IA 4 , 6441 b et seq ;  ( در متن انگليسى 644 قيد شده . - م )  Tagirdzanov 338  .\r\n( 50 ) .\r\n Novoje izdanije \" Sach - name \" Firdousi ot redakcii \" Kratkich soobscenij \" , KS 13 , 1955 , 3 - 71 . \r\n( دورهء كامل آن به اهتمام عثمانف - برتلس - نوشين در نه جلد انتشار يافته است . - م )\r\n( 51 ) . پيوند دادن نهايى ساگاهاى سيستان و زابلستان را با قسمت‌هاى اصلى سنت‌هاى ايران مرهون فردوسى هستيم . س\r\n V . Grunebaum , Firdausi : Islam 170 Hansen , Das iranische Konigsbuch , 70 - 72 ( - Sep . 8 - 10 ) \r\n( 52 ) .  Tardov , Ferdousi i Mazdak 134 et seq . \r\n( 53 ) .  Cajkin , Ferdousi 86 , 85 . \r\n( 54 ) .  Osmanov , O nar . tendencijach 42 ;  س  Ritter , Das Meer der Seele 126 . \r\n( 55 ) .  Ethe , Firdusi als Lyriker , Munchen 1872 \r\nمنبع ديگر : شفق ، فردوسىنامه ( - كتاب‌نامه ) ص 615 و بعد . عباس اقبال جعلى بودن يك بيت را ثابت مىكند ، همان اثر ، ص 478 .\r\n( 56 ) . س  V . Grunebaum , Firdausi : Islam ( BII ) , 170 , b . 1 - 2 . \r\n( 57 ) . كتاب‌نامه ذيل عنوان  « Kowalski , Les Turcs »  بنابر گفتهء برتلس در\r\n Izbranniye trudi : Istoriya persidsko - tadzhikoy literaturi \r\n، ص ؟ ؟ ؟ 200 صحيح نيست .\r\n( 58 ) . كتاب‌نامه ذيل عنوان  « Pticyn , K voprosu »  .\r\n\r\n","description":"","footnote":"","page_name":" 245 ","page_number":255},
  {"content":"\r\n\r\n( 59 ) .  Cajkin , Ferdausi 76 et seq . \r\n( 60 )\r\n V . Grunebaum , Firdausi , Islam ( BII ) , 171 , 172 , 175 et seq . \r\n( 61 ) . مينوى ، كتاب هزارهء فردوسى ، ص 24 ب ؛ صفا  ( BII )  ، تسلط ، ص 53 و بعد .\r\n( 62 ) . كتاب‌نامه ذيل عنوان « صفا ، حماسه » ، كتاب‌نامه ذيل عنوان « موله » .\r\n( 63 ) . صفا ، همان اثر ، ص 30 .\r\n( 64 ) . موله ( طى نامهء مورخ 30 آوريل 1954 ) با اشاره به\r\n WI . Ivanow , Conc . descr . Cat . , 1924 , 249 et seq . \r\nعلاوه‌بر آن س  Mole , L'epopee 384 ;  صفا ، حماسه 4 - 322 .\r\n( 65 ) .  Masse , Firdousi 263 . \r\n( 66 ) .  Masse : Mole , L'epopee 387 et seq .  س\r\n Mole , L'orthodoxie zoroastrienne , La nouv . Clio 1951 , 312 , 316 . \r\n( 67 ) . مؤلف آن مولانا محمد بن حسام ( وفات : 875 ه ) از مردم سرزمين‌هاى كوهستانى جنوب خراسان ، مردى دربارى نبوده بلكه برزگرى بوده كه حتى در مزرعه نيز شعر مىسروده . قريحهء برجسته‌اى نداشته . هم خاوران‌نامه ( عنوان صحيح اين است ، نه خاورنامه ! ) و هم قصيده‌هايش در مدح پيامبر ( ص ) و ائمه ( ع ) مطلوب عامه است . ( كريمسكى ، 3 ، ص 121 ؛ صفا ، حماسه ، ص 356 و بعد ) صفا ، همان اثر ، ص 65 - 357 : حماسه‌هاى ديگرى در همين زمينه كه عموما بعد از آن تأليف شده‌اند .\r\n( 68 ) . كتاب‌نامه ذيل عنوان  « Cajkin , Asadi »  .\r\n( 69 ) . بديع الزمان ، سخن و سخنوران ، ج 2 / 1 ، « اسدى » ، ص 94 - 89 .\r\n( 69 الف ) . برتلس طى بررسىهاى عميقى كه در  Pjatoje munazare ( Bibl . )  به عمل آورده به چند نتيجهء جالب رسيده كه اينك نقل مىشود ، اسدى از فرط ناقه طوس را ترك گفته از راه شمال ره‌سپار نخجوان شد ( 78 ) ؛ درماندگى او را وادار به استنساخ كتاب الابنيه ساخت ( همان اثر ؛ س . ص 243 ) ؛ وى دهقان و مدافع اشرافيت ايرانى در برابر گرايش به فرهنگ و تمدن تازى بود ( 79 ) ؛ ولى درعين‌حال از آن انتقاد مىكرد و نمىتوانست فساد و انحطاطش را ناديده بگيرد ( 88 ) ؛ شعوبى بود ( 78 ) ، ولى نسبت به سنن اسلام وفادار بود ( 92 ) ؛ بر اثر عدم توجه به موازين انسان‌دوستى و جلوه ندادن قهرمانان كهن به‌صورت كمال مطلوب بر خلاف سنت عمل مىكند ( 68 ) ؛ به واسطهء تكلف و تصنع در گفتار با شاهنامه فرق بسيار دارد ( 67 ) . كتاب لغت او به عنوان مطالعات مقدماتى پيوندى بسيار نزديك با حماسه‌اش دارد ( 86 ) .\r\n( 70 ) . نظر « محصل » هم در كاوه ، 1921 ، شمارهء 12 ، ص 28 چنين است  ( Cajkin , Asadi 157 )  .\r\n( 71 ) .  J . Marquart and E . Herzfeld : Mole , Rustam 269 \r\n\r\n","description":"","footnote":"","page_name":" 246 ","page_number":256},
  {"content":"\r\n\r\n( 72 ) .  Masse : Mole , L'epopee 388 et seq . \r\nهمان مؤلف ،  L'Orthodoxie  ، ص 317 ، پانويس 66 .\r\n( 73 ) . راجع به تفصيل هريك از حماسه‌هاى تاريخى - صفا ، حماسه ص 54 - 335 .\r\n( 74 ) .  Brunschwig - V . Grunebaum , Classicisme ( BII ) 347 . \r\n\r\n","description":"","footnote":"","page_name":" 247 ","page_number":257},
  {"content":"\r\n . \r\n","description":"","footnote":"","page_name":" 248 ","page_number":258},
  {"content":"\r\n\r\n\r\n5 دورهء غزنويان\r\n\r\nيمين الدوله ، سلطان محمود غزنوى\r\nدولت سامانيان ، با وجود ظواهر درخشان ، در باطن ، دستخوش نفاق و مبارزات بود 1 و ، از همين‌رو ، قربانى آزمندى سلطان محمود و ايلگ خان گشت . سلطان محمود نيز متكى به گروه مسلحى از غلامان مركب از قبايل گوناگون و هم‌چنين به داوطلبان ( غازى يا متطوع ) بود ، و بر خلاف سامانيان كه سيات صلح‌جويانه‌اى را تعقيب مىكردند ، سپاه خود را با لشكركشىهاى پىدرپى به هندوستان مشغول مىداشت و هدفش از آن ، مقدم بر الحاق اين سرزمين‌ها به كشور خود و يا ترويج صادقانهء اسلام ، يغماگرى بود . از غنايمى كه به دست مىآمد خود و سپاه و دربارش بهره‌ور مىشدند و چنانچه بخشى از آن را براى تزيين پايتخت خود صرف مىكرد ، احيانا پيشه‌وران شهرى را نيز از آن نمد كلاهى نصيب مىشد . بدين وسيله ، طبقات حاكمه و هم‌چنين سپاهيان و من‌جمله غازيان را ارضا مىكرد كه چون پيوسته در تك‌وتاب بودند فرصتى براى دسيسه‌كارى و تدارك شورش نمىيافتند . فرزانگى سلطان در زمينهء سياست به همين‌جا ختم بود . درحالىكه بار سنگين هزينهء لشكركشىها ، كه همه ساله تكرار مىشد ، بر دوش طبقهء برزگران بود ، دهقانان ايرانى ، با برنامه‌اى معين ، از صف سپاهيان و از مناصب كشورى اخراج مىشدند و جاى خود را به طبقهء تازهء « نجبا » ى ترك مىدادند كه ، در درجهء اول ، از ميان لشكريان انتخاب مىشدند . در نتيجه ، حقد و كينه بيش از پيش آشكار مىگشت ؛\r\n\r\n","description":"","footnote":"","page_name":" 249 ","page_number":259},
  {"content":"\r\n\r\nولى ، محمود موفق مىشد كه خطر معاندان را ، به دستيارى سپاهيان و مأموران ديوانى خود ، رفع كند و با آن‌كه در وسعت نظر از سامانيان برتر بود فقط قادر بود كه از وقوع حوادث ناشى از نارضايى جلوگيرى كند ، بىآن‌كه بتواند علل آن را بر طرف سازد . سياست خارجى محمود در همهء موارد يكسان نبود . از يك سو ، در امر مبارزه با ايلگ خان ، در برآوردن بزرگ‌ترين آرزوى ايرانيان با آنان ، يك‌دل بود ، و از سوى ديگر ، به محض اين‌كه پاى تقرب به خلفاى بغداد به ميان مىآمد ، كه سخت بدان علاقه‌مند بود ، در احساسات ايران‌دوستى سست مىشد .\r\nشاخص دورهء سوم حكومت وى اهتمامى است كه در پيش‌روى در آسياى مركزى و باختر ايران ، يعنى برپا كردن يك دولت معظم ايرانى ، داشت . بازتابى از اين بازپسين مرحله را مىتوان در افسانهء شورانگيز بخشش سخاوتمندانه وى به فردوسى « 1 » ديد كه كمى پيش از آن درگذشته بود . جانشينان محمود ، بر خلاف خود وى كه با اتخاذ تدابير لازم از فشار خارجى قبيله‌هاى ترك مىكاست ، از كفايت اين مهم عاجز بودند و به اين علت بود كه معدودى از تركان سلجوقى ، به سال 1040 ، كه ده سال بيش از مرگ وى نگذشته بود ، توانستند دولتى چنان معظم را ساقط سازند . آنچه از آن پس در دست است اين سلسله ماند جز بقايايى ناچيز نبود .\r\n\r\nنظر محمود نسبت به فرهنگ\r\nكاردانى و لياقت سلطان محمود در مسايل جنگى و سياسى محققا انكارپذير نيست . لكن ، اذعان بدان نبايد بر اين حقيقت پرده اندازد كه او ، بالاخص ، يكى از سخت‌ترين خودكامگان بود كه با روحيه‌اى آمرانه در كليهء امور دخالت مىكرد . وى ، كه سنىمذهب متعصب و فاتحى تمام‌عيار بود ، طبعا نمىتوانست نسبت به تشيع خوش‌بين باشد و از تعليمات اسماعيليه ، كه گرايش آن به مرام آزادىطلبى از نظر وى پوشيده نبود ، به‌درستى نفرت داشت . محمود مبالغ هنگفتى خرج تجمل‌هاى دربارى و ساختمان‌هاى گوناگون و صلهء شاعران مىكرد ، زيرا به خوبى آگاه بود كه اين بهترين وسيله براى تحكيم قدرت و افزايش محبوبيتش نزد عامهء مردم بود . بدين ترتيب بود كه نامش به عنوان بزرگ‌ترين حامى ادبيات فارسى زبان‌زد شد . گروهى انبوه از شاعران و دانشمندان به دورش گرد آمدند ، و پس از بخاراى سامانيان ، غزنه مقام رهبرى يافت . فضل و دانش محمود ، با اين‌كه محرز است ، اثرى جز ايجاد هاله‌اى افسانه‌اى در پيرامون وى نداشت ، هرچند كه ، بنابر « تاريخ » ادبيات ، فعاليت‌هاى شديدى در زمينهء علم و\r\n\r\n\r\n","description":"","footnote":"\r\n( 1 ) . - ص 228 .\r\n","page_name":" 250 ","page_number":260},
  {"content":"\r\n\r\nادب داشته است 2 . همين افسانه خود گواهى بر اين معنى است كه وى در ارزش‌يابى تأثير تبليغات راه اشتباه نپيموده است . براى بالا بردن شكوه دربار خود ، كليهء كتاب‌خانه‌هايى را كه به تاراج آورده بود در غزنه متمركز ساخت و از هيچ اقدامى براى جلب اجلهء علماى معاصر اسلامى ، چون بو على سينا ( تولّد 370 ه / 980 م در بخارا ، وفات : 428 ه / 1037 م ) و ابو ريحان بيرونى ( تولد 362 ه / 973 م در خوارزم وفات : 443 ه / 1051 م ) از خوارزم ( كه در همان اوان مسخر ساخته بود ) به غزنه ، دريغ نورزيد . ابو على سيناى اسماعيلىمذهب توانست از معركه به در رود ؛ ولى ، بيرونى ، بر خلاف او ، به اين فرمان گردن نهاد ، لكن چيزى نمانده بود كه سر بر سر آن گذارد ، زيرا به پيروى از قرمطىها متهم گشت . فقط در سايهء نام بلندى كه داشت و به سبب امكان استفاده از دانش بىكران او در راه اعتلاى دولت بود كه بخشودگى يافت و سرانجام در دربار غزنه به مكانتى به‌سزا رسيد . محمود منصب ملك الشعرايى را ايجاد كرد و نخستين كسى كه بدان منصوب شد عنصرى بود . شكى نيست كه با پيدا آمدن اين منصب هنر شاعرى ، تا حدى ، تحت نظارت قرار گرفت و نيز بديهى است كه ، در اين شرايط و احوال ، مقدم بر هرچيز ، ناگزير ، مديحه‌سرايى رونق مىگرفت و حقيقت هم اين است كه شاعران و دانشمندان چنان هاله‌اى شاهانه پيرامون محمود نقش كردند كه وى را ، در سراسر دوران‌هاى بعدى ، چون قهرمانى يكه‌تاز در عرصهء فرهنگ ايران جلوه‌گر ساخت . و اين بر اثر وسعت‌نظر وى در امور تبليغاتى بود كه مقرون با موفقيت تام هم گشته بود .\r\n\r\nمداحان محمود و جانشينان او ( عنصرى و شاعران نزديك به او : عسجدى ، فرخى ، منوچهرى )\r\nحماسهء رزمى ، در شاهنامه ، كه تنها محصول واقعى عهد سامانيان است ، به اوج خود مىرسد ؛ ولى ، به واسطهء صحنه‌هاى عاشقانه‌اى كه در آن آمده ، كمى رنگ رمانتيك به خود مىگيرد .\r\nشاعران دربار سلطان محمود و سلسلهء او از آن هم گام فراتر مىنهند . دامنهء حماسهء رمانتيك ، كه جلوه‌اى از اقتدار شهرى است ، بر خلاف آثار شاعران پيرو فردوسى ، وسعت مىيابد . چون غاصبان ترك سخت نيازمند وجههء ملى هستند قصيده ، كه در مدح آنان سروده مىشود ، شكفتن مىگيرد و هم‌اكنون استعاره و مجاز فراوان در آن راه مىيابد . غزل از قصيده جدا شده استقلال يافته است و رواج روزافزون آن موافق طبع تصوف ، يعنى نهضتى است كه برضد طبقهء اعيان است كه پيوسته قدرت بيش‌ترى كسب مىكنند ، درحالىكه ، حماسه ، از هرنوع كه باشد ، برون از دايرهء لغات فارسى گام نمىنهد . در غزل ، تصنعات تازىمآب روزافزون است .\r\n\r\n","description":"","footnote":"","page_name":" 251 ","page_number":261},
  {"content":"\r\n\r\nنظام فئودالى خواستار انتصاب يك ملك الشعراست و روابط ميان استادان اين حرفه و شاگردان آنان را ، برطبق موازين صنفى قرون وسطايى ، تعيين مىكند .\r\nشخصيت اصلى دربار ، در اين‌جا ، ابو القاسم حسن عنصرى ( تولد در آغاز نيمهء دوم سدهء 4 ه ، وفات 431 ه ) است . وى ، بنا به روايت ، از خانوادهء بازرگانى در بلخ برخاسته و قرار بر آن بوده كه او نيز سوداگرى پيشه كند ؛ ولى ، طى يك سفر ، مورد دستبرد راه‌زنان قرار مىگيرد و چنان تاراجش مىكنند كه هيچ برايش به‌جاى نمىماند . پس از اين ماجرا ، كه بىگمان افسانهء پيش‌پاافتاده‌اى بيش نيست ، به تحصيل دانش پرداخته ( اين روايت نمونه‌اى كامل از تصورى است كه از هنر شاعرى فئودالى به عنوان يك حرفه در اذهان بوده ، چنان‌كه فردوسى هم جز اين تصورى از آن نداشته ) موفق به جلب عنايت امير نصر ، يكى از برادران كهتر سلطان ، شد و به وسيلهء او به سلطان محمود تقرب جست . زبردستى شاعر ، مخصوصا در سرودن مدايح ، موافق طبع خودپسند سلطان و منظورهاى تبليغاتى او آمد ، در نتيجه ، منصب ملك الشعرايى يافت و در رأس صنف چهارصد نفرى شاعران دربارى قرار گرفت . صنايع بديعى قصايد وى تا آن زمان بىسابقه بود ؛ درعين‌حال ، چنان مهارتى در آنها به كار رفته كه كوچك‌ترين خدشه‌اى به معانى وارد نمىآيد ، و از اين‌رو ، در آن زمان و در دوران پس از آن ، هم از لحاظ مقدمه‌هاى تغزلى و هم از لحاظ ستايش پيروزىها ، نمونهء كامل هنر شاعرى به‌شمار بود . بدين مناسبت ، وى را نيز چون « شاگردش » فرخى هم‌طراز شاعر معروف متنبى ( وفات : 354 ) مىدانند . علو مقام وى در دربار ، نه تنها منشأ شهرت و قدرت شاعر بود ( وى همواره در التزام ولىنعمت خود بود ) ، بلكه ثروت سرشارى هم براى او به‌بار آورد . « 1 »\r\nاز ديوان غزلياتش ، كه بنا به مشهور در ابتدا شامل سىهزار بيت بوده ، فقط در حدود 2500 بيت به‌جاى مانده كه متضمن مدايحى از بازپسين دوران زندگى اوست . ابداعات رمانتيك وى ، كه فقط از روى شواهد پراكنده‌اى در فرهنگ‌ها و تذكره‌ها ( كه تعداد آن با احتساب چند ده بيت غنايى تقريبا به دويست مىرسد ) تصورى از آن داريم ، مطلقا به پاى قصيده‌هايش نمىرسد . در نتيجهء از دست رفتن داستان‌هاى وى ، كه تحت عنوان خزانهء يمين الدوله ( مقصود محمود است ) جمع‌آورى شده بود ، حلقهء مهمى از سلسلهء تكامل تاريخ\r\n\r\n\r\n","description":"","footnote":"\r\n( 1 ) . ابيات زير از خاقانى گواهى بر اين معنى است :\r\n به تعريض گفتى كه خاقانيا * چه خوش داشت نظم روان عنصرى\r\nشنيدم كه از نقره زد ديگدان * ز زر ساخت آلات خوان عنصرى \r\nديوان خاقانى شيروانى ، به كوشش دكتر ضياء الدين سجادى ، كتاب‌فروشى زوار ، تهران ، ص 926 .\r\n","page_name":" 252 ","page_number":262},
  {"content":"\r\n\r\nادبيات مفقود شده است و ترجمهء تركى لامعى ( وفات : 8 - 937 ه ) از داستان وامق و عذرا هم نمىتواند آن را جبران كند . از بقية البقاياى به دست مانده درمىيابيم كه اين داستان نيز مانند خنگ بت و سرخ بت ( نام‌هاى يك زوج عاشق ) - كه چنان‌كه بهار به استناد كهن‌ترين اسكندرنامهء منثور فارسى نقل مىكند 3 داستانى بىحلاوت بوده - در بحر متقارب سروده شده كه ، به اين قياس ، نه در دورهء غزنوى و نه پيش از آن ، تنها به حماسهء رزمى اختصاص نداشته 4 . وامق و عذرا يك داستان كهنه به شعر دوازده هجايى « 1 » است كه قبلا سهل بن هارون ( 215 ه ) به نثر عربى ، و مهم‌تر از وى ، بيرونى ( تولد 362 ه وفات : 443 ه ) ، دانشمند معروف و معاصر عنصرى ، و هم‌چنين كمى ديرتر ( اواسط سدهء 5 ه ) فصيحى گرگانى - باز هم در بحر متقارب - از آن آثارى پرداخته بودند . مآخذ بلاواسطهء هيچ‌يك از اين آثار و هم‌چنين رابطهء اثر با مأخذ براى ما روشن نيست ، ولى ، تربيت ( 1931 ) ، چايكين ( 1935 ) و مجددا ريتر ( 1948 ) 5 ، به استناد اسامى يونانى مناطق و اشخاص ، به خوبى ثابت كرده‌اند كه اصل اين داستان يونانى است . از سوى ديگر ، از يك مثنوى در بحر خفيف ، احتمالا از شاد بهروعين الحيات ( باز هم نام‌هاى يك زوج عاشق ) و يا يك مثنوى ديگر كه به كلى مفقود الاثر است ابياتى به دست مانده . از همهء اين بقايا دست‌كم چنين مىتوان نتيجه گفت كه حماسه‌هاى داستانى عنصرى ، از لحاظ معانى و شيوه‌هاى بيان ، در مسير كهن سنت ايرانى گام برمىدارد ، بر خلاف غزلياتش كه سراسر زير سلطهء گرايش‌هاى روزافزون تازىمآب خاص نظم دربارى و ، به علاوه ، ناقل انديشه‌هاى شاعران تازى است . از اين‌رو ، اين كيفيت نه تنها نشانهء ادامه ، بلكه دليل تشديد دوگانگى شخصيت ادبى است ، چنان‌كه در مورد فردوسى هم مشهود است . اين معنى ، به‌طور يكسان ، هم دربارهء صورت و معنى و هم در مورد ايدئولوژى ، صادق است . قصيدهء عنصرى ، بر خلاف رودكى ، موسيقى و ارزش‌هاى احساسى را به كنار مىگذارد و كمبود تأثير ساده و بىواسطه را ، از يك سو ، با چيره‌دستى در بيان ، و از سوى ديگر ، با ابراز عايد سياسى جبران مىكند 6 و اهميت عنصرى از لحاظ تحولات بعدى نيز در همين است . رمانتيك شدن داستان‌هاى وى نشانهء آن است كه در همان هنگام شهسوارى ايران در حال افول بود 7 .\r\nهمان رابطهء فئودالى كه عنصرى را با سلطان محمود مربوط مىساخت بين ملك الشعرا و ديگر شاعران نيز برقرار بود كه تا حدودى به منزلهء موكب او بودند ، وابسته به او بودند و ناگزير مىبايستى براى او عود مجاملت بسوزند . از مكتب عنصرى ابو نظر عبد العزيز بن منصور\r\n\r\n\r\n","description":"","footnote":"\r\n( 1 ) . - ص 194 .\r\n","page_name":" 253 ","page_number":263},
  {"content":"\r\n\r\nعسجدى را از مردم مرو ( يا هرات ؟ وفات : 432 ه ) بايد نام برد كه او نيز ثروت فراوان يافت ؛ ولى ، از ديوانش جز 256 بيت كه در فرهنگ‌ها و تذكره‌ها آمده چيزى به‌جاى نمانده . اشعار ابو الحسن على بن جولوغ فرخى سيستانى ( وفات : 429 ه ) 8 ، كه بهترين كس از اطرافيان محمود است ، تا به امروز ، حلاوت خود را از دست نداده . به‌جاى ماندن ديوانش با متجاوز از نه هزار بيت ، كه يقينا قسمت اعظم كليات اوست و طى قرون و اعصار از گزند روزگار مصون مانده ، نشانهء محبوبيت او است . فرخى از نزد دهقانى كه خدمتش مىكرد به نزد امير چغانيان و از آن‌جا به غزنه رفت . در آن‌جا ، محمود و جانشينان او و شاه‌زادگان و وزيران را مدح گفت و در ازاى آن مكنت و مكانت يافت . شيوهء بيان روشن و ساده و گيرا ( فرخى موسيقىدان و رامشگرى چيره‌دست بود ) و استعارات و تشبيهات دل‌نشين ، كه با وجود تسلط كامل شاعر بر تزيينات بديعى ( چنان‌كه بالاخص اشعار معروف به « قصيدهء مصنوع » گواه بر آن است ) « 1 » ز تكلف و تصنع به دور است ، آوردن سخنان حكيمانه در ميان مدايح و مقدمه‌هاى استادانه ، همه از مختصات بارز شعر فرخى است كه آن را ، اعم از اين‌كه در وصف طبيعت يا گل‌كارى بستان يا ايوان‌ها ، كاخ‌ها ، جشن‌هاى باستانى يا عشق يا شراب باشد ، ممتاز مىسازد . جاىبه‌جاى ، غزلى را در قصيده‌ها مىگنجاند و شاعران سدهء 6 ه از اين روش وى تقليد كرده‌اند .\r\nمعروف‌ترين اشعار فرخى عبارت است از قصيدهء داغ‌گاه ، كه به مناسبت نشان‌گذارى اسبان در برابر امير سروده و به ظاهر مقدمهء ورود وى به جرگهء شاعران است ، « 2 » و قصيدهء مفصل ديگرى كه ضمن آن لشكركشى سلطان محمود را به سومنات ( 416 ه ) توصيف مىكند . « 3 » مرثيهء وى در\r\n\r\n\r\n","description":"","footnote":"\r\n( 1 ) . نمونه‌اى از قصيده‌هاى مصنوع فرخى :\r\n مى اندر گفتگو آمد پس از گفتار چنگ آمد * خم و خانه به چشم من همه تاريك و تنگ آمد\r\nبه گوش من همى از باغ بانگ ناى و چنگ آمد * كس ار مى خورد بىآواز نى بر سرش سنگ آمد\r\nمرا بارى همه مهر از مى بيجاده رنگ آمد * زمرد را روان خواهم چو از روى پرنگ آمد \r\nديوان فرخى ، به جمع و تصحيح على عبد الرسولى ، تهران ، آبان 1311 ، ص 408 .\r\n( 2 ) . مطلع آن اين است :\r\n چون پرند نيلگون بر روى پوشد مرغزار * پرنيان هفت‌رنگ اندر سر آرد كوهسار \r\nتاريخ ادبيات صفا ، ج 1 ، ص 533\r\n( 3 ) . ظاهرا اشاره به يكى از اين دو قصيده است :\r\n چنين كنند بزرگان چو كرد بايد كار * چنين نمايد شمشير خسروان آثار \r\n. . .\r\n فسانه گشت و كهن شد حديث اسكندر * سخن نو آر كه نو را حلاوتى است دگر \r\n. . .\r\n","page_name":" 254 ","page_number":264},
  {"content":"\r\n\r\nمرگ سلطان محمود يكى از بهترين رثاهاى ادبيات فارسى است . « 1 » از نظر او ، در ميان احساسات مختلف ، نشاط در رأس همه قرار دارد . انورى از اين لحاظ وى را مىستايد « 2 » و رشيد وطواط به‌درستى به او عشق مىورزد . « 3 » از آن‌جا كه فرخى در لشكركشىها و شكارگاه‌ها ملازم سلطان بوده مىتوان از قصايدى كه بدين مناسبت سروده جزئيات فرهنگى و تاريخى باارزشى استخراج كرد . چنان‌كه احمد آتش ثابت كرده ، كتاب ترجمان البلاغه در علم بديع ، كه بعدها رشيد الدين وطواط « 4 » در كتاب عروض خود از آن سود جست ، اشتباها به فرخى نسبت داده شده . اين كتاب كه به دست مانده ، در حقيقت ، از محمد بن عمر رادويانى 9 و تاريخ نگارش آن ميان 507 - 481 ه است . در پاره‌اى نوشته‌ها ، تأليف شهريارنامه را به فرخى نسبت مىدهند . « 5 »\r\nاز شاعران دربار سلطان مسعود - پسر سلطان محمود - بايد از ابو النجم احمد بن قوس ( ؟ ، يعقوب ) منوچهرى دامغانى ( وفات تقريبا 432 ه ) نام برد . وى از خويشاوندان نسبى سامانيان بود و تخلص خود را مديون اولين ولىنعمتش ، شاه‌زادهء آل زيار ، فلك المعالى منوچهر بن قابوس وشمگير ، امير طبرستان است . انتساب لقب « شصت گله » به وى ناصواب است . او نيز دريافت كه هيچ چيز چون تقرب به دربار محسود ديگران واقع نمىگردد . از آن‌جا كه به اشعار دورهء جاهليت به خوبى آشنا و دوست‌دار آن بود در توصيف خيمه‌گاه‌هاى منزوى ، ماجراها ، كوچ‌نشينىها ، بيابان‌ها ، ستارگان ، شترها ، جدايى از محبوبه و جز اين‌ها به اقتفاى آن پرداخت و ضمن آن اصطلاحات و عبارات تازى هم آورد . منوچهرى ، در برابر تصنع ديگر شاعران ، در مسير سنتى تازى كهن گام برمىدارد . باوجود اين ، كم‌تر كسى چون او بر زبان فارسى مسلط است . توصيفاتش به طرز ادراك ناتوراليستى و بيان قابل لمس ممتاز است . وى را به ناحق شاگرد عنصرى مىدانند و اين‌كه مىبينيم عنصرى را استاد خود مىخواند جز چاپلوسى\r\n\r\n\r\n","description":"","footnote":"\r\n( 1 ) .\r\n شهر غزنين نه همان است كه من ديدم پار * چه فتاده است كه امسال دگرگون شده كار\r\nگوىها بينم پرشورش و سرتاسر كوى * همه پرجوش و همه جوشش از خيل سوار \r\nديوان حكيم فرخى سيستانى ، به كوشش محمد دبيرسياقى ، انتشارات شركت اقبال و شركاء ، تهران ، اسفند 1335 ، ص 90 .\r\n( 2 ) .\r\n از متانت حبل اقبالت چو شعر بو الفرج * وز عذوبت مشرب عيشت چو نظم فرخى\r\nليكن ار انصاف خواهى هيچ حاجت نيستت * تا طريق فرخى گويى و طرز عنصرى \r\nديوان انورى ، به كوشش سعيد نفيسى ، انتشارات مؤسسهء پيروز ، تهران ، 1337 ، ص 301 و 462 .\r\n( 3 ) . رشيد وطواط در بيان سهل ممتنع گويد : « ابو فراس و بحترى را اين جنس بسيارست و در پارسى امير فرخى را » .\r\nديوان فرخى به كوشش محمد دبيرسياقى ، از انتشارات شركت اقبال و شركاء ، تهران ، اسفندماه 1335 ، مقده ، ص 23 .\r\n( 4 ) . - « دورهء سلجوقيان ، رشيد وطواط » .\r\n( 5 ) . - ص 238 .\r\n","page_name":" 255 ","page_number":265},
  {"content":"\r\n\r\nمحملى ندارد « 1 » ، به دليل اين‌كه منوچهرى فقط در سنين پيش‌رفتهء عمر به غزنين آمد و نادرستى اين موضوع از تفاوت سبك آن‌دو نيز آشكار است : منوچهرى به صنايع بديعى رغبتى ندارد و صرفا متوجه تشبيهات و استعارات است . شعرش بسيار نشاطانگيز است و بالاخص مسمطهايش ، كه خود مبتكر آنها بوده ، مطلوب همگان است . از معما نيز به نيكوترين وجهى براى مديحه‌سرايى استفاده مىكند .\r\nامروز ، ديوانش مشتمل بر تقريبا سه‌هزار بيت است و نخستين و تنها ديوان از مديحه‌سرايان كهن غزنه است كه به وسيلهء يك خاورشناس اروپايى ( بيبرشتاين كازيميرسكى ، 1886 ) دقيقا بررسى شده و به چاپ رسيده است .\r\n\r\nمنظومهء داستانى ( عيوقى و فخر الدين اسعد گرگانى )\r\nتا اين اواخر ، ويس و رامين را كهن‌ترين داستان عشقى موجود مىدانستند ؛ ولى ، پس از آن‌كه پروفسور آتش 9 الف ( اسلامبول ) را بخت يار شد و به كشف داستان ورقه و گلشاه عيوقى ، شاعرى از دورهء سلطان محمود غزنوى ، نايل آمد ، ويس و رامين مقام اولويت خود را از دست داد . اين داستان در بحر متقارب سروده شده و اين خود دليل بر آن است كه اين بحر فقط به حماسهء قهرمانى اختصاص نداشته « 2 » ، بلكه از ديرباز ، براى منظومه‌هاى داستانى و ديگر انواع حماسه و يا اشعار طويل به كار مىرفته . قابل توجه بسيار آن‌كه ، جاىبه‌جاى ، ابيات عاشقانه‌اى به‌صورت غزل ( در همان بحر ) در يكنواختى اين مثنوىها تنوعى ايجاد مىكند « 3 » .\r\nموضوع داستان واقعهء نسبتا ساده‌اى است : يك خواهر و برادر در سنين كودكى به يكديگر دل مىبازند . اين عشق منفور و ناهنجار را مرگ برهم مىزند و اين روىداد درست مصادف با ظهور محمد ( ص ) است . پيامبر آنان را دوباره زنده مىكند و در زندگى جديد به همهء آرزوهاى خود مىرسند . اصل اين داستان ، كه عمدتا ستايشى از عشق و وفادارى است ، به زبان عربى است و نظايرى در ادبيات سدهء دوازده اسپانيا و فرانسه دارد ( فلواروبلانش فلور ) « 4 » ؛ ولى ، در آن\r\n\r\n\r\n","description":"","footnote":"\r\n( 1 ) .\r\n تو همىتابى و من بر تو همىخوانم به مهر * بر شبى تا روز ديوان ابو القاسم حسن\r\nاوستاد اوستادان زمانه عنصرى * عنصرش بىعيب و دل بىغش و دينش بىفتن \r\nتاريخ ادبيات ، دكتر صفا ، تهران ، 1338 ، ج اول ، ص 559 .\r\n( 2 ) . - ص 211 .\r\n( 3 ) . - ص 164 .\r\n( 4 ) .  Foire et Blancheflor  ، داستان منظومى به فرانسه ، شامل سه‌هزار مصرع ، از يك نويسندهء ناشناس كه بين 1160 و -\r\n","page_name":" 256 ","page_number":266},
  {"content":"\r\n\r\nجا ، رستاخيزى در ميان نيست . از دو بيت كه در فرهنگ‌ها به دست مانده چنين برمىآيد كه عيوقى يك داستان نيز در بحر رمل ، و علاوه‌بر آن ، قصيده‌هايى مديحه‌اى سروده است .\r\nداستان عشقى ويس و رامين فخر الدين اسعد گرگانى با صواب‌ديد عميد عبد الفتح مظفر بن حسين نيشابورى ، حاكم اصفهان ، ميان سال‌هاى 1040 و 1054 و كمى پس از داستان فوق الذكر نگارش يافته 10 . چنان‌كه خود شاعر نيز اشاره مىكند ، ظاهرا عفيف نبودن موضوع در محبوبيت عمومى اين اثر سخت مؤثر بوده است - محبوبيتى كه هم نثر « بىتصنع » فارسى درى و هم مأخذ فارسى ميانهء اين اثر از آن برخوردار بوده ؛ هرچند كه عدم عفت اخلاقى موضوع آن كاملا مخالف تعليمات اسلام ، و به‌طور كلى ، هر آيين ديگرى است . گوياترين گواه محبوبيت اين نظم اين است كه از دورانى چنين كهن به‌جاى مانده است ( البته ، بعضى را نظر كاملا برعكس است و دليل آنان همين كمى تعداد دست‌نويس‌هاى باقىمانده است ) . اين داستان نظيرهء شرقى داستان تريستان و ايزولده « 1 » 11 و مثلثى است كه در هر گوشه‌اش يكى از\r\n\r\n\r\n","description":"","footnote":"\r\n- 1170 نگارش يافته است . موضوع آن عشق فلوار ، پادشاهى در اسپانياى عربى ، و بلانش فلور ، دختر يك كنيز مسيحى با اصل و نسبى عالى است . اين دو در يك زمان متولد شده و از همان دوران كودكى به يكديگر دل مىبازند . والدينشان سعى در جدا كردن آنان داشته سرانجام به اين منظور بلانش فلور را مىفروشند كه بعدا به ملكيت امير بابل درآمده در برج زنان وى زندانى مىشود . فلوار به دنبال وى رفته او را مىيابد و مدتى در اطاق برج پنهانى با او به‌سر مىبرد تا اين‌كه امير او را پيدا مىكند ؛ ولى ، بالاخره ، عشق پاك آنان امير را چنان متأثر مىسازد كه آزادشان مىگذارد . هردو به اسپانيا برمىگردند و ازدواج مىكنند و فلوار با رعايايش به آيين مسيحى مىگروند ( نقل به اختصار از فرهنگ ادبيات جهان ) .\r\n( 1 ) .  Isolde , Tristan  ، منظومه‌اى دربارى از گوتفريد فون شتراسبورگ  ( Gottfried von Starssburg )  كه در سال‌هاى 1200 - 1215 تأليف شده و مانند پارتسيفال ( - پانويس 3 ، ص 98 ) از شاه‌كارهاى ادبيات داستانى آلمانى ميانه است .\r\nتريستان به نيابت از طرف عموى خود ، مارك ، پادشاه كورنوال  Cornouailles )  يا  ( Kornwall  ، براى خواستگارى از ايزولده ، شاه‌زاده خانم ايرلندى ، به آن كشور مىرود ، و پس از آن‌كه خطر اژدهايى را از اين سرزمين دفع مىكند ، به مقصود نايل مىگردد ؛ ولى ، او و ايزولده اشتباها از يك شربت عشق مىنوشند و در راه بازگشت به ميهن دچار عشق آتشينى نسبت به يكديگر مىشوند . در دربار مارك با دسيسه‌ها و رنج‌ها و ناكامىهاى بسيار مواجه مىشوند و سرانجام مىميرند . از اين مضمون ، داستان‌هاى مختلفى با نام‌هاى كم‌وبيش مشابهى به چند زبان وجود دارد و اثر فوق الذكر ناتمام است . ريشارد واگنر از آن اپرايى ساخته است . ( نقل به اختصار از فرهنگ ادبيات جهان ) محمد جعفر محجوب ، در مقدمه‌اى كه بر مقالهء مينورسكى راجع به ويس و رامين نوشته ، مىگويد « همانندى فراوان ميان اين داستان عاشقانهء ايرانى و داستان سلتى تريستان و ايزوت كه در حدود 1150 م ، يعنى درست يك قرن پس از تاريخ منظومهء ويس و رامين فخر گرگانى ( در حدود 446 ه . ق ) ، توسط شاعرى فرانسوى برول  ( Beroul )  نام به نظم آمده است ديده مىشود . از همين‌رو ، پاره‌اى محققان بر آن‌اند كه ميان اين دو داستان ارتباطى هست . بر خلاف مينورسكى به سبب بعد مسافت ميان مرو و كرنواى  ( Cornouailles )  منكر ارتباط آنها با يكديگر است . اما استاكلبرگ سرچشمهء مايه و طرح اصلى هردو داستان را -\r\n","page_name":" 257 ","page_number":267},
  {"content":"\r\n\r\nقهرمان‌ها قرار گرفته : پادشاه سال‌خورده ، موبد منيكان ، در مرو ؛ برادر جوانش رامين كه ، در جوانى ، با همسر جوان موبد ، يعنى ويس ، باهم بزرگ شده‌اند . پيرمرد قربانى نگون‌بخت و مسخره‌اى در دست اين دو دل‌باخته است كه از دسيسه و تزوير برضد او نمىآسايند و هردم نيرنگ تازه‌اى مىانديشند ، تا اين‌كه مرگ اتفاقى پادشاه درهاى شادكامى را بر آن‌دو مىگشايد . علىرغم كريستنسن ، كه اين افسانه را فقط زاييدهء تخيلات مىدانست ، مينورسكى 12 ، از روى بازتاب‌هاى فراوانى كه از روزگار پارت‌ها در آن وجود دارد ، به اين نتيجه رسيد كه داستان ويس و رامين ، از نظر زمينهء جغرافيايى آن ، متعلق به دورهء اشكانيان است . به نظر او ، محتمل هست كه اين داستان ماجراى يك از اعقاب گودرز باشد ؛ ولى ، بلاواسطه ، با شاخهء اصلى شجرهء نسب اشكانى مربوط نيست . منيكان ، كه كلمهء بيان نسب موبد پادشاه مرو است ، حاكى از اين است كه او از نژاد بيژن گودرزى و همسرش منيژه است . ويس از دودمان قارن ، يكى از هفت خاندان بزرگ « ماه » ( - مادى ) در دورهء اشكانيان است .\r\nتصريحات بيش‌ترى دربارهء هويت اشخاص كه مقرون به حقيقت باشد ميسر نيست زيرا مأخذ پهلوى گرگانى همان راه معمولى داستان را در پيش گرفته ، بدين ترتيب كه تسلسل روىدادها و مناسبات شخصى پهلوانان را تغيير داده است . چنانچه اصل اين داستان مربوط به روزگار و اوضاع زمان پارت‌ها باشد ، در آن صورت ، مىتوان به آسانى دريافت كه گرگانى نيز بعضى نكات مربوط به زندگى اجتماعى و حيات احساسى آن عصر را ، كه از اين لحاظ در پرده‌اى ضخيم از ابهام پوشيده شده ، حفظ كرده است . در مقابل اين نظريهء مينورسكى مىخواهم به مقاله‌اى اشاره كنم كه موله مشغول تهيهء آن است 13 و در آن با قاطعيت اشاره مىكند كه اشارات تاريخى ارتباطى به دوران گودرز ، پدر گيو ، نداشته ، بلكه مربوط به دوران طغرل بيگ سلجوقى است كه شاعر ، بلاواسطه ، معاصر وى بوده و او را در مقدمهء اين داستان ستوده است .\r\nدر مأخذ پهلوى و ترجمهء فارسى آن ، بعضى نكات مبهم نهفته است كه منشأ احتمالات گوناگونى است . باوجود اين ، در اين‌كه يك اصل پهلوى وجود داشته ترديدى روا نيست ؛ خاصه كه گرگانى اشارهء معينى را كه مربوط به تقويم است حفظ كرده كه به موجب آن مىتوان تاريخ نگارش داستان اوليه را سدهء پنجم ميلادى ( اواسط شاهنشاهى ساسانيان ) دانست 14 .\r\n\r\n\r\n","description":"","footnote":"\r\n- افسانه‌هاى هندى دانسته است » . ويس و رامين ، به اهتمام محمد جعفر محجوب ، چاپ بنگاه انديشه ، دىماه 1337 ، ص 2 - 391 . و نيز - تريستان و ايزوت نوشتهء ژزف بديد ، ترجمهء دكتر پرويز ناتل خانلرى ، بنگاه ترجمه و نشر كتاب ، تهران ، 1334 شمسى .\r\n","page_name":" 258 ","page_number":268},
  {"content":"\r\n\r\nمن ، در اين‌جا ، وارد بحث دربارهء قالب اصل پهلوى داستان نمىشوم ، ولى مىخواهم به تحرير « بدون تصنع » فارسى درى آن اشاره كنم . تصور مىكنم از سخنان خود گرگانى بايد نتيجه گرفت كه اين داستان ، بر خلاف آنچه وى به‌شخصه عقيده داشته ، يك اثر ادبى منظوم منطبق با قواعد عروض است . اين اثر ظاهرا در وزن هجايى و با قافيه‌اى متناسب با آن سروده شده ؛ ولى ، به نظر گرگانى و معاصرانش كه با اصول و مبانى شعر پهلوى بيگانه بودند ، فاقد ارزش هنرى بوده ، مخصوصا كه وفور اصطلاحات كهنهء پهلوى فهم آن را دشوار مىساخته با اين همه ، اثر مزبور پيش از آن به فارسى درى نوشته شده بود ؛ ولى ، در يكى از مراحل اوليهء اين زبان ، يعنى هنگامى كه عروض پهلوى هنوز سلطهء كامل داشته است . چنانچه اين قراين همه درست باشد ، در آن صورت ، سال 950 م كه مينورسكى 15 براى تاريخ نگارش نسخهء فارسى درى آن تعيين كرده بسيار دير است . در آن عصر ، يعنى در مراحل اوليهء شعر فارسى درى ، يك داستان عشقى مفصل لاجرم حسن قبول مىيافت و اين احتمالى است كه با محبوبيت عام اين داستان كاملا سازگار است . « گرگانى ، بنابر قضاوتى كه درباره‌اش مىشود ، متدين ؛ وفادار نسبت به حاميان خود ؛ مفتون ميهن خويش ، خاصه خراسان و مرو ؛ متبحر در معانى و بيان ، و با وجود اين ، گاهى عاجز از استفادهء از آن در شعر است . چكامهء مفصل وى بىگمان نه سزاوار انتقاد شديد پيتسى و نه درخور تحسين‌هاى مبالغه‌آميز عوفى و يا ملاطفت خاص اته است كه در آن حقيقتى عميق و بىنظير نهفته مىيافت . لكن ، اشاره‌اى كه هميشه به اهميت اين چكامه از نظر فرهنگى شده كاملا به‌جاست » 16 . دهخدا به مطابقت معنوى دلايلى كه در نعت‌هاى مقدماتى يك داستان براى اثبات توحيد ذكر مىشود با انديشه‌هايى كه در خطبهء ابو على سينا آمده اشاره مىكند . اين شعر در همان بحر حماسى هزج است كه مسعودى مروزى در آزمايشى كه براى سرودن يك شاهنامه كرده و بعدها نظامى در خسرو شيرين ، آن را به كار برده‌اند . ويس و رامين ، در اواخر سدهء دوازده و اوايل سدهء سيزده ، به زبان گرجى برگردانده شده و مطمئنا داستان‌هاى گرجى را متأثر ساخته است .\r\n\r\nابو على سينا ، اهميت و نفوذ او\r\nاز بزرگ‌ترين شخصيت‌هاى عهد محمودى و فرهنگ ايرانى و به‌طور كلى اسلام دو دانشمند ، ابو على سينا و بيرونى ، هستند . « 1 » جامع العلوم بيرونى تقريبا منحصرا به علوم عربى پرداخته ، و\r\n\r\n\r\n","description":"","footnote":"\r\n( 1 ) . - ص 219 و 251 .\r\n","page_name":" 259 ","page_number":269},
  {"content":"\r\n\r\nحال آن‌كه پزشك و فيلسوف ، ابو على سينا ، در خارج از اين زمينه نيز فعاليت داشته است .\r\nپدرش به مذهب اسماعيليه گرويد و خود او نيز با اين مكتب بيگانه نشد 17 . در همان كودكى ، استعدادى معجزه‌آسا از خود نشان داد . در شانزده سالگى ، نوح بن منصور سامانى را معالجه كرد ، و در نتيجه ، درهاى كتاب‌خانهء معظم سامانيان را به روى خود گشود . آتش‌سوزى آن را حاسدان به وى نسبت دادند . برآشفتگى فئودال‌ها و نارضايى طبقهء برزگران كه ، زير يوغ بندگى بودند ، منجر به بحران سلسلهء سامانى گشت كه ديگر در برابر هجوم قراخانيان ترك و سلطان محمود تاب ايستادگى نياورد . بىاعتقادى سروران جديد بخارا به لزوم اشاعهء دانش و ادب بين قاطبهء مردم و مرگ پدر وى را به ترك ميهن برانگيخت . از اين پس ، زندگى پر از كشاكش وى ، كه درعين‌حال از لحاظ ادبى فوق العاده بارور بود ، آغاز مىگردد . باوجود آن كه سلطان محمود كوشا بود وى را در دربار خود پاىبند سازد ، او نمىخواست و نمىتوانست در محيطى زندگى كند كه تسنن و روحانيان جاه‌طلب و خطرناك اين مذهب بر آن حكومت مىكردند .\r\nابتدا به خوارزم گريخت و از آن‌جا به نزد آل زيار رفت و چون دامنهء اقتدار زمام‌داران غزنه در ايران باخترى نيز كمابيش گسترده بود بو على فقط هنگامى توانست از قلمرو قدرت محمود بيرون رود كه به آل بويه روى آورد . ابتدا به رى شتافت ( حوالى 7 / 1016 ) و سپس به همدان و اصفهان رفت و به ترتيب شش سال و سيزده سال در آن‌جا به سر برد . مخصوصا در اصفهان بود كه رنج‌ها كشيد و شادمانىها كرد . منصب وزارت يافت و به اتهام خيانت به كشور به زندان رفت . به سال 428 ه / 1037 م ، نه به علت پيرى ، بلكه در نتيجهء كار زياد و افراط در خوش‌گذرانى درگذشت و در همدان به خاك سپرده شد . ابو على سينا شهرت خود را مديون كتاب القانون فى الطب و اثر فلسفى كتاب الشفاء است . اين‌ها مجموعه‌هايى حاوى رئوس مطالب است - مجموعه‌هايى كه ، در قرون وسطا شهرتشان در غرب هم كم‌تر از شرق نبوده و خلاصه‌هاى كلاسيكى از معارف علمى آن روزگار بوده است ( هردو اثر ، مانند تمام آنچه از قلم او جارى شده ، جز چند استثنا ، به زبان تازى نگارش يافته است ) . « 1 » در داورىهايى كه دربارهء ابن سينا مىشود تناقض‌هايى باورنكردنى از ماترياليسم 18 انكارناپذير گرفته تا مسلكى كه « نه تنها متمايل به عرفان ، بلكه سراسر آكنده از آن است » 19 به چشم مىخورد . و اين‌كه مىبينيم كه در كتاب‌هايى هم كه در زمينهء شعر و ادب است از ابو على سينا بحث مىشود نه به علت بقية البقاياى فوق العاده ناچيزى است كه از آثار ادبى او به دست ما رسيده ( اين‌ها جمعا\r\n\r\n\r\n","description":"","footnote":"\r\n( 1 ) . - ص 219 .\r\n","page_name":" 260 ","page_number":270},
  {"content":"\r\n\r\nعبارت است از دوازده رباعى و يك غزل به فارسى و يك قصيده راجع به روح عربى . لكن زند عقيدهء ديگرى دارد ) 20 ، بلكه باتوجه به تأثيرى است كه وى به واسطهء رساله‌هاى عرفانى خود ، هم از لحاظ معانى و هم از لحاظ مضامين ، بر سراسر عرفان ايرانى داشته است . در مورد اول ، برتلس 21 ، از يك سو ، متوجه تعبير ابو على سينا از نفس است كه تقريبا منطبق بر موازين توحيد است و طبق آن نفس در ذات با روح يكى و در صفات نزديك بدن است ( مولوى - جامى ) و ، از سوى ديگر ، متوجه عقيدهء به سير تكامل از مرتبهء جماد تا بشر و از بشر تا انسان كامل ( مولوى و پسرش سلطان ولد بيدل ) است . در مورد دوم ، ابن سينا داستان‌هاى صوفيانه را با افزودن يك موضوع ( از نوع كمدى الهى ) غنىتر ساخته و آن عبارت از سيروسلوك تحت هدايت رهبر و نيل به عالىترين مقصد است . اين موضوع در سرزمين‌هاى ايرانى سابقه داشته و ارتاك ويراژنامك فارسى ميانه پيش‌رو آن است و بعدا به‌صورت چارچوبى به اشكال مختلف درمىآيد كه سير العباد الى المعاد سنايى و منطق الطير عطار و مصباح الارواح ابو حامد اوحد الدين كرمانى ( ؟ ) و بالاخره هفت وادى بهاء اللّه از آن جمله است . ولى ، اظهارات برتلس در اين‌جا هم ختم نمىشود ، چه هنوز از ابن سيناى فيلسوف ، كه ناصر خسرو اسماعيلىمذهب و بابا افضل الدين كاشانى ، انديشه‌گر خودساخته ، سخت از او متأثرند ، سخنى نرفته و بالاخره از ابو على سيناى اسماعيلىمذهب و رابطه‌اش با خيام نيز بايد ذكرى به ميان آيد ؛ ولى ، البته ، در اين‌جا ، تفاوتى كه ميان يك دربارى و يك درماندهء مأيوس وجود دارد و احيانا فاصلهء زمانى ميان دو نسل ، در نظرى كه آن‌دو راجع به يك موضوع واحد دارند ، بىتأثير نتواند بود .\r\n\r\n","description":"","footnote":"","page_name":" 261 ","page_number":271},
  {"content":"\r\n\r\n\r\nپىنوشت\r\n( 1 ) .  Jakubovskij , Machmud 64 . \r\n( 2 ) . بنا به مشهور ، به عنوان يك فقيه عالىقدر ( ! ! ) مؤلف كتاب تفريد الفروع است ( نفيسى ، قابوس‌نامه ، ص 28 ) .\r\n( 3 ) . سبك‌شناسى ، ج 2 ، ص 130 ( 1 ) .\r\n( 4 ) . - صفحات 164 ، 234 ، 286 و « سعدى » ( بوستان )\r\n( 5 ) چايكين در مجموعهء  \" Chakani , Nizami etc . \"  ، مسكو 1935 ، ص 52 - 41 ؛  Bertel's , Lit . . . . v Sr . Az . , 209 ( 1948 ) ;  همين مؤلف در ترجمهء خود از قابوس‌نامه ، ص 260 ؛  Ritter , Oriens 1 , 1948 , 135 ;  مقدم بر همه تربيت ، وامق ، ارمغان 12 ، 1931 ، 520 به بعد .\r\n( 6 )  Bertel's , Lit . . . . v Sr . Az . 208 . \r\n( 7 ) . همان مؤلف ،  Pers . Poez . v Buch . ( BVIa ) 40 \r\n( 8 ) . لبيبى به مرگ زودرس او اشاره مىكند ، س صفا ، تاريخ ادبيات ، ج 1 ، 538 .\r\n( 9 ) . كتاب‌نامه ذيل عنوان « محمد بن عمر رادويانى »\r\n( 9 الف ) . س كتاب‌نامه ؛ صفا ، تاريخ ادبيات ، ج 1 ، 604 به بعد ؛ و  I . S . Braginskij , Iz istorii ( Bibl . D ) 309 et seq , \r\nو هم‌چنين س\r\n F . Bajraktarevic , Zwei Liebes geschichten etc . ( BVIa ) \r\n( 10 ) . به‌گفتهء عطار رنج جان‌فرساى ناشى از مرگ كنيز محبوب ( كه در ميان شعله‌هاى آتش جان سپرد ) شاعر را به سرودن اين داستان باعظمت برانگيخت ( ؟ ! ) ؛ س  Ritte , Das Meer der Seele , 365 \r\n( 11 ) .  O . Spies , Der Orient , 31 , ( 32 ) . \r\n( 12 ) .  Minorsky , Vis 1  ، ص 5 ، آن‌جا كه به گفتهء كريستنسن استشهاد مىشود و ص 35 ( مجددا 2 ، ص 31 ) .\r\n( 13 ) . طى نامهء مورخ 3 ژون 1953 ، ( به حكايت كتاب‌نامهء نسخهء انگليسى اين مقاله يك سال بعد منتشر شده ) :\r\n Vis u Ramin et l'histoire seldjoukide , Annali ( Napoli ) , N . S . , 9 ( 1906 ) , 1 - 30 \r\nس اثر مهم براگينسكى :  Ocerki iz istorii ( Bibl . D ) 184 et seq . \r\nآن‌جا هم معنى و هدف شعر تمسخر طبقهء بالاست .\r\n( 14 ) .  Minorsky , Vis 2 , p . 34  ( تقىزاده ) .\r\n( 15 ) . همان اثر ، ج 1 ، ص 4 ( 2 ) .\r\n( 16 ) .\r\n Gabrielie , Note , 187 ; Noldeke : Minorsky , Vis 2 , p . 35 . \r\n\r\n","description":"","footnote":"","page_name":" 262 ","page_number":272},
  {"content":"\r\n\r\n( 17 ) . صفا ، جشن‌نامهء ابن سينا ، ج 1 ، ص 45 و بعد ( نسخهء فرانسه 46 ) .\r\n( 18 ) .  Bolotnikov , Chajjam 20 . \r\n( 19 ) .  Gardet , La Pensee : Caskel , ZDMG 102 , p . 361 . \r\n( 20 ) . زند : كتاب‌نامه ذيل عنوان « ابن سينا » .\r\n( 21 ) .  Bertel's , Avicenna 82 et seq . , 90 et seq . \r\n\r\n","description":"","footnote":"","page_name":" 263 ","page_number":273},
  {"content":"\r\n . \r\n","description":"","footnote":"","page_name":" 264 ","page_number":274},
  {"content":"\r\n\r\n\r\n6 دورهء سلجوقيان\r\nسلجوقيان ، با پيروزى بر غزنويان و آل بويه ، قدرت بزرگ نوينى را پايه‌گذارى مىكنند و تجزيهء بيش‌تر دنياى شرقى اسلام را متوقف مىسازند . اينان نسبت به نژاد ترك خود تعصبى ندارند و فرهنگ اسلامى و ايرانى را مىپذيرند ، مخصوصا از اين جهت كه خود عامى و بىسوادند و به ناچار بايد به دستگاه ادارى متشكل از ايرانيان متكى باشند . بر خلاف آل بويه ، علم تسنن را برافراشته ، مانند سلطان محمود ، خليفهء بغداد را به عنوان صدر مسلمانان به رسميت مىشناسند . در غرب ، اسلام بر اثر اصلاحات غزالى ( متولد 450 ه در طوس ، وفات :\r\n505 ه در همان‌جا ) به روحانيت و معنويت مىگرايد ؛ ولى ، در شرق ، به سائقهء نفوذ روزافزون تصوف ، كه به منزلهء اعتراض عليه فشارهاى مذهبى و غير آن در همه‌جا شيوع مىيابد ، به راه خود مىرود ؛ و اين اعتراض مخصوصا از آن‌روى مؤثر است كه تصوف ، در اين اوان ، مناسبات بسيار حسنه‌اى با مذهب اسماعيلى داشت 1 . به وسيلهء دانشگاه‌هاى سلجوقى و برنامه‌هاى اين دانشگاه ، كه بر مبانى تسنن استوار است ، علم نيز به انقياد دولت يعنى به همان وضعى در مىآيد كه شعر از دوران محمود به بعد دارد . در برابر اين فشار كه بر علم و ادب گرانى مىكند ، عمر خيام و ناصرخسرو اسماعيلىمذهب عكس‌العمل نشان مىدهند . جريانات نيرومند مخالف ، بيش از همه ، زندگى سياسى را دستخوش آشفتگى مىسازد و فرقهء شيعىمذهب اسماعيلى بر تزلزل آن مىافزايد . اين فرقه با تبليغات شديد 2 خود ، كه طبق يك برنامهء اجتماعى - سياسى و مخالف فئوداليسم پىريزى شده و در ميان توده‌هاى وسيع مردم اجرا\r\n\r\n","description":"","footnote":"","page_name":" 265 ","page_number":275},
  {"content":"\r\n\r\nمىگردد ، كاملا خطرناك است . سخت‌ترين ايستادگى از طرف حشّاشين 3 ابراز مىشود كه سازمانى سرسخت و آشتىناپذير ، مركب از تروريست‌هاى مدبر اسماعيلى است كه ، در حقيقت ، مبارزانى در راه مرام سياسى طبقهء اشراف فئودال ايران كهن و آخرين نمايندگان شعوبيان‌اند . اين بقية البقاياى شهسوارى ، در مبارزه با عصر پيروزمند جديد 4 ، از احساسات ملى ايران و از نفوذ خود در برابر اشرافيت ادارى و لشكرى تركان و دوست‌داران اينان دفاع مىكنند ، و درعين‌حال ، با شهرها كه در حال شكوفايىاند سر مخالفت دارند . هنگامى كه دولت معظم سلجوقى متلاشى شد ، يك دسته دولت‌هاى كوچك در غرب تحت لواى اتابكان ترك هواى تجزيه‌طلبى داشتند . فرمان‌روايان مقتدر سلجوقى از اين مجاهدت‌ها جلوگيرى مىكردند ، لكن اخلاف آنان ، كه سنجر ( 512 ه تا 551 يا 552 ه ) نيز از آنها مستثنا نيست ، فاقد چنين قدرتى بودند . در اين حال ، خوارزمشاه ، كه او نيز اصلا ترك است ، تا حدى بر ديگران تفوق مىيابد ؛ ولى ، فقط مغولان‌اند كه مىتوانند سرزمين‌هاى ايرانى شاهنشاهى سابق سلجوقى را دوباره به‌صورت يك دولت معظم درآورند كه ، البته ، به قيمت ستمگرىها و سفاكىهايى تمام مىشود كه دنياى غربى اسلام ، به بركت وجود مملوكان ، يعنى احياكنندگان روش سياسى سلجوقيان ، از آن مصون ماند 5 .\r\n\r\nرواج مديحه‌سرايى در زمان سلطان سنجر و هنگام برافتادن فرمان‌روايى سلجوقيان\r\nروىدادهاى سياسى و اقتصادى منشأ تطوراتى بدين شرح در شعر گشت : پس از هزيمت سنجر و نهب و غارت بىسابقهء خراسان به وسيلهء تركان غز ، كانون شعر و ادب به استان‌هاى باخترى منتقل مىشود . مديحه‌سرايان در دربار شاهان بزرگ سلجوقى كم نيستند ؛ ولى ، چنانچه بىرغبتى و به‌طور كلى مخالفت نظام الملك ( وفات : 485 ه ) ، وزير بسيار مقتدر و مرد سياسى واقع بين آن عصر ، با اين نوع شعر و شاعران مانع نمىبود ، تعداد آنان به مراتب بيش از اين مىبود . وى مداحان را افرادى بىكاره و بىارزش مىدانست و شايد دليل آن نظر مساعدى بود كه بالاخص نسبت به فعاليت‌هاى علمى داشت ؛ تأسيس نظاميهء بغداد نيز ناشى از همين طرز فكر او بود . بر خلاف اين كيفيت ، رونق بازار مديحه‌سرايى در سدهء دوازده و اوج آن در زمان سنجر ( معزى ، انورى و اديب صابر . نفر اخير شاعر و مترجم از فارسى به تازى بود و به خاطر مخدوم خود به وضع فجيعى به قتل رسيد ، يعنى در 42 - 538 ه به فرمان اتسز او را غرق\r\n\r\n","description":"","footnote":"","page_name":" 266 ","page_number":276},
  {"content":"\r\n\r\nكردند ) و در دربارهاى كوچك اميران ، كه به علت رقابت‌هاى متقابل به ناچار علاقه‌مند به تبليغات بوده‌اند ، نشانهء نظر مساعد نسبت به شاعران است . خودكامگى ، فقدان كارهاى برجسته ، دسيسه‌هاى دربارى و ثروتى كه به زور از توده‌هاى وسيع گرفته مىشد ، از يك سو ، و كاسه‌ليسىها و مداهنه‌هاى ناگفتنى ، از سوى ديگر ، عواملى بود كه زمينهء بسيار مساعدى براى نشوونماى قصايد ستايش‌آميز مهيا مىساخت . هرچه كوشش براى بزرگ نمودن فضايل و سرپوش گذاردن بر رذايل بيش‌تر مىشد ، به همان نسبت ، زبان فارسى به عربى مىگراييد و به صنايع بديعى توجه بيش‌ترى مبذول مىگشت . البته ، بزرگ‌ترين شاعران مديحه‌سرا با اين وضع به مقابله برخاستند و نظريات فلسفى ، تحذيرات و پندها را در اشعار خود گنجاندند ؛ ولى ، مخالفت ، واقعى از طرف اهل تصوف ابراز مىشد كه مردم را به استغناى طبع ، روگردانى از مفسده‌هاى دربار آن زمان و قطع علايق مىخواندند . غزل با مضامين عاشقانه و ستايش خوش‌گذرانى و كام‌جويى از زندگى ، و بيش از آن ، مثنوى رمانتيك با محتواى غير رزمى خود كاملا موافق طبع شهرهاى روبه‌رشد و محافل دانشمندان و اديبان آنهاست . مگرنه اين‌كه دنياى قهرمانى شهسواران ايرانى تقريبا به كلى از بين رفته و ملت ايران از لحاظ ملى كاملا در امن‌وامان بود ! نظامى ، به وسيلهء بنياد داستان‌ها و فن داستان‌سرايى و زمينه‌چينى روانى و معتقدات عمومى بشرى منطبق بر ترقيات اجتماعى ، منظومهء داستانى را به حد اعلاى تكامل مىرساند . اولى و احق به ذكر ، چند اثر بسيار نفيس نثر است كه اين دوره را زينت مىبخشد .\r\n\r\nناصرخسرو\r\nادبيات سلجوقى را با شخصيتى آغاز مىكنم كه در خارج از جريانات متعارف ادبى قرار دارد تا ، بدين ترتيب ، تحركات فكرى و اجتماعى ايران آن روز را بيانى رساتر مشخص سازم .\r\nاين شاعر آزادانديش و مرتد « 1 » ابو معين ناصرخسرو مروزى قباديانى و شخصيتى ناشناخته است . زندگىنامه‌اش فاقد اخبار موثق و به‌جاى آن آكنده از افسانه‌هايى است كه خيلى زود در آن راه يافته ، و در نتيجه ، آن را به‌صورت مرموزى درآورده ، چنان‌كه ، مكرر ، توجه پژوهندگان و متخصصان به‌نامى را به خود معطوف داشته است . استفادهء نقادانه‌اى كه اخيرا از اخبار و گزارش‌هاى بسيار متناقض موجود به عمل آمده مرهون زحمات ايوانف است كه من ، در اين‌جا ، با سپاس‌گزارى ، از او تبعيت مىكنم . سال تولدش بىگمان 394 ه است ، زيرا خود\r\n\r\n\r\n","description":"","footnote":"\r\n( 1 ) . ظاهرا ، مراد اسماعيلىمذهب بودن ناصرخسرو است .\r\n","page_name":" 267 ","page_number":277},
  {"content":"\r\n\r\nشاعر در قصيدهء اعتراف صريحا بدان اشاره مىكند . « 1 » محل تولدش ، به اعتبار دو صفت نسبى كه در بالا همراه با نامش ذكر شد ، قباديان ، بخشى از توابع مرو است . وى تا به هنگام تبعيد پيوسته مقيم بلخ بود . حسن تقىزاده علوىنسب بودن او را رد مىكند ، لكن ايوانف در سيادت وى اصرار مىورزد ، و درعين‌حال ، او نيز چون تقىزاده از مواردى در ديوان استشهاد مىكند 6 . ناصرخسرو ، كه از يك خانوادهء آبرومند ديوانى برخاسته ، طبعا در جوانى از درس و تحصيل برخوردار بود ؛ ولى ، چنان‌كه برمىآيد ، تحصيلاتش زياد عميق نبود ؛ مخصوصا در رشته‌هاى مختلف علم كلام ، كه ركن اساسى كليهء تحصيلات بوده ، در آثارش نقايصى به چشم مىخورد . محتملا ، خيلى زود قبول خدمتى كرده و يا آن‌كه به سائقهء جاه‌طلبى و استعداد خاص به تحصيلاتى غير از آنچه در آن زمان متداول بوده همت گماشته است . اين‌كه وى ، به‌رغم اين كيفيت ، بعدها به فضل و دانش خود مىبالد ، به نظر ايوانف ، بيش‌تر به علت برآشفتگى خاطرى 7 است كه اين دانشمند خودساخته ، به علت تحقير عالمان حرفه‌اى ، دستخوش آن شده . توجهش مدام معطوف به علوم طبيعى و هم‌چنين كيمياگرى و سحر بود . در جوانى ، اشعار غنايى سستى با مضامين غيردينى مىسرود كه در محافل دوستان از محبوبيت زيادى برخوردار بود .\r\nمسير زندگى ظاهرى ناصرخسرو در پردهء ضخيمى از ابهام مستور است . خيلى بعيد مىنمايد كه وى اصولا در خدمت يك شاه‌زادهء غزنوى بوده باشد ، زيرا مقر غزنويان غزنه بود كه ناصرخسرو هرگز در آن اقامت نداشته ، تا چه رسد به اين‌كه ، طبق افسانهء معروف ، مقام مهمى را در آن‌جا احراز كرده باشد . « 2 » پرسشى كه اين‌جا پيش مىآيد راجع به هويت اميرى\r\n\r\n\r\n","description":"","footnote":"\r\n( 1 ) .\r\n ور راه نيابى نه عجب دارم ايراك * من چون تو بسى بودم گم‌راه و مخسر\r\nبگذشت ز هجرت پس سيصد نود و چهار * بنهاد مرا مادر بر مركز اغبر\r\nبالندهء بىدانش مانند نباتى * كز خاك سيه زايد و از آب مقطر \r\nديوان اشعار ابو معين حميد الدين ناصر بن خسرو قباديانى ، تصحيح مرحوم حاج نصر إله تقوى ، انتشارات كتاب‌فروشى تأييد اصفهان ، بنگاه مطبوعاتى امير كبير ، كتاب‌فروشى ابن سينا ، تهران ، 1335 ، ص 173 .\r\n( 2 ) . ناصرخسرو ظاهرا از خانوادهء محتشمى كه به امور دولتى و شغل ديوانى مشغول بوده‌اند ، بوده است و از اشعار او معلوم مىشود كه ، در جوانى ، در دربار سلاطين و امرا راه داشته و حتى چنان‌كه خود در سفرنامه گويد « بارگاه ملوك عجم و سلاطين را چون محمود غزنوى و پسرش مسعود » ديده ، و از اين قرار ، بايد قبل از 26 سالگى در مجلس محمود غزنوى حاضر شده باشد . قبل از سفر حج در 43 سالگى ، به قول خود ، دبيرپيشه و متصرف در اموال و اعمال سلطانى بوده و به كارهاى ديوانى مشغول بوده و مدتى در آن شغل مباشرت نموده و در ميان اقران شهرتى يافته بود و لقب اديبى و عنوان -\r\n","page_name":" 268 ","page_number":278},
  {"content":"\r\n\r\nاست كه اين شاعر در جوارش بوده . شايد على بن اسد حارث ، امير بدخشان ، بوده كه ناصرخسرو به فرمانش ، در اواخر زندگى ، كتاب جامع الحكمتين را نوشته است . چنانچه صحت اين احتمال ثابت مىشد ، پاره‌اى از نكات ديگر زندگىاش نيز روشن مىگشت . « 1 »\r\nمعتقدات مذهبى ناصرخسرو ، در دوران پيش از مسافرت وى به قاهره ، از اين هم بيش‌تر در پردهء ابهام مستور است . تاكنون ، وى را يك جويندهء حقيقت دانسته‌اند كه در كشورهاى شرقى اسلامى سياحت مىكرد تا از نزديك با شيوهء زندگى و دين و آيين مردم اين سرزمين‌ها آشنا گردد ، و بدين ترتيب ، به تنها معرفت حقيقى دست يابد . بنا به روايت ، از اين سفر ناراضى بازگشته ، و از آن پس ، كوشيده كه فارغ از قيود زندگى از لذات آن بهره برگيرد ، و بدين وسيله ، بر تحسر و سرگردانى چيره گردد . البته ، خود وى ، در قصيدهء اعتراف ، از تحقيقاتش دربارهء موضوعات دينى نزد پيروان كليهء مذاهب سخن مىراند « 2 » ، لكن سراسر اين مطالب را يا خود وى براى استفاده از آن در شعر به‌هم بافته و يا بعدها ديگران اختراع كرده‌اند . به‌طور كلى ، سخنانش نيازمند تفسيرى است كه با بصيرت و احتياط به عمل آيد . فىالمثل ، رؤيايى كه در سفرنامه به شرحش مىپردازد و محرك وى در مسافرت به عتبات متبركه بوده ، در حقيقت ، يك مضمون متداول در زندگىنامه‌هاست كه ، چنانچه گرونه باوم 8 با فراست دريافته ، پايان يك سلسله فعل و انفعالات طولانى روحى است . اين معنى با استنباط ولاديمير ايوانو 9 مبنى بر اين‌كه ناصرخسرو ، پيش از آن هم كه راه زيارت مكه در پيش گيرد ، براى گرايش به مذهب اسماعيلى آمادگى داشته به خوبى سازگار است . وى ، كه ساليان دراز پيرو تشيع بود ، در دورهء\r\n\r\n\r\n","description":"","footnote":"\r\n- دبير فاضل داشت و پيش وزرا محتشم بوده و با پادشاه وقت هم‌مجلس و هم‌پيمانه بوده و شاه وى را « خواجه خطير » خطاب مىكرده است . مقدمهء شادروان سيد حسن تقىزاده بر همان اثر . صفحهء « دى » .\r\n( 1 ) . « و اين كتاب را جهت امير بدخشان - على بن احمد مولى - ساخته است امير المؤمنين ابو معين ناصر بن خسرو بن حارث المعانى اندر سال چهارصد و بيست و دو از هجرت پيغمبر » . همان اثر ، صفحهء « نا » .\r\n( 2 ) .\r\n . . . ز انديشه غمى گشت مرا جان به نفكر * پرسنده شد اين نفس مفكر ز مفكر\r\nاز شافعى و مالكى و قول حنيفى * جستيم ز مختار جهانداور و رهبر\r\nچون چون و چرا خواستم و آيت محكم * در عجز بپيچيدند اين كور شد آن كر\r\nبرخاستم از جاى و سفر پيش گرفتم * نزخانم ياد آمد و نز گلشن و منظر\r\nاز پارسى و تازى و از هندو و از ترك * وز سندى و رومى و ز عبرى همه يكسر\r\nوز فلسفى و مانوى و صابى و دهرى * درخواستم اين حاجت و پرسيدم بىمر \r\nهمان اثر ، ص 4 - 173\r\n","page_name":" 269 ","page_number":279},
  {"content":"\r\n\r\nسلجوقيان سخت ناراضى بود كه از سمتى كه داشت بركنارش كرده و احتمالا از جهات ديگر نيز به آزارش پرداختند . ناصرخسرو رستگارى را در تعليمات اسماعيليه و نزد پيشواى آن ، امام زمان ، يعنى المستنصر بالله فاطمى مصرى ( 94 - 1035 ) مىبيند . مسافرتش هفت سال قمرى ( 44 - 437 ه ) به طول مىانجامد . اين موضوع كه پس از آن‌كه شخصا ترقيات اقتصادى و اجتماعى مصر را ديده ناگهان تغيير مذهب داده بىاساس است ؛ ولى ، بعيد نيست كه اين مشاهدات در رسوخ بيش‌تر عقيده‌اش مؤثر بوده باشد . و نيز اين‌كه ، در قاهره ، چهارمين رتبه ( حجت ) را در سلسلهء مراتب دستگاه مذهبى اسماعيلى كه سخت رعايت مىشد به دست آورده قابل قبول نيست ، زيرا وى ، از آن به بعد ، با داشتن رتبهء حجت هرگز در نقطهء دورافتاده‌اى چون يمگان اقامت نمىگزيد . هرچند ، از آن پس ، حجت ( حجت خراسان ) تخلص مىكند ، لكن اين امر بىگمان دلايل خاصى داشته كه براى توضيح آن جز قراين و امارات مبهمى نمىتوان يافت . وى به عنوان يك مبلّغ مذهبى تعليمات ديده به بلخ بازگشت .\r\nشايد هم ، ابتدا ، از مصر براى مقاصد تبليغاتى مستقيما به مازندران رفته باشد ؛ ولى ، پس از آن كه در بلخ ، دير يا زود ، از عقايد و افكار واقعى وى و روابطش با فاطميان پرده برافتاد ، با منتها درجه تنفر عوام مواجه شد كه به وسيلهء عمال سلجوقى تحريك مىشدند ، تا بدان حد كه يك بار قصد جانش كردند و وى به ناچار فرار بر قرار اختيار كرد . چنانچه اميرى كه نامش برده نشده واقعا همان امير بدخشان باشد ، در اين صورت ، بسيار محتمل است كه ناصرخسرو در حد اعلاى درماندگى به اين امير ، كه خود اسماعيلىمذهب بوده ، روى آورده و در قلمرو وى در يمگان پناهگاهى يافته است . سرنوشتش چنين بود كه تا پايان زندگى در اين گوشهء به تمام معنى دورافتاده ، در ميان ارتفاعات صعب العبور بدخشان ، اقامت گزيند . شكوه‌هاى مداومى كه از اين « زندان » داشت ثمرى به بار نياورد و روزنهء اميدى به رويش نگشود . آيا مركز اسماعيليه در قاهره به وى اجازهء ترك اين مكان را نمىداد ؟ معلوم است كه مبادرت به اقدامات و فعاليت‌هاى تبليغاتى ، از چنين محلى ، غيرممكن مىبود . ولى ، چگونه مىتوانست در محيطى دور از مدنيت و هم‌عنان با بدوىترين مردم به فعاليت‌هاى ادبى خود بپردازد كه لاجرم قسمت اعظمش ميبايست در آن‌جا انجام گرفته باشد ؟ آيا با مصر رابطه داشت ؟ آيا اخبار مذهبى و سياسى و كتاب‌هاى لازم براى ابداعات ادبى خود را از آن‌جا دريافت مىكرد ؟ معاشش از كجا تأمين مىشد ؟ متأسفانه ، همهء اين‌ها سؤالاتى بلاجواب است ، هم‌چنان كه اصولا اين دوره از زندگى ناصرخسرو ، بيش از ساير ادوار آن ، در ابهام فرورفته است . با وجود همهء شكوه‌ها ، از\r\n\r\n","description":"","footnote":"","page_name":" 270 ","page_number":280},
  {"content":"\r\n\r\nجريان زندگى و فعاليت خود در آن‌جا سخنى به ميان نمىآورد . سرانجام ، ميان سال‌هاى 70 - 465 ه 10 در همان‌جا ، يعنى يمگان ، درگذشت و مقبره‌اش ، تا به امروز ، در ميان سنىهاى متعصبى كه خود را از سادات ، و درعين‌حال ، از اعقاب ناصرخسرو مىدانند برجاست .\r\nايوانف فهرستى از ميراث ادبى واقعى ناصرخسرو را ، به انضمام آثارى كه به صحيح يا غلط منسوب بدوست ، به ترتيب تاريخ تأليف ، تنظيم كرده 11 كه از ذكر آن بايد چشم بپوشم ، خاصه كه من فقط به مهم‌ترين آثار مىتوانم پرداخت . ولى ، به‌هرحال ، بايد به نكتهء اصلى نوشته‌هاى فلسفى و تبليغاتى ناصرخسرو اشاره شود . از نظر براون هم ، كه در علم الاديان تبحر دارد ، دور نمانده بود كه اثرى چون زاد المسافرين تقريبا شامل هيچ‌گونه اشاره‌اى به مذهب اسماعيلى نيست و تقريبا در تمام آثارش وضع به همين منوال است . پس از آن‌كه نخستين چاپ كتاب گشايش و رهايش ناصرخسرو از روى يك نسخهء منحصربه‌فرد آن توسط سعيد نفيسى منتشر شد ، توضيحى براى اين مطلب به دست آمد : چنان‌كه نسخه‌نويس خود اعتراف مىكند ، « مطالب خلاف حقيقت » ، يعنى معتقدات اسماعيلى ، از آن حذف شده است . بىشك ، كليد قضاوت صحيح دربارهء غالب تحريرهايى كه از نوشته‌هاى ناصرخسرو به دست مانده در همين جا نهفته است : كتاب‌ها را از نو انشا كرده و صبغهء اصلى آنها را ، كه اسماعيلى بوده ، از ميان برده‌اند .\r\nالبته ، محصول ادبى مسافرت هفت‌سالهء ناصرخسرو در باختر ايران نيز از اين تطاول مصون نمانده ؛ ولى ، با اين همه ، توصيف اين مسافرت ( سفرنامه ) تصويرى فوق العاده باارزش از فرهنگ آن زمان در كرانه‌هاى نيل و آسياى مقدم به دست مىدهد . اين شك كه آيا وفور عقايد و نظريات تسنن در اين كتاب محتملا دليل بر آن نيست كه ناصرخسرو ديگرى مؤلف آن بوده ، بر اثر تحقيقاتى كه به عمل آمده ، حتى پيش از انتشار كتاب گشايش و رهايش بر طرف گشته و به اين پرسش كه آيا متن به‌جاى مانده تحريرى بعدى و بيگانه نيست 12 ، امروز ، پاسخ مثبت داده مىشود .\r\nميان كتاب‌هاى نظرى ( كه در زمينهء فلسفه و دين و علوم طبيعى همگى از مسائل تقريبا يكسانى بحث مىكنند ) زاد المسافرين ( 453 ه ) و وجه دين دو اثر برجسته ، و مخصوصا ، از اين لحاظ بسيار پرارزش است كه دو متن فلسفى منثور است - متونى كه به‌طور كلى در دوران‌هاى متقدم در فارسى فوق العاده نادر است . سمنف 13 چنين اظهار نظر مىكند كه « مذهب اصالت عقل ( راسيوناليسم ) مؤلف در كسوت يك رسالهء فلسفى - جدلى ريخته شده كه\r\n\r\n","description":"","footnote":"","page_name":" 271 ","page_number":281},
  {"content":"\r\n\r\nدر آن نشانه‌اى از اعلام طريقت اسماعيليه و تعليمات باطنى آن وجود ندارد و سعى در اثبات حقانيت آن به عمل نيامده و توضيحاتى راجع به سازمان و اصطلاحات آن داده نشده ، بلكه ، در آن ، بيش‌تر عقايد و نظريات فيلسوفان يونانى همراه معتقدات مؤلف تشريح مىشود و گاهى نيز مؤلف ، ضمن اشاره به كتاب‌هاى اصلى ، با نظريات محققان علوم طبيعى و فيلسوفان مادى و دهريون سدهء 9 - 10 به جدال مىپردازد . » سمنف به درستى دريافته كه اين تقريبا هيچ رابطه‌اى با تعليمات اسماعيلى ندارد . شدر 14 به جنبه‌هاى تاريخى توجه بيش‌ترى دارد و نظرش با آنچه بدان اشاره شد كمابيش متفاوت است . وى مىگويد : « ناصرخسرو در هردو رساله اصول عقايد باطنيه را به نحو اكمل بيان داشته ؛ بدين ترتيب ، خود را در عداد بانيان نهضت فكرى گرايش‌هاى روشن‌فكرى قرار مىدهد كه از سدهء 3 ه كوشا هستند كه احكام اسلام را با فلسفهء يونانى تلفيق كنند ، و چنان‌كه پيداست ، از عرفان مانوى به شدت ملهم‌اند . زاد المسافرين چيزى جز ملخصى از رسائل اخوان الصفا نيست كه شامل تفسير باطنى ( تأويل ) وحى است . در اين كتاب ، حتى با يك هيئت تأليفى روشن‌تر و سير فكرى منظم‌ترى روبه‌رو هستيم ناصرخسرو ابداع ، يعنى حدوث از نيستى ، را مىپذيرد و مخصوصا عقيدهء قدم هيولا را رد مىكند » 15 .\r\nاز كتاب‌هاى بعدى ناصرخسرو من‌جمله جامع الحكمتين ( 462 ه ) است كه به فرمان امير بدخشان نگارش يافته . كوربن ، كه اين كتاب به كوشش او منتشر شده ، محتواى آن را ضمن يك عنوان ثانوى مشخص مىسازد : « كتاب جامع الحكمتين يا تلفيق بين فلسفهء يونان و علم كلام اسماعيلى » . امير سؤالاتى را كه در قصيده‌اى از ابو الهيثم مطرح شده است با ناصرخسرو در ميان مىگذارد و وى ، طى يك نوع دايرة المعارف عامه‌پسند متضمن اطلاعات سودمند ، چنان كه در صدر قرون وسطا در بيزانس بسيار رايج بود و از آن‌جا به كشورهاى اسلامى 16 راه يافت ، اين سؤالات را مورد بحث و فحص قرار مىدهد . از آن‌جا كه امير خود از معتقدان مذهب اسماعيلى بود لزومى نداشت كه ناصرخسرو دربارهء احكام اين طريقت چندان موشكافى كند ، و ظاهرا ، همين نكته كتاب را از سانسور متعصبان مصون داشته است .\r\nيكى از دو روشنايىنامه 17 ( دو كتاب به يك نام از مؤلف واحد از نوادر است ) در قالب مثنوى تأليف شده ، و درعين‌حال ، يكى از نخستين آثار اين استاد ( 444 ه ) و منظومه‌اى است آموزنده با مطالب اخلاقى كه هيئت و ماوراء الطبيعه را ، براساس فلسفهء ارسطو و مبتنى بر تعبيرات و تفسيرات ابن سينا و فارابى ، بيان داشته ضمنا پاره‌اى از دقايق تصوف را بر آن مىافزايد . اين كتاب ادبيات فارسى را به شدت متأثر ساخت .\r\n\r\n","description":"","footnote":"","page_name":" 272 ","page_number":282},
  {"content":"\r\n\r\nديوان مهم ناصرخسرو ، گويا ، در اصل ، شامل سىهزار بيت بوده و نسخه‌اى كه سيد نصر اللّه تقوى منتشر ساخته كمى بيش از يازده‌هزار بيت دارد كه ، به استثناى چند قطعه ، عموما قصيده‌هايى با مضامين فلسفى و حكمت الهى است . دور نيست كه تراوش فكرى ديگران نيز در اين ديوان راه يافته باشد ، زيرا هم‌مسلكان ناصر ، براى بيان آثار خود ، از نام او استفاده مىكردند . تغزلات اين ديوان مربوط به دوران توقف شاعر در يمگان و عارى از موضوعات متداول در زمينهء كام‌جويى از زندگى است ، و درعين‌حال ، بر خلاف آنچه تاكنون تصور مىشد ، كاملا خالى از دقايق مديحه‌سرايى نيست ؛ فقط با اين تفاوت كه ، در اين‌جا ، ممدوحان بزرگان اسماعيليه‌اند ؛ و شكى نيست كه مدح آنان به اميد پاداشى بوده كه شاعر منزوى سخت نيازمند آن بوده است . طرز بيان مبهم اسماعيليان ، كه به‌طور كلى از اختصاصات پيروان فرقه‌هاى مذهبى بود ، و اشارات بىشمار به مسائل مذهبى و غير آن موانعى بزرگ بر سر راه كوشش‌هايى است كه براى درك عميق و ارزش‌يابى اين ديوان به عمل مىآيد ، تا بدان حد كه فحص در آن هنوز در دوران صباوت است و از اين لحاظ سخت مايهء تأسف ؛ زيرا ، بالاخص اين ديوان حاوى نكاتى است كه شرح و تأويل آن درك افكار شاعر و معتقدات اسماعيلى وى را تسهيل مىكند . لكن ، اين استقصا مستلزم آشنايى كامل با ادبيات فاطمى و چاپ جديدى از ديوان است .\r\nناصرخسرو پديده‌اى سرشار از جنبه‌هاى ممتاز است . وى هنرمندى عادى ، از آن‌گونه كه نظايرش در كوچه و بازار فراوان‌اند ، نيست ، بلكه شاعرى است با سبكى ساده و خاص خود ، مردى است كه ، مقدم بر هرچيز ، به انديشه قدر مىنهد و از همين روست كه در بحبوحهء قال و مقال طوطىصفت ديگران فوق العاده شايان توجه است . از آن گذشته ، سير و تطور افكارش نيز خود اهميتى به‌سزا دارد . محمد قزوينى 18 وى را در رديف شش شاعر بزرگ ايران مىشمارد ( نظامى را كنار مىگذارد ) و فقط اشاره مىكند كه مذهب او را از انظار مستور داشته است .\r\n\r\nمديحه‌سرايان ( قطران - آذربايجان )\r\nابو منصور قطران عضدى از مردم شادىآباد ، از توابع تبريز ( وفات پس از 465 ه در گنجه ) ، در دربارهاى تبريز و گنجه روزگار مىبرد ، و در عصر خود ، نامىترين مديحه‌سراى آذربايجان بود . ميراث پدر را در جوانى با اسراف و تبذير به‌در داد ، لكن عنايات مستدام اميران ، كه به\r\n\r\n","description":"","footnote":"","page_name":" 273 ","page_number":283},
  {"content":"\r\n\r\nسبب شهرت اشعارش براى او حاصل آمده بود ، جبران مافات كرد و از نو ثروتى برايش فراهم ساخت . بيمارى نقرس ، كه بعدها از آن مىنالد ، نشانهء زندگى مرفه اوست . ديوانش ، كه شامل سه‌هزار تا ده‌هزار بيت است ( در نسخه‌هايى كه حداكثر ابيات را دارد مطمئنا مقدار معتنابهى از آثار ديگران وارد شده ) ، و در آن تقريبا سى نفر را مدح گفته توجه مورخان را نيز به خود جلب مىكند ، زيرا قطران نام‌هاى بسيارى از اعضاى سلسله‌هاى محلى آذربايجان و قفقاز را كه غالبا در بوتهء فراموشى مانده‌اند در اشعار خود زنده نگاه داشته است . بهترين قصيده‌هايش متعلق به آخرين دوران زندگى اوست . ضمن اين قصايد به فضلون ، امير گنجه ، در ازاى دهش‌هاى بىشمارش ، كه حتى پس از گذشت چند صد سال مورد توجه جامى معروف ( وفات : 898 ه ) بود ، سپاس مىگذارد . شعر قطران به سبك شاعران خراسان است . به صنايع بديعى توجه دارد ، ولى تكلف را روا نمىدارد . وى حتى از نخستين كسانى است كه پس از فرخى در سرودن « قصيدهء مصنوع » طبع‌آزمايى كرده‌اند . هنگامى كه ناصرخسرو به سال 438 ه به آذربايجان سفر كرد ، قطران از وى معنى چند نكتهء مشكل از ديوان‌هاى منجيك و دقيقى را پرسيد كه به « پارسى » يعنى ، به عقيدهء شفر 19 ، به فارسى خوارزمى بوده و وى ، كه يك ايرانى از سرزمين‌هاى باخترى بود ، بنا به روايت ، بر خلاف ميهمان خراسانى خود ، از فهم آن عاجز بود . كسروى 20 بر آن است كه متن سفرنامه « 1 » در اين‌جا مغشوش است ، زيرا هرچند كه قطران به زبان ايرانى آذرى سخن مىگفت ؛ ولى ، چنان‌كه ديوانش حاكى است ، بر پارسى هم كاملا مسلط بوده . قصيدهء قطران در توصيف زمين‌لرزهء تبريز كه به سال 434 ه رخ داد يك شاه‌كار واقعى است . « 2 » وى اصولا در توصيف طبيعت زبردستى بسيار داشت . گويا يك مثنوى هم به نام قوس‌نامه تأليف كرده است . به اين قياس كه بعدها اشعارش - خواه به اشتباه و خواه به هر علت ديگر - توانسته‌اند جاى اشعار رودكى « 3 » را بگيرند ، حتما شاعرى بلندپايه بوده است و واقعا هم ، باوجود آن‌كه صناعات بديعى قطران قاعدتا مىبايست از سادگى و بىتكلفى\r\n\r\n\r\n","description":"","footnote":"\r\n( 1 ) . - ص 271 .\r\n( 2 ) . سه بيت اول قصيده اين است :\r\n بود محال مرا داشتن اميد محال * به عالمى كه نباشد هرگز بر يك حال\r\nاز آن زمان كه جهان بود حال زينسان بود * جهان بگردد ليكن نگرددش احوال\r\nدگر شوى تو و ليكن همان بود شب و روز * دگر شوى تو و ليكن همان بود مه و سال \r\nتاريخ ادبيات دكتر صفا ، جلد دوم ، ص 424\r\n( 3 ) . - ص 211 .\r\n","page_name":" 274 ","page_number":284},
  {"content":"\r\n\r\nشاعران دورهء سامانى فرسنگ‌ها به دور باشد ، اشعارش غالبا به اشعارى كه مسلما از رودكى است نزديك است . پروفسور بديع الزمان بشرويه‌اى خراسانى ( فروزانفر ) 21 وى را شاعرى توصيف مىكند كه دوست دارد زندگانى را در نشاط و فارغ از غم بگذراند و از اين‌روست كه در فقدان يكى از دوستانش ، به سهولت ، تسلى مىيابد ، و به‌طور كلى ، جز كام‌يابى شخصى و مادى به چيزى نمىانديشد . « 1 » از اين‌كه فرهنگ فارسى قطران 22 به دست نمانده جاى شگفتى نيست ، چون اسدى هم وى را نكوهش كرده بود كه فرهنگش فقط شامل لغات معروف است .\r\n\r\nمعزى ، ازرقى « * » - سلجوقى\r\nامير عبد اللّه محمد معزى را بايد در رديف استادان طراز اول قصيدهء مدحيه قرار داد . مقارن سال 440 ه ديده به جهان گشود ( خانواده‌اش از نسا است ) و در دربارهاى سلطان ملكشاه و سنجر روزگار برد . پدرش ، برهانى ( تقريبا 465 - 409 ه ) ، امير الشعرا بود ، و در همان صدر دورهء سلجوقى ، در خمريات نسبتا سبك خود دربارهء قشريون همان نظرى را كه بعدها عمر خيام و حافظ داشتند 23 ابراز مىكرد . معزى اين مقام را از پدر به ارث نبرد ، بلكه آن را به نيروى هنرورى شخصى به دست آورد ؛ آن‌چنان هنرى كه وى را نه تنها در دوران زندگى ، بلكه ما بين همهء آيندگان نيز به حق نامور ساخت . ثروتش را مديون حاميان عارى از خط و سواد خويش است كه البته مىبايست به هوا و هوس‌هاى شگفتشان تن دردهد . از اين‌روست كه مىبينيم ، به عللى كه ماهيت آن به درستى روشن نيست ، آماج تير سنجر ، پسر پادشاه ، قرار گرفت ( 511 ه ) و به سختى مجروح شد و پس از مدت‌ها رنجورى ميان سال‌هاى 21 - 519 ه 24 ( و نه چنان‌كه به اشتباه روايت مىشود به سال 542 ه ) درگذشت . ديوان بزرگ غزلياتش شامل ، 18000 بيت است ، و از يك سو ، به علت ارزش شعرى و هنرى اشعار ( مىدانيم كه معزى استاد وصف بود ) و ، از يك سوى ديگر ، به واسطهء مطالبى كه دربارهء روىدادها و اشخاص و عادات آن زمان در آن هست حائز اهميت فوق العاده‌اى است . از لحاظ مضامين و شيوهء بيان ، از مديحه‌سرايان خراسان ، يعنى عنصرى و فرخى ( و به زعم بعضى هم‌چنين عسجدى ) ، پيروى مىكند و اشعارش گاه‌به‌گاه لحن اشعار منوچهرى را دارد . اين موضوع كه انورى وى را به سرقت ادبى متهم كرده با قاطعيت ثابت نشده ، ولى مسلم آن است\r\n\r\n\r\n","description":"","footnote":"\r\n( 1 ) . روىهم‌رفته بايد گفت كه قطران در اشعار خود جز گذرانيدن وقت و شادخوارى و كام‌روايى شخصى و مادى اميد و آرزويى ديگر ندارد . سخن و سخنوران ، بديع الزمان بشرويه خراسانى ، تهران ، شركت طبع كتاب ، جلد دوم ، قسمت اول ، ص 138 .\r\n( * ) ارزقى فقط در متن انگليسى آمده است .\r\n","page_name":" 275 ","page_number":285},
  {"content":"\r\n\r\nكه انورى خود از اشعار معزى استفاده كرده است 25 . مهارت در وصف ، بيان سهل ممتنع و سادگى اصطلاحات شعر وى را ممتاز مىدارد . ديوان معزى حلقهء ذى قيمتى در سلسلهء تطور قصيدهء فارسى است .\r\nاز شاعران مهم سدهء 5 ه بايد ازرقى را نام برد كه نام حقيقيش ابو المحاسن ابو بكر زين الدين هروى است ( وفات كمى پيش از 465 ه ) . بنا به مشهور ، فردوسى ، پس از آن‌كه از غزنه به طوس فرار كرد ، در خانهء پدر ازرقى ، موسوم به اسماعيل وراق ، پنهان شد . پسر ، به سائقهء شغل پدر ، به محافل ادبى راه يافت . بعضى از قصايدش حاكى از دل‌بستگى خاص او به‌هم‌شهرى مهتر و نام‌آورش ، انصارى ، است . از نخستين كسانى كه وى در قصيده‌هايش ستوده است شمس الدوله ابو الفوارس طغان شاه و پدرش ، الب ارسلان ، حاكم خراسان ، هستند . الب ارسلان چنان به ازرقى دل‌بستگى داشت كه هروقت در هرات نبود به وى نامه مىنوشت . ازرقى مديحه‌سرايى عالىقدر است . از مشخصات بارز اشعارش تشبيهات غريب اوست كه صد سال بعد به ناحق مورد سرزنش رشيد وطواط شاعر و اديب ( وفات : 578 ه ) « * » قرار گرفت ؛ ولى ، پس از آن‌كه سبك هندى رايج شد ، تشبيهات ازرقى ارزش خود را بازيافت . وى كتابى منافى عفت به نام الفيه شلفيه را به نظم كشيده « * * » و ، چنان‌كه گفته شده ، همان را وسيلهء تقرب به طغان شاه قرار داده است . نه اين كتاب و نه نسخهء منظومى كه از سندبادنامه پرداخته به دست نمانده است . وى مؤلف اصلى هيچ‌يك از اين دو اثر نيست .\r\n\r\nمسعود سعد سلمان ، ابو الفرج رونى ، حسن غزنوى « * * * » هندوستان غزنوى\r\nيك شاعر مهم دوران متأخر غزنه مسعود سعد سلمان است . وى به سال 438 ه ، در لاهور ، در خانواده‌اى توانگر كه اصلا همدانى بود ، ديده به جهان گشود . زندگىاش متلاطم و پر از نشيب‌و فراز بود . در دربار سيف الدوله محمود ، شهزادهء غزنوى و والى هندوستان ، در سايهء شايستگىهاى كشورى و لشكرى خود ، به ثروت و جاه رسيد . چهل‌ساله بود كه فاجعه‌اى دامن‌گيرش شد . در غزنه ، در تلاش آن بود كه ثروت پدرى را از دستبرد متجاوزان حفظ كند كه در جريان قضيهء شاه‌زاده محمود ، كه سلطان ابراهيم بن مسعود ( 451 تا 492 ه ) وى را به داشتن روابط با سلجوقيان متهم ساخته بود ، به زندان افتاد . سعايت دشمنان و خشم سلطان نيرومندتر از شفاعت خيرخواهان و همهء قصايد سراسر شكايت و تمناى مسعود بود . شاعر ، هفت سال ، در\r\n\r\n\r\n","description":"","footnote":"\r\n( * ) . - ص 284 .\r\n( * * ) . ظاهرا اين انتساب مورد ترديد است .\r\n( * * * ) حسن غزنوى فقط در متن انگليسى آمده است .\r\n","page_name":" 276 ","page_number":286},
  {"content":"\r\n\r\nقلعه‌هاى دهك و سو ، و از آن بدتر ، سه سال ، در قلعهء ناى ، رنج زندان كشيد . « 1 » فقط حوالى 490 ه آزاد شد و به لاهور بازگشت و به حكم‌رانى چلندر رسيد ، ولى اين شادكامى ديرى نپاييد و سقوط حامىاش او را نيز در پى خود كشيد . دگربار ، در قلعهء دهشت‌انگيز مرنج ، نزديك غزنه ، زندانى شد . هشت سال گذشت تا دوباره آزادى يافت ( تقريبا 500 ه ) . بازپسين سال‌هاى زندگى را ، با وجود همهء تغييراتى كه در اوضاع اجتماعى حاصل شده بود ، در آرامش و مكانت به سر برد و به سال 515 ه درگذشت .\r\nمسعود در سايهء فضايل انسانى خود و هم‌چنين شايستگىهاى درخشانى كه در زمينهء شاعرى بدان متصف بود ، در روزهاى نگون‌بختى ، از دشمنىهاى سرسختانهء معاندان ، و در ايام شادكامى ، از چاپلوسىهاى فرومايگان بر كنار ماند . معلوماتش شامل نجوم ( كه در زندان آموخت ) ، اسب‌شناسى ، مسايل جنگى و هم‌چنين خوش‌نويسى بود . وى استاد بزرگ قصيده به سبك عنصرى بود ، ولى ذوق و قريحه‌اش برتر از آن بود كه صرفا از عنصرى يا شاعرى ديگر اقتفا كند ( و اين تقريبا مفهوم نقد خاقانى دربارهء اوست ) « 2 » .\r\nسنايى « سهل ممتنع » مسعود را سخت مىستايد . « 3 » حبسياتش ، كه در زندان سروده ، در عداد شيواترين شاه‌كارهاى شعر فارسى است . « 4 » گويند هيچ‌كس را چون او اين هنر نبود كه\r\n\r\n\r\n","description":"","footnote":"\r\n( 1 ) .\r\n نالم به دل چو ناى من اندر حصار ناى * پستى گرفت همت من زين بلندجاى\r\nآرد هواى ناى مرا ناله‌هاى زار * جز ناله‌هاى زار چه آرد هواى ناى\r\nگردون به درد و رنج مرا كشته بود اگر * پيوند عمر من نشدى نظم جان‌فزاى \r\nديوان مسعود سعد سلمان ، به تصحيح رشيد ياسمى ، انتشارات پيروز ، تهران ، دىماه 1339 ، ص 503 .\r\n( 2 ) .\r\n مسعود سعد ، نه سوى تو شاعرى است فحل * كاندر سخنش گنج روان يافت هركه جست\r\nبرتر ز عنصرى رود و خصم عنصرى است * كاندر قصيده‌هاش زند طعنه‌هاى چست \r\nديوان خاقانى ، به كوشش دكتر ضياء الدين سجادى ، كتاب‌خانهء زوار ، تهران ، 1338 ، ص 831 .\r\n( 3 ) .\r\n سخن عذب و سهل مختلفت * بر همه شعر خواندن آسان كرد\r\nهر ثنايى كه گفتى اندر خلق * خلق و اقبال تو ترا آن كرد\r\nچه دعا گويمت كه خود هنرت * مر تو را پيش‌واى دوران كرد \r\nديوان سنايى ، به سعى و اهتمام مدرس رضوى ، شركت طبع كتاب ، تهران ، 1320 شمسى ص 776 مسعود سعد در ديوان خويش تعريفى از سهل ممتنع مىنمايد و تمام اشعار خويش را از اين قياس مىداند :\r\n اشعار من آن است كه در صنعت نظمش * نه لفظ معارست و نه معنيش مثنى\r\nانشا كندش روح و منقح كندش عقل * گردون كند املاء و زمانه كند انشاء \r\nنقد ادبى ، عبد الحسين زرين‌كوب ، تهران 1338 ، ص 419\r\n( 4 ) . من‌جمله : -\r\n","page_name":" 277 ","page_number":287},
  {"content":"\r\n\r\nحكمتى را در بيتى بگنجاند ( كلام جامع ) . اشعار مسعود شامل مديحه ، مطالب آموزنده ، شكوه ، استهزا ، مجادله ، مناظره و وصف دربار و ميدان كارزار بود و كم‌تر به طبيعت و عشق و شراب مىپرداخت . معزى و عثمان مختارى غزنوى ( وفات : 554 ه ؟ ) تنها كسانى نبودند كه وى را قدر مىشناختند . نوايى او را « يكه‌تاز عرصهء قصيده و خالق الكلام بىهمتا » مىخواند و سنايى ، بشخصه ، ديوان او را مرتب كرد ، هرچند كه دقت كافى در آن مبذول نداشت . ديوان عربى مسعود ، كه راجع به آن بيش از حد مبالغه مىشود ، در حقيقت جز چند بيت عربى چيزى نيست و ، با آن‌كه تولد و زندگىاش در هندوستان بوده و طبعا به زبان اين كشور تسلط داشته ، شايعهء ديوانش به زبان هندى افسانه‌اى بيش نيست . منتخب شاهنامه‌اى كه او تهيه كرده بود به دست نمانده است . « 1 »\r\nدر همان اوان و در همان دربار ، ابو الفرج رونى ( متولد در رونه نزديك نيشابور متوفى در پايان سدهء پنج و اوايل سدهء شش ) مىزيست و سرايندگى مىكرد و با مسعود روابطى نيكو داشت . مديحه‌سرايى فطن بود كه حتى انورى او را مىستايد « 2 » و به اقتفايش مىرود . يك « * » مثنوى هزل‌آميز كه در تقبيح « بزرگان » دربار سلطان شيرزاد بن مسعود پرداخته متضمن مدح و ذم نظام اجتماعى است .\r\n\r\n\r\n","description":"","footnote":"\r\n-\r\n مقصور شد مصالح كار جهانيان * بر حبس و بند اين تن رنجور ناتوان\r\nدر حبس نيز ندارندم استوار * تا گرد من نباشد ده تن نگاهبان\r\nهر ده نشسته بر در و بر بام سمج من * با يكدگر دمادم گويند هر زمان\r\nخيزيد و بنگريد مبادا به جادويى * او از شكاف روزن پرد بر آسمان \r\nديوان مسعود سعد ، ص 428\r\n نه بر خلاص حبس ز بختم عنايتى * نه در صلاح كار ز چرخم هدايتى\r\nپيشم نهد زمانه ز تيمار سورتى * هرگه كه من بخوابم ز اندوه آيتى\r\nاز حبس من به هر شهر اكنون مصيبتى * وز حال من به هرجا اكنون روايتى \r\nهمان اثر ، ص 522\r\n( 1 ) . استاد مينوى يك منتخب شاهنامه در اسلامبول يافته و از آن براى كتاب‌خانهء مركزى دانشگاه تهران عكس گرفته‌اند و احتمال مىدهند كه همان انتخاب مسعود سعد باشد ولى بدان يقين ندارند . ( اظهار شفاهى استاد ) .\r\n( 2 ) .\r\n زندگانى مجلس عالى در اقبال و قوام * چون ابد بىانتها باد و چو دولت بادوام\r\nباد معلومش كه من خادم به شعر بو الفرج * تا بديد رستم و لوعى داشتستم بس تمام \r\nلباب الالباب ، به تصحيح سعيد نفيسى ، تهران ، 1335 ، ص 319\r\n( * ) از اين‌جا تا آخر مقاله و هم‌چنين « اديب صابر » فقط در متن انگليسى آمده است .\r\n","page_name":" 278 ","page_number":288},
  {"content":"\r\n\r\nيك شاعر بسيار شايان توجه ، كه چند سالى بعد زندگى و سرايندگى مىكرد و تا امروز ناشناخته مانده ، اشراف الدين ابو محمد حسن بن محمد حسينى غزنوى است كه اختصارا به اشرف مشهور است ( وفات : 556 ه ) . بهترين دوران زندگىاش در عهد سلطنت بهرام شاه غزنوى بود كه روزگارى دراز در دربار او به سر برد . بعدها ، به مسافرت در خراسان و عراق پرداخت و سلطان سنجر و شاه‌زادگان سلجوقى را مدح گفت . ديوانش ، كه من‌جمله شامل 83 غزل است ، از لحاظ تاريخ اين نوع شعر حائز اهميت است .\r\nغزليات اين شاعر كه در آن گاهى فقط به « حسن » تخلص كرده ، با آن‌كه على الاصول از يك سبك ليريك پيروى مىكند ، غالبا در مدح بهرام شاه است ؛ هرچند كه اين مدح گاهى فقط در بيت آخر آمده است . قصيده‌هاى مدحيه‌اش ، جاىبه‌جاى ، آميخته به نكات اخلاقى و آموزنده است . با آن‌كه خود از گذشتگان و معاصران متأثر است ، سخنش جنبه‌هايى خاص دارد و از چنان قدرتى برخوردار است كه شاعران نيمهء دوم سدهء ششم هجرى را متأثر مىسازد . از مختصات بارز سخنش سادگى و روانى آن است .\r\n\r\nاديب صابر ، انورى ، مهستى - در دربار سلجوقيان\r\nيك شاعر خوب و فرهيخته در خدمت سلطان سنجر ، شهاب الدين شرف الادباء صابر ( اديب صابر ) ترمذى بود . لكن ، چنين مىنمايد كه سنجر از او براى مقاصد ديگر ، يعنى جاسوسى ، استفاده مىكرد . وى ، به ظاهر ، به عنوان اداى احترام ، مقيم دربار اتسز خوارزمشاه ، رقيب سنجر بود ؛ ولى ، آدم‌كشانى را كه خوارزمشاه براى كشتن سنجر اجير كرده بود به وى شناساند و به همين سبب بود كه او را در فاصلهء سال‌هاى 42 - 538 ه در آمودريا غرق كردند . شعرش به سادگى و روانى و ظرافت ممتاز است . به حكم تسلطى كه بر زبان و ادب عرب داشت ، شعر فارسى را به عربى ترجمه مىكرد .\r\nاوحد الدين محمد انورى ، متولد در بدنه نزديك مهنه ( ميهنه ، [ به سكون سوم 
  ] يا ميهنه [ به فتح سوم 
  ] ) « 1 » يا درابيورد در دشت خاوران ( بدين مناسبت تخلص اوليه‌اش خاورانى بود ) ، سزاوار داشتن عنوان بزرگ‌ترين استاد مديحه‌سرايى است . كمى اخبارى كه از او به ما رسيده تا حدى مايهء شگفتى است ، زيرا او شاعرى است كه در همان دوران زندگى نامور گشت . حتى ديوان ده‌هزار بيتى او نيز فعلا از اين لحاظ چيزى بر معلومات ما نمىافزايد ، زيرا ، از يك سو ،\r\n\r\n\r\n","description":"","footnote":"\r\n( 1 ) .  Mihne , Maihane \r\n","page_name":" 279 ","page_number":289},
  {"content":"\r\n\r\nپژوهش‌هايى كه تاكنون در تاريخ عصر مورد بحث به عمل آمده براى تفسير اشعار ، چنان‌كه وافى به اين مقصود باشد ، كافى نيست ، و از سوى ديگر ، يك نسخهء چاپى نسبتا قابل اعتماد هم از ديوان در دست نيست تا چه رسد به يك چاپ انتقادى آن 25 الف . انورى ، پس از آن‌كه در كليهء معارف متداول آن زمان من‌جمله ستاره‌شناسى « 1 » ، كه بيش از همه مورد تقدير فئودال‌ها بود ، معلومات وافر كسب كرد ، به هنر شاعرى پرداخت و ديرى نپاييد كه به دربار سنجر راه يافت . شكواييه‌هاى آكنده از انديشه‌هاى ميهن‌پرستانهء شاعر نشان مىدهد كه پريشانى خاطر وى بر اثر هجوم خانمان‌برانداز غزها به خراسان در سال 548 ه تا چه پايه بوده است . وى حتى پس از مرگ سنجر ( 552 ه ) و انقراض سلسلهء سلجوقى به اين خاندان وفادار ماند .\r\nروايت مربوط به سال مرگ شاعر ، به نحوى تقريبا باورنكردنى ، آشفته است . « 2 » اين روايت سال درگذشت انورى را با پيش‌گويى غم‌انگيز و درعين‌حال خنده‌آورى دربارهء يك سانحهء دهشت‌انگيز طبيعى مرتبط مىسازد كه صحيح نيست « 3 » و از لحاظ تطبيق تاريخ وقوع آن نيز اشكالات زيادى ايجاد مىكند . آتش ، در مقالهء خود راجع به انورى ، كه من از چند مورد آن با سپاس‌گزارى استفاده كرده‌ام ، سال مرگ وى را 563 ه مىداند و حال آن‌كه مينوى ، ميان تاريخ‌هايى كه براى درگذشت شاعر روايت شده ، تنها سال 565 ه را قابل قبول مىداند 26 .\r\n\r\n\r\n","description":"","footnote":"\r\n( 1 ) . در دايرة المعارف فارسى « نجوم » ذكر شده .\r\n( 2 ) . - سخن و سخنوران ، مقالهء بديع الزمان ، تهران ، 1308 ، جلد اول ، صفحهء 369 و بعد و تاريخ ادبيات ايران ، تأليف ذبيح إله صفا ، جلد دوم ، چاپ سوم ، تهران ، 1339 ، ص 663 و بعد . آتشكدهء آذر ، تأليف لطفعلى بيگ آذر بيگدلى ، مؤسسهء نشر كتاب ، ارديبهشت 37 ، ص 55 و بعد و جز آنها .\r\n( 3 ) . ظاهرا اشاره به واقعهء « قران كواكب است » كه بسيارى از منجمان حكم كرده بودند كه در 29 جمادى الاخراى سال 582 كواكب سياره در برج ميزان اقتران خواهند كرد و به سبب اين قران انقلابى عظيم در احوال عالم پديد خواهد آمد و . . .\r\nگويا منجمان خراسان بيش از ديگران در اين‌باره اصرار داشته و انورى نيز از ميان آنان در اين‌باره حكمى داشت . . . در روز حكم خسف اثرى از باد آشكار نشد . . . و همچنين بطلان حكم منجمان باعث طعن و طنز چند تن از شاعران شد .\r\nدربارهء اين حكم آقايان فروزانفر ( سخن و سخنوران ، ج 1 ، ص 360 - 362 ) و مجتبى مينوى ( مجلهء دانشكدهء ادبيات ، شمارهء 4 ، سال دوم ، ص 16 - 53 ) به تفصيل بحث كرده‌اند ) از آن جمله دولتشاه دو قطعه نقل كرده است كه يكى را به فريد كاتب شاعر معاصر انورى نسبت داده است :\r\n گفت انورى كه از سبب بادهاى سخت * ويران شود عمارت و كه نيز بر سرى\r\nدر روز حكم او نوزيدست هيچ باد * يا مرسل الرياح تو دانى و انورى \r\nو ايضا\r\n مىگفت انورى كه در اين سال بادها * چندان وزد كه كوه بجنبد چو بنگرى\r\nبگذشت سال و برگ نجنبيد از درخت * اى مرسل الرياح تو دانا نه انورى ! \r\nنقل از تاريخ ادبيات ايران ، جلد دوم ، چاپ سوم ، ص 3 - 662\r\n","page_name":" 280 ","page_number":290},
  {"content":"\r\n\r\nانورى در عصرى مىزيست كه شعر و ادب سخت شكوفا بود . در درون وى دو شخصيت متفاوت ، يعنى يك دانشمند و يك شاعر ، با يكديگر در ستيز بودند . انورى فقط از آن‌رو شاعرى پيشه كرد كه نمىخواست سهيم محروميت‌هايى باشد كه دانشمندان با آن دست به گريبان هستند ؛ خاصه كه هنر شاعرى دربارى دورنماهاى كاملا ديگرى بر وى مىگشود .\r\nانورى به فضل خويش مىبالد ، ولى هنر شاعرى را چندان بزرگ نمىشمارد ، و در اين مورد ، نظرش كم‌تر متوجه آثار ادبى بىارزش است ، بلكه مقصودش بيش‌تر دريوزگىهاى ضمن قصيده‌ها و تهديدهاى وقاحت‌آميز در خلال هجويه‌ها و بالاخره بيگارى مديحه‌سرايان دربارى است و حتى از آن تأسف دارد كه خود به شاعرى پرداخته ، زيرا بر آن است كه دنيا را واقعا نيازى به شعر و شاعر نيست و عهد مىكند كه ديگر گرد مدح و ذم نگردد « 1 » ؛ ولى ، بر سر پيمان نماند و يا ، بهتر بگوييم ، نتوانست بماند . ديوان انورى به روشنى آفتاب نشان مىدهد كه وى شاعرى واقعى با قريحه‌اى خدادادى و احتمالا يكى از درخشان‌ترين چهره‌هاى ادب فارسى بود . جنبهء علمى اشعارش بسيار قوى است ، تا بدان‌جا كه در سخنانش مسايل علمى چون حشويات به نظر مىرسد ؛ هرچند كه او ، خود ، آن را تزيينى ضرورى و حتى يك جزء لاينفك مديحه تلقى مىكرد . همين جنبهء علمى است كه فهم اشعار اين شاعر را چنان دشوار مىسازد كه ، پس از اشعار خاقانى ، كه انورى با نوع و شيوهء آن آشنايى كامل داشته ، شعر هيچ شاعرى به پاى آن نمىرسد . فهم شعر انورى بدون شرح و تفسير تقريبا غير ممكن ، و در بسيارى موارد ، با كمك آن هم ميسر نيست . وى با استادان متقدم و متأخر و هم‌چنين با ادبيات فارسى و عربى آشنايى كامل داشت . در سايهء نيروى تخيل و فضل و دانش و تسلط كامل بر زبان و علم بديع ، قصيده را به اوج رفعت رسانيد ، تا بدان حد كه هر تحول بعدى جز سقوط نمىتوانست به حساب آيد . جامى 27 وى را « تقريبا يك معجزه » مىداند « 2 » و در اين اظهارنظر ،\r\n\r\n\r\n","description":"","footnote":"\r\n( 1 ) .\r\n كلبه‌اى كاندرو بروز و بشب * جاى آرام و خورد و خواب منست\r\nخرقهء صوفيانهء ازرق * بر هزار اطلس انتخاب منست\r\nخدمت پادشه كه باقى باد * نه ببازوى باد و آب منست\r\nنيست من بنده را زبان جواب * جامه و جاى من جواب منست \r\nديوان انورى ، به اهتمام محمد تقى مدرس رضوى ، بنگاه ترجمه و نشر كتاب ، جلد دوم ، ص 8 - 557\r\n( 2 ) . انورى رحمة الله حكيمى كامل و فصيح و فاضل بود . حسن شعر و لطف نظم شمه‌اى است از علو حال او ، خاليست از جمال و كمال او ، سخنان او مشهور است و ديوان او مسطور . از لطايف اشعار وى يك قطعه كه مشعر است به نصيحت شعرا : -\r\n","page_name":" 281 ","page_number":291},
  {"content":"\r\n\r\nعلاوه‌بر آنچه خود وى مىانديشد ، از يك لحاظ ديگر نيز محق است ؛ زيرا ، انورى ، با همهء تازىمآبى و وجوه ممتازى كه در زبان وى هست ، استاد « سهل ممتنع » است ، البته چنانچه ، در اين‌جا ، از اين اصطلاح « ظرافت تقليدناپذير » اراده كنيم . قصايد خود را بلافاصله با مديحه شروع مىكند و فقط به ندرت در مقدمه به وصف طبيعت مىپردازد . در عشقيات نيز جانب اعتدال نگه مىدارد ، لكن آنچه جلب توجه مىكند صحبت با محبوب يعنى ممدوح است .\r\nتمنياتش را غالبا ضمن شوخى و مطايبه بيان مىكند كه يك جنبهء ممتاز قصيدهء اوست . انورى غزل را ، تقريبا به‌طور كامل ، از قصيده تفكيك كرده و در نتيجه مرحلهء مهمى از تطور غزل را پيش از سعدى تحقق بخشيده است . هدف اصلى قصيده‌اش مديحه‌گويى است كه ضمن آن از كليهء وسايل متصور حد اعلاى استفاده به عمل مىآيد . به طعن و ناسزا نيز مبادرت كرده ، و چنان‌كه برمىآيد ، زخم زبانش در سراسر ايران زبان‌زد بوده . در غير اين صورت ، به خاطر يك شب‌نامهء هجوآميز ، كه به رغم همهء اتهامات از او نبود ، در كوچه‌هاى بلخ به خاكش نمىكشيدند . « 1 » اين واقعه تطابق عجيبى با روىداد مشابهى در مورد خاقانى دارد . انورى را غالبا حكيم مىخوانند و واقعا هم قصايد و قطعاتش سرشار از حكمت و انعكاس فلسفهء ابو على سيناست . دو نكته ، آشكارا ، دلالت بر آن دارد كه انورى دنبالهء افكار ابو على سينا را گرفته است . از يك سو ، تفسيرى است كه به نام كتاب البشارات فى شرح الاشارات الشيخ الرئيس نگاشته و ، ديگر ، اشاراتى است كه در شعر خود به عيون الحكمت ابو على سينا كرده است كه انورى به دست خود و براى خود استنساخ كرده بود و يكى از دوستانش به نحو مرموزى امانت گرفته است « 2 » 28 .\r\nانورى عليه چاپلوسىها و بسيارى سفاهت‌هاى طبقات و اصناف و بىقاعدگىهاى نظام\r\n\r\n\r\n","description":"","footnote":"\r\n دى مرا شاعركى گفت : غزل مىگويى ؟ * گفتم از مدح و هجا دست بيفشاندم هم \r\nبهارستان ، نور الدين عبد الرحمن جامى ، چاپ وين ، ص 91 - 92\r\n( 1 ) . تاريخ ادبيات ايران ، تأليف دكتر صفا ، چاپ سوم ، 1339 ، جلد دوم ، ص 660 .\r\n( 2 ) . . . . و به همين سبب است كه به آثار ابو على سينا اظهار علاقه و تمايل كرده و بعضى آنها را به خط خود نوشته و گفته است :\r\n كتابكى است مثمن به خط من خادم * چو اشك و چهرهء من جلدش از درون و برون\r\nسه گونه علم در او كرده بو على تقرير * به اختيار همايون و طالع ميمون\r\nز من به غضب جدا كرده‌اند و كرده مرا * ز غصه با دل پردرد و ديدهء پرخون \r\nهمان اثر ، ص 8 - 657\r\n","page_name":" 282 ","page_number":292},
  {"content":"\r\n\r\nاجتماعى نيز صدا به اعتراض بلند مىكند و لبهء تيغ هجويات خود را حتى متوجه زنان و هوا و هوس‌هاى خانمان‌برانداز سرنوشت كور 29 مىسازد . وى هنگامى به معرفت واقعى دست يافت كه زندگانى در دربار ، كه روزگارى تا بدان حد مشتاقش بود ، برايش تحمل‌ناپذير گشت .\r\nدر بازپسين روزهاى زندگى ، از آرامش و انزواى دانشمندمنشى كه پيش از اين‌روى از آن برتافته بود لذت مىبرد . و نيز از آثارش چنين برمىآيد كه وى تا حدى به قوانين نيروى جاذبهء زمين پى برده بوده است . « 1 »\r\nيك چهرهء مستور در پردهء ابهام شاعرهء زيبا و با قريحهء رباعىسرا ، مهستى 30 ، دبير گنجوى است كه معاصر خيام و نظامى بوده و به رواياتى با آنان حشر و نشر داشته و نيز گويا نديمهء سلطان سنجر بوده است . جوهرى بخارايى 31 معاشقات او را در داستانى كه نگاشته شرح مىدهد . اين داستان با رباعيات بىشمارى از شاعره و معشوقش ، تاج الدين امير احمد ، پسر واعظ گنجه ( ! ) ، كه بعدا همسر او شد ، تزيين گشته . هرچند اصالت سخن مهستى آشكار و برترىاش نسبت به اشعار بىروح همهء شاعره‌هاى ديگر دورهء كلاسيك محرز است ، متأسفانه ، نمىتوان ثابت كرد كه رباعياتى كه به وى منسوب است واقعا از اوست . رباعياتى كه طى آن با شاگرد پيشه‌ورى به مطايبه مىپردازد واقعيتى نداشته معلوم است كه مبناى آنها بر بازى با لفظ و معنى است . زندگى وى ، بدان‌سان كه روايت مىشود ، و رباعياتى كه به او نسبت داده مىشود او را يك مادام سان ژن « 2 » ايرانى معرفى مىكند و محتملا هيچ پايه و اساسى ندارد . ولى ، به هر\r\n\r\n\r\n","description":"","footnote":"\r\n( 1 ) . شايد نظر مؤلف به اين قطعه باشد :\r\n مقدرى نه به آلت به قدرت مطلق * كند ز شكل بخارى چو گنبد ازرق\r\nنه خشت و رشتهء معمار را درو بازار * نه چوب و تيشهء نجّار را درو رونق\r\nبه حكمتى كه خلل اندرو نيابد راه * ز مهر و ماه گشاده در آن مكان بيرق\r\nحصار بر شده بىآب و گل و ليك به صنع * به گر در او زده از بحر بىكران خندق\r\nنه منجنيق به سقفش رسد نه كشكنجير * نه تير چرخ و نه سامان بر شدن بوهق\r\nنه از فراز توان كرد حيلت مركوب * نه از نشيب توان ديد جايگاه نفق\r\nدر او به حكم روان كرده هفت سياره * ز لطف داده وطنشان دوازده جوسق\r\nميان گنبد فيروزه رانده بحر محيط * ميان آب چنين خاك تودهء معلق\r\nبدان كه مبدع ابداع اوست بىآلت * گواه بس بود اى شوربخت خام خلق\r\nچه ظن برى كه به خود برشد آسمان بلند * گهى ز گردش او روشنى و گاه غسق\r\nنه بىنمايش خلّاق شد مهيّا خلق * نه بىكفايت ورّاق شد نگار ورق \r\nديوان انورى ، به اهتمام مدرس رضوى ، بنگاه ترجمه و نشر كتاب ، تهران ، 1347 ، جلد اول ، ص 272\r\n( 2 ) .  Madame Sans - Gene  ( خانم بىنزاكت ) لقبى است كه به همسر  Lefebvre  ( 1755 - 1820 ) دوك دانتزيك و -\r\n","page_name":" 283 ","page_number":293},
  {"content":"\r\n\r\nتقدير ، كم‌تر كسى چون او توانسته است رباعياتى با چنين لحنى جذاب بسرايد .\r\n\r\nعمعق - بخارا\r\nشهاب الدين عمعق بخارايى ( وفات : 543 ه ) نه تنها به لفظ ملقب به امير الشعر است ، بله ، به معناى فئودالى ، واقعا شايستهء چنين منصبى بود و همهء شاعران دربار ايلگ خان را در بخارا به تجليل و تكريم خود وامىداشت . در پرتو عنايات اميرى كه مخدومش بود ، مال و منال و بردگان بىشمار به دست آورد . مديحه‌سرايى ممتاز بود ؛ ولى ، با اين همه ، شهرتش بيش‌تر در سرودن شكواييه بود و انورى او را استاد سخن خواند . يك مثنوى تأليف كرده كه متأسفانه به دست نمانده . تاريخ نگارش آن پس از ابو المؤيد و امانى و موضوعش سرگذشت يوسف و زليخا بوده . در سرودنش فنون فوق العاده متصنع شاعرى به كار رفته بود ؛ چنان‌كه هر بيتش به دو بحر مختلف خوانده مىشد .\r\n\r\nرشيد وطواط - خوارزم\r\nرشيد الدين محمد عمرى ( يعنى از دودمان خليفه عمر ) در دربار خوارزمشاه اتسز ( 51 - 521 ه ) ، دشمن سرسخت سنجر ، و در زمان جانشينان وى زندگى مىكرد . مديحه‌سرا و صاحب منشآت بود و به مناسبت اندام كوچك و حقير و شكل جمجمه و سر بىمويش رشيد وطواط نام گرفته بود ( تولد : تقريبا 480 ه در بلخ ، وفات : 578 ه و شايد هم به سال 573 ه ) .\r\nبىشك ، غرور و خويشتن‌بينى وى نيز بستگى مستقيم با هيئت و اندام ظاهرىاش داشته است .\r\nآنچه چندان خوشايند نيست تعصب مذهبى و بىاعتنايىاش به فلسفه است . چون به مناسبت مقام والاى خود در مجالس و محافل شهرتى يافته بود آمدورفت زيادى با شاعران معاصر داشت . در مورد او ، به خوبى مىتوان دريافت كه مدح و ذم متقابل معاصران را تا چه حد بايد با احتياط پذيرفت ، زيرا سراسر داورىهاى وى دربارهء افراد چيزى جز بيان احساسات شخصى ، اعم از تعلق خاطر يا نفرت نبوده ؛ و حال آن‌كه ، گفته‌هاى همان اشخاص دربارهء او منحصرا سخنان تملق‌آميزى بوده كه نسبت به صاحبان قدرت و نفوذ ادا مىشود ( فىالمثل خاقانى از وى متنفر بود ) . لكن ، وطواط واجد صفات نيكويى نيز بود . من‌جمله اين\r\n\r\n\r\n","description":"","footnote":"\r\n- مارشال فرانسه داده بودند . اين زن ، كه ابتدا رخت‌شوى واحد تحت فرماندهى افسر مزبور بوده ، به علت آزاديى كه در حركات و سكناتش براى خود قائل بود به اين عنوان مشهور شد . يك كمدى به همين نام ، اثر  Sardou  ، كه در سال 1893 در پاريس اجرا شد ، نام او را بر سر زبان‌ها انداخت .\r\n","page_name":" 284 ","page_number":294},
  {"content":"\r\n\r\nكه علاقهء مفرطى به جمع‌آورى نسخه‌هاى خطى و تطبيق آنها با يكديگر داشت . موقوفه‌هايى ايجاد كرده بود و از اديبان سخت حمايت مىكرد و چنانچه اينان براى اصلاح اشعار خود خواهان كمك وطواط بودند ، حتى در خانه‌اش اقامت مىگزيدند و جز اين‌ها . قصيده‌هاى وطواط نمودار فضل و دانش اوست ؛ ولى ، به ندرت ابراز احساساتى در آنها به چشم مىخورد .\r\nمضامين آنها ، تقريبا هميشه ، مختصر به مديحه و يا توصيف جنگ‌هاى اتسز است و قصيده‌ها غالبا از تصنعات بديعى بيش از حد اشباع است . نثرش ارزش بيش‌ترى دارد . از يك سو ، بايد از مراسلات و مكتوبات فارسى و عربى وى ( دولتى و خصوصى ) و ، از سوى ديگر ، از اثر مهمش به نام حدائق السحر « 1 » نام برد كه در تكميل نقايص ترجمان البلاغه « 2 » تأليف يافته . پاره‌اى از آثارش از دست رفته و پاره‌اى ديگر فاقد ارزش است . قصايدى نيز به تازى سروده است .\r\n\r\nمكتب آذربايجان ( مديحه‌سرايان : ابو العلا ، خاقانى ، مجير الدين ، فلكى اثير و ظهير فاريابى ، شاعران شرق ايران كه با آنان پيوند سخن دارند )\r\nتاريخ قفقاز و ايران و هم‌چنين حيات فرهنگى آن‌دو ، در سدهء 12 / 11 ، سخت به‌هم مربوط است . هرچند كه فرمان‌روايان بزرگ سلجوقى كوشا بودند كه ماوراى قفقاز را در حلقهء حكومت مركزى درآورند ؛ ولى ، با وجود دستگاه مقتدر دولتى خود ، موفق نشدند قدرت‌هاى فئودال بومى را براى هميشه سركوب كرده از تجزيهء اين سرزمين‌ها به اميرنشين‌هاى مستقل جلوگيرى به عمل آورند . اوضاع فئودالى ماوراى قفقاز به اروپا ، به مراتب ، بيش‌تر شبيه بود .\r\nشعر و ادب مردم اين ديار ، به‌طور واضح ، نمايشگر سطح بالاى فرهنگ آنان است . نه تنها از اين حيث كه تعداد اديبان و دانشمندان قفقازى و آذربايجانى زياد بود ، بلكه بيش‌تر از آن‌رو كه اينان در ادبيات به كيفيتى خاص ممتاز بودند . سخن از يك سلسلهء واحد در ميان نيست ، بلكه درست همين وجه امتياز دليل مجتمع ساختن آنان در گروه مستقلى است كه ، در حقيقت ، مىبايست قطران « 3 » نخستين فرد آن باشد . از لحاظ برگزيدن لغات و تلفيق كلمات و شيوهء بيان اين گروه ، با خصوصياتى مواجه مىشويم كه نظير آن ميان شاعران سرزمين‌هاى شرقى يا به هيچ‌وجه نيست و يا به اندازهء كافى عموميت ندارد . البته اين بدان معنى نيست كه ميان شاعران\r\n\r\n\r\n","description":"","footnote":"\r\n( 1 ) . عنوان كامل كتاب حدائق السحر فى دقائق الشعر است .\r\n( 2 ) . - ص 255 .\r\n( 3 ) . - ص 274 .\r\n","page_name":" 285 ","page_number":295},
  {"content":"\r\n\r\nاين مكتب و شاعران خراسانى سدهء 5 ه / 11 م و هم‌چنين شاعر بخارايى سدهء 4 ه / 10 م رابطه‌اى وجود ندارد ( ولى ، صد سال بعد ، يعنى در سدهء 6 ه / 12 م ، اين رابطه با ايران شرقى سست‌تر مىشود ) . مگرنه اين است كه مكتب‌ها همه ريشهء واحدى دارند ، ولى بعدا از شرايط محلى متأثر گشته‌اند ؟ جز در مورد نظامى ، شعر غنايى و مخصوصا قصيده ، اعم از مدحيه يا هجويه ، تمام محصول‌هاى ادبى را زير سلطهء خود مىگيرد و كيفيت آن مستقيما تحت تأثير صله‌هاى دربار است و انتقادى هم كه از طرف تصوف از آن و از جامعه‌هاى فئودالى به عمل مىآيد فقط سطحى و از ديدگاه كسانى است كه به قلمرو نفوذ حكم‌فرمايان گام نهاده‌اند و به همين علت نيز مطرود بودن خود را بلاواسطه‌تر احساس مىكنند . هرچند در اين‌جا از ادبياتى كه كاملا جنبهء تصوف داشته باشد سخن در ميان نيست ؛ لكن ، باوجود اين ، همين نقاب تصوف است كه به شاعران اجازهء داورىهايى مىدهد كه در شرايط عادى غير ممكن مىبود . غزليات زير نفوذ تصوف ، يعنى طبقات شهرى ، مدام محبوبيت بيش‌ترى كسب مىكند ( خاقانى ، نظامى ) . يكى از چشم‌گيرترين اختصاصات مكتب ماوراى قفقاز درهم‌پيچيدگى صناعات آن است . مضامين تحت نفوذ رو به تزايد شهرها ، گاه‌به‌گاه ، از محيط دربارى دور مىشود . در زبان ، تعبيرات و اصطلاحات كهنه را كنار مىگذارند ؛ ولى ، به موازات آن ، بيش از پيش از گنجينهء لغات تازى خوشه‌چينى مىكنند . حتى ادبيات عاميانهء بومى نيز عرض اندام مىكند .\r\nچند تن از دانشمندان متأخر ايرانى 32 نيز متوجه اين تفاوت‌ها شده موجدان آن را در رديف خاصى جاى داده‌اند . برتلس 33 ، در اين مورد ، به استقصا پرداخته است و من ، با سپاس‌گزارى ، به نقل چند نكتهء دقيق و بديع از نتايج مطالعات وى مبادرت مىكنم . براساس اين نظريات ، بايد مديحه‌سرايان قفقازى و آذربايجانى را در فصلى جداگانه ذكر كرد . اينان ، طى سه نسل ، گروهى كاملا مشخص از معلمان و متعلمان را تشكيل مىدهند كه يكى از آنان ، به عنوان استاد بزرگ قصيده ، تحول اين نوع شعر را شديدا متأثر ساخته است . درخشان‌ترين شاعر آذربايجان ، نظامى داستان‌سرا ، در عداد آنان بود . تمامى شاعران در دربار شيروان‌شاهان و يا دست‌كم در قلمرو اقتدار آنان - كه توجه خاصى به ادبيات زبان فارسى مبذول مىداشتند - در فعاليت بودند . شيروان‌شاهان خود را از اعقاب بهرام چوبين مىدانستند . فارسى ، باوجود آن‌كه زبان مادرى آنان نبود ، در آثار ادبى كاملا تقدم داشت . ولى ، واضح است كه در ادبيات عاميانه لهجه‌هاى محلى به كار مىرفت 34 . البته ، شيروان‌شاهان را از لحاظ حمايت و ترويج ادبيات خيلى هم نبايد ايده‌آل پنداشت . زندانى ساختن خاقانى و فلكى و طرد ابو العلا و\r\n\r\n","description":"","footnote":"","page_name":" 286 ","page_number":296},
  {"content":"\r\n\r\nمسايلى از اين قبيل نشانه‌هاى نازيبايى در تأييد اين معنى است . به‌طور كلى ، وضع شاعران دربارى چنان بد شده بود كه در راه ارجاى اوامر فرمان‌روايان مطلق العنان هيچ‌گونه مانع و رادعى وجود نداشت . شايد اين كيفيت با بحران پولى آن روزگار بستگى داشت كه در علم سكه‌شناسى ثابت شده و در دوران حكومت سلجوقيان و نيز هنگام سقوط و از هم پاشيدگى آن وجود داشت 35 .\r\nپيش‌رو اين دسته شاعران دربارى نظام الدين ابو العلاى گنجوى ( تولد 90 - 1080 وفات :\r\n1159 ) اولين چهرهء شايان توجه مكتب شيروان ، منتقد و معلم نسل‌هاى بعدى است . وى ، در سن 55 سالگى ، براى مدت كوتاهى از امتيازات دربارى محروم گشت 36 . تعيين صحت يا سقم روايتى كه طبق آن اين محروميت با خاقانى « 1 » ارتباط داشته براى من ميسر نيست . از ابداعات وى فقط مقدر كمى به دست مانده ، ولى همين بقاياى ناچيز ، كه در منتخبات آثار ادبى پراكنده است ، نمايشگر فصاحت و بلاغت شاعرى است كه نمىتوان وى را فردى عادى به شمار آورد . گنجينهء لغات وى و تركيبات نحوى كه به كار مىبرد بسيار ممتاز است ، به ويژه كه درك بيانش هم به آسانى ميسر است .\r\nافضل الدين بديل بن على خاقانى شيروانى ( تولد محتملا مقارن 520 ه ) با ابو العلا مربوط است . اين استاد مديحه‌سراى قصيده‌پرداز كاملا هم‌طراز انورى است . زندگى و شخصيتش بارز و اشعارش ممتاز است . از پدرش كه درودگر و از مادرش كه در اصل كنيزى نستورى بوده ياد مىكند . اطلاعات عميق خود را از تعليمات و آيين مسيح ، بدان حد كه براى يك فرد مسلمان غيرعادى مىنمايد ، بيش از مادرش ، مديون مطالعهء كتاب‌هاى زيادى در اين زمينه است . در آن دوران ، تنگ‌دستى افراد و بيدادگرى زبردستان حاكم بر اوضاع بود و اين پسر ، كه از خانوادهء سادهء پيشه‌ورى در شيروان برخاسته بود ، چون علفى خودرو رشد كرد تا اين‌كه عمويش ، كه پزشك بود ، متوجه استعداد فوق العاده‌اش گشته مبانى زبان و ادب عربى را به وى آموخت . متعلم جوان ، به دنبال آن ، به تحصيلاتى عميق در همهء علوم ديگر پرداخت كه در روحيه و آثارش اثراتى بس عميق به‌جاى گذارد . غزل‌ها و نعت‌هايى كه با تخلص عرفانى « حقايقى » سروده بود براى او ، كه هنوز شاعر جوانى بيش نبود ، نيكوشهرتى به بار آورد كه طبعا ابتدا محدود به محل سكونتش بود . وى ، به سبب نعت‌هايى كه در بحبوحهء فعاليت ادبى خود ساخته بود ، « حسّان العجم » نام گرفت 37 و چون ابو العلاى گنجوى ، شاعرى كه پيش از\r\n\r\n\r\n","description":"","footnote":"\r\n( 1 ) . - صفحهء بعد .\r\n","page_name":" 287 ","page_number":297},
  {"content":"\r\n\r\nاين ذكرش رفت ، وى را در عداد شاگردان خود پذيرفت چنان او را پسنديد كه دختر خود را ، كه شاگرد ديگرش فلكى شاعر « 1 » نيز خواستگارش بود ، به زنى به وى داد و هنگامى كه به عنوان ملك الشعرا و سيد الندما او را به شروان‌شاه ، ابو المظفر خاقان اكبر منوچهر بن فريدون ، معرفى كرد و وى رخصت يافت كه خاقانى تخلص كند ، چنين به نظر مىرسيد كه كشتى آمال اين شاعر بىگمان به ساحل مراد خواهد رسيد ، از آن‌كه با بادهايى چنين موافق لنگر برگرفته بود .\r\nلكن ، ديرى نپاييد كه عفريت حسادت در نهاد پدرزن سر به طغيان برداشت و همهء اميدهاى شاعر جوان را به باد داد ، چنان‌كه ديگر سخنى از ترقى وى در ميان نبود . پدرش ، هنگامى كه به ناچار بخشى از اثاث البيت خود را فروخت تا خوراك و پوشاك پسر و خانوادهء او را تأمين كند ، بسيار راغب بود كه وى را به حرفه‌اى پاىبند سازد . اين ماجرا منشأ واقعى كينه‌توزى شديدى بود كه دو شاعر را بر ضد يكديگر برانگيخت تا ، سرانجام ، كار بدان‌جا رسيد كه خاقانى ابو العلا را به هواخواهى حسن صباح ، مؤسس و رهبر حشاشيون ، متهم ساخت كه از نظر امير سنىمذهب اتهامى كوچك نبود . در آن عصر ، بازار اتهام را رونقى به كمال بود . چيزى نمانده بود كه در اين افترا ( بدون ارتباط با خاقانى ) پاى فلكى نيز ، كه هنگام خواستگارى ، رقيب خاقانى ، و از آن پس ، مادام العمر ، دشمن وى بوده ، به ميان آيد و شاعر بر سر آن سر ببازد .\r\nاز آن گذشته ، خاقانى خود نيز از اين آشفتگىها بىنصيب نماند . با همهء اين احوال ، سرزنش‌هايى كه مرتبا به او مىشود و ناسپاسيى كه بدان متصفش مىدارند قابل قبول نيست .\r\nمبارزهء سختى كه مىبايست براى تأمين حداقل معاش بدان تن دردهد ناگزير از دفاعش كرده بود ، لكن منشأ اتهام زشت ابو العلا مبنى بر ارتداد وى تنها كينه‌توزى نبوده ، بلكه رسوخ او در تسنن نيز بوده است . خاقانى سعى مىكرد كه در جاى ديگر مستقر شده موقعيتى به دست آورد و مخصوصا به دربار علا الدين اتسز خوارزمشاه مشهور چشم دوخته بود ، ولى وطواط « 2 » مانع از آن شد و به تقاضايش با نزاكت جواب رد داد . با اين همه ، خاقانى برآشفت و با سرودن هجويه‌اى بدان پاسخ گفت ، « 3 » لكن ، به زودى ، از آن پشيمان گشت بدون آن‌كه روابط خود را با رشيد وطواط بهبودى بخشد . شاعر ، پس از آن‌كه عمو و معلم و حامى وى عمر ( كه به پزشكى\r\n\r\n\r\n","description":"","footnote":"\r\n( 1 ) . - ص 292 و بعد .\r\n( 2 ) . - ص 284 .\r\n( 3 ) .\r\n رشيد كاز تهىمغزى و سبك‌خردى * پرى به پوست همىدان كه بس گرانجانى\r\nدليل حمق تو طعن تو در سنايى بس * كه احمقى است سركرده‌هاى شيطانى \r\nديوان خاقانى شروانى ، به كوشش دكتر ضياء الدين سجادى ، كتاب‌فروشى زوار ، تهران ، ص 931\r\n","page_name":" 288 ","page_number":298},
  {"content":"\r\n\r\nاشتغال داشت ) به سال 545 ه درگذشت ، به فكر گوشه‌نشينى و اعراض از جهان افتاد ؛ بعدها نيز گاهى بدين صرافت مىافتاد ، لكن هيچ‌گاه بدان تحقق نبخشيد . كوشش خاقانى براى راه يافتن به دربار سنجر به ناكامى انجاميد . هنوز از رى فراتر نرفته بود كه دولت معظم سلجوقى به دست غزها ( اغزها ) در آتش نابودى سوخت و همهء اميدهاى وى را نقش بر آب ساخت . در راه زيارت اعتاب متبركهء اسلام ( 2 - 551 ه ) ، گاهى چند در اصفهان و بغداد رحل اقامت افكند ، لكن آن هم سودى نبخشيد و وضع به همان منوال باقى ماند . در راه بازگشت ، رفتارى كه در اصفهان با او شد بسى ناخوشايند بود ، هجويه‌اى كه مجير بيلقانى با بدسگالى به نام او منتشر كرده بود تمامى شهر را خشمناك ساخته بر ضد او برانگيخته بود . شهر خاقانى به داشتن زخم زبان در هجويه ، براى اصفهانيان ، كه آماجگاه اين شعر بودند ، شكى به‌جاى نگذارده بود « 1 » كه سراينده اوست . خاقانى سعى كرد با قصيده‌هاى مفصل از آنان دلجويى كند و پرده از اين فريب بردارد . « 2 » مهم‌ترين ثمرهء اين سفر زيارتى تحفة العراقين است - اثرى كه نسبتا ساده نوشته شده و بدين جهت براى طبقات بيش‌ترى از مردم قابل فهم است . اين اثر ، درعين‌حال ، نخستين سفرنامهء فارسى به شيوهء مثنوى است . فقط پس از آن‌كه ابو العلا به سال 554 ه رخت از جهان بربست عامل اصلى كليهء موانع موجود در راه رسيدن خاقانى به مقامى كه در دربار شيروان مشتاق آن بود از ميان رفت ؛ ولى ، اين شادكامى فقط تا درگذشت منوچهر « 3 » پاييد ، زيرا پسر و جانشين او ، اخستان ، نسبت به خاقانى نظر مساعدى نداشت و چندان‌كه شاعر در ستايشش كوشيد مساعىاش بيهوده ماند . امير به وى مظنون شد كه دست به كار ايجاد بلوايى است و به زندانش افكند تا درصدد يافتن پناه‌گاهى در جاى ديگر برنيايد . بولدريف 38 علت اصلى اين بازداشت را روشن‌فكرى وى دانسته به ترجمهء يك بيتش : « هرچند كه خشم و رنج را بر روى دندانه‌هايمان تحمل كرديم ، بدان كه دربارهاى ستمكاران نيز خاك خواهد شد » « 4 » استشهاد\r\n\r\n\r\n","description":"","footnote":"\r\n( 1 ) . - ص 293 .\r\n( 2 ) . و آن قصيده از قصايد غراء اوست كه بدين بيت آغاز مىشود :\r\n جبهت جوز است يا لقاى صفاهان * نكهت حور است يا صفاى صفاهان \r\nنقل از تاريخ ادبيات ، دكتر صفا ، جلد دوم ، ص 135 چاپ سوم 1339\r\n( 3 ) . در متن آلمانى ( و هم‌چنين انگليسى ) منوچهرى قيد شده كه ظاهرا اشتباه چاپى است .\r\n( 4 ) . اين ترجمهء تحت اللفظ عبارتى است كه در اصل آمده ، با وجود كوششى كه شد بيتى كه كاملا مطابق اين ترجمه باشد به دست نيامد . محتملا مقصود از آن ابياتى است كه در قصيدهء معروف\r\n « هان اى دل عبرت‌بين » \r\nآمده است ، قصيده‌اى كه پس از اين نيز بدان اشاره شده .\r\n","page_name":" 289 ","page_number":299},
  {"content":"\r\n\r\nمىكند كه بىگمان سعايت‌كنندگان به گوش اميرش رسانده بودند . شاعر در زندان به اندرونيكوس كومنه‌نوس « 1 » ، كه بعدها قيصر بيزانس شد ، متوسل مىگردد . وى كه در آن اوان ( 4 - 1173 ) در دربار شيروان ميهمان بود 38 الف حمايت طبقهء برزگر را به عهده گرفته بود . بعيد نيست كه رهايى خاقانى پس از هفت ماه از زندان بر اثر شفاعت ميهمان بوده باشد . شاعر ، سرانجام ، به سال 570 ه ، رخصت سفر دوم حج را دريافت مىكند . اين زيارت با اشكالاتى همراه بود و وى مخصوصا از دغدغهء خاطرى كه براى خانواده‌اش داشت رنج مىبرد .\r\nخرابه‌هاى تيسفون الهام‌بخش خاقانى در سرودن يكى از معروف‌ترين قصايد ادبيات فارسى گشت . كوشش مداوم وى ، براى فرار از محيط دربار شيروان ، پيوسته فزونى مىگرفت ، بىآن كه هيچ‌يك از آرزوهايش برآورده شود . هرچند اخستان را به دو رغبتى نبود ؛ ولى ، از اين‌كه او را از دست بدهد نيز هراسان بود . خاقانى را دگربار دل هواى خراسان مىكند كه اينك قلمرو قدرت خوارزمشاه يعنى همان كسى كه شاعر پس از مرگ وطواط ( 573 ه ) شايق به تقربش بود . به سال 580 ه به تبريز ره‌سپار مىشود و يا مىگريزد ، ولى از آن‌جا فراتر نمىرود . در اين شهر رحل اقامت مىافكند و چون يك شيخ صوفى روزگار مىبرد . در يك رديف شكواييه‌ها ، در سوك درگذشت همسرش كه ساكن شيروان بود مىنالد ، و محتملا ، به سال 595 ه 39 ، خرقه تهى مىكند . از مادهء تاريخى كه در قصيدهء مداين نهفته است و از امارات ديگر اين قصيده چنين استنباط مىشود كه خاقانى در نخستين سفر حج خود 36 ساله بوده و اين قصيده تقريبا شش سال بعد سروده شده است . اكنون ، ديگر ، سال تولد او را با قاطعيت 515 ه مىدانند ( اظهارنظر پروفسور ويلچوسكى طى نامهء مورخ 22 / 7 / 1959 ) . كليهء كوشش‌ها و همهء تغييرات ناگهانى كه در زندگانى خاقانى ايجاد مىشود بازتابى فراوان و گويا در قصايدش به جاى مىگذارد . در هيچ موقعيتى از فرستادن اين قصيده‌ها براى حكم‌رانان و اطرافيان آنان ، چه در ديار خود و چه در آن سوى مرزها ، غفلت نمىورزد تا ، بدين ترتيب ، وسيلهء معاش خود را فراهم كند . پژوهندهء ترك ، احمد آتش ، خدمتى شايسته انجام داده و براساس نكاتى كه از ديوان استخراج كرده زندگىنامهء شاعر را بر پايه‌اى كه تنها مبناى صحيح است استوار ساخته است . اشتباهات و مطالب افسانه‌مانندى كه تاكنون پيوسته ضمن روايات تكرار مىشد ، اينك ،\r\n\r\n\r\n","description":"","footnote":"\r\n( 1 ) .  Andronikos Komnenos  از دودمان  Komnen  ها ، امپراتوران بيزانسى ، از مردم آسياى صغير كه از 59 - 10 و 1081 تا 1185 در قسطنطنيه و از 1204 تا 1462 در ترابوزان سلطنت كردند . اندرونيكوس در 1120 متولد شد و از 1183 تا 1185 سلطنت كرد .\r\n","page_name":" 290 ","page_number":300},
  {"content":"\r\n\r\nجاى خود را به حقايق مسلم و مقدار زيادى جزييات مهم ، كه تاكنون مجهول بود ، مىگذارد .\r\nمن جز اين نمىتوانستم كه اين جزييات را ، با سپاس‌گزارى ، در اين‌جا نقل كنم .\r\nخاقانى شاعرى مديحه‌سراست ، ولى نه به معناى متعارف كلمه . وى شاعرى پيشه نكرده بود ، بلكه شاعرى بود واقعى با شخصيتى اصيل و جنبه‌هاى ممتاز و از بزرگ‌ترين نوابغ ادب فارسى به‌شمار است . وجه امتياز شعرش به ظاهر اشكالات فوق العاده زيادى است كه معانى را مىپوشاند و فهم مطلب را براى عامه غير ممكن ميسازد و همين مسئله موجد تفسيرهاى زيادى است كه هدف آنها تسهيل درك مطالب استاد بود . خاقانى ، كه دانشمندى برجسته بود ، از تمامى معارف و مفاهيم علوم آن زمان استفاده مىكرد تا چيره‌دستى خود را در صناعات ادبى به منصهء ظهور برساند . اركان اصلى هستى او را علم و هنر شاعرى ، هردو ، تشكيل مىدهد ، لكن ، از آن‌جا كه در درجهء اول شاعر است ، به ناچار علم را به خدمت شعر مىگمارد و همين معنى نوع اشكالاتى را كه از آن سخن رفت روشن مىسازد . سرچشمهء اين اشكالات اشتياق خاقانى به خودستايى يا علاقه به تصنع نيست ، بلكه فرط هشيوارى ذاتى اوست كه برابرى سطح فكر و دانش خواننده را با خود امرى بديهى مىداند . همين نكته هم در مديحه و هم در قسمت‌هاى احساسى ، كه تعدادش كم نيست ، و هم‌چنين در مرثيه‌ها و شكواييه‌هاى پرمغز ، هنگامى كه بر مرگ پسر يا همسر و بر قتل دانشمندى هنگام هجوم غزها يا بر ناپايدارى روزگار و يا بر خرابه‌هاى مداين مىگريد و يا آن‌گاه كه در زندان از فقدان ياران و سعايت دشمنان مىنالد ، صادق است . توصيف مناظر و طبيعت مخصوصا وصفى كه از بامداد و برآمدن آفتاب مىكند فوق العاده جالب است . بىشك ، زيبايىهاى زادگاهش ، قفقاز ، نيز ، جاى به‌جاى ، از اين لحاظ نقشى ايفا مىكند . در اشعارش احساسات عاشقانه خيلى به ندرت ديده مىشود . آنچه خاقانى از آن به دور است تصور خدا چون معشوق است . در مدايح خود تنها به ستايش پوچ از ممدوحان نمىپردازد ، بلكه به آنان پند و اندرز مىدهد . در شتم و طعن نيز زبردست است . حكمت دينى و عارفانه بيش از فلسفه مجذوبش دارد . با آن‌كه سبكى خاص خود دارد كه وى را در عداد شاعران آذربايجان و عراق قرار مىدهد ، سرايندگان بزرگ خراسانى را نيز مىشناسد و بزرگ مىدارد و از آنان ، مثلا منوچهرى ، اقتفا هم مىكند و كوشاست كه در تصنع بر عنصرى نيز پيشى گيرد . بحرهاى كوتاه ، كه در اشعار خاقانى زيادتى با آنهاست ، به قصيده‌هاى طويلش روانى خاصى مىبخشد . تجديد مطلع و تسلط كامل شاعر بر معانى و صور اين روانى به اوج مىرساند . بر اثر اين تجديد مطلع ، كه بدان اشاره شد ، قصيدهء\r\n\r\n","description":"","footnote":"","page_name":" 291 ","page_number":301},
  {"content":"\r\n\r\nوى به تركيب‌بند ، كه خود نيز آن را به كار برده ، نزديك مىگردد . خاقانى به تشريع و رديف‌هاى طويل رغبتى دارد كه البته گاهى به سبك و معناى مورد نظر لطمه وارد مىسازد .\r\nغزل را هم با مضامين متداول و هم به عنوان مرثيه مىسرايد . احمد آتش 40 بر آن است كه خاقانى نخستين كسى است كه در ادبيات فارسى به غزل صورت نهايى و كلاسيك آن را داد ( لكن ، به عقيدهء من ، دربارهء غزل معاصران وى ، انورى و نظامى و احيانا ديگران ، نيز مىتوان چنين گفت . )\r\nاستاد سخن و شاعرى با عقل و احساسات است كه از عالم بيرون به درون مىگرايد ؛ شخصيتى است غيرعادى ، و مجموعهء اين فضايل است كه در عرصهء ادبيات فارسى وى را در صف اول جاى مىدهد . بدين ترتيب ، خودستايىهاى مكرر وى چندان پوچ به نظر نمىرسد . « 1 » با مطالعهء اشعارش ، پى مىبريم كه يك استاد واقعى - و در اين مورد يك استاد نابغه - تا چه پايه مىتواند قصيده را به اوج اعتلا برساند . متأسفانه ، استفاده‌كنندگان از اين هنر منحصر و محدودند . خاقانى بر سراسر مديحه‌سرايى تأثيرى بىحدوحصر داشت ، لكن قلمرو نفوذش تنها محدود به اين نيست . چنين برمىآيد كه مولوى در غزل‌هاى بىشمارى از طرز و شيوهء نسيب‌ها و غزل‌هاى خاقانى سود جسته است . از سوى ديگر ، لحن سرگشته و شيطنت‌آميز بعضى از اشعار خاقانى حافظ را به خاطر مىآورد 41 .\r\nميان شاگردان خاقانى مجير الدين بيلقانى ( بيلقان امروز ويرانه‌اى بيش نيست ) مقامى برجسته دارد ؛ ولى ، البته ، نه در مواردى كه كوشاست در جاى پاى استاد گام نهد . در اين صورت ، خاقانى به مخالفت برمىخيزد ، هم‌چنان كه با حامى و پدرزن خويش ابو العلاى گنجوى كرد . او هم شاعرى مديحه‌سراست ، ولى شيوهء بيانش ، بر خلاف خاقانى ، غالبا طبيعىتر و ساده‌تر است ، به فرخى نزديك و چون منوچهرى دل‌نشين است . ممدوحان خود را به صلاح و نيكوكارى مىخواند ضمن قصيده‌هايش به دريوزگى نمىپردازد ؛ بلكه ، مقدم بر هرچيز ، جوياى نام است . در قصيده‌هايش مضامين عرفانى نيز وجود دارد ، ولى خيلى سطحى است و\r\n\r\n\r\n","description":"","footnote":"\r\n( 1 ) .\r\n نيست اقليم سخن را بهتر از من پادشا * در جهان ملك سخن راندن مسلم شد مرا \r\n. . .\r\n خاقانيا خسان كه طريق تو مىروند * زاغند و زاغ را صفت بلبل آرزوست\r\nبس طفل كارزوى ترازوى زر كند * نارنج از آن كند كه ترازو كند ز پوست\r\nگيرم كه مارچوبه كند تن به شبه مار * كو زهر بهر دشمن و كو مهره بهر دوست \r\nديوان خاقانى شروانى ، به كوشش دكتر ضياء الدين سجادى ، كتاب‌فروشى زوار ، تهران ، ص 17 و 839\r\n","page_name":" 292 ","page_number":302},
  {"content":"\r\n\r\nبيش‌تر جنبهء زهد و ترك دنيا را دارد . ديگر تغزلات وى را چندان ارجى نيست . گاه در كنف حمايت مخدوم خود ، امير آذربايجان و عراق ، تعيش مىكند و گاه به غضب او گرفتار مىآيد و حتى به زندان مىافتد ، چنان‌كه حبسيهء او حاكى از آن است . البته اين سرنوشتى بود كه غالب شاعران دربارى بدان دچار بودند ، لكن چنين برمىآيد كه خود او نيز ، با ستيزه‌جويى و نخوتى كه بدان متصف بوده ، چندان بىگناه نبوده ؛ چنان‌كه محتملا ، بن اطرافيانش حتى يك شاعر هم نيست كه وى با او به نزاع نپرداخته است . مجير الدين بر اديبان اصفهان برآشفت و حتى شهر را به باد تمسخر گرفت ، زيرا چنين مىپنداشت كه در اين شهر تكريم و تجليلى را كه شايسته‌اش بوده از او به عمل نياورده‌اند . در اين جدال ، حتى پاى خاقانى نيز به ميان كشيده شد كه به ناچار قصيده‌اى در مدح اصفهان سرود و شايبهء هرگونه اتهام را از خود به دور كرد . « 1 » بنابر روايتى ، در اصفهان به قتل رسيده ، يعنى مقارن سال 594 ه ، به دست اوباش مضروب و مقتول شده است .\r\nسال 586 ه ، كه در روايت ديگرى به عنوان تاريخ وقوع اين حادثه ذكر شده ، نمىتواند صحيح باشد ؛ زيرا ، اين شاعر ، در سال 587 ه ، ضمن مرثيه‌اى ، بر قتل عثمان قزل ارسلان ايلدگز ( 7 - 582 ه ) نوحه مىكند . ديوان مجير الدين بيلقانى به دست مانده است . شگفت آن‌كه خسرو دهلوى وى را ، در مرتبهء ، از خاقانى برتر مىشمارد .\r\nابو النظام محمد فلكى شيروانى ، متولد در شماخى ( تولد : تقريبا 501 ه ، وفات : 540 ه ) تحصيلات عميقى انجام داد و بالاخص در نجوم تبحرى كسب كرد و در آن فن رساله‌اى فاضلانه نوشت . تخلصش نيز ، چنان‌كه پيداست ، با نجوم ارتباط دارد . هادى حسن 42 اين روايت را كه وى شاگرد ابو العلاى گنجوى « 2 » و معلم خاقانى بوده بيش‌تر مبتنى بر تخيل مىداند تا بر واقعيت و عقيده دارد كه ، بر خلاف آنچه روايت مىشود ، بيش‌تر چنين احتمال مىرود كه فلكى تحت حمايت و سرپرستى خاقانى بوده و تعليم او را بر عهده نداشته است . شگفت آن‌كه فلكى هيچ‌يك از شاعران معاصر خود را به نحوى قابل ذكر نمىداند ، و بر خلاف ، خود را هم‌رديف ابو تمّام ( وفات : 230 ه ) و ابو نواس ( وفات : 198 ه ) مىشمارد كه البته به سبب چند بيت معدود عربى كه در قصيده‌هايش آورده نيست . سراسر زندگى را در دربار شروان‌شاه مشهور ، منوچهر دوم ، پسر فريدون ، به سر برد ، و بر خلاف ديگران ، جز مخدوم خود هيچ‌كس را در قصايد لطيفى كه مىسرود نستود . باوجود اين سعايت ، رقيبان او را نيز ، چون خاقانى ، مجير و شايد هم ابو العلا ، به زندان افكند . اين واقعه سخت او را تكان داد . از ديوانش پيداست\r\n\r\n\r\n","description":"","footnote":"\r\n( 1 ) . - ص 289 .\r\n( 2 ) . - ص 285 .\r\n","page_name":" 293 ","page_number":303},
  {"content":"\r\n\r\nكه پس از مرگ منوچهر ديرى نزيست و اين موضوع با آنچه در شكواييه‌ى خاقانى راجع به زندگى كوتاه فلكى آمده مطابقت دار . از اين‌رو ، سال‌هاى 587 ه يا 577 ه ، كه به عنوان سال مرگ وى تعيين شده ، قابل قبول نيست . از اشعارش در حدود 1200 بيت پراكنده به‌جاى مانده است . اين اشعار ، حتى در مواردى هم كه به مسايل علمى اشاره مىشود ، نسبتا ساده است ، چنان‌كه گويى تا حدى مىخواسته از مسعود سعد پيروى كند ؛ هرچند كه اين سبك ديگر متروك شده بود . فلكى نه سالوسى را ستود و نه لاف‌زنى را . آن‌كه در زندان سخن مىگويد شاعرى واقعى است ، و يا به گفتهء بديع الزمان بشرويه‌اى 43 « قيود آهنين شروان‌شاهان دست و پاى افكارش را از قيد تصنع آزاد ساخت » . با اين همه ، اصالت سخن قوىترين جنبهء وى نيست . عصمت بخارايى « 1 » از او اقتفا كرده است . سلمان ساوجى نيز چنين كرده ؛ ولى ، بر خلاف عصمت ، معترف بدان نبوده است .\r\nچنان برمىآيد كه دربارهاى اميران آذربايجان نيروى جاذبه‌اى داشت كه ايرانيان مناطق شرقى را به سوى خود مىكشيد . فىالمثل ، اثير اخسيكتى ( وفات : تقريبا 570 ه در فرغانه ) كه فقط به ذكر نامش اكتفا مىكنم . ديگر ظهير فاريابى است . ظهير الدين ابو الفضل طاهر ، از مردم فارياب ( نزديك بلخ ) ، كه به اختصار ظهير فاريابى خوانده مىشود ( تولد تقريبا 550 ه ) ، بالاخص در عربى و فلسفه و نجوم متبحر بود . در دربار اميران مازندران ، نيشابور و آذربايجان با گرفتارىهاى گوناگون روزگار مىبرد . گاه از اين و گاه از آن امير با مديحه‌هايى مبالغه‌آميز و ستايش‌هايى برون از حد تجليل مىكرد ، چنان‌كه سعدى هم در اين مورد بر او خرده گرفته بود 44 . تا اين‌كه ، سرانجام ، عزلت گزيد ( وفات : 598 ه در تبريز ) . در مدايح خود از انورى و خاقانى اقتفا مىكرد و خود نيز بعدها مورد تقليد قرار گرفت . تشبيهاتش در اين مديحه‌ها ممتاز است . مجد الدين همگر ( وفات : 678 ه ) در اين‌كه اشعار او را هم‌رديف سخنان انورى مىگذارد بيش از حد غلو مىكند ، « 2 » زيرا ظهير فقط صنايع تكامل‌يافتهء بديعى را از او اقتباس\r\n\r\n\r\n","description":"","footnote":"\r\n( 1 ) . - ص 388 و بعد .\r\n( 2 ) . در تاريخ مسطور است كه ، در زمان اباقا خان ، ميان فضلاى كاشان در باب ترجيح و تفضيل شعر انورى و ظهير منازعت به وقوع پيوست و مجد همگر را حكم ساخته اين قطعه به دو فرستادند .\r\n اى آن زمين وقر كه بر آسمان فضل * ماه خجسته‌منظر و خورشيد انورى\r\nجمعى ز ناقدان سخن گفتهء ظهير * ترجيح مىنهند بر اشعار انورى\r\nجمعى دگر برين سخن انكار مىكنند * فى الجمله در محل نزاع‌اند و داورى \r\n-\r\n","page_name":" 294 ","page_number":304},
  {"content":"\r\n\r\nكرده است . شيوهء بيانش نسبت به خاقانى و انورى ساده‌تر است ؛ ولى ، باوجود اين ، مانند آنها قادر به برانگيختن احساسات نيست . شاعرى متوسط است كه هنرش تنها مبالغه در فروتنى و چاپلوسى است . مدحى كه حافظ از او كرده براساس شعرى است كه اشتباها به وى نسبت داده شده ؛ ولى ، حقيقت دارد كه حتى سعدى هم مقدمه‌هاى غنايى او را اقتباس كرده است .\r\n\r\nنظامى داستان‌سرا ( و مقلدانش : امير خسرو و مكتبى )\r\nقفقاز جنوبى ، تنها از آن‌رو كه در اعتلاى قصيدهء مديحه‌اى كوشيده و آن را به اوج رفعت رسانده ، مدعى مرتبتى خاص در عرصهء ادبيات فارسى نيست . مگرنه همين آذربايجان است كه درخشان‌ترين سرايندهء داستان‌هاى عشقى ، الياس بن يوسف نظامى ، ( متولد در گنجه ) را ، كه استادى بىرقيب در لفظ و معنى است ، به ادبيات فارسى و تمام جهان تقديم داشته است ؟\r\nسخنورى كه گذشت روزگاران را بر تازگى و قدرت تأثير كلامش دست تطاولى نبوده است . از جزييات زندگانىاش اطلاعات زيادى در دست نداريم . فقط از قراين و امارات قياس مىكنيم كه به سال 535 ه و ظاهرا در يك محيط شهرى ديده به جهان گشوده است . آذربايجان امروز\r\n\r\n\r\n","description":"","footnote":"\r\n رجحان يك طرف تو بديشان نما كه هست * زير نگين طبع تو ملك سخنورى \r\nهمگر در جواب نوشت :\r\n جمعى ز اهل خطهء كاشان كه برده‌اند * ز ارباب فضل و دانش گوى سخنورى\r\nكردند بحث در سخن منشيان نظم * تا خود كه سفت به درر درّى درى\r\nدر انورى مناظره‌شان رفت و در ظهير * تامر كراست پايهء برتر ز شاعرى\r\nاز آب فارياب يكى عرضه داد در * وز خاك خاوران دگرى زر جعفرى\r\nترجيح مىنهاد يكى مهر بر قمر * تفضيل مىنمود يكى حور بر پرى\r\nانصاف چون نيافت گروه از دگر گروه * من بنده را گزيد نظرشان به داورى\r\nدر كان طبع آن چو بگشتم كران‌كران * در قعر بحر اين چو نمودم شناورى\r\nشعر يكىتر آمد چون در شاهوار * نظم دگر برآمد چون مهر خاورى\r\nشعر ظهير اگرچه سرآمد ز جنس نظم * با طرز انورى نزد لاف همسرى\r\nبر اوج مشترى برسد تير نظم او * خاصه كه ثناگرى و مدح گسترى\r\nطبع رطب اگرچه لذيذست و خوش مذاق * كى به بود به خاصيت از قند عسكرى\r\nهرچند لاله صحن چمن را دهد فروغ * پهلو كجا زند به بهى با گل طرى\r\nاين است اعتقاد رهى خوش قبول كن * گر تو مقلد سخن مجد همگرى \r\nتاريخ ادبيات در ايران ، تأليف دكتر ذبيح اللّه صفا ، چاپ چهارم ، انتشارات ابن سينا ، 1347 ، ج 2 ، ص 665 - 664\r\n","page_name":" 295 ","page_number":305},
  {"content":"\r\n\r\nبه اين فرزند خود كه از شهرت جهانى برخوردار است سخت مىبالد ؛ ولى ، تنها بدين افتخار كه وى زادهء آن مرزوبوم است قانع نيست ، بلكه او را ترك و هم‌نژاد خود مىداند . « 1 » به‌هرحال ، مادرش ، كه خود وى او را در ليلى و مجنون رئيسه مىنامد و كردش مىخواند ، اصليت ايرانى داشته است . « 2 » از دوران جوانىاش جز اين نمىدانيم كه زود يتيم گشته . آثار وى شاهدى صادق بر تحصيلات برجستهء او در « كليهء » دانش‌هاى آن زمان است . از سخنان شاعر چنين مستفاد مىشود كه به زادگاه خود ، گنجه ، سخت علاقه‌مند بوده است . در تمام عمر فقط يك بار ، مقارن سال‌هاى 2 - 581 ه ، آن را ترك گفت و آن هم نه به صرافت طبع خود ، بلكه هنگامى بود كه امير آذربايجان قزل ارسلان شاه از سى فرسنگى محل اقامت او مىگذشت و صريحا رغبت خود را به ديدار وى اظهار داشت . در پاسخ اين سؤال كه آيا نظامى جز به شاعرى نپرداخته و ممر معاشش نيز صرفا همين بوده يا نه ، باز هم ليلى و مجنون ، داستاى با بيش از چهارهزار بيت كه نظامى در ظرف مدتى كم‌تر از چهار ماه سروده ، « 3 » قراينى به دست مىدهد . نظامى در اين‌جا اشاره مىكند كه اگر هيچ اشتغال ديگرى نمىداشت ، اين اثر را در ظرف چهارده شب مىآفريد 45 . وى يك طفيلى دربارى نبود با روحيه‌اى كه داشت نمىتوانست چنين باشد .\r\nالبته راست است كه داستان‌هاى بزرگ و گاه‌گاه نيز غزل‌هاى خود را به نام اميران مىساخت ؛ ولى ، اين خدمت ، بنا به معمول آن زمان ، در انتظار دريافت صله و يا در حقيقت حق الزحمه‌اى بود . چنان‌كه برمىآيد ، دهكدهء حمدونيان ، كه امير به وى بخشيد ، بيش از آن‌كه مورد استفادهء او قرار گيرد دست‌آويزى براى رقيبانش شد تا به باد سخره‌اش گيرند . از اين‌رو ، اگر قبول كنيم كه وى را از مال و منال دنيا چندان بهره‌اى نبوده ظاهرا به خطا نرفته‌ايم . در روايات ، نامش همراه با شخصيت‌هايى از اخىها « 4 » ذكر شده كه نوعى از فراماسون‌هاى آن زمان‌اند و اعضاى خود را\r\n\r\n\r\n","description":"","footnote":"\r\n( 1 ) . مؤلف ظاهرا در اين‌جا اشتباه مىكند كه به‌طور كلى آذربايجان را ترك‌نژاد مىخواند . از آن گذشته ، نظامى ، به قولى ، از مردم تفرش قم بوده ( - رياض العارفين ، رضا قلى خان هدايت ، چاپ اول ، تهران ، 1305 قمرى ، ص 149 .\r\n( 2 ) .\r\n . . . گر مادر من رئيسهء كرد * مادرصفتانه پيش من مرد\r\nاز لابه‌گرى كرا كنم ياد * تا پيش من آردش به فرياد . . . \r\nنقل از ليلى و مجنون ، ادارهء انتشارات دانش مسكو ، 1965 ، ص 88\r\n( 3 ) .\r\n اين چارهزار بيت اكثر * شد گفته به چار ماه كم‌تر\r\nگر شغل دگر حرام بودى * در چارده شب تمام بودى \r\nهمان اثر ، ص 49\r\n( 4 ) . دولتشاه سمرقندى او را از مريدان اخى فرج زنجانى شمرده است . خواه اين قول صحيح باشد يا غلط ، تعلق خاطر -\r\n","page_name":" 296 ","page_number":306},
  {"content":"\r\n\r\nاز ميان طبقات پايين و مخصوصا پيشه‌وران برمىگزيدند . سال وفاتش را معمولا 600 ه / 1203 م مىدانند ؛ ولى ، به عقيدهء برتلس 46 ، دلايلى در دست است كه بنابرآن مىتوان وفاتش را مقارن سال 1211 م دانست . تاريخ دقيق آن را مديون السكرزاده « 1 » 47 هستيم كه سنگ قبر كهنه‌اى را با تاريخ 4 رمضان 605 ( 12 مارس 1209 ) ، در محل اصلى خود كشف كرد . آرامگاه نظامى ، كه اينك از طرف مقامات شوروى تعمير شده ، طى قرون متمادى ، چون مرقد يك قديس زيارتگاه مردم بود .\r\nداستان‌هاى نظامى مركب از پنج منظومهء مجزا از يكديگر است كه فقط نسل‌هاى بعدى آن را به‌صورت مجموعه‌اى در يك جلد ، به نام خمسه ، گرد آورده‌اند . هر داستان وزنى خاص خود دارد . نظامى با سرودن نخستين اثر خود ، مخزن الاسرار ، در سال 569 ه ، منظومه‌اى اخلاقى - فلسفى از نوع حديقهء سنايى « 2 » به وجود آورده كه شامل ابداعات شعرى معتنابهى است . نظامى از تأملات ، تمثيلات ، كنايات و همهء صناعات ادبى سود مىجويد تا از اين موضوع ساده منظومه‌اى كامل و خالى از نقص بسازد . شاعر ، ديرزمانى ، در اين زهد و انزوا باقى نمانده ، زيرا در زندگىاش اتفاقى رخ داد كه منشأ تحولى عظيم گشت . عشق حقيقى را درك كرد ، از حلاوتش برخوردار شد ، و پس از اندك زمانى ، تلخى و رنج آن را نيز چشيد . امير دربند ، به نشانهء ابراز عنايت ، كنيزكى قپچاقى ، به نام آفاق ، برايش فرستاد . نظامى چنان به او مفتون گشت كه به عقد خويشش درآورد . پنج شش سالى بيش از زندگى سعادتمند آنان نگذشته بود كه آفاق درگذشت و پسركى ظريف ، به نام محمد ، از خود به‌جاى گذاشت كه شاعر ، از آن پس ، در همهء داستان‌ها ، با لحنى شورانگيز روى سخن با او دارد . غمخوارى از اين پسربچه او را دگربار به زناشويى واداشت كه مرگ همسر بر آن نيز قلم بطلان كشيد . سومين ازدواجش هم سرنوشتى جز اين نداشت . از اين دو همسر نيز در اشعارش ياد مىكند . داستان دومش خسرو و شيرين ، كه به سال 577 ه نگارش يافته ، بيان سعادت و ناكامى يك زن جوان است كه كسى جز آفاق نيست و در اين‌جا شيرين نام گرفته ( به عقيدهء برتلس اين نام ، در حقيقت ، كلمهء تركى\r\n\r\n\r\n","description":"","footnote":"\r\n- نظامى به تصوف و ايراد افكار صوفيانه از اشعار او لايح است ( صفا ، تاريخ ادبيات در ايران ، ابن سينا ، جلد دوم ، ص 800 ، چاپ چهارم ، 1347 ) . و نيز ( - ديوان قصايد غزليات نظامى گنجوى ، به كوشش سعيد نفيسى ، كتاب‌فروشى فروغى ، تهران ، آبان 1338 ، ص 20 و بعد و نيز بستان السياحة ، حاج زين العابدين تمكين شيروانى ، تهران ، 1315 قمرى ، ص 481 و جز آنها .\r\n( 1 ) .  Alesker - zade  ( على عسكرزاده ؟ ) .\r\n( 2 ) . - ص 326 .\r\n","page_name":" 297 ","page_number":307},
  {"content":"\r\n\r\n« اپاق » به معناى سراپا سفيد است ) « 1 » 48 . اين كتاب داستانى از عشق و ناكامى شهزاده خانمى در دوران دوشيزگى و همسرى است كه ، در ادبيات فارسى ، هيچ اثر ديگرى ، در لطافت و زيبايى ، همپايهء آن نيست . در اين اثر ، شرح روىدادهايى مىآيد كه مستقيما زاييدهء فرومايگى طبقات حاكمه است . بىتصميمى شاه باعث قيام فئودال‌ها و منجر به سقوط همهء قهرمانان اصلى مىشود . ليلى و مجنون ، كه به سال 584 ه سروده شده ، مربوط به منطقهء كاملا ديگرى است . داستان دلدادگى دو عرب از فرزندان باديه است كه نابخردى والدين تلخ‌ترين سرنوشت را براى آنها به بار مىآورد ، و در حقيقت ، مضمون عاميانهء بسيار كهنه‌اى است كه پيشينهء آن در ادبيات بابل ديده مىشود با اين تفاوت كه داستان ، در آن‌جا ، پايانى خوش دارد 49 . نظامى با اكراه به خواستهء شاه گردن نهاد ، زيرا بيم از آن داشت كه اين موضوع ساده و عامه‌پسند و واقعه‌هاى گوناگون نامرتبط ، براى پرداختن داستانى عالى ، كافى و وافى نباشد .\r\nولى ، نتيجهء آن در واقع شاه‌كار بود . تصويرى از لحاظ ساختمان و دقايق روان‌شناسى بىعيب و نقص ، با اين نتيجهء نهايى كه مجنون ( - ديوانه ) ، كه غزل‌هاى عاشقانه مىسرايد ، ناگزير بايد رنج و محنت ببيند تا بشريت از ترانه‌هاى شورانگيزش بهره‌مند گردد .\r\nدونايوسكى 50 ، در مقام مقايسهء ليلى و مجنون با رومئو و ژوليت ، توجه خواننده را به اين تفاوت‌هاى اساسى جلب مىكند . درحالىكه ، در نسخهء غربى ، اساس داستان دشمنى خصوصى دو خانواده است ، شرق مبنا را بر دلدادگى مجنون ، نافرمانى وى و بروز ديوانگى در او مىگذارد و همهء اين‌ها دقايقى است كه قضاوت پدر دربارهء آنها با عقيدهء عمومى مطابقت دارد . مردم اين زناشويى را تخطى از نظام موجود تلقى كرده لاجرم آن را ناممكن مىشمارند .\r\nهفت‌پيكر ( 593 ه ) به وصف دوران كودكى و تربيت و اعمال يك فرمان‌رواى ايده‌آل ، يعنى بهرام گور ساسانى ، مىپردازد كه روايات عاميانه او را به‌صورت كمال مطلوب درآورده است . در اين منظومه ، چندين داستان فرعى گنجانده شده كه اوج هريك ، يكى از داستان‌هاى هفت شاه‌زاده خانم است . اين داستان‌ها ، درعين‌حال ، حاوى شورانگيزترين و جدىترين سخنان استاد دربارهء دلدادگى است . اين اثر ، به علت تنوع جنبه‌هاى هنرى و صحنه‌هاى آن ، ميان ابداعات هنرى نظامى مقام اول را دارد ؛ ولى ، از نظر مسائل اجتماعى ، محتوى مطالب آخرين داستانش اسكندرنامه است كه پيش از آن در اين اثر ذكر شده است . كتاب اخير شامل\r\n\r\n\r\n","description":"","footnote":"\r\n( 1 ) . مؤلف آن را  Schneewittchen  معنى كرده كه معنايش « به سفيدى برف » است ، و درعين‌حال ، عنوان يكى از افسانه‌هاى كودكانهء معروف آلمان است .\r\n","page_name":" 298 ","page_number":308},
  {"content":"\r\n\r\nدو بخش است . شرفنامه و اقبال‌نامه كه در آنها تصوير اسكندر مدام با ابهت بيش‌ترى به عنوان جهان‌گشا ، فيلسوف و پيامبر نمايان است . شاعر ، در اين‌جا ، مقدار معتنابهى داستان فرعى مىآورد و هدفش از آن ، به انحاى مختلف ، بالا بردن انسان و فرمان‌روايان جامعهء انسانى است .\r\nاين عقيده كه آخرين داستان نظامى نشانه‌اى از انحطاط اوست اشتباهى اسف‌انگيز بيش نيست . البته موضوع كتاب بنفسه فاقد هرگونه ارزشى است ؛ ولى ، همين موضوع بىمقدار ، در دست استاد ، هنرى چنان رفيع و حكمتى بدان‌سان عميق را متجلى مىسازد كه فقط نوابغ ادبيات جهانى ، آن هم به ندرت ، به آفريدن نظايرش توفيق يافته‌اند .\r\nوجوه ممتاز نظامى آوردن معانى بلند و داشتن نيروى تخيل قوى ، احساسات فزون از حد دينى ، شيوهء بيان دقيق ، چيره‌دستى در فن داستان‌سرايى ، انتخاب و طرح موضوعات ، تعمق فلسفى و تفاهم اجتماعى است . خسرو و شيرين آكنده از استعاره و مجاز است ، لكن داستان‌هاى بعدى سبك ساده‌ترى دارد . از لحاظ هنرى ، هفت‌پيكر سرآمد همه است . بىترديد ، ايدئولوژى شهرى است كه به قالب الفاظ ريخته مىشود .\r\nنظامى ، بر اثر به كار بردن زبان زنده و هم‌چنين گنجينه‌هاى لغاتى كه مدت‌ها پيش وارد تغزلات دربارى شده بود ، خدمت بزرگى به داستان انجام داده 51 ، درعين‌حال ، بر سنت كهن داستان‌سرايى ضربتى قاطع وارد آورده است ، مخصوصا كه داستان به واسطهء بر كنار ماندن از لغات و واژه‌هاى تازى ، ديگر ، آن‌چنان‌كه شايد ، مفهوم نبود ، هم‌چنان‌كه پيش از او ويس و رامين گرگانى هم نتوانست كاملا از عرب‌مآبى مصون بماند . در اين زمان ، حماسهء شهسوارى اهميت خود را از دست داده بود كه نه تنها به علت تغييرات حاصل در طبقات اجتماع و نقصان علاقهء اكثريت مردم ، بلكه از آن‌رو بود كه اين حماسه نمىتوانست خود را از بند زبان سره ، كه وجه ممتاز آن بود ، برهاند . از آن گذشته ، عاملى كه تاكنون كمابيش در حماسه مكتوم بود با به كار بردن زبان تغزل تقويت مىشود و آن لحن تغزلى و زمينهء روانى آن است . آرمان‌هاى شهسوارى از ميان رفته و علايق شخصى به تدريج در رديف اول اهميت قرار گرفته است .\r\nتشريح وضع غم‌انگيز افراد داستان به تفصيل مىگرايد و همهء اين مسايل همراه با پيش‌رفت بورژوازى شهرى بود كه در خلال اين احوال همهء طبقات ديگر را سخت پس رانده بود ؛ ولى ، بر خلاف آن ، نظامى در هيچ‌يك از داستان‌هاى خود نوآور نبود ، چنان‌كه همهء بحرهاى او را در داستان‌هاى پيشين نيز مىبينيم . نظر صفا 52 مبنى بر اين‌كه وى در مناظرات بين خسرو و شيرين از قسمت‌هايى نظير آنچه در ويس و رامين آمده است تقليد كرده ممكن است درست\r\n\r\n","description":"","footnote":"","page_name":" 299 ","page_number":309},
  {"content":"\r\n\r\nباشد و شايد همين معنى در موارد ديگرى نيز صادق آيد . منتها ، نبايد از نظر دور داشت كه نظامى بر همهء اين‌ها مهر قريحهء متفرد خود را مىزند .\r\nديوان غزليات نظامى گويا شامل بيست هزار بيت بوده كه همهء آن ، جز چند غزل و قصيده ، از ميان رفته است . چنان‌كه برمىآيد ، در اين روايت ، از لحاظ شمارهء اشعار ، سخت مبالغه شده است ؛ ولى ، همين بقية البقاياى معدود نيز نمايشگر غزل‌سرايى استاد است كه به فاصلهء كوتاهى پيش از سعدى مىزيسته . اين تغزلات سراسر آكنده از احساسات است و بر اثر شكاف بزرگ موجود ميان « تو » و « من » ، به‌طور مداوم ، حالت هيجان در آنها حكم‌فرماست . شكى نيست كه استاد در سراسر زندگى با اين اشعار مشغول بوده است . چنانچه هوتسما 53 نيز مدارك و اسنادى را كه ما امروز در اختيار داريم در دست مىداشت ، بىشك بر همين نظر مىبود .\r\nتعداد مقلدان نظامى در ايران و قلمرو نفوذ فرهنگ ايران ، يعنى تركيه و آسياى مركزى و هندوستان ، از حد فزون است . اينان ، از لحاظ صورت و انتخاب مضامين و پروراندن همان موضوعات نظامى يا مشابه آن ، از او اقتفا كرده حتى رغبتى تام دارند كه عدد پنج را نيز از او تقليد كنند . امير خسرو « 1 » از لحاظ زمان ، بر ديگران تقدم دارد و هم‌چنين حائز مقام برجسته‌اى است و خود نسل‌هاى بعدى را متأثر ساخته است . چنان‌كه وحيد دستگردى 54 مكرر اشاره مىكند ، ليلى و مجنون مكتبى شيرازى 54 الف ، داستان ممتازى كه به سال 895 ه تأليف يافته ، از لحاظ كيفيت اشعار بيش از ديگران به سرمشق نزديك است . اثرى است كه شاعر با گنجاندن اشعار تغزلى در آن حتى تأثيرات تازه‌اى به وجود آورده و بعدها فضولى « 2 » در پروراندن همين موضوع به زبان آذربايجانى ، كه ضمن آن هنر شاعرى آذربايجان را به اوج رفعت رسانده ، از اين لحاظ از او تقليد كرده است . در صورتىكه مكتبى واقعا منظومه‌اى هم نظير هفت‌پيكر ساخته باشد ، مايهء بسى تأسف است كه اين اثر از دست رفته ، مخصوصا چنانچه از لحاظ هنرى هم‌طراز ليلى و مجنون بوده باشد . ستايش عظيمى كه از نظامى به عمل مىآيد در مينياتورها ، و به‌طور كلى ، در ريزه‌كارىهاى هنرى نيز منعكس است كه قسمت اعظم طرح اصلى خود را از خمسه اقتباس مىكنند .\r\n\r\nمكتب اصفهان ( جمال الدين ، كمال الدين اسماعيل )\r\nجمال الدين محمد بن عبد الرزاق اصفهانى ( وفات : 588 ه ) ، كه پيشهء زرگرى داشته و يا لااقل\r\n\r\n\r\n","description":"","footnote":"\r\n( 1 ) . - ص 361 .\r\n( 2 ) . - ص 421 .\r\n","page_name":" 300 ","page_number":310},
  {"content":"\r\n\r\nاز خانوادهء زرگرى برخاسته ، شاعر عراقى مهم ، ولى نسبتا گم‌نامى است . در شهر زادگاه خود روزگار مىبرد كه خود غالبا از آن بدگويى مىكرد ، ولى در برابر بدگويى ديگران سخت به دفاع مىپرداخت . وى بازپسين سلجوقيان عراق را مىستود ؛ ولى ، علاوه‌بر آن و به مراتب بيش از آنان ، دو خانواده از نجباى اصفهان را مدح گفته است كه عبارت‌اند از خانوادهء شافعى آل خجند و خانوادهء حنفى آل صاعد . هرچند كه معلومات و اطلاعات خود را در ادبيات عرب و علم كلام در اشعارش ظاهر مىسازد ، با اين همه ، از لحاظ سادگى و روانى گفتار با شاعران سرمشق خود ، خاقانى و انورى ، متفاوت است . از اين‌كه بگذريم ، حتى به پاى مسعود هم نمىرسد و مخصوصا از سنايى سخت عقب است « 1 » ، باوجود آن‌كه هردو طرف‌دار زهد و ترك دنيايند .\r\nنظرياتش نه تابع فلسفه و نه تفكرات عرفانى ، بلكه داراى جنبه‌هاى عرفانى علم كلام است .\r\nوى از اوضاع عصر خود از مدارس انتقاد مىكند . اين شبهه موجود است كه ستايش بلاانقطاعش از زهد و رياضت صادقانه نباشد ، زيرا واعظ غير متعظ است . مدام از گوشه‌نشينى و قطع علاقه از دنيا دم مىزند ، بىآن‌كه در پى تحقق بخشيدن بدان باشد . قصيده‌هاى جمال غرا نيست ، لكن به خوبى پيداست كه اثر طبع غزل‌سرايى باريك‌بين است كه حتى يكى از بهترين سرايندگان پيش از سعدى به‌شمار است . دليل بارزى بر اين معنى آن‌كه شاعران بعدى ، كه سعدى نيز از آنها مستثنا نيست ، رغبتى تمام به مضامين وى داشته آنها را با تغييراتى ناچيز اقتباس كرده‌اند . قصيدهء آشوب روزگار وى تمامى تلخىهاى زندگى بشر را در خود خلاصه مىكند 55 .\r\nبه مراتب مشهورتر از جمال الدين فرزندش كمال الدين است كه تقريبا به سال 568 ه تولد يافته است . وى بازپسين شاعر بزرگ اصفهانى از دوران متقدم است . مقايسهء اين دو شاعر آموزنده است . هردو به شيوه‌اى خاص به زادگاه خويش عشق مىورزند و هردو براى همان دو خاندان عود مجاملت مىسوزند . پدر بيش‌تر به گفتار از محاسن ترك دنيا دم مىزند ، پسر نيز چنين مىكند ؛ ولى ، سخن اين بيش‌تر لحن پسنديدهء عارفانه‌اى دارد تا بدين وسيله نقاب از چهره برگيرد و نظر مثبت خود را نسبت به شراب غير عرفانى اظهار دارد . به مراتب بيش از سخنان وى مساعىاش براى رسيدن به جاه و جلال مبين عدم صداقت اوست . از سوى ديگر ، به ملت علاقه‌مند و به جيفهء دنيا بىاعتنا بود ، و بر خلاف اكثريت اديبان ايرانى ، هرگز و هيچ‌جا آزارش به كسى نرسيد . پدر در تنگ‌دستى درمىگذرد و پسر ، كه به پيروى از بسيارى\r\n\r\n\r\n","description":"","footnote":"\r\n( 1 ) . - ص 325 .\r\n","page_name":" 301 ","page_number":311},
  {"content":"\r\n\r\nمديحه‌سرايان رخت به گوشهء انزوا كشيده ، در لهيب نهب و غارت مغولان ( 635 ه ) جان تسليم مىكند . وى براى همنوعان خود طلا اندوخته بود و بدين واسطه خرقه‌اش نيز نتوانست از مهلكه نجاتش بخشد . تخصصش در مديحه‌سرايى است ( هنوز سنين عمرش از 20 نگذشته بود كه با سرودن قصيده‌اى غرا خود را در ميان همگنان ممتاز ساخت ) . بر خلاف پدر ، كم‌تر دستخوش احساسات است ؛ لكن ، در عوض ، سبكش پخته‌تر و شعرش از لحاظ مضامين و معانى تازه غنىتر است و از اين‌روست كه خلاق المعانيش خوانده‌اند . در قصيده‌ايش به تغزل نمىپردازد ، و در عوض ، پند و اندرز ، تفكرات عارفانه ، شكايت از روزگار و آلام جسمانى و بىاعتنايى مردم به شعر و ادب زياد در آن ديده مىشود . اوضاع و احوال به سرون هجويه ناگزيرش ساخت . وصف‌هايش نيز درخور تحسين است . كمال الدين مبدع قصيده در سبك عراقى است كه سعدى آن را - مانند غزل پدرش جمال الدين - به اوج تكامل و رفعت رسانيد . ريتر از يك مثنوى كمال الدين دربارهء عشق عارفانه نام مىبرد 56 .\r\n\r\nسوزنى هزل‌سرا\r\nمحمد بن على سوزنى از مردم نسف ( نزديك سمرقند ) بود . زندگى و سرايندگىاش هيچ‌يك وضع عادى نداشت . گستاخىهاى جوانى ، در سنين پيش‌رفته ، جاى خود را به تقوا گذارد ( وفات : 569 ه / 4 - 1173 م ، به عقيدهء برتلس 1179 ) 57 . وجه ممتاز اين شاعر ، كه از ميان ملت برخاسته ، سادگى حقيقى و نادرى است كه حتى فضايل مكتسب وى را نيز تحت الشعاع قرار داده . با اين‌كه جامع الجهات بود در مديحه‌سرايى ، كه ظاهرا فقط براى تأمين معاش بدان مبادرت مىكرد ، نامور نشد ؛ بلكه شهرتش را بيش‌تر مديون هجويه‌ها و نظيرهاى طنزآميز است كه ضمن آن همنوعان خود را به باد استهزا گرفته هدف طعن و شتم شديد قرار مىدهد .\r\nمتأسفانه ، در اين موارد ، غالبا از نزاكت خارج شده چنان غلو مىكند كه جنبهء هنرى گفتارش از ميان مىرود . ديوان سوزنى بىترديد به عنوان سندى براى قضاوت دربارهء عصر او و نيز به صورت نغمه‌اى ناهنجار كه از ميان چرب‌زبانىها و خيال‌بافىهاى ديگران به گوش مىرسد ارزشى فوق العاده دارد . جاى تأسف است كه ، تا آن‌جا كه من اطلاع دارم ، تاكنون ، حتى در ايران نوين نيز توجهى كه درخور است به او مبذول نشده . سبك سوزنى در ماوراء النهر سرمشق قرار گرفت . وى مقلدانى يافت كه يكى از آنان ابو على شطرنج سمرقندى است كه قطعه‌هاى شايان توجهى دارد و ديگر لامعى بخارايى است .\r\n\r\n","description":"","footnote":"","page_name":" 302 ","page_number":312},
  {"content":"\r\n\r\n\r\nپىنوشت\r\n( 1 ) .  Bertel's , Kabus - name ( transl . B VIb ) , 246 ; \r\nهمان مؤلف :  Lit . . . v Sr . Az . ( Bibl . D ) . 216 \r\n( 2 ) . نفيسى ، شاه‌كارها ( - كتاب‌نامه  ( C  5\r\n( 3 ) .\r\n Bertel's , Kabus - name ( transl . ) 243 ; Minorsky , The Middle East 431 . \r\n( 4 ) .  Barthold , Su'ub . 256 ; \r\nنظر ديگر از :  Minorsky , Iran ( BII ) , 188 . \r\n( 5 ) .  Tschudi , Vom Islam 453 . \r\n( 6 ) . پيش‌گفتار تقىزاده بر ديوان ، چاپ تقوى ، ص « ط » ؛ برتلس در  Nasir - i Husrau , 169 et seq .  تصديق مىكند كه حق با تقىزاده است . هم‌چنين محقق ، يغما ، 1340 ، ص 35 به بعد .  Ivanow , Problems 11 ; \r\n( 7 ) . همان اثر ، ص 12 و بعد .\r\n( 8 ) .  V . Grunebaum , Med . Islam 272 . \r\n( 9 ) .  Ivanow , Problems 17 et seq .  كه فريتس ماير آن را رد كرده :  Oriens 9 , 1956 , 191 \r\n( 10 ) . ايوانو ، همان اثر ، ص 47 .\r\n( 11 ) . همان اثر ، ص 54 . يك سرقت ادبى جسورانه به نام ناصرخسرو « كلام پير » ( يا هفت باب شاه سيد ناصر ) است ( - همان اثر ، ص 78 و بعد ) .\r\n( 12 ) .\r\n Bertel's , Lit . . . . v Sr . Az ( Bibl . D ) ; 215 ; Gabrieli , Il'Sefer - Nameh' 557 et seq . \r\nسبك‌شناسى ج 2 ، ص 152 .\r\n( 13 ) . نقد سمنف بر زاد المسافرين ،  Iran 1 , 229 \r\n( 14 ) .  Schaeder , Die islam . Lehre ( BVIa ) , 228 , 235 ; \r\n( 15 ) . همان اثر ، ص 229 .\r\n( 16 ) .  Ivanow , Problems 73 . \r\n( 17 ) . مؤلف سعادت‌نامه كه شبيه به روشنايىنامه است ، ناصرخسرو شريف اصفهانى ( وفات : 753 ه ) است و به اين جهت به خطا به شاعر مورد بحث ما منسوب شده است .\r\nس سبك‌شناسى ، ج 3 ، ص 189 ؛\r\nنفيسى ، دو كتاب تازه از ناصرخسرو ، سخن ، 1 ، 96 ، آن‌جا كه حتى انتساب روشنايىنامه هم به ناصر مورد ترديد قرار مىگيرد .\r\n\r\n","description":"","footnote":"","page_name":" 303 ","page_number":313},
  {"content":"\r\n\r\n- ويكنس در كتاب  The Sa'adatnameh  مىگويد « انديشه‌ها خاص اسماعيليان نيست » ص 118 .\r\n( 18 ) . قزوينى ، پيش‌گفتار بر بحث 1 ، ص « ز » ، تأليف غنى .\r\n( 19 ) .  Schefer , Relation  ( كتاب‌نامه ذيل عنوان « ناصرخسرو » ) ص  XXIV  و 19\r\n( 20 ) . كسروى :  E . D . Ross , JRAS 1927 , 149  چنان‌كه به نظر مىرسد چيزى جز « بعضى شيوه‌هاى بيان شاعران خراسانى » نيست ،\r\nس  H . Ritter , Oriens 9 , 1956 , 367 et seq . \r\n( 21 ) . بديع الزمان ، سخن و سخنوران ، ج 2 / 1 ، ص 138\r\n( 22 ) . اسدى ، لغت ، چاپ عباس اقبال ، 1 ؛\r\nنفيسى ، قديم‌ترين كتاب لغت در ايران ، مجلهء شرق 1 ، ص 399 ؛\r\n C . Salemann , Bericht , Mel . Asiat . 9 , 1888 , 507 et seq . \r\n( 23 ) . يادداشت‌هاى ريتر راجع به م . معين ، برهانى ( - آن‌جا  ( Oriens 5 , 192 \r\n( 24 ) . عباس اقبال ، پيش‌گفتار بر ديوان معزى ، ص « ل »\r\n( 25 ) . همان اثر ، ص « م »\r\n( 25 الف ) . اخيرا دو ( ! ) چاپ انتقادى از ديوان منتشر شده ( س كتاب‌نامه )\r\n( 26 ) .  Ates , Enveri , IA 4 , 280 a ; \r\nمينوى ، اجتماع كواكب در سال 582 ، ص 26\r\n( 27 ) .  Gami : Bertel's , Navoi 153 \r\nحكمت ، جامى 122 ، سطر 16\r\n( 28 ) . س عباس اقبال ، جشن‌نامهء ابن سينا ، ج 2 ، ص 202 و بعد .\r\nراجع به امانت‌گيرنده س  Oriens 7 , 1954 , 202 \r\n( 29 ) . كريمسكى ، 2 ، ص 125\r\n( 30 ) . در الهىنامهء عطار ( چاپ ريتر ، ص 232 ) مهستى و مهستّى نيز آمده .\r\n( 31 ) .\r\n Gauhari : Bertel's , Lit . . . . v Sr . Az ( Bibl . D ) 210 et seq . \r\n( 32 ) . شفق ، تاريخ ادبيات ، ص 246 - 204 ؛ بديع الزمان ، سخن و سخنوران ، ج 2 / 1\r\n( 33 ) .  Bertel's , Lit . ep . Niz . 42 - 57 ; \r\nهمان مؤلف ،  Nizami ( 1940 ) 20 - 26 \r\nهمان مؤلف ،  Nizami ( 1947 ) 29 - 55 \r\n( 34 ) . ترك‌زبان كردن آذربايجان به وسيلهء سلجوقيان :  V . Minorsky , Iran ( B II ) , 187  ، در دورهء مغول آذربايجان بالقطع ترك‌زبان شد . س  Spuler , Die Mogolen Iran in 2 ? 458 \r\n\r\n","description":"","footnote":"","page_name":" 304 ","page_number":314},
  {"content":"\r\n\r\n( 35 ) .\r\n Saunaulaah , The Decline ( B II ) : rec . Minorsky , BSOAS 10 , 1940 - 2 , 258 ; Ad . Grohmann , Einfuhrung u . Chrest . zur arab . Papyruskunde I , Pr . 1955 , 208 \r\n( 36 ) .  Bertel's , Lit . ep . Niz . 46 . \r\n( 37 ) . حسان بن ثابت ( وفات : 54 ه ) ، شاعر معروف پيامبر ( ص )\r\n( 38 ) .  Boldyrev , \" Dva sirv . poeta \" 134 ; \r\n( 38 الف ) . ويلچوسكى در  Chakani  ، ص 67 به بعد ، نظر ديگرى دارد .\r\n( 39 ) . اين تاريخ كه آتش آن را از روى موازين فقه اللغه به دست آورده اخيرا به وسيلهء كتيبه‌هايى كه السكرزاده كشف كرده تأييد شد ( س  ( M . D'jakonov , VoIst . 1948 , 9 , 121  .\r\n( 40 ) .  Ates , Hakanis IA , 5 , 95 a . \r\n( 41 ) . همان اثر ، 95 ب .\r\nاز تحقيقات مهم ويلچوسكى كه اخيرا تحت عنوان .  Chakani ( Bibl )  منتشر شده شرح زير را به اختصار نقل مىكنم : خاقانى به سال 514 ه / 1120 م متولد شد . ( بنابر  Minorsky , Khaqani  ، ص 572 ، حوالى 519 ه / 1125 م متولد شده . به گفتهء چايكين ، همان اثر ( ؟ ) ، به سال 527 ه / 4 - 1133 متولد و به سال 593 ه / 1198 م درگذشته ( ص 63 ) . وى فرزندى غيرشرعى بود كه پدر حقيقيش معلم و « عمو » ى او كافى الدين عمر بن عثمان پزشك بود ( ص 75 - 74 ) . اطلاعات خاقانى راجع به مسيحيت و نهضت كليسايى بيزانس واقعا حيرت‌انگيز است ( ص 66 به بعد ) . پس از سال 1166 در دربار امپراتور بيزانس در قسطنطنيه اقامت داشت ( ص 67 ) . « ديوان » عربى او ( ص 73 ) تا آن‌جا كه من مىبينم فقط شامل ده قصيده است . زندگانى خاقانى در آينهء آثارش :  Oriens 7 , 1954 , 206  در مجلهء يادگار ، 26 - 1325 شمسى ، شمارهء 6 به بعد نقل شده ) . راجع به تأثير شاعران تازى و ايرانى بر خاقانى من‌جمله بر قصيدهء مداين او ، س ترجانىزاده  Boldyrev . Dva sriv . poeta ( Bibl . ) ( B VIb )  نيز شامل بررسىهاى بسيار خوبى دربارهء خصوصيات اين شاعر است .\r\n( 42 ) . هادى ، فلكى 1 ، ص 52 ، 53 ، 55 .\r\n( 43 ) . بديع الزمان ، همان اثر ( ؟ ) ، ص 285 .\r\n( 44 ) . كريمسكى 2 ، ص 31 .\r\n( 45 ) . ليلى و مجنون ، چاپ وحيد ، ص 49 ، سطر 6 .\r\n( 46 ) .  Bertel's , Nizami ( 1947 ) 278 \r\n( 47 ) . س پانويس 39 .\r\n( 48 ) .  Bertel's , Kak zvali ( Bibl . ) \r\n( 49 ) .  Dunajeveskij , Nezami 264 . \r\n\r\n","description":"","footnote":"","page_name":" 305 ","page_number":315},
  {"content":"\r\n\r\n( 50 ) . همان اثر ، ص 263 .\r\n( 51 ) .  Bertel's Stil'Unsuri 53 \r\n( 52 ) . صفا ، حماسه ، ص 321 ، پانويس .\r\n( 53 ) .  Houtsma , Some Remarks 225 . \r\n( 54 ) . وحيد ، گنجينه ( كتاب‌نامه ، ذيل عنوان « نظامى » ) ص « مح » ، « صو » و جز آنها .\r\n( 54 الف ) . به گفتهء عبد الحسين نوايى ، وفاتش محتملا به سال 916 ه / 11 - 1510 م بوده ، س  Oriens 7 , 202  ( يادگار 2 / 5 ، 1324 شمسى ، 60 - 52 ) .\r\n( 55 ) .  Abdullah , The Value 5 . \r\n( 56 ) .  Ritter , Philol . 7 , 105 Nr . 20 . \r\n( 57 ) .  Bertel's , Lit . . . . v Sr . Az . ( Bibl . D ) , 210 ; \r\nنظر مخالف همين مؤلف در  Ocerk 50 : 569 / 1173 - 4 \r\n\r\n","description":"","footnote":"","page_name":" 306 ","page_number":316},
  {"content":"\r\n\r\n\r\n7 تصوف\r\n\r\nمنشأ و سير تكامل و ايدئولوژى تصوف\r\nتا آن‌جا كه از بقية البقاياى ناچيز به دست مانده مىتوان استنباط كرد ، در كهن‌ترين اشعار فارسى درى ، نشانه‌اى از تمايل خاصى به جنبه‌هاى مذهبى و يا حتى اسلام نبود . اين نكته مخصوصا از آن‌رو شگفت‌آور است كه در ايرانى ذاتا كشش خاصى به سوى معنويت و روحانيت و تفكرات دينى وجود دارد كه ، البته ، غالبا ، ناشى از فشارهاى اقتصادى و اجتماعى است . آزادانديشى دربار سامانيان و نيز طبقاتى از اجتماع كه با استفاده از اشعار « رزم و بزم » ( به عنوان نشانهء شناسايى ) دور هم گرد مىآمدند در ايجاد اين روحيه مؤثر بود . اين وضع هنگامى شروع به تغيير كرد كه بزرگان ، به تدريج ، از شاعران حرفه‌اى كه در طبقات پست اجتماع برمىخاستند جدا گشتند . « 1 » در اين‌جا ، سجيهء خاص ايرانى متجلى شد كه نظر را به امور وراى طور عقل « 2 » معطوف داشت ؛ ولى ، نه از ديدگاه معتقدات قشرى اسلامى ، بلكه در زمينهء افكار تصوف كه در خلال اين احوال در ميان طبقات شهرى ريشه دوانيده بود . اين مسلك ، كه جلوه‌گاه قريحهء واقعى ايرانى و اساسا بر آزادمنشى استوار است ( نكتهء اخير در خور توجه خاص است ) ، نه تنها پابرجا ماند ، بلكه مدام تقويت هم شد تا اين‌كه در سدهء دوازده\r\n\r\n\r\n","description":"","footnote":"\r\n( 1 ) . - ص 208 .\r\n( 2 ) .  das Irrationale \r\n","page_name":" 307 ","page_number":317},
  {"content":"\r\n\r\nو سيزده به اوج رسيد . لكن ، از آن پس نيز رو به انحطاط نرفت ، بلكه كمابيش غلبه با آن بود و بر سراسر ادبيات فارسى درى ، و مخصوصا بر شعر ، چنان تأثيرى جاودانى بخشيد كه نتايج آن در زبان و شيوهء تفكر ايرانى تا امروز از ميان نرفته . تصوف ، يعنى « عرفان اسلامى » ، به منزلهء راه‌نمايى است كه غالبا فقط به‌صورت ظاهر قسمت اعظم تراوش‌هاى ادبى قريحهء ايرانى را رهبرى مىكند . نهال اين مكتب چنان بارور شد كه ثمرات پرارزشش در صف مقدم ابداعات بشرى قرار گرفت . ولى ، متأسفانه ، اين عرفان ، درعين‌حال ، چون حجابى مانع درك حقايق بود ، و در نتيجه ، محتواى شعر فارسى را ، دست‌كم به مذاق اروپاييان ، خيلى يك‌جانبه ساخت .\r\nامروزه وقوف بر اين معنى كه اصطلاح صوفى ، كه در اصل ورنام اهل تصوف بوده و اينك معرف آنان است ، از كلمهء عربى صوف ، به معناى پشم ، مشتق شده عموميت دارد ( بنا به گفتهء اربرى 1 ، نخستين‌بار در سفرنامهء نيكولاى در پايان سدهء شانزده به اين نكته اشاره شده ) و وجه تسميه‌اش اين است كه نخستين صوفيان لباس پشمى خشن مىپوشيدند ، ولى اين كيفيت نشانهء زهد آنان نبوده ؛ زيرا ، از مراحل اوليه كه بگذريم ، اصولا ماهيت تصوف با زهد سازگار نيست . از اين‌رو ، لازم است كه دست‌كم اشارهء مختصرى به منشأ اين تعاليم و نكات اصلى و سير تحول آن به عمل آيد - تعاليمى كه ، به عقيدهء ماسينيون 2 ، در سايهء آنها اسلام يك آيين بين‌المللى عالم‌گير شده است . لازم به تذكر نيست كه اين نكات از غامض‌ترين مسائل اسلام‌شناسى بوده و تاكنون بسيارى از آن مبهم و مورد بحث و مشاجره باقى مانده است . ذيلا ، به كلياتى كه ذكر آنها از لحاظ تاريخ ادبيات اجتناب‌ناپذير است مىپردازيم .\r\nهنوز دوران بنى اميه سپرى نشده بود كه ، در نيم‌كرهء غربى اسلام ، يك نوع تمايل به سير از شريعت و ظاهر دين به حقيقت و باطن آن شروع مىشود و اين امر به منزلهء واكنشى عليه خلفاى دمشق ، كه سخت به دنيا گرويده بودند ، و نيز بر ضد نظام بىروحى كه صرفا متوجه ظواهر است بود و اساس آن ، از يك سو ، بر تنبه بيش از حد از گناه ، و از سوى ديگر ، بر ترس از كيفر استوار بود 3 ، ولى ، به همان اندازه هم جنبهء يك قيام ضد فئودالى طبقات مستمند شهرى را عليه طبقات حاكمه داشت 4 . هرگونه مقاومتى بىنتيجه مىنمود و همين مسئله به نضج و اشاعه و تشديد جنبهء بدبينى اين طريقت سخت كمك كرد 5 . اين نهضت ، به‌طور آشكار ، داراى جنبه‌هاى زهد و بدبينى بود و از سوريه و عراق نشئت كرده به تمام دنياى اسلام سرايت كرد و بيش از همه‌جا در خراسان ، كه در نيمهء اول سدهء 2 ه / 8 م كانون دسايس و تحريكات ضد امويان بود ، با حسن استقبال عامه مواجه شد . در همان زمان كه در سرزمين سوريه\r\n\r\n","description":"","footnote":"","page_name":" 308 ","page_number":318},
  {"content":"\r\n\r\nراهب‌هاى كليساهاى مختلف مسيحى و فرقه‌هايى كه بيش‌تر رنگ عرفان داشتند در فعاليت بودند ، آسياى مركزى سرزمين نشئت و رشد آيين بودايى بود . در خراسان ، دست‌كم ، بازپسين طنين‌هاى تعاليم آيين‌هاى ايرانى ، چون بزرگ‌داشت آتش و آيين مانويت ، هنوز پابرجا بود .\r\nحكمت الهى هندى كه از خاور برمىخاست و مسيحيت نستورى كه از باختر سرچشمه مىگرفت تا آن سرزمين نفوذ مىكرد . البته اين شرايط در عين اين‌كه در ترويج زهد سهم فوق العاده مهمى داشت بدان جنبه‌هاى نوينى هم مىبخشيد ، تا بدان‌جا كه يك نوع مكتب تصوف خاص ايرانى پديد آمد . همين‌جا مىخواهيم اشاره كنيم كه حتى در يك منطقهء واحد نيز پيروان اين نهضت بين خود اتفاق‌نظر نداشتند ؛ زيرا ، عرفان ، كه از بند هرگونه احكام شرعى آزاد و مبنايش بر صرف اشتياق قلبى براى وصال به لايتناهى است ، چيزى نيست جز « فراغ از كليهء علايق گذرا و اشتغالات دنيوى ؛ نه تنها به هرگونه عقايد خرافى و شك و امثال آن پشت پا مىزند ، بلكه به عبادات و مراسم دينى هم كه در هر آيينى وجود دارد مبادرت نمىكند » 6 و ، هرچه بيش‌تر ، به فرد وقع مىنهد . تقريبا همهء عارفان بزرگ هريك به راهى خاص خود مىروند . مخصوصا ، در دوران‌هاى بعدى ، با عقايد و نظريات زيادى مواجه مىشويم كه من‌جمله بعضى كاملا ملايم و به اسلام نزديك‌تر و پاره‌اى كاملا افراطى و از آن دور تر است . فىالمثل ، در بغداد ، يعنى مركز بين‌المللى فرهنگ اسلامى ، محاسبى ( وفات : 243 ه ) برمىآيد . « وى نخستين عارف سنىمذهب است كه مؤلفاتش حاكى از تحصيلات كامل او در علم كلام است » 7 و تأثير قابل ملاحظه‌اى در تحولات بعدى و پديد آمدن يك تصوف معتدل داشت . ولى ذو النّون ( وفات : 245 ه ) ، كه معاصر اوست ، به كلى با او فرق دارد و « تعريف معرفت و طبقه‌بندى احوال و مقامات عرفانى به دو منسوب است . » 8 يك صوفى برجسته و كاملا از طريقت خاص ايرانى بايزيد ( يعنى ابو يزيد ) بسطامى است ( وفات : 260 ه ) كه بيش از همهء متقدمان و معاصران خود به خلسهء ملكوتى اهميت مىدهد . نسل‌هاى بعدى ( هرچند كاملا بر صواب هم نيستند ) وى را منادى وحدت وجود يا ، صحيح‌تر بگوييم ، وحدت وجود الهى مىدانند كه مبتنى بر اين اصل است كه جز خدا هيچ چيز وجود ندارد . « بديع‌ترين و نافذترين قريحه ميان صوفيان عصر خود » جنيد بغدادى ( وفات : 298 ه ) است كه توانست ، با « چشم يك هنرمند » ، سراسر آرا و افكار عرفانى را در يك هيئت تأليفى حكمت الهى خلاصه كند كه هستهء مركزى كليهء تفصيلات بعدى شد 9 . جنيد « غايت مقصود عرفان » را اتحاد با حق مىدانست و اين نظرى است كه هنوز تا حدى مجاز تواند بود ؛ لكن ، حسين بن منصور حلاج از\r\n\r\n","description":"","footnote":"","page_name":" 309 ","page_number":319},
  {"content":"\r\n\r\nاين مرز هم فراتر رفته بشر را از تجسمى از خدا مىپنداشت و براى او الوهيتى قائل بود .\r\nهرچند كه خود ادعاى خدايى نداشت ، متشرعان گفتار « انا الحق » 10 او را چنين تعبير كردند و اين منادى پرشور را ، به فجيع‌ترين وضعى ، به ديار نيستى فرستادند ( به سال 309 ه ) . در دوران‌هاى بعدى و در تحولاتى كه طى آن رخ مىدهد ، صوفيان دربارهء حلاج چنان غلو مىكنند كه وى را تا مقام الوهيت بالا مىبرند و ورد « انا الحق » به حدى تكرار مىشود و بر سر زبان‌ها مىافتد كه در مورد هيچ سخن ديگرى سابقه نداشته است . درعين‌حال ، سعى فراوان شده است كه تصوف را با اصول عقايد رسمى وفق دهند ، و بيش از هركس ديگر ، محمد غزالى ( وفات : 505 ه ) در اين راه توفيق يافت . تسنن به تعاليم وى تمسك جسته و غزالى ، تا به امروز هم ، مقتداى پيروان اين مذهب است . تصوف ، در نتيجهء نفوذ تصورات و اصطلاحات مأخوذ از كتاب علم الربوبيهء افلوطين ، كه در اسلام به غلط به ارسطو نسبت داده مىشود ، و قول افلاطون در باب اصالت مثل و اعتباريت وجود عالم شهادت و گفتهء افلوطين در باب صادر اول ، به انحاى مختلف ، از كلام رسمى دور مىشود . در سدهء هفتم هجرى ، با برآمدن شاعر تازى ، ابن فريد ، از مردم قاهره ( وفات : 632 ه ) ، و شاعر ايرانى ، جلال الدين رومى معروف « 1 » و دانشمند عرب اسپانيايى ، ابن عربى ، از مردم مرسيه ( وفات : 638 ه / 1240 م ) ، صورتى از تصوف كه قائل به وحدت وجود است به اوج خود مىرسد . مذهب « وحدت وجودى » ابن عربى ، كه غير از اعتقاد به همه خدايى و اساس آن بيش‌تر به تعبير لوى ماسينيون بر « وحدت تقرر ظهورى » « 2 » است ، « در تاريخ تصوف نظرى نقطهء گشتى به‌شمار است » 11 .\r\nچنان‌كه در مقدمهء اين گفتار آمد ، منشأ تصوف و سير تكاملى آن هنوز مبهم و حتى كاملا تاريك است و دانشمندان در اين‌باره اتفاق نظر ندارند . بعضى از آنان نظريات پيشين خود را تغيير مىدهند - تغيير كه البته سرسرى نبوده ، بلكه مبتنى بر ارزش‌يابىهاى نوين و منابع تازه است . ناگفته نماند كه منابع و مآخذ بسيار زيادى وجود دارد كه هنوز منتشر نشده است . نظر فون كرمر و گولد تسيهر 12 ، مبنى بر اين‌كه تصوف ، در بدايت امر ، چيزى جز زهد و پارسايى نبوده بعدا بحث‌هاى نظرى در زمينهء حكمت الهى به دنبال داشته ، قبول عامه يافته است . من نمىتوانم در اين‌جا خود را در پيچ‌وخم‌هاى احتمالات گوناگونى كه دانشمندان مىدهند\r\n\r\n\r\n","description":"","footnote":"\r\n( 1 ) . - ص 331 .\r\n( 2 ) .  le monisme existentiel \r\n","page_name":" 310 ","page_number":320},
  {"content":"\r\n\r\nسرگردان كنم ؛ ولى ، توجه علاقه‌مندان را به تلخيص نفيس اربرى ، مدخلى بر تاريخ تصوف « 1 » ( 1942 ) جلب مىكنم و در اين‌جا فقط ، به ايجاز ، به ذكر نظريات دانشمندانى مىپردازم كه ، در دههء اخير ، كوشش‌هاى شايان تقديرى براى حل معضلات و رسيدن به ساحل اين درياى تقريبا بىكران معمول داشته‌اند . نيكولسون 13 ، با آن‌كه مقدم بر همه چيز گفتهء نوافلاطونيان را دربارهء عقل اول منشأ تفكرات صوفيانه مىدانست ، در اواخر عمر ، اين فلسفه را فقط يكى از عناصر متعدد و گوناگونى محسوب مىداشت كه اين تفكرات از آن متأثر بوده است . به همين ترتيب ، ماسينيون 14 نيز نظر اوليهء خود را ، مبنى بر اين‌كه تصوف صرفا از اسلام نشئت كرده ، تغيير داده اندك‌اندك معتقد شد كه يونان و بيش از همه مسيحيت بر آن تأثير داشته‌اند .\r\nاربرى 15 نيز بر آن است كه در سدهء 2 ه / 8 م ميان زهاد مسيحى و مسلمان تبادل افكار به حد كمال وجود داشته و تصور نمىكند كه « پژوهش‌هاى آينده اين نظريه را از اعتبار بيندازد كه تصوف ، در دوره‌هاى نخستين خود ، تحت تأثير عرفان مسيحى قرار داشته و اين‌كه همهء تأثيرات ديگر غربى - نوافلاطونيان ، نوفيثاغورثيان ، هرمسيان و گنوستيك‌ها « 2 » - از مجراى مسيحيت بر آن تأثير كرده‌اند » . يك مدافع مهم تأثير مسيحيت بر جنبه‌هاى مختلف فلسفه و عرفان اسلام ، مخصوصا در مورد اقوال غزالى و ابن عربى ، سين اى پالاسيوس 16 است كه البته راه مبالغه پيموده است ؛ نظير هورتن 17 كه ، با حرارتى تمام ، از نفوذ انديشه‌هاى هندى در عرفان اسلامى سخن مىراند . قدرمسلم اين است كه تصوف را ، نه در دوران‌هاى متقدم و نه متأخر ، نمىتوان پديده‌اى صرفا ايرانى دانست ، زيرا تازيان نيز در اين نهضت و نحوهء انديشه انباز بوده‌اند . از سوى ديگر ، ترديدى نيست كه تصوف شعر فارسى را ، به حد اعلاى ممكن ، جولانگاه خود ساخته است .\r\nچنانچه بخواهيم تعاليم تصوف را به‌طور خلاصه و به ايجاز بيان كنيم ، كوشش عبثى كرده‌ايم ، چه تصوف عبارت از جريانات مختلفى است كه هرچند با يكديگر پيوند دارد ؛ ولى ، هم از لحاظ آرا و عقايد فلسفى و هم در تفاصيل اخلاقى ، از يكديگر سخت متمايز است . آنچه جزء اصول اوليه و براى همه مشترك است ايمان اصلى به امكان شناسايى بىواسطهء حق ، يعنى كشف و شهود ، است . محور اصلى انديشه‌هاى تصوف 18 توحيد ، يعنى « اتحاد ذاتى با حق و شهود و وحدت » 19 ، است و براساس همين عقيده است كه تصوف مىتواند بر فاصلهء\r\n\r\n\r\n","description":"","footnote":"\r\n( 1 ) .  An Introdution to the History of Sufism \r\n( 2 ) . عارفان صدر مسيحيت .\r\n","page_name":" 311 ","page_number":321},
  {"content":"\r\n\r\nوحشتناك ميان بشر و خدا پلى بزند و از اين‌جاست كه توحيد در تصوف مفهومى غير از مفهوم آن در علم كلام دارد كه به اداى كلمهء شهادت يعنى « لا إله الا اللّه » اكتفا مىكند . در تصوف ، معناى توحيد اين است كه اللّه تنها موجودى است كه داراى وجود حقيقى ، يعنى هستى مطلق ، است و حال آن‌كه وجود جز او ، يعنى وجود ممكنات ، يكسره اعتبارى است و يا - از آن هم بالاتر و كاملا به مفهوم وحدت وجود - اين‌كه خدايى جز خدا نيست ؛ ولى در عين حال غير از خدا هيچ‌چيز ديگر هم نيست . از آن‌جا كه نحوهء تفكر صوفيان مبتنى بر مبانى كلام استدلالى نبوده براساس روش‌هاى حكمت الهى شهودى استوار است ، شعر براى آنها به منزلهء ابزارى بود و چنين نيز باقى ماند و حال آن‌كه رساله ، كه شامل مطالبى پيوسته است ، نمىتواند تا اين حد براى بيان انديشه‌ها مورد استفاده قرار گيرد ؛ زيرا انحرافات جسورانهء تصوف از تعاليم اسلامى در آن بيش از حد آشكار مىگشت و مؤلف را سخت به مخاطره مىافكند و حال آن‌كه در شعر اين معانى ، در پرتو تلألو مداوم استعارات و كنايات و مفاهيم مختلف لغات ، مستور مىماند . البته صوفيانى كاملا مؤمن به تعاليم اسلامى وجود داشتند ؛ ولى ، در مقابل ، كسانى نيز بودند كه به اسلام و هر دين ديگرى پشت پا زده از تميز ميان خوب و بد امتناع ورزيدند ، و بدين ترتيب ، به آخرين نتايج فلسفى رسيدند . البته اينان ، با حرارت تمام ، از آيات قران و سنت دم مىزدند ؛ هرچند كه آنها را به نحوهء خاص خود و كمابيش به دلخواه و براساس تخيلات تأويل مىكردند ، يعنى ، طبق موازين تشيع ، در همهء موارد به على ( ع ) استشهاد مىكردند كه به قول آنان حضرت محمد ( ص ) معنى وحى را با وى در ميان گذارده است .\r\n\r\nحوزه‌ها و سلسله‌ها ، آداب\r\nهرچند در همان بدايت امر بود كه حوزه‌ها يا سلسله‌هايى به وجود آمد كه در آنها مريدان و شاگردان آزادانه به دور مرشد مورد تكريم خود گرد مىآمدند تا به ارشادشان پرداخته در طريقهء فوق العاده صعب عرفان رهنماى آنها گردد و به مرحله‌اى از حال و وجد رهبرىشان كند كه در آن صوفى به وصال معشوق رسيده با او يكى مىشود ؛ ولى ، از سدهء 6 ه / 12 م به بعد ، مجامعى با قوانين و نظامات خاص خود ( بدون تجرد و بدون الزام به زندگى دسته‌جمعى در خانقاه ) تأسيس شد كه براى حيات فرهنگى شرق مسلمان حائز اهميت فراوان بود . اين مجامع هريك آدابى خاص خود داشت و هدف اين بود كه ، به اصطلاح ، به‌طور دسته‌جمعى ، لحظهء با شكوه اتصال به حق را درك كنند . البته اين آداب فقط خلاصه و چكيده‌اى از اعمال تشريفاتى\r\n\r\n","description":"","footnote":"","page_name":" 312 ","page_number":322},
  {"content":"\r\n\r\nبود كه از همان صدر دوران حكمت الهى صوفيانه همراه با موسيقى تحت عنوان سماع 20 در اجتماعات انجام مىشد . برتلس 21 ، ضمن بحث دربارهء همين اجتماعات به عنوان جالب‌ترين تظاهرات تصوف ، ادبيات صوفيانه را ، كه يك جزء اساسى تصوف تكامل يافته است ، چنين تشريح مىكند . سماع محتملا از قرائت قرآن سرچشمه مىگيرد . چنين برمىآيد كه صوفيان نخستين از اثرات روانى آواز و تأثير شگرف ترانه بر روحيهء شرقيان ساده‌دل آگاه بوده از آن براى ايجاد خلسه در آنان استفاده مىكردند . با وجود مخالفت شديد متشرعان ، سماع به تدريج متداول شد و ابتدا فقط عبارت از آواز بود و بعدا ساز هم بدان افزوده شد و سرانجام رقص نيز ، كه در ابتدا چيزى جز حركات موزون نبود ، با آن همراه گشت . ( ريتر 22 بر عقيدهء ديگرى است و براى آن دلايلى دارد : « سماع در ابتدا عبارت از موسيقى و رقص به عنوان تفريح در مجالس ميهمانى پس از صرف غذا بود و فقط بر اثر تغييرات و اصلاحات بعدى جنبهء مراسم جدى يافت » ) . در عراق ، به‌جاى آواز ترانه‌هاى عاشقانهء عربى مىخواندند و مجازا بدان رنگ عرفانى مىدادند . در خراسان كه ، تا آن زمان ، شعر مصنوع نداشت و اگر هم وجود داشت ، نه از لحاظ كميت و نه كيفيت ، به پاى شعر عربى نمىرسيد ( در اين‌جا مقصود نيمهء دوم سدهء دوم است . در اوايل سدهء سوم اين نهضت سراسر ايران را فراگرفته بود ) ، ابتدا به ترانه‌هاى عاميانهء فارسى ترنم مىكردند كه البته سرشار از شور عشق بود . اشعار غنايى فارسى ، مخصوصا اگر مضامين عرفانى داشته باشد ، داراى كيفيتى ترانه‌مانند است كه فقط خاص خود آن است . ترانهء عاميانه اندك‌اندك به ترانهء مصنوع تبديل شد . جنبه‌هاى عاميانهء اوليه جاى خود را به تعبيرات درهم‌پيچيده‌اى داد . برتلس 23 سراسر سير تكاملى ادبيات صوفيانه را چنين تعريف مىكند : 1 ) ادبيات دنيوى كه عمدتا جنبهء عشقيات دارد و فقط وسيله‌اى براى نيل به خلسه است ؛ 2 ) ادبيات صرفا صوفيانه كه با پذيرش اصطلاحات عشقى مذكور در نوع اول براى همين منظور به كار مىرود ؛ 3 ) تعبيرات عاشقانه بر مبناى فلسفهء تصوف ؛ 4 ) ادبيات اندرزى كه هرچند از محافل تصوف نشئت كرده ، ولى ، روىهم‌رفته از دايرهء تعليمات اسلامى پاى بيرون نمىگذارد . فقط سنايى است كه بعدها داستان عرفانى را بنيان مىگذارد .\r\n\r\nرموز و اشارات تصوف\r\nرموز و اشارات تصوف پيرامون سه موضوع دور مىزند : عشق ، شراب و زيبايى . بايد توجه\r\n\r\n","description":"","footnote":"","page_name":" 313 ","page_number":323},
  {"content":"\r\n\r\nداشت كه عشق لايتناهى مبناى اصلى معيت عارفانه با حق است . وسيلهء نيل به اين عشق آسمانى ( يعنى عشق حقيقى ) همان عشق زمينى ( يعنى عشق مجازى ) است . « تفاوت عشق عرفانى با عشق دنيوى در اين است كه ، در آن ، يك ذات متعالى و مطلق به داخل قلمرو زندگانى عشقى كشانيده مىشود . بر اثر چنين رابطه‌اى با يك ذات مطلق ، ارزش عشق آن چنان فزونى مىگيرد كه بر كليهء احوال ديگر نفس تقدم يافته حتى حق فرمان‌روايى انحصارى بر آنها را حاصل مىكند . شهوات نفسانى چنان تشديد و تلطيف و متمايز مىگردد كه عشق به يك هنر واقعى روحى تبدل مىشود و سالكان بزرگ طريق آن مىتوانند از آخرين امكانات مشاهدات روحى و عشقى ، به نحول اكمل ، برخوردار گشته آن را بيان كنند . حال ، اگر اين عشق كه از لحاظ دينى چنين تشديد شده و تعالى يافته دوباره با معشوق خاكى برخورد كند ، در آن صورت ، يك عشق عرفانى ذوجنبتين نسبت به يك انسان زيبا ايجاد مىشود كه كامل‌ترين تجلى هنرى آن در اشعار عاشقانهء عرفانى فارسى صورت گرفته است » 24 . عشق و عقل ، به عنوان دو قطب ناقض يكديگر ، ارزش آن و نارسايى اين ، به‌طور مداوم مضمونى تمام‌نشدنى براى تغزلات است . چنان‌كه ريتر 25 مىگويد ، از جنگ ميان اين دو در ادبيات عاشقانه مبحث جديدى به وجود مىآيد كه همان آوردن تعبيرات مجازى است . اين شيوهء سخن گفتن مستلزم آشنايى با دقايقى است كه جزءبه‌جزء آن مورد بررسى قرار گرفته است ، چنان‌كه بيگانگان بدون آشنايى با آن هرگز موفق به درك معانى نهانى نخواهند شد . البته ترديدى نيست كه رموز و اشارات عرفانى تا اعماق ادبيات ايران نفوذ كرده ؛ لكن ، باوجود اين ، اگر هر سخن شاعرانه‌اى را صرفا عرفانى پنداريم ، و يا ، برعكس ، اگر ديده را در برابر حقيقت يا صرف استفاده از شيوهء بيان عرفا فروبنديم ، راه صواب نرفته‌ايم . شرقيان ، از روى آثار حقيقى يا عارف‌نمايان ، قاموسى از استعارات شاعرانه پرداخته‌اند و آن را به اصطلاح فرهنگ‌وار بر رموز و اشارات ماوراء الطبيعه منطبق مىسازند و همين دوپهلو بودن معان سلاح مؤثرى در دست آزادانديشان صوفى و غيرصوفى در برابر متشرعان بود كه مدام در پى كشف و آزار آنان بودند ، چنان‌كه ناصرخسرو 26 در مورد آزادانديش تازى ، ابو العلاى معرّى 363 - 449 ه ) ، مىگويد ، اين سلاح براى دفاع و حمله ، هردو ، به كار مىرفته است . بدين ترتيب ، هر كفر و ناسزايى با اين نيروى سحرآميز از ميان مىرود و شراب نامجاز به لذتى آسمانى تبديل مىشود . چه بسا كه چهرهء واقعى شاعر اصولا قابل تشخيص نيست . البته اين كيفيت ، از يك سو ، تا حدى انعكاس عدم صداقت و رياكارى است ، كه پيش از اين بدان اشاره شد ، و از سوى\r\n\r\n","description":"","footnote":"","page_name":" 314 ","page_number":324},
  {"content":"\r\n\r\nديگر ، طنينى از يك اختناق شديد معنوى و اجتماعى است . تساهل صوفيان ، كه درست نقطهء مقابل روحانيان و طبقات وابسته به آنان است ، از والاترين تجليات قريحهء ايرانى است .\r\n\r\nمضرات تصوف براى فرهنگ\r\nروحيهء ايرانى با اصول تصوف سازگارى كامل دارد . دليل اين معنى دوام و بقاى تصوف در اين مدت دراز است كه طى آن توانسته است توده‌هاى مردم و هم‌چنين طبقات روشن‌فكر را هم‌چنان به سوى خود كشاند . لكن ، از جلب روحانيان كه سخت پاىبند اصول و موازين علم كلام‌اند عاجز مانده است . تصوف بر طرز فكر بخش بزرگى از مردم چيره شد ، و در آغاز ، زبان حال مخالفت شهرها و اصناف با دربارها و اصول فئوداليسم ؛ ولى ، در پايان ، وسيله‌اى در دست فئودال‌ها براى حفظ قدرت خود به وسيلهء شيفته و شيدا ساختن تمامى ملت بود . از سوى ديگر ، روشن است كه عرفان معمولا يك پديدهء ثانوى ناشى از نابه‌سامانى وضع اقتصادى است . چنان‌كه پيداست ، اين معنى در مورد ملت ايران ، كه پيوسته از تركتازى بيگانگان سخت در عذاب بود و طبقات حاكمه با نهايت بىشرمى تاراجش مىكردند ، به تجربه ثابت شده است .\r\nبه هر تقدير ، نبايد سايهء سنگينى را كه تصوف بر جامعه ، و در نتيجه ، بر ادبيات مىافكند و اثرات ناشى از آن را ناديده گرفت . ترك دنيا و اعتماد بيش از حد به خدا ( توكل ) منجر به عدم فعاليت و تسليم و ترك نفس و تن‌آسايى توده‌ها و هرزگردى درويشان مىشود . هر نظريه‌اى از يك بدبينى كه زاييدهء اعتقاد به ناپايدارى زندگى و اين جهان است متأثر است . فلسفهء آن سوى خير و شر « 1 » مستلزم گذشت از خير و شر به معناى عرفى لفظ است . ناچيز گرفتن عقل و معارف ناشى از آن و توسل به اصل كشف و شهود به‌جاى آن ، ناگزير ، منجر به خيال‌بافى ، نادانى ، اهمال در پژوهش در طبيعت براساس فلسفهء لاادرى ، سطحى شدن مداوم جوامع درويشان و افزايش پرستش اوليا مىگردد . اعتقاد به كرامت و كرامت اوليا تودهء ملت را تحميق مىكند ، تصور « عشق پاك » باعث ترويج هم‌جنس‌گرايى مىشود و بالاخره مجاهدت براى ايجاد خلسه منتهى به استعمال مواد مخدره مىگردد . الزام مريدان به اطاعت محض از پير ، و نيز ، زيادى تعداد مريدان و وجود ثروت و موقوفات ، صوفيان را تبديل به عاملى جدى ساخت ؛ چنان‌كه حكم‌رانان درصدد جلب نظر مساعد اين فئودال‌هاى نيرومند و متنفذ در زمينهء منافع\r\n\r\n\r\n","description":"","footnote":"\r\n( 1 ) . آن سوى خير و شر  ( Jenseits von Gut un Bose )  ، كه مؤلف در اين‌جا آورده ، عنوان كتابى از نيچه است كه در آن دربارهء گذشت ابرمرد از خير و شر به معناى عرفى آن و ورود به مرتبهء بالاتر بحث شده است .\r\n","page_name":" 315 ","page_number":325},
  {"content":"\r\n\r\nمشترك ، كه چنان مشروع هم نبود ، برآمدند . مكرر ثابت شده كه درويشان و زاهدان و مشايخى كه جنبهء تقدس دارند تا چه حد قادر به به‌هم‌زدن آسايش همگانى بوده يا دست‌كم براى طبقات حاكمه خطرناك‌اند ، زيرا آنها توده‌ها را بدان حد برمىانگيختند كه دست به شورش و انقلاب‌هاى سياسى مىزدند 27 ( توجه خواننده را به قيام 1899 انديجان « 1 » در آسياى مركزى و مريد شامل « 2 » در قفقاز و برآمدن صفويه جلب مىكنيم ) . جنبهء منفى اين تعاليم پرارج در زندگى اجتماعى عملا چنين است . حال بايد ديد كه ادبيات كه صوفيان مبانىاش را بدان‌سان دگرگون ساختند ، و به ظاهر ، به اصطلاح ، قبضه‌اش كرده بر آن مسلط شدند چه وضعى داشت . در اشعار عرفانى ، با وجود همهء زيبايىهايش ، احساس يك نوع يكنواختى هم مىكنيم ؛ زيرا مبناى اين اشعار ، از يك سو ، بر تكرار مداوم صورت‌هاى گوناگون ظرايف و ريزه‌كارىهايى است كه پيرامون چند موضوع اصلى معدود ( توحيد ، وحدت وجود و تصور ناشى از آن مبنى بر اين‌كه روح در بدن به حال تبعيد بوده مشتاق به بازگشت به منزل اصلى است « 3 » و هم‌چنين موضوع زهد ) دور مىزند ، و از سوى ديگر ، بحث در اين معانى لايتغير چنان به نحو انتزاعى صورت مىگيرد كه بر اثر آن واقعيت و وضوح و صراحت از تغزل رخت برمىبندد . استعارات غيرعارفانه ، هرقدر هم كه زياد باشد ، نمىتواند در اين احساس تغييرى دهد . البته در اين مورد نبايد احساسات شرقيان را ، كه بىشك شبلى آن را به وجهى نيكو بيان مىكند ، ناديده گرفت .\r\nاو مىگويد ممكن است غزلى را كه از تصوف متأثر نباشد گلى به حساب آورد ؛ ولى ، اين گل را از رنگ و بو بهره‌اى نيست . احساس او نسبت به خواجو و سلمان 28 چنين بود .\r\n\r\n\r\n","description":"","footnote":"\r\n( 1 ) . شهرى در ازبكستان بر ساحل سيردريا .\r\n( 2 ) . شيخ شامل از سرداران ملى داغستان است كه بر ضد تزارها قيام و مدت بيست سال مبارزه كرد .\r\n( 3 ) . فىالمثل حافظ كه مىگويد :\r\n حجاب چهرهء جان مىشود غبار تنم * خوشا دمى كه از آن چهره پرده برفكنم \r\nغزل 328\r\nو يا :\r\n ميان عاشق و معشوق هيچ حايل نيست * تو خود حجاب خودى حافظ از ميان برخيز \r\nغزل 266\r\nو يا غزل مولوى :\r\n اگر دل از غم دنيا جدا توانى كرد * نشاط عيش به دار بقا توانى كرد\r\nاگر ز هستى خود بگذرى يقين ميدان * كه عرش و فرش ملك زير پا توانى كرد \r\nديوان كبير ، چاپ فروزانفر ، غزل 959 الخ\r\nو نيز ( - پانويس صفحهء 429 ، دو بيت از همام و حافظ ، دو سطر 4 و 5 از پايين ) .\r\n","page_name":" 316 ","page_number":326},
  {"content":"\r\n\r\nبدين ترتيب ، نظرى كه غفورف 29 اتخاذ كرده لاجرم بايد منفى باشد . به عقيدهء وى ، آيين تصوف ، از همان به دو اشاعهء خود ، مانع پيش‌رفت علوم غيردينى و سنگ راه ترقى اقتصادى و فرهنگى بود . بعدها ، در دوران تيموريان و خان‌هاى بخارا ، كار بدان‌جا رسيد كه صوفيان در رأس مخالفان انديشه‌هاى آزاد و نهضت‌هاى مقاومت ، كه به وسيلهء آن توده‌هاى ملت در مقابل فشار فئودال‌ها و خان‌ها از خود دفاع مىكردند ، قرار گرفتند .\r\n\r\nشاعران رباعىسرا ( ابو سعيد ابو الخير ، باباكوهى ، باباطاهر عريان ، انصارى ، باباافضل\r\nسرآغاز شعر و ادب عرفانى فارسى با نام ابو سعيد بن ابو الخير ، از مردم ميهنه يا ميهنه « 1 » ( 357 - 440 ه ) ، همراه است . وى پرورش‌يافتهء يك دسته از عارفان ژرف‌انديش بود و در رأس مركز تصوف نيشابور قرار گرفت و منادى مهم مسلك تصوف گشت . او را سرايندهء چند ده رباعى با مضامين عرفانى مىدانند كه مقرون به صواب نيست ، زيرا از زندگىنامه‌اى كه در سال‌هاى 80 - 570 ه توسط نواده‌اش ، محمد بن منور الدين ابى سعد بن ابى طاهر بن ابى سعيد ، تأليف شده با قطعيت مستفاد مىشود كه ابو سعيد شعرى نسروده است 30 و بنابراين ميراث ادبى منسوب به او از آن ديگران است كه شايد هم از اسلاف او باشند .\r\nدر اين‌جا ، مىخواهيم به ديوانى اشاره كنيم كه به غلط به ابن باكويه ، باباكوهى ، كه در همان اوان در كشورهاى اسلامى به تحرى حقيقت كمر بسته بود ، منسوب است . وى پير خانقاه نيشابور بود . ديوان او شامل اصطلاحات تكامل‌يافتهء تصوف است كه منطبق با گنجينهء لغات شاعران متصوف دوران‌هاى بعدى است . برخى در اين تصور بودند كه از اين‌جا مىتوان وجه ارتباطى با ابو سعيد به دست آورد 31 . البته مىتوان با قطعيت پذيرفت كه رباعيات منسوب به ابو سعيد يك مرحلهء تكامل پيش از خود داشته ؛ لكن ، باوجود اين ، نمىتوان اين موضوع را به نحوى از انحا با شاعرى چون باباكوهى يا ابن باكويه مرتبط ساخت ؛ زيرا ، اولا ، به هيچ‌وجه قطعى نيست كه باباكوهى همان ابو عبد اللّه محمد بن عبد اللّه بن عبيد اللّه ابن احمد بن باكويهء شيرازى ( وفات : 3 - 442 ه ) بوده باشد و ظاهرا اين اشتباه ناشى از يك تحرف و يا اشتقاق عاميانهء باباكوهى ( مدفون در شيراز ) از ابن باكويه است ، بدون آن‌كه اطلاعات صحيحى از باباكوهى در دست باشد ؛ ثانيا ، اصولا معلوم شده كه ديوان منسوب به باباكوهى يك ديوان جعلى از دوران بعد از حافظ است 32 و نكتهء مهم نيز اين است .\r\n\r\n\r\n","description":"","footnote":"\r\n( 1 ) .  Mihne - Maihane \r\n","page_name":" 317 ","page_number":327},
  {"content":"\r\n\r\nميان قديمىترين شاعران رباعىسرا باباطاهر عريان مقام شامخى دارد ، ولى سال‌هاى دقيق دوران زندگىاش به تحقيق معلوم نيست ( به گفتهء رشيد ياسمى 33 ، به مناسبت اشاره به هزارهء باباطاهر ، تولدش تقريبا به سال 1 - 390 ه در همدان و يا ولايت لرستان و وفاتش بعد از 447 ه در همدان است ) . وى ، بر خلاف ديگران ، به‌جاى بحر مخصوص رباعى كه معمول شاعران است ، از بحر هزج استفاده مىكند ( و به همين مناسبت هم رباعياتش غالبا دوبيتى خوانده مىشود ) . به عقيدهء نوبرگ 34 ، اين معنى به‌طور آشكار با شعر فارسى ميانه ارتباط دارد . باوجود آن‌كه رساله‌هاى اين شاعر ، كه به عربى نگارش يافته ، حاكى از فضل و دانش او است ، اشعارش نه تنها قابل فهم عامه است ، بلكه حتى به گويش محلى سروده شده است ؛ هرچند كه صورت امروزى اين اشعار مدت‌هاست كه ديگر صبغهء محلى مشخصى ندارد 34 الف ( به همين ترتيب لرها و بختيارىها اشعار فايض شيرازى را با اختصاصات زبانى خود منطبق مىسازند ) . عشاير ايران او را از خود مىدانند ، درويشان در زمرهء اوليايش مىشمارند و ساده‌ترين فرد ايرانى ، تا به امروز هم ، ابيات او را زمزمه مىكند 35 . در شعر وى الحان عرفانى از خضوع و استغراق در وراى مدركات خارجى است ، ناله از دردى كه تنها درمانش فناى محض تواند بود . اين دردمندى عميق فرق اساسى ميان او و عمر خيام است كه احساسش كاملا نوع ديگرى است .\r\nاز قديم‌ترين و برجسته‌ترين رباعىسرايان متصوف شيخ الاسلام عبد اللّه انصارى هراتى ( 396 - 481 ه ) ، متخلص به پير انصار ، است كه اهميتش از لحاظ تاريخ ادبيات ، البته مقدم بر همه ، به عنوان مؤلف نخستين رساله به نثر مسجع است . شگفت آن‌كه اين رساله تا سدهء 6 / 12 مورد توجه قرار نگرفت و از همين‌روست كه سعيد نفيسى 36 ، به اشتباه ، اين آثار را از مؤلف ديگرى ( وفات : 1006 ه ) به همان نام مىداند كه در هندوستان ساكن بوده . بهار 37 اين قرينه‌هاى مزدوج هشت هجايى مكرر انصارى را تقليدى از رجز ساسانى ( ! ) و تازى مىبيند كه بر اثر آن اين سجع تبديل به يك نوع شعر عروضى شده است . « 1 » سادگى و خوش‌آهنگى اين مناجات‌هاى سوزناك و سراپا هنر ، كه متناوبا شعر و سجع است ، حتى سخنورى چون سعدى را چنان مسحور ساخت كه در گلستان خود به تقليد از آن پرداخت . انصارى ، اين دانشمند\r\n\r\n\r\n","description":"","footnote":"\r\n( 1 ) . اصل گفتهء شادروان بهار چنين است : اسجاعى كه خواجه عبد اللّه آورده است نوعى است از شعر ، زيرا عبارات او بيش‌تر قرينه‌هايى است مزدوج و مرصع و مسجع كه گاهى به تقليد ترانه‌هاى هشت هجايى و قافيه‌دار عهد ساسانى سه لختى است كه عرب در ارجوزه‌هاى قديم خود از آنها تقليد مىكرده و نمونه‌اى از آن ترانهء ( آبست و نبيذاست ) يزيد بن مفرّغ و ترانهء كودكان بلخ در ذم اسد بن مسلم سردار عرب است كه طبرى نقل كرده . سبك 2 ، 241 و بعد .\r\n","page_name":" 318 ","page_number":328},
  {"content":"\r\n\r\nمتبحّر ، فكر يك گفت‌وشنود دوجانبهء بدون تكلف روح با خدا به‌صورت يك تك‌گفتار - كه همان مناجات باشد - را مديون مرشد خود ، ابو الحسن خرقانى ( وفات : 425 ه ) 38 ، است كه مردى ساده و عامى بود و از ميان توده برخاسته بود . شيوهء انصارى عبارت از اين است كه به ملاحظات نظرى كه جدا از يكديگر در مواعظ مىآيد ، به وسيلهء تضمين مداوم تمثيل‌ها و تراجم احوال اوليا ، روح ببخشد . گفتارش ، در حقيقت ، نثرى است كه ، متناوبا و على الاقتضا ، جاى خود را به نظم مىدهد ، چنان‌كه بالاخص در منازل السائرين دروغين « 1 » ( مقصود كتاب فارسى منازل السائرين است كه غير از كتاب عربيى به همين نام و از همين مؤلف ولى با محتواى ديگرى است ) اين‌طور است . برتلس 39 اين نثر را نخستين جوانهء داستان اندرزى عرفانى دوران‌هاى بعدى مىداند كه سنايى آن را آغاز كرده است . « 2 » انصارى خود مبنا را بر جملات خطابى نهاد كه معمولا مسجع بود تا اجتماعات صوفيان را ، سريعا و عميقا و به‌طور مداوم ، متأثر سازد . اين مؤلف متأسفانه تا مدت كمى پيش كم‌تر محل اعتنا بود و همان كسانى كه وى راهشان را هموار ساخته بود ، ناخواسته ، ياد او را تضعيف مىكردند . جاى بسى خوش‌وقتى است كه از ترجمهء طبقات صوفيه ، كه انصارى از اصل عربى عبد الرّحمن سلمى ( وفات : 412 ه ) به گويش كهن هراتى به عمل آورده ، حداقل يك دست‌نويس به‌جاى مانده است 40 . نفحات الانس جامى ( سال 881 ه ) در حقيقت برگرداندهء اين كتاب به زبان ادبى است كه البته به مطالبش هم افزوده شده است . به مناسبت ذكرى كه از جامى به ميان آمد ، مىخواهيم اشاره كنيم - و البته دلايلى نيز در دست داريم - كه انصارى ، با تأليف رمان عرفانى و آموزندهء انيس المريدين و شمس المجالس ، نخستين كسى است كه سرگذشت يوسف و زليخا را به نثر فارسى تدوين كرده است ( لوى 41 در عين اذعان به قدمت اين متن ، انتساب آن را به انصارى مورد ترديد مىداند ) . در پايان ، فقط مىخواهيم اضافه كنيم كه انصارى ، كه حنبلىمذهب مقيدى بود ، علاوه‌بر اين ، آثارى نيز به زبان عربى دارد .\r\nافضل الدين محمد ، اهل مرق ، از توابع كاشان ، معروف به باباافضل ( به گفتهء سعيد نفيسى 42 متولد 582 يا 592 ه ، وفات : 654 يا 664 ه ) و ، به زعم بعضى ، خواهرزادهء خواجه نصير الدين طوسى ( ر . ص 496 ) است . او نيز به سرودن ابيات نغز و بلند و رباعيات پرمغز ممتاز و مؤلف رسالات عربى چندى با مضامين كلامى و فلسفى است . وى ، علاوه‌بر اين ، مترجم عالىقدر\r\n\r\n\r\n","description":"","footnote":"\r\n( 1 ) . مؤلف اصطلاح  Pseudo - Manazilu'ssa irin  به كار برده .\r\n( 2 ) . در ص 240 نظر ديگرى در اين‌باره ذكر شده است .\r\n","page_name":" 319 ","page_number":329},
  {"content":"\r\n\r\nروان‌شناسى ارسطو ( كتاب النفس ) از عربى است . انشاى باباافضل ساده و سبكش كهنه است . در نثر خود اصطلاحات فارسى را جايگزين اصطلاحات عربى مىسازد و در اين راه توفيق رفيق اوست . لحن معارضه‌آميز رباعياتش ، كه بازتابى از گفتار ابو على سينا و متأثر از عمر خيام است ، از نظر وين فيلد 43 نيز دور نمانده بود .\r\n\r\nعمر خيام\r\nهنوز ديرى از آن دوران نگذشته كه غياث الدين ابو الفتح عمر بن ابراهيم الخيام ، كه مختصرا عمر خيام ناميده مىشود ، در ميهن خود به عنوان شاعر در زمرهء معروف‌ترين پديده‌ها نبود و سرنوشتى مشابه بعضى از شاعران سدهء شانزده تا هجده ايران را داشت كه شهرت و نفوذشان در ديار خود به مراتب كم‌تر از آن بود كه در خارج بدان رسيده بودند . از آن‌جا مقصود از اين مقايسه فقط بررسى تأثيرات بعدى است ، لاجرم بايد آن را با اشاره به اوضاعى كه با يكديگر متفاوت است تكميل كرد . درحالىكه ستايش و تحسينى كه عرفى و صائب و شوكت در همان دوران زندگى هم از آن برخوردار بودند به هندوستان و تركيه و حداكثر فقط به شرق محدود بود ، رباعيات خيام ، در نتيجهء ترجمهء استادانهء فيتز جرالد ( به سال 1859 ) ، كه بيش‌تر جنبهء يك اقتباس ادبى را دارد ، در غرب ، با استقبال و تجليلى بىسابقه روبه‌رو شد ، تا بدان‌جا كه ستايش كوركورانه از آن مخصوصا در كشورهاى انگليسىزبان باب و رسم روز شد ؛ چنان‌كه اين كيفيت تا مدت‌ها براى خود ايرانيان نيز قابل درك نبود . در اروپا و امريكا ، از لحاظ شهرت و نام‌آورى گوى سبقت از همهء شاعران شرقى ربوده ، بدان حد كه نام استادانى چون حافظ ، كه مورد تكريم گوته قرار گرفته ، يا فردوسى ، كه بر اثر جشن‌هاى هزارساله‌اش در ميهن خود و خارج از آن نام‌آور شده ، يا نظامى و سعدى ، كه از مدت‌ها پيش در غرب سرشناس آن ، تحت الشعاع آن قرار گرفته‌اند ، تا چه رسد به شاعران كوچك‌تر . گواهى بر اين مدعا فهرست كتاب‌هايى است كه راجع به خيام نگارش يافته و پوتر 44 به تدوين آن پرداخته است . همين ستايش و تكيم بىحد غرب بود كه خيام را در ايران نيز شناساند و يا لااقل خاطره‌اش را تجديد كرد . باوجود اين ، بايد افزود كه شخصيت عمر خيام در تمام دوران زندگى ممتاز و مورد احترام تام و تمام همگان بود ، سهل است كه وى - البته منحصرا در زمينهء علوم - از درخشان‌ترين چهره‌هاى فرهنگ ايرانى بود .\r\nدربارهء زندگى خيام اخبار خيلى زيادى در دست نيست ؛ ولى ، باوجود اين ، از او بيش از\r\n\r\n","description":"","footnote":"","page_name":" 320 ","page_number":330},
  {"content":"\r\n\r\nديگر شاعران كلاسيك اطلاع داريم . دسترسى به اين اطلاعات مرهون اعتبارى است كه خيام ، عمدتا و يا منحصرا به عنوان يك دانشمند داشته است . من در اين‌جا فقط به اهم نكات اشاره توانم كرد . تولدش در نيشابور و بىشك پيش از 412 ه ( ؟ ) نبوده و در همان‌جا ، به اقرب احتمال در اواخر زمستان يا اوايل بهار سال 6 - 515 / 1122 درگذشته است 45 . چنان‌كه تاريخ تولدش همان باشد كه ذكر شد ، ممكن است افسانهء دوستى نظام الملك ، وزير سلجوقى ، و « پيركوه » ، حسن صباح مخوف ، و عمر خيام ، كه هنگام تحصيل با يكديگر پيمان كمك متقابل براى مادام العمر بستند ، بر خلاف تصور عمومى ، پايه و اساسى داشته باشد . البته صحت اين ماجرا را به دقت نمىتوان معلوم كرد و بيش‌تر اين احتمال مىرود كه اين داستان زاييدهء تمايلات اسماعيلى بوده باشد . تحصيلات عميقى كه خيام در نيشابور انجام داد وى را به « همهء علوم » ، يعنى هم به علوم انسانى و هم به علوم دقيقه ، آشنا ساخت . ما حتى معلم هندسه و نجوم او را نيز مىشناسيم . خيام ، كه به ظاهر سنى و شافعىمذهب بود - در غير اين صورت نمىتوانست عمر نام داشته باشد - ، به عنوان فيلسوف در مسير ابو على سينا گام مىنهاد ، و بدين ترتيب ، از تصوف و تعاليم اسماعيلى چندان دور نبود و اين معنى بسيارى از نكات تاريك را روشن مىسازد 46 . قديم‌ترين اطلاعاتى را كه دربارهء خيام داريم مديون زمخشرى ( وفات : 538 ه ) ، « 1 » نحوى و متكلمى كه آوازهء شهرتش به همه‌جا رسيده ، هستيم . خيام ، بنا به روايت زمخشرى - كه شخصا با او ملاقات كرده - ، اثر ابو العلاى معرى ( وفات : 449 ه ) دانشمند شكاك عرب را مىشناخته 47 . سال 467 ه ، كه سلطان ملكشاه و وزيرش نظام الملك وى را در رأس هيئتى از دانشمندان مأمور اصلاح تقويم كردند ، نقطهء گشتى در زندگىاش به شمار مىرود . موفقيتش در انجام اين مهم ( به سال 1079 ) آوازه‌اش را در سراسر قلمرو دولت معظم سلجوقى بلند ساخت و براى او اعتبارى استوار نزد سلطان كسب كرد .\r\nهنگامى كه در سال 485 ه نظام الملك به دست پيروان افراطى اسماعيلى از فرقهء حسن صباح ( حشاشيون ) كشته شد و تقريبا بلافاصله پس از آن ملكشاه هم بدرود زندگى گفت - اتفاقى كه سخت مايهء شگفتى است - ، كارهاى علمى خيام در دربار ، به سبب فقدان وجوه لازم براى مسائل تحقيقاتى و نيز به علت عدم نظر عنايت به اين دانشمند ، موقتا متوقف ماند . اتهامات معاندان و به دنبال آن معارضات دينى كه در نيشابور رخ داد ( 1095 ) استاد را بر آن داشت كه موقتا دست از تدريس بدارد و - بيش‌تر از بيم خلق تا خالق - ره‌سپار اماكن متبركه گردد . در\r\n\r\n\r\n","description":"","footnote":"\r\n( 1 ) . - ص 339 .\r\n","page_name":" 321 ","page_number":331},
  {"content":"\r\n\r\nبازگشت به نيشابور دنبالهء تدريس را از سر گرفت و با همكاران خود ، كه مردى چون محمد غزالى نيز در ميان آنان بود ، به بحث و فحص در مسائل علمى پرداخت و حتى ، دگربار ، چندى ، در خدمت دربار ( خارج از نيشابور ) بود كه قدر اين دانشمند را ، به حكم قدرتى كه در پيش‌بينى صحيح روىدادها داشت ، نيكو مىشناخت . اخبار مربوط به سال‌خوردگى اين پير نبيل با ذكر جزئياتى از بازپسين لحظات زندگىاش به پايان مىرسد .\r\nوى رياضىدان ، فيزيك‌دان ، منجم و فيلسوفى عالىقدر بود كه البته در اين‌جا مورد توجه ما نيست . هرچند كه به واسطهء همين شايستگىهاى علمى بود كه ، در شرق ، پيوسته با تكريم از او ياد مىشد . تقريبا همهء كتاب‌هاى علمى خود را ، اعم از علوم طبيعى يا فلسفى ، به تازى نگاشته است . به فارسى فقط رسالات كوچكى نوشته كه من‌جمله ترجمه‌هايى از آثار ابو على سيناست ( نوروزنامه ، كه به زبان فارسى است ، بىترديد جعلى است ) « 1 » 48 . اصولا چندان پاىبند نگارش نبود ، تا بدان‌جا كه او را به « بخل » در افاضهء معلومات بىحد و حصرش منسوب داشته‌اند . در غرب نام او را رباعياتش جاويدان ساخته است - رباعياتى كه ، چنان‌كه برمىآيد ، ايران در اعصار ظلمانى مطرودشان داشته است . خيام ، به‌طور كلى ، هم بنفسه و هم از نظر تاريخ ادبيات ، يكى از شگفت‌ترين و پيچيده‌ترين پديده‌هاست . روايات قديمى وى را مردى دين‌دار و صوفىمسلك معرفى مىكند كه « تا كمى بعد از نيمهء سدهء دوازده هم هنوز به عنوان يكى از بزرگ‌ترين شخصيت‌هاى تمامى علوم اسلامى مورد تكريم و تجليل است » 49 ، و حال آن‌كه ، در اواسط سدهء سيزده ، اين تصوير دگرگون‌شده درست در نقطهء مقابل نظر نخستين قرار مىگيرد ، البته بدون آن‌كه آراى مربوط به تمايلات صوفيانهء خيام از بين برود . در مآخذ بسيار كهن ، اصولا نام وى به عنوان يك شاعر ايرانى مذكور نيست . ظاهرا معاصران وى شعرش را در برابر ديگر فضايلش بسيار ناچيز مىشمردند . اين نكته ، و هم‌چنين تناقضات شگفتى كه در اين اشعار ديده مىشود بسيارى از خاورشناسان را به افراط رد صرف و نقد رباعياتى كه به خيام منسوب است واداشته ، تا بدان حد كه اصولا انتساب آنها را به دو منكر شدند . البته ، اين نظر بسيار افراطى بود و اظهاركنندگان آن توجه نداشتند كه ، در قرون وسطا ، در ايران ، علم و شعر لازم و ملزوم يكديگر بود و دانشمندان ايرانى شاعرى را به هيچ‌وجه اندك نمىشمردند . بهترين گواه بر اين معنى ابو على سيناست . برافكندن پردهء ابهام از اين موضوع چندان آسان نبود . در اين‌كه خيام شعر مىسرود شكى نيست و دليل قاطع بر اين معنى\r\n\r\n\r\n","description":"","footnote":"\r\n( 1 ) . - پانويس 1 ، ص 89 .\r\n","page_name":" 322 ","page_number":332},
  {"content":"\r\n\r\nخبرى است به تاريخ 572 ه همراه با نمونه‌اى چند از ابيات عربى و نيز مثال‌هايى از كتاب بيهقى كه از آن هم قدمت بيش‌ترى دارد . و اما راجع به مهم‌ترين مسئله ، يعنى رباعيات فارسى ، چنين به نظر مىرسد كه در سراسر سدهء 7 ه / 13 م ( از 1233 به بعد ) بيش از سه رباعى در دست نبود كه اماره‌اى فوق العاده ناچيز است . اين تعداد ، تا به سال 1384 ، بالغ بر 53 است و در پايان سدهء بعد افزايش يافته به هفتصد رباعى مىرسد ، و سپس ، سيل رباعيات جديد دوباره فقط به كندى فزونى مىگيرد ( رمپيس ، 1937 ) 50 . اين فزونى قابل توجه است و بايد ديد چگونه مىتوان آن را توجيه كرد ، مضافا بر اين‌كه تنوع فوق العادهء انديشه‌ها و دست‌نويس‌ها شگرف‌تر از آن است كه از نظر محققان دور بماند . اينان لاجرم به شك افتاده در اصالت آنها به ديدهء ترديد مىنگرند . وانگهى ، در رباعياتى هم كه در كهن‌ترين دست‌نويس‌ها آمده به ايدئولوژىهاى كاملا متناقضى برمىخوريم و هرچه پيش‌تر رويم اين معنى بيش‌تر صادق است . گذشته از اين ، ژوكوفسكى 51 متوجه شد كه بعضى از اين رباعيات در منابع ديگر نيز آمده و به شاعران پيش يا بعد از خيام منسوب است . با به كار بستن روش‌هاى متنوع‌تر پژوهش و تلطيف بيش‌تر آنها همراه با كشف دست‌نويس‌هاى تازه ، از كوششى كه براى جدا كردن رباعيات اوليه از ملحقات بعدى به عمل مىآيد نتايج قابل ملاحظه‌اى گرفته شده است 52 .\r\nاربرى 53 موفق شد مجموعه‌هاى مستقلى از رباعيات خيام به دست آورد و آشكار بود كه اين‌ها برگزيده‌هايى از مجموعه‌هاى بزرگ‌تر قديمى است كه به‌صورت دست‌نويس‌هايى ، از سال‌ها 604 و 613 ه و 658 ه ، باقى مانده است ( و تا آن‌جا كه من اطلاع دارم ، اين تازه‌ترين پيش‌رفت قاطعى است كه در اين زمينه حاصل شده ) و ، در نتيجه ، رقم اوليهء اين رباعيات را ، كه تا آن زمان فقط سه عدد بود ، به حداقل 250 رباعى افزايش داد و نيز مجموعه را 85 سال به شاعر نزديك‌تر ساخته ، بدين ترتيب ، هرگونه شكى را كه در شاعر بودن خيام وجود داشت براى هميشه و بالقطع از ميان برد 54 .\r\nاز كهن‌ترين مداركى كه در دست است چنين برمىآيد كه تناقض انديشه‌ها ، هر اندازه هم كه شگرف باشد ، نمىتواند بينه‌اى براى عدم اصالت باشد . ريتر 55 به اين نتيجه رسيده كه « همين قرابت شكاكيت و مذهب لاادرى ، اعتراض به خدا و اسائهء ادب به او و احساسات عميق دينى در آثار عطار هم ، كه عرفانى بودن اصل فكرش مورد ترديد نيست ، به چشم مىخورد . توضيح آن‌كه ، عطار اين سخنان شكاكانه جسارت‌آميز را بر زبان بيچارگان ، يعنى\r\n\r\n","description":"","footnote":"","page_name":" 323 ","page_number":333},
  {"content":"\r\n\r\nديوانگان ، جارى مىسازد . « 1 » پس اين طرز فكر از ميان طبقات سادهء ملت نشئت كرده و همين نكته مرا در اين عقيده راسخ‌تر مىسازد كه اين انديشه‌ها مايه‌هاى عاميانه داشته و هرچند كه محتملا اين صورت كلاسيك را خيام بدان‌ها بخشيده ، لكن مبدع آنها نبوده است . » و نيز ، همين محقق 56 ايراداتى را كه بر مغايرت لحن مثبت فلسفى خيام با شكاكيت ، از يك سو ، و با عرفان ، از سوى ديگر ، مىگيرند رد مىكند . در يكى از رسالات فلسفى خود ، « عمر » ، پس از آن‌كه ده عقل را به پيروى كامل از استادش ، ابن سينا ، برمىشمارد ، چنين توضيح مىدهد كه بهترين راه براى شناسايى حق طريق صوفيان است . به گمان وى ، متكلمان و فيلسوفان و اسماعيليان براى شناسايى خدا به راه صواب نرفته‌اند . پس عرفان و حكمت مشّاء را مىتوان به‌هم پيوست ، هم‌چنان كه عرفان و ايرادگيرى به خدا و بىآزرمى نسبت به او با يكديگر سازگار است . » بنابراين ، تكيه‌گاه خيام محتملا اشعار عاميانه بود كه در آن معارض با نظام دنيا ، سرنوشت ، بىعدالتى و ناتوانى دين همگى از احساس بيدادگرى و اختناق سرچشمه مىگيرد .\r\nشايد خيام خود نيز در ابراز اين اعتراضات سهيم بوده است . تشابه چشم‌گير خيام را با ابو على سينا در انتخاب رباعى به عنوان صورت شعرى نيز مىتوان ناشى از اين مبناى مشترك ، يعنى شعر عاميانه ، دانست . با اين همه ، نمىتوان منكر شد كه بسى از آزادانديشان با سرودن رباعياتى چند تشفى قلبى حاصل كرده اشعار خود را به نام خيام به جهان عرضه داشته‌اند .\r\nسخنان خود خيام مبين افكار يك دانشمند درمانده و نوميد است . به گفتهء بولوتنيكف ، وى يا نيرنگ‌بازى بوده و يا فردى كه آماج تير تمسخر و كينه‌توزى اطرافيان حيله‌باز قرار گرفته بوده 57 . توصيفى كه اومف ، به سال 1911 ، به پيروى از كريمسكى ، از خيام و عصر او كرده ، تا به امروز ، به اعتبار خود باقى است : « رباعياتش از لحاظ صورت بىنظير و شامل معانى عميقى است كه گاه فلسفى و گاه حاكى از تمايل به كام‌جويى از زندگى است ، و بار ديگر ، جنبهء بدبينى دارد . وى ، به عنوان يك شكاك و فيلسوفى عارف‌مسلك كه در اسرار تقدير خوض مىكند ، علل آلام دنيوى را در ذات خود مىجويد و به ( او ) ، پروردگار خاموش ، بيهوده الحاح مىكند .\r\n\r\n\r\n","description":"","footnote":"\r\n( 1 ) . . . . نقل است كه يك بار به ديونه‌ستان درشد . جوانى را ديد در سلسله كشيده ، چون ماه همىتافت . شبلى را گفت : « تو را مردى روشن مىبينم . از بهر خدا سحرگاهى سخن من با او بگوى كه : از خان و مانم برآوردى و در جهانم آواره كردى و از خويش و پيوندم جدا افكندى و در غربتم انداختى و گرسنه و برهنه بگذاشتى و عقلم ببردى و در زنجير و بند گرانم كشيدى و رسواى خلقم كردى ، جز دوستى تو چه گناه دارم ؟ اگر وقت آمد دستى برنه » . چون شبلى بر در رسيد جوان آواز داد كه : « اى شيخ زنهار هيچ نگويى كه بدتر مىكند » . تذكرة الاولياء ، شيخ فريد الدين عطار نيشابورى ، چاپ دكتر محمد استعلامى ، انتشارات زوار ، تهران ، 1346 ، ص 627 .\r\n","page_name":" 324 ","page_number":334},
  {"content":"\r\n\r\nانسانى است كه بر گذشتهء خويش خط بطلان مىكشد و به آينده نيز اعتقاد ندارد و فقط دم گذرا را غنيمت مىشمارد و با هجويات نيش‌دار خود پردهء رياى سالوسان عصر خود را مىدرد . در عصرى مىزيست و در روزگارى مىنگاشت كه مردم به نظريات عارفان متصوف تا حدى چون نتايج غايى خود زندگى مىنگريستند ، دورانى بود كه در آن همه‌چيز زودگذر و ناپايدار بود ، دولت‌ها يكى پس از ديگرى سرنگون مىشد ، بزرگان و فرزانگان قربانى آدم‌كشان ناشناس مىگشتند ، تعاليم كهن جاى خود را به تعاليم تازه مىگذاشت و قبايل كوچ‌نشين وحشى از مناطقى ناشناس هجوم آورده فرهنگ باستانى ايران را منهدم مىساختند . در سدهء يازدهم ، يعنى قرن تهاجم تركان سلجوقى و اقتدار اسرارآميز فرقهء مخوف حشاشيون ، وضع بدين منوال بود . اين فرقه به اقصا نقاط دام مىگسترد و آدم‌كشان خفيهء خود را به سراسر ايران گسيل مىداشت » . لكن ، با همهء عصيانگرى خود ، نتوانست با نوشته‌هايش در آگاهى اجتماعى انقلابى ايجاد كند . « اوضاع اجتماعى ايران آن روز استوارتر از آن بود كه طبقه‌اى كه مغز متفكرش در حقيقت خيام بود بتواند هواى ايفاى يك نقش انقلابى در سر بپروراند . طبقهء بازرگانان و به‌طور كلى سرمايه‌داران و مال‌داران ، كه وى بدان‌ها متكى بود ، نمىتوانستند در برابر فئوداليسم منشأ اثرى باشند . فشارهاى سياسى و دسيسه‌هاى مداوم نيز مزيد بر علت بود .\r\nجهان‌بينى منفى ، و به عبارت ديگر ، شكاكيت توأم با درماندگى او ، كه به بدبينى عارى از هرگونه اميد مبدل مىشود ، از اين‌جا سرچشمه مىگيرد » 58 . به نظر موله و پيش از او كريستنسن 59 ، اين توضيح براى نشان دادن شخصيت خيام و توجيه تناقضات آن وافىتر از « فرضيهء وجود يك ارتباط تاريخى بين اصول عقايد زروانيان و ايدئولوژى رباعيات عمر خيام » به نظر مىرسد . پس علت اين حسن قبول بىسابقه و غير منتظرهء رباعيات خيام در غرب چيست ؟ براى اروپايى ، اين اشعار چون آينه‌اى بود كه وى درماندگى خود را در آن منعكس مىديد و به همين جهت است كه شرق امروز هم آشنايى با خيام را از نو آغاز كرده است . شدت نفوذ وى را در سير افكار ايران از اين‌جا مىتوان دريافت كه حتى شخصيتى چون حافظ و يك خيل از كسان ديگر را بر آن داشت كه عليه تاريك‌انديشى ميان‌تهى و سالوسانهء آن زمان ، كه درعين‌حال قدرتى عظيم داشت ، گردن بيفرازند .\r\nاغتشاشات حاصل از نهب و غارت غزها ، جنگ‌ها و مبارزات مداوم داخلى كه ايران در سدهء 6 ه / 12 م با آن درگير بود ، تهاجم دهشتناك مغولان و خلاصه همهء آن كربت و درماندگى ، دوشادوش يكديگر ، گام برمىداشت . تمامى اين‌ها عوامل مساعدى بود كه درخت عرفان را به نيكوترين وجهى در ايران بارور ساخت .\r\n\r\n","description":"","footnote":"","page_name":" 325 ","page_number":335},
  {"content":"\r\n\r\n\r\nعارفان بزرگ ( سنايى ، عطار ، مولوى )\r\nنخستين شاعر بزرگ تصوف ابو المجد مجدود سنايى ( متولد در غزنه يا بلخ مقارن نيمهء سدهء پنج هجرى ، وفات : 525 ه ) 60 معاصر غزنويان متأخر است و قصيده‌هاى سراسر متكلفش مشحون از ستايش آنان . دگرگونى روانى ناگهانى ، كه ماهيت آن روشن نيست ( بنا به مشهور ، بر اثر آن‌كه ديوانه‌اى سخافت سراسر شاعرى و كوشش‌هاى او را در اين‌باره به باد تمسخر گرفت ) ، وى را يك‌باره به سوى عرفان سوق داد . خدمت دربار را ترك گفت ، و از آن پس ، در كسوت درويشى و ترك كامل دنيا روزگار برد . ديوانش ، كه بنا به مشهور در اصل سى هزار بيت داشته ، اكنون شامل دوازده هزار بيت است . شاعر خود از تمايلش به حكمت سخن مىراند . مديحه‌اش از منوچهرى و فرخى و مسعود سعد متأثر است . با اين همه ، سنايى به معنى بيش از صورت پاىبند است . در زمينهء عرفان ، مستقلا به سازندگى پرداخت ؛ زيرا ، نه در قصيده و نه در غزل و مثنوى ، چيزى وجود نداشت كه وى بنا را بر آن گذارد . سنايى از نخستين كسانى است كه از غزل براى بيان تفكرات عرفانى استفاده كرده‌اند و ؛ بدين ترتيب ، براى آيندگان سرمشقى آفريد . اين‌كه در غزل‌هايش گاه‌به‌گاه تخلص خود را آورده از آن‌روست كه از ديگران پيروى مىكند 61 . اعم از اين‌كه اين اولويت را براى سنايى قائل باشيم يا نه ، اهميت وى در اين است كه زهد و عرفان را ، به عنوان يك جهان‌بينى ، به طرزى مؤثر ، وارد مثنوى اندرزى ، كه دامنه‌اى كمابيش وسيع دارد ، ساخت . سنايى مواعظى مسجع با موضوعات آزاد و بدون داشتن مباحثى با حدود معين را همراه با تمثيل‌ها و روايت‌هايى از زندگانى اولياء اللّه و ابرار با داستان‌هاى سادهء غير عرفانى به‌هم پيوسته و اسلوبى تازه پديد آورده است .\r\nپس از انصارى ، فقط يك قدم ديگر ، يعنى بحر شعر ، لازم بود و جز آن همه چيز ساخته و پرداخته بود ( اين نظر برتلس است ، ولى ماسه نظر ديگرى دارد ) « 1 » 62 . مشهورترين اين داستان‌ها ( كه جمعا هفت تاست ، ولى ، جز آن‌كه اكنون ذكرش مىرود ، هيچ‌يك مفصل نيست ) حديقة الحقيقه و شريعة الطريقه ( از سال 525 ه ) است كه در آن سنايى ، طى ده فصل ، كه در دست‌نويس‌هاى مختلف ترتيب تقدم و تأخر و هم‌چنين عناوين آنها متفاوت است و به‌هر حال فاقد پيوستگى درونى با يكديگر است ، راجع به خدا و رسول ( ص ) ، عقل ، معرفت ، توكل ، بهشت ، حكمت ، عشق ، احوال خود و بالاخره راجع به سلطان بهرامشاه غزنوى ( 47 - 512 ه ) ،\r\n\r\n\r\n","description":"","footnote":"\r\n( 1 ) . - ص 240 .\r\n","page_name":" 326 ","page_number":336},
  {"content":"\r\n\r\nكه اين منظومه به او هديه شده ، سخن مىگويد . دست‌نويس‌ها تفاوت‌هاى بسيارى با يكديگر دارد ، و طبق رواياتى كه به ما رسيده ، بايد حداقل وجود دو نظر انتقادى را قطعى دانست 63 .\r\nتمثيل‌هاى بىشمار خشكى و يكنواختى را كه در نظام اين اثر وجود دارد تعديل مىكند ؛ ولى ، اكثرا كوتاه و بىروح است و در بالا بردن ارزش ادبى تمامى اثر ، كه چندان زياد هم نيست ، بىتأثير . از سوى ديگر ، اگر درنظر بگيريم كه حديقه با چه اشتياقى خوانده مىشد و تا چه حد بر معاصران و هم‌چنين نسل‌هاى بعدى پرتو افكند و حتى مورد تحسين نابغه‌اى چون جلال الدين رومى واقع گشت ، روشن مىشود كه اين داورى غيرمنصفانه و اروپايى است و از اين‌رو مطلقا درست نيست . كتاب سير العباد الى المعاد ( مسافرت روح اشراق‌طلب انسان به همهء مناطق مادى و معنوى جهان ) يك نوع كمدى الهى به‌صورت مينياتور است 64 . « 1 » خدمات سنايى در پيش‌رفت و تكامل ادبيات عرفانى لا تعد و لا تحصى است و نمىتوان طى چند سطر مختصر راجع به آن قضاوت كرد ؛ زيرا ، براى اين كار ، بايد يك مسئلهء غامض ، يعنى رابطهء تصوف با قاطبهء مردم و پيوستگىهاى ادبيات عرفانى با افسانه‌هاى ملى و سنت‌هاى بىحد و حصرى كه غالبا هيچ‌گونه وجه اشتراكى با اسلام ندارد ، مورد مطالعه قرار گيرد 65 . در اين‌جا ، بىمناسبت نيست كه ، هم‌آواز با خليل اللّه خليل 66 ، به يك نكتهء اجتماعى بپردازيم و اشاره كنيم كه از نظر سنايى همهء مسلمانان يكسان‌اند .\r\nزندگىنامه و آثار فريد الدين ابو حامد محمد بن ابو بكر ابراهيم عطار را ، به مرور زمان ، چنان پرده‌اى از ابهام پوشانده كه برانداختن آن مستلزم مطالعهء عميق يك ميراث ادبى است كه هم زياد است و هم چندان مطمئن نيست . اين شاعر به سال 513 ه ( ؟ ، به گفتهء سعيد نفيسى 530 ه ) ، در نزديكى نيشابور ، چشم به جهان گشود . پس از آن‌كه هفده سال از عمر خود را در طوس و مشهد گذرانيد ، به مسافرت‌هاى دور و دراز در كشورهاى شرقى و غربى اسلام پرداخت . پس از بازگشت به نيشابور ، داروفروش شد و همراه آن فعاليت شديدى در زمينهء پزشكى داشت . باتوجه به اين مسئله است كه فعاليت ادبى فوق العاده ثمربخش عطار تا اين حد باورنكردنى به نظر مىرسد . حتى اگر خودش هم اشاره نمىكرد كه 39 سال تمام ابيات و گفتارهاى عارفان را جمع‌آورى كرده ، آثارش مبين مطالعات وسيعش مىبود كه در دكان\r\n\r\n\r\n","description":"","footnote":"\r\n( 1 ) . اين موضوع نه تنها در ادبيات پيش و بعد از اسلام ايران نظاير چندى دارد ( كه در همين كتاب هم ذكر آن رفته - ص 192 ) ، بلكه در قرآن مجيد ( سورهء بنى اسراييل ) نيز به‌صورت معراج حضرت رسول اكرم ( ص ) آمده است . براى توضيحات بيش‌تر - قصص قرآن مجيد ، انتشارات دانشگاه تهران ، ص 192 به بعد .\r\n","page_name":" 327 ","page_number":337},
  {"content":"\r\n\r\nعطارى خود ، در صحبت اديبان و عارفان ، به تكميل آن مىپرداخت . باوجود آن‌كه پرورش وى تحت تأثير مذهب تشيع انجام يافته ، در آثار دوران كمالش نشانه‌هايى از تسنن به چشم مىخورد و شايد هم دليل آن فقط تقيه بوده باشد ؛ « 1 » زيرا ، در پايان ، صريحا به تشيع اقرار مىكند . لكن ، چنان‌كه برمىآيد ، اين نظر كه ايذا و آزار عطار در اواخر عمر به وسيلهء متعصبان سنىمذهب ، كه خانهء اين پير سالخورده را تاراج كرده به قتلش تهديد كردند ، به واسطهء ايمان او به تشيع بوده كاملا مطابق با واقع نيست . دليل اصلى اين كينه‌توزى بيش‌تر حملات شديد شاعر به روحانيان سنى به علت حرص و آز و رياكارى آنان و هم‌چنين نفرت وى از تركان بود . ريتر ، كه من در اين‌جا از او ، هم از لحاظ نظرى كه نسبت به زندگىنامهء عطار دارد و هم از جهات ديگر ، پيروى مىكنم ، بالاخره از نظر پشيين خود مبنى بر اين‌كه عطار به مكه گريخته و به سال 589 ه در آن‌جا درگذشته است عدول كرده به‌جاى آن دوباره همان روايتى را كه به تصديق خودش افسانه‌مانند و مورد ترديد است مىپذيرد - روايتى كه بنابر آن شاعر « هنگام هجوم مغولان به ايران ، به سال 627 تا 632 ه و احتمالا 617 ه ، هنگام تسخير زادگاهش نيشابور ، به دست سپاهيان چنگيز خان » كشته شده است 67 .\r\nهرچند كه شمارهء مبالغه‌آميز مؤلفات عطار كه در روايات آمده قابل قبول نيست ، باز هم آنچه مطمئنا از اوست آن‌چنان زياد است كه نقايص صورى و لسانى اين آثار را توجيه مىكند .\r\nاز 63 اثرى كه به او نسبت داده مىشود فقط اصالت دوازده اثر ( من‌جمله سه كتاب از دست رفته ) محرز است كه همين تعداد خود شامل 45000 بيت و يك كتاب منثور است 68 . رغبت بيش از حد عطار را به نويسندگى معاصرانش هم نكوهش كرده بودند و اصولا همين مسئله هم باعث شده كه شناسايى كامل آثارش ، جز در مورد مهم‌ترين آنها ، ميسر نباشد . صرف‌نظر از اين كيفيت ، عطار اصولا براى داستان‌سرايى آفريده شده بود ، چنان‌كه خسرونامه ( خسرو و گل ) 69 ، كه يك داستان عشقى صرفا دنيوى از دوران جوانى اوست ، و نيز فن تركيب مثنوىهاى ديگرش گواهى بر اين مدعاست . عطار در اين داستان مقدار معتنابهى افسانه و حكايت گنجانيده و گنجينه‌اى واقعى براى تحقيق در ادبيات عاميانهء تطبيقى و مطالعهء تاريخ حكايات موجود فراهم آورده است . عطار در داستان‌سرايى ، به مراتب ، چيره‌دست‌تر از سنايى است .\r\n« در آثار عطار مىتوان يك سير تكاملى درونى را به وضوح مشاهده كرد كه در مورد شاعران شرقى امرى نادر است . » چنانچه خسرونامه را ، كه از دوران جوانى او و از ديگر آثارش سخت\r\n\r\n\r\n","description":"","footnote":"\r\n( 1 ) . - ص 129 .\r\n","page_name":" 328 ","page_number":338},
  {"content":"\r\n\r\nمتمايز است ، كنار بگذاريم ، مىتوان در كليات عطار به سه دورهء متفاوت تشخيص داد : در دورهء اول ، عرفان با هنر داستان‌سرايى ، كه از هر لحاظ كامل و بر كليهء صناعات ادبى مسلط است ، در رديف هم قرار دارد . در دورهء دوم ، مستى از انديشه‌هاى وحدت وجودى ساختمان آثار و اصولا توجه به جنبه‌هاى ادبى را تحت الشعاع قرار مىدهد . در دورهء سوم ، شاعر « سال‌خورده » دستخوش پرگويى و مبالغه در ستايش عرفانى على ( ع ) است . « در آثار اين دورهء او هيچ‌گونه اصول و موازينى در بيان انديشه‌ها و ترتيب مطالب و فصول كتاب مشهود نيست » . لكن ، از بررسىهايى كه به عمل آمده چنين مستفاد شده كه آثار دستهء سوم منسوب به عطار ديگرى است 70 .\r\nريتر ، در زمينهء ترتيب تأليف و اصالت آثار عطار ، نظريات انتقادى مهمى دارد . در اين‌جا ، فقط به ذكر معروف‌ترين آثار او مىپردازيم . در مثنوى منطق الطير ، 71 « 1 » مرغان به رهبرى هدهد به سوى سيمرغ ، كه عالىترين هدف است ، مىشتابند . سى مرغ از راه تكميل نفس تا سرحد فناى نفس پيش مىروند و واقعا به مقصد مىرسند ؛ ولى ، در آن‌جا ، درمىيابند كه در حقيقت فقط به نزد خود رسيده‌اند و خود را يافته‌اند . سرمشق عطار ، در اين‌جا ، به نحو اكمل ، رسالة الطير 72 منثور غزالى است كه آن را با منطق الطير از مشاجرهء بين انسان و حيوان ، كه رسالهء معروفى از اخوان الصفاست ، درآميخته ، و علاوه‌بر آن ، از سير العباد الى المعاد سنايى « 2 » نيز سود جسته است . به‌طور كلى ، در داستان‌هاى عطار ، هميشه طرز درج داستان در داستان بيش از هر ترتيب ديگرى وجود دارد . ديوان غنايى وى شامل قصايد و غزليات ) عارى از مديحه و تقريبا بدون وصف طبيعت و غالبا جولانگاه سرمستى و بىخودى ( غالبا رندى ) « 3 » است . عطار سعدى\r\n\r\n\r\n","description":"","footnote":"\r\n( 1 ) . مؤلف در پىنوشت 71 اشاره به سورهء 27 قرآن مجيد ( النمل ) آيهء 16 كرده است . آيهء شريفه اين است :  « وَ وَرِثَ سُلَيْمانُ داوُدَ وَ قالَ يا أَيُّهَا النَّاسُ عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ إِنَّ هذا لَهُوَ الْفَضْلُ الْمُبِينُ »  . كه ظاهرا عطار عنوان كتاب خود ، منطق الطير ، را از آن اقتباس كرده است .\r\n در سجودش روز و شب خورشيد و ماه * كرد پيشانى خود بر خاك راه\r\nهست سيمايى ايشان از سجود * كى بود بىسجده سيما را وجود\r\nروز از بسطش سپيد افروخته * شب ز قبضش در سياهى سوخته\r\nطوطيى را طوق از زر ساخته * هدهدى را پيك ره‌بر ساخته\r\nمرغ گردون در رهش پر مىزند * بر درش چون حلقهء سر مىزند\r\nچرخ را دور شبان‌روزى دهد * شب برد روز آورد روزى دهد\r\nچون دمى در گل دمد آدم كند * وز كف و دودى همه عالم كند . . . \r\nمنطق الطير ، شيخ فريد الدين عطار نيشابورى ، به اهتمام دكتر سيد صادق گوهرين ، بنگاه ترجمه و نشر كتاب ، تهران ، 1342 ، ص 6\r\n( 2 ) . - ص 327 .\r\n( 3 ) . - ص 380 .\r\n","page_name":" 329 ","page_number":339},
  {"content":"\r\n\r\nو حافظ را متأثر ساخته است . صنعت تكرار ، كه در آثار عطار و ديگر شاعران متصوف بىنهايت زياد ، و چنان‌كه پيداست ، وسيله‌اى براى بالا بردن هيجانات است ( مانند رديف‌هاى مرتب در غزليات ) ، از نظر برتلس 73 ، بيش‌تر مايهء يكنواختى است ؛ وى شيوه‌اى را كه ملا محسن فيض كاشانى ( وفات : 1090 ه ) ، ضمن تكرارهاى خود ، به‌كار بسته مؤثرتر مىداند .\r\nمختارنامه ، با تقريبا پنج هزار رباعى ، مجموعه‌اى خاص خود است و تا آن‌جا كه من اطلاع دارم نخستين و تنها نمونه در ادبيات فارسى است كه در آن از رباعى براى ساختن يك منظومهء طولانى و متمايز از اشعار كوتاه و حاوى نظريات شخصى استفاده شده است 74 . يك اثر فوق العاده مهم تذكرة الاولياء است كه زندگىنامهء 98 تن از عارفان قديم و نمونهء جالبى از نثر كهن و سادهء يك اثر فوق العاده مهم فارسى است . البته شرح‌حال 23 تن از آنان ، به قلم احمد طوسى ( سدهء دوازده ) ، و دو تن هم از مؤلف ديگرى است كه بعدا بدان اضافه شده است 74 الف .\r\nعطار به شريعت پشت مىكند ؛ ولى ، در دورهء اول ، تصوف وحدت وجودى را با به كار بستن روشى پردامنه‌تر براى تحرى ذات مطلق با فكر اصلى حق شدن عميق‌تر مىساز . در دورهء دوم ، كه از لحاظ فكرى در اوج قرار دارد ، از آن هم گام فراتر مىنهد . راهى كه انسان بايد طى كند تا « ذات الهى را در خود كاملا آزاد ساخته و خود خدا شود ، فنا و نابود ساختن خويش است و اين امر در مورد عطار چنان جدى است كه تحقق ايده‌آل آن نابودى جسمانى و فىالمثل خودكشى با پرش در درياست ، چنان‌كه جوانك مذكور در اشترنامه كرد و يا اعدام است ، چنان كه بر حلاج رفت . نيرويى كه يك چنين قدرتى به شخص مىبخشد عشقى است كه آمادهء تحمل منتها درجهء رنج باشد » 75 . با اين تفكرات عارفانه نغمه‌هاى پرشورى همراه است . مردى چون جلال الدين رومى از سنايى تكريم و تجليل مىكند ؛ ولى ، در برابر عطار ، خود را به درستى غلام وى مىخواند . « 1 »\r\n\r\n\r\n","description":"","footnote":"\r\n( 1 ) .\r\n گرد عطار گشت مولانا * شربت از دست شمس بودش نوش \r\n. . .\r\n عطار گشت روح و سنايى دو چشم او * ما از پى سنايى و عطار آمديم \r\n. . .\r\n عطار بود شيخ و سنايى است پيش‌رو * ما از پى سنايى و عطار آمديم \r\n. . .\r\n ترك جوشى كرده‌ام من نيم خام * از حكيم غزنوى بشنو تمام \r\n. . . -\r\n","page_name":" 330 ","page_number":340},
  {"content":"\r\n\r\nدر مورد مولانا جلال الدين رومى ( كه ايرانيان وى را معمولا مولوى مىخوانند ) نيز ، نظير موارد ديگر ، فقط پژوهش‌هاى نوين نشان داده كه دست حوادث تاريخچهء زندگانىاش را با چه مطالب افسانه‌اى و خلاف حقيقتى درآميخته است . ولى ، بايد تصديق كرد كه سرگذشت‌هاى شورانگيز وى بوده كه اين كيفيت را به وجود آورده است . وى از خانواده‌اى قديمى و دانشمند در بلخ برخاسته است ( متولد 604 ه ) . پدرش ، بهاء الدين محمد ولد ، در آن‌جا ، واعظ سرشناسى بود كه با تفكرات عرفانى به هيچ‌وجه بيگانه نبود . ترس از مغولان و مشاجرات مذهبى وى را ، مقارن سال 616 ه ، بر آن داشت كه با خانواده‌اش از آن‌جا رخت بربندد . ابتدا به اماكن مقدسه و از آن‌جا از راه دمشق به قونيه رفت ( تقريبا 618 ه ) . مولوى ، پس از مرگ پدر ( 628 ه ) ، به حلقهء عرفان برهان الدين محقق ترمذى ( وفات : 638 ه ) ، كه از شاگردان پدرش بود ، پيوست . اين رابطه زمينه را براى غليانات و هيجانات پرشورى آماده ساخت كه پس از رسيدن درويش سيار ، شمس الدين محمد تبريزى 76 ، به قونيه ( 642 / 1244 ) بر جلال الدين چيره شد . دور نيست كه پيش از آن هم ، طى سيروسفرهاى خانواده‌اش ، با او ملاقات كرده باشد . زيبايى صورى و گفته‌هاى شگفت‌آميز عارفانه و نرگس‌انگارانهء درويش 77 دربارهء عالم علوى معشوق ، مولوى را به كلى واله و شيدا ساخت . چون اين روابط هيجان‌انگيز عاشقانه نارضايى مريدان را برانگيخت ، شمس با دل‌تنگى ره‌سپار دمشق شد ، ولى نامه‌ها و پيام‌هاى الحاح‌آميز شاگرد نرمش ساخت و به بازگشت به قونيه تن درداد . در آن‌جا ، دگربار طوفانى از غيظ و نفرت برانگيخت ( 645 ه ) ؛ چنان‌كه ، ناگزير ، بار ديگر ، آن سرزمين را ترك گفت و كس ندانست كه به كجا رفت . مولوى بيهوده به جستجويش برآمد . شدت اشتياق و بيمى كه بر معشوق داشت او را بزرگترين شاعر ساخت . وى با معشوق از دست رفته يكى مىشود و بدين ترتيب او را بازمىيابد . ترانه‌هايش را خود نمىسرايد ، بلكه اين معلم اوست كه در قالب وى ، با تخلص شمس تبريز ، سرايندگى مىكند . استماع موسيقى و ترنم سرودهاى شورانگيز و رقص‌ها از نو طوفانى در درونش پديد آورد و عشق عرفانى تازه‌اى در او نسبت به صلاح الدين فريدون زركوب ، كه زرگرى امى بود ، برانگيخت . اين عشق چنان بر او چيره شد كه دگربار آتش حقد و حسد ساير مريدان را برافروخت و بحرانى شديد در حلقهء آنان پديد آورد . چون\r\n\r\n\r\n","description":"","footnote":"\r\n-\r\n هفت شهر عشق را عطار گشت * ما هنوز اندر خم يك كوچه‌ايم \r\nمجالس المؤمنين ، تأليف فقيه سيد نور اللّه شوشترى ، كتاب‌فروشى اسلاميه ، تهران ، جمادى الاول ، 1376 ، جلد دوم ، صفحات 77 - 78 - 99 - 100\r\n","page_name":" 331 ","page_number":341},
  {"content":"\r\n\r\nصلاح درگذشت ( 662 ه ) استاد تمايل خود را متوجه حسام الدين حسن ساخت كه ملهم واقعى مثنوى بوده است . جلال الدين به سال 672 ه ديده از جهان فروبست .\r\nكليات شمس تبريزى شامل منظومه‌هاى نسبتا كوچك اوست . چاپ لكهنو آن به سال 1302 ه حاوى پنجاه هزار بيت است ؛ لكن ، در قديم‌ترين دست‌نويس‌هايى كه به دست افتاده ، شمارهء ابيات به مراتب كم‌تر است . اين غزليات ، از آغاز تا پايان ، آكنده از انديشهء عرفانى عارف و معروف است كه غايت آن ، از يك سو ، وحدت وجود ، و از سوى ديگر ، خدا دانستن خويش است . در اين غزليات ، « عوامل نرگس‌انگارى اتحاد با معشوق يعنى فنا شدن سالك در مسلوك به شدت خودنمايى مىكند . » 78 در شعر فارسى ، تا آن زمان ، هيچ اثرى از لحاظ شدت خلسه و غليان احساسات و واقعات عرفانى به پاى اين منظومه نمىرسيد ؛ به علاوه ، اين اشعار واقعا در يك نوع حالت بىخودى به وى الهام شده و باوجود آن‌كه سبكى ساده دارد خالى از صنايع كاملا ظريفى نيست . مع هذا ، عظمت انديشه‌هاى اصلى بر اثر جدى بودن و يكنواختى ملال‌انگيز است و تنوعات تغزلى هم ، با همهء خط و خال و سوزوگدازى كه دارد ، براى متنوع ساختن اين مجموعه كافى نيست . ولى ، باز هم بايد تكرار كرد كه اصولا شعر فارسى به تنوع ممتاز نيست . از سوى ديگر ، ظرافت‌ها و ريزه‌كارىهاى فوق العاده‌اى را كه در بيان احوال روحى به كار مىرود بايد از محسنات اين شعر شمرد .\r\nكتاب اصلى جلال الدين مثنوى معنوى است كه دايرة المعارف و يا ، بهتر بگوييم ، كتاب آسمانى تصوف به شمار مىرود . اين منظومه شامل شش كتاب با 27000 بيت است ( كتاب هفتم جعلى است ) و ، بر خلاف غزلياتش ، چندان آتشين نيست . باوجود اين ، قطع نظر از اهميت آن براى حكمت نظرى و عملى ، از لحاظ صناعات بديعى و شعرى نيز متضمن زيبايىهاى زيادى بوده حائز اهميت فوق العاده است . اين منظومه فاقد نعت‌هاى افتتاحيهء معمول شاعران است و بلافاصله از شكايت نى شروع مىشود كه عطار الهام‌بخش آن بوده است 79 . نيروى عظيم تخيل استاد - كه كتاب خود را طى بيش از 10 سال ، البته با انقطاع ، به ملهم خود تقرير كرد - مايهء بسى شگفتى است و فقط نامتعادل بودن موضوعات ( در اين مورد مولوى را با سنايى شباهتى است ) و بعضى لغزش‌هاى نسبتا كوچك صورى تا حدى مورد ايراد است .\r\nتفكرات متناوبا جاى خود را به تمثيلات و حكايات گوناگون 79 الف وامىگذارد و حتى گاهى يكى از آنها ديگرى را قطع مىكند . احساس و انديشه ، تبحر در علوم و صناعات ادبى و سادگى در كنار هم قرار دارد و شيوهء بيان با همهء آنها متناسب است 79 ب . شكى نيست كه مثنوى ، از\r\n\r\n","description":"","footnote":"","page_name":" 332 ","page_number":342},
  {"content":"\r\n\r\nلحاظ تضمين حكايات ، مكمل فن عطار است . اشكال بزرگى « از لحاظ تداعى و انتقال افكار به سوق طبيعى وجود دارد ، چنان‌كه گاهى فكر از موضوعى ديگر جهش مىكند و نيز رابطهء داستان با نتيجهء آموزنده‌اى كه از آن گرفته مىشود بسيار شگفت‌انگيز است . در اين‌جا ، نه استعاره و كنايه در كار است و نه تمثيلات اخلاقى ، بلكه مقصود از آوردن حكايات تنها آن است كه در شنونده براى درك مطالبى كه پس از آن مىآيد و رابطهء بسيار سستى با حكايات دارد علاقه‌اى ايجاد شود . معمولا بايد نتيجهء اخلاقى از نكته‌اى كه در داستان هست گرفته شود ، ولى هميشه چنين نيست » 80 و در اين مورد هم نفوذ عطار دست به كار است . فقط ، پس از انتشار چاپ انتقادى نيكلسون كه در اين زمينه پيش‌رو بود و ترجمه و تفسيرى كه به قلم همين دانشمند منتشر شد ، امكان استقصاء در آراى كلامى مولوى و يافتن پيوستگىهاى آن با سنايى و عطار و هم‌چنين با ديگران حاصل شد . ريتر 81 از آن بيم دارد كه نتيجه ، هرچند كه البته بسيار مهم است ، از اين لحاظ كم‌تر از آن باشد كه انتظار مىرود ، و از اين‌رو ، عقيده دارد كه در حكمت مولوى بايد ، در درجهء اول ، به كمك منابع موثق ديگرى مطالعه كرد كه عبارت است از نامه‌ها و مواعظ او ، مجالس كه در فيه ما فيه آمده ، آثار پدرش و هم‌چنين سنت‌هايى كه بعد از معلمش ، شمس تبريزى ، به‌جاى مانده و مخصوصا كتاب‌هاى سلطان ولد ( وفات : 712 ه ) ، پسر شاعر ، كه به نوبهء خود شاعرى صوفى است و تاريخ سلسلهء مولويه در حقيقت از او شروع مىشود . نضج گرفتن و توسعهء اين سلسله و اولين آداب عملى سماع آن « 1 » مرهون شايستگى ولد است 82 . اوست كه ظهور حق را بر اوليا و مشايخ اطلاق كرد و سه تن از افراد مورد توجه پدرش را ، كه تا آن زمان ناشناس بودند ، نامور ساخت . وى يك مثنوى با سه بخش نگاشته كه حاوى اطلاعات موثقى راجع به پدرش و تعاليم اوست . دفتر دوم آن ، كه معمولا رباب‌نامه خوانده مىشود ، شامل دو تضمين است كه يكى به تركى سلجوقى و ديگرى به يونانى است و هردو از نظرگاه فقه اللغه حائز اهميت بسيار .\r\n\r\nنثر دورهء سلجوقى سدهء 5 - 6 ه ( در مرز علم و آموزندگى و ادبيات محض )\r\nنثر دورهء سلجوقى ( سدهء 5 - 6 ه ) بعضا به همان سادگى دورهء پيش از آن و بعضا به تصنع ، جمله‌هاى دراز ، عرب‌مآبى و غيره ممتاز است كه همهء اين‌ها ، هرچه پيش‌تر رويم ، بيش‌تر\r\n\r\n\r\n","description":"","footnote":"\r\n( 1 ) . - ص 312 و بعد .\r\n","page_name":" 333 ","page_number":343},
  {"content":"\r\n\r\nمىشود . اهميت ادبيات محض بيش‌تر به ارزش تأليفات است تا تعداد آنها و آثار چندى نيز وجود دارد كه - لااقل به علت سبكشان - در مرز علم ( و يا دست‌كم آموزندگى ) و ادبيات محض قرار دارد . آثارى كه در زمرهء اين نثرهاى دوجانبه به‌شمار است ، در درجهء اول ، عبارت است از : الف ) كتاب‌هاى عرفانى ، ب ) كتاب‌هاى اخلاقى ، ج ) رسايل .\r\nالف ) اسرار التوحيد فى مقامات شيخ ابى سعيد كه تقريبا به سال 80 - 570 ه تأليف يافته و عبارت از گزارش پرارزشى دربارهء زندگى عارف به نام ابى سعيد بن ابو الخير « 1 » به قلم نواده‌اش ، محمد بن المنور ، است ؛ كشف المحجوب ، تأليف على هجويرى ( وفات : 465 ه ) ، در احوال و اقوال صوفيان كه ظاهرا يكى از منابع عطار « 2 » بوده است ؛ چند نوشته از شهاب الدين سهروردى ( مقتول به سال 587 ه ، بنيان‌گذار وحدت وجود اشراقى بدعت‌آميز ، و تا آن‌جا كه من اطلاع دارم ، نخستين كسى كه در ادبيات فارسى داستان‌هاى تمثيلى آورده ؛ وى به فارسى و عربى هر دو مىنگاشت . ) ؛ تذكرة الاولياء عطار « 3 » ؛ سوانح احمد غزالى ( وفات : 517 ه ) ، برادر مصلح مشهور ، مشتمل بر كلمات قصار دربارهء عشق « 4 » « كه ضمن آنها روان‌شناسى عشق با ريزه‌كارىهاى بسيار و بيش‌تر به وسيلهء استعارات ( عارى از صنايع بديعى ) تشريح مىشود تا با استفاده از مفاهيم » 83 .\r\nب ) مرآت الامرا « 5 » ، نصيحت‌نامهء معروف به قابوس‌نامه ، از سال 475 / 3 - 1082 ، اين كتاب را عنصر المعالى كيكاوس زيارى ( 412 - 492 ه ) براى پسرش ، گيلانشاه ، 84 تأليف كرده است .\r\nمؤلف نوادهء امير طبرستان ، شمس المعالى قابوس بن وشمگير ، ( مقتول به سال 403 ه ) است كه داراى منشآتى عالى به عربى بود و به اين زبان نيكو شعر مىسرود ، ولى خودكامه‌اى تندخو بود . چه تفاوت فاحشى ! هرچند هردو در زمرهء شعوبيان بودند ؛ ولى ، در نسل سوم ، فرهنگ تازى در برابر فارسى ميدان تهى مىكند . اين كتاب اختلاطى از اخلاق اشرافى و فئودالى ، دين‌دارى سطحى در مسلمانى ، حكمت‌ها با تقيد زيركانه به اعمال ظاهرى 85 و نيز چند مورد ، به اقتضاى موقعيت خاص مؤلف ؛ شامل مطالبى متناقض يكديگر است . نگارنده ، با آن‌كه از اعقاب يك خانوادهء اشرافى بسيار قديمى ايران و منسوب به سلسلهء طبرستان است كه از\r\n\r\n\r\n","description":"","footnote":"\r\n( 1 ) . - ص 317 و بعد .\r\n( 2 ) . در تأليف تذكرة الاولياء .\r\n( 3 ) . - ص 313 .\r\n( 4 ) . سوانح عشاق .\r\n( 5 ) . اين اصطلاح در زبان فارسى وجود ندارد و كتاب نصيحت‌نامه هم داراى چنين عنوانى نيست ، بلكه ترجمهء تحت اللفظى است كه به ناچار از  Furstenspiegel  ( انگليسى :  ( Mirro for Princes  شده است و در غرب به كتاب‌هايى اطلاق مىشود كه در آيين كشوردارى باشد . نظاير آن در ادبيات غربى من‌جمله  II Principe  تأليف ماكياول و  Goldener Spiegel  تأليف ويلاند است .\r\n","page_name":" 334 ","page_number":344},
  {"content":"\r\n\r\nانقراض آن ديرى نگذشته بود ، به چرب‌زبانى نسبت به تركان غزنوى مىپردازد كه مطلقا اصل و نسبى عالى ندارند و انگيزه‌اش بىگمان ترس از استخفاف بيش‌ترى است . كيكاوس ، هرچند هنوز دست‌كم يك ملاك كوچك فئودال است ، دون شأن خود نمىداند كه پسرش بازرگانى پيشه كند ، زيرا از واقعيات زندگى به خوبى آگاه است . برخورد علايق و ملاحظات گوناگون در شخصيتى كه در گردباد حوادث به ناچار دستخوش دوگانگى گشته اصولا موجد راه‌حل‌هايى شگفت براى مسائل شده است ( كريمسكى 86 آن را اخلاقى سالوس و خودخواهانه مىخواند ) . مؤلف ، كه ريشه و تبارش در اعماق سنت‌هاى كهن و بومى فرورفته است ، فقط به خاطر يك نام نيك كوشاست كه مسلمانى واقعى جلوه كند . آن‌جا كه به دادگرى و غمخوارى زيردستان اندرز مىدهد ، مقاصدى صرفا خودپرستانه دارد . اين كتاب آينه‌اى است كه اوضاع اجتماعى دوران خود را به خوبى منعكس مىسازد ، چنان‌كه نظيرش در هيچ وقايع‌نامهء بومى يافت نمىشود ؛ يك « مجموعهء تمدن اسلامى در دوران پيش از مغول » 87 است و اين خود دليلى بر اين معنى است كه هنر داستان‌سرايى ، كه استادان نثر دوران ساسانى بدان ممتاز بودند ، در سدهء 5 / 11 شكوفا بود . خلاصه آن‌كه كتابى از هر لحاظ فوق العاده باارزش است .\r\nسياست‌نامه اثرى از وزير معروف سلجوقى ، نظام الملك ، از سال 484 ه است ؛ ولى ، تمامى آن از او نيست ، محمد مغربى دبير دربارى و يا كسى ديگر كه بعدها ، به سال 505 - 492 ه ، 88 به انتشار اين كتاب همت گماشته تكمله‌هاى بىشمار بدان افزوده است . اين كتاب از لحاظ سبك به ظرافت قابوس‌نامه نيست ، لكن در اهميت با آن برابر است و مانند آن نمايشگر ساختمان و نظريات جامعهء زمان خويش است . مجموعه‌اى است كه ، بنا به مشهور ، ملكشاه ( 85 - 455 ه ) نظام الملك را ، كمى پيش از سوء قصد حشاشيون به وى ( 10 رمضان 485 ه ) ، به نگارش آن واداشته تا از تجارب چندين سالهء سياست‌مدارى عالىقدر ، كه مدت كوتاهى پيش از آن بركنارش ساخته بود ، دربارهء طرز ادارهء يك كشور فئودال بهره‌مند گردد .\r\nج ) چهارمقاله ، از سال 2 - 551 ه ، تأليف احمد بن عمر بن على كه معمولا به چهارمقالهء عروضى سمرقندى معروف است . كتابى است كه از لحاظ آشنايى با نهضت‌هاى ادبى آن زمان و دوران پيش از آن داراى اهميت اساسى است . البته نبايد از نظر دور داشت كه اين كتاب در قلمرو سلسلهء غوريان تأليف شده و از اين‌رو ، به پيروى از منويات آنان ، با هرچه وابسته به دشمنان ايشان و بالاخص غزنويان بوده 89 به مخالفت برخاسته است . همهء اين كتاب‌ها نمونه‌هاى باارزشى از نثرهايى با سبك و محتوياتى ساده است .\r\n\r\n","description":"","footnote":"","page_name":" 335 ","page_number":345},
  {"content":"\r\n\r\nآثار ديگرى از اين نوع پيش از اين نام برده شد . « 1 »\r\n\r\nادبيات محض\r\nآثار زير را بايد در زمرهء ادبيات محض محسوب داشت :\r\nالف ) كتاب سمك عيار ، تأليفى از صدقه بن ابو القاسم شيرازى « 2 » ( در تحرير 585 ه ) ، قديم‌ترين رمان فارسى و مشحون از ماجراى شگفت‌انگيزى است كه شهسواران براى رسيدن به دختر فغفور چين با آن درگير شده‌اند . اين سرگذشت‌ها محتملا مآخذ رمانها و داستان‌هاى ديگرى هم بوده است .\r\nب ) مجموعه‌هايى از حكايات در چارچوب عناوينى كلى : جوامع الحكايات و لوامع الروايات ( 2113 حكايت ! ) ، تأليف محمد عوفى ، مؤلف لباب الالباب ، از سال 618 ه . كتاب اخير اولين تذكره در تاريخ ادبيات است كه به دست مانده ؛ فرج بعد از شدت كه از روى سرمشق عربى ، تأليف محسن التنوخى ( وفات : 384 ه ) ، ابتدا توسط همان عوفى ، حوالى سال 620 ه ، و تقريبا چهل سال بعد به وسيلهء حسين وزيرى ( به گفتهء سعيد نفيسى 90 نام خانوادگى المؤيدى مربوط به اين شخص نيست ) تأليف شده است . « 3 »\r\nج ) مجموعه‌اى از تمثيلات يا حكايات اخلاقى ضمن يك چارچوب جامع : در رأس اين دسته از كتاب‌ها كليله و دمنه قرار دارد كه از ازمن‌هاى كه قدمت آن در وهم نيايد ، طى قرون متمادى ، يكى از پرارزش‌ترين كتاب‌هاى خاور و باختر بوده است . اين كتاب به نام حكايات بيدپاى هندى نيز معروف است . اصل و مبدأ اين اثر از نظر ما ترجمهء عربى آن است كه عبد اللّه بن مقفع ايرانى استاد عالىقدر نثر عربى ( مقتول تقريبا به سال 142 ه ) از فارسى ميانه به عمل آورده متنى كه خود ، به وسيلهء برزويه ، از اصل هندى برگردانده شده است . ( بيرونى خرده‌بين از اين ترجمه انتقاد كرده است ! ) 91 . ترجمهء ابن مقفع چندبار به فارسى برگردانده شده ، ولى ابو المعالى نصر اللّه ، محتملا متولد در شيراز ، به دستور بهرامشاه غزنوى ( 52 - 511 ه ) ، به ترجمهء جديدى از اين كتاب همت گماشت كه همهء ترجمه‌هاى ديگر را تحت الشعاع قرار داد .\r\n\r\n\r\n","description":"","footnote":"\r\n( 1 ) . - « ناصرخسرو » و « خيام » .\r\n( 2 ) . گردآورندهء داستان ، فرامرز بن خداداد بن عبد اللّه است كه او روايت‌كنندهء داستانى است كه صدقه بن ابو القاسم شيرازى بيان كرده است . سمك عيار با مقدمه و تصحيح پرويز ناتل خانلرى ، ص چهار ، انتشارات دانشگاه تهران ، ش 838 .\r\n( 3 ) . در نسخهء انگليسى چنين آمده است : . . . تأليف محسن التنوخى ( وفات : 384 ه ) ابتدا توسط همان عوفى حوالى 620 ه و تقريبا چهل سال بعد به وسيلهء حسين اسعد دهستانى مؤيدى تأليف شده است . ص 222 .\r\n","page_name":" 336 ","page_number":346},
  {"content":"\r\n\r\nترجمهء منظوم رودكى از دست رفته ، ولى ترجمهء نصر اللّه از سال 9 - 538 ه نيز ، كه به علت سادگى نسبى خود شاه‌كارى از نثر فارسى است ، باوجود آن‌كه صنايع ادبى گوناگونش كاملا مطابق سليقهء عصر خود بود ، از تصحيف مصون نماند . در دوران‌هاى بعدى ، كه نويسندگان در تصنع و تكلف ( كه به مرور زمان معمول شده بود ) بر يكديگر پيشى مىجستند ، حتى اين صنايع نيز كافى به نظر نمىرسيد و اين كيفيت طبعا نمىتوانست بر كتابى چنين محبوب و مورد توجه بىتأثير بماند . سبك شيواى ابو المعالى ظرافت خود را از دست داد . چنان بىپروا در اين متن دست بردند كه تصور صحيحى از صورت اصلى آن ، پيش از انتشار يك متن تا حدى انتقادى ، محال مىنمايد . در خلال اين احوال ، تحريرهاى جديدى از آن پديد آمد تا اين‌كه حسين واعظ كاشفى ( وفات : 910 ه ) با كتاب سراسر اطناب و ناهنجار خود به نام انوار سهيلى جواب‌گوى ذوق تكلف‌پسند دورهء تيمورى شد . اين كتاب را مدت‌ها شيواترين نثر فارسى مىدانستند . « 1 » يك نظيرهء پرارزش كليله و دمنه مرزبان‌نامهء اسپهبد مرزبان ابن رستم بن شهريار بن شروين است كه مقارن پاين سدهء دهم و آغاز سدهء يازدهم نگارش يافته و تأليف اصلى آن به گويش طبرى بوده است . آنچه از آن به دست ماند دو ترجمهء فارسى مستقل از يكديگر است :\r\n1 ) مرزبان‌نامهء سعد وراوينى آذربايجانى از سال 622 ه و 2 ) روضة العقول ، از پايان سدهء سيزده ، اثر وزير سلاجقهء رومى ، محمد بن غازى ملطيوى . هردو كتاب انشايى مصنوع و متكلف دارد .\r\nبه علاوه سندبادنامه ، كتاب هفت وزير « 2 » و نظيرهء آن بختيارنامه ، كتاب ده وزير « 3 » و ديگر طوطىنامه را نيز بايد نام برد 92 . همهء اين‌ها مجموعهء داستان‌هايى در چارچوب يك انديشهء معين « اخلاقى » است كه روزگارى فوق العاده محبوب بوده است . بر خلاف اين‌ها ، قصص چهار درويش ، با خيال‌بافىهاى زياد و صبغهء شديد رمانتيك عشقى آن ، متضمن هيچ‌گونه ايدهء اخلاقى نيست . منشأ تمام اين كتاب‌ها ايران دورهء ساسانى و هندوستان است ؛ ولى ، البته ، تصرفات گوناگون و همه‌جانبه‌اى در متن‌هاى آنها شده است . تعداد زيادى از آنها ، دير يا زود ، تهذيب و به سبك عالىترى تحرير شد ، مانند طوطىنامه كه به وسيلهء ضياء الدين نخشبى ( 730 ه ) و ، در تدوين خلاصه‌اى ، به وسيلهء محمد قادرى ، در سدهء يازده هجرى نگارش يافت . بعضى ديگر را به سلك نظم كشيدند ، مانند سندبادنامه : الف ) به وسيلهء ازرقى شاعر ، پيش از سال 465 ه ، براساس نثر خواجه عميد الدين ابو الفوارس قناريزى 93 ( از سال 339 ه ) ، نه بر مبناى نثر\r\n\r\n\r\n","description":"","footnote":"\r\n( 1 ) . - « نثر زيبا و نثرهاى مشابه آن در سدهء 7 - 13 ه » ، ص 495 .\r\n( 2 ) . حكايت هفت وزير .\r\n( 3 ) . قصهء ده وزير .\r\n","page_name":" 337 ","page_number":347},
  {"content":"\r\n\r\nمحمد الظهيرى الكاتب السمرقندى از سال 7 - 556 ه ؛ ب ) به وسيلهء يك شاعر ناشناخته ( 777 ه ) ، بختيارنامه ، تأليف متشاعرى به نام پناهى ، در دربار قره‌قوينلو ( 851 ه ) كه هيچ نشان ديگرى از او در دست نيست ، و جز اين‌ها .\r\nمقامات محصول‌هاى صناعات بديعى وسيع و عالىترى است ( بروكلمان براى اين لغت به معناى « معركه‌گيرىهاى گدايان » « 1 » شواهدى از سدهء 3 / 9 آورده است ) و عبارت از نثرى مسجع ، آميخته با ابيات ، به معناى واقعى هنر براى هنر « 2 » و متضمن داستان‌هاى كوتاه پر از ماجراى معركه‌گيرهايى آواره و باقريحه است - آواره‌هايى كه بازپسين هنرپيشه‌هاى كم‌ارج كلاسيك به‌شمارند 94 . مهم‌ترين آثار در اين زمينه به زبان عربى است . هرچند كه بديع الزمان همدانى ( وفات : 398 ه ) را مبدع واقعى مقاماتى مىدانند ، كه نمونهء كامل اين سبك نگارش است و بعدها به وسيلهء حريرى ( وفات : 516 ه ) به اوج تكامل رسيد ؛ لكن ، از لحاظ زمانى ، تقدم از آن رقيب او ابو بكر خوارزمى ( وفات : 383 يا 393 ه ) است . قاضى حميد الدين ( وفات :\r\n559 ه ) از اين دو نمايندهء اصلى به زبان فارسى تقليد مىكند ، و بر خلاق حريرى ، اصطلاحاتى كه به كار مىبرد چندان مهجور متصنع نيست . وى به هم‌شهرىاش بديع الزمان نزديك‌تر است . سبكش نه از لحاظ سادگى به پاى كليله و دمنهء نصر اللّه مىرسد و نه از لحاظ شيوايى به پاى گلستان .\r\n\r\nآثار منثور تاريخى\r\nاز كتاب‌هاى منثور تاريخى اين دوره ، كه هم از لحاظ محتوا و هم از لحاظ سبك حائز اهميت است ، لااقل به ذكر چند عنوان مبادرت مىكنيم : تاريخ مسعودى ، از سال 451 ه ، مربوط به دوران سلطان مسعود كه تاريخ بيهقى ناميده مىشود و در حقيقت فقط يك‌سوم تاريخ سى جلدى غزنويان است كه به قلم ابو الفضل محمد بيهقى ( وفات : 470 ه ) و محتملا تحت عنوان تاريخ آل ناصر ( يعنى تاريخ سلسلهء ناصر الدين سبكتكين ، پدر سلطان محمود غزنوى ) نگارش يافته است . كتاب تاريخ بيهق ، از سال 563 ه ، تأليف ابو الحسن على بن زيد بيهقى معروف به ابن فندوق ( وفات : 565 ه ) را نبايد با اين كتاب اشتباه كرد . كتاب التوسل الى الترسل مجموعه‌اى از منشآت بهاء الدين محمد مؤيد البغدادى ( وفات بعد از 588 ه ) است . راحة الصدور و آية السرور ، ( از سال 599 ه ، متضمن تاريخ سلجوقيان ، تأليف نجم الدين ابو بكر محمد راوندى و در حقيقت\r\n\r\n\r\n","description":"","footnote":"\r\n( 1 ) . در متن اصلى اصطلاح  Bettelsprache  ( زبان گدايان ) آمده .\r\n( 2 ) .  l'art pour l'art - art for art's sake \r\n","page_name":" 338 ","page_number":348},
  {"content":"\r\n\r\nچنان‌كه اسماعيل افشار و پرتو بيضايى ثابت كرده‌اند سرقات ادبى جسورانه‌اى از سلجوق‌نامهء ظهيرى و اشعار شاعران مختلف است 95 .\r\n\r\nايرانيان تازىنويس ( 1200 - 1000 )\r\nدر پايان ، بايد ، لااقل در نهايت اختصار ، به تعداد بسيار زياد دانشمندانى اشاره كرد كه هرچند اصلا ايرانى بودند ، ولى مؤلفاتشان ، منحصرا يا عمدتا ، به عربى است . مهم‌ترين اينان عبارتند از محمد طوسى ( وفات : 459 ه ) ، متكلم شيعىمذهب ؛ محمد غزالى ( وفات : 505 ه ) ، بزرگ‌ترين متكلم اسلام و درعين‌حال مصلح اساسى شريعت ؛ ميدانى ( وفات : 518 ه ) ، گردآورندهء امثال و حكم ؛ زمخشرى ( وفات : 538 ه ) نحوى ؛ فرهنگ‌نويس و متكلم معتزلى ، عبد اللّه البيضاوى ( وفات : 685 ه ) كه بعدا به تهذيب تفسير قرآن زمخشرى از تعليمات غلط معتزلى پرداخت ؛ فخر الدين رازى ( وفات : 606 ه ) متكلم ، فقيه و فيلسوف ، و بسيارى ديگر .\r\n\r\n","description":"","footnote":"","page_name":" 339 ","page_number":349},
  {"content":"\r\n\r\n\r\nپىنوشت\r\n( 1 ) .  Arberry , An Introduction ( BIII ) , 6 - 7 \r\n( 2 ) .  Massignon : Arberry , ibid , 47 \r\n( 3 ) .  Goldziher , Vorlesungen 1 ? ( BIII ) 142 t seq . \r\n( 4 ) . همان اثر ، ص 150\r\n( 5 ) .  Zarre , Ocerk ( B VIa ) , 68 . \r\n( 6 ) .  Graham : Arberry , ibid . 12 . \r\n( 7 ) .  Massignon , al Muhasibi , EI 3 , 755 a . \r\n( 8 ) .  Arberry , Handworterbuch d . Isl .  ذيل عنوان  « Dhu'l - Nun » \r\n( 9 ) .  Arberry , Sufism 56 - 7 . \r\n( 10 ) . همان اثر ، ص 60 .\r\n( 11 ) .\r\n Massignon : Arberry , ibid . 101 , Massignon , EI 4 , 740 b . \r\n( 12 ) .\r\n V . Kremer : Arberry , An Introduction 21 et seq . Goldziher , Vorlesungen , 130 et seq . \r\n( 13 ) .  Nicholson : Arberry , ibid . p . XX . \r\n( 14 ) .  Massignon : ibid . , 51 . \r\n( 15 ) . همان اثر ، ص 64 .\r\n( 16 ) .  Asiny Palacios : ibid . 53 - 7 . \r\n( 17 ) .  Horten : ibid . , 38 ; \r\nمخالفت شديد با هورتن -  Schaeder , OLZ 1927 , 833 - 49 . \r\n( 18 ) .  Schaeder , ibid . , 845 . \r\n( 19 ) .  Goldziher , Volesungen 1 ? 164 . \r\n( 20 ) . س .  D . B . Macdonald , EI  ذيل عنوان  « Sama »  .\r\n( 21 ) .\r\n Bertel's , Osnov . momenty ( BVIa ) , 95 et . seq . ; Poez . Muhsin - i Fajz 17 . \r\n( 22 ) .  Ritter , Oriens 3 , 145 ; 4 , 182 . \r\n\r\n","description":"","footnote":"","page_name":" 340 ","page_number":350},
  {"content":"\r\n\r\n( 23 ) .  Bertels , Osnov . momenty ( B VIa ) , 102 - 3 . \r\n( 24 ) .  Ritter , Philol . 7 , 89 et seq . \r\n( 25 ) . همان اثر ، ص 107 .\r\n( 26 ) .  Schefer , Relation  ( كتاب‌نامه ذيل عنوان « ناصرخسرو » ، ص 35 و بعد ، يا ص 10 در متن فارسى ؛ س .  Klimovic Chrestom . ( Bibl . D ) , 776 . \r\n( 27 ) . كريمسكى 2 ، ص 26 .\r\n( 28 ) . شبلى 5 ، ص 30 ؛\r\nقزوينى « كه از نظر او تنها شعر درخور توجه ، شعر صوفيانه بود »\r\n V . Minorsky , Iran 206 ) \r\nبا اشاره به تاريخ ادبيات براون ج 4 ، ص 27 )\r\n( 29 ) .\r\n Gafurov , Istor . tadzikskogo naroda ( ibl . C ) , 2 262 , 3 289 . \r\n( 30 ) .  Zukovskij : Bertel's , Kabus - name ( transl . ) , 259 ;  همان مؤلف ،  Ocerk , 55 .  فريتس ماير در\r\n Brunschwig - von Grunebauum , Classicisme ( B II ) , 237 \r\nبه همين‌گونه اظهار نظر مىكند و اظهارات مخالف سعيد نفيسى را متقن ندانسته آنها را رد مىكند .\r\n( 31 ) . اين نظرى است كه برتلس در سال‌هاى 28 - 1924 داشته ، ولى چنين برمىآيد كه بعد از آن عدول كرده است . برداشت اوليهء وى در آثار زير آمده است :\r\n Dva gazeli baba Kuhi Sirazi , DRAN - B , 1924 , 59 - 61 ; \r\n Kosmic . mify , 1925 ; \r\n Poez . Muhsin - i Faiz - i Kasani 1926 , 17 ; \r\n Ocerk , 1928 , 53 et seq . \r\n Ritter , Das Meer 481 et seq . \r\n( 32 ) . س قزوينى ، يادداشت‌ها ، ج 2 ، ص 3 - 9 .\r\n( 33 ) . ياسمى ، باباطاهر ( كتاب‌نامه ) .\r\n( 34 ) .  Nyberg , Ein Hymnus auf Zervan , ZDMG 82 , 1928 , 25 .  .\r\n( 34 الف ) . لكن به فهلويات لرى ( كتاب‌نامه ) اثر اديب طوسى نيز كه به تازگى منتشر شده مراجعه شود .\r\n( 35 ) .\r\n Romaskevic , Pers . nar . cetverostisija ( Bibl . \" Iran . Volksdichtung \" ) 1 , 31 ; \r\nميرافضلى ، روزگار نو 5 / 3 ، 53 .\r\n( 36 ) . نفيسى ، شاه‌كارها ( كتاب‌نامه  ( C  6\r\n( 37 ) . سبك‌شناسى ، ج 2 ، ص 241 .\r\n\r\n","description":"","footnote":"","page_name":" 341 ","page_number":351},
  {"content":"\r\n\r\n( 38 ) . كتاب‌نامه ذيل عنوان  Haraqani  چاپ برتلس ، ص 159 ؛  Ritter , Philol . 9 , p . 63 , Nr , 126 . \r\n( 39 ) .  Bertel's , Grundilinien ( B VIa ) , 15 \r\n( 40 ) . كتاب‌نامه ذيل عنوان  Ivanow . Tabaqat ( B VIb ) \r\n( 41 ) . كتاب‌نامه ذيل عنوان  Levy , A Prose Version . \r\n( 42 ) . نفيسى :  Arberry , Ruba'iyat  ( كتاب‌نامه ذيل عنوان  Galalu'd - din Rumi  ، ص  ( XV  .\r\n( 43 ) .  Whinfiels  : تاريخ ادبيات براون ، ج 2 ، ص 109 و بعد .\r\n( 44 ) .  Potter  ، كتاب‌نامه ذيل عنوان  Hayyam  .\r\n( 45 ) .  Rempis , Neue Beitrage ( B VIb ) , 24 . \r\n( 46 ) .  Bertel's Lit . . . . v Sr . Az . ) Bibl . D ) , 215 . \r\n( 47 ) . بديع الزمان ، قديم‌ترين اطلاع ( كتاب‌نامه ) مأخوذ از  Ritter , Oriens 5 , 193  .\r\n( 48 ) .\r\n Minovi - Minorsky , Nasir ad - Din Tusi ON Finance , BSOAS 10 , 1940 - 2 766 3 . \r\n( 49 ) .  Rempis , \" Omar Chajjam ( B VIb ) , 50 . \r\n( 50 ) . همان مؤلف ،  Beitrag ( B VIb ) , 83 et seq . \r\n( 51 ) .  Zukovskij , Omar Chajjam ( B VIb ) , 325 et seq . \r\n( 52 ) . كتاب‌نامه ذيل عنوان  « Rempis »  ؛\r\nذيل عنوان  « Ritter , Zur Frage » \r\nذيل عنوان  « Christensen » \r\n( 53 ) . اربرى - كتاب‌نامه ذيل عنوان  « Hayyam and Arberry » \r\n( 54 ) . مينوى در « از خزانهء تركيه » ( - كتاب‌نامه ) ، ص 74 و بعد . يك قصيدهء فارسى خيام را چاپ كرده است .\r\n( 55 ) .  Ritter , Oriens 1 , 362  ( دربارهء ترجمهء گابريلى ) .\r\n( 56 ) . همان اثر .\r\n( 57 ) .  Bolotnikov , Chajjam ( B VIb ) , 195 . \r\n( 58 ) . بولوتنيكف ، ص 205 .\r\n( 59 ) .  Mole , L'epopee 390 1  كه در آن حتى از كريستنسن نيز نقل قول مىشود .\r\n( 60 ) . بنا به گفتهء جامى و نيز طبق كتيبه‌اى كه بر يك ستون نقش شده چنين است ، گرچه به گفتهء خليل اللّه خليل ( - نقد رحمت علمى  ( J A , 231 , 1939 , 144 et seq  فاقد اصالت است . عباس اقبال در پيش‌گفتارى كه بر ديون معزى نوشته در ص « ل » از شكواييه‌اى كه سنايى ( ستايشگر معزى و منتشركنندهء ديوان وى ) در مرگ شاعر سروده تاريخ 21 - 518 ه را استنباط كرده است و به‌هرحال سال 542 ه يا 545 ه كه\r\n\r\n","description":"","footnote":"","page_name":" 342 ","page_number":352},
  {"content":"\r\n\r\nمعمولا ذكر مىشود نامحتمل است . لكن مينوى در « دربارهء تحريمات القلم » همان سال 545 را معتبر دانسته توجه خاصى به نظر اقبال و خليل ندارد .\r\n( 61 ) .  Arberry , Pers . Lit . ( B V ) , 210 . \r\n( 62 ) .  Bertel's , Grundlinien ( B VIa ) , 15 . \r\n( 63 ) .  Ritter , Oriens , 5 , 190 - 2  دربارهء نسخه‌اى كه به كوشش مدرس رضوى منتشر شده .\r\n( 64 ) . برتلس ، همان اثر ، ص 18 و بعد .\r\n Bertel's , Odna iz melkich poem Senai ( B VIb ) \r\nآن‌جا كه ( ص 42 ) به شباهت با كمدى الهى نيز اشاره مىشود ؛ شبيه به « حى بن يقظان » ابو على سينا ؛\r\nس\r\n Bertel's , Avicenna i pers . Literatura ( b VIb ) , 80 et seq . \r\n( 65 ) . همان مؤلف ،  Osnov . momenty ( B VIa ) , 103 . \r\n( 66 ) . خليل اللّه ( - پانويس 60 ) ، ص 142 .\r\n( 67 ) .  Ritter , Philol . 9 , 134 et seq ; \r\nهمان مؤلف ( پانويس )  Das Meer der Seele ( B VIb ) , 1 \r\nهمان مؤلف  EI , 1 2 , 752 et seq . ; \r\nهمان مؤلف  Philol . XIV . \" Attar II . \" \r\nهمان مؤلف  Oriens 11 , 1958 , 1 et seq . \r\nمتأسفانه به تحقيقات سعيد نفيسى دربارهء عطار ( - كتاب‌نامه ) دسترسى ندارم .\r\n( 68 ) .  Arberry , Class . Pers . Lit . ( B V ) , 130  مبتنى بر نظر سعيد نفيسى .\r\n( 69 ) . « يك رمان دنيايى عشقى و پر از ماجرا ؛ اين رمان بدين ترتيب از يك نوع ادبى است كه بعيد نيست سرمشق‌هاى يونانى آن سرانجام محرز گردد » -  Ritter , Das Meer der Seele / 1  ذكر دقيق محتوى :\r\nهمان مؤلف  Philol . X 160 - 72 . \r\n( 70 ) . همان اثر ، ص 143 به بعد ، اخيرا توسط ريتر در  Philol . XIV  و  E 1 2  در جهت مفهوم فوق تغيير يافته .\r\n( 71 ) . قرآن ( 27 ، 16 )\r\n( 72 ) . ابو على سينا پيش از غزالى آراى فلسفى خود را در داستانى دربارهء پرندگان منعكس ساخته بود . بنابر گفتهء ريتر در  Das Meer d . Seele 8  كه در آن محتواى رسالة الطير مورد تجزيه و تحليل قرار گرفته ، منبع عطار ، غزالى است . در همان اثر 30 - 8 محتواى الهىنامه ، منطق الطير ، مصيبت‌نامه و اسرارنامه تجزيه و تحليل شده است .\r\n( 73 ) .  Bertel's , Poez . Muhsin - i Faid - i K . 21 . \r\n( 74 ) .  Arberry , Ruba'iyat  ( كتاب‌نامه ذيل عنوان  ( « Galalu'd - din Rumi »  ، ص  XVII  .\r\n\r\n","description":"","footnote":"","page_name":" 343 ","page_number":353},
  {"content":"\r\n\r\n( 74 الف ) .  N . D . Miklucno Maklaj , O Proischozdenii  ( - كتاب‌نامه ) .\r\n( 75 ) .  Ritter , Das Proomium ( B VIb ) , 179 . \r\n( 76 ) . بنابر اظهار شفاهى سمنف در سال 1946 ، يكى از پسران خورشاه ، آخرين حكمران حشاشيون  Strojeva  ( - كتاب‌نامه  ( BII  ، ص 213 .\r\n( 77 ) .  Ritter , Philol . 11 , 121 et seq . \r\n( 78 ) .  Ritter , Philol . 7 , 91 . \r\n( 79 ) .  Ritter , Das Proomium 169 et seq . \r\n( 79 الف ) . اخيرا توسط بديع الزمان فروزانفر در « معاهد » ( - آن‌جا ) عميقا بررسى شده .\r\n( 79 ب ) .  Arberry , Class . Pers . Lit . ( B V ) , 240 . \r\n( 80 ) .  Ritter , Zum Metnewi - Text , OLZ 1928 , 8 ; \r\nنظر ديگرى از  G . Richter  ( - آن‌جا ) .\r\n( 81 ) . همان اثر ، ص 9 .\r\n( 82 ) . همان مؤلف  Philol . 11 , 126 . \r\n( 83 ) . همان اثر ، 7 ، 93 .\r\n( 84 ) . نفيسى ، منتخب قابوسنامه ، ص 24 . اظهارات فراى ( - كتاب‌نامه ) مبتنى بر دست‌نويسى است كه بعد از سال 1942 جعل شده ، س . مينوى ، كاپوس‌نامهء فراى ( - كتاب‌نامه ) .\r\n( 85 ) .  Gabrieli , Oriens 5 , 337 .  دربارهء چاپ لوى ؛\r\n Bertel's , Kabus - name ( transl . ) , 245 . \r\n( 86 ) .  A . Krimskij : Bertel's , ibid . 239 . \r\n( 87 ) . سبك‌شناسى ، ج 2 ، ص 113 .\r\n( 88 ) .  Zachoder , Siaset - name ( transl . ) 249 ; \r\nسياست‌نامه ، چاپ عباس اقبال ، ص « ب » .\r\n( 89 ) .  Cajkin , Ferdousi 82 . \r\n( 90 ) . پيش‌گفتار نفيسى بر شاه‌كارها ( كتاب‌نامه ، ص 10 ؛ راجع به اين اثر كه به بهترين سبك نگارش يافته س  Oriens 7 , 1954 , 215 .  ( مأخوذ از يادگار 7 - 6 / 5 ، 28 - 1327 شمسى ، 62 - 49 ) .\r\n( 91 ) . س  Denison Ross , JRAS 1926 , 505 \r\n( 92 ) . كتاب‌نامهء مفصل  A . Krimskij 3 , 85 - 91 \r\n( 93 ) . بنابر يغما 8 ، 220 « قناريزى » صحيح است .\r\n( 94 ) .  V . Grunebaum , Med . Isl . 289 ; \r\n\r\n","description":"","footnote":"","page_name":" 344 ","page_number":354},
  {"content":"\r\n\r\nذيل عنوان  Brockelmann , EI'makama \r\n( 95 ) . كتاب‌نامه ذيل عنوان « بيضايى » كه در مقاله‌اش اشاره‌اى به مقالهء افشار در يادگار 2 ، شمارهء 1 تا 3 شده است .\r\n\r\n","description":"","footnote":"","page_name":" 345 ","page_number":355},
  {"content":"\r\n . \r\n","description":"","footnote":"","page_name":" 346 ","page_number":356},
  {"content":"\r\n\r\n\r\n8 مغولان\r\nهجوم مغولان ، كه در پاييز 1219 آغاز گشت ، هرچه را در سر راه خود مخالف يافت از پيش برداشت . قتل عام و ويرانى بغداد ( 1258 ) و برانداختن خلافت عباسيان چنان ضربتى به قلمرو شرقى اسلام وارد ساخت كه ديگر اين سرزمين هرگز چون گذشته قامت نيفراشت و عظمت پيشين خود را باز نيافت . يكى از كشورهايى كه بيش از همه دستخوش نهب و ويرانى شد ايران بود ؛ ولى ، باوجود اين ، همهء مناطق آن يكسان آسيب نديد . بر خلاف مناطق شمالى كه كاملا منهدم و از جمعيت خالى شد ، جنوب و جنوب غرب كم‌تر صدمه ديد ، زيرا اتابك فارس و قره‌ختايى كرمان ترديد روا نداشته بىدرنگ تسليم شدند ؛ يعنى به انقياد مغولان گردن نهاده خراج‌گزار آنان گشتند . مغولان تقسيمات سياسى ايران را ساده كردند و اين امر در تاريخ دنيا ثبت گشت . با پايان يافتن لشكركشى هلاگو به بين النهرين شمالى ، دولت ايلخانى تقريبا به وسعت نهايى خود رسيد . « دولتى تقريبا به‌طور كامل ايرانى شده بود كه ، پس از مدت‌ها ، نخستين‌بار ، بخش بزرگى از ملت را متحد مىساخت و اهميت اين معنى را از لحاظ تقويت و گسترش تمدن و فرهنگ ايرانى و ادامه و پيش‌رفت آن نبايد ناچيز شمرد » 1 . ولى ، مغولان نيز مقهور جبر تاريخ مىشوند . تعداد قليلى افراد ، با شرايط زندگى به منتها درجه پست ، كه در قلمرو يك فرهنگ و تمدن بسيار پيش‌رفته زمام امور سياسى را به دست مىگيرند چاره‌اى جز آن ندارند كه ، خواه و ناخواه ، خود را با آن تطبيق دهند و ناگزير از مشاوران مجرب بومى\r\n\r\n","description":"","footnote":"","page_name":" 347 ","page_number":357},
  {"content":"\r\n\r\nيارى مىجويند و سرانجام ادارهء امور كشورى را به آنان مىسپارند . پيروزهاى بىفرهنگ ، به ناچار ، در برابر شكست‌يافتگان بافرهنگ سر فرود مىآورند و اندك‌اندك در آنان حل مىشوند ، تا اين‌كه ، سرانجام ، به كلى ، از ميان مىروند . اين كيفيت را ، بهتر از همه ، در مورد سلسلهء ايلخانيان ( 1256 - 1335 ) مىتوان نشان داد كه در برابر فشار محيط ايرانى تاب نياورده به زودى تا آن حد متمدن شد كه با آن هم‌رنگ گشت ، و بلااراده ، درصدد جبران فجايع لشكريان چنگيز خان برآمد . اين سلسله حتى يك نويسنده يا شاعر هم نپرورد ، كه البته دلايلى بس عميق دارد . سبك معمولى متكلف نويسندگان فارسى چندان مورد پسند نخستين فرمان‌روايان مغول ، كه چنگيز خان سرسلسلهء آنان است ، واقع نشد « 1 » 1 الف . لكن ، گشايش يك راه امن بازرگانى آسياى مركزى اهميتى همه‌جانبه داشت . اين راه از خاور دور تا اروپا امتداد يافت و شرق و غرب را از لحاظ اقتصادى با يكديگر مربوط ساخت و اين امر ناگزير منجر به ايجاد پاره‌اى روابط معنوى نيز گشت .\r\nمغولان سلسله‌هاى كوچك كشورهاى تسخيرشده را برانداختند و اشراف ايرانى را ، كه هنوز به‌جاى مانده بودند ، سخت عقب راندند . 2 غازان خان ( 694 - 703 ه ) ، كه با تمامى سپاه مغولىاش به اسلام گرويد ، دست به اصلاحات عميقى زد . وى صادقانه كوشا بود كه به نابه‌سامانىهاى گوناگون سر و صورتى دهد ، زيرا فقر و فلاكت مردم ، كه ناشى از اين احوال بود ، خزانهء دولت را در معرض خطر ورشكستگى قرار داده بود . ولى ، درعين‌حال ، وى برزگر را به زمين پاىبند ساخت ، و علاوه‌بر ماليات‌ها و عوارض موجود ، بيگارى براى مالك اقطاع را ، كه اكنون يك تيول موروثى بود ، به وى تحميل كرد . هيچ عاملى نمىتوانست از انقراضى قريب الوقوع جلوگيرى كند 3 و مخصوصا بايد تأكيد كرد كه علت اين كيفيت نه سنگينى\r\n\r\n\r\n","description":"","footnote":"\r\n( 1 ) . چنگيز خان يكى از دبيران خوارزمشاه را به خدمت پذيرفته بود . روزى به اين دبير امر فرمود كه به بدر الدين لؤلؤ والى موصل نامه بنويس كه : « خداى بزرگ ملك روى زمين را به من ارزانى داشته . اگر بدر الدين ايل شود ، سر و مال و زن و فرزندان او بماند و اگر تمرّد و عصيان نمايد ، آن رأى خداى جاويد داند ؛ اگر بدر الدين ايل شود و لشكرها را راه دهد او را نيكو باشد ، و اگر خلاف آن كند ، چون لشكرهاى بزرگ به آنجا رسند ، خداى قديم داند كه ملك و مال موصل به كجا رود » .\r\nاتفاقا ، منشى ، به عادتى كه منشيان حكام ايران و توران دارند ، آن مضمون را به عبارت خوب و الفاظ مرغوب و تعريفى لايق پادشاهان نوشته به عرض رسانيد ، و دانشمند حاجب آن را به مغولى ترجمه كرده بر چنگيز خان خواند ، چون پادشاه جهانگير ، نامه را بر خلاف طبع خود يافت ، روى به منشى كرده ، از روى عتاب ، او را مخاطب ساخت و گفت : اى مرد آنچه من گفتم در اين‌جا نيست ! آن احمق بخت‌برگشته جواب داد كه نامه را بدين اسلوب بايد نوشت ، خان به غايت خشمناك شده فرمود كه دل تو با ما ياغى است چيزى نوشته‌اى كه چون ياغى برخواند در ياغىگرى مجدّتر شود . بعد از آن فرمود تا منشى احمق را بياسا رسانيدند . » سبك‌شناسى ، ج 3 ، ص 168 .\r\n","page_name":" 348 ","page_number":358},
  {"content":"\r\n\r\nفوق العادهء تحميلات ، بلكه روش ناهنجار وصول ماليات‌ها بود كه چندين بار پشت‌سرهم دريافت مىشد 4 و اين طرز عمل به مثابهء سرطانى بود كه به همهء بخشهاى حكومت ايلخانان سرايت كرده ، با كندى ، ولى به‌طور مداوم ، ريشه‌هاى حيات اقتصادى را مىخشكاند ، تا اين‌كه دولت مغول را به انحطاط و سرانجام به تباهى كشانيد . ايلخانان نيز ، چون سلجوقيان ، دچار گسيختگى و تشتت مىشوند . تيمور ، كه وحشت و دهشتش كم‌تر از مغولان نيست ، در كمين ايران است و او كسى است كه يك بار ديگر و در قلمروى وسيع‌تر كشور را براى مدتى بسيار كوتاه متحد ساخت .\r\nاين عدهء معدود ، كه روى ويرانه‌هاى گذشته با زندگى فلاكت‌بارى دست به گريبان بودند ، طبعا ، علاقه‌اى به هنر و هنرورى نداشتند . اديبان و دانشمندان ، براى نجات خود ، به مناطقى كه كم‌تر آسيب ديده بود روى آوردند . ولى ، آنچه از آثار فرهنگى كه اينان نمىتوانستند با خود ببرند مسلما در معرض نابودى قطعى بود . تنها اسناد و مدارك حشاشيون بود كه هنگام تسخير و انهدام قلعهء الموت به دست مورخان افتاد . فرهنگ استان‌هاى شمال شرق به جنوب غرب و ديگر مناطق منتقل شد . از اين‌روست كه در قونيهء سلجوقى جلال الدين رومى ، در شيراز سعدى و در هندوستان امير خسرو برمىآيند . پس از آن‌كه در دوران هلاگو پايتخت به تبريز ( و از 710 ه ) به بعد به سلطانيهء نوبنياد ) منتقل مىشود ، حيات سياسى و معنوى نيز به اين خطه نفوذ مىكند . از آن پس ، آذربايجان هشتاد سال تمام به منزلهء قلب كشور است . سبك عراقى تفوق مىيابد و نخستين نشانه‌هاى سبك هندى پديد مىآيد . اكنون ، قصايد مديحه‌اى كهن مقام خود را از دست داده است ، از آن‌كه جاى بزرگان ايران خالى است و مغولان در ابتدا فارسى نمىفهمند « 1 » و آنچه جسته گريخته ديده مىشود اثر طبع شاعرانى متوسط و يا كم‌مايه است كه ، بدون ابراز قريحه و ابتكار ، از پيشينيان اقتفا كرده‌اند . توضيحى كه معمولا در اين‌باره داده مىشود چنين است ، ولى اين توضيح نه تنها خيلى سطحى است ، بلكه كاملا صحيح هم نيست . ايرادى كه بر آن وارد مىشود اين است كه ايلخانان ، به مرور زمان ، ايرانى شدند و به دنبال آنان سلسله‌هاى كوچكى كه با يكديگر هم‌چشمى داشتند ظهور كردند ، بدون آن‌كه قصيده به آسانى از پهنهء زمين محو گردد و يا چنين چيزى ميسر باشد . به خاطر بياوريم كه سعدى و سلمان ساوجى و ديگران واقعا مدحيه مىگفتند كه در عداد بدترين مديحه‌ها به شمار نمىآيد . بنابراين ، بايد در اين موضوع بررسى عميق‌ترى كرد و به رشد شهرها در دوران مغول\r\n\r\n\r\n","description":"","footnote":"\r\n( 1 ) . - « تيمور و جانشينانش » ، ص 400 .\r\n","page_name":" 349 ","page_number":359},
  {"content":"\r\n\r\nتوجه داشت 5 - شهرهايى كه البته قصيدهء مديحه‌اى ديگر براى آنها جالب نيست . براى آنها غزل و مثنوى صورت‌هايى از شعر بود كه مىتوانست علايقشان را بيان كند و واقعا هم مسائلى كه باعث نگرانى شهرىها بود آن‌قدرها كم نبود . اغتشاش و بيدادگرى ادامه داشت و كماكان منجر به پناه آوردن مردم به تصوف مىگشت . مقتضيات زمان قهرا قصيدهء عرفانى و اندرزى را آفريد ؛ ولى ، بيش از همه ، غزل كوتاه وارد صحنه شد كه پيش از آن هم عرض اندام كرده و اينك سعدى و پس از او حافظ آن را به اوج كمال مىرسانند . اعتلاى منظومه‌هاى طويل عرفانى و به نظم كشيدن اصول عقايد تصوف و اصولا توجه چشم‌گير به تصوف ، آشكارا مبين كوششى است كه براى فرار از دنياى دهشت‌زاى واقعيات آن روز به عمل مىآيد . مختصر علاقه‌اى كه ايلخانان به علم و دانش نشان مىدهند فقط در حدود قدرت فهم و درك خود آنان است . هلاكو رصدخانه‌اى در مراغه تأسيس مىكند و آن را به نصير الدين طوسى ( تولد 597 - 672 ه ) مىسپارد كه مشاور مقرب و مورد عنايت اوست . وى دانشمندى برجسته ، جامع علوم مختلف و مؤلف يك كتاب معروف اخلاق « 1 » و ، درعين‌حال ، مردى نسبتا بىپروا 6 بود كه به عنوان پيشواى طبقات حاكمهء شيعىمذهب توانست ، به علت تقربى كه نزد مغولان داشت ، امتيازاتى براى مذهب تشيع به دست آورد . انگيزهء تأسيس رصدخانه نه علاقه به دانش ، بلكه صرفا اعتقاد به خرافات ستاره‌شناسى بود و دانشمندان ايرانى بيش‌تر از آن‌رو درخور ستايش‌اند كه از اين فرصت براى تحقيقات اصيل و عميق نجومى استفاده كردند . رشتهء ديگرى از علوم كه در اين عصر شكفتن گرفت پيش‌رفت قابل ستايش تاريخ‌نويسى بود ، زيرا چنگيز خان و ايلخانان سخت پاىبند جاودان ساختن اعمال و فتوحات خود و نام‌آورى مغولان بودند ؛ لكن ، چند نفرى از تاريخ‌نويسان در تكلف و به كار بردن واژه‌هاى تازى راه افراط پيمودند و از حدود متعارف پاى فراتر گذاردند . هرچند كه اصولا ، به‌طور روزافزون ، از يك سو ، لغات اصيل ايرانى متروك ، و از سوى ديگر ، انشاى پيچيده و طرز بيان متكلف و مستعار معمول مىشد ، لكن ، تا آن زمان ، اين كيفيت طبق سنن و موازين كهن جريانى تدريجى داشت . نمونهء دهشت‌انگيز اين‌گونه كتاب‌ها تاريخ وصاف « 2 » است كه البته در آن زمان سبكش كمال مطلوب بود . مؤلف در اين اثر يك سلسله وقايع و مطالب پرارزش را با نهايت امانت ، ولى با انشايى به منتها درجه متكلف بيان مىكند ، و بدين ترتيب ، به كتاب جلوه‌اى نادر مىبخشد .\r\nمغولان آن‌قدر مردم را كشتند و به حدى ارزش‌هاى اقتصادى و مآثر فرهنگى را نابود\r\n\r\n\r\n","description":"","footnote":"\r\n( 1 ) . - ص 441 .\r\n( 2 ) . - ص 441 به بعد .\r\n","page_name":" 350 ","page_number":360},
  {"content":"\r\n\r\nساختند كه غيرممكن بود اين فجايع عواقبى جاودانى نداشته باشند . از اين‌رو بود كه هرچند ايران از لحاظ سياسى چندبار قد برافراشت ؛ لكن ، ابداعات ادبى و علمى ( به استثناى تاريخ‌نويسى ) ، با وجود گسترش روزافزون و چند پديدهء برجسته ، ديگر به سطح بالايى كه پيش از آن داشت نرسيد . بالاخص كيفيت مجاهدت‌هاى علمى تغيير كرد . هرچند كه اين تباهى نه فورا ، بلكه بعدها نمودار شد ؛ ولى ، در عوض مداومت يافت . دولتشاه سهل‌انگار « 1 » نمونهء بارز يك دانشمند منحط دورهء تيموريان است . اين كيفيت نه تنها دربارهء فرهنگ ايران ، بلكه براى سراسر نيمهء شرقى سرزمين‌هاى اسلام و حتى نيمهء غربى آن صادق است . هرچند كه مناطق غربى از هجوم مغولان كاملا در امان مانده بود ، لكن آنها نيز ، چون عالم شرق اسلام ، در سراشيبى انحطاط قرار گرفتند . اين است كه اين موضوع بايد مجدانه مورد استقصا قرار گيرد كه آيا واقعا مغولان ، و تنها آنها مسئول تباهى فرهنگ اسلامى هستند و يا علت‌هاى ريشه‌دارتر و مؤثرترى نيز در كار بوده است كه هنوز در راه يافتن آنها توفيقى دست نداده است 7 .\r\n\r\nسعدى 8 ( اعتلاى غزل )\r\nشيخ ابو عبد اللّه مشرف ( الدين ) بن مصلح سعدى 9 شيرازى در زمرهء فريباترين و بىهمتاترين چهره‌هاى ادبى است كه فسحت ميدان تأثيرشان ، از هر لحاظ ، قابل توجه است .\r\nمتأسفانه ، نكات و حقايق مسلمى كه دربارهء زندگى وى به دست مانده چندان زياد نيست و به مراتب كم‌تر از آن است كه به ظاهر از زندگىنامه‌هايش برمىآيد . هرچند كه اين مطالب و موضوعات را از تذكره‌ها و آثار خود شاعر مخصوصا بوستان و گلستان برگرفته باشند ، نبايد از نظر دور داشت كه اين دو كتاب آثارى به تمام معنى ادبى است و از اين‌رو نمىتوان آنچه را شاعر در آنها راجع به خود مىگويد كاملا مطابق با واقع تلقى كرد . صدق اين مدعا را مىتوان از روى پاره‌اى حكايات و جزئيات ، به تحقيق ثابت كرد . اين گفته‌ها فقط به ظاهر شرح‌حال خود اوست و اكثرا با آن‌كه نمىتوان آنها را به كلى غيرممكن دانست ، بعيد به نظر مىرسد ( نظر عبد العظيم گركانى بر خلاف نظر هانرى ماسه است ) 10 . البته از نظر خيال‌بافىهاى شاعرانه ايرادى بر او وارد نيست . متأسفانه ، از معاصران سعدى گزارش‌هايى راجع به او در دست نيست و بررسىهاى انتقادى آثار وى كه ، بىشك ملحقات و اضافات بسيارى از ديگران در آن راه\r\n\r\n\r\n","description":"","footnote":"\r\n( 1 ) . - « رسايل هندى ، انشا » ، ص 442 .\r\n","page_name":" 351 ","page_number":361},
  {"content":"\r\n\r\nيافته ، هنوز در مراحل اوليه است 10 الف . شكى نيست كه زندگىنامهء وى در زير ذره‌بين انتقادات به ناچار پاره‌اى از نكات جالب خود را از دست مىدهد ؛ ولى ، از آن گذشته نيز تفاوت‌هاى قابل ملاحظه‌اى نسبت به آنچه فعلا دربارهء او گفته و نوشته مىشود پديد خواهد آمد . شاعر بين سال‌هاى 15 - 610 ه . در خانواده‌اى اهل علم و ادب ديده به جهان گشود . پسر بچه‌اى دوازده‌ساله بود كه پدرش درگذشت . تحصيلاتش را در زادگاه خويش شيراز آغاز كرد ، لكن لشكركشى خوارزمشاه و تندباد هجوم مغولان وى را به بغداد افكند و در آن‌جا به ادامهء تحصيل در مدرسهء معروف نظاميه پرداخت . طبع سرگشتهء وى عصاى جهان‌گردى در كفش نهاد . بسى جاها و چيزها را سير كرد و ديد ، ولى بسيارى هم از خود بر آن افزود تا سرگرم سازد و بياموزد . سياحت وى را در بين النهرين و آسياى صغير ، سوريه ، مصر و مكه مىتوان مسلم دانست ، لكن سفرهايش به كاشغر و هندوستان قابل قبول نيست . چنين نمىنمايد كه سعدى در همان زمان شاعرى به نام بوده است 11 . وى هنگام شهرت يافت كه ، كمى پس از بازگشت به شيراز ( 5 - 654 ه . ) ، بوستان را به نام حكم‌ران سلغورى آن‌جا ، ابو بكر بن سعد بن زنگى ، و يك سال بعد ( 656 ه . ) دومين كتاب معروف خود ، گلستان را تأليف كرد . اثر اخير را به شاه‌زاده سعد بن ابى بكر بن سعد تقديم داشت . اين همان كسى است كه شاعر به نامش تخلص كرد . ولى ، تصور نمىرود كه سعدى اين دو كتاب را در مدتى چنين كوتاه تأليف كرده باشد ( س . كتاب مدح ديوانگى تأليف اراسموس ) « 1 » و ظاهرا مقصود مدتى است كه صرف تحرير نهايى كتاب‌ها ، كه طرحشان پايان يافته بوده ، شده است . با انتشار اين دو شاه‌كار احترام عمومى و هم‌چنين لطف و عنايت اتابكان شيراز نسبت به وى بس فزونى يافت . سعدى كماكان به زندگانى صوفيانه ادامه داده اوقات فراغت را صرف فعاليت‌هاى ادبى و اندرز دادن به ملت و بزرگان مىكرد . ملاقات او را در تبريز با دو تن از افراد خاندان جوينى ، عطاء الدين عطاملك ( وفات :\r\n681 ه . ) ، مؤلف تاريخ جهانگشا ( چنگيز ) ، و برادرش ، شمس الدين محمد صاحب ديوان ( مقتول به سال 683 ه . ) و همچنين با ايلخان اباقا مشكل مىتوان مطابق با واقع دانست ، زيرا\r\n\r\n\r\n","description":"","footnote":"\r\n( 1 ) .  Desideius Erasmus  كه معمولا  Erasmus von Rotterdam  ناميده مىشود از مردم هلند ( متولد 1466 يا 1469 ، وفات : 1536 ) ، اديب ، اومانيست ، منتقد دين و فرهنگ و از مخالفان فلسفهء مدرسى ( اسكولاستيسم ) و اعمال خلاف رويهء روحانيان عصر خود بود . حملات هجاآميزش بر ضد اين بىرويه‌گىها در پيدايش رفورماسيون سهمى به‌سزا داشت ، ولى او بشخصه خود را به كلى از آن بر كنار نگه داشت . من‌جمله ، كتاب مدح ديوانگى  ( Encomium Moriae )  است كه اراسموس طى آن با شيوه‌اى هوشمندانه نارضايى عصر خود را از دين و كليسا داشته است ( ترجمهء فارسى ، تهران 1322 ) . نقل از  Lexikon der Weltliteratur  ، ج 1 .\r\n","page_name":" 352 ","page_number":362},
  {"content":"\r\n\r\nمنشأ اين خبر رساله‌اى است كه در اصالتش سخت ترديد است . « 1 » سعدى در 27 ذى الحجه 691 11 الف ، در خانقاه خود درگذشت كه از آن پس به آرامگاه ابدىاش تبديل شد ( به عنوان تاريخ وفاتش سنوات ديگرى بين 4 - 690 ه . نيز ذكر شده است ) .\r\nفعاليت ادبى سعدى چندين جانبه است ، و از آن مهم‌تر اين‌كه ، به هرچه دست مىزند استادى خود را در آن به منصهء ظهور مىرساند . روىهم‌رفته ؛ به تفكرات عارفانهء انتزاعى زياد علاقه‌مند نيست ، جز اين‌كه از آنها براى زندگى عملى يعنى در مباحث اخلاقى و در آموزندگى استفاده كند ، چنان‌كه خود وى نيز دربارهء خويش مىگويد و اين زمينهء معنوى دو شاه‌كارى است كه ذكرش در بالا رفت . بوستان ، كه به بحر متقارب به نظم كشيده شده ، بيش‌تر يك هدف نظرى را تعقيب مىكند و حال آن‌كه گلستان تقريبا فقط شامل حكاياتى است كه همه هم جنبهء آموزندگى ندارد . عرضهء مطالب به نثر مسجع ( آيا اين كيفيت براى سير تحول نثر ادبى فارسى درى نامساعد نيست ؟ ) و مشحون از نكات و نتايج اخلاقى است كه به شعر بيان شده است 11 ب و ، چنان‌كه پيداست ، سرمشق وى مناجات‌هاى انصارى ( وفات : 481 ه . ) « 2 » بوده است . فن صحيح داستان‌سرايى و نكته‌سنجىهاى دقيق حتى در مورد عبارات حكيمانهء بسيار بديهى و ساده - كه به حد وفور در آن وجود دارد - معرف يك استاد مسلم و واقع‌بين و مردى است كه تجاربى عميق در زندگى دارد . گلستان آينهء اوضاع اجتماعى آن زمان باتوجه به تمام محاسن و معايب افراد ايرانى است . سودجويى شرقى در آن حكم‌فرما است و طى آن قطعيت اصول موضوعه بىاساس نمايانده مىشود . سعدى ، در جدال خود در بيان توانگرى و درويشى ، مرد توانگر را از روى استهزا مىستايد . به عقيدهء چايكين 12 توجه به فلسفهء « عقل مشترك و سليم انسانى » و سازش با مقتضيات ، كه از موازين اخلاقى مورد قبول عامه است ، علل اصلى موفقيت پايدار اين كتاب‌ها ، طى قرون و اعصار ، تا به امروز ، در تمام خاورميانه است و به هيچ‌وجه ( در اين جا چايكين نظر تازه‌اى را اظهار مىدارد ) مختصر جنبهء شكاكيت و بىاعتنايى به مال و غريزهء تملك ، كه از مشاهدهء فجايع دنيا سرچشمه گرفته بود ، و نه به هيچ‌وجه مردمى و شكيبايى دينى 13 و خلاصه هيچ‌چيز از آنچه سعدى را واقعا ما فوق افراد عادى قرار مىدهد باعث\r\n\r\n\r\n","description":"","footnote":"\r\n( 1 ) .  apokryph  كه در يونانى به معناى پوشيده و پنهان و در زبان‌هاى اروپايى به معناى قلب و ساختگى است به عنوان اسم خاص  Apokryphon  و يا غالبا جمع آن  Apokrypha  ( به عربى : ابو كريفا ) به ملحقات كتاب مقدس اطلاق مىشود كه كليسا آن را كاملا به رسميت نمىشناسد . مؤلف اين اصطلاح را براى اين رساله كه در اصالتش ترديد دارد به كار برده است .\r\n( 2 ) . - ص 318 .\r\n","page_name":" 353 ","page_number":363},
  {"content":"\r\n\r\nشهرت كتاب نيست . استشهاد مداوم عمومى به گلستان تا امروز هم نقل محافل و چاشنى مذاكرات جدى است .\r\nچايكين 14 توجه خاصى به وزن اشعار بوستان دارد . بحر متقارب به هيچ‌وجه منحصرا خاص حماسهء قهرمانى نيست : پندنامهء انوشيروان ، تأليف شريف 15 شاعر از سدهء پنج هجرى و مقدم بر آن ، كتاب آفرين‌نامه ، از سال 336 ه . « 1 » ، مؤيد اين معنى است . نكتهء ديگرى كه در بوستان اثر شريف را به خاطر مىآورد اين است كه آن هم با بيانى ادبيانه از شخصيت‌هاى مهم داورى مىطلبد . بوستان از اين‌رو و نيز به علت اين‌كه هدف معينى را مطابق ذوق و فهم افراد تعقيب مىكند با كتاب‌هاى اندرزى و اخلاقى سدهء ششم هجرى فرق دارد و به قابوس‌نامه بيش‌تر نزديك است .\r\nبخش بزرگى از ابداعات سعدى در زمينهء تغزل است كه برخى از آن مديحه و پاره‌اى در عشقيات و عرفان است . قصايد و غزلياتش شامل چند مجموعه است كه ظاهرا بعدا تقسيم‌بندى شده است 16 . قصايد وى ، اعم از فارسى يا عربى ، - طبق اظهار دانشمندان عرب به ادوارد براون 17 قصايد عربى سعدى در سطحى بسيار متوسط است - و مرثيه‌هايش ، با آن كه خالى از مديحه نيست ، به علت لحن اندرزى كه دارد با ستايش‌هاى پوچ معمولى متفاوت است . وى خود مىگويد كه بىنوايى به مداحىاش واداشته است . « 2 » از سوى ديگر ، چه بايد گفت دربارهء معلم اخلاقى كه از هلاكو خان ، دژخيم سلجوق شاه سلغورى ، يعنى همان كسى كه چند ماه پيش ممدوح او بوده ، تجليل مىكند ، بدون آن‌كه به خاطر بياورد كه پس از نهب و غارت وحشتناك بغداد ، طى مرثيه‌اى طولانى ، بر مرگ خليفه المستعصم باللّه ، كه او نيز به فرمان همين هلاكو خان به فجيع‌ترين طرزى كشته شده بود ، اشك تحسر فروريخته است . « 3 » بعضى از قصايد سعدى خالى از اطناب و تكرار مكررات نيست .\r\nبراى غزليات سعدى ارزش فوق العاده‌اى قائل‌اند و اين توجه بالاخص در عصر حاضر از هر زمان ديگرى بيش‌تر است ، با اين همه مىخواهم مخصوصا اشاره كنم كه ارزش نوآورى وى ، از همان ابتدا ، به خوبى معلوم بوده است . شاعر بزرگ ، امير خسرو دهلوى ( وفات : 725\r\n\r\n\r\n","description":"","footnote":"\r\n( 1 ) . - ص 210 .\r\n( 2 ) . با وجود كوششى كه رفت شاهدى براى اين گفته پيدا نشد .\r\n( 3 ) .\r\n آسمان را حق بود گر خون بگريد بر زمين * بر زوال ملك مستعصم امير المؤمنين \r\nالخ\r\nديوان شيخ اجل سعدى شيرازى ، به كوشش مظاهر مصفا ، كانون معرفت ، تهران ، ص 754 .\r\nو نيز يك قصيدهء عربى .\r\n","page_name":" 354 ","page_number":364},
  {"content":"\r\n\r\nه . ) ، خود را در غزل جانشين وى مىخواند و حتى شاعرى چون حافظ ، جاىبه‌جاى ، مضامين سعدى را عينا نقل مىكند « 1 » ، بدون آن‌كه مأخذ را ذكر كند . البته سعدى هم خود بعضى ابيات پيشينيان را تضمين كرده « 2 » ، مخصوصا كه با آثار آنان آشنايى كامل داشته است ؛ لكن ، به واسطهء نبوغ و قريحهء خود و علاقهء خاصى كه به غزل دارد ، تمام آثار گذشتگان را تحت الشعاع قرار مىدهد . تا آن زمان ، شاعران عشق و ساير احساسات خود را عمدتا در مقدمهء قصايد بيان مىكردند و به غزل مستقل توجه زيادى مبذول نمىداشتند ؛ لكن ، در دورهء مغول ، اين كيفيت اجبارا تغيير مىكند . همراه با رشد شهرها ، غزل در صف مقدم قرار مىگيرد و حال آن‌كه توجه به قصيدهء مدحيه به تدريج از بين مىرود « 3 » و در نتيجهء استادى سعدى غزل حتى بر قصيدهء تقدم هم مىيابد .\r\nآنچه ، به عقيدهء الطاف حسين حالى 18 ، غزل سعدى بدان ممتاز است عبارت است از : 1 ) صورت موزون غزل كه آن‌چنان با محتوايش هم‌آهنگ است كه « عاشقان » با شنيدن اين غزل در سماع از خود بىخود مىشوند ؛ 2 ) بيان بدون تصنع مقام عشق كه در صف مقدم همهء معانى ديگر قرار دارد ؛ 3 ) قدرتى كه در تجسم معانى به كار رفته و ناشى از برخورد بىواسطه با تأثيرات و عواطف درونى واقعى است ؛ 4 ) بالا بردن تأثير اشعار به وسيلهء بيان مفاهيم و موضوعات با به كار بردن مجاز و استعاره ؛ 5 ) سادگى دل‌انگيز اشعار ؛ 6 ) بيان عشق عرفانى در كسوت عشق خاكى ؛ 7 ) طعن و شتم روحانيان رياكار و محتسبان ( مفتشان دينى ) . آيا اظهارات حالى تا حدى كهنه و ازمدافتاده نيست ؟ آنچه سعدى آورده پيش از او هم ، جزء به جزء ، در\r\n\r\n\r\n","description":"","footnote":"\r\n( 1 ) . سعدى :\r\n جز اين‌قدر نتوان گفت در جمال تو عيب * كه مهربانى از آن طبع و خو نمىآيد \r\nهمان‌جا ، ص 469 .\r\nحافظ :\r\n جز اين‌قدر نتوان گفت در جمال تو عيب * كه وضع مهر و وفا نيست روى زيبا را \r\nغزل 4\r\n( 2 ) .\r\n ميازار مورى كه دانه‌كش است * كه جان دارد و جان شيرين خوش است \r\nشاهنامهء فردوسى ، كتاب‌خانهء بروخيم ، تهران ، 1313 ، جلد اول ، ص 90 ، بوستان ، چاپ استاد قريب ، چاپ دوم ، تهران ، 1346 ، ص 73 .\r\n هر آن كهتر كه با مهتر ستيزد * چنان افتد كه هرگز برنخيزد \r\nويس و رامين ، چاپ محجوب ص 9 ( 46 / 3 ) گلستان ، چاپ فروغى ، حكايت 27 ، ص 56 .\r\n( 3 ) . - ص 349 و 399 .\r\n","page_name":" 355 ","page_number":365},
  {"content":"\r\n\r\nغزل بوده است ؛ ولى ، گفتار پيشينيان هرگز بدين زبدگى سروده نشده و از آغاز تا پايان بدين‌گونه موزون و هم‌آهنگ نبوده است . لكن ، غزل‌هاى حافظ به نحو ديگرى تركيب يافته است . كپرولو 19 تحولى را كه سعدى در غزل ايجاد كرده به طرز ديگرى تعريف مىكند . به نظر او ، غزل سعدى امتزاجى از خمريات و عشقيات با عرفان و حكمت است . بهتر از همه ، بهار 20 به كنه مطلب پى برده كه مىگويد در ديوان سعدى هم چون ديوان حافظ بسيارى از غزل‌ها فرياد مىزند كه در زير پردهء شراب و معشوق مقصود بيان مسايل سياسى است . « 1 » مسلما ، اگر هميشه و براى همه چيز تعبيرات صوفيانه قائل شويم به راه صواب نرفته‌ايم و اين معنى هم در مورد سعدى و هم در مورد ديگران صادق است . سعدى مضمون اوليهء غزل را تا به آخر حفظ كرده هيچ نكته‌اى را در زمينهء آن ناگفته نمىگذارد 20 الف .\r\nدر كليات سعدى ، پس از چهار كتابى كه طبق سنت كهن براى غزليات ترتيب داده شده ، منظومه‌هاى كوتاه حكمت‌آميز ذكر مىشود كه ، به تدريج و به نحوى تقريبا نامحسوس ، به قطعات ، رباعيات و مفردات تبديل مىشود . اصالت رساله‌هاى شش‌گانه كه به نثر مسجع است ، به علت ابتذالى كه جسته گريخته در آنها به چشم مىخورد ، بيش از حد مشكوك به نظر مىرسد . پس از آنها ، رسالهء هفتم مىآيد كه نظيرهء طنزآميز و سخيفى از « مجلسى » دينى و عرفانى دوم است . سعدى بدين‌گونه مبالغات بيش از حد رغبتى داشت ، چنان‌كه چند شوخى كه در گلستان آورده شاهد صادقى بر آن است . خبيثات نيز ، كه شامل ابيات ركيكى در زمينهء هم‌جنس‌گرايى است ، در عداد همين گزافه‌ها به شمار است . در اين مورد ، شاعر متعذر به فرمان يك مقالم بالاست ، لكن بعيد هم نيست كه اصولا اين‌ها را به نادرستى به وى نسبت داده باشند .\r\nملاحت خاص گفتار سعدى من‌جمله در سادگى آن است كه ، در عين آن‌كه بسيار طبيعى مىنمايد ، نهايت ضرافت طبع در آن به كار رفته و به‌هرحال عالىترين نمونهء سهل ممتنع و\r\n\r\n\r\n","description":"","footnote":"\r\n( 1 ) . . . . مع ذلك در ديوان سعدى و حافظ غزل‌هاى بسيار است كه از دور فرياد مىزند كه قصد شاعر از مى و معشوق و محتسب و غيره به راستى مى و شاهد و محتسب شهر نبوده . . . چيزهاى ديگر بوده است .\r\nغزل‌هاى :\r\n خوش است خلوت اگر يار يار من باشد ، * دو يار زيرك و از بادهء كهن دو منى ،\r\nگر مىفروش حاجت رندان روا كند ، * ياد باد آن‌كه سر كوى توام منزل بود ، \r\nو غيره غيره كه در ديوان خواجه ديده مىشود وقتى با تاريخ دوره ابو اسحاق و شاه شجاع و امير تيمور مقايسه شود مانند آفتاب روشن است كه ايل‌ها همه غزل‌هاى سياسى است . مجلهء ارمغان ، نوشتهء مرحوم ملك الشعرا بهار ، تهران ، بهمن 1298 شمسى ، ص 186 .\r\n","page_name":" 356 ","page_number":366},
  {"content":"\r\n\r\nاصولا تقليدناپذير است ، چنان‌كه ديگران با همهء كوششى كه كرده‌اند توفيقى در اين راه نيافته‌اند . حكمت‌هايى كه سراسر كتاب آكنده از آن است چندان عميق نيست و بيش‌تر جنبهء عملى دارد . شاعر ، به سائقهء شكيبايى دينى كه بدان متصف است ، در زمرهء شريف‌ترين مسلمانان به‌شمار است . مضامين اجتماعى و اخلاقى و اندرزى آثارش درخور توجه كامل و دقيق است . سعدى ، بر خلاف ديگران ، ترك دنيا نكرد . آواى طبيعت احساسات شديدى در وى برمىانگيزد . آنچه در وى كم‌تر درخور ستايش است انعطاف‌پذيرى نظرى و عملى اوست .\r\nسبك و معانىاش تأثير بلاواسطه داشت و تا به امروز نيز چنين است . آرامگاهش در شيراز به حق مقامى معروف و مقدس گشته است . مدت‌هاست كه شيعيان پيروى وى را از سنت از ياد برده‌اند ، چنان‌كه در مورد حافظ نيز چنين كرده‌اند .\r\nگلستان ( بوستان كم‌تر از آن ) بسيارى را به اقتفا برانگيخته است . ميان نظيرهايى كه بر آن نوشته‌اند بهارستان جامى و كتاب پريشان قاآنى از همه مشهورتر است و هردو تصويرهاى گيرايى از عصر خود است .\r\n\r\nمعاصران سعدى ( امامى ، همگر ، همام ؛ صاحبنظران تصوف : باباافضل ، حسينى سادات ، محمود شبسترى ؛ معلمان : اوحدى مراغه‌اى ، اوحدى كرمانى ؛ اهل وجد و حال و بىخودى : عراقى )\r\nتهاجم مغولان خراسان و آذربايجان را چنان ويران ساخت كه تا مدت‌ها شعر و ادب نتوانست از آن‌جا نشئت كند . شاعران بزرگ سدهء سيزدهم از حول‌وحوش اين مناطق ، كه از اين فاجعه مصون مانده بود ، يعنى جنوب غربى ( سعدى ) و آسياى صغير ( مولوى ) و هندوستان ( خسرو دهلوى ) ، برخاستند . در اطراف سعدى ، دور و نزديك ، چند غزل‌سراى قابل ذكر ظهور كردند .\r\nامامى هراتى ( وفات : 676 ه ) ، مجد الدين همگر شيرازى ( وفات : 686 ه ) و همام تبريزى ( وفات : 714 ه ) كه به خوبى از غزليات سعدى تقليد كرده‌اند ، از آن جمله‌اند . ديرى نمىپايد كه ثناخوانان ايلخانان نيز پديد مىآيند ، ولى همگى مقلدانى بىابتكار و فاقد شيوه‌هاى خاص خود هستند . البته ، فشار عناصر ايرانى شديدتر از آن بود كه مغولان غاصب را در برابرش ياراى مقاومتى باشد . هم‌زمان با ايرانى شدن بيگانگان ، يعنى دگرگونى فرهنگى آنان ، و همراه با تجديد حيات و آسودن كشور - مقصود پنجاه سال آخر سلسله است - ، پديده‌هاى\r\n\r\n","description":"","footnote":"","page_name":" 357 ","page_number":367},
  {"content":"\r\n\r\nبليغ‌ترى ظهور مىكنند : افضل الدين محمد كاشى ، كه معمولا فقط باباافضل خوانده مىشود « 1 » ، از آنان است . وى رباعياتى عصيان‌آميز سروده كه غالبا به عمر خيام نسبت داده شده ، و علاوه‌بر آن ، با ارائهء يك نثر پرمغز فارسى ترجمان مشرب تصوف شده است . ديگر ميرحسينى سادات ( وفات : پس از 718 ه ) ، كه صاحب‌نظرى نظير اوست و كتاب زاد المسافرين خود را به تقليد از گلستان نگاشته است . ولى ، برتر از آنان ، شيخ محمود شبسترى است ( وفات : تقريبا 720 ه ) كه گلشن رازش از سال 710 ه / 1311 م در شرق سخت مورد توجه و در غرب ، به حق ، مورد تكريم زياد واقع شده است . اين كتاب عبارت از فهرست نسبتا موجزى از اصطلاحات و تعبيرات تصوف با توضيحاتى سهل و صريح است كه در حقيقت دنبالهء جواب‌هاى منظومى است كه به سؤالات منظوم ميرحسينى سادات داده شده . اين كتاب در نوع خود از قديم‌ترين كتاب‌هاست . مؤلف آن شاعر چندان برجسته‌اى نبوده ، ولى صوفى باتجربه‌اى بوده كه نوشته‌هاى منثورى هم از اين مقوله دارد 20 ب . اوحد الدين اوحدى مراغه‌اى ( تولد : تقريبا 670 ، وفات : 738 ه ) به عرضه داشتن همين نظريه‌ها به شيوه‌اى مصنوع ممتاز است . زادگاه او آذربايجان ، لكن خانواده‌اش از مردم اصفهان است . مهم‌ترين اثرش مثنوى جام‌جم ( يعنى آينهء جهان‌نما ) ، از سال 733 ه ، و شامل تقريبا پنج هزار بيت است كه آن را به شيوهء حديقهء سنايى سروده ، بدون آن‌كه به تقليد كوركورانه از آن پرداخته باشد . خاصه كه كتاب را با احتياجات عصر خود تطبيق داده است . اهميتى كه اين كتاب از نظر ما دارد بيش از تمام مطالب عرفانىاش ، به واسطهء جنبه‌هاى اجتماعى و تربيتى آن مانند آداب معاشرت با مردم ، ساختن شهرها ، تربيت كودكان ، نكوهش قاضيان و جز آنهاست كه مىتوان گفت هيچ شاعر ديگرى اين چنين به تفصيل بدان نپرداخته است . بعضى از غزل‌هايش حتى به ديوان حافظ راه يافته است . « 2 » شاعرى چنان منتقد و نكته‌سنج چون بهار 21 اشاره مىكند كه غزل اوحدى مطلقا كم‌تر\r\n\r\n\r\n","description":"","footnote":"\r\n( 1 ) . - ص 319 .\r\n( 2 ) . من‌جمله غزل‌هاى ذيل :\r\n منم غريب ديار و تويى غريب‌نواز * دمى به حال غريب ديار خود پرداز \r\nص 365\r\n در خمير ما نمىگنجد به غير از دوست كس * هردو عالم را به دشمن ده كه ما را دوست بس \r\nص 7 - 366\r\n با يار بىوفا نتوان گفت حال خويش * آن به كه دم فروكشم از قيل و قال خويش \r\nص 367 -\r\n","page_name":" 358 ","page_number":368},
  {"content":"\r\n\r\nاز آن حافظ نيست . بنا به مشهور ، اوحدى تخلص خود را مديون پيرش ، شيخ ابو حامد اوحد الدين كرمانى ( وفات : 697 ه ) ، مؤلف مثنوى مصباح الارواح 22 است . اين كتاب شرح تمثيلى يك مسافرت زيارتى به شهرهاى ناشناختهء تخيلى است كه در بعضى موارد شباهت عجيبى به كمدى الهى دانته دارد ، ولى البته اين شباهت صرفا از لحاظ مبناى مشترك آنهاست 23 . اوحدى كرمانى در مظان ارتداد بود كه بىگمان در مورد شاگرد مهم‌ترين منادى وحدت وجود ، يعنى محيى الدين بن عربى اسپانيايى مغربى ( وفات : 638 ه / 1240 م ) ، امرى شگفت نيست . وى نظريهء نيل انسان را به مرتبهء ربوبيت بيان كرده 24 يا « همراه با احمد غزالى و عراقى جزء آن دسته از صوفيان است كه تجليل از زيبايىهاى آسمانى را در تكريم زيبايىهاى زمينى مىدانستند » 25 .\r\nفخر الدين ابراهيم عراقى همدانى ( وفات : 688 ه ) يكسره محو در حال خلسه و جذبه بود .\r\nروحى بود تشنهء شناخت درجات عالى عرفان و از اين‌رو لا ينقطع ، از هند تا حجاز ، در پى مشايخ قدسى مرتبت روان . در جلسات درس شيخ صدر الدين ، در قونيه ، راجع به كتاب مشهور فصوص الحكم ، تأليف عرب اهل وجد و حال ، محيى الدين عربى ، كه هم‌اكنون ذكرش رفت ، حاضر مىشد و تحت تأثير شديد آن مهم‌ترين اثر خود لمعات را به نثرى آميخته با ابيات عربى و فارسى نگاشت . اين كتاب مفصل نيست ، لكن حاوى معانى عميق است و واقعا ارزش ادبى دارد . بين تفسيرهاى مختلفى كه بر اين كتاب نوشته شده اشعهء لمعات جامى از سال 886 ه بيش از همه شهرت يافته است . « اقوال نظرى عراقى راجع به عشق عرفانى مخصوصا از اين لحاظ حائز اهميت است كه ما از روى زندگىنامه‌اى كه از او به دست مانده اطلاعات دقيقى دربارهء حيات عشقى و عرفانىاش به دست مىآوريم و اين كيفيت در مورد يك شاعر ايرانى امرى نادر است » 26 . ديوان عراقى و كتاب دل‌انگيز عشاق‌نامه يا ده فصل ( يك مثنوى است كه غزل‌هايى در آن تضمين شده است ) در بيان همين موضوع‌هاى عشقى عرفانى است . اين‌كه در آثار همهء شخصيت‌هاى يك دورهء معين همواره يك تفكر شديد صوفيانه و يك بىخودى عرفانى تجلى مىكند ، در واقع ، با انحطاط عمومى اجتماعى آن دوره مرتبط است و اين امر ، در واقع ، تا اندازه‌اى ، نوعا ، حاكى از « شانه خالى كردن از بار زندگى و مسئوليت‌هاى اجتماعى » است .\r\n\r\n\r\n","description":"","footnote":"\r\n- كليات ديوان خواجه شمس الدين محمد حافظ شيرازى ، به تصحيح حسين پژمان ، كتاب‌فروشى بروخيم ، تهران ، 1318 ، غزل اول در چاپ قزوينى - غنى هم آمده ( غزل 259 ) .\r\n","page_name":" 359 ","page_number":369},
  {"content":"\r\n\r\n\r\nنزارى\r\nنعيم الدين نزارى قهستانى ( متولد : حوالى 645 ه در بيرجند ، وفات : 720 ه ) شاعرى است بىپروا و آزادانديشى مستور در زير پردهء تعليمات اسماعيلى ، هرچند كه اعتقادش به همين مذهب هم كاملا مسلم نيست . در كتاب دستورنامه‌اش ، كه حاوى 576 بيت است ، به « خوش‌گذرانان و آنان كه به صرف وقت خود با جامى شراب رغبتى دارند دستورالعمل‌هايى مىدهد كه مخالف احكام قرآن است » 27 : اين كتاب يك نوع نظيرهء طنزآميز بر اندرزنامه‌هاست كه قبول عامه دارد . زبان اين كتاب و صورت ادبى آن خالى از نقص و ايراد است . بنا به گفتهء دولتشاه 28 ، اين كتاب مورد پسند اديبان است ، و چنان‌كه تلويحا اشاره مىكند ، مطرود روحانيان . نه در كتاب سفرنامه 29 ، كه در آن شرح مسافرتى به شمال ايران و قفقاز به نظم كشيده شده ، و نه در ديوان او استقصايى به عمل نيامده ، باوجود آن‌كه شخصيت خودساختهء نزارى آن را ايجاب مىكرده است - شخصيتى كه بر كنار از هرگونه عرفان است ، و در عين آن كه در مسير خيام گام برمىدارد ، استهزا را جانشين غليان احساسات خشم‌آلود او ساخته .\r\nجامى 30 ، كه بدون شك بىتأمل سخن نگفته ، « سليقهء » شعر حافظ را نظير سليقهء نزارى مىداند « با اين تفاوت كه شعرهاى نزارى شامل غث و سمين ( يعنى خوب و بد ) هردواند ، ولى در مورد حافظ چنين نيست » « 1 » .\r\n\r\nادبيات هند و ايرانى ( امير خسرو ، نجم الدين حسن سنجرى )\r\nبررسى عميق ادبيات هند و ايرانى در اين مختصر به عللى مقدور نيست كه عبارت است از :\r\nبيگانگى اصل و منشأ اين دستهء خاص شاعران و نويسندگان ( كه ، بر خلاف شاعران ترك‌نژاد فارسىگوى ، اشخاص منفردى نيستند ) ؛ متأثر بودن آثار آنان از فرهنگ هندى ، و به‌طور كلى ، اختلاف محيط و شرايط زندگى كه قهرا منشأ وجوه اختلافى مىگردد كه ايرانيان آن را « ناايرانى » و بيگانه حس مىكنند . مگرنه آن است كه سبك به اصطلاح هندى در ادبيات به هيچ‌وجه به‌طور كامل موافق ذوق و سليقهء شاعر ايرانى الاصل نيست ؟ شباهت مينياتور و\r\n\r\n\r\n","description":"","footnote":"\r\n( 1 ) . خواجه حافظ شيرازى عليه الرحمه اكثر اشعار او لطيف و مطبوع است . . . در سلامت و روانى حكم قصايد ظهير دارد ، نسبت به قصايد ديگران سليقه و شعر وى نزديك است به سليقهء نزارى قهستانى ، اما در شعر نزارى غث و سمين بسيار است ، به خلاف شعر وى ، و چون بر اشعار وى اثر تكلف ظاهر نبود وى را لسان الغيب لقب كرده‌اند . بهارستان مولانا جامى عليه الرحمه ، مؤسسهء مهرماه ، تهران ، شهريور 1311 ، ص 117 .\r\n","page_name":" 360 ","page_number":370},
  {"content":"\r\n\r\nمعمارى هند و ايرانى چشم‌گير است . هرچند كه اين‌ها آشكارا جزء قلمرو هنر ايرانى است ؛ با وجود اين ، داراى عناصرى از نوع خاص خود است كه به مذاق هر كسى هندى مىنمايد . و بالاخره زيادى تعداد اين دسته از شاعران ايجاب مىكند كه مطالعه و بررسى آثارشان كارى جداگانه و بدون ارتباط با ادبيات صرفا ايرانى تلقى شود . از سوى ديگر ، صواب نيست كه در برابر سرزمين فرهنگ ايرانى ، هرچند هم كه دورافتاده باشد ، يكسره در به روى خود ببنديم ؛ چه ، از هندوستان آثارى چند نشئت كرده كه ذكر آنها در هر كتابى كه دربارهء ادبيات ايران نگاشته شود اجتناب‌ناپذير است . اين معنى بالاخص در مورد يمين الدين ابو الحسن امير خسرو دهلوى ( تولد : 651 ه در پتيالى « 1 » ، وفات : 725 ه در دهلى ) صادق است ، ولى نه از آن‌رو كه وى مهم‌ترين اديب هند و ايرانى است ، و ، از آن گذشته ، حجم كتابش ( به فرض آن هم كه عدد چهارصد هزار بيت ! كه براى آن ذكر مىكنند افسانه‌اى بيش نباشد ) خيلى قابل توجه است . اين نكته نيز كه شاعر تبار خالص هندى داشته دليل اهميتش نيست : وى فقط از سوى مادر و از لحاظ زادگاه خود هندى بود ، ولى پدرش ترك بود و هنگام تهاجم مغولان ، همراه با ساير افراد هزاره‌اى لاچين ، از ماوراء النهر به هندوستان كوچ كرده بود . آنچه در اين مورد در درجهء اول اهميت قرار دارد تأثير شايان توجه وى بر ادبيات فارسى در سدهء 9 - 8 ه / 15 - 14 م است كه ، چنان‌كه پيداست ، وى بهتر از سرمشق عالىقدرش ، نظامى ، قادر به درك دقايق آن و جنبه‌هاى فئودالش بود . وى كه شاعرى مديحه‌سرا بود از آغاز تا پايان فعاليت ادبى خود در جريان جنب وجوش دربارهاى فرمان‌روايان و سلسله‌هاى گوناگون بود كه ، در دهلى و مولتن « 2 » ، يكى پس از ديگرى ، برمىآمدند و سپس جاى خود را به ديگرى مىپرداختند . در عين اين‌كه هربار با اوضاع جديد سازگار مىشد خود را از سياست به دور مىداشت . حتى پس از آن هم كه ، به سال 671 ه ، در حلقهء ارادت مرشد ولى شعار و به نام دهلى ، محمد نظام الدين اوليا ، از سلسله چشتيان ، درآمد ؛ موقعيت دربارى خود را حفظ كرد . وى تا هنگام مرگ مرشد ( 724 ه ) از مريدان او و حتى نزد وى مقرب‌ترين كس بود . شگفت آن‌كه ، پس از آن هم كه شيخ مغضوب سلطان واقع شد ، امير خسرو موقعيت خود را در دربار از دست نداد . « طوطى هند » ، در پنج ديوانى كه در همان حيات خودش تدوين شد ، سلطان‌هاى متعدد آن سامان را ضمن قصيده هاى بىشمار ثنا مىگويد . ابتدا كوشاست كه از خاقانى و ديگر استادان متقدم قصيده اقتفا كند ، بدون آن‌كه همانند آنان مغلق و پيچيده گويد ؛ ولى ، بعدا از كمال الدين اصفهانى كه سبكى كاملا\r\n\r\n\r\n","description":"","footnote":"\r\n( 1 ) .  Patyali \r\n( 2 ) .  Multan \r\n","page_name":" 361 ","page_number":371},
  {"content":"\r\n\r\nنوين دارد سرمشق مىگيرد . امير خسرو در غزل‌هاى خود كه ابتدا در پايان هريك از ديوان‌ها آمده بود بعدا به‌صورت مجموعه‌هاى مستقلى تدوين شد از سعدى پيروى مىكند ، بدون آن‌كه پا از دايرهء مضامين سنتى فراتر گذارد . اين غزليات ، لااقل در هندوستان ، سخت مورد پسند عامه بود . كثرت انتشار و تنوع و حجم مجموعه‌ها بهترين گواه بر اين معنى است . محمد وحيد ميرزا 31 ، بدون آن‌كه ديگر ابداعات امير خسرو را ناچيز انگارد ، غزل او را از همهء آثار ديگرش مهم‌تر مىشمارد و به‌سادگى و به‌هم‌پيوستگى درونى و معنوى غزليات و سرشار بودن آنها از احساسات و خوش‌آهنگى اين اشعار ( كه دليل محبوب بودن آنها نزد صوفيان نيز هست ) و نيز به معانى دقيق كه ، به زعم وى ، شاعران خود ايران ، جز جامى و نظيرى ( وفات :\r\n1021 ه ) ، فاقد آن‌اند ، اشاره مىكند . اين نكته كه وى بزرگ‌ترين غزل‌سرا پيش از حافظ است به نظر من سخت قابل ترديد است 32 . تعظيم و تكريمى كه حافظ نسبت به امير خسرو داشته نه تنها از اين‌جا معلوم مىشود كه به دست خود خمسهء او را استنساخ كرده ( اين نسخه به دست مانده ) ؛ بلكه ، هم‌چنين ، از اين‌كه اولين مصرع معروف خاص و عام نخستين غزل ديوان حافظ از طرف امير خسرو الهام شده است 33 . اهميت اين شاعر هندى در ادبيات فارسى مرهون داستان‌هاى رمانتيك الهام‌بخش و مخصوصا خمسهء اوست كه ، چنان‌كه از عناوين هريك از داستان‌ها نيز نمايان است ، همهء مضامين آنها با تغييراتى كه كمابيش در جريان داستان‌ها و انگيزه‌سازى و وسيلهء بيان داده شده از نظامى اقتباس گشته است . تبحر شاعر ، با اين‌كه بسيار قابل توجه است ، به پاى نظامى نمىرسد . تصريحات روشن كه از وجوه ممتاز شعر نظامى است در شعر امير خسرو جاى خود را به ابهام و عدم صراحت مىدهد . وى فاقد عمق معانى فلسفى وحدت موضوعات اجتماعى نظامى است . ولى ، همين تنزل سطح و بىقاعدگى سبك ، كه ترديد در آن روا نيست ، مطابق ذوق آن زمان بود . نظامى نابغه به رغم سرعت فوق العاده زيادى كه در نگارش داشت و ممارستى كه در سراسر زندگى بدان متصف بود نيمى از عمر خود را به سرودن خمسه مشغول بود و حال آن‌كه تمام مدتى كه امير خسرو صرف همين كار كرد به سه سال نمىرسد ( 701 - 698 ه ) . البته صحيح است كه حجم خمسهء او تقريبا كمى بيش از نيمى از خمسهء نظامى است ؛ مع الوصف ، عجله‌اى كه در سرودن اشعارش به كار برده ، با وجود استعداد درخشان و قدرت تخيلى كه داشته ، اين امكان را از ميان برده كه سخنش به پاى استاد گنجه برسد . ما اطلاع داريم كه مولانا ( قاضى ) شهاب الدين ، اديب معاصر امير خسرو ، هريك از بخش‌هاى خمسهء او را نه تنها خوانده ، بلكه به تهذيب آنها نيز پرداخته است . محمد وحيد\r\n\r\n","description":"","footnote":"","page_name":" 362 ","page_number":372},
  {"content":"\r\n\r\nبهترين اثر او را داستان رمانتيك مجنون و ليلا مىداند ، ولى م . حبيب هشت بهشت 34 را ، كه شاعر در آن چند داستان هندى هم گنجانده است ، بر ديگر آثارش ترجيح مىدهد . طبع آزمايىهاى نوين و بسيار جالب خسرو شامل داستان‌هاى كوتاه منظوم اوست . اين داستان‌ها از تاريخ زندگانى سلطان‌هاى دهلى ، كه هم‌زمان با شاعر يا كمى پيش از او مىزيسته‌اند ، برگرفته شده متضمن شرح زندگى سياسى و خصوصى و معنوى قهرمانان داستان‌هاست . در ميان آنها مخصوصا داستان عشيقه يا عشقيه ( و احيانا نام ديگرى ) ، كه ماجراى عشق نافرجام شاه‌زاده خضر خان معاصر و ممدوح شاعر را به شاه‌زاده خانم نازنين دوال‌رانى شرح مىدهد ، مقام برجسته‌اى دارد . هم‌چنين ، قران السعدين ( از سال 688 ه ) ، كه موضوع آن كشمكش كيقباد با پدرش بغراخان بر سر تاج و تخت است و بالاخره به آشتى آنان مىانجامد ، شايان توجه است . از نوآورىهاى صورى امير خسرو گنجاندن اين داستان‌هاى كوتاه تاريخى را در غزل قابل ذكر مىدانم كه منظور از آن ، چنان‌كه پيداست ، هيجان بخشيدن به يك رديف ابيات با قوافى مزدوج است . « 1 » ديگر ابيات سلسله است كه عبارت از عناوين هريك از ترانه‌هاى چنين داستان‌هايى است كه به طرزى يكسان به نظم كشيده شده است ( شاعر در ديوان‌هاى خود با قصيده‌ها هم به همين شيوه عمل مىكند ) . آثار منثور او عبارت است از تاريخ علايى يا خزاين الفتوح ، از سال 711 - 695 ه ، كه شرح مجملى است با نثرى متكلف از روىدادهاى دوران حكم‌رانى علاء الدين خلجى ؛ اعجاز خسروى 35 يا رسائل اعجاز كه اثرى مشهور و مفصل در انشا و نامه‌نگارى و از آن جهت درخور توجه است كه به جنبه‌هاى فكرى بيان اهميت گذارده و نيز حاوى اطلاعات مفيدى دربارهء جامعهء آن روزگار است 36 و افضل الفوائد كه عبارت از حكمت‌هايى از زبان نظام الدين اولياست . البته كليات بسيار مفصل آثار خسرو محدود به همين كتاب‌ها نيست ، لكن نبايد هيچ‌گاه از نظر دور داشت كه صحت بسيارى از روايت‌ها مورد ترديد است فىالمثل ، دو كتاب قصهء چهار درويش و انشا به غلط به امير خسرو نسبت داده مىشود و در مورد بعضى كتاب‌هاى ديگر نمىتوان ثابت و يا اصولا قبول كرد كه مؤلف او باشد . از پاره‌اى رباعىها مىتوان استنباط كرد كه امير خسرو اثرى به نام شهرآشوب تأليف كرده كه مجموعه‌اى از مضامين در مدح شاگردان نكوروى اصناف مختلف پيشه‌وران بوده است 37 . ولى ، نبايد اشاره‌اى را كه در تحفهء سامى 38 راجع به آگهى ، شاعر خراسانى ( وفات : 932 ه ) ، آمده از نظر دور بداريم . در اين كتاب ، از اين شاعر به عنوان سرايندهء قصيدهء\r\n\r\n\r\n","description":"","footnote":"\r\n( 1 ) . - « مكتبى » ، ص 300 .\r\n","page_name":" 363 ","page_number":373},
  {"content":"\r\n\r\nاستهزاآميزى به نام شهرآشوب ياد شده كه بر ضد هرات سروده شده ، و به زعم بعضى ، نظيرهء دربارى ابرار امير خسرو است . مايهء شگفتى فقط اين است كه چگونه ممكن است كه موسيقىدان برجسته‌اى چون امير خسرو راجع به موسيقى چيزى ننوشته باشد . راجع به آثار ادبى وى به زبان هندى نمىتوان حقيقت را كشف كرد . باوجود آن‌كه شيوهء بيانش بسيار متكلف بود ( برتلس حتى آن را « پودرزده » « 1 » مىخواند ) 39 و بر اثر آن سبكش مدام شباهت بيش‌ترى بالاخص به آثار هندى مىيافت 40 ، از لحاظ برگزيدن كلمات و هم‌چنين در زمينهء معانى و بيان از استادانى كه پيش از اين نام برديم و من‌جمله سنايى پيروى مىكند . وى ، ضمن يك نامه ، استادانى را كه در هريك از انواع آثار خود از آنان سرمشق گرفته حتى به نام ذكر مىكند .\r\nدوست صميمىاش ؛ نجم الدين حسن سنجرى ( وفات : 727 ه ) ، نيز در همان مسير گام برمىداشت و او هم شعر و ادب فارسى را پس از خود متأثر ساخت . سنجرى در سرودن الحان پرشور چنان استاد است كه نظيرش حتى در آثار امير خسرو نيز ديده نمىشود 41 .\r\n\r\nمديحه‌سرايان دربارهاى كوچك ( خواجو ، ابن يمين ، سلمان ساوجى )\r\nكمال الدين ( يا افضل الدين ) ابو العطا محمود مرشدى ( تولد : 679 ه ) مشهور به خواجوى كرمانى ( آقا كوچولوى كرمان ) ، كه لابد ابتدا ورنام پسركى بزرگ‌زاده از خانواده‌اى اشرافى بوده ، حوزهء فعاليتش در جنوب باخترى قرار داشت ؛ ولى ، قسمت اعظم زندگانى خود را پياده در سير و سياحت گذراند . هنوز پسربچه‌اى بيش نبود كه شايستگى خود را با سرودن قصيدهء تاريخ حمام يزد نشان داد . « 2 » اين قصيده بر ديوارهاى اين بنا نقش شد و براى هميشه باقى ماند . به بسيارى از شهرها تا نقاط دوردست باختر ايران سفر كرد ، و ضمن مدايح خود ، سلسله‌ها و\r\n\r\n\r\n","description":"","footnote":"\r\n( 1 ) . ترجمهء تحت اللفظى است كه به ناچار از اصطلاح آلمانى  gepudert  و اصطلاح انگليسى  powdered  به عمل آمد بدون آن‌كه مقصود از آن كاملا روشن باشد . محتملا ، مراد تصنع بسيار در « آرايش » بيان است .\r\n( 2 ) . فى مدح امير الاعظم الشهريار المعظم و الى السيف و القلم خسرو غازى المنصور مبارز الحق و الدين محمد زيد عدله و يصف الحمام\r\n اى پيكر منوّر محرور خوى چكان * ثعبان آتشين دم روئينه استخوان\r\nگويى سمندرى كه در آتش كنى قرار * يا مرغ آبيى كه در آبت بود مكان\r\nبا آتشت مقار نه از خاكت ارتفاع * با اخترت مقابله با رأست اقتران . . . الخ \r\nديوان اشعار خواجوى كرمانى ، به تصحيح احمد سهيلى خوانسارى ، انتشارات كتاب‌فروشى محمودى ، ص 109 .\r\n","page_name":" 364 ","page_number":374},
  {"content":"\r\n\r\nكسانى را كه دست سرنوشت يا تصادف به اوج رفعتشان رسانده بود مىستود . خواجو در حلقهء پيروان سلسلهء كازرونيه درآمد و تعلق خاطر خود را به تصوف ، از يك سو ، ضمن مثنوىهايى و ، از سوى ديگر ، طى قصيده‌هايى به شيوهء سنايى نشان مىداد . به سال 753 يا 762 ه 42 ، در شيراز درگذشت . ديوانش ، تحت عنوان صنايع الكمال ( كه متضمن اشارتى به لقب اوست ) ، داراى وجوه ممتاز يك ديوان متوسط سدهء هشتم هجرى است . اين ديوان شامل لغز و معما هم هست و به علاوه مشتمل بر قصيده‌هاى زيادى در نعت ائمه ( ع ) و بالاخص على ( ع ) است .\r\nغزلياتش آشكارا از سبك عراقى متأثر است . در غزل ، با آن‌كه از حافظ به عنوان استاد خود نام مىبرد « 1 » از سعدى اقتفا مىكند ؛ ولى ، ظاهرا ، در اين معنى حقيقتى نهفته است ، از آن‌كه كمال الدين واقعا بعضى الهام‌ها و مضامين را تقريبا كلمه به كلمه از غزل‌هاى حافظ اقتباس مىكند ، چنان‌كه غالبا غزليات اين دو با يكديگر اشتباه مىشوند « 2 » ؛ ولى ، براى اين روايت\r\n\r\n\r\n","description":"","footnote":"\r\n( 1 ) . ظاهرا اشاره به اين بيت است كه انتساب آن به خواجو بعيد به نظر مىرسد :\r\n استاد سخن سعدى است نزد همه‌كس اما * دارد سخن حافظ لحن سخن خواجو \r\n( 2 ) . اينك مثالى چند :\r\nحافظ :\r\n سر پيوند تو تنها نه دل حافظ راست * كيست آن كش سر پيوند تو در خاطر نيست \r\nغزل 70\r\nخواجو :\r\n نه من دل‌شده دارم سر پيوندت و بس * كيست آن كش سر پيوند تو در خاطر نيست \r\nص 649\r\nحافظ :\r\n كوكب بخت مرا هيچ منجم نشناخت * يا رب از مادر گيتى به چه طالع زادم \r\nغزل 317\r\nخواجو :\r\n هرگز از چرخ بداختر نشدم روزى شاد * مادر دهر مرا خود بچه طالع‌زاده‌ست \r\nص 387\r\nحافظ :\r\n در خرابات طريقت ما به‌هم منزل شويم * كاين چنين رفتست در عهد ازل تقدير ما \r\nغزل 10\r\nخواجو :\r\n گر شديم از باده بدنام جهان تدبير چيست * همچنين رفتنست در عهد ازل تقدير ما \r\nص 373 -\r\n","page_name":" 365 ","page_number":375},
  {"content":"\r\n\r\nمشهور كه حافظ در ديوان خود از خواجو ستايش كرده جز يك بيت جعلى سندى در دست نيست 42 الف ؛ لكن ، از آن‌جا كه هردو در يك محل اقامت داشتند و زندگىشان نيز از جهات مختلف داراى وجوه اشتراكى بوده ، قهرا بايد آشنايى آن‌دو را باهم پذيرفت . كوپرولو 43 خواجو را يك حلقهء لازم ميان دو استاد بزرگ غزل ، سعدى و حافظ ، مىداند . مثنوىهاى خواجو حائز اهميت بسيار است و با آن‌كه خمسه‌اش از ديگر جهات از استادانى چون نظامى و امير خسرو متأثر است از لحاظ انتخاب مضامين رمانتيك و نيز روابط داستان‌ها با يكديگر از خمسه‌هاى آنان متمايز است . كتابش با تفكرات شروع نمىشود ، بلكه وى با داستان‌هاى دو زوج دل‌باخته ، هماى و همايون 44 ( 732 ه ) و گل و نوروز ( 742 ه ) ، كه بعضى اين و برخى آن را برتر مىشمارند ، آغاز سخن مىكند . اصل و مادهء هردو از افسانه‌هاى ايرانى برگرفته شده است . الهام‌بخش بنياد داستان‌هاى هماى و همايون ابو الفتح مجد الدين محمود ، قاضى القضات دوران ابو سعيد ايلخانى ( 36 - 716 ه ) ، و هم اوست كه وى را به نگارش آن برانگيخته است . در تأليف گل و نوروز سرمشقش داستانى به همين نام از جلال طبيب شيرازى ( وفات : 795 ه ) ، از سال 734 ه 45 ، بوده است . پس از آن سه مثنوى عرفانى و اخلاقى ساخته . اين سه از سلسله‌اى ملهم است كه از آن پيروى مىكرد ، ولى به ظاهر به آثار نظامى و سنايى شباهت دارد .\r\nجز اين‌ها ، فقط دو رسالهء مثنوى هست كه انتسابش به خواجو محرز است . خواجو ، با وجود معروفيتى كه از آن برخوردار است ، شاعرى با شخصيت خاص خود نيست ، بلكه فقط در تقليد از شاعران بزرگ ، چه در غزليات و چه در مثنويات داستانى و اخلاقى ، استاد است تا بدان‌جا كه معاصرش ، حيدر شيرازى ، در هجويهء منظومى او را به سرقات ادبى متهم مىسازد « 1 » ؛ ولى ، چنان‌كه پيداست ، انگيزهء وى در اين كار جز حسادت به شهرتى كه خواجو در زمان حيات هم از آن برخوردار بوده نيست . « 2 »\r\n\r\n\r\n","description":"","footnote":"\r\n- كليات ديوان خواجه شمس الدين محمد حافظ ، به تصحيح حسين پژمان ، كتاب‌فروشى و چاپ‌خانهء بروخيم ، تهران ، 1318 ، ص 100 و 101 .\r\n( 1 ) . - ص 154 .\r\n( 2 ) .\r\n مبر در پيش شاعر نام خواجو * كه او دزدى است از ديوان سعدى\r\nچو نتواند كه با من شعر گويد * چرا بايد سخن در شأن سعدى \r\n. . .\r\n خواجوى دزد كابلى از شهر كرمان مىرسد * مورى است او در شاعرى نزد سليمان مىرسد \r\nاز سعدى تا جامى ، ادوارد براون ، ترجمهء على اصغر حكمت ، تهران ، 137 ، ص 285\r\n","page_name":" 366 ","page_number":376},
  {"content":"\r\n\r\nامير محمود بن امير يمين الدين طغرايى ، كه به اختصار ابن يمين خوانده مىشود ( تولد :\r\n685 ه در فريامد « 1 » خراسان ، وفات : 769 ه در همان‌جا ) ، خرده مالك كم‌بضاعتى بود . كم‌تر شاعر ايرانى در دوران زندگى خود شاهد آن همه انقلاب و تحولات سياسى بوده است . در جنگ ميان سربداران و آل كرت ( 743 ه ) ، حتى تنها نسخهء دست‌نويس ديوانش نيز ، كه محصول فعاليت‌هاى ادبىاش تا آن زمان بود ، از دستش رفت ، و به ناچار ، تا آن‌جا كه ميسر بود ، به كمك حافظهء خود و دوستانش از نو به تدوين آن پرداخت . توانايى خاص او در سرودن قطعه با مضامينى در زمينهء حكمت عملى است كه ضمن آنها ، من‌جمله ، به كوشش استقلال‌طلبى و فعاليت‌هاى كشاورزى توصيه مىكند و براى تحقق بخشيدن به آنها ترك دنيا را واجب مىشمارد . از صفات ممتازش نظريات متلون اوست كه تا حد تناقض در تغيير است .\r\nقصيده‌هايش ( و هم‌چنين غزل‌هايش كه ارزش چندانى ندارد ) نمايشگر روحيات شگفت اوست ، بدين معنى كه اين شاعر ، كه در حقيقت ثناخوان سربداران و بر خلاف ميل باطنى خود موقتا ستايشگر آل كرت ( سلسله‌اى در هرات ) است ، در قصيده‌هاى خود شصت و پنج زمام‌دار مختلف را ، بدون توجه به شايستگى يا ناشايستگى آنان ، مدح مىگويد .\r\nچنان‌كه كاملا پيداست ، اين كيفيت نتيجهء قهرى اوضاع سياسى و وضع فلاكت‌بارى بود كه وى در آن مىزيست ؛ ولى ، درعين‌حال ، بايد اذعان كرد كه ابن يمين نمايندهء شاخص عصر خود است . چنان‌كه اشاره شد ، قصيده‌هايش زياد شيوا نيست ، زيرا شامل تكرار مكررات و سرقات ادبى است . ابن يمين شيعىمذهب و در زمرهء نخستين كسانى است كه در مدح ائمه ( ع ) و كربلا سرايندگى كرده‌اند .\r\nبزرگزادهء شهرستانى ، جمال الدين سلمان ساوجى ( تولد : تقريبا 700 ه ، وفات : 777 ه ) ، بازپسين مديحه‌سراى به‌نام پيش از دوران صفويه است . هرچند كه در اصل ستايشگر آل جلاير بود ؛ ولى ، از ستودن كسانى هم كه موقتا بر اين سلسله پيروز مىشدند ابايى نداشت . از آن‌جا كه « ملك الشعرا » و معتمد فرمان‌روا بود كسان بسيارى در پى تقرب به او بودند . با لفاظىهاى خود ضمن قصايد مصنوع به شيوهء شاعر مديحه‌سرا ، سيد ذو الفقار شيروانى ( وفات :\r\n689 ه ) ، توانست در اندك زمانى براى خود كسب وجهه‌اى كند . « 2 » اين هنر از ديرباز مطلوب بود\r\n\r\n\r\n","description":"","footnote":"\r\n( 1 ) . مراد فريومد است . در نسخهء انگليسى هم فريومد قيد شده است .\r\n( 2 ) . قصايد مصنوع بسيار دارد ، و به قول رشيد ياسمى ، صنعى كه او به كار برده در برخى از قصايد به گونهء مبتذل درآمده .\r\nاينك دو نمونه از آن : -\r\n","page_name":" 367 ","page_number":377},
  {"content":"\r\n\r\nو مدام رو به كمال مىرفت « 1 » و مخصوصا در سدهء 9 / 15 بدان پايه رسيد كه حتى شاعرى چون سلمان را تحت الشعاع قرار داد : مقصود از اين هنر ، چنان‌كه پيداست ، جبران كردن فقر معانى بود و به همين جهت هم مىبايست مسير مكتب هنر براى هنر قويا تعقيب شود . سلمان بالاخص در آوردن ايهام چيره‌دست بود 46 ، ولى همهء اين‌ها بيش‌تر به منزلهء زرق و برقى در آغاز فعاليت ادبىاش بود . وى با ابداع مضامين و تشبيهاتى نوين ارزش‌هاى ادبى بزرگ‌ترى آفريد ؛ لكن ، با اين همه ، قصايدش خاطره‌هاى كمال الدين اسماعيل ، ظهير فاريابى ، انورى و حتى منوچهرى متقدم را زنده مىكند . در غزلياتش ، چنان‌كه به خوبى پيداست ، از استادان عرفان پيروى كرده است . وى سرودهايى در تنزيه خدا و نعت رسول ( ص ) و بالاخص على ( ع ) - كه تا آن زمان در مدحش مبالغه نمىشد - سروده ، با آن‌كه نمىتوان گفت كه شيعى مذهبى تمام‌عيار بوده است . علاوه‌بر اين‌ها و غزليات متداول ، ساقىنامه‌اى هم پرداخته است .\r\nچنان‌كه مىبينيم ، وى در سرودن ساقىنامه بر حافظ تقدم دارد و به‌طور كلى از نخستين كسانى به شمار است كه بدان مبادرت كرده‌اند . ديگر ، داستان رمانتيك جمشيد و خورشيد ( از سال 763 ه ) است كه در حقيقت ضرب جديدى از سكهء قديمى خسرو و شيرين 47 با نام ديگرى است و داستان رمانتيك فراق‌نامه از سال 770 ه ، كه براى تسلى خاطر سلطان اويس در فقدان محبوبش « 2 » نگارش يافته . اين جدايى ابتدا موقتى بود ، ولى پس از آشتى كردن ابدى شد ، زيرا\r\n\r\n\r\n","description":"","footnote":"\r\n- الف . به تقريب موتراشى سر شاه‌زاده اويس و التزام لفظ مو به كمال صنعت در هر بيت :\r\n سر سوداى سر زلف تو تا در سر ماست * همچو مويت سر سودايى ما مىبرده الخ \r\nص 444\r\nب . در صنعت تلازم لفظ چشم در هر بيت و گله از چشم‌درد :\r\n دردا كه درد كرد سواد بصر خراب * ايام ساخت چشمه چشم مرا سراب الخ \r\nص 391\r\nديوان سلمان ساوجى ، به اهتمام منصور شفق ، انتشارات صفى عليشاه ، تهران ، اسفند 1336\r\n( 1 ) . - ص 284 ، 305 و 447 و نيز فهرست ارمغان 11 ، ص 892 به بعد .\r\n( 2 ) . اينك چند بيت از آن :\r\n دريغا كه باغ بهار جوانى * فروريخت از تندباد خزانى\r\n. . . در اين ماتم ار چه زمين سبز پوشد * سزدگر كند جامه را آسمانى\r\nترا بايد اى گل به صد پاره كردن * كنون گر گشايى لب شادمانى\r\nچه افتاد گويى كه گلبرگ رعنا * به خون شست رخسارهء ارغوانى \r\n-\r\n","page_name":" 368 ","page_number":378},
  {"content":"\r\n\r\nمحبوب كمى بعد درگذشت . شاعر ، از اين لحاظ كه يك حادثهء مربوط به زمان خود را موضوع شعر خويش قرار داده ، يكى از نخستين پيروان امير خسرو محسوب است . آثار سلمان روىهم رفته بيش‌تر حاكى از فرهيختگى اوست تا طبع و ذوق واقعى شاعرىاش . با اين‌كه او و حافظ بىگمان با آثار يكديگر آشنايى داشته‌اند تحسينى كه در ديوان حافظ از او به عمل آمده فاقد اصالت است . « 1 » به‌طور كلى ، شيوهء بيان سلمان چنان با حافظ شباهت دارد « 2 » كه بعضى از\r\n\r\n\r\n","description":"","footnote":"\r\n-\r\n . . . هزارا مبادت ازين پس نوايى * اگر در چمن بعد ازين گل بخوانى\r\n. . . اگرچه مصيبت عظيم است ليكن * چه تدبير شاها تو جاويد مانى \r\nكليات سلمان ساوجى ، با مقدمه و تصحيح اوستا ، كتاب‌فروشى زوار ، ص 243 به بعد « سلمان دو كتاب مثنوى دارد : يكى جمشيد و خورشيد و در آن چندان تكلف كرده كه از چاشنى بيرون برده و يكى ديگر فراق‌نامه و اين كتابى بديع و نظمى غريب است و در غايت لطف و نهايت طراوت و ظرافت است . » مجالس النفائس ، مير نظام الدين عليشير نوايى ، به سعى و اهتمام على اصغر حكمت ، تهران ، 1323 ، ص 4 - 353 . بدين ترتيب ، ظاهرا مؤلف اشتباه كرده كه سراسر مثنوى فراق‌نامه را براى تسلى سلطان اويس دانسته و حال آن‌كه براى تسلى او فقط قصيده‌اى سروده شده است .\r\n( 1 ) .\r\n سرآمد فضلاى زمانه دانى كيست ؟ * ز روى صدق و يقين نه ز روى كذب و گمان\r\nشهنشه فضلا پادشاه ملك سخن * جمال ملت و دين ، خواجهء زمان سلمان\r\n( چه جاى گفتهء خواجو و شعر سلمان است * كه شعر حافظ بهتر ز شعر خوب ظهير ) \r\n( 2 ) . من‌جمله :\r\nسلمان :\r\n خواهى كه روشنت شود احوال درد من * درگير شمع را و ز سر تا به پا بپرس \r\nكليات سلمان ساوجى ، كتاب‌فروشى زوار ، مقدمه ، ص 62\r\nحافظ :\r\n خواهى كه روشنت شود احوال سر عشق * از شمع پرس قصه ز باد صبا مپرس \r\nهمان جا\r\nسلمان :\r\n در ازل عكس مى لعل تو در جام افتاد * عاشق سوخته دل در طمع خام افتاد \r\nهمان‌جا\r\nحافظ :\r\n عكس روى تو چو در آينهء جام افتاد * عارف از خندهء مى در طمع خام افتاد \r\nغزل 111\r\n","page_name":" 369 ","page_number":379},
  {"content":"\r\n\r\nغزلياتش به ديوان حافظ راه يافته است . « 1 » هزلياتش سعدى را به خاطر مىآورد 48 . عبيد زاكانى نكوهشش مىكند كه اصطلاحات زنانه به كار برده است و مىگويد لابد اين اشعار را براى زن خود سروده است . با اين همه ، اين دو با يكديگر عقد دوستى بستند « 2 » 49 .\r\n\r\nكمال خجندى غزل‌سرا ( و دوستش ، مغربى عارف ، كه بعدا « دشمن شخصى » 50 او شد )\r\nشاعر ولىشعار ، كمال خجندى ( وفات : محتملا 803 ه ) ، و دوستش محمد شيرين مغربى ( وفات : 809 ه ) نيز در تبريز به فعاليت پرداخته و در همان‌جا درگذشته‌اند ، ولى كمى بعد از شاعرانى كه ذكرشان رفت مىزيسته‌اند . مغربى در ديوان نسبتا مختصر خود در بيان وحدت وجود ، طبق قول محيى الدين بن عربى ، داد سخن داده است . تمامى اشعارش صرفا پيرامون اين موضوع درو مىزند كه آن را به هزار زبان مورد بحث قرار مىدهد 51 . غزليات كمال ، در درجه اول ، از جامى 52 و ، پس از او ، به شدت از حسن دهلوى ( وفات : 727 ه ) « 3 » متأثر است ، تا آن‌جا كه بعضى كمال خجندى را به سرقت ادبى متهم مىسازند كه البته نارواست . از يك سو ،\r\n\r\n\r\n","description":"","footnote":"\r\n( 1 ) . من‌جمله اين غزل :\r\n ز ياد وصل تو يابد رياض رضوان آب * ز تاب هجر تو دارد شرار دوزخ تاب \r\n( 2 ) . گويند كه سلمان ساوجى كه از معاصرين مولانا عبيد بود او را نديده اين قطعه در هجو وى بساخت :\r\n جهنمى و هجاگو عبيد زاكانى * مقرر است به بىدولتى و بىدينى\r\nاگرچه نيست ز قزوين و روستازاده است * وليك مىشود اندر حديث قزوينى \r\nمولانا عبيد چون اين قطعه بشنيد در دم سفر بغداد پيش گرفت . چون بدان‌جا رسيد سلمان را با دبدبه و كوكبه تمام در كنار دجله مشغول عيش و عشرت و مصاحبت ارباب دانش يافت . به تقريبى داخل مجلس وى گرديد . سلمان در وصف دجله اين مصراع ساخته بود كه « دجله را امسال رفتارى عجب مستانه است » و از حاضران تتميم آن مىخواست . مولانا عبيد بديهة گفت : « پاى در زنجير و كف بر لب مگر ديوانه است ؟ » سلمان را خوش آمد ، پرسيد كه از كجايى گفت از قزوينم پس از اثناى مصاحبت سلمان از وى پرسيد كه نام سلمان در قزوين معروف و از اشعارش چيزى مشهور است يا نه . مولانا عبيد گفت قطعه‌اى از اشعار او بسيار معروف است و اين بخواند :\r\n من خراباتيم و باده‌پرست * در خرابات مغان عاشق و مست\r\nمىكشندم چو سبو دوش‌به‌دوش * مىبرندم چو قدح دست‌به‌دست \r\nآن‌گاه گفت اگرچه سلمان مردى فاضل است و مىتوان اين قطعه را به وى نسبت داد اما ظن غالب من آن است كه اين قطعه از زن او باشد ، سلمان از لطف سخن وى دريافت كه عبيد است . مقدمش را غنيمت شمرد و عذر هجاى او بخواست .\r\nاز سعدى تا جامى ، ادوارد براون ، ترجمهء على اصغر حكمت ، تهران ، 1327 ، ص 7 - 266 . پيداست كه مؤلف نكته را درنيافته است .\r\n( 3 ) . - ص 364 و بعد .\r\n","page_name":" 370 ","page_number":380},
  {"content":"\r\n\r\nعلى اصغر حكمت 53 بر آن است كه فهم بسيارى از غزلياتش مستلزم مطالعهء عميق در غزليات سعدى است ، و از سوى ديگر ، سودى 54 درك اشعار او را ، بر خلاف اشعار حافظ ، آسان نمىداند . خجندى غزل‌سرايى لطيف‌طبع است و به بحور ساده و روان بيش‌تر علاقه‌مند است ؛ ولى ، در عوض ، قوافى و رديف‌هايش دشوار است . به اغراق رغبتى خاص دارد . كمال سراسر سدهء نهم را به شدت متأثر ساخت 55 . براگينسگى 56 او را ، پس از حافظ و ناصر بخارايى ، از غزل‌سرايان مهمى مىشمارد كه ضمن اشعار خود به طبقات حاكمه و روحانيان تاخته‌اند . به نظر او ، رواج قابل توجه اشعار اين شاعر ميان تاجيك‌ها مرهون همين لحن‌ها انقلابى و البته به همان اندازه هم وجود عناصر عامه‌پسند در غزلياتش است . مضامين اشعارش سراسر پيرامون « عشق » دور مىزند كه به نظر همين دانشمند شوروى 57 در زير پردهء آن « شكايت به اجبار به محروميت از آزادى شخصى و هم‌چنين ذوق زندگانى و تعلق خاطر به همهء موجودات زنده » نهفته است . بنابر تذكره‌ها ، حافظ و كمال چنان متقابلا مورد تحسين يكديگر بودند كه هميشه غزل‌هاى خود را مبادله مىكردند 58 . امتياز كمال بر شاعر شيراز اين است كه هيچ زمام‌دارى را مدح نگفته است 59 . وى ، ميان تمام شاعران معاصر حافظ ، نخستين كسى است كه حافظ صريحا از او نام مىبرد 60 . « 1 »\r\n\r\nحافظ ( اوج غزل )\r\nتا مدت كوتاهى پيش ، اطلاعاتى كه ما دربارهء زندگى حافظ ، مشهورترين غزل‌سراى ايران ، داشتيم تقريبا فقط براساس چند داستان كمابيش باورنكردنى بود و چنين مىنمود كه خبرهاى ديگرى از وى در دست نيست و از ديوانش نيز مطالبى جز آنچه تاكنون به دست آمده چيزى\r\n\r\n\r\n","description":"","footnote":"\r\n( 1 ) . ظاهرا مقصود مؤلف اشاره به ابيات زير است :\r\n ور باورت نمىكند از بنده اين حديث * از گفتهء كمال دليلى بياورم\r\n« گر بركنم دل از تو و بردارم از تو مهر * آن مهر بر كه افكنم آن دل كجا برم » \r\nغزل 329 ، ديوان حافظ قزوينى - غنى . در فهرست اسامى رجال اين كتاب اشاره شده كه مقصود كمال « اسماعيل » است ( ص 392 ) . در پانويس صفحهء 280 ديوان حافظ آقاى سيد ابو القاسم انجوى شيرازى چنين آمده است : « به‌طورى كه آقاى پژمان نوشته‌اند بيت از مسعود سعد است بدين صورت :\r\n گر بركنم دل از تو و بردارم از تو مهر * آن مهر بر كه افكنم آن دل كجا كنم \r\nكه كمال الدين اسماعيل خلاق المعانى با مختصر تصرف ( به صورتى كه خواجه آورده ) آن را تضمين كرده است » . بدين ترتيب ظاهرا مؤلف كمال اسماعيل را با كمال خجندى اشتباه كرده است .\r\n","page_name":" 371 ","page_number":381},
  {"content":"\r\n\r\nنمىتوان استخراج كرد . در خلال اين احوال ، زحمات چند دانشمند ايرانى چون عبد الرحيم خلخالى ، محمد معين ، سعيد نفيسى ، قاسم غنى ، محمد قزوينى 61 ، در سال‌هاى اخير ، منجر به انتشار يك رديف تحقيقات و رسالات گران‌بهايى شد و نتيجهء نهايى آن - دست‌كم فعلا - انتشار مطالعات درخشان لسكو ، اربرى ، ويكنس ، شدر ، ريتر و رومر 62 بود . مىتوان گفت كه بر اثر زحمات آنان و بر مبناى متن‌هاى قابل اعتمادى كه عبد الرحيم خلخالى و محمد قزوينى تهيه كرده‌اند در نظريات ما راجع به زندگى و اثر حافظ دگرگونىهاى عمده‌اى حاصل شد 62 الف ، هرچند كه حل اطمينان‌بخش مشكل‌ها در حال تكوين است و يا ممكن است هنوز خيلى دور باشد . خواجه شمس الدين محمد حافظ تقريبا به سال 726 ه ( معين : به استناد گفتهء غنى : 717 ه ، به گفتهء اربرى : 720 ه ) 63 در شيراز ديده به جهان گشوده و ( جز مدتى كوتاه ) در همان‌جا زيسته و درگذشته است ( 792 ه ) 64 . هرچند شيراز از تركتازى مغولان بر كنار ماند ؛ ولى ، از آن‌جا كه اميران و سلسله‌هاى متعددى مدام با يكديگر در كشمكش بودند و هركدام پس از چند صباحى مقهور ديگرى گشته جاى خود به وى مىپرداخت ، نمىتوان اين شهر را در آن روزگاران غرق صلح‌وصفا و آسايش و آرامش شاعرانه پنداشت . حافظ خود از روزهاى خوش عهد سلطنت ابو اسحق اينجو ( 54 - 743 ه ) ياد مىكند . « 1 » اين پادشاه حامى حافظ ، ولى فرمان‌روايى سست‌پيمان و در ايفاى وعده‌هاى خويش سخت بىغم بود و سرانجام سر بر سر سبك‌سرىهاى خود نهاد ( 757 ه ) و به فرمان مبارز الدين محمد ( 9 - 754 ه ) ، بنيان‌گذار وحشىسرشت سلسلهء آل مظفر ، كشته شد . افراد اين سلسله حتى بنابر موازين و اصول شرقى نيز خشن ، و بيش از آنچه به توصيف آيد ، سفاك بودند . پس از آن‌كه اين خودكامهء ستمگر ، كه درعين‌حال زاهدى خشك و متعصب بود ، به دست پسرانش به قهر بر كنار شد ، يكى از آنان ، جلال الدين ابو الفوارس شاه شجاع ( 86 - 759 ه ) ، زمام امور به دست گرفت . وجه شاخص دوران ممتد حكومت او منازعاتى است كه همواره با برادرش محمود ، شاه\r\n\r\n\r\n","description":"","footnote":"\r\n( 1 ) .\r\n به عهد سلطنت شاه شيخ ابو اسحق * به پنج شخص عجب ملك فارس بود آباد \r\nص 363\r\nو نيز :\r\n سپيده‌دم كه صبا بوى بوستان گيرد * چمن ز لطف هوا نكته بر جنان گيرد . . .\r\nجمال چهرهء اسلام شيخ ابو اسحق * كه ملك در قدمش زيب بوستان گيرد \r\nالخ ، ص قكط ، ديوان حافظ ، قزوينى - غنى\r\n","page_name":" 372 ","page_number":382},
  {"content":"\r\n\r\nاصفهان ، و يا با همسايگانش داشت . يك بار ، اوضاع چنان دگرگون شد كه وى به ناچار چندگاهى شيراز را ترك گفت ( 7 - 765 ه ) . شاه شجاع ، كه در آغاز مردى آزادمنش بود ، هرچند پيروزمندانه و سلاح به دست از تبعيد بازگشت ، سرانجام مقهور روحانيان شد و به نفوذ آنان در حكومت گردن نهاد . پس از او ، در اندك مدتى ، سه امير ، يكى بعد از ديگرى ، زمام‌دار شدند تا اين‌كه تيمور در امور آنان دخالت كرد . وى دو نوبت به فارس و اطراف و اكناف آن تاخت ، همه‌جا تخم دهشت و وحشت كاشت و آل مظفر را در شيراز و همهء نقاط ديگر برانداخت . بديهى است كه دورانى چنين پرآشوب خواه ناخواه بر زندگى حافظ سايه مىافكند و واقعا بسى شگفت مىنمود ، چنانچه شاعر ، كه به حكم روابطش با دربار از نزديك با اين حوادث روبه‌رو بود ، در ديوان خود بدان اشاره نمىكرد و اشعارش از آن متأثر نمىبود . « 1 » چنان كه خواهيم ديد ، عكس‌العمل‌هاى شاعرانه محدود به چند مورد كه در روايات آمده نيست ، بلكه بازتاب آن سراسر ديوان را فراگرفته است . شاعر در محيط بافرهنگ شيراز امكان تحصيلاتى شايسته يافت . راهى كه حافظ در نتيجهء اين تأديب و تهذيب در آن گام نهاد از لقب و ، درعين‌حال ، تخلص او « حافظ » ( آن‌كه قران را حفظ دارد ) مستفاد مىشود ، و بيش از آن ، از اين خبر كه وى كتاب‌هاى علمى منثورى به عربى نوشته ، معلوم مىگردد . ( جزئى از آن حتى به خط خودش به دست مانده ) 65 . از روى يك نسخهء خمسهء امير خسرو ، كه حافظ به دست خود استنساخ كرده و در تاشكند موجود است ، مىتوان صحت يك خبر بعدى را مبنى بر اين كه وى در تنگ‌دستى نشوونما كرده استنباط كرد 66 . ويكنس 67 از تجزيه و تحليل بسيار دقيق يك غزل ، كه بر مبناى « نظريهء تمركز » كه خود ابداع كرده « 2 » انجام داده است ، بدين نتيجه رسيده كه حافظ تركى هم مىدانسته ( بىشك اين زبان در دربار بيگانه نبوده ، مخصوصا شاه شجاع فرزند شاه‌زاده خانمى ترك بود ) . اين جوان ، كه از استعدادى درخشان برخوردار بود ، بعدا استادى مدرسه پيشه كرده ، چنان‌كه اشاراتى در ديوانش نيز از آن حكايت مىكند . در\r\n\r\n\r\n","description":"","footnote":"\r\n( 1 ) .\r\n دو يار زيرك و از بادهء كهن دومنى * فراغتى و كتابى و گوشهء چمنى . . .\r\nببين در آينهء جام نقش‌بندى غيب * كه كس به ياد ندارد چنين عجب ز منى\r\nاز اين سموم كه بر طرف بوستان بگذشت * عجب كه بوى گلى هست و رنگ نسترنى\r\nبه صبر كوش تو اى دل كه حق رها نكند * چنين عزيز نگينى به دست اهرمنى\r\nمزاج دهر تبه شد درين بلا حافظ * كجاست فكر حكيمى و راى برهمنى \r\nغزل 477\r\n( 2 ) . - ص 384 و بعد .\r\n","page_name":" 373 ","page_number":383},
  {"content":"\r\n\r\nدربار تقرب داشت ، و از آن بالاتر ، به دوستى شاه شجاع مفتخر بود كه خود نيز شعر مىسرود و حتى گاهى نامه‌هاى سياسى خود را نيز به نظم مىكشيد 68 . بدين ترتيب ، يك چند در كنف حمايت دربار غنود و عنايات شاهانه را با مدايح خود جبران مىكرد و چنانچه بشخصه تلون مزاج مخدومان نديده و طعم بىثباتى مراحم آنان نچشيده بود ، موجبى نمىداشت كه بخت خود را در جايى ديگر بيازمايد . اكثر تذكره‌ها متفق‌اند كه حافظ مدتى مورد بىمهرى بود ؛ ولى ، چنان‌كه از خود ديوان استنباط مىشود ، حقيقت امر به مراتب بدتر از آن است كه در افواه شايع است . مقارن سال 770 ه ، روحانيان و هم‌دستانشان موفق شدند كه شاه شجاع را بر ضد او برانگيزند تا بر او خشم كرد و از حضور در دربار ممنوعش ساخت . حافظ نازپرورده در غزل‌هاى بسيار از بدسگالى سرنوشت ناليده تقاضاى لطف و اصلاح ذات البين كرده « 1 » ، ولى در هيچ‌يك از آنها به بيان علت اصلى سقوط خود نمىپردازد . اين سرشكستگى ، بر خلاف آنچه تذكره‌ها آورده‌اند ، موقتى نبوده ، بلكه دوام يافت ، زيرا با وجود آن‌كه گاه‌به‌گاه تقربى زودگذر دست مىداد ، وى ديگر مقام ممتاز گذشتهء خود را به دست نياورد و سفرى هم كه ، به حكايت ديوانش ، به اصفهان و سپس ، حوالى 5 - 744 ه ، به يزد كرده دليل بر آن است كه وضعش در شيراز تحمل‌ناپذير گشته بود و چون در سفر هم ترضيهء خاطرى نيافت - خست امير يزد اصولا ضرب‌المثل بوده - به شيراز بازگشت و با توسل به حاميان دور و نزديك دگربار به الحاح پرداخت . اين ماجرا اصل قضيه‌اى است كه تحريف شده و به‌صورت اين روايت درآمده است كه حتى دل‌نوازترين دعوت‌هاى اميرهاى بيگانه نتوانست او را به ترك زادگاه نازنين خود و آب ركن‌آباد و مصلاى دل‌انگيز آن با نسيم خنكش برانگيزد . بنابراين روايت شاعر فقط يك بار رخت سفر بسته ، ولى فورا بازگشته است . البته انكارپذير نيست كه در خلال اين احوال غزل‌هاى حافظ به همهء سرزمين‌هاى فرهنگ ايرانى راه يافته بود . فعلا ، هنوز ، از ديوان نمىتوان دريافت كه پس از بازگشت از يزد روابطش با شاه شجاع چه كيفيتى داشته است .\r\nشاعر در دوران جانشين وى ، زين العابدين ( 9 - 786 ه ) ، و هم‌چنين در عهد شاه يحيى ( 90 - 789 ه ) گوشه‌نشين بود . فقط در عهد شاه شجاع الدين منصور ( 5 - 790 ه ) ، يعنى اندكى پيش از مرگ خود ، جاه و مقام گذشته را كه به شدت مشتاقش بود بازيافت و اين بازپسين روىداد زندگى او بود كه ، به رغم آن دوران پرآشوب ، شامل ماجراهاى زيادى نبود .\r\n\r\n\r\n","description":"","footnote":"\r\n( 1 ) . شايد گوياترين آنها اين غزل باشد :\r\n خوش كرد ياورى فلكت روز داورى * تا شكر چون كنى و چه شكرانه آورى\r\nيك حرف صوفيانه بگويم اجازتست * اى نور ديده صلح به از جنگ و داورى \r\nغزل 451\r\n","page_name":" 374 ","page_number":384},
  {"content":"\r\n\r\nاز چند قطعهء ناقص و رباعى ، دو قصيده و دو مثنوى ( يكى از آنها ساقىنامه است ) كه بگذريم ، ديوان حافظ سراسر غزليات است . براى به دست آوردن يك متن موثق و معتبر گام‌هايى برداشته‌اند . با آن‌كه چاپ محمد قزوينى و قاسم غنى 69 هم وافى به انتظاراتى كه از يك نسخهء انتقادى مىرود نيست ، باز هم به وسيلهء اين دو نفر و سلف‌هاى آنان ، مخصوصا عبد الرحيم خلخالى ، شرايط لازم براى تهيهء آن ايجاد شده ، و در نتيجه ، بر بعضى از آنچه پيش از آن دربارهء شاعر گفته مىشد خط بطلان كشيده شده است . مثلا ، معلوم شده كه اكثرا « ابيات مربوط به تشيع » در قديم‌ترين دست‌نويس‌ها نيامده و چنانچه واقعا چندتايى از آنها به‌جاى مانده ، بايد در صحت انتسابشان استقصاى كامل به عمل آيد ( در حالى كه كريمسكى حافظ را شيعىمذهبى تمام‌عيار مىداند ، محمد قزوينى 70 به احتمال سنى بودن او اشك تحسر مىبارد و مبناى تصورش اين است كه در آن روزگار مذهب رسمى شيراز تسنن بود ) . به استعانت چاپ‌هايى كه ذكرشان رفت ، در درجهء اول ، اين امكان حاصل شد كه خود كتاب با نظرى عميق مورد تتبع قرار گيرد . مهم‌ترين مسأله‌اى كه امروز وجود دارد بررسى دو موضوع است كه سخت به‌هم پيوسته و عبارت است از ترتيب تقدم زمانى سرودن هريك از غزل‌ها و اين‌كه در واقع غزل‌هاى حافظ را چگونه بايد تأويل كرد . روشن شدن اين نكات از لحاظ اشعار ديوان ، به‌طور كلى ، داراى اهميت اساسى است و بايد آنها را از روى نمونه‌هايى كه از گفته‌هاى بزرگ‌ترين پيشواى غزل انتخاب مىكنيم روشن ساخت ، هرچند كه غزل‌هاى وى ، تا آن‌جا كه مربوط به مدايح اوست ، تا حدى استثنايى است . براى تعيين تاريخ تقدم سرودن غزل‌ها در سال‌هاى اخير در ايران و خارجه كوشش‌هاى زيادى به عمل آمده و بايد اذعان كرد كه گام‌هاى مهمى به پيش برداشته شده كه منجر به تعيين تقدم و تأخر تعداد زيادى از غزل‌ها گشته است . نتايجى كه با استفاده از قواعد فقه اللغه و مبانى تاريخى به دست آمده قطعىتر از استنتاج‌هايى است كه تنها مبتنى بر نفسانيات و تفكرات و تخيلات است و حقايق مستند مكتسب را كمتر مورد توجه قرار مىدهد ( نظر محمود هومن به مخالفت آگاهانه با دكتر غنى ، نظر كارل شتولتس كه شدر آن را رد مىكند 71 ) . لكن ، نتيجه‌اى كه از استفادهء كامل همه‌جانبه و تيزهوشانه از جريانات تاريخى و نكات مربوط به شيوهء بيان و قوافى به دست آمد تنها محدود به تعيين ترتيب تقدم غزل‌ها نبود ؛ بلكه ، درعين‌حال ، روشن ساخت كه - لااقل بعضى - اشعار حافظ را چگونه بايد تفسير كرد . آيا بايد آنها را تحت اللفظى معنى كرد يا بر مبناى تعبيرات عرفانى و مجازى ؟ درحالىكه شرق براى شعر حافظ تعبيرات عرفانى قائل بود ، و\r\n\r\n","description":"","footnote":"","page_name":" 375 ","page_number":385},
  {"content":"\r\n\r\nصرف‌نظر از چند استثنا ، امروز نيز آن را همين‌گونه تعبير مىكند ، غرب از دريچهء واقع‌بينى بدان مىنگرد و تقريبا منكر وجود هرگونه عرفانى در سخنان حافظ است . لكن ، بايد اشاره كرد كه نظريات شرق به وسيلهء ويلبر فورس كلارك ( 1891 ) و آدالبرت مركس ( 1893 ) 72 به غرب راه يافت ، همان‌طور كه عقايد واقع‌بينانهء غرب نيز در شرق ، امروزه ، شروع به اشاعه كرد و چنانچه به شرح نفيس سودى ( به زبان تركى ) ، اهل ولايت بوسنى ( وفات : 1000 ه / 2 - 1591 م ) ، كه صرفا جنبهء فقه اللغوى دارد ، توجه كنيم مىتوان گفت كه تحقيقاتى هم كه در ادوار پيشين به عمل آمده كاملا خالى از واقع‌بينى نبوده است از آخرين تتبعاتى كه به عمل آمده است 73 چنين معلوم شده كه حافظ شاعرى دربارى و ثناخوان سلاطين و بزرگان شيراز و هم‌چنين ديگر كسان بوده ، ولى ، با اين همه ، با مديحه‌سرايان معمولى فرق دارد و همان قالب و ساختمان شعر وى خود اين كيفيت خاص را به وجود آورده است . وى غزل را به‌جاى قصيده به كار مىبرد ، ولى اهميت اين شيوه در كاستن تعداد بيات نيست ، بلكه در آن است كه مديحه را به يك يا دو بيت محدود ساخته و از عشقيات و خمريات غزل براى بيان شاعرانهء روابط خود با ممدوح و هم‌چنين ذكر روىدادهاى خارجى سود مىجويد . نتيجه‌اى كه از اين كيفيت حاصل مىشود آن است كه ، براى تفسير شعر حافظ ، بايد استعاراتى را كه از سنت‌هاى خمريات و عشقيات برگرفته‌شده به دنيا واقعيات بازگرداند : « معشوق » همان « ممدوح » است .\r\n« هرچند كه شعر حافظ مبتنى بر توصيف مشهودات شاعر به معناى غربى نيست ؛ باوجود اين ، دنياى تجارب و مشاهدات شاعر از زير حجاب صور سنتى به خارج نفوذ مىكند كه گاهى لمعه‌اى بيش نيست ، ولى . . . در موارد بسيارى تا آن حد نيرومند هست كه براى نماياندن رابطهء روىدادها و اشخاص كافى باشد . وقتى كه مىتوان اوضاع زندگانى شاعر را آشكارا در كتابش خواند ، دليلى نيست كه انديشه‌هايش كه در آن بيان شده قابل اعتماد نباشد » 74 . در گذشته ، چنين مىنمود كه از روىدادهاى روزگار حافظ اثرى در غزلياتش منعكس نيست ، چنان‌كه گويى شيراز در آن دوران در صلح‌وصفا آرميده و هماى سعادت بر سر ساكنانش سايه افكنده بود و اين امر را دو علت بود : يكى ، نارسايى درك استعارات مربوط به زندگانى اجتماعى آن روزگار ، و ديگر ، به‌طور كلى ، بركشيدن كليهء عشقيات و خمريات به استعارات و تعبيرات عرفانى . پيش از اين ، در سال 1941 ، ريتر 75 ما را از طرز تعبير اخير ( نه تنها در مورد حافظ ، بلكه به‌طور كلى ) برحذر داشته چنين گفته بود كه « اصولا هيچ چيز را نبايد به استعاره و مجاز تعبير كرد ، مگر آن‌كه عين كلام شاعر بالصراحه بر آن دلالت كند و يا اين‌كه از روش\r\n\r\n","description":"","footnote":"","page_name":" 376 ","page_number":386},
  {"content":"\r\n\r\nديگرى براى توضيح و تفسير آن نتيجه‌اى حاصل نگردد . تفسيرهاى مجازى كه شارحان مىآورند و مخصوصا شروحى كه فرهنگ‌وار در برابر هريك از اصطلاحات اشعار عشقى يك مفهوم عرفانى و كلامى مىگذارند بر چهرهء شاعر پردهء ضخيمى مىافكند و سيماى واقعى وى را براى هميشه محو مىسازد و اين معنى بالاخص در مواردى صادق است كه خصوصيات و هيجانات زندگى شخصى شاعر به نحوى در سخنانش منعكس مىشود » . محمد بهار 76 گام از اين فراتر نهاده است . از نظر او ، باتوجه به روىدادهاى تكان‌دهندهء سياسى ، سعدى و حافظ در چند غزل آشكارا فرياد مىدارند كه شراب و معشوق و محتسب صرفا مفهوم سياسى دارد . « 1 » براگينسكى 77 از اين هم فراتر رفته از اشعار حافظ مستقيما دهشت و وحشت روزگار را احساس مىكند . بهار مىگويد البته بسيارى از غزل‌هاى حافظ مستلزم تفسير تحت اللفظى است و به هيچ‌وجه نمىتوان تعبيرات عرفانى براى آنها قائل شد . بايد در هر مورد به حكم قرائن جداگانه قضاوت كرد . فقط ابيات عارفانه به آسانى قابل تشخيص است ، ولى تعداد آنها ، چنان‌كه پيداست ، خيلى زياد نيست . زندگى پر از ناز و نعمتى كه حافظ از به دو شروع فعاليت ادبى خود در دربار ابو اسحق اينجو داشت به وى مجال توجه به عرفان را نمىداد و اگر مىبينيم بعدها ، خواه فقط با استعمال استعارات خاص تصوف و يا بيان تمامى انديشه‌هاى اين طريقت ، به معانى عرفانى مىپردازد ، از اين‌روست كه مىخواهد بر سراسر اشعار خود صبغهء عرفانى بدهد و در پناه امكان تعبير و مجاز طبق موازين اين طريقت از نكوهشى كه بر اثر تناقضات و سخنان كفرآميز خود مستوجب آن مىشود فرار كند . در نيمهء اول دوران سلطنت شاه شجاع ، لحن‌هاى عارفانه در اشعار حافظ نادر است و فقط ، پس از آن‌كه بر او خشم مىكنند ، شمار اين‌ها فزونى مىگيرد ، ولى در آن‌جا هم استعارات عرفانى بيش‌تر حكم صنايع بديعى را دارد تا عرفان واقعى . چنانچه ممدوح رغبتى به عرفان نشان بدهد ، وى مىكوشد كه از همين راه به دو تقرب جويد . به عنوان مثال ، در اين مورد مىتوان از جلال الدين تورانشاه ( 86 - 766 ه ) وزير اعظم شاه شجاع نام برد . « 2 » « بدين ترتيب حافظ همچنان كه به شراب روحانيت مىبخشد ، عشق را نيز از ديدگاه روحانى مىبيند و در هر دوى آنها چيزى بيش از يك فراموشى گذرا يا لرزش تن مىجويد . شراب در او هم‌چون يك برانگيزندهء اخلاقى اثر مىگذارد و چنان شورى روانى در او ايجاد مىكند كه ، براى مدتى كوتاه ، امكان بر كنار زدن پردهء واقعيات نهانى را به دو مىبخشد . و عشق ، به هر صورتى كه باشد و تقريبا در ذات خود ، همان آرمانى را تشكيل\r\n\r\n\r\n","description":"","footnote":"\r\n( 1 ) . - پانويس 1 ، ص 356 .\r\n( 2 ) . ( - غزل‌هاى 343 - 356 - 481 - 484 و 488 ) .\r\n","page_name":" 377 ","page_number":387},
  {"content":"\r\n\r\nمىدهد كه شاعر در طول زندگى زمينى خود در طلب آن است . راهى سرشار از رنج‌ها و شادىها كه اين شور و شوق پيش پاى او مىنهد و طريقتى كه در ديوان از آن صحبت مىشود تنها راهى است كه به صفوت و صفا منتهى مىگردد ، و در انتهاى آن ، مسلما ، مىتوان به رحمت ايزدى دست يافت . تمامى عرفان حافظ همين است و بس . تاروپود عرفان وى عشق است و شراب و اصطلاحاتى كه به يارى آن انديشهء خود را بيان مىدارد » ( لسكو ) 78 . و در آن ، يك وجه امتياز ديگر حافظ نهفته است . مع ذلك ، نمىتوان منكر شد كه بعضى از غزليات صرفا روح عرفانى دارد و اين يك هماهنگى است كه حافظ نسبت به اسلوب متداول عصر ابراز مىدارد و جولانى در عرصهء اين انديشه كه فقط « امروز » را غنيمت مىداند و « فردايى » نمىشناسد ، چون محل اعتناى او نيست .\r\nلسكو 79 چند سلسله منظومات را كه ، از يك سو ، به موازات تغييرات حاصل در حيات سياسى و يا همراه با رجال سياسى پيش مىرود ، و از سوى ديگر ، با موضوعات شخصى ارتباط دارد از بقيه تفكيك مىكند . از اين قبيل است « شاعر از نظر افتاده » « 1 » و « دردانه » ، يعنى معشوق « 2 » يا معشوقه ، كه اين سلسلهء دومى بخشى از يك رديف بزرگ‌تر غزل‌ها ، يعنى « معشوق ( يا معشوقهء ) سفركرده » « 3 » ، را تشكيل مىدهد . اين دو دستهء اخير ، بر خلاف ديگر دسته‌ها ، هنوز\r\n\r\n\r\n","description":"","footnote":"\r\n( 1 ) .\r\n تو همچو صبحى و من شمع خلوت سحرم * تبسمى كن و جان بين كه چون همىسپرم\r\nچنين كه در دل من داغ زلف سركش تست * بنفشه‌زار شود تربتم چو درگذرم\r\nبر آستان مرادت گشاده‌ام در چشم * كه يك نظر فكنى خود فكندى از نظرم \r\nغزل 330\r\n( 2 ) .\r\n من نه آن رندم كه ترك شاهد و ساغر كنم * محتسب داند كه من اين كارها كم‌تر كنم\r\nمن كه عيب توبه‌كاران كرده باشم بارها * توبه از مى وقت گل ديوانه باشم گر كنم\r\nعشق دردانه‌ست و من غواص و دريا ميكده * سر فروبردم در آن‌جا تا كجا سر بركنم \r\nغزل 346\r\nچنان‌كه برمىآيد ، مؤلف در تفسير اين غزل دچار اشتباه بوده است .\r\n( 3 ) . من‌جمله دو غزل زير :\r\n آن يار كزو خانهء ما جاى پرى بود * سر تا قدمش چون پرى از عيب برى بود\r\nدل گفت فروكش كنم اين شهر به بويش * بيچاره ندانست كه يارش سفرى بود\r\nاز چنگ منش اختر بدمهر به در برد * آرى چه كنم دولت دور قمرى بود\r\nخوش بود لب آب و گل و سبزه و نسرين * افسون كه آن گنج روان ره‌گذرى بود \r\nغزل 216\r\n ديدم به خواب دوش كه ماهى برآمدى * كز عكس روى او شب هجران سرآمدى \r\n-\r\n","page_name":" 378 ","page_number":388},
  {"content":"\r\n\r\nدقيقا متمايز نشده است ؛ ولى ، با اين همه ، نمىتوان در آنها ترديدى داشت . از اوايل دوران جوانى حافظ فقط تعداد بسيار كمى ابيات به‌جاى مانده كه در حقيقت قابل ذكر نيست .\r\n( ظاهرا ، قطعه‌اى از دوران مسعود اينجو ، از سال 743 ه ، اولين شعر اوست ) « 1 » . در همه‌جا ، با مضامين متداول سنتى آن‌رو روبه‌رو هستيم . تنها چيزى كه تغيير مىكند ، همان‌طور كه در مورد « عرفان » حافظ توضيح داديم ، عمق افكارش نسبت به اشعار قبلى و رابطهء متقابل آنها در طول يك نيمه قرن فعاليت ادبى اوست . از ابتدا تا انتها ، سخن در وصف شراب ، نشاط و ذوق زندگى ، عشق و دوستى است ، چه ناپايدارى و سخافت روزگار را تنها با تمتع از اين لذات مىتوان از ياد برد . بايد به كم قناعت ورزيد تا زندگانى را حلاوت بيش‌ترى باشد . همراه با ابياتى حاكى از اعتقادات دينى ، اشعارى هم مبين عصيان ، تعاليم گمراه‌كننده و حتى سخنان كفرآميز ديده مىشود . حافظ به مشايخ ، اهل طريقت ، سالوسان ، زاهدان خشك ، واعظان ، مدرسان مدارس ، طبقهء روحانيان و محتسب ، كه با اينان هم‌دست است ، مىتازد ؛ زيرا ، در رفتار و كردارشان جز دروغ ، ريا ، ظاهرسازى ، دسيسه و كوته‌نظرى نمىبيند . مى مىنوشد و خود را از قيد احكام سخت شريعت آزاد مىسازد و از رفتار و گفتار خود پروايى ندارد . گويى خداى را جز اين كارى نيست كه از روى ترحم گناهانى را ببخشايد كه ارتكاب آن بنابر مشيت ازلى خود او بوده است . اين معنى چون بازتابى از انديشه‌هاى عمر خيام مىنمايد ، فقط با اين تفاوت كه حافظ خود را در وادى نيست انگارى سرگردان نمىسازد ؛ زيرا ، با تمام اين احوال ، به خدا ايمان دارد و قرآن را بزرگ مىدارد و عقيده دارد كه عقل در درك راز دهر و آغاز و پايان آن عاجز است . آيا بهتر نيست كه هم‌اكنون از لذات اين دنيا متنعم شويم و به اميد شادكامىهاى آن دنيا ننشينيم ؟ حافظ ، در سراسر زندگى خود ، از اين نظر در تك‌وتاب و دستخوش شوريدگى و انقلاب بود . هرچند از بعضى اشعارش به ظاهر چنين برمىآيد كه با فرارسيدن دوران پيرى نشانه‌هايى از تقدس و پرهيزگارى در او پديد گشته ؛ لكن ، بلافاصله پس از آن ، ابيات ديگرى\r\n\r\n\r\n","description":"","footnote":"\r\n-\r\n تعبير رفت يار سفركرده مىرسد * اى كاج هرچه زودتر از در درآمدى \r\nغزل 439\r\nطبق نظر آقاى دكتر حسنعلى شيبانى اين دو به ترتيب اولين و آخرين غزل در اين سلسله غزل‌هاست .\r\n( 1 ) . ظاهرا مقصود مؤلف قطعه‌اى است كه با ابيات زير شروع مىشود :\r\n خسروا دادگرا شيردلا بحركفا * اى جلال تو بانواع هنر ارزانى\r\nهمه آفاق گرفت و همه اطراف گشاد * صيت مسعودى و آوازهء شه سلطانى \r\nص 374\r\n","page_name":" 379 ","page_number":389},
  {"content":"\r\n\r\nاز همان سنين حاكى از سستى و نااستوارى اين تقدس و نيت است . حاصل آن‌كه حافظ از رندى دست برنمىدارد . رندى يك جهان‌بينى است كه خيلى پيش از اين ، يعنى از نيمهء دوم سدهء پنجم هجرى به بعد ، بالاخص به وسيلهء درويشان قلندرى پديد آمده بود . شرط اساسى « طيب القلب » است و شخص مجاز است كه خود را از قيد شريعت ، كه فقط در حدود معينى محل اعتناست ، رها سازد و به نشانهء تحقير جهان و احكام ، شراب نوشيده حتى به آن ببالد 80 .\r\nاين كيفيت چنان بود كه گويى در برابر سلاسل صوفيه يك طريقت باده‌نوشى به وجود آمده كه در رأس آن پير مغان قرار دارد . در تأييد اين معنى است كه در گفتار حافظ نيز ، مانند عطار ، پير از مسجد مستقيما راه ميكده در پيش مىگيرد ، صوفى به يك‌باره از « خرقه » بيزار مىشود و آن را در ميكده به گرو مىگذارد و از راه و رسم حريفان مىخانه و جز اين‌ها سخن مىرود .\r\nآنچه حافظ بدان ممتاز است روشن‌فكرى و خوش‌بينى اوست كه اين خصلت ديگر خصايلش را تحت الشعاع قرار مىدهد 81 .\r\nدر اين‌جا ، نظر يك متتبع شوروى نيز درخور توجه است . براگينسكى 82 بر انتقاد حافظ از جامعه و مخالفتش با آداب و رسوم اجتماعى تكيه مىكند . به نظر وى ، يك چنين بيت انتقادآميزى در يك غزل شامل مفهوم واقعى تمام غزل و هدف اصلى آن است . برداشت اين دانشمند از مضامين عاشقانهء حافظ نيز وضع مشابهى دارد . بشردوستى حقيقى همراه با بزرگ‌داشت انسانيت واقعى در برابر آرا و عقايد آن عهد قرار گرفته است . به گفتهء او ، اين مهر ورزيدن به زندگى و به هر موجود زنده جلوه‌گاه اشتياق به آزادى شخصى و رهايى از اسارت سخره‌گيران زمينى و آسمانى است . البته ، در خمريات حافظ ، روح عصيان از اين هم بيش‌تر نمايان است و مظهر اين شهامت معنوى « رند » است .\r\nشكى نيست كه قدما حافظ را ، به رغم همهء استعارات عرفانى ، به حق ، به كفر منسوب داشته‌اند . گواه اين مدعا داستان‌هايى است كه دربارهء امتناع مردم از تدفين وى بر طبق مراسم دينى و يا تهديد به نابود ساختن مقبره‌اش در دوران صفويه در افواه شايع است . هرچند اين اخبار بىگمان عارى از حقيقت است ؛ لكن ، به هر تقدير ، مبين انديشه و طرز فكرى است كه پايه و اساس اين اخبار بوده است . جامى 83 ، كه قرب زمانى با حافظ دارد ، در اين‌باره حسن تعبيرى نشان مىدهد كه كم‌تر از اين افسانه‌ها گويا نيست . وى مىگويد نمىتوان به حقيقت دريافت كه حافظ پيرو كدام يك از سلسله‌هاى صوفيه بوده است . لكن ، لطافت خارق‌العادهء شعر حافظ عاملى بس توانا بود ، چنان‌كه صوفيان و متشرعان هيچ‌يك نمىخواستند او را از\r\n\r\n","description":"","footnote":"","page_name":" 380 ","page_number":390},
  {"content":"\r\n\r\nدست بدهند و يكسره به آزادانديشانش بازگذارند . شروحى كه بر ديوان حافظ نوشته شده و زهدفروشىهاى دوران صفويه از وى يك مرد خدا و پارسايى تمام‌عيار ساخته است كه بىتفاوت مورد قبول پيروان تسنن و تشيع ، هردو ، تواند بود بدون آن‌كه حسن قبول براى هيچ‌يك از آنان محل ايراد باشد . و به استناد مسلك عرفانى ، كه به غلط بدان منسوبش مىدارند ، او را « لسان الغيب » مىخوانند . بعضى ديگر اين تسميه را ناشى از سبك خالى از تكلف گفتار حافظ 84 و يا اين امر مىدانند كه از ديوان حافظ نيز ، چون قرآن مقدس ، مىتوان از سرنوشت اطلاع حاصل كرد 85 ، ولى همهء اين‌ها تعبيراتى زيركانه است نه واقع‌بينانه . بعضى از اشعار آشكارا نسخهء دوم اشعارى از ديوان‌هاى متقدمان يا معاصران وى است . « 1 » حافظ\r\n\r\n\r\n","description":"","footnote":"\r\n( 1 ) . اينك مثالى چند :\r\nسعدى و حافظ - پانويس 1 ص 355\r\nخواجو :\r\n هرگز از چرخ بداختر نشدم روزى شاد * مادر دهر مرا خود به چه طالع زادست \r\nص 373\r\nحافظ :\r\n كوكب بخت مرا هيچ منجم نشناخت * يا رب از مادر گيتى به چه طالع زادم \r\nغزل 317\r\nخواجو :\r\n خرم آن روز كه از خطّهء كرمان بروم * دل و جان داده ز دست از پى جانان بروم \r\nص 312\r\nحافظ :\r\n خرم آن روز كزين منزل ويران بروم * راحت جان طلبم وز پى جانان بروم \r\nغزل 359\r\nعراقى :\r\n صبا وقت سحر بويى ز كوى يار مىآورد * كه بوى او شفاى جان هر بيمار مىآورد \r\nحافظ :\r\n صبا وقت سحر بويى ز زلف يار مىآورد * دل شوريده ما را به بو در كار مىآورد \r\nغزل 146\r\nعراقى :\r\n از پرده برون آمد ، ساقى قدحى در دست * هم پرده ما بدريد هم توبهء ما بشكست \r\nكليات عراقى ، به كوشش سعيد نفيسى چاپ چهارم ، كتاب‌خانهء سنايى ، ص 147\r\nحافظ : -\r\n","page_name":" 381 ","page_number":391},
  {"content":"\r\n\r\nمضامين را ابداع نكرده ؛ ولى ، با وجود اين ، توانسته است در محدودهء اصطلاحات و مفاهيم سنتى هم از عصر و جامعهء خود انتقاد كند و هم احساسات و نيازمندىهاى خود را اظهار دارد .\r\nاز رموز مديحه‌سرايى نيز آگاه بود و همهء اين مسائل را به سبكى به غايت شيوا و با استفاده از فنون معمول در غزلهاى عاشقانه تقرير مىكند . هر بيتش براى خود ، از هرلحاظ كه به تصور آيد ، شاه‌كارى واقعى به‌صورت مينياتور است . معانى را چنان موجز آورده كه به‌صورت امثال و حكم درآمده است . نكاتى بس لطيف را در آن گنجانده و با كنايات و استعاراتش آراسته است . سخنش غالبا - نه هميشه - بىتكلف و دربارهء محسوسات است و درست ترانه‌اى را ماند بازگوى زبان روزانه ، لكن همواره دل‌نشين و شامل اشاراتى به زندگى خود او 86 و چون آينه‌اى است نمايشگر مكنونات شاعر و رابطه‌اش با دنياى خارج در شرق و غرب ، از ديرباز ، اشعار حافظ را فاقد هم‌بستگى منطقى دانسته آن را به پراكندگى و پريشانى متصف مىسازند .\r\nنخستين كسى كه نظرى جز اين اظهار داشت و با اطمينان كامل از وحدت فكرى اين اشعار\r\n\r\n\r\n","description":"","footnote":"\r\n-\r\n در دير مغان آمد يارم قدحى در دست * مست از مى و مىخواران از نرگس مستش مست \r\nغزل 27\r\nهمام تبريزى :\r\n سهل است عاشقان را از جان خود بريدن * ليكن ز روى جانان مشكل بود جدايى \r\nديوان همام تبريزى ، به تصحيح دكتر رشيد عيوضى ، انتشارات مؤسسهء تاريخ و فرهنگ ايران ، تبريز ، 1315 ، ص 164\r\nحافظ :\r\n از جان طمع بريدن آسان بود و ليكن * از دوستان جانى مشكل توان بريدن \r\nغزل 392\r\nهمام تبريزى :\r\n در ميان من و معشوق همام است حجاب * وقت آن است كه اين پرده به يك سو فكنم \r\nص 125\r\nحافظ :\r\n ميان عشاق و معشوق هيچ حايل نيست * تو خود حجاب خودى حافظ از ميان برخيز \r\nغزل 266\r\nسلمان ساوجى :\r\n لب و دهان ترا اى بسا حقوق نمك * كه هست بر جگر ريش و سينه‌هاى كباب \r\nكليات سلمان ساوجى ، كتاب‌فروشى زوار ، ص 26\r\nحافظ :\r\n لب و دندانت را حقوق نمك * هست بر جان و سينه‌هاى كباب \r\nغزل 13\r\n","page_name":" 382 ","page_number":392},
  {"content":"\r\n\r\nسخن راند فريدريش فايت ( 1908 ) است و پس از او شدر ( 1942 ) ، با بيانى قاطع‌تر ، همين‌گونه اظهارنظر كرد . لسكو ( 1944 ) 87 نيز به چنين نتيجه و استنباطى رسيد : « اگر تنها به معناى منطقى متن توجه گردد ، ملاحظه مىشود كه بيش‌تر اشعار به شيوهء قابل تحسينى تركيب يافته است . همهء اجزاى كلام او چنان با زبردستى به‌هم پيوسته است كه نظير آن به ندرت ديده مىشود . . . در هر غزل حافظ ، انديشه‌اى وجود دارد كه معانى عاشقانه و عرفانى و مىپرستى را در سراسر آن به يك جهت هدايت مىكند و آن انديشه را مىتوان شامل هريك از ابيات آن غزل ساخت . اشكالاتى كه در يافتن اين انديشهء حاكم بر اشعار پيش مىآيد هميشه به علت آن است كه ترتيب ابيات ، بر اثر سهل‌انگارى نسخه‌بردار ، به‌هم خورده و يا آن‌كه ، در تعبير و تفسير شعر ، خطايى دست داده است . » به راستى ، تحولى قاطع‌تر از اين در نظريات و طرز قضاوت دربارهء يك شاعر متصور نيست .\r\nاربرى 88 نيز از پيوستگى ابيات غزل حافظ دفاع مىكند ، ولى به نحوى غير از لسكو . از نظر او ، غزل حافظ يك واحد هنرى مركب از مضامين مأثور است و از لحاظ لفظ و آهنگ كلمات قرينهء كاشىكارىها يا صورتگرىهاى ايرانى . سعدى وحدت مضمون را در غزل به بالاترين درجهء تكامل مىرساند ، درصورتىكه حافظ دو مضمون و بيش‌تر از آن به كار مىبرد ، ولى مضامين را همواره از مأثورات برمىگيرد . در سنين جوانى به شدت از سعدى متأثر است و هنوز از نظريات فلسفى بعدى وى اثرى مشهود نيست ، در دنياى واقعيات مىزيد و از عشق و باده استعارات صوفيانه اراده نمىكند . اگر مىبينيم حافظ به هنگام بلوغ فكرى خود را از قيد وحدت مضمون آزاد مىسازد ، معنايش صرفا گسستن از سنت است و به هيچ وجه مقصودش از بين بردن وحدت هنرى منظومه نيست ، بلكه كاملا برعكس است : مضامين متضاد را با يكديگر تركيب مىكند و از آن « مضامين نمونه‌اى » مىآفريند ، و بسان هم‌پيمانى وفادار ، دوشادوش استادان صورتگر و كاشىكار ايرانى گام برمىدارد . فلسفه‌اش مبتنى بر « گذشت از عقل مشترك » است : نمىدانيم ، نخواهيم دانست . « 1 » حوادث به وى آموخت كه\r\n\r\n\r\n","description":"","footnote":"\r\n( 1 ) . مؤلف عبارت لاتينى  ingorabimus  و  ignoramus  را آورده است كه  Emile du Bois - Reymond  ( متولد و متوفى در برلين 96 - 1818 ) دانشمند و استاد فيزيولوژى آن را علم ساخت . وى سخن‌رانى خود را كه به سال 1872 در ليپزيگ « دربارهء مرزهاى شناخت طبيعت » ايراد كرد با عبارات زير پايان داد : در زمينهء معماى جهان مادى محقق علوم طبيعى از مدت‌ها پيش عادت كرده است كه  Ignoramus  ( نمىدانيم ) خود را بر زبان جارى سازد ، ولى باتوجه به موفقيت‌هايى كه در اين راه داشته در دل اميدوار است كه بر آنچه حالا نمىداند روزى آگاهى حاصل كند . اما در جواب اين معما كه ماده و -\r\n","page_name":" 383 ","page_number":393},
  {"content":"\r\n\r\nغير ممكن است بتوان يك عالم « مستند به احكام عقلى » را باور داشت و در او منتها درجهء بدبينى را نسبت به مقاصد شخصى دنيوى برانگيخت . از نظر اربرى ، سومين و آخرين مرحلهء تكامل شاعر به « شيوايى » سبك وى و تمايل روزافزونش به ابهام و كنايات ممتاز است .\r\nويكنس 89 ، به حق ، اشاره مىكند كه تصورى را كه غربيان از وحدت شعرى دارند نبايد با آنچه شرقيان از آن درك مىكنند اشتباه كرد . وى غزل را كاملا فاقد جنبهء دراماتيك مىداند و بر آنچه اربرى در زمينهء تركيب مضامين متضاد اظهار داشته نظريهء تشعشع مفاهيم را مىافزايد و نشان مىدهد كه همان‌گونه كه ذره‌بين اشعهء نور را در كانون خود متمركز مىسازد ، حافظ ، با چه هنرمندى شگفتى ، پرتوهاى اففاظ و معنى را در داخل مضامين منتخب در يك نقطه جمع مىكند . در حقيقت ، نظريهء تمركز مضامين مىبايست بيش‌تر با روحيهء ايرانى مطابقت داشته باشد تا با نظريات عمومى اروپايى كه خواستار ربط منطقى و به اصطلاح اوج دراماتيك شعر است . از اين‌رو ، امكان تغيير ترتيب ابيات غزل به آسانى توجيه‌پذير است . رفع مبهمات ، به وجهى كامل‌تر ، مستلزم پژوهش‌هايى است كه بايد نه تنها دربارهء حافظ ، بلكه راجع به همهء كسانى كه بدين صورت شعر گرفته‌اند به عمل آيد . توفيق در اين پژوهش دورنماى فوق العاده جالبى براى متتبعان و پژوهندگان بعدى است و ثمرات و نتايج بسيار درخشانى را نويد مىدهد .\r\nدانشمند باقريحه ، شدر 90 ، ضمن تتبع در ديوان غربى - شرقى گوته و هم‌چنين بدون ارتباط با آن ، عميقا مسايل مربوط به حافظ را بررسى مىكند . بايد پيشاپيش اشاره كرد كه شدر از نظر ريتر ، كه در بالا گذشت ، به خوبى آگاه بود و به همين جهت هم اظهارنظر او درخور توجه بيش‌ترى است . شدر اشعار حافظ را به سه دسته تقسيم مىكند : « ابياتى كه در آنها عشق و شراب و بهار با الفاظ و عبارات خاص شعر و ادب غير عرفانى وصف مىشود ؛ ديگر ، ابياتى كه در آنها با به كار بردن اصطلاحات كلامى و عرفانى از موضوعات دينى و اخلاقى و عرفانى سخن مىرود ، و بالاخره ، اشعارى كه در درجهء اول اهميت بوده بيش از همه شامل جنبه‌هاى\r\n\r\n\r\n","description":"","footnote":"\r\n- نيرو چيست و چگونه مىتواند فكر كند ناچار است كه يك بار براى هميشه شهامت به خرج داده آنچه را اقرار بدان سخت است بر زبان رانده بگويد  Ignorabimus  ( نخواهيم دانست ) . دوبوا در سخن‌رانى ديگرى هم تحت عنوان « هفت معما » اين عبارت را تكرار كرد . از آن پس اين عبارت براى بيان غيرقابل حل بودن معماى دهر گفته مىشود . ( حديث از مطرب و مىگو و راز دهر كم‌تر جو كه كس نگشود و نگشايد به حكمت اين معما را ) نقل از\r\n Buchmann Geflugelte Worte , F . W . Peters Verlag , Berlin West , 1962 \r\n، ص 182 .\r\n","page_name":" 384 ","page_number":394},
  {"content":"\r\n\r\nممتاز حافظ است كه در آنها مضامين دينى و دنيوى و عشق زمينى و آسمانى و ماديت و معنويت در يكديگر توارد پيدا مىكند . مسئله - كه از زمان گوته به بعد ديگر مسأله‌اى نيست و يا نبايد باشد - اين است كه آيا ابيات نوع اول و سوم بايد تحت اللفظى معنى شود و يا بايد ابتدا آنها را « ترجمه » كرد ، چنان‌كه همه‌جا از « دوست » اتحاد عرفانى و از « شراب » معرفت عرفانى مفهوم شود . با اين توجيه ، پاسخ پرسش در خود آن نهفته است . « شاعر با به كار بردن مضامين دينى و بالاخص عرفانى ، كه به ظاهر چنين ساده و زيركانه مىنمايد ، قصد عرضه كردن سبكى خاص داشته است و چنانچه تعادلى كه بدين وسيله ميان ماديات و معنويات برقرار ساخته به‌هم بخورد ، اين سبك دستخوش آشفتگى مىشود . درك اين نكته اصل مطلب است » .\r\n\r\nاطرافيان حافظ در شيراز ( هزل‌نويسان : عبيد زاكانى ، بسحاق ، قارى ؛ انعكاس انديشه‌هاى حافظ در ماوراء النهر : ناصر ، عصمت )\r\nحافظ در خلأ پاى به عرصهء وجود نگذاشت . هرچند زادگاهش شاهد انقلابات سياسى چندى بود و از فتنه و آشوب در امان نماند و مخصوصا در نيمهء دوم سدهء هشتم هجرى ، گاهى سخت دستخوش طوفان حوادث بود ؛ لكن ، هيچ‌يك از اين‌ها چنان نبود كه يك حيات فرهنگى غنى سنت كهن را به مخاطرهء جدى افكند . چنان‌كه پيش از اين اشاره شد ، اين نواحى از فاجعهء حملهء مغولان تقريبا در امان ماند و از اين‌روست كه در شيراز طبقاتى پيرو جوان از دانشمندان و اديبان و شاعران مهم مىبينيم كه حافظ لا محاله با آنها روابطى كمابيش صميمانه داشته است .\r\nعلاقهء استاد به زادگاهش نه تنها بر اثر دل‌بستگى به ركن‌آباد و مصلا ، بلكه هم‌چنين به سائقهء اين روابط دوستانه بوده است . حافظ در سراسر قلمرو زبان و فرهنگ فارسى ، اعم از دور يا نزديك ، مورد تكريم و تجليل بوده ؛ ولى ، از سوى ديگر ، او نيز شاعران معاصر خود را قدر مىشناخت ، و به طريق اولى ، به استادان متقدم چون سعدى به ديدهء احترام مىنگريست .\r\nمضامين بىشمارى كه با استفاده از صنايع مختلف بديعى از ديوان‌هاى آنان اقتباس كرده و استقبال‌هاى ( به تركى « نظيره » ) مكررى كه از غزل‌هاى آنان به عمل آورده - و به شمار كم‌تر از اقتباس‌ها نيست - دلايلى متقن بر اين مدعاست . « 1 »\r\n\r\n\r\n","description":"","footnote":"\r\n( 1 ) . - ص 148 .\r\n","page_name":" 385 ","page_number":395},
  {"content":"\r\n\r\nحافظ طبعا رقيبان ، حريفان و دشمنانى نيز داشته است . تا آن‌جا كه بتوان به مندرجات پاره‌اى از تذكره‌ها اعتماد كرد ، خواجه عماد الدين فقيه كرمانى ( وفات : 773 ه ) ، كه در شهر خود پيشواى خانقاهى بود ، در زمرهء اينان است . وى آل مظفر را مدح مىگفت و اشعار تغزلى مىسرود . پنج مثنوى عرفانى نيز نگاشته است كه اولى آنها كتاب نفيس محبت‌نامهء صاحبدلان از سال 722 ه ، است . وى در غزل پيرو سبك خواجو يعنى همان كسى بود كه حافظ و كمال و سلمان نيز از او تبعيت مىكردند . از اين‌رو ، جاى شگفتى نيست كه ، به رغم همهء دشمنىها ( كه باتوجه به موقعيت عماد در مقام پيشوايى خانقاه و به عنوان فقيه بعيد به نظر نمىرسد ) ، بعضى از غزل‌هاى حافظ و عماد به‌هم نزديك‌اند . البته اين نكته دليل رابطهء مستقيم آن‌دو با يكديگر نيست و كافى است كه هردو از سلمان و كمال و ديگران اقتفا كرده باشند .\r\nخواجه نظام الدين عبيد اللّه ، كه به اختصار عبيد زاكانى قزوينى ناميده مىشود ، از اخلاف يك خانوادهء مورد احترام عربى الاصل است . هرچند كه دربارهء روابطش با حافظ روايتى در دست نيست ، ولى تنها اين واقعيت كه مردى با صفات و مشخصات او مدتى با حافظ در يك دربار در شيراز روزگار مىبرده و در آن‌جا فعاليت داشته ( وفات : 772 ه ) كافى است كه احتمال وجود رابطهء ميان آن‌دو را به يقين مبدل سازد . حتى اين احتمال مىرود كه زاكانى با لحن هزل‌آميز خود حافظ را متأثر ساخته باشد 91 . البته ، هزليات زاكانى درست در نقطهء مقابل دنيايى قرار دارد كه جولانگاه انديشه‌هاى جدى حافظ است . در اين‌جا ، بايد بىدرنگ اضافه كرد كه چنانچه واقعا بتوان يكى را هزل‌نويس خواند ، كسى جز او نيست كه در واقع ارتينو « 1 » ى ايرانى محسوب مىشود . حافظ هم انتقاد مىكرد ، لكن فقط از مردمانى از طبقات نزديك خودش و حال آن‌كه ، زاكانى هيچ‌كس را معاف نمىداشت ، و بر خلاف غزل‌سراى شيرين‌سخن ، مركب تمسخر و استهزا را عنان رها ساخته غالبا تا مرحلهء بىنزاكتى و ركاكت پيش مىراند . با اين همه ، آثارى از وى چون اخلاق الاشراف و جز آن ، هر اندازه هم كه مختصر\r\n\r\n\r\n","description":"","footnote":"\r\n( 1 ) .  Pietro Aretino  شاعر هجانويس ايتاليايى در دورهء رنسانس ( 20 / 4 / 1492 - 21 / 10 / 1556 ) . پدرش كفاش و مادرش يك روسبى بود . با نامه‌هايى كه در آن دشمنان خود را به باد ناسزا مىگرفت همه را سخت مرعوب ساخته بود .\r\nخانه و زندگى مجللى داشت كه هزينهء آن را با اخاذى به وسيلهء نامه‌هاى تهديدآميز و هزل‌آميز تحصيل مىكرد . به نام خودش سكه ضرب كرده به مردم تحميل مىكرد . امروزه كمدىها و مقالاتش صرفا از لحاظ تاريخ فرهنگ و اخلاق حائز اهميت است . نقل از  Lexikon der Weltliteratur  ، ج 1 . ميشل زواكو رمان‌نويس معاصر فرانسوى اين شاعر را وارد ماجراهايى كرده كه در دو رمان خود به نام  Les amants de Venise  و  Le Pont des Soupirs  شرح داده است ( چنان‌كه پيداست اين تشبيه صحيح نيست ) .\r\n","page_name":" 386 ","page_number":396},
  {"content":"\r\n\r\nباشد ، حاكى از قدر و منزلت مؤلف است و او را در صف مقدم جاى مىدهد . اين آثار از لحاظ هنرى بسيار پرارج و از نظر جامعه‌شناسى و هم‌چنين مردم‌شناسى بىنظير است . اشعار عربى زاكانى نشانهء وسعت دامنهء تحصيلات اوست . وى ، علاوه‌بر داستان‌هاى طنزآميز فارسى و عربى ، مطالب جدى نيز مىنوشت كه عشاق‌نامه و قصيده‌هاى مدحيه از آن جمله است . با وجود اين ، اهم ابداعات او ناظر بر انتقاد بىپرده و صريح از نظام اجتماعى است . در كتاب اخلاق الاشراف ، آداب و رسوم ايده‌آل « كهن » را در برابر واقعيات مىنهد . لطيفه ، طنز ، شوخى نيش‌دار و سرزنش ابزار اوست . كتاب تعريفات او بسيار كوچك ، ولى حاكى از قريحهء سرشار وى است كه در آن تنها با يك سخن به‌جا و مناسب يا ضمن يك جملهء كوتاه نقطهء ضعفى را كه شاخص هريك از طبقات است بيان مىكند . حتى گذشت زمان نيز به نظم و نثر زاكانى خللى وارد نياورده است و مناسبت و تازگى آن تا به امروز حفظ شده هنوز باب روز است . اين‌ها با ارزش‌ترين اسناد ادبى براى آشنا شدن با اوضاع ايران آن روز به‌شمار است . او نيز ، چون حافظ ، مسائل خطرناك را در لفافهء اصطلاحات صوفيان بيان مىداشت . بهترين گواه بر نفوذ عميق زاكانى در طبقات ملت محبوبيت داستان كوچك هزل‌آميز و فكاهى و احتمالا به اعلا درجه سياسى 92 موش و گربه است كه چاپ‌هاى سنگى ارزان‌قيمت آن ميان عموم مردم دست به‌دست مىگردد . شايد يكى از علل آن‌كه نقادان ادبى متقدم و متأخر چنين مرد برجسته‌اى را ، چنان‌كه درخور اوست ، مورد توجه قرار نداده حداكثر نگاهى خيلى سطحى بر او افكنده‌اند ( فقط متجددان درصدد جبران اين اشتباه‌اند ) عدم ظرافت او باشد . شايد هم اصولا طنز او اين بىاعتنايى را باعث شده باشد ، چنان‌كه گويى طنز بسى دون شأن و علو مقامى است كه بىگفت‌وگو از ديرباز تا اين اواخر ، حاكم بر ادبيات فارسى بوده است . هرچه را سيماى ديگرى داشته جزء ادبيات به حساب نياورده حداكثر وسيله‌اى براى سرگرمى فردىاش دانسته‌اند . ولى ، بىگمان ، علت اصلى اين بىاعتنايى نظر اصولى زاكانى است كه مخالف اشراف و بورژوازى شهرى « 1 » بوده است .\r\nچنين توصيفاتى دربارهء بسحاق اطعمه ( نام اصلى شاعر فخر الدين احمد حلاج است ) به ظاهر بىمورد به نظر مىرسد . وى از معاصران نسبتا متأخر زاكانى و چون او شيرازى است ( وفات : اوايل سدهء نهم هجرى ) و واقعا هم چنانچه امعان نظر دقيقى به عمل نيايد ، وى جز مطايبه‌نويسى بىاهميت نمىنمايد . وجه امتيازش اين است كه در كليهء منظومات خود ، از هر\r\n\r\n\r\n","description":"","footnote":"\r\n( 1 ) . باتوجه به خطمشى و ضوابط اين كتاب ، در اين‌جا ، به اقرب احتمال ، بورژوازى طبق تعريف كارل ماركس اراده شده .\r\n","page_name":" 387 ","page_number":397},
  {"content":"\r\n\r\nقبيل كه باشد ، در هر بيت نام غذايى متنوع ايرانى را مىآورد ، و بدين ترتيب ، تمامى ديوانش ناظر بر نام اغذيه است . بسحاق ، در حقيقت ، ژوزف دوبرشوى « 1 » 93 ايرانى است . ديوانش ، با آن‌كه چندبار به چاپ رسيده ، تا آن‌جا كه من اطلاع دارم ، چندان مورد علاقه نيست . اغذيه و طنز را چه حد آن‌كه با ادبيات فارسى زير يك سقف مأوا گزيند ! در اين‌جا هم علت‌ها همان است كه در بالا بدان اشاره شد . با اين همه ، به نظر من ، بعيد مىنمايد كه بسحاق اين اشعار را صرفا به سائقهء شكم‌پرستى سروده باشد ، بلكه منظورش ، در درجهء اول ، اعتراض به اسلوب متداول ادبيات است كه سراسر تيره و غم‌افزاست و با تقليد طنزآميز آثار معروف‌ترين شاعران به تمسخر آن مىپردازد . لكن ، در اشعار بسحاق معنايى ژرف‌تر نيز نهفته است : وى بالا بودن سطح معانى را در ادبيات كلاسيك و مديحه‌گويىهاى مبالغه‌آميز نسبت به صاحبان قدرت و افكار دور و دراز متعالى را به باد استهزا مىگيرد .\r\nسومين نفر از اين دسته شاعران نظام الدين محمود قارى يزدى ( وفات : پس از 866 ه ) ست كه البته به پاى بسحاق نمىرسد ، ولى نه از اين جهت كه به‌جاى ديوان اطعمه ديوان البسه‌اى پرداخته است . تمام آنچه راجع به بسحاق گذشت ، جز قريحهء شاعرى او ، دربارهء قارى نيز صادق است . او هم ، چون بسحاق ، براى ايجاد خنده در سخنان خود جاىبه‌جاى گويش‌هاى محلى ( فهلويات ، شيرازيات ) به كار مىبرد . آيا در اين موارد دقايق سياسى دست به كار بوده است ؟\r\nدو تن از معاصران حافظ ، يعنى ناصر كه دوست سلمان ساوجى است و عصمت ( وفات :\r\n829 يا 840 ه ) ، هردو از مردم بخارا ، از نظر معانى ، ولى نه از لحاظ شيوهء بيان ، به او نزديك‌اند . اعتراض‌هاى جسورانهء اين دو نشان مىدهد كه نداى حافظ در خلأ محو نشده ، مگر اين‌كه اين نغمات را ، به‌طور كلى ، نمايشگر روح آن عصر بدانيم . عصمت ، كه مديحه‌سراى تيمور و شاعر دربار سلطان خليل است ، در پايان زندگى ، از خداوند براى اشعارى كه سروده آمرزش مىطلبد . در غزل پيرو امير خسرو است .\r\n\r\n\r\n","description":"","footnote":"\r\n( 1 ) .  Joseph de Berchoux  شاعر باذوق فرانسوى ، متولد در  Saint - Symphorien - de - Lay  ، متوفى در  Marcigny  1762 - 1838 ، كه اشعارى راجع به خوش‌خوراكى سروده است . لاروس اونيورسل ، پاريس ، 1948 .\r\n","page_name":" 388 ","page_number":398},
  {"content":"\r\n\r\n\r\nپىنوشت\r\n( 1 ) .  Spuler , die Mongolen in Iran 2 ( B II ) , 59 . \r\n( 1 الف ) . سبك‌شناسى ، ج 3 ، ص 168 .\r\n( 2 ) . به نحوى قاطع‌تر :  Bretel's , Navoi 39 \r\n( 3 ) .\r\n Ivanov , Ocerk 51 , 54 ; Petrusevskij , K voprosu ( B II ) . \r\n( 4 ) .\r\n Spuler , die Mongolen in Iran 2 310 et seq . ; Barthold - Hinz , Die pers . Inschrift ( B II ) , 247 , 257 . \r\n( 5 ) .  Barthold , Su'ub . 256 . \r\n( 6 ) . « دوگانگى اخلاقى ، آن زمانه » -  V . Minorsky , Iran ( BII ) , 190 . \r\n( 7 ) . عطارد ، « مظاهر » ، 14 به بعد ، ولى اظهاراتش كاملا قانع‌كننده نيست ،\r\n Ritter , Oriens 5 , 193 . Iran 2 \r\n( 8 ) . كتاب‌نامهء ويژه : كريمسكى 3 ، ص 69 - 416 .\r\n( 9 ) . راجع به تخلص او - پيش‌گفتار قزوينى بر المعجم ، تألف شمس قيس ، ص « و » و بعد .\r\n( 10 ) . گلستان ، چاپ گركانى ( كتاب‌نامه ذيل عنوان « سعدى » ) ص « جح » .\r\n( 10 الف ) . تازه‌ترين بررسىها ذيل عنوان  R . M . Alijev \r\n( 11 ) . عباس اقبال ، زمان تولد 632 .\r\n( 11 الف ) . س سعيد نفيسى ، تاريخ درست ( كتاب‌نامه ) .\r\n( 11 ب ) . شامل يك سوم گلستان ، -  R . M . Alijev , Gulistan , UZIV 19 , 140 \r\n( 12 ) .  Cajkin , Sa'di 318  همان مؤلف ،  Bustan ( transl . ) , p . VIII \r\n( 13 ) . ولى ، در مواردى جز اين است - كريمسكى 3 ، ص 197 .\r\n( 14 ) .  Cajkin , Bustan ( transl . ) p . XIX et seq . \r\n( 15 ) . كتاب‌نامه ذيل عنوان « شريف ، پندنامهء انوشيروان » .\r\n( 16 ) . غزليات سعدى ، چاپ فروغى ، پيش‌گفتار ، ص 2 .\r\n( 17 ) . تاريخ ادبيات براون ، ج 2 ، ص 533 .\r\n( 18 ) . حالى ، حيات سعدى ، ص 96 به بعد .\r\n( 19 ) .  KOprulu , Hacu , IA 5 , 400 . \r\n( 20 ) . بهار ، بحث 186 .\r\n\r\n","description":"","footnote":"","page_name":" 389 ","page_number":399},
  {"content":"\r\n\r\n( 20 الف ) . س ارمغان ، 19 ، 421 .\r\n( 20 ب ) . به گفتهء آقا خان صحت اين انتساب مشكوك است و تصور مىرود كه از نوشته‌هاى اسماعيلى اقتباس شده باشد . اين پانويس در نسخهء انگليسى چنين آمده است : « . . . اين حقيقت كه شخصى چون آقا خان علاقه‌مند به انتشار گلشن راز شد اين احتمال را تقويت مىكند كه شبسترى ( چنانچه واقعا مؤلف اين رسالات باشد ) . خود از نوشته‌هاى اسماعيلى اقتباس كرده است . »\r\n Arbery , Class . Pers . Lit . [ BV 
  ] , ) ( 304 et seq . \r\n( 21 ) . بهار ، بحث 184 .\r\n( 22 ) . عباس اقبال ، ذيل « سير العباد الى المعاد ، از حكيم اوحد الدين طبيب رازى » ، مجلهء دانشكدهء ادبيات تهران ، 2 / 3 ، 1334 شمسى ، 8 ، مصباح ، اثر محسن بن الطوغان بردسيرى است و به خطا به اوحدى كرمانى منسوب شده است .\r\n( 23 ) .  Bertel's , Ocerk 63 . \r\n( 24 ) . همان مؤلف ،  Fuzuli 60 2 \r\n( 25 ) .  Ritter , Philol . 9 , 60 . \r\n( 26 ) . همان اثر ، 7 ، 95 .\r\n( 27 ) .  Bertel's . Ocerk 63 ; \r\nكتاب‌نامه ذيل عنوان « نزارى » ، چاپ برتلس ، 45 .\r\n( 28 ) . دولتشاه ، چاپ ليدن ، ص 231 ، سطر 25 ؛ ص 233 ، سطر 7 به بعد .\r\n( 29 ) . بنابر  Ivanow , Problems 20  سفرنامهء نزارى با گرويدن وى به مذهب اسماعيلى ارتباط دارد و فقط پس از آن بود كه « به قفقاز جنوبى شتافت كه امام عصرش در آن‌جا به‌طور ناشناس پنهان بود » . اخيرا ج . درى ( - آن‌جا ) به بررسى كليهء آثار نزارى پرداخته است . وى چهارده اثر را برمىشمارد و محتواى سفرنامه را نيز به ايجاز بيان مىكند .\r\n( 30 ) . جامى ، بهارستان ، چاپ  Schlechta - Wssehrd  ، ص 100 متن اصلى ، ص 116 ترجمه .\r\n( 31 ) . وحيد ؛ خسرو ، ص 207 .\r\n( 32 ) . كريمسكى 3 ، ص 84 .\r\n( 33 ) .  Bertel's , Lit . . . v Sr . Az . ( Bibl . D ) - 2012 \r\nبرتلس در  SV 1957 / 6 , 149 a  امكان يك مأخذ مشترك را بعيد نمىداند كه همان غزل خليفه يزيد باشد .\r\n( 34 ) . وحيد ، خسرو ، ص 199 ؛ حبيب ، خسرو ، ص 76 .\r\n( 35 ) . اعجاز « غيرقابل تقليد بودن زبان قرآن ، تفرد آن » ( يك اصطلاح معانى و بيانى است ) .\r\n( 36 ) . وحيد ، خسرو ، ص 220 .\r\n\r\n","description":"","footnote":"","page_name":" 390 ","page_number":400},
  {"content":"\r\n\r\n( 37 ) . همان اثر ، ص 214 .\r\n( 38 ) . تحفهء سامى ، چاپ وحيد دستگردى ، ص 117 .\r\n( 39 ) .  Bertel's , Ocerk 41 ; \r\nهمان مؤلف  Navoi i Nizami 81 \r\n( 40 ) . بهار ، بازگشت ، ص 446 .\r\n( 41 ) . شبلى 2 ، ص 97 .\r\n( 42 ) . 753 : تاريخ ادبيات براون ، ج 3 ، ص 223 .\r\n 762 : Nafisi : Koprulu , Hacu , IA , 5 , 37 b \r\n( 42 الف ) . حافظ از چند غزل خواجو اقتفا مىكند ، س يارشاطر ، شعر 103 .\r\n( 43 ) . كوپرولو ، همان اثر ، ص 40 آ .\r\n( 44 ) . س فوق ، ص 265 .\r\n( 45 ) .  GIPh 2 , 249 . \r\n( 46 ) . تاريخ ادبيات براون ، ج 3 ، ص 271 .\r\n( 47 ) . كريمسكى ، ج 3 ، ص 99 .\r\n( 48 ) . همان اثر ، ج 3 ، ص 106 .\r\n( 49 ) . همان اثر ، ج 3 ، ص 106 و بعد و پانويس .\r\n( 50 ) .\r\n Braginskij , Zum Studium des Schaffens Kamol Hudschandis , 6 . \r\n( 51 ) . شبلى ، 5 ، 116 .\r\n( 52 ) . جامى ( - فوق ، پانويس 30 ) ، ص 101 و 116 .\r\n( 53 ) . تاريخ ادبيات براون ، ترجمهء حكمت 3 ، ؟ ؟ ؟ 384 .\r\n( 54 ) . سودى ، شرح حافظ ، چاپ بولاق 3 ، 84 .\r\n( 55 ) .  Bertel's , LIt . . . v Sr . Az . ( Bibl . D ) , 217 . \r\n( 56 ) .  Antol . 1 14  و حسين‌زاده در پيش‌گفتار بر منتخبات ( كتاب‌نامه  ( D \r\n( 57 ) .  Antol 1 16 . \r\n( 58 ) .  Bertel's , Lit . . . v Sr . Az . 201 , 217 \r\nمعين ، حافظ ، ص 211 به بعد .\r\n( 59 ) . عينى ، نمونهء 80 شمارهء 31 .\r\n Braginkij , Ocerhi ( B II 12 ) , 251 . \r\n( 60 ) . تاريخ ادبيات براون ، ترجمهء حكمت 3 ، ص 350 پانويس ؛ غنى ، بحث 1 ، ص 356 .\r\n\r\n","description":"","footnote":"","page_name":" 391 ","page_number":401},
  {"content":"\r\n\r\n( 61 ) . خلخالى و غيره ، - كتاب‌نامه ذيل عنوان « حافظ » .\r\n( 62 ) . كتاب‌نامه ذيل نام‌هاى مربوط و  « M . Boyce »  .\r\n( 62 الف ) . چاپ يك نسخهء خطى از سال 4 - 813 ه ( يعنى 22 يا 23 سال پس از درگذشت شاعر ! ) توسط پروفسور دكتر پ . ن . خانلرى كه هم‌اكنون انتشار يافته گام فوق العاده مهمى به پيش است . اين نسخه شامل 152 غزل با تحشيهء عالى است . س . همان مؤلف ، چند نكته در تصحيح ديوان حافظ ، چاپ جداگانه ، 1337 شمسى از يغما .\r\n( 63 ) . معين ، حافظ ، ص 83 ؛\r\nغنى ، بحث 1 ، ص 354 ؛\r\n Arberry , Hafiz \r\n( هردو چاپ ) ، ص 2 ؛\r\nهمان مؤلف  Class . Pers . Lit . ( 1958 )  ولى « به اقرب احتمال » 1326 .\r\n( 64 ) . قزوينى ، نشريهء دانشكدهء ادبيات تبريز ، 2 / 1 ، ص 41 و بعد .\r\n( 65 ) .  Kryms'kij , Chafyz 31 . \r\n( 66 ) .  Bertel's , Lit . . . v Sr . Az . ( Bibl . D ) , 201 . \r\n( 67 ) .  Wickehs , An Analysis 627 3 \r\n( 68 ) .  Lescot , Hafiz 58 ( - 2 offprint ) \r\nغنى ، بحث 1 ، 301 .\r\n( 69 ) . كتاب‌نامه ذيل عنوان « حافظ » .\r\n( 70 ) .  Krymskij , Chafyz 13 et seq , , 125 et seq . , 137 ; \r\nقزوينى ، بيست مقاله ، ص ، ص 73 و بعد .\r\n( 71 ) . كتاب‌نامه ذيل عنوان « هومن ، حافظ » ؛ ذيل عنوان « غنى ، بحث 1 » ؛ ذيل عنوان  Stolz , Die seel . » « Entwicklung  ؛ ذيل عنوان  « Schaeder , Lasst sich . . . » \r\n( 72 ) . كتاب‌نامه  Wilberforce - Clarke  ذيل عنوان  « Hafiz »  ؛ ذيل عنوان  « Merx ( B III ) » \r\n( 73 ) .  Lescot , Hafiz 59 ( - 3 offprint ) . \r\n( 74 ) .  Roemer , Probleme 133 ( - 13 offprint ) . \r\n( 75 ) . نقد ريتر در  OLZ  ، 1941 ، ص 249 بر مثنوى نيكلسون ( كتاب‌نامه ذيل عنوان  « Galalu'd - din Rumi » \r\n( 76 ) . بهار ، بحث 186 .\r\n( 77 ) .  Braginskij , Chafiz , Pjat'desjan gazelej 15 ; \r\nدر نسخهء انگليسى 40 - 1949 ذكر شده ( كتاب‌نامه ذيل عنوان « حافظ » ) .\r\n( 78 ) .  Lescot , Hafiz 96 et seq . ( - 40 et seq offprint ) . \r\n\r\n","description":"","footnote":"","page_name":" 392 ","page_number":402},
  {"content":"\r\n\r\n( 79 ) . همان اثر ، 67 ( - 11 چاپ جداگانه ) ، 73 ( - چاپ جداگانه ) و جز آنها .\r\n( 80 ) . يادگار 2 / 7 ، 78 ؛  Ritter , Hafiz IA , 5 , 70 a  ؛ شبلى 5 ، 43 و بعد ؛ سبك‌شناسى ، 3 ، 80 .\r\n( 81 ) . ريتر ، همان اثر ؛ نظر مشابه آن از شبلى 2 ، 188 سطر 8 از پايين .\r\n( 82 ) . انتقاد از جامعه  Antol . 15 et seq . \r\n« غزل‌سراى شورشى » : ( - پىنوشت 77 )  Baginskij , Chafiz 38 \r\nنقش اعتراضى غزل در سدهء 14 : همان اثر ، ص 47 .\r\n( 83 ) . جامى :  Lescot , Hafiz 97 ( - 41 offprint ) \r\n( 84 ) . جامى ، بهارستان ( - پىنوشت 30 ) 100 و 116 .\r\n( 85 ) .  Schaeder , Goethe 120  « فال حافظ » مثلا : سخن 6 / 11 ، 1334 شمسى ، 1045 .\r\n( 86 ) . شبلى 2 ، 230 ؛ يارشاطر ، شعر 127 .\r\n( 87 ) .\r\n Veit , Platen 4 , 149 ; Schaeder , Lasst sich . . . 209 et seq . ; Lescot , Hafiz 61 ( - 5 offprint ) . \r\n( 88 ) .  Arberry , Orient Pearls 704 et seq ; \r\nهمان مؤلف  Hafiz , 29 et seq . \r\n( 89 ) .  Wichens , The Pers . Conception 239 et seq . \r\n( 90 ) .  Schaeder , Lasst sich . . . 204 ; \r\nهمان مؤلف  Goethe 120 \r\nبررسىهاى اساسى اخير :\r\n( - آن‌جا )\r\n Wolfg . Lentz , Goethes Noten . . . zum W . - Ostl . Diwan . \r\n( 91 ) . معين ، حافظ ، 203 .\r\n( 92 ) . اين نظر دوست محترم من ر . شالك است . اربرى نيز در  Class . Pers . Lit . 296 et seq .  نظر مشابهى دارد . راجع به منشأ و تحول موضوع س م . مينوى « قصه موش و گربه » ( - آن‌جا ) ، ولى در آن‌جا انتساب كتاب به عبيد زاكانى كمى مشكوك وانمود مىشود .\r\n( 93 ) . راجع به شعر و ادب پيرامون آشپزى از دوران خلافت بغداد به بعد ، - كريمسكى 3 ، 109 و بعد ، و پانويس‌هاى مربوط به آن .\r\n\r\n","description":"","footnote":"","page_name":" 393 ","page_number":403},
  {"content":"\r\n . \r\n","description":"","footnote":"","page_name":" 394 ","page_number":404},
  {"content":"\r\n\r\n\r\n9 تيمور و جانشينانش\r\n\r\nحيات فرهنگى و ادبى\r\nاينك بلاى تازه‌اى ، در هيئت جنگ‌آورى دهشتناك ، يعنى تيمور ( تولد 736 ه ، دوران سلطنت 807 - 771 ه ) ، بر كشور نازل مىشود . وى مسلمان بود و در برابر روحانيان و مشايخ صوفيه ، البته به علل سياسى - تظاهر به تمكين مىكرد . چنان‌كه برمىآيد ، مقصود حافظ از عبارت « صوفى دجال فعل ملحد شكل » 1 او بوده است ، زيرا سفاكىهاى بهيمىصفت تيمور خاطرات شوم مغولان را از خاطره‌ها محو كرد . به تركى و مغولى سخن مىگفت ، فارسى هم مىدانست ، ولى با عربى بيگانه بود . هرچند طى لشكركشىها فرمان مىداد برايش كتاب‌هاى فارسى بخوانند ؛ ولى ، با وجود اين ، وى يك فرد بدوى بيش نبود . برآمدن وى و كام‌يابىاش از آن جهت بود كه توانست اهالى ماوراء النهر را هواخواه خود سازد ، از آن‌كه اينان به مقاصد و نقشه‌هاى او به ديدهء قبول مىنگريستند و بىگمان بر مبارزاتش براى تأمين وحدت سياسى ايران متلاشىشده صحه گذارده بودند - مبارزاتى كه عمدتا از راه جنگ و يغماگرى انجام مىشد . هنگام تهاجم مغولان لااقل مناطق جنوبى ، روىهم‌رفته ، از آسيب بر كنار ماند ؛ ولى ، اينك ، سراسر ايران لگدكوب لشكريان تيمور گشت . كليهء سلسله‌هاى محلى كه پس از ايلخانيان برآمده و ايران را به مناطق مختلف تقسيم كرده بودند ريشه‌كن شدند . تيمور به اين مسئله كه آيا اينان در بالا بردن سطح فرهنگ قلمرو حكومت خويش يا به‌طور كلى سراسر\r\n\r\n","description":"","footnote":"","page_name":" 395 ","page_number":405},
  {"content":"\r\n\r\nايران خدماتى انجام داده بودند و يا وجودشان از اين لحاظ مثمر ثمرى نبوده ، مطلقا توجهى نداشت . سرزمين كهن سامانيان دوباره در صف مقدم قرار گرفت و اين بار پايتختش سمرقند بود كه امير سخت دل‌بستهء آن بود . كانون فعاليت‌ها و ابداعات ادبى و فرهنگى نيز بدان‌جا منتقل گشت . اين امر غالبا خودبه‌خود انجام مىگرفت ؛ ولى ، جاىبه‌جاى نيز جبر و قهر عامل آن بود ، چنان‌كه تيمور پيشه‌وران و صاحبان هنرهاى زيبا و هنرهاى تجسمى را از فارس و عراق بدان‌جا كوچ داد و اين رسمى بود كه از قديم الايام معمول بود ؛ ساسانيان نيز چنين كرده بودند 2 .\r\nمجد و عظمت بازيافتهء سمرقند و بخارا در اين بيت مشهور حافظ منعكس است كه مىگويد :\r\n اگر آن ترك شيرازى به دست آرد دل ما را * به خال هندويش بخشم سمرقند و بخارا را \r\nسمرقند در دوران الغ بيگ نيز ، كه مردى ترقىخواه و در حقيقت دانشمندى بر تخت حكم‌رانى بود ( 3 - 850 ه ) ، شكوفا شد . وى ، پيش از آن ، يعنى هنگامى هم كه امارت تركستان داشت ، در اعتلاى بيش‌تر اين شهر كوشيده بود . توجه خاص او ، علاوه‌بر هنرهاى زيبا ، بالاخص به نجوم و رياضيات معطوف بود ، بدون آن‌كه در اين زمينه ملاحظات دينى يا ملى را دخالت دهد . لكن ، دولتش مستعجل بود ؛ زيرا ، با تمام اين احوال ، در پايان ، پيروزى از آن خواجهء احرار بود « كه در رأس درويشان و روحانيان مخالف الغ بيگ و حكومت او قرار داشت . » 3 در اين هنگام ، هرات در راه پيش‌رفت گام مىنهاد . سلطان شاهرخ روحانىمنش ، كه از لحاظ سياسى و فرهنگى شخصيتى متوسط بود ( 50 - 807 ه ) ، پس از مبارزهء كوتاهى ، جانشين تيمور گشت و اين شهر را مقر خود ساخت ، و تا آن‌جا كه ميسر بود ، در صيانت و تماميت ميراث تيمور كوشيد . لكن ، با وجود آن‌كه پس از مرگ وى قلمرو ايران دستخوش تجزيه شد ، در عهد سلطان حسين بايقرا ( 911 - 872 ه ) شهر هرات مركز واقعى فرهنگ از نو جان گرفتهء فارسى مىگردد . در شرق ، تيموريان با يكديگر به كشمكش برخاستند . منازعات آنان نتيجهء مستقيم سياست خاص شاهرخ بود كه تيول‌ها را ميان پسران و نوادگان خود تقسيم مىكرد . در غرب ، تركمن‌هاى قراقوينلو ( سياه‌گوسفندان ) وارد ميدان شدند و به زودى از آق‌قوينلو ( سپيدگوسفندان ) ، كه با آنان خويشاوند بودند ، منشعب شدند . اين جريانات عبارت از مبارزهء تجزيه‌طلبانهء نيروهاى فئوداليست بر ضد كوشش‌هاى ترقىخواهانه‌اى بود كه براى الحاق مناطق مختلف به يكديگر و ايجاد يك دولت بزرگ به عمل مىآمد ، هرچند كه اين هم ، در\r\n\r\n","description":"","footnote":"","page_name":" 396 ","page_number":406},
  {"content":"\r\n\r\nصورت تحقق ، نظامى فئودالى مىداشت . حكم‌رانان با آن‌كه در افزايش قدرت نظامى خويش مىكوشند ، فاقد نبوغ و همت تيمورند ، هرچند كه تيمور را بايد بيش‌تر جنگ‌آور و كشورگشا دانست تا بنيان‌گذار . انقطاع موقتى چكاچاك اسلحه موجب افزايش ثروت آنان به هزينهء پيشه‌وران و برزگران بود كه ، خواه به هنگام جنگ و خواه در زمان صلح ، بلاكش هستند .\r\nخرده‌مالكين زير بار ماليات‌هايى كه از طرف حكومت مركزى وضع شده كمر خم كرده‌اند و در اجراى تعهدات خود و پرداخت باج به مالكان فئودالى كه مستقيما بر آنان فرمان‌روايى دارند وامانده‌اند . دوشادوش پيشه‌وران بايد براى حفر قنوات و ساختن استحكامات و ابنيهء دربارى و مساجد و جز آنها تن به بيگارى دردهند . هيچ‌يك از اين تحميلات متوجه مالكان بزرگ و بالاخص خاندان‌هاى بىشمار منسوب به تيموريان نبود . درباريان ، سادات و روحانيان طراز اول نيز از آن معاف بودند ، چنان‌كه اين طبقات ، به تنهايى تمام درآمدها را در اختيار داشتند و قدرت نيز فقط در دست آنان بود . اغتشاشات مذهبى جز دست‌آويزى براى نشان دادن نارضايى و نكبت ملت نيست ، و در حقيقت ، شيوهء متداول آن زمان براى ابراز مقاومت ناداران و ستم‌كشان در برابر دارايان و ستمگران است . لكن ، بايد تصديق و تحسين كرد كه پاره‌اى از تيموريان ثروت خود را فقط خرج عياشى نكرده در راه مجاهدت‌هاى فرهنگى نيز صرف مىكردند كه اوج آن در هرات در عهد حكم‌رانى حسين « 1 » بود . در اين‌جا ، مقصود ما هنرهاى كوچك هرات مخصوصا كتاب‌دوستى او و مكتب شعراى هرات است كه پيشوايى آن را جامى بزرگ ( وفات : 898 ه ) و مير على شير نوايى ( وفات : 906 ه ) ، وزير مشهور حسين ، به عهده داشتند . اين وزير مردى نجيب ، بشردوست ، هنرپرور و حامى آنچه زيبا بود به شمار مىرفت ، لكن هميشه با مخدومش اتفاق‌نظر نداشت . جامى چهره‌اى درخشان در عرصهء زبان و ادب فارسى است و نوايى تركى سرشار از انتباه ملى و سرآمد در زبان جغتايى ( ازبكى كهن ) . اهميت اين زبان به حكم توجهى كه نجيب‌زادگان فرهيختهء جغتايى بدان دارند رو به افزايش است . مگرنه دربار شيراز هم براى خود شاعران ترك داشت . بدين مناسبت ، لازم است از بايسنقر ( وفات : 837 ه ) ، پسر شاهرخ ، كه يكى از خوش‌طبع‌ترين كتاب‌دوستان است ، ياد كنيم ؛ على الخصوص كه ، من‌جمله ، تدوين نسخهء معروف شاهنامه به وسيلهء او صورت گرفته است ( محمد قزوينى 4 در صحت اين مطلب ترديد دارد ) . از آن‌رو كه در هرات شكوفايى سنت‌هاى فرهنگى با سمرقند تفاوت داشت ، در آن‌جا درخت علوم دقيقه\r\n\r\n\r\n","description":"","footnote":"\r\n( 1 ) . مراد حسين بايقراست .\r\n","page_name":" 397 ","page_number":407},
  {"content":"\r\n\r\nمطلقا بارور نشد . در زمينهء علوم انسانى و بالاخص تاريخ ، نام‌هاى حافظ ابرو ، عبد الرزاق سمرقندى ، مير خواند ، خواندمير و ديگران قابل ذكر است . رواج بيش‌ازپيش زبان و فرهنگ فارسى در هند مرهون تيموريان و در نتيجهء تأسيس دولت مغولى در آن‌جا - البته پس از برافتادن اين سلسله در مقراصلى - به وسيلهء بابر تيمورى ( 7 - 932 ه ) است - همان بابر كه با نوشتن خاطرات خود نام خويش را به عنوان يك نويسندهء تركى جغتايى نيز جاودان ساخته است . « 1 » يك دسته از فرمان‌روايان كه چون او به فرهنگ ايرانى گرايش داشتند به دو اقتدا كردند .\r\nسدهء پانزده ، يعنى دوران تيموريان ، به علت عدم تناسب ميان كميت محصولات ادبى و كيفيت اين محصولات چندان رضايت‌بخش نيست . چگونه ممكن است كه جراحات ناشى از ضربات مغولان در گردباد حوادثى چنين سهمناك التيام يافته باشد ؟ تاريخ‌نويسى با شاه‌كارهاى سدهء پيشين قابل مقايسه نيست . شعر و ادب به انحطاط و ابتذال گراييده و دستخوش تصنعات مبالغه‌آميز است . اگر مىبينيم كه ، با اين همه ، اشاعهء شعر و ادب صورت انحصار نيافته و محدود به عدهء معينى نيست ، بلكه ، برعكس ، شركت مستقيم يا غيرمستقيم همهء طبقات به جز روستاييان برزيگر در آن رواج بيش‌ترى يافته ، از آن‌روست كه طبقهء متوسط اهميت بيش‌ترى كسب كرده است . فاجعهء مغول آخرين بقاياى نجباى فئودال ايران را برانداخت ، هم‌زمان با آن قصيدهء مدحيه نيز متروك شد و جاى خود به قصيدهء فلسفى گذاشت كه البته هرچند ناصرخسرو « 2 » در آن فتح باب كرده است ؛ لكن ، قصيده‌هاى او ، به حكم آن‌كه جلوه‌گاه انديشه‌هاى اسماعيلى بود ، چندان مورد توجه نسل‌هاى بلافصلش قرار نگرفت .\r\nبعدها ، خاقانى والاجاه « 3 » قصيدهء فلسفى را قبضه كرد و چشم همگان را از پرتو هنر خويش خيره ساخت . در عصر تيمورى ، كه اديبان مشكل‌پسند صاحبان مناصبى رفيع در اجتماع بودند ، ثناخوانى چندان خريدارى نداشت ، و در عوض ، هرچه بيش‌تر تصنع مورد توجه بود .\r\nكاتبى ترشيزى « 4 » يك مثنوى در ده باب ( تجنيسات ) پرداخته كه قوافى آن ، بدون استثنا ، با يكديگر جناس دارد ( و نام آن نيز اشاره‌اى به اين دو نكته است ) . « 5 » مثنوى ديگرى از اين شاعر\r\n\r\n\r\n","description":"","footnote":"\r\n( 1 ) . - از سعدى تا جامى ، ادوارد براون ، ترجمهء على اصغر حكمت ، تهران ، 1317 ، ص 426 ، و دايرة المعارف فارسى ذيل عنوان « بابرنامه » .\r\n( 2 ) . - ص 272 .\r\n( 3 ) . - ص 291 .\r\n( 4 ) . - ص 400 .\r\n( 5 ) . اينك نمونه‌اى از آن :\r\n شاعر آيد نام تو سنجر كند * تا قماش و سيم و توسن جر كند \r\n-\r\n","page_name":" 398 ","page_number":408},
  {"content":"\r\n\r\nذو بحرين است . « 1 » شاعران هرات ، مانند اهلى شيرازى ( وفات : 942 ه ) ، توانستند دنبالهء قصيدهء مصنوع سلمان ساوجى ( وفات : 778 ه ) را بگيرند ، ولى تصنع و تكلف را به حد اعلاى ممكن رساندند . قصيده‌اى كه وهمى به مناسبت زناشويى شاه‌زادهء هندى داراشكوه ( 1043 ه / 4 - 1633 م ) سروده دليل بر آن است كه عصر صفويه نيز به صنايع لفظى بىاعتنا نبوده است .\r\nبر خلاف قصيدهء فلسفى ، چه بسا كه معانى بر اثر به كار بستن چنين عوامل و صناعاتى به آسانى تباه مىشود . به‌طور كلى ، وجه شاخص اين دوره فدا كردن معنى براى لفظ است .\r\nغزليات از لحاظ مضامين سخت محدود است و تقريبا همه طبق يك نمونهء معين سروده شده است . مادهء تاريخ و معماهاى مبتنى بر كلمات و حروف به شدت مطلوب و مورد توجه است و مخصوصا انواع معما چنان قدر و منزلتى دارد كه گويى باارزش‌ترين انواع ادبى است . در همهء ديوان‌ها ، قصيده ناگزير در برابر چنين رقيبانى به مقامى بس فروتر قناعت مىورزد .\r\nبراگينسكى 5 با اين تأويل كه قصيدهء مدحيه در دوران مغولان ، به حكم ناآشنايى اينان با زبان فارسى ، اهميت خود را از دست داده و برعكس بر رواج غزل ، به علت رقت زيادى كه طبعا از آن برخوردار است ، افزوده بود « 2 » ( چنان‌كه اين كيفيت را فقط يك دوران رونق بدانيم ) ؛ مخالف است و براى اثبات نظريهء خود به سلمان ساوجى اشاره مىكند كه ظهورش در آن شرايط متناقض اين تأويل است . وى منشأ اين دگرگونى را در اعتراض طبقات شهرى مىبيند كه وسيلهء ابراز آن همان غزل بوده است . شهريان نمىتوانستند زير بار تجاوز فرمان‌روايان به مايملك خصوصى و « محصول دست‌رنج » خود بروند ، زيرا بر اثر آن رشد اين افراد ، كه زحمت‌كش‌ترين و « بافرهنگ‌ترين » طبقهء اجتماع در قرون وسطا بودند ، ناگزير دستخوش فتور مىشد . به عقيدهء او ، شهرها در درجهء اول خواستار آزادى دادوستد و استقلال اقتصادى و تحديد خودكامگىهاى فئودالى بودند . به گفتهء محقق نام‌برده ، دليل بر اين اعتراض‌ها پاىبند بودن به آزادى ، استقلال شخصى ، اعلام حق نيك‌بخت بودن در زندگى و آزادانديشى و\r\n\r\n\r\n","description":"","footnote":"\r\n-\r\n رو حديث بىريا را مدح گوى * خاك ره بر فرق مرد مدح‌گوى \r\nتذكرهء دولتشاه سمرقندى ، به تحقيق و تصحيح محمد عباسى ، انتشارات كتاب‌خانهء بارانى ، تهران ، 1337 ، ص 429 .\r\n( 1 ) . نمونه‌اى از آن :\r\n شب‌پره از گنبد فيروزگون * رفته به فيروزهء گنبد درون \r\nمجالس النفايس ، مير نظام الدين على شير نوايى ، به سعى و اهتمام على اصغر حكمت ، تهران ، 1323 ، ص 186\r\n( 2 ) . - ص 349 .\r\n","page_name":" 399 ","page_number":409},
  {"content":"\r\n\r\nجلوه‌گاه همهء آنها غزل بوده است كه استادان برجسته‌اى چون حافظ ، كمال خجندى و ناصر بخارى آن را براى اين منظور ساخته و پرداخته‌اند ، آن هم با چنان شيوايى و مهارتى كه انسان‌دوستى و اعتراض با تاروپود غزل عجين شده و اصول و قواعد مسلمى به وجود آورده است .\r\nمحصولات ادبى پردامنه غالبا محدود به يك ديوان نبوده شامل چندين جلد است . داستان رمانتيك نيز ، كه چندان وجه شاخص اين عصر نيست ، آكنده از تصنع زايد است . به عنوان مثال ، مىتوان كاتبى ترشيزى ( يا نيشابورى ؟ ؛ وفات : 9 - 838 ه ) و از او هم زيادتر اهلى شيرازى را ، كه در بالا ذكرش رفت ، نام برد . انتقادات جلسات انجمن‌هاى متعدد ادبى در نماياندن اين خلاقيت شديد و فعال سهمى به‌سزا دارد .\r\nبدين ترتيب ، ما شاهد يك افزايش غيرعادى محصولات ادبى از نظر صورى هستيم كه ، چنان‌كه كاملا آشكار است ، فقدان اصالت و مضامين بكر را مىپوشاند . بيان مطالب بر طبق آرا و نظريات شخصى و هم‌چنين تعيين هدف و منظور تابع سنت است . بايد افزود كه رغبت و تمايل به عرفان در روزگاران پر از فتنه و آشوب امر تازه‌اى در ادبيات فارسى نيست ؛ ولى ، آنچه در اين دوره تازگى دارد گرايش شديد به تمثيلات است كه هم بر غزل و هم بر داستان رمانتيك حكم‌فرماست ، لكن اين تمثيلات آراى جسورانهء عرفانى نيست ، بلكه تصوراتى است كه تا حدى صبغه‌اى از فلسفهء وحدت وجود دارد ، اما عمق خود را از دست داده به احكام تسنن يا تشيع نزديك شده است .\r\nبا آن‌كه سنت‌هاى ادبى هنوز مورد اعتناست ، بر خمسهء شاعرى چون امير خسرو بيش از خمسهء نظامى ارج مىنهند و اين خود شاخص انحطاط فكرى و نمايشگر ذوق و سليقهء زمان است كه نمىتواند هنر و نظريات فلسفى اين استاد متفرد را درك كند . تأثير شاعر هندى ، مخصوصا در داستان كوتاه منظوم ، جلوه‌گر مىشود كه مبدع واقعى آن خود او بوده است . غزل او نظر گروه بىشمارى از شاعران عراقى را جلب مىكند . سبك « هندى » در هرات ريشه مىگيرد 6 . در اين دوران ، كتاب‌هاى منثور راجع به پيامبر ( ص ) و اهل بيت و صحابه مطلوب بوده ، و چنان‌كه پيداست ، اين قبيل كتب با تشويق و ترغيب نوايى نگارش مىيافت .\r\nشواهد النبوهء جامى و نظاير آن در زمرهء اين كتاب‌هاست 7 .\r\n\r\nتغزل و داستان‌سرايى در دورهء تيموريان\r\nاز غزل‌سرايان بايد دست‌كم شاعران زير را نام برد : خواجه عصمت بخارى « 1 » ، كه شاعرى\r\n\r\n\r\n","description":"","footnote":"\r\n( 1 ) . - ص 388 .\r\n","page_name":" 400 ","page_number":410},
  {"content":"\r\n\r\nكنايه‌گو و فوق العاده متصنع بود ، و شاگردش ، بساطى سمرقندى ( وفات : 815 ه ) ، كه بلندپروازى را بدان پايه رسانيد كه به صرافت شرطبندى با كمال خجندى « 1 » افتاد ؛ ديگر ، شاه نعمت اللّه ولى ( وفات : 834 ه ) ، سيدى از مردم حلب ، كه بنيان‌گذار مشهور سلسلهء نعمت اللهى است ( از سدهء هشتم هجرى به بعد اوليا را « شاه » مىخواندند ) 8 . وى بيش از سيصد رسالهء عربى و فارسى در عرفان تأليف كرده است ؛ ولى ، از آن‌كه بگذريم ، شاعرى متوسط و بيانش خالى از حلاوت است . از كلامش بدون هيچ‌گونه ابهامى پيداست كه از معتقدان وحدت وجود به طريقهء مغربى است . شاه قاسم الانوار ( وفات : 837 ه ) از مشايخ آذربايجانى است كه با او دوستى داشت و به او شبيه بود . وى در مظان هواخواهى از صفويه و بدعت حروفيه بود ( بنا به گفتهء جامى 9 ، شاگردان قاسم به احكام اسلام بىاعتنا و مناديان نوعى از مرام اشتراكى بودند ) . وى من‌جمله مثنوى انيس العارفين را نگاشته كه ناظر بر توضيح اصطلاحات عرفانى است . امير شاهى سبزوارى ( وفات : 857 ه ) از اعقاب سربه‌داران دمكرات‌منش است . شعر اين شاعر چنان خوش‌آهنگ بود كه حتى سلطان سليم اول ( 20 - 1512 م ) ، پادشاه عثمانى ، نيز از او اقتفا كرد 10 ؛ آصفى هراتى ( وفات : 923 ه ) شاعرى والاجاه است ؛ كمال الدين بينايى ( بنّايى ) هروى شاعرى از سلك حافظ است كه به سال 918 ه به جرم پيروى از مذهب تسنن به قتل رسيد . وى مؤلف داستان پنج هزار بيتى بهرام و بهروز يا باغ ارم است كه ضمن آن من‌جمله نظريات اجتماعى و اخلاقى خود را نيز بيان مىكند 10 الف . وى مورخ هم هست .\r\n« بنايى را على شيرمردى با شايستگى و معلوماتى غيرعادى و اطلاعاتى عميق در كليهء رشته‌هاى دانش ، ولى بسيار متفرعن و بدگمان توصيف مىكند كه به همين جهت هم دچار تنگ‌دستى شده است » 11 . وى دو بار ، بىپروا ، با نوايى به منازعه برخاست .\r\nگروهى از شاعران در پى آن بودند كه با نگارش يك خمسه شهرتى كسب كنند ، ولى به ندرت به ساختن بيش از يكى دو منظومه توفيق يافتند و اين نكته كه فقط جزيى از آثار آنان ، آن هم تنها در يك نسخهء منحصربه‌فرد به دست مانده خود دليل كم‌ارجى ابداعات آنهاست .\r\nناگفته نماند كه داستان‌ها از لحاظ كيفيت بر ساخته‌هاى تغزلى برترى دارد . داستان‌هاى شاعرانهء نسبتا كوچك تعدادش زيادتر و نيز بيش‌تر مورد توجه است . كاتبى ترشيزى ، كه پيش از اين ذكرش رفت ، دربارها و شهرهاى مختلف را زير پا گذارده طبع خود را در هردو زمينه آزمود . در قالب خمسه ظاهرا فقط گلشن ابرار و ليلى و مجنون را نگاشته است ؛ ولى ، در عوض ،\r\n\r\n\r\n","description":"","footnote":"\r\n( 1 ) . - ص 370 .\r\n","page_name":" 401 ","page_number":411},
  {"content":"\r\n\r\nچند داستان نسبتا كوتاه من‌جمله سىنامه را تأليف كرده است كه نظيرهء شرقى هروييد « 1 » 12 اثر اويد است . در آثارش همه‌جا با صنايع لفظى و معنوى مواجه هستيم . نوايى 13 او را پس از امير شاهى مذكور در بالا ( 857 ه ) بزرگ‌ترين استاد غزل‌سراى سدهء نهم هجرى مىداند .\r\nعارفى هروى ( وفات : حوالى 853 ه ) در حالنامه به توصيف عشق نافرجام يك درويش به يك شاه‌زاده پرداخته ، درعين‌حال ، وضع آن‌دو را بر وجه تمثيل به بازى گوى و چوگان ( كه غالبا منظومه را به آن اسم مىخوانند ) تشبيه مىكند كه شاه‌زاده سخت بدان علاقه‌مند است .\r\nمخصوصا مناظرهء زمين و آسمان در مقدمهء آن بسيار زيباست . به عقيدهء جامى ، حالنامه بهترين مثنوى عارفى و نمايشگر محروميت‌هاى عشقى و ستمگرىهاى فزون از حد است 14 .\r\nتضمين‌ها ، پرگويىها و اغراق‌هاى اين مثنوى از لطفى كه به حكم تازگى مضمون خود دارد مىكاهد 14 الف . داستان تمثيلى حسن و دل ، كه اثرى از فتاحى ( با نام صحيح محمد يحيى بن سيبك نيشابورى ، وفات : 852 ه ) است ، علاوه‌بر زادگاه او در تركيه نيز سخت مورد توجه قرار گرفت و در واقع تلخيص كوتاهى از منظومهء مفصل تمثيلى دستور عشاق از سال 840 ه است .\r\nاين كتاب يك رمان رمزى روان‌شناسى است كه ، ضمن نثرى ساده كه جاىبه‌جاى ابياتى در آن آمده ، با شخصيت دادن به هريك از اعضاى بدن و به صفات انسان ژرف‌ترين مسائل عرفانى را مورد بحث قرار مىدهد و به درستى « فهرستى از تعبيرات عشقى شرقى » 15 است .\r\nاثر ديگرش به نام شبستان خيال كه به سال 843 ه نگارش يافته از آن هم بيش‌تر مورد توجه قرار گرفت . چنان‌كه گفتى تصنع و تكلف كه در نظم و نثر اين كتاب به افراط گراييده معيار قدر و منزلت شاعر است . ذوق اين عصر چنين اقتضا مىكرد و كتاب منظوم تعبيرنامهء فتاحى نيز چون ديگر آثارش خراج‌گزار اين ذوق بوده است . لكن ، مؤلفات شاعر محدود به اين‌ها نيست .\r\nتذكره‌ها از كتابى نسبتا گم‌نام به نام كتاب اسرارى و خمارى نام مىبرند كه قاعدتا چيزى جز مناظرهء بين يك بنگى و يك مىخواره ( شبيه به كتابى كه بعدها فضولى به نام بنگ و باده نوشته ) با تضمين‌هايى از آثار شاعران بزرگ نبايد باشد . گرين شيلدس 16 ، علاوه‌بر اين ، از رسالهء تجنيسات نام مىبرد كه كاملا شاخص بيان مؤلف شبستان تواند بود . بنابر مآخذى كه در دست است ، اين شاعر معلوماتى وسيع و خطى خوش داشته است و چنانچه درويشى نگزيده و در انزواى كامل نزيسته بود ، شهرتى بس عظيم‌تر ، چنان‌كه درخور اوست ، يافته بود .\r\n\r\n\r\n","description":"","footnote":"\r\n( 1 ) .  Heroides  كه به آن  Epistulae  و هم‌چنين  Epistulae Heriodum  نيز مىگويند ( و به آلمانى به حكم عنوان اخير به  Heldenbriefe  بيش‌تر معروف است ) . مرثيه‌هايى به‌صورت نامه از آثار  Ovidius Naso  است . اويد بدان مباهى است كه با نوشتن اين اثر نوع ادبى جديدى آفريده است . ( با اين همه در اصالت اين اثر خلاف است ) نقل از  Lexikon der Weltliteratur  ، ج 2 ، ذيل  « Heldenbriefe »  .\r\n","page_name":" 402 ","page_number":412},
  {"content":"\r\n\r\nچنان‌كه از بعضى مطالب پراكنده‌اى كه گذشت برمىآيد ، شاعرانى هستند كه هرچند پس از گذشت دورهء تيمورى نيز شهرت و مقام خود را حفظ كرده‌اند ؛ لكن ، در حقيقت ، ارزش و مقامشان خاص آن دوره بوده است . از آن جمله‌اند : عبد اللّه هاتفى خرجردى ( وفات : 927 ه ) ، خواهرزادهء جامى ، و بدر الدين هلالى جغتايى « 1 » كه به علل مذهبى و يا مغضوب دربار بودن به سال 936 ه به قتل رسيد . اولى ، بر خلاف رسم متداول ، از آوردن اسكندرنامه در خمسهء خويش خوددارى كرده ، و چنان‌كه خود با خودستايى مىگويد ، يك روىداد واقعى يعنى يك داستان مفصل تيمورى را جانشين آن ساخته است . محمد قاسم « قاسمى » گنابادى ( وفات : پس از 989 ه ) بر داستان پايان‌نيافتهء شاه اسماعيل او نظيره‌اى ساخته است . اين شاعر در دو شاهنامهء ديگر به توصيف تهماسب و شاهرخ پرداخته و چون هاتفى 16 الف به روش خاص خود خمسه‌اى ساخته است . هلالى ، كه در غزل‌سرايى نيز مقامى ارجمند دارد ، شهرت خود را مديون مثنوى شاه و گدا « 2 » است كه داستانى پرشور كاملا به شيوهء عارفى است . لازم به تذكر است كه بابر 17 با لحن متمايل به‌هم‌جنس‌گرايى او مخالف است ، هرچند كه اين تمايل معصومانه و مجازى باشد . مختصر اثرى از اين تمايل در گفتار جامى نيز مشهود است .\r\nالبته علت اساسى تنقيد بابر اكراه يك شخصيت اشرافى از انديشهء تقرب گدا به شاه است .\r\nهلالى سه مثنوى سروده و موضوع هرسه بر محور انسانيت دور مىزند . ك . عينى 17 الف ليلى و مجنون او را از همه برتر مىشمارد ( كه بر خلاف ليلى و مجنون نظامى پايانى خوش دارد ) . در غزليات ، كه اين شاعر آن را عالىترين نوع شعر مىشمارد ، درد عشق وسيلهء بيان رنج ناشى از اوضاع زمانه به وجه استعاره است .\r\nدر اين‌جا ، لازم است كه از محمد اهلى شيرازى ( وفات : 942 ه ) ، كه كمى ديرتر ظهور كرد و پيش از اين ذكرش رفت ، نام ببريم و بر آنچه گفته‌ايم بيفزاييم كه وى در مثنوى عرفانى و عشقى خود ، شمع و پروانه ، و مخصوصا در سحر حلال چنان رغبتى به صنايع نشان داده كه حتى از كاتبى نيز گوى سبقت ربوده است ؛ « 3 » ولى ؛ غزلياتش به طرز شگفت‌انگيزى ساده است 18 .\r\n\r\n\r\n","description":"","footnote":"\r\n( 1 ) . نام كوچك اين شاعر نور الدين است و علت اين‌كه مؤلف او را به اين نام خوانده ظاهرا اين بايد باشد كه خان مغول او را به حكم زيبايى صورتش ، « بدر الدين » نام داده بود .\r\n( 2 ) . مثنوى شاه و درويش يا قصهء شاه و گدا چنين شروع مىشود :\r\n اى وجود تو اصل هر موجود * هستى و بوده‌اى و خواهى بود \r\nديوان هلالى جغتايى ، چاپ سعيد نفيسى ، انتشارات سنايى ، تهران ، 1337 ، ص 217\r\n( 3 ) . اين مثنوى نيز ذو بحرين است و با اين بيت شروع مىشود :\r\n","page_name":" 403 ","page_number":413},
  {"content":"\r\n\r\nپاىبندى بيش از حد به احوال شخصى ، تظاهر به ذوق و قريحه و نيز تصنع و تكلفى كه در اين عصر معمول بود باعث مىشد كه داستان‌سرايان بيش از هردوران ديگر به تغزل پردازند .\r\nدليل اين مدعا جامى است كه بزرگ‌ترين پديدهء اين انحطاط گم‌راه‌كننده ، خاتم شعراى كلاسيك ، و درعين‌حال ، شاخص اوضاع عصر خود است .\r\n\r\nجامى\r\nمولانا نور الدين عبد الرحمن جامى ( 817 - 898 ه ) ، هم از نظر فضايل انسانى و هم در شعر و شاعرى ، سرآمد اقران است . مناسبات نزديك با دربار هرات و دوستى صميمانه با على شير نوايى وزير بر استقلال شخصىاش خللى وارد نياورد . وى نه در پى جاه و مقام بود و نه خواهان مال و منال . تعظيم و تكريمى كه خودى و بيگانه از او مىكردند محتملا آتش مناعت طبعش را بيش از پيش تيز مىكرد . تعلق خاطرش به سلسلهء نقشبنديه خالى از غل‌وغش بود : درويشى بود عارى از هرگونه تظاهر و تكلف كه ، درعين‌حال ، از درياى بىكران زندگانى و تلاطم امواج آن بر كنار نبود . از سوى ديگر ، يكى از مثنوىهاى خود را به افتخار عبيد اللّه احرار ، پيشواى سلسلهء نقشبنديه ، تحفة الاحرار ناميده و در مثنوى ديگرى به نام سلسلة الذهب ارادت خود را به اين سلسله آشكار ساخته و عنوان اين كتاب را از اصطلاحات مخصوص اين سلسله برگرفته است . با آن‌كه به مذهب تسنن سخت مؤمن بود ، آراى فلسفى خود را با اقوال محى الدين عربى تكميل مىكرد 19 . خلاصه آن‌كه ، هم شاعر بود و هم دانشمند و فعاليتش در هردو زمينه فوق العاده ثمربخش . قدما تعداد آثار جامى را 99 فقره گفته‌اند ، لكن على اصغر حكمت 20 فقط 45 اثر را به‌طور مسلم از او مىداند . در سراسر عرصهء شعر و ادب كلاسيك هيچ‌يك از انواع نثر و ادب فارسى وجود ندارد كه جامى در آن اثرى به‌جاى نگذاشته باشد .\r\nحتى به لغز و معما نيز توجه داشته است . به آثار ادبى او بايد رسالاتش را در علم كلام ، عرفان ، زندگىنامه‌نويسى ، عروض ، بديع ، صرف و نحو ، فن انشا ، تفسيرهاى ادبى و موسيقى افزود كه برخى از آنها را به تازى نگاشته است . مشهورتر از همه ، آثار ادبى اوست كه به سه دسته تقسيم مىشود : الف ) سه ديوان غزليات از اوان جوانى و اواسط عمر و دوران پيرى ب ) هفت اورنگ\r\n\r\n\r\n","description":"","footnote":"\r\n-\r\n اى همه عالم بر تو بىشكوه * شوكت خاك در تو پيش كوه \r\nخود مؤلف در مقدمه مىگويد « . . . و طرح اين نسخه انداختم ( چنان‌كه ) مجمع البحرين و نسخهء تجنيسات يك‌جا جمع آوردم . . . » ، نسخهء چاپ سنگى ، تهران ، 1316 ه . ق ، ص 3 .\r\n","page_name":" 404 ","page_number":414},
  {"content":"\r\n\r\nبا سه موضوع « 1 » از خمسهء نظامى ( تحفة الاحرار ، ليلى و مجنون و خردنامهء سكندرى ) . نه اين‌ها و نه دو منظومهء ديگرى كه شامل موضوعات دينى و عرفانى و اخلاقى است شهرت و رواج قابل توجهى نيافت : با وجود آن كه اديبان فارسىزبان سبحة الابرار را ، بر خلاف نظر براون 21 ، يكى از نفيس‌ترين كتاب‌ها در نوع خود مىدانند . بر خلاف اين آثار ، هيچ مثنوى ديگرى به اندازهء يوسف و زليخاى جامى خواننده ندارد و حق نيز همين است ، زيرا اين كتاب سرآمد تمام مثنوىهاى همنام خود است . تمثيل عرفانى سلامان و ابسال موضوع خود را از شرحى كه نصير الدين طوسى « 2 » بر اشارات 22 ابو على سينا ( گواشون اشارات را  « Notes »  ترجمه كرده است ) نوشته است اقتباس مىكند . اصل اين داستان بنا به مشهور يونانى بوده و ترجمهء عربى آن ، به‌طور آشكار ، مبين حكمت هرمسى 23 است كه خود ابو على سينا نيز از آن قصهء مستقلى به شيوهء تمثيل به همين نام پرداخته است . روايت جامى و شايد هم مأخذ وى كه بر ما نامعلوم است با روايت نصير الدين تفاوت‌هايى دارد 24 ، ولى شگفتىهاى داستان به‌جاى خود باقى است ( زيرا اين عجايب يعنى زادن سلامان بدون مادر و سوختن ابسال در همان آتشى كه سلامان به سلامت از آن بيرون مىآيد با خصومتى كه جامى نسبت به جنس زن داشته سازگار است . ج ) بهارستان نظيره‌اى است استادانه ، ولى متكلف بر گلستان و متضمن يك فصل فوق العاده خوب در تاريخ ادبيات . « 3 » از منثورات علمى وى بايد دست‌كم نفحات الانس را نام برد كه عبارت از زندگىنامهء 616 تن از دانشمندان و اوليا و نيز شاعرانى است كه در زمرهء عارفان به‌شمارند ( من‌جمله حافظ ) . اين كتاب دنباله و تحرير جديدى از طبقات الصوفيهء انصارى است . « 4 »\r\nاين احاطهء همه‌جانبه را بايد به درستى درك كرد : جامى « برحسب تصادف طبع خود را در همهء رشته‌ها و زمينه‌هاى شعر و ادب نيازموده ، بلكه براى اثبات وجههء نظر اصلى خود بدان مبادرت ورزيده تا ثابت كند كه ، بر خلاف آنچه در آن زمان اكثرا معتقد بودند ، حيات يك اثر ارتباطى به‌صورت و قالب آن ندارد بلكه عمق محتواى آن مناط است . جامى ثابت كرد كه هيچ‌يك از صور كلاسيك به نابودى قطعى نگراييده ، بلكه چنانچه شاعر بتواند آن را براساس انديشه‌هايى عميق و بليغ استوار سازد ، جانى تازه در كالبد آن دميده است . در قصايد خود ، به جاى آن‌كه به تصنعات و افراط در ظرافت‌كارىهاى لفظى بپردازد ، از ضرورت عدالت سخن رانده است . جامى بر آن است كه در آن حال كه تودهء ملت ناگزير به دريوزگى تن درداده و\r\n\r\n\r\n","description":"","footnote":"\r\n( 1 ) . فاتحة الشباب ، واسطة العقد ، خاتمة الحيوة .\r\n( 2 ) . ص 440 .\r\n( 3 ) . روضهء هفتم در احوال شعر .\r\n( 4 ) . - ص 318 .\r\n","page_name":" 405 ","page_number":415},
  {"content":"\r\n\r\nتسليم زور و جبر گشته صاحبان قدرت را حق آن نيست كه به تمتع از لذات زندگى بپردازند . » 25 از حافظ و نظامى ( و نيز امير خسرو ) سرمشق مىگيرد ، بدون آن‌كه به پاى هيچ‌يك از آنان در قلمرو خاص آنها برسد . بنا به گفتهء خود او ، « روىدادهاى كهن را با آهنگ‌هاى نوين ترنم كرده است » « 1 » لكن ، بعضى او را به سرقت ابياتى از شاعران متقدم و متأخر چون سعدى ، انورى و خسرو متهم مىسازند 26 . از محاسن كلامش روانى و سادگى نسبى آن در برابر تصنعات و مغلق‌گويىهاى متداول سدهء نهم هجرى است . ولى ، جامى هم با تمامى رموز و دقايق سبك متصنع آشناست و در هر مقام كه ضرورت افتد آن را به كار مىبندد .\r\nمقلدى زبردست بود و توانست مأثورات را با سليقه‌اى خوش با مقتضيات زمان تطبيق دهد و با قريحهء درخشان خود ادبيات آسياى مركزى و ايران و تركيه و هند را متأثر سازد . ادبيات جغتايى نيز ، كه مظهرش در آن روزگار على شير نوايى ( 844 - 906 ه ) ، وزير عالىقدر و دوست و حامى جامى ، بود از اين تأثر بىبهره نماند .\r\nناگفته نماند كه از شهرت فوق العاده‌اى كه جامى ، در دوران زندگى ، در ديار خويش و بيگانه ، از آن برخوردار بود بعدا ( بالاخص در ايران شيعىمذهب عهد صفوى ) كاسته شد و سرانجام اين شهرت به چند اثر وى محدود گشت .\r\nهنوز در سدهء يازده هجرى ، در عهد بيگلربگ‌ها از خاندان شاملو ، هرات به عنوان يك كانون ادبى محلى از ثمرات اين شهرت برخوردار بود 27 .\r\n\r\nخارج از هرات ( بابافغانى و نفوذ او ، لسانى )\r\nفعاليت ادبى همهء شاعرانى كه ذكرشان رفت در هرات نبود . مخصوصا آنان كه از حمايت فرمان‌روايان هرات برخوردار نبودند و يا فاصلهء زيادى از اين شهر داشتند به دربار سخاوتمند آق‌قوينلو در تبريز روى مىآورند . بابافغانى شاعر ( تولد : نيمهء دوم سدهء نهم هجرى در شيراز ) ، « حافظ كوچك » 28 ، انسانى شريف ، خوش‌قلب ، ازخودگذشته و بىبندوبار و باده‌گسارى اندوهناك و عاشق‌پيشه‌اى پرشور بود كه بيش از هفده سال در تبريز ، يعنى دربار رقيب هرات ،\r\n\r\n\r\n","description":"","footnote":"\r\n( 1 ) .\r\n كهن‌مثنوىهاى پيران كار * كه ماندست از آن رفتگان يادگار\r\nاگرچه روان‌بخش و جان‌پرور است * در اشعار نو لذت ديگر است \r\nديوان كامل جامى ، به تصحيح هاشم رضى ، چاپ پيروز ، تهران ، 1341 ، ص 1\r\n","page_name":" 406 ","page_number":416},
  {"content":"\r\n\r\nدر دستگاه سلطان در عالىشأن ، يعقوب آق‌قوينلو ، روزگار برد . تبريز و خوش‌ترين دوران زندگى خود را كه در آن گذرانده بود هرگز از ياد نبرد و پس از جلوس نخستين پادشاه صفوى و بازگشت به شيراز نيز ، با وجود آن‌كه ديوانش را كه تازه تدوين كرده بود در تبريز از دست داده بود ، هرگز از ابراز اشتياق نسبت به اين مركز فرهنگ و هنر ، يعنى تبريز ، بازنايستاد . لحن اصلى غزلياتش ناله‌هاى سوزان و دل‌خراش است . چنين ابياتى را تا مدتها « فغانيه » 29 مىخواندند . پاره‌اى شاعران چون شرف قزوينى ، حالتى تركمان ، وحشى ، ضميرى و شفايى به نيكووجهى از سادگى كلام او متأثرند 30 . در مورد قسمى اين سادگى تا بدان‌جاست كه سخنش را به زبان عاميانه نزديك ساخته است 31 . اين كيفيت مخصوصا از آن‌رو جالب است كه سدهء دهم هجرى سرشار از تصنع و تكلف است . بابافغانى بازپسين روزهاى زندگى را در مشهد ، در جوار امام رضا ( ع ) ، به سر برد . از گناهان توبه كرد و قصيده‌اى در ذكر مناقب امام سرود كه بعدها زبان‌زد شد . به سال 925 ه ، بدرود زندگى گفت .\r\nلسانى معاصر و هم‌شهرى بابافغانى و مانند او مقلد حافظ است كه گاه با او و گاه بر خلاف جهت او گام برمىدارد . وى در بغداد و تبريز مىزيست و زندگانىاش چون درويشان با پرهيزگارى مىگذشت . بنا به مشهور ، صد هزار بيت در مدح دوازده امام سروده و شاعران ديگر ، من‌جمله محتشم « 1 » ، را متأثر ساخته است . وى به سال 941 ه هنگام حملهء عثمانىها به تبريز به قتل رسيد . اين همان لسانى است كه اثرى به نام شهرآشوب 32 ، شامل 64 رباعى ، پرداخته كه نظيره‌اى است بر رباعيات مهستى دربارهء شاگرد پيشه‌وران و امثالهم . « 2 »\r\n\r\n\r\n","description":"","footnote":"\r\n( 1 ) . - ص 419 .\r\n( 2 ) . نمونه‌اى از اين رباعيات :\r\n قصاب چنان‌كه عادت اوست مرا * بفكند و بكشت و گفت كاين خوست مرا\r\nسرباز به عذر مىنهد برپايم * دم مىدمدم تا بكند پوست مرا \r\nمجمع الفصحا ، جلد 1 ، ص 593\r\nو نيز - ص 283 و 346 .\r\n","page_name":" 407 ","page_number":417},
  {"content":"\r\n\r\n\r\nپىنوشت\r\n( 1 ) . غنى ، بحث 1 ، 1 400\r\n( 2 ) .\r\n Ivanov , Ocerk 31 ; Barthold , Su'ub . 253 ; Spuler , die Mongolen in Iran 2 437 et seq . \r\n( 3 ) .  Barthold , 12 Vorlesungen 231 . \r\n( 4 ) . - فوق ، ص 275 ، پانويس 47\r\n( 5 ) .  Antol . ( Bibl . D ) , 15 \r\n( 6 ) . سبك‌شناسى ، ج 3 ، ص 186 .\r\n( 7 ) . تاريخ ادبيات براون ، ترجمهء حكمت ، ج 3 ، ص 72 - 471 ، پانويس .\r\n( 8 ) . معين ، حافظ ، ص 139 ؛ سخن 7 ، 1335 شمسى ، 928 ب نسبت به شاه نعمت اللّه و پيروانش و مريدان اينان نظرى نامساعد و حتى خصومت‌آميز دارد . به گفتهء اين مجله اين شاعر و جانشينانش در پيش‌رفت افكار ايرانيان كوچك‌ترين سهمى نداشته‌اند .\r\n( 9 ) . جامى : تاريخ ادبيات براون ، ج 3 ، ص 475 ؛ يارشاطر ، شعر 24 ؛ راجع به نگرانى شاهرخ از زيادى تعداد مريدان - معين ، حافظ ، ص 194 .\r\n( 10 ) . كريمسكى  Horn , Cesch . d . pers . Lit . 123 ; 118 , 3 \r\n( 10 الف ) . س  Mirzojev , Binoji ( Bibl . D ) 184  در اين رسالهء پرارج كه صرفا به بحث دربارهء اين شاعر تخصيص يافته موضوع به نحو اكمل بررسى شده است . مؤلف در ص 105 و بعد ( در نسخهء انگليسى ص 175 و بعد قيد شده ) اهداى اين حماسه را به سلطان يعقوب آق‌قوينلو در تبريز رد مىكند .\r\n( 11 ) .\r\n Barthold - Hinz , Herat 85 ; Bertel's , Navoji ( Bibl . D ) 229 et seq . \r\nراجع به بينايى و بنايى س  Storey , Pers . Lit . 2 / 2 301 2 . ( and 371 et seq . ) \r\nميرزايف ، همان اثر ، ص 91 به بعد .\r\n( 12 ) .  Bertel's , Navoji 35 . \r\n( 13 ) . نوايى ، برتلس ، همان اثر 30 ( 91 ) ؛\r\nنظر مخالف از  Horn , Gesch . d . pers . Lit . 123 \r\n( 14 ) . كريمسكى ، 3 ، 119 .\r\n( 14 الف ) . يارشاطر ، شعر ، 179 و بعد . راجع به فرق‌هاى آن « با شاه و درويش » هلالى س .  K . Ajni , Ghildi 112 2 \r\n( 15 ) . حسن و دل ، چاپ دورژاك ( كتاب‌نامه ذيل عنوان « فتاحى » ) ، 21 .\r\n( 16 ) . دستور ، چاپ گرينشيلدس ( كتاب‌نامه ذيل عنوان « فتاحى » ) ، پيش‌گفتار ، 2\r\n\r\n","description":"","footnote":"","page_name":" 408 ","page_number":418},
  {"content":"\r\n\r\n( 16 الف ) . لازم به تذكر است كه از خمسهء هاتفى فقط چهار منظومه در دست است ،\r\nس  K . Ajni , Chiloli 77 2 \r\n( 17 ) . بابر : كريمسكى ، 3 ، 132 ؛ راجع به اين موضوع :  Ritter , Das Meer 128 \r\n( 17 الف ) . همان اثر ، 46 - 126 .\r\n( 18 ) . كريمسكى ، 3 ، 129 .\r\n( 19 ) . راجع به عقايد دينى او ، س حكمت ، جامى ، 135 و بعد ؛ راجع به ارادتش به ابن عربى س  Ritter , Das Meer der Seele 477 \r\n( 20 ) . حكمت ، جامى ، 161 .\r\n( 21 ) . تاريخ ادبيات براون ، ج 3 ، ص 528 و بر خلاف آن ترجمهء حكمت 2 583 .\r\n( 22 ) . - كتاب‌نامه ، ذيل عنوان « ابن سينا » .\r\n A . H . Goichon ( Paris 1951 ) : Le Livre des directives et remarques \r\n( 23 ) .  Ritter , Philol . 9 , 27 et seq . \r\n( 24 ) . حكمت ، جامى 193 ، 190 به بعد ؛  Ritter , Philol . 9 , 48  ؛ بنا به گفتهء رشيد ياسمى ، سلامان و ابسال ، تهران ، 1319 شمسى و م . زند ( طى نامه ) و ديگران مستقيما از يك تحرير مختصرتر سلامان و ابسال ابو على سينا برگرفته‌شده .\r\n( 25 ) .  Bertel's Navoji 158 . \r\n( 26 ) . كريمسكى ، 3 ، 123 .\r\n( 27 ) . همان اثر ، 3 ، 156 .\r\n( 28 ) . همان اثر ، 3 ، 126 ، تخلصش در سال‌هاى جوانى سكاكى بوده ، س تاريخ ادبيات براون ، ص 230 .\r\n( 29 ) . ارمغان 17 ، 532 ( كتاب‌نامه ذيل عنوان « سهيلى » ) . برتلس در مقالهء خود تحت عنوان  « Char . Orient »  در ص 56 كه عمدتا راجع به فغانى است نظر ديگرى دارد .\r\n( 30 ) .  Koprulu , Figani , IA , 4 , 629 b . \r\n( 31 ) . راجع به قسمى - ارمغان 17 ، 782 ( كتاب‌نامه - پانويس 29 ) . تأثير فغانى بر نسل‌هاى بعدى از نظر شبلى 5 ، 3 48 نيز دور نمانده . به گفتهء او اين تأثير همان فشردگى مطالب است كه يكى از مشخصات اصلى سبك اوست . شبلى حتى فغانى را به خاطر افراط در اين فشردگى نامطلوب كه سخنانش را تقريبا به‌صورت معما درآورده نكوهش مىكند .\r\n( 32 ) . زير نظر  Aug . Bricteus  در  Melanges de Phil . Or . , Univ . de Liege , 1932  منتشر شده است .\r\n\r\n","description":"","footnote":"","page_name":" 409 ","page_number":419},
  {"content":"\r\n . \r\n","description":"","footnote":"","page_name":" 410 ","page_number":420},
  {"content":"\r\n\r\n\r\n10 صفويه\r\nصفويه ( 1148 - 905 ه ) از جهات مختلف سياست اخلاف خود ، يعنى سلسلهء تركمن آق قوينلو ، را ادامه دادند ؛ ولى ، بر خلاف آنان ، شيعىمذهب بودند . البته مذهب اوليهء نياكان آنان ، يعنى مشايخ خاندان شيخ صفى الدين ولى ، از مردم اردبيل ( 735 - 650 ه ) ، تشيع نبود . اين مشايخ مريدان را به دور خود گرد آورده از اواخر سدهء هشتم و اوايل سدهء نهم هجرى به اشاعهء نظريات شيعى پرداختند كه در ميان ملت انعكاسى عظيم يافت . به عبارت ديگر ، اخلاف اين شيخ قدسىمآب موقعيت را به خوبى درك كرده ، براى پيش‌رفت مقاصد خود ، با زبردستى از نارضايى عمومى استفاده كردند . بر اثر آن ، دائما بر قدرت دنيوى اين خاندان روحانى مىافزود . در نيمهء دوم سدهء نهم هجرى ، فئودال‌هاى كوچك و متوسط به اين قدسىمآبان جنگ‌جو پيوستند و در مقاومتى كه در برابر تركمانان مىكردند به يارىشان برخاستند و نيز پاره‌اى از بازرگانان ، كه ظاهرا يك ايران متحد را براى خود مفيدتر از مخاصمات پردردسر سلسله‌هاى گوناگون با يكديگر و هم‌چنين نزاع‌هاى داخلى در ميان خود مىديدند 1 ، چنين كردند . مريدان متعصب و چند قبيلهء ترك‌نژاد در آذربايجان جنوبى اسماعيل سيزده ساله را به تخت مىنشانند ( 905 - 930 ه ) . صفويه ايران را متحد ساخته حكومتى روحانى تأسيس مىكنند و فرمان‌روايى خود را گسترش داده تشيع را تنها مذهب رسمى اعلام مىكنند و در زير لواى آن ، كه با سرافرازى در اهتزاز است ، جنگ‌هاى سختى را با همسايگان سنىمذهب خود آغاز مىكنند كه ، درعين‌حال ، مبارزهء دو قدرت بر سر مسائل سياسى و اقتصادى است .\r\n\r\n","description":"","footnote":"","page_name":" 411 ","page_number":421},
  {"content":"\r\n\r\nصفويهء سدهء دهم هجرى را نبايد يك سلسلهء ايرانى پنداشت . « 1 » اينان نيز چون اخلاف خود ، قراقوينلو و آق‌قوينلو ، سلسله‌اى ترك بودند ، چنان‌كه شيبانىها در آسياى مركزى نيز ترك‌اند . هم اين‌جا و هم آن‌جا ، فرمان‌روايى از آن اشراف عشايرى نظامى است كه در ايران قزلباش‌ها و در ماوراء النهر ازبكان‌اند و هردو به تركى سخن مىگويند . چندى نمىگذرد كه اين دو سلسله بر سر خراسان به مخاصمه برمىخيزند و در سراسر سدهء دهم هجرى با يكديگر در ستيزند . اين نيز جنگ ميان ايرانيان و تركان نيست ، بلكه مبارزهء دو سلسلهء ترك با يكديگر است . صفويه تمامى خراسان را به استثناى ناحيهء بلخ به تصرف آورده مردم را به تشيع سوق مىدهند . در دوران شاه تهماسب اول ، طوس و مشهد و بالاخص هرات در نتيجهء تاخت‌و تازهاى مداوم ازبكان سخت صدمه مىبينند . نتيجهء نهايى آن چه بود ؟ جدايى و دور افتادن دو سرزمين ايران و آسياى مركزى از يكديگر و از ميان رفتن پيوندهاى اقتصادى و فرهنگى و انحطاط خراسان 2 كه گناه آن به هر تقدير متوجه صفويه است . از سوى ديگر ، نبايد ناديده انگاشت كه آنان با اين‌كه آذربايجانى و متكى به قزلباش‌هاى ترك بودند از ترك شدن بيش‌تر ايران ، كه در صورت ادامهء تهاجم تركان از آسياى مركزى اجتناب‌ناپذير مىبود ، جلوگيرى كردند 3 . شاهان اين سلسله قدرت فزون از حد نظامى و عشايرى اشرافيت قزلباش و سران قزلباش را به وسيلهء تقويت شهرها محدود مىساختند . بدين ترتيب كه شاه تهماسب اول ( 84 - 930 ه . ) ، در سال 1565 ، كليهء ماليات‌هاى بازرگانى را لغو كرد 4 . اقدامات ديگرى كه عليه قزلباش‌ها به عمل آمد عبارت از آن بود كه شاهان كارمندان دولتى را صرفا از ميان ايرانيان خالص برمىگزيدند . شاه عباس اول ( 1038 - 966 ه . ) گام‌هايى از آن هم اساسىتر برداشته در سازمان ايل شاهسون تجديدنظر مىكند . افراد اين ايل ، چون گذشته ، از يك قبيله نيستند ، بلكه مركب از قبايل مختلفى هستند كه هريك از آنان بنفسه « جان‌نثار » شخص پادشاه‌اند .\r\n\r\nادبيات اين عصر\r\nادبيات عصر صفويه در زمرهء ادبيات منحط به شمار است . ببينيم اين نظر تا چه حد درست است . حتى در آن روزگاران كه فرمان‌روايى تيموريان مدام ضعيف‌تر شده شيرازه‌اش از هم مىگسيخت حيات فرهنگى به هيچ‌وجه متوقف نمىشود و حتى پايه و مايه‌اى براى سدهء دهم هجرى مىشود ، زيرا صفويه را مشغله و گرفتارى بيش از آن بود كه به شعر و شاعرى توجهى\r\n\r\n\r\n","description":"","footnote":"\r\n( 1 ) . در اين‌جا نيز مؤلف از لحاظ اين‌كه صفويه را ايرانى نشمرده سخت دچار اشتباه است .\r\n","page_name":" 412 ","page_number":422},
  {"content":"\r\n\r\nداشته باشند . علايق « فرهنگى » آنان بر محور تبليغات و تحكيم مبانى مذهب آميخته با سياست دور مىزند كه ، از يك سو ، از راه تقويت علوم دينى ، و از سوى ديگر ، به وسيلهء ادبيات مذهبى انجام مىگيرد و البته هردو در مسير تشيع پيش مىرود . نبايد ناديده گرفت كه پيش از برآمدن اين سلسله بخش قابل توجهى از ملت پيرو تسنن بود . بديهى است كه نه آسياى مركزى و نه افغانستان و هندوستان ، كه همگى كشورهايى سنىمذهب بودند ، نمىتوانستند در هماهنگ ساختن ادبيات با مذهب تشيع كه لازمهء سياست خاص شيعى بود سهيم باشند ، و به عبارت ساده‌تر ، ادبيات ايرانى از همگامى نيروهاى اين كشورها كه تاكنون از آن برخوردار بود محروم ماند و اين ادبيات جنبهء بين‌المللى خود را از دست داده به تدريج جنبه‌اى صرفا فارسى پيدا مىكند . هرچند كه مبادلهء شاعران با هندوستان هنوز دوام داشت ، سرانجام آن هم مهمل ماند . ميان همسايگان بلافصل ( آسياى مركزى و ايران عهد صفوى ) كه با يكديگر سخت سر دشمنى دارند ديوارى به وجود مىآيد . آسياى مركزى به راهى گام مىنهد كه در آن هنوز فقط هندوستان با اوست . در زبان رسمى دولت و ادبيات ، صرف‌نظر از پاره‌اى اختصاصات محلى ، تغييرى حاصل نمىشود ، لكن اين معنى هم از تجزيه جلوگيرى نمىكند . به علاوه ، خود ايران هم در جريانات بعدى از محصولات ادبى شمال و شرق چندان استقبالى نمىكند . از اين روست كه فىالمثل شوكت بخارى و بيدل هندى در ايران تقريبا ناشناخته‌اند .\r\nبا آن‌كه زبان خانوادگى صفويه تركى بود ، زبان فارسى اهميت خود را از دست نداد ، بلكه درست برعكس بود . از آن‌جا كه پادشاهان از هيچ اقدامى براى ترويج و اشاعهء تشيع در سراسر كشور و در ماوراى مرزها ابا نداشتند و همواره كوشا بودند كه آن را به سرعت و به نحوى مؤثر در ميان ملت نفوذ دهند ، زبان فارسى در نگارش مسائل دينى هم ، كه سابقا فقط به زبان تازى نگاشته مىشد ، به كار رفت . صرف‌نظر از اين قسمت ، نثر دورهء صفوى دنبالهء مستقيم دورهء پيش است . سرودهايى كه در نيايش پيامبر ( ص ) و مدح على ( ع ) و اشعارى كه در رثاى آنان سروده مىشد جاى قصايد مدحيه و غزليات دنيوى را مىگيرد . از آن‌كه بگذريم ، بىعلاقگى به شاعران و آثار و مدفن‌هاى آنان حكم‌فرما و كاملا محسوس است . در عوض ، ابراز علاقه به « امام‌زادگان » كه اعقاب امامان مقدس و تقريبا تا به سرحد الوهيت مورد پرستش‌اند و هم‌چنين بقاع آنان ، كه آن را نيز « امام‌زاده » مىنامند ، هرچه بيش‌تر چشم‌گير است ؛ هرچند كه همهء اين بقاع داراى اصالت نيستند . ولى ، در اين‌جا هم نبايد ناديده گرفت كه در مواردى كه خود شاه مسامحه مىكرد اعضاى خانوادهء سلطنتى ، كه تعدادشان اندك نبوده ،\r\n\r\n","description":"","footnote":"","page_name":" 413 ","page_number":423},
  {"content":"\r\n\r\nغالبا حامى و مروج مجاهدت‌هاى ادبى بودند . و چه بسا كه خود به عنوان شاعر در آن سهمى داشتند . فىالمثل ، شاه اسماعيل اول يك ديوان شعر به زبان تركمنى دارد و پسرش سام ميرزا تذكرهء مهمى راجع به شاعران ايرانى معاصر پرداخته است . اكنون ، نام‌هاى بسيارى از شاعران را مىدانيم كه متأسفانه در آثارشان هنوز پژوهشى به عمل نيامده و به اين جهت صرف دانستن اسامى آنان ، لااقل در زمان حاضر ، چيزى بر معلومات ما نمىافزايد . فقط جاىبه‌جاى بعضى امارات مسير تطورات ادبى را مشخص مىسازد . اختلاف شعر و ادب اين دوره با سابق در اين است كه سابقا ادبيات روىهم‌رفته پرمايه‌تر بود . اين كم‌مايگى را مىتوان نشانهء يك انحطاط واقعى دانست ؛ ولى ، از سوى ديگر ، چنانچه در اين سبك نوين كه تا حدودى جانشين سبك خراسانى و عراقى هردو گشته استقصايى عميق‌تر به عمل آيد و مخصوصا بر آن پيش‌داورى كم‌ترى از آنچه از بعد از دورهء صفوى تا امروز حاكم بر نظريات بوده حكم‌فرما باشد ، دور نيست كه در آراى سابق تغييراتى به نفع اين سبك حاصل گردد .\r\nعلت ديگر فقدان قريحه‌هاى درخشان ، در درجهء اول ، اين است كه از سدهء ده هجرى به بعد وضع اقتصادى خاور نزديك ( در نتيجهء از دست رفتن مستعمرات ايتاليا در كرانه‌هاى درياى سياه و كشف راه دريايى هندوستان به وسيلهء پرتغالىها 5 به وخامت گراييده لاجرم انحطاط فرهنگ عمومى را در پى داشت . لكن ، علت‌هاى ديگرى را نيز بايد ذكر كرد : تاريخ ايران نشان مىدهد كه عدم مركزيت براى شكوفا شدن ادبيات فئودالى مساعد بوده . با برآمدن صفويه ، امور شديدا تمركز مىيابد . اينان عقايد مذهبى را تحت اصول معينى قرار داده به يكسان ساختن آراى عمومى مىپردازند ، و به موازات آن ، به‌طور كلى ، تحصيلات را مقيد مىسازند .\r\nتحصيل علوم دينى دورنمايى بس فريبنده دارد : غايت آمال جوانان عصر صفوى جز اين نيست كه مجتهدى ( يعنى يك مفسر ذى صلاحيت احكام دينى و مسائل فقهى ) با قدرت مطلق بشوند . مينورسكى فقدان شاعران بزرگ را در نتيجهء اين مىداند كه عرفان ، كه يك ركن اساسى ادبيات فارسى درى است ، معمولا بازتابى از اوضاع اسف‌انگيز و محروميت‌هاى مردم است ، درحالىكه ايرانيان عهد صفوى ابتدا به حفظ موجوديت خود كمر بسته سپس به توسعهء متصرفات و ديگر مسائل عملى پرداختند 6 . زندگانى خانقاهى تحت فشار سياست صفويه از ميان مىرود ، و در نتيجه ، تفكرات و ديد عرفانى نيز از عرصهء شعر و ادب رخت برمىبندد ، از آن‌كه مجتهدان سخت در پى دست‌گيرى و آزار صوفيان‌اند . نگه‌دارى مثنوى مولوى در خانه همراه با خطر دايمى است . به علاوه ، شاه تهماسب اول ( 84 - 930 ه . ) پيروان سلسلهء مولويه را\r\n\r\n","description":"","footnote":"","page_name":" 414 ","page_number":424},
  {"content":"\r\n\r\nاز ايران بيرون راند . آخرين شاه ( واقعى ) سلسلهء صفويه حسين منحط ( 35 - 1106 - 1139 ه . ) ملقب به ملا حسين ، است كه آلت دست واقعى ملايان عنان‌گسيخته 7 بود و صوفيان را به وضعى فجيع‌تر از اسلام خود تعقيب مىكرد . شايد بتوان اين دشمنى صفويه را با زياده‌روىهاى تصوف يك جنبهء مفيد سخت‌گيرىهاى اين سلسله دانست ؛ ولى ، متأسفانه ، يك زشتى جاى خود را به زشتى ديگر داد . از ترويج علم و ادب جلوگيرى مىشود و تاريكى نادانى بر سراسر حيات فرهنگى سايه مىافكند كه فقط اخگرهاى بسيار معدودى در آن مىدرخشد . ملاصدراى شيرازى فيلسوف ( وفات : 1050 ه . ) و شاگردانش ، ملا محسن فيض كاشانى ( وفات : 1091 ه . ) 8 و عبد الرزاق فياض لاهيجانى ( وفات ، بعد از 1072 ه . ) ، از آن جمله‌اند . دو نفر اخير الذكر كوشا بودند كه تعليمات استاد را با مبانى دين وفق دهند . در تمام دوران سلطنت اين سلسله ، كه متجاوز از دو قرن دوام يافت ، بيش از دو شاه لايق وجود ندارد .\r\nفقط در عهد شاه عباس اول اوضاع تا حدى براى شاعران دنيوى مساعد به نظر مىرسد . در دوران سلطنت وى ، كشور به اوج قدرت رسيده از رونق اقتصادى عظيمى برخوردار است كه نتيجهء اتخاذ يك سياست مدبرانهء خارجى و داخلى و استفادهء صحيح از ماليات‌هاست . تقويت ادارات دولتى و حمايت از عناصر ايرانى در طبقات حاكمه به سود قاطبهء مردم ايران تمام مىشود 9 ، ولى در اين‌جا هم ساختمان‌هاى پرهزينه و راه‌سازىها و جنگ‌هاى پايان‌ناپذير بنيهء مالى ملت را سخت ضعيف مىسازد . در اين هنگام ، آوازهء سخاوت دربار دهلى تأثيرى كاملا متفاوت داشت ، چنان‌كه شاعران نسبتا مهم بدان روى آوردند ؛ از آن‌كه ، در آن‌جا ، نويد سودهاى سرشارترى مىرفت و بعضى اوقات وجدان آنها از آزادى بيش‌ترى برخوردار بود . با وجود اين ، شاعران هميشه در آن‌جا خوش‌دل نبودند ، زيرا خواه‌وناخواه ملزم به تطبيق دادن خود با محيطى بيگانه بودند كه در نتيجهء آن مدام از استادان كهن ايرانى فاصلهء بيش‌ترى مىگرفتند . بدين ترتيب ، بخشى از حيات فرهنگى به هندوستان منتقل شد و شاعران طراز اول در آن‌جا به فعاليت پرداختند . بدين واسطه ، مورخان ادبيات هندو ايرانى و منتقدان راغب نيستند كه بر نظر نامساعدى كه ايرانيان نسبت به سبك ادبى دوران صفويه دارند صحه گذارند .\r\nمع ذلك ، اين نظر در ادبيات هندو ايرانى تا دوران معاصر بر همهء نظريات ديگر غلبه دارد ؛ ولى ، با وجود آن‌كه سبك « هندى » ( اين اصطلاح خيلى دير به وجود آمد ) در ايران امروز چندان مطلوب نيست ، ميان دانشمندان ايرانى نيز در اين‌باره وحدت‌نظر حكم‌فرما نيست .\r\n\r\n","description":"","footnote":"","page_name":" 415 ","page_number":425},
  {"content":"\r\n\r\n\r\nسبك « هندى »\r\nببينيم اين سبك « هندى » 10 ، كه تحت نفوذ مردانى چون عرفى ، فيضى ، فصيحى ، صائب ، شوكت ، بيدل و جز آنها فرمان‌رواى شعر و ادب شد ، عبارت از چيست . اين سبك عبارت از مكتبى است كه بعضى خصوصيات را از دورهء تيموريان پذيرفته ( نشانه‌هايى از آن در سخن حافظ ، نزارى و اطرافيان آن‌ها و حتى پيش از آن در كلام امير خسرو ديده مىشود ) و خصوصيات ديگرى به آن افزوده شده است . صورت آن زياد مطلوب بود و مخصوصا در هندوستان رواج يافت . لكن ، بايد مؤكدا تصريح كرد كه استادان اين سبك عمدتا در ايران زاده بودند و اين شيوهء نگارش نه تنها در هندوستان ، بلكه ، عينا ، به همان‌گونه ، در ايران نيز شكوفا شد . توجه شاعران به اين سبك در اواخر سدهء ده هجرى آغاز گشت ، ولى زمينه براى اين توجه در دورهء پيش از آن آماده شده بود . تصنع و تكلف ميراثى از هرات است . سبك هندى اين مختصات را گسترش داده به‌صورت شگرفى درآورد . الفاظ و معانى اشعار چنان پرپيچ‌و خم است كه به لابيرنت‌ها و معماهاى واقعى مىماند ، چنان‌كه انسان غالبا چنين مىپندارد كه فهم آن جز با رمل و اسطرلاب ميسر نيست . ظرافت در نكته‌پردازى به حد اعلا مىرسد و در نتيجه احساس را محلى از اعراب نمىماند . عناصر هندى را به حكم تازگيى كه دارد ، حلاوتى دگر است و شاعران با استادان آزمودهء متقدم بيگانه مىشوند . اين كيفيت از آن‌رو دوام مىيابد كه تعصب در تشيع در را به روى حكمت و هرچه پيوندى بلاواسطه با الهيات ندارد مىبندد . و نيز محتاج به تذكر است كه فراگرفتن اين علوم متضمن منافع شخصى نيز هست . مسائل فلسفى ( يا بهتر بگوييم ، اصول متعارف اخلاقى ) و معانى عرفانى كه شاعران مدام آن را پيرايهء سخنان خود مىسازند چيزى جز مطالب حكيمانه‌اى كه به‌صورت كلمات قصار درآمده و از كثرت استعمال به ابتذال گراييده نيست و براى توضيح بيش‌تر آنها موضوعاتى مشابه از تجارب زندگى مثال آورده مىشود كه مستلزم داشتن مطالعاتى در زندگى روزمره است و مىتوان آن را سود واقعى و جنبهء مثبت اين سبك دانست . فاصلهء عظيم ميان دو قطب ، آن‌گاه كه عاشق در برابر معشوق چون سگ به خود مىپيچد ، اعم از آن‌كه مفهوم تحت اللفظى يا تمثيلى آن اراده شده باشد ، نمايشگر برده ساختن وجدان است كه ملازم تمركزطلبى ( سانتراليسم ) صفويه بود . مگرنه خود سلطان را آرزويى جز آن نيست كه « سگ آستان امامان معصوم » 11 باشد ؟ چنين طرز بيانى را حتى خودكامه‌اى مطلق العنان چون سلطان سليم اول ، پادشاه عثمانى ( 26 - 918 ه . ) ، نيز در بيان مناسبات خود با معشوق به كار مىبرد 12 و حتى مدت‌ها پيش از آن كمال خجندى ( وفات : 803 ه . ) نيز خود را به سگى تشبيه مىكرد كه به\r\n\r\n","description":"","footnote":"","page_name":" 416 ","page_number":426},
  {"content":"\r\n\r\nمعشوقه تعلق دارد 13 « 1 » . دوران‌هاى بعدى نيز اين طرز تصور و تفكر را سخت رايج و متداول ساخت و اين همان سخنان مانول فيلس « 2 » است كه مدت‌ها پيش از اين ، حوالى سال 1330 ، در اروپا نوشت : « آن خواهم كه سگى باوفا نسبت به خواجه‌ام باشم و چشم به خرده‌ريزه‌هايى كه از سفره‌اش فرومىافتد بدارم » 14 . زين العابدين مؤتمن براى اين كيفيت اهميت خاصى قائل نيست و تذلل نفس را بيش از اعصار ديگر نمىداند 15 .\r\nاين دوره عصر طلايى صنعت بديعى ارسال المثل است ( فصيحى ، ابو طالب كليم ، صائب و جز آنها ) . نويسندگان در آوردن امثال و حكم و به كار بردن تضادها و ديگر صنايع بديعى راه افراط مىپيمايند . در يك مصراع حكمى را تقرير و در مصرع ديگر آن را توجيه مىكنند . قياس و استقرا مدام دست به كار است . اين تفكيك آشكار بيت به دو قسمت - هرچند كه اين دو باهم موازى و مشابه هستند - به نفسه چيز تازه‌اى نيست . آنچه تازگى دارد استعمال منطقى و تعمدى و مداوم صنعت بديعى سابق الذكر است . صنعت مراعات النظير هم ، به وجهى درهم‌پيچيده و مبالغه‌آميز ، شكوفاست . حسن تعليل نيز زياد به چشم مىخورد . شاعران ، براى غنى ساختن گنجينهء لغات خود ، از به كار بردن اصطلاحات غير ادبى و حتى عاميانه و مبتذل نيز پروايى ندارند . به عنوان مثال ، مىتوان از مير عبد العال نجات اصفهانى ( وفات مقارن 1126 ه . ) نام برد كه ديوانش به علت كم‌مايگى شيوهء نگارش و به‌طور كلى طرز بيان عاميانه‌اى كه دارد مورد انتقاد قرار مىگرفت ( بايد افزود كه مثنوى گل كشتى او كه عمدتا ناظر بر مطالب عاشقانه است سخت مطلوب واقع شد ) . استفاده از روىدادهاى روز و تجارب و مشاهدات تازه ، موضوعات و مضامين را غنى مىسازد ، بدون آن‌كه مضامين كهنه در بوتهء فراموشى افتد . در ادبيات نيز با همان كيفيتى روبه‌رو هستيم كه كورفلت 16 در منسوجات عصر صفوى مشاهده كرده است . به نظر وى ، انديشهء نوعى رئاليسم شروع به يك نشئت مىكند . يكى از موضوعات محبوب همه\r\n\r\n\r\n","description":"","footnote":"\r\n( 1 ) . ظاهرا مقصود اين غزل است :\r\n تو خود به گوش به يارى حديث زارى ما * كه در تو كار نكرست درد كارى ما \r\n* * *\r\n كمال در سگ كويش علو همت بين * كه عار آيدش از همدمى و يارى ما \r\nديوان كمال خجندى ، به تصحيح عزيز دولت‌آبادى ، تبريز ، ص 9 .\r\n( 2 ) .  Manuel Philes  شاعر بيزانسى متولد نيمهء اول سدهء 14 م در قسطنطنيه ، شاگرد  Georgios Pachymeres  . اشعارش به كميت زياد ، ولى به كيفيت چندان جالب نيست . آكنده از تكلفات و مبالغات و حتى گاهى عارى از ذوق است .\r\nنقل از فرهنگ ادبيات جهان ، ج 1\r\n","page_name":" 417 ","page_number":427},
  {"content":"\r\n\r\nقضاوقدر 17 است كه ضمن يك روىداد قابل توجه به‌صورت داستان كوتاهى به نظم كشيده مىشود . كوشش براى يافتن مضامين بكر بر مبناى سنتى كه طى قرون و اعصار قافيه‌اش سخت تنگ شده منجر به عدم تجانس ، بىمزگى و دوگانگى مىشود . غزل وحدت خود را از دست مىدهد . سه گوشهء معشوقه ، عاشق ( يعنى شاعر ) و رقيب اصل مسلمى مىگردد كه تخطى از آن به هيچ‌وجه جايز نيست 18 . ولى ، از آنجاكه اين شيوه در خاك ايران و در سرزمين هند به يكسان بر شاعران چيره گشته و تركستان و تركيه را به يك نحو مسحور ساخته ، بايد نتيجه گرفت كه كيفيتى ستودنى و شوق‌افزا و آتشى سوزان در آن نهفته است . ليريك عثمانى در قصيدهء صرفا تابع عرفى است . فيضى و صائب و شوكت دورهء تحول عثمانى را تشكيل مىدهند . لازم به توضيح نيست كه بىذوقىهاى ادبى نيز ممكن است زيبا و افسونگر باشد . آيا در اين مورد هم كه ما از آن بحث مىكنيم چنين بود ؟ لكن ، به‌هرحال ، اين شيوهء نوين بيش از همهء فنون پيشين مستلزم داشتن ذوق و قريحه بود . گروه بىشمارى از شاعران بىاهميت برمىآيند كه مسلما فاقد چنين ذوقى خاص‌اند ، ولى در كنار آنان به نام‌هاى شاعرانى برجسته و عالىقدر برمىخوريم . در حالىكه در نيمهء اول سدهء ده هجرى هنوز انوار عصر پيشين پرتوافكن بوده عواقب اجتناب‌ناپذير تحولات عظيم سياسى ايران را مستور مىدارد ، نيمهء دوم به داشتن شاعرانى چون محتشم ، عرفى و فيضى هندى مباهى است . سدهء هفده از آن هم گام فراتر مىنهد .\r\n\r\nشعراى كلاسيك\r\nاين حقيقت كه جذاب‌ترين نوآورده‌ها هم نمىتواند دوست‌داران شيوه‌هاى گذشته را به كلى براندازد در اين‌جا نيز بىكم‌وكاست مصداق پيدا مىكند . از اين‌روست كه در بحبوحهء رواج سبك به هنجار يا ناهنجار هندى دوست‌داران و يا حتى مؤمنان ثابت‌قدمى مىبينيم كه سخت به اصول قدما ( كلاسيسيم ) پاىبندند . آقا حسين خوانسارى ( از دوران شاه عباس دوم ) و امير ابو القاسم فندرسكى ( وفات : 1050 ه . ) از آن جمله‌اند 19 .\r\n\r\nشاعران عصر صفويه ( ضميرى و امكان تكرار مضامين ادبيات تركى ( شهرانگيز ) ، محتشم ، هراتى هزّال ، عرفى و ديگران ؛ شفايى و پيروانش )\r\nاز ميان شاعرانى كه منحصرا به دورهء صفويه منسوب‌اند فقط آن عده را كه بيش از همه شايان\r\n\r\n","description":"","footnote":"","page_name":" 418 ","page_number":428},
  {"content":"\r\n\r\nتوجه‌اند برمىگزينم . از حسين ضميرى اصفهانى ( وفات كمى پس از 985 ه . ) ، كه او هم يك منظومهء ليلى و مجنون پرداخته ، صرفا از اين جهت نام مىبرم كه كريمسكى 20 در وامق و عذراى او بازتابى از داستانى به همين نام از لامعى ( وفات : 8 - 937 ه . ) كه به تركى عثمانى است يافته است . هرچند مسلم نيست كه اين اصفهانى اصولا به زبان تركى آشنا بوده باشد ؛ ولى ، طبق امارهء ديگرى كه در دست است ، امكان انعكاسى از ادبيات ترك را نمىتوان به‌يك‌باره رد كرد .\r\n« شهرانگيز » ( مراد شهر تبريز است ) ، كه يك مثنوى از وحيدى قمى ( وفات : 942 / 6 - 1535 ) ، امردان زيباروى شهر 21 را عينا به همان شيوهء عثمان مسيحى ( وفات : 918 ه . ) ، كه پيش از او مىزيسته ، توصيف مىكند . دو قصيدهء هزل‌آميز تحت عنوان شهرآشوب كه آگهى خراسانى ( وفات : 932 ه . ) « 1 » در هجو هرات و حرفى در هجو گيلان سروده‌اند كاملا از سنخ ديگرى است .\r\nملا وحشى بافقى ( وفات : 991 ه . ) ، در عصر خود ، به خاطر غزليات عشقى كه مىسرود ، شاعرى بسيار محبوب بود . سادگى كلام و سوزوگداز ناله‌هايش شباهتى تام به بابافغانى ( و فضولى ) داشت . هرچند وى از شيوهء كلى شعر آن زمان پيروى مىكرد ، ولى اشعارش نسبت به آثار پيشينيان ارزشى ندارد ؛ از آن گذشته ، وى شاعرى اندرزگو بود ( خلد برين ) و در عرفان نيز دست داشت ( ناظر و منظور ) و بالاخص اشعار رمانتيكش موفقيتى بزرگ كسب كرد ( در غير اين صورت وصال شيرازى در نيمهء اول سدهء نوزده محققا تن به اين زحمت درنمىداد كه مثنوى ناتمام فرهاد و شيرين وحشى را به پايان رساند ) . مسمط وحشى يك شاه‌كار واقعى به‌شمار است .\r\nمرثيهء دوازده‌بندى مولانا محتشم كاشانى « 2 » ( وفات : 996 ه ، به سن 91 سالگى به سال قمرى ) 22 تا به امروز لطف خود را كه ناشى از صفا و صداقت واقعى آن است از دست نداده .\r\nمرثيه‌هاى وى دربارهء فاجعهء كربلا بسيار شورانگيز است . از اين اشعار مكرر تقليد شده ، ولى هيچ‌كس نتوانسته است برتر از آن بسرايد . هرچند كه اين نوحه مبين تعصب فوق العادهء آن زمان در تشيع است ، سرايندهء آن چندان متعصب نبود . « 3 » شكواييهء يازده‌بندى وى در رثاى برادرش عبد الغنى هم كه رابط ميان او دربار هند بود معروف است . شاعر در ساير انواع شعر غنايى نيز طبع‌آزمايى كرده و موفقيت وى در آن به مراتب بيش‌تر از موفقيتش در زندگى روزمره‌اش بود ، زيرا در تجارت ابريشم ورشكست شد . سه ديوانى كه پرداخته است 23 اين\r\n\r\n\r\n","description":"","footnote":"\r\n( 1 ) . - ص 346 .\r\n( 2 ) . مقصود تركيب‌بند معروف وى در رثاى شهيدان كربلاست .\r\n( 3 ) . ظاهرا اين اظهارنظر متناقض صفا و صداقتى است كه چند سطر پيش بدان متصفش داشته .\r\n","page_name":" 419 ","page_number":429},
  {"content":"\r\n\r\nموفقيت را به خوبى توجيه مىكند . قصيده‌هايى كه در مدح شاه‌زادگان سروده حتى نزد شاه تهماسب بىذوق نيز ، كه معمولا به علل مذهبى به مدحيه روى خوش نشان نمىداد ، حسن قبول يافت . « عاشق » جاويدان در ابداعات خود عنان اين احساس را رها كرد و اين معنى بالاخص در جلاليه به وضوح به چشم مىخورد كه عبارت از 64 غزلى است كه در ميان نثرى ليريك با توصيفاتى دربارهء عشق به شاطر جلال ، مطرب يك گروه هنرپيشهء سيار كه به كاشان آمده بود ، آورده است . زبردستى ما فوق تصورى در هنر مادهء تاريخ نشان داده ، بدين معنى كه ضمن شش رباعى كه به افتخار تاج‌گذارى شاه اسماعيل دوم ( بىكفايت ) ( 984 ه . ) سروده ماده تاريخ‌هايى را با تكلف گنجانده است 24 . اين همان اكروباسى با الفاظ است كه در دوران تيموريان نيز شكوفا بود « 1 » .\r\nمحمد بن سليمان فضولى سه‌لسانى ( تولد پيش از 900 ه . ) در كربلا ، وفات : 963 ه . ) 25 ، كه بااحساس‌ترين غزل‌سرا و داستان‌سرا در زبان تركى آذربايجانى است ، با آن‌كه فعاليت ادبى خود را در عرصهء ادبيات فارسى آغاز كرد ، از لحاظ شعر و ادب فارسى درخور اهميت نيست . وى ، طبق معمول آن زمان ، ساقىنامه‌اى سروده و نيز كتاب رند و زاهد را به نثر آميخته به شعر نگاشته است .\r\nجاى شاعران « هجو » سرا نيز خالى نيست . محمد تقى الدين خيراتى تونى ( وفات : 961 ه . و به نظر نخجوانى : 970 ه . به وسيلهء سرودهاى مذهبى و داستانى كه به نام كتاب معجزات 26 در مدح دوازده امام تأليف كرد و هم‌چنين مدحيه‌هايى كه سروده خود را از مخمصه نجات داد و حمايت شاه تهماسب را به خود جلب كرد . در غير اين صورت ، دشمنانش هجوياتش را دست‌آويز ساخته و روزگارش را تباه كرده بودند . شكى نيست كه اثرى صرفا ادبى مانند گلزار ،\r\nكه نظيره‌اى بر گلستان است ، بر اين سلطان مقدس‌مآب چنين اثرى نمىداشت . ولى ، مرگ خيراتى شگفت‌انگيز است . بنا به مشهور ، وى از بام كه محتملا بر آن خوابيده بود فروغلطيده است و شايد هم‌چنان‌كه شايع است او را كشته باشند 27 .\r\nسدهء دهم هجرى با مرگ يكى از برجسته‌ترين پديده‌هاى اين دوره ، كه امروزه ديگر در ايران چندان شهرتى ندارد ، پايان مىيابد . وى محمد عرفى ( تولد 963 ه . ) است كه بلافاصله پس از اتمام تحصيلات زادگاه خود ، شيراز ، را ترك گفته به هندوستان شتافت . مكانتى كه در محافل دربارى آن‌جا و سرانجام نزد شخص اكبر يافت در او نخوتى پديد آورد . وى ، به سال\r\n\r\n\r\n","description":"","footnote":"\r\n( 1 ) . - ص 399 .\r\n","page_name":" 420 ","page_number":430},
  {"content":"\r\n\r\n999 ه ، به سن 36 سالگى درگذشت . روايتى كه بنابر آن از روى حسادت و يا به علل عشقى مسمومش ساخته‌اند چندان قابل قبول نيست . نخستين و دومين كتاب خمسهء نظامى را طى دو مثنوى تقليد مىكند ، ولى شهرتش نه مرهون اين دو منظومه و نه مرهون رسالهء عارفانهء نفسيه ، بلكه به سبب ديوان اوست كه طرز بيان مطنطن ، تزيينات بديع لفظى و سبك تعالىيافتهء قصيده‌هاى آن ، كه تا آن زمان بىسابقه بود ، هندوستان و تركيه را واله و شيدا ساخت . نفعى « 1 » ( كه در 1044 ه . خفه‌اش كردند ) ، بزرگ‌ترين مديحه‌سراى عثمانى ، كاملا پيرو اوست . عرفى ، با وجود تسلط كامل بر الفاظ ، توجهى به لفاظى ندارد . شعر خود را هم به شيوهء نوينى كه در بيان دارد و هم با استعارات و مضامين تازه مىآرايد ، و به علاوه ، به‌هم‌بستگى و تجانس ابيات توجه دارد . برعكس آن ، غزل‌هايش چنان سست است كه گاه به زحمت مىتوان آنها را اثر طبع شاعرى چون او دانست 28 . البته بايد اذعان كرد كه استادى در يك رشتهء ادب مستلزم زبردستى در رشتهء ديگر نيست . در ادبيات فارسى ، شواهد بسيارى براى اثبات اين معنى وجود دارد .\r\nحامى وى فيضى ( وفات : 1004 ه . ) ، برادر ابو الفضل ، وزير معروف اكبر ، بود . وى مردى آزادانديش و خود يكى از برجسته‌ترين شاعران پارسىگوى هندى بود . اين شاعر كه اصلا هندى است در خمسهء خود ، تحت عنوان نل و دمن ، ترجمهء داستان فرعى نله و دمينتى « 2 » را از كتاب مهابهارته « 3 » مىآورد . در موارد ديگر نيز از مضامين مختلف هندى مايه مىگيرد . تأثير اين شاعر برليريك عثمانى عظيم بود . در اين‌جا ، بىمناسبت نيست اشاره شود كه ترجمهء برجسته‌ترين آثار سانسكريت بخشى از مجاهدت‌هاى سياسى اكبر شاه ( 1014 - 963 ه . ) و جانشينان بلافصل او بود . هدفش از اين اقدام آن بود كه دو آيين را كه با يكديگر دشمنى آشتىناپذير داشتند ، به‌هم نزديك سازد .\r\n\r\n\r\n","description":"","footnote":"\r\n( 1 ) . نفعى ( عمر ) از بزرگ‌ترين شعراى عثمانى ، در حسن قلعه در ارز روم متولد شده . در دورهء سلطان احمد خان اول به سعادته رفته و به مصاحبت سلطان مراد خان نايل گرديده . قصايدش دست‌اول و استوار است . غزلياتش در درجهء دوم اهميت است . يك مجموعهء شعرى هجويه تحت عنوان سهام قضا دارد . نقل از قاموس الاعلام ، استانبول 1316 ، ص 4596 .\r\n( 2 ) .  Nala Va Damayanti \r\n( 3 ) .  Mahabharata  ، ( يعنى داستان بزرگ مبارزهء اخلاف بهارته ) داستان هندى از نويسنده‌اى ناشناس كه بنا به سنت به  Vyasa  قديس نسبت داده مىشود . مجموعه‌اى نامتجانس از هجده كتاب با تقريبا نود هزار بيت شامل قصه‌ها ، افسانه‌ها ، داستان‌ها ، تمثيل‌ها و حكمت‌هايى است كه طى قرون متمادى ، يعنى از پنج قرن پيش تا چهار قرن پس از ميلاد ، تشكيل شده است و نله و دمينتى بخشى از آن است ، فقط نيمى از آن بنابر احتمال براساس يك واقعهء تاريخى است . . . نقل به تلخيص از تاريخ ادبيات جهان ، ج 2 .\r\n","page_name":" 421 ","page_number":431},
  {"content":"\r\n\r\nسبك هندى در سدهء هفده به اوج شكوفايى خود مىرسد . در اين اوان است كه به يك رديف نام‌هاى برجسته برمىخوريم كه در رأس آنها من‌جمله چهرهء درخشان صائب قرار دارد .\r\nبايد افزود كه در آن زمان هم همهء شاعران به سبك هندى راغب نبودند . از آن جمله بهايى ( وفات : 1030 ه . ) است . وى دانشمندى است كه آثار فوق العاده زيادى از او به‌جاى مانده و درعين‌حال نويسنده و اگر موجبى پيدا مىشد شاعر بود . آثار زير از او قابل توجه است :\r\nكشكول ، كه مجموعه‌اى ناپيوسته از داستان‌هاى كوچك عربى و ابيات فارسى است و پند اهل دانش و هوش به زبان گربه و موش كه داستانى به طرز درج قصه در قصه از نوع كليله و دمنه است .\r\nاز همه مهم‌تر ، مثنوىهاى نسبتا كوتاه اندرزى و دينى وى با نام‌هاى رمزى نان و حلوا ، نان و پنير و شير و شكر همراه با اشعار و احاديث و اصطلاحات بىشمار عربى است . اين مثنوىها از لحاظ شعرى لطف خاصى ندارد ، لكن كاملا مبين فضل و دانش مؤلف خود است . فعاليت دامنه‌دار بهايى ( يعنى بهاء الدين محمد عاملى ) در زمينهء علم كلام شيعه ، حقوق و علوم دقيقه بود . غالب آثار خود را به عربى نگاشته است . از نظر سعيد نفيسى ، بزرگ‌ترين خدمت بهايى اهتمام وى در هماهنگ ساختن تصوف با احكام رسمى شريعت است 29 . هم‌چنين ، سحابى استرآبادى ( وفات : 1010 ه . ) ، شاعر رباعىسرايى را كه بيست سال در نجف روزگار برده « 1 » ، مشكل مىتوان پيرو سبك هندى دانست . اين شاعر معتقد به وحدت وجود است و هرچند كه شبلى 30 او را در رديف مغربى « 2 » قرار مىدهد ، لكن نبايد شرايط و احوال مختلفى را كه اين دو شاعر « 3 » در آن مىزيستند از نظر دور داشت . يكى از بهترين شاعران دورهء صفوى « ملك الشعرا » ، پزشك و نديم شاه عباس اول ، شرف الدين حسن شفايى ( وفات : 1037 ه . ) ، دربارهء خود مىگويد كه در قصايدش پيرو خاقانى است . در غزل ، به زغم خويش ، در مسير تازه‌اى گام نهاده ، ولى در حقيقت شيوهء بابافغانى را با مختصر تغييرى درپيش گرفته است . در مثنوى معروف نمكدان حقيقت چنان از سنايى تقليد مىكند كه بعضى آن را اثر اين شاعر مىپنداشتند . خاقانى با سفرنامهء خود ، تحفة العراقين « 4 » ، سرمشق مثنوى مطلع الانوار شفايى نيز هست كه گاهى مجمع البحرين ناميده مىشود . مثنوىهاى ديگرى نيز از او در دست است ، ولى آنچه او را بيش از هرچيز ديگر معروف ساخته لحن تند و شخصيتش در مشاجرات قلمى و\r\n\r\n\r\n","description":"","footnote":"\r\n( 1 ) . در دايرة المعارف فارسى « بيش از 40 سال » آمده .\r\n( 2 ) . - ص 371 .\r\n( 3 ) . در متن آلمانى « بهايى و مغربى » ذكر شده كه ظاهرا اشتباه است و از اين‌رو عبارت متن انگليسى ( اين دو شاعر ) ملاك قرار داده شد .\r\n( 4 ) . - ص 289 .\r\n","page_name":" 422 ","page_number":432},
  {"content":"\r\n\r\nهجويات است . وى فردى حساس ، زودرنج و تندمزاج بود . به بدرفتارىها و بىنزاكتىهاى ديگران با هجويه پاسخ مىگفت . درعين‌حال ، به مسائل بىاهميت وقعى نمىگذاشت و حاضر نبود كه در برابر هيچ‌كس ، حتى شاه عباس اول كه او را به رغم همهء كج‌خلقىهايش قدر مىشناخت ، سر فرود آورد . در سنين پيرى از ستيزه‌جويى برى شد . با جلال اسير اصفهانى « 1 » ( وفات : 1049 ه . ) در صلح‌وصفا مىزيست ، ولى نه از آن‌رو كه اين داماد شاه عباس اول بود ، بلكه بدين علت كه شاعرى با نشاط و حتى گاهى باده‌گسارى بىبندوبار بود . از ديگر دوستانش فصيحى انصارى هروى ( وفات : 1046 ه . ) را بايد نام برد 31 : غزل‌سرايى بود حساس كه مضامين عاشقانهء معمولى را تا به سرحد سودا و ماليخوليا احساس و بيان مىكرد ، و علاوه‌بر آن ، در آوردن پند و اندرز بر صائب پيش‌قدم بود . فصيحى مقلدانى هم در غزل‌سرايى يافت ، مثلا ناظم هروى ( وفات : تقريبا 1080 ه . ) ، كه يوسف و زليخايش سخت متمايل به روايت فردوسى است « 2 » ، ولى اين تمايل به علت بعد زمانى زياد فاقد اهميت است .\r\n\r\nتطورات بعدى سبك هندى ( ظهورى ، طالب ، كليم و جز آنها ؛ زلالى داستان‌سرا )\r\nشاعرانى كه اينك نام مىبريم ، در هندوستان ، به سبك هندى سخن‌سرايى كردند و در تكامل آن اهتمام ورزيدند . نظيرى نيشابورى ( وفات : 1021 ه . ) 32 ، كه حتى اشعارى در ستايش توتون سرود ؛ ظهورى خوش‌قريحه ، از مردم خجند ، نزديك ترشيز ، ( كه به سال 1024 / 1615 در يك منازعه مضروب و كشته شد ) نثرى فوق العاده مصنوع و آكنده از تشبيهات داشت كه در هندوستان سخت مورد ستايش بود ( اين شاعر در ايران تقريبا ناشناس است ) ؛ طالب آملى ( وفات : 1036 ه . ) كه ملك الشعراى جهانگير بود و در هندوستان مكانتى به كمال داشت ؛ ابو طالب كليم همدانى ( وفات : 1061 ه . ) ، ملك الشعراى شاه جهان ، كه از لحاظ به نظم آوردن امثال و حكم پيش‌روى صائب است و مضامينش به‌طور كلى تازه و بكر بود و كتاب شاه جهان‌نامهء او به سبك شاهنامه و در شرح احوال تيمور و تيموريان تا شاه جهان است ( برتلس 33 ، علاوه‌بر آن ، طالب و كليم را استادان رمان‌هاى پرماجراى كوتاه منظوم مىداند ) ؛\r\n\r\n\r\n","description":"","footnote":"\r\n( 1 ) . ميرزا جلال الدين محمد اسير .\r\n( 2 ) . چنان‌كه سابقا ( ص 225 ) اشاره شد فردوسى يوسف و زليخايى نداشته است و اثر منسوب به او در زمان طغانشاه انشا شده است .\r\n","page_name":" 423 ","page_number":433},
  {"content":"\r\n\r\nاولى و احق به ذكر ركنا مسيح كاشانى ( وفات : 1066 يا 1070 ه . ) معلم صائب است . وى كه پزشك و شكاك بود و گاهى زبانى نيش‌دار داشت ، صد هزار بيت سروده است .\r\nبسيارى از آنان‌كه ذكرشان رفت مثنوىهايى به‌جاى گذارده‌اند . اين نوع شعر در آن روزگار سخت رونق داشت و چنانچه موضوعش رمانتيك بود ، بيش‌تر شامل مضامينى بود كه در دوران كلاسيك ناشناخته بود و جنبه‌هاى رمزى آن غالبا مبالغه‌آميز است . در اين‌جا ، مقام اول از آن مولانا حكيم زلالى خوانسارى ( وفات : 1024 ه . ) ، ملك الشعراى شاه عباس اول ، است . از كتاب سبعهء سيارهء وى بخش محمود و اياز شهرت يافت و آن يك مثنوى است كه شاعر 22 سال آخر عمر خود را صرف سرودن آن كرده است . وى با اين مثنوى مسلما هم فخر الدين على صفى ( وفات : 939 ه . ) ، پسر حسين واعظ معروف را كه پيش از او مىزيسته ، و هم صائب و ديگران را كه بعد از او آمده‌اند تحت الشعاع قرار مىدهد .\r\n\r\nصائب ، شوكت ، بيدل\r\nيك شاعر از اول عهد صفوى و اصولا استاد اعظم شعر و ادب فارسى ميرزا محمد على صائب اصفهانى ( 1010 - 1087 ه . ) است كه به حكم زادگاه پدرش غالبا او را « تبريزى » مىخوانند .\r\nاز آن‌جا كه در زادگاه خويش قدرشناسى نيافت ، حوالى 1036 ه ، ره‌سپار هندوستان گشت و در آن ديار در دربار شاه جهان شهرتى عظيم يافت و چون پس از شش سال ، بنا به آرزوى پدر سال‌خورده‌اش ، به ميهن بازگشت ، شاه عباس ثانى او را بنواخت و حتى رتبهء ملك الشعرايى را به وى ارزانى داشت . آوازهء صائب مرهون غزليات اوست . صائب حافظ را بزرگ مىدارد و به‌طور كلى در شعر و ادب فارسى تبحرى به‌سزا دارد . ثمرهء اين تبحر توأم با ذوق لطيف شاعرى نخبه چون او يك مجموعهء اشعار عالى است كه نسل‌هاى بعدى به حد وفور از آن مايه گرفته‌اند . در زمينهء ليريك ، معانى فلسفى و امثال ساير كمابيش عميق و گاهى هم پيش‌پاافتاده را به سلك نظم مىكشد . از اين‌رو ، غزلياتش كم‌تر ناظر بر احساسات و بيش‌تر حاكى از تيزهوشى و نيروى مفكرهء عالى و تجربه بوده متكى بر مشاهدات عينى در تركيبات بىشمارى است كه از توازن فكرى برخوردار است و از اين‌روست كه آثارش تا اين حد خشك است .\r\nدامنهء مضامين شاعرانه در اين‌جا وسعت مىگيرد و هدف از هنر شاعرى در دقت الفاظ و ريزه‌كارىها خلاصه مىشود . صائب سبك هندى را به اوج كمال مىرساند . وسعت دامنهء آثارش باورنكردنى و شامل سيصد هزار بيت است كه دوازده هزار بيت قصيده‌ها ، 130000\r\n\r\n","description":"","footnote":"","page_name":" 424 ","page_number":434},
  {"content":"\r\n\r\nبيت آن يك مثنوى به نام قندهارنامه ( لشكركشى به قندهار ) و بقيهء آن غزليات است . با وجود همهء نبوغى كه صائب بدان متصف است ، آثارش كيفيت‌هاى مختلفى دارد . از داستان محمود و اياز وى اطلاعات دقيقى ندارم . بايد افزود كه صائب اشعار تركى نيز مىسرود . از اين انبوه سرسام‌آور برگزيده‌هاى مختلفى تنظيم شده است . صائب بر شاعران هند و ايرانى و هم‌چنين عثمانى ( نابى ، ثابت و مكتب آنها ) تأثيرى سحرآميز داشت . متأسفانه ، در ايران امروز مقامى را كه شايستهء اوست ندارد ، هرچند كه در اين اواخر به جبران اين قصور اهتمام مىرود .\r\nشوكت بخارى ( وفات 1107 ه . ) و بيدل هندى ( وفات : 1133 ه . ) ، كه آخرين نمايندهء بزرگ اين سبك است ، در شيوهء هندى باز هم پيش‌تر رفتند . هرچند شوكت بازپسين سال‌هاى زندگى خود را در قلب ايران دورهء صفوى به سر برد ، ولى در اين سرزمين از توجهى كه درخورش بود برخوردار نشد . بيدل در ايران مطلقا حسن قبول نيافت ، از آن‌كه ناچار بود با تمامى انديشه‌هاى كشورى كه دستخوش سير دايمى قهقرايى گشته و در سراشيبى سقوط افتاده بود فاصله گيرد .\r\n\r\n","description":"","footnote":"","page_name":" 425 ","page_number":435},
  {"content":"\r\n\r\n\r\nپىنوشت\r\n( 1 ) .  Ivanov , Ocerk ( BII ) , 57 et seq . \r\n( 2 ) .  Miklucho - Maklaj , Kistorii ( BII ) \r\n( 3 ) .  Minorsky , The Middle East ( BII ) , 451 \r\n( 4 ) .  Hinz , Steuerins chriften ( BII ) , 758 et seq . \r\n( 5 ) .\r\n Sykes , Hist . Of Persia 3 ( BII ) , 2 , 184 et seq . ; Bouvat , ( BII ) , Essai 287 ; Bertel's , Lit . . . v Sr . Az . ( Bibl . D ) , 227 \r\n( 6 ) .  Minorsky , Iraan ( BII ) , 196 \r\n( 7 ) . كريمسكى ، 2 ، 93 .\r\n( 8 ) . ملا محسن از پيروان راسخ العقيدهء مسلك اخبارى است كه قياس را در فقه رد مىكند و بدين ترتيب بر ريشهء قدرت مجتهدان مقتدر تيشه مىزند . محسن ، درعين‌حال ، شاعرى بود كه اشعار شيوايى با لحن‌هاى صوفيانه سروده . غزل‌هايش عامه‌پسند است و به آواز درمىآيد . تصوف وى ناظر بر تسليم و ترك نفس نيست .\r\n( 9 ) .  Miklucho - Maklaj , K voprosu ( BII ) , 354 \r\n( 10 ) . س سبك‌شناسى ، ج 3 ، ص 186 و 259 به بعد ؛\r\n Bertel's , K voprosu ob \" indijskom - stile \" , Char . Orient . ( Festsch . Rypka ) , 56 - 59 . \r\nبه گفتهء بوسانى در\r\n Storia delle letterature del Pakistan , Milano 1958 , 63 et seq . \r\nدو نكته شاخص سبك هندى است : يكى ازهم‌گسيختگى « هم‌آهنگى صورى » سنتى و ديگر « مضامين صرفا انتزاعى »\r\n( 11 ) . تاريخ ادبيات براون ، ج 4 ، ص 354 .\r\n( 12 ) .  Horn , Gesch . d . Pers . Lit . 115 . \r\n( 13 ) .  Berytel's , Lit . . . . v Sr . Az . 217  ؛ شاهد قديم‌ترى را براى آن در شعر اوحدى مراغى ( ص 402 ) مىبينم : شبلى 5 ، 29 ، سطر 17 . به‌طور كلى « سگيّه » در نيمهء اول سدهء نهم ( - يارشاطر ، شعر 147 ، 117 و بعد و جز آنها ) .\r\n( 14 ) .\r\n E . Stemplinger , Horaz Im Urteil der Jahrhunderte , Leipzig 1921 , p . 66 . \r\n( 15 ) . كتاب‌نامه ذيل عنوان « صائب : مؤتمن » ، اشعار 62 به بعد ، مطمئنا صحيح نيست ، س مينورسكى ، ايران ، در ص 195 كه مىگويد : « اظهارات مسافران دوران صفويه كه مىگفتند شاهان مانند خدا مورد پرستش بودند و به مجاز تعبير مىشد و حال آن‌كه بهتر مىبود كه مفهوم لفظى اين اظهارات را صحيح بدانيم . » دربارهء نسب سيادت صفويه ( كه سخت مشكوك است ) در زمان شيخ جنيد تا بدان حد مبالغه شده بود كه آنان را « تجسم زنده‌اى از ائمه » تلقى مىكردند ( همان اثر ، ص 194 ) . ( توضيح مترجم : ظاهرا اولين كسى\r\n\r\n","description":"","footnote":"","page_name":" 426 ","page_number":436},
  {"content":"\r\n\r\nكه دربارهء سيادت صفويه شك كرد مرحوم سيد احمد كسروى است در كتاب شيخ صفى و تبارش ) .\r\n( 16 ) .  Kverfel'dt , Tkani 263 et seq . \r\n( 17 ) . كتاب‌نامه  BVIa  ذيل عنوان  « qada » \r\n Bertel's , Lit . . . v Sr . Az . ( Bibl . D ) 226 ; \r\nابن سينا ، رسالهء قضا و قدر ، جشن‌نامه 2 ، ص 240 .\r\n( 18 ) . عطارد ، مظاهر ، ص 24 و بعد .\r\n( 19 ) . وحيد ، رهبران ، ارمغان 18 ، 162 .\r\n( 20 ) . ضميرى : كريمسكى 3 ، 150 ؛ وحيدى : تحفهء سامى ، ص 126 و بعد ؛ مسيحى :\r\n Gibb , E . J . W . , A History of Ottoman Poetry 2 , 226 et seq . \r\n؛ آگهى : كريمسكى 3 ، 144 و تحفهء سامى ص 117 و بعد ؛ حرفى : تحفهء سامى ، ص 153 .\r\n( 21 ) . س فوق ، ص 458 .  Ritter , Philol . 11 , 245 \r\n( 22 ) . بنابر تذكرهء ابو طالب وفات 1000 ه . ( براون - رشيد ياسمى ، ص 183 ، 2 ) .\r\n( 23 ) . اين نظر رشيد ياسمى است كه در ترجمهء خود از تاريخ ادبيات براون ، ج 4 ، ص 2 183 اظهار داشته .\r\nبر خلاف وى ، كريمسكى ج 3 ، 3 148 است كه حتى هفت ديوان غزليات يافته است . نسبت به شاعرانى چون نظيرى يا عرفى ، شاعرى كاملا در حد متوسط است ( شبلى 5 ، 49 ) .\r\n( 24 ) . كتاب‌نامه ذيل عنوان  « Muhtasam »  : ارمغان 11 ، 72 - 271 ؛ ذيل عنوان  « Waqar »  : ارمغان 15 ، 231 و بعد .\r\n( 25 ) . بنابر\r\n Karahan , Fuzuli 67 et seq . , 72 et seq . , 109 et seq \r\nمشخصات ديگر : بنابر تذكرهء ابو طالب 976 ه . ( براون - رشيد ياسمى ص 1 180 ) ؛ بنابر  Sykes , Hop 3 , 72 et seq  به سال 963 ه . راجع به تبار فضولى س  Karahan  ، همان اثر ، ص 115 .\r\n( 26 ) . حسين نخجوانى ، « حماسه‌سرايى در ايران » ، نشريهء دانشكدهء ادبيات تبريز ، 3 / 8 ، ص 39 .\r\n( 27 ) . كريمسكى ، ج 3 ، 147 ؛\r\n Ethe , GIPh . 2 , 297 ; \r\nنخجوانى ، مانند پىنوشت 26 .\r\n( 28 ) . محمد على ، عرفى ، ص 327 به بعد .\r\n( 29 ) . نفيسى ، شيخ بهايى ، ص 50 و بعد .\r\n( 30 ) . شبلى 5 ، 50 .\r\n( 31 ) . كريمسكى 3 ، 155 ؛ سهيلى در « شفايى » ، ارمغان 18 ، 426 روابط متقابل را چندان دوستانه نمىبيند .\r\n( 32 ) . شبلى 5 ، 96 وى را حتى از شاعرى چون شفايى برتر مىشمارد .\r\n( 33 ) .  Bertel's , Lit . . . . v Sr . Az . ( Bibl . D ) , 226 . \r\n\r\n","description":"","footnote":"","page_name":" 427 ","page_number":437},
  {"content":"\r\n . \r\n","description":"","footnote":"","page_name":" 428 ","page_number":438},
  {"content":"\r\n\r\n\r\n11 سدهء پرآشوب : دوازدهء هجرى / هجده ميلادى\r\n\r\nنادرشاه ، كريم خان ، آغا محمد خان\r\nاختلافات داخليى كه در دولت صفوى پديد آمده بود سرانجام چنان شدت يافت كه اين سلسله ديگر قادر نبود با نيروهايى كه در اختيار داشت بر آنها فايق آيد . روحانيان متعصب طراز اول و فوق العاده مقتدر شيعه با فئودال‌هاى دنيايى مبارزه مىكردند و اينان نيز خود به دسته‌هاى مختلف تقسيم شده و با يكديگر در جنگ و ستيز بودند . بر اين كيفيت كه خود به تنهايى نفوذ طبقات حاكمه را تا آخرين حد ضعيف ساخته بود مقاومت روستاييان در برابر هردو مخدومان روحانى و دنيوى مزيد گشته آخرين ضربت را وارد آورد ، و از آن گذشته ، اختلافات مذهبى و در حقيقت ملى سرزمين‌هاى سنىمذهب تحت انقياد ، در برابر مذهب دولتى تشيع ، كه از مساهلت بويى نبرده بود ، بيش‌تر نمايان مىشد . عاقبت طبيعى اين تصادم نيروها شورش افغان‌ها ، پى سپر كردن برق‌آساى ايران و سقوط سريع سلسلهء صفويه بود . قيام افغان‌ها بنفسه امرى چندان غيرطبيعى نبود ، ولى آنچه در اين‌جا بيش از هرچيز ديگر درخور توجه است ويران ساختن كشور ، آن هم بدان طرز وحشتناك ، است كه در پايان بدان دست يازيدند . به سال 1730 ، نادر خان به حكومت دهشت‌انگيز سران افغان و حرص و يغماگرى دولت‌هاى هم‌سايه پايان داد .\r\nوى ابتدا نام تهماسب قلى خان ( يعنى غلام شاه تهماسب دوم ) بر خود گذاشته خويشتن را يك خدمت‌گزار مطيع و منقاد بازپسين شاهان صفوى و بىعلاقه به منافع شخصى قلمداد مىكرد .\r\n\r\n","description":"","footnote":"","page_name":" 429 ","page_number":439},
  {"content":"\r\n\r\nتنفر و انزجار عمومى از خون‌ريزىها و يغماگرىهاى غيرقابل تصور سران افغانى بسيار به سود اين ماجراجوى بىباك ، كه بىترديد از لياقت و كفايتى فوق العاده برخوردار بود ، تمام شد . ولى ، ديرى نپاييد كه وى نقاب از چهره برافكند و بازپسين فرمان‌رواى صفوى را از تخت به زير كشيد ( 1737 م ) و خود را فرمان‌رواى مطلق ايران اعلام داشت . نادر شاه جنگ‌آورى نمونه از گروه مردانى چون ناپلئون بود .\r\nتركتازى افغانان تباهى بىحدوحصرى به‌بار آورد و به حيات فرهنگى نيز ضرباتى سهمگين وارد ساخت كه اثراتش مدت‌ها برجاى ماند . فرمان‌روايى نادر شاه جنگ‌آور ( در حقيقت 60 - 1143 ه . ) نمىتوانست براى شكوفايى مجدد ادبيات مساعد باشد ؛ زيرا ، صرف‌نظر از آن‌كه نادر را اصولا با ادبيات سروكارى نبود ، دوران فرمان‌روايىاش نيز نسبتا كوتاه بود و به جزيره‌اى در ميان امواج متلاطم دوران‌هاى پرهرج‌ومرج مىماند . تنها شاعرى كه نادر او را قدر مىشناخت ميرزا مهدى خان « فغانى » استرآبادى 1 ، يكى از بازماندگان دودمان صفويه ، بود كه من‌جمله در زبان جغتايى تبحرى به‌سزا داشت « 1 » با همهء اين احوال ، اين عصر نيز مقام خود را در تاريخ ادبيات فارسى حفظ كرده است . موفقيت‌هاى جنگى نادر شاه و سردارانش چنان درخشان بود كه شاعران را به راستى جز مدح و ستايش آن گريزى نبود .\r\nقصيده ، كه صفويه آن را به سروده‌هايى در نعت ائمه ( ع ) تبديل كرده بودند ، به‌صورت اصلى خود بازمىگردد . اصفهان از نو نيرويى يافته بود ، و به‌طور كلى ، دوران فرمان‌روايى كريم خان زند به بهبود اوضاع كشور و التيام دادن جراحات آن تحقق مىبخشيد . آغا محمد خان ، كه صلابتش تا مرز سفاكى پيش مىرفت ، ايران را از نو متحد ساخت و هنگامى كه فتحعلى شاه پس از او به تخت نشست ( 1212 ه . ) ، زمينه براى تجديد حيات سخن پارسى آماده بود . اين پادشاه دوست‌دار فرهنگ و شكوه و تجمل ، خود ، متشاعرى بود و چون كبوترى شيدا در آغوش گرم زنان و كنيزكانش ، كه تعدادشان به چند صد تن مىرسيد ، مىغنود .\r\n\r\nشيراز مركز سياسى در نيمهء دوم سدهء دوازده هجرى ، « بازگشت » در اصفهان\r\nانقراض سلسلهء صفويه و پايان غم‌انگيز آن اركان هستى ايران را از بيخ‌وبن به لرزه آورد .\r\nلشكركشى نادر شاه به هندوستان و چپاول آن وضع مالى كشور را بهبود نبخشيد و ديگر\r\n\r\n\r\n","description":"","footnote":"\r\n( 1 ) . - ص 441 .\r\n","page_name":" 430 ","page_number":440},
  {"content":"\r\n\r\nسياست‌هاى جنگى وى از آن هم به مراتب كم‌تر به سود كشور بود . به خان‌هاى خراسان امتيازاتى داد تا سلطنت جابرانه‌اش را تكيه‌گاهى باشند . در نتيجه ، اين خان‌ها موقعيت خاصى يافتند و ناسازگارى با آنها سقوط نادر را در پى داشت 2 . هم‌چنان‌كه برآمدن نادر ايران را متحد ساخته بود ، قتلش منجر به تجزيهء مجدد كشور و اغتشاشاتى گشت كه تا پايان قرن دوام يافت . در اين مدت ، كشور متأسفانه فقط در يك فاصله بسيار كوتاه دوران حكومت كريم خان زند ( 93 - 1173 ه . ) از صلح‌وصفا برخوردار بود . وى كردى « 1 » بود از خاندانى ساده و غير متعين ، ولى نيك‌نفسى و فضايل انسانىاش نه تنها نسبت به اوضاع و احوال ايران ؛ بلكه ، به‌طور كلى ، براى روزگارى كه در آن مىزيست ، خارق العاده بود . با آن‌كه بر تمامى ايران ، به استثناى خراسان ، حكومت داشت ( پايتختش شيراز بود ، زيرا اين شهر در وسط مراتع عشايرى قرار داشت كه وى بدان‌ها متكى بود ) 3 ، هيچ عنوانى را جز « وكيل » صفويه كه وجود خارجى نداشتند نپذيرفت . تا پيش از برآمدن او اوضاع چنان آشفته و پريشان بود كه بعضى آن را به انقلاباتى كه تهاجم مغولان و دوران تيمور را در پى داشتند تشبيه مىكنند . كريم خان براى بهبود وضع كشاورزى و پيشه و هنر و بازرگانى گام‌هايى برداشت . براى تقويت بازرگانى خارجى به انگلستان و هلند امتيازاتى داد . البته ، نمىتوان ناديده گرفت كه او بود كه با كاپيتولاسيون موافقت كرد . « 2 » توجه وكيل عمدتا به شيراز معطوف بود كه ، بنا به مشهور ، در دوران زنديه ، به پاريس كوچكى تبديل شده بود . ثروتى كه پيش از آن از تاراج هندوستان به دست آمده و پس از قتل نادر به اطراف پراكنده شده بود دوباره در اين شهر ، كه در صلح‌وصفا آرميده بود ، جمع‌آورى گشت . كريم خان كوشا بود كه افزارمندهاى هندى را ، كه نادر شاه به ايران آورده بود و پس از مرگ او در سراسر ايران پخش شده بودند ، در پايتخت خود متمركز سازد . بناهاى باشكوهى در شيراز ايجاد كرد ، ولى با شعر و شاعرى چندان آشنايى و رابطه‌اى نداشت . فقط ، بعد از او ، على مردان خان ( 9 - 1193 ه . ) تا حدى بدان‌ها توجه كرد و شهاب ترشيزى را بر آن داشت كه تاريخ زنديه را به شيوهء شاهنامه به سلك نظم كشد . ولى ، چنين مىنمايد كه جنب‌وجوش نشاطانگيز شيراز براى ادبيات چندان مساعد نبوده است .\r\nدر دوران حكومت ناتوان شاه سلطان حسين و در پايان غم‌انگيز صفويه و در عهد\r\n\r\n\r\n","description":"","footnote":"\r\n( 1 ) . واضح است كه مؤلف در اين‌جا دچار اشتباه شده و به‌جاى لر ، كرد نوشته است .\r\n( 2 ) . مؤلف در اين‌جا نيز سخت در اشتباه است ، زيرا مبدأ تاريخى كاپيتولاسيون عهدنامهء تركمانچاى بود . اين هردو اشتباه در نسخهء انگليسى هم ، كه نه سال بعد از نسخه آلمانى انتشار يافته ، تكرار شده است .\r\n","page_name":" 431 ","page_number":441},
  {"content":"\r\n\r\nخودكامگىهاى نادر فتورى كاملا توجيه‌پذير دامن‌گير ادبيات است . ظرافت‌كارىها و ريزه‌كارىهاى هندى فقط در آرامش مرگ‌بار و دوران رژيمى منحط چون دوران سلسله صفويه ، كه مخارجش صرفا از راه كشاورزى تأمين مىشد ، مىتوانست رونق بگيرد ، نه در بحبوحهء اغتشاشات بزرگ و كوچكى كه در سدهء دوازده هجرى زخم‌هايى چنان كارى بر كشور وارد ساخت . شگفت آن‌كه ، در اين اثنا ، هرگاه پرتو تازه‌اى درخشيدن مىگرفت ، در اصفهان بود كه در خلال اين احوال اندك‌اندك از عواقب قتل‌عام دهشت‌زاى افغانان آسوده بود . بىگمان ، سنت‌هاى اين شهر ، كه روزگارى پايتخت بوده ، نيز در اين امر تأثيرى به‌سزا داشته است . چند تن مردانى كه در رأس اين نهضت قرار دارند قريحه‌هاى چندان درخشانى نيستند و اگر مىبينيم كه ، باوجود اين ، همهء آنها در مجاهدت‌هاى خود موفقيت چشم‌گير و مؤثرى دارند ، به حكم آن است كه ذوق زمان خود را نيكو درك كرده بودند و چون خود داراى سليقه و قدرت داورى بودند ، كژراهىهاى سبك هندى را بشناختند . نداشتن رابطه با هندوستان و ماوراء النهر نيز ممد تجدد و بازگشت از سرمشق‌هايى كه تا آن هنگام مورد تقليد بود شد . به همان نسبت كه سبك هندى جذبهء خود را از دست مىدهد ، لزوم دنبال كردن سنت سالم استادان كهن شعر و ادب فارسى بيش‌تر نمايان مىشود . نيمهء دوم سدهء هجده ، به مكتب دو سدهء گذشته پشت كرده به سوى شاعران متقدم بازمىگردد . بازگشت به معناى آزادى شعر است كه صد سال پيش از نثر تحقق يافت . از آن هنگام - و نه فقط از موقع روى كار آمدن قاجاريه يا ، صحيح‌تر بگوييم ، از جلوس فتحعلى شاه به بعد ، زيرا سلف او آغا محمد خان ، وحشىصفتى بيش نبود و با ادبيات مطلقا بيگانه بود - به بعد را بايد ، هم‌آواز با محمد بهار 4 ، عصر نوين هنر شاعرى دانست كه سدهء هجده است و تا سوء قصد به ناصر الدين شاه دوام يافت .\r\nدر دورهء بازگشت ، راه ايران و هند به كلى از يكديگر جدا مىشود ، ايران راه خود را پيش مىگيرد ؛ ولى ، تركستان و افغانستان كماكان به هند وفادار مىمانند . در رأس اين رنسانس سيد محمد شعله ( وفات : 1160 ه . ) و مير سيد على مشتاق ( وفات : 1171 ه . ) قرار دارند كه هردو « اصفهانى » و با ادبيات كهن به خوبى آشنايند . بر اين دو ميرزا محمد نصير اصفهانى ( وفات :\r\n1191 ه . ) را ، كه پزشك و دانشمندى مقيم شيراز بود ، مىافزاييم . شايسته‌ترين آنان مشتاق ، استاد غزل ، است كه شيوهء پيشينيان را زنده كرد و معاصران جوان خود مثلا شاعر سودازده ، آقا محمد عاشق اصفهانى ( وفات : 1181 ه . ) ، و بالتبع نسل بعد ، مثلا حسين رفيق اصفهانى ( وفات :\r\n1215 ه . ) ، را بر آن راه پرورانيد . اين دو تن پيش‌روان دستهء انبوه شاعرانى هستند كه به دور\r\n\r\n","description":"","footnote":"","page_name":" 432 ","page_number":442},
  {"content":"\r\n\r\nفتحعلى شاه گرد آمده بودند . سيد احمد هاتف اصفهانى ( وفات : 1198 ه . ) و دوستان جدايىناپذيرش ، حاجى لطفعلى بك آذر « 1 » ( وفات : 1195 ه . ) ، استاد قصيده و مؤلف تذكرهء آتشكده ، و حاجى سليمان صباحى ( وفات : 1218 ه . ) 5 از جملهء شاگردان بيرون از شمار اويند . هاتف شهرت خود را مديون ترجيع‌بند بىنظيرى است كه دربارهء يك واقعهء عرفانى سروده . منظومه‌اى است به همهء مضافات سنتى ، يعنى عشقيات و خمريات ، مزين ، و در عين حال ، داراى شيوهء بيانى بيش از حد متعارف ساده و تجسمى است حاكى از عالىترين درجهء معرفت ، به صورتى روشن و خالى از تصنعات و دشخوارىهاى غيرقابل فهم دورهء پيشين . اين منظومه يكى از بهترين تراوش‌هاى هنر شاعرى فارسى در سدهء دوازدهء هجرى و به مراتب رفيع‌تر از آثار ديگر اين شاعر است .\r\n\r\nحزين\r\nشيخ محمد على حزين ( 1103 - 1180 ه . ) نويسنده‌اى مهم است و تقريبا در مرز دورهء « بازگشت » جاى دارد 6 . پس از فرار از اصفهان ، كه در محاصرهء افغان‌ها بود ، ده سال تمام ، در اطراف و اكناف ايران سرگردان بود ، تا اينكه به سال 1734 به هندوستان رسيد . باوجود اين‌كه در اين ديار به گرمىاش پذيرفتند ، دمى از انتشار شب‌نامه براى ابراز عدم دل‌بستگى خود نسبت به كشور ميزبان و مهمان‌دوست خود نياسود ، و با اين همه ، در آن‌جا رحل اقامت افكند .\r\nبينوايىها و درماندگىهاى وحشتناكى را كه در مسافرت‌ها ناظر آن بود ، به سال 1153 ه ، ضمن خاطرات خود ، زير عنوان تذكرة الاحوال توصيف مىكند . اين كتاب سند پرارزشى براى شناسايى حيات فرهنگى و اجتماعى آن روزگار است . جاى بسى تأسف است كه اين تماشاگر تيزبين هندوستان را وارد حلقهء توصيفات خود نكرده است . ظاهرا از آن‌رو بدان مبادرت نكرد كه او نيز ، چون بيش‌تر شاعران ايرانى كه به هندوستان گريخته بودند ، از سكونت در اين سرزمين خوش‌دل نبوده است . آثار متعدد منثورش 7 من‌جمله عبارت است از دو تاريخ كوچك ، يك تذكره دربارهء اديبان معاصر ، رسالاتى در اسب‌شناسى و جانورشناسى . « 2 » با آن‌كه به هيچ‌وجه نمىتوان وى را شاعرى بىقريحه پنداشت ، در به كار بردن صحيح زبان و در اقتباس معانى ديگر شاعران دقت لازم را مبذول نمىداشت . در سرودن شعر هم ، با چهار\r\n\r\n\r\n","description":"","footnote":"\r\n( 1 ) . مراد لطفعلى آذر بيگدلى است .\r\n( 2 ) . ديوان شعر ، تاريخ حزين ، فرسنامه ، خواص الحيوان ، تذكرة الاحوال و تذكرة المعاصرين .\r\n","page_name":" 433 ","page_number":443},
  {"content":"\r\n\r\nديوانى كه پرداخته ، پركارى خود را نشان داده است . رفتار و به‌طور كلى طرز فكر نجيبانه‌اش نسبت به پيروان كليهء اديان و اتباع همهء ملل درخور آن است كه بالاخص بدان اشاره شود .\r\n\r\nشهاب\r\nبه گروه اصفهانى بايد ميرزا عبد إله شهاب ترشيزى ( 1167 - 1215 ه . ) ، مديحه‌سراى دربارهاى غربى و شرقى ايران ، را افزود . وى در سال‌هاى 1202 - 1197 ه ، در شيراز و اصفهان ، شاهد جلالت و شهرت و هم‌چنين سقوط زنديه بود . بيش از همه‌جا ، در هرات سكونت گزيد و از عنايت حكم‌ران افغانى ، شاه‌زاده محمود درانى ، برخوردار گشت . شهاب از سبك هندى روى برمىتابد و به متقدمان و بالاخص به انورى اقتدا مىكند كه در تازگى مضامين قصايد و مخصوصا قطعات با او وجه اشتراكى دارد ، مضافا بر اين‌كه به مطالبى از زندگى روزمره نيز اشاره مىكند . شيوهء بيانش ، مانند انورى ، ساده و روان است و هنگام اظهار درخواست‌هاى خود چون او به مطايبه مىپردازد . از دريوزگى ادبى منزجر است ، در گفتار خود به اشاره به رياضيات و نجوم رغبتى نشان مىدهد ؛ ولى ، به ستاره‌شناسى مطلقا نظر خوبى ندارد . شهاب ، به اقتضاى ذوق عصر خود ، شاعرى ساده و فارغ از فلسفهء انتزاعى و عرفان است ، لكن با فلسفهء زندگى ، كه آن را چيزى چون مبارزه نمىداند ، به خوبى آشناست و از عهدهء توصيف مسائل دنيوى و آداب‌ورسوم ملت نيكو برمىآيد . نقصان تغزل را با سادگى و عدم تصنعى كه با مقايسه با ديگران دارد جبران مىكند . در غزل بالاستقلال پيش مىرود و گاه‌به گاه بحورى به كار مىبرد كه كاملا تازه و خاص خود اوست . وى ، علاوه‌بر آن ، چند مثنوى رمانتيك و تاريخى سرود ؛ ولى ، آنچه را شروع مىكرد هميشه به پايان نمىرسانيد . تخصصش در مثنويات « هجوآميز » و به‌طور كلى هجويات است . معايب را يافته از آن انتقاد مىكند ، زيرا در زندگى بسى چيزها ديده است . مىتوان گفت كه ستيزه‌جويى تا حدى در نهادش نهفته بود ، از آن‌كه تقريبا هيچ‌يك از شاعران معاصر را از زخم زبان خود معاف نداشته . شايد اين حملات مبين احساسات يك خراسانى بوده كه عراقىها به رسميتش نمىشناختند . اين كيفيت ، در آن روزگار ، امرى نادر نبود و نشانهء جدايى خراسان از عراق و اختلافات اجتماعى و ادبيى بود كه به تبعيت آن پيش مىآمد . شهاب بىگمان ده‌ها سال از هم‌وطنانش پيش بود .\r\nهجوياتش از بهترين اشعار اين نوع در ايران به‌شمار است . بهار ، بدون هيچ‌گونه ملاحظه‌اى ، او را در يتيم » عصر خود مىخواند 8 .\r\n\r\n","description":"","footnote":"","page_name":" 434 ","page_number":444},
  {"content":"\r\n\r\n\r\nپىنوشت\r\n( 1 ) . بهار ، بازگشت ، ص 521 .\r\n( 2 ) .  Asrafian , Antifeod . dvizenja ( BII ) , 204 . \r\n( 3 ) .  Ivanov , Ocerk ( BII ) , 107 - 108 \r\n( 4 ) . بهار ، بازگشت ، ص 715 .\r\n( 5 ) . بنابر مقالهء بيضايى ( - آن‌جا ) ص 116 ؛ رضا قلى هدايت ، مجمع ج 2 ، ص 263 و تاريخ ادبيات براون ، ج 4 ، ص 521 به غلط 1206 ه / 2 - 1791 م ذكر كرده‌اند . نام كامل شاعر حاجى سليمان بگ صباحى بيدگلى كاشانى است .\r\n( 6 ) . اخيرا :\r\n L . Lockhart , The Fall of the Safavi Dynasty etc . ( BII ) , Cambridge 1958 , 500 - 4 . \r\n( 7 ) .  Khatak  آنها را به‌طور كامل برمىشمارد ( - آن‌جا ) ص 234 - 156 ، ( كتاب‌نامه  ( BVIb  .\r\n( 8 ) . بهار ، « شهاب » ، ارمغان 13 ، 125 ب .\r\n\r\n","description":"","footnote":"","page_name":" 435 ","page_number":445},
  {"content":"\r\n . \r\n","description":"","footnote":"","page_name":" 436 ","page_number":446},
  {"content":"\r\n\r\n\r\n12 نثر زيبا و نثرهاى مشابه آن\r\n\r\nدر سدهء 7 - 12 ه . / 13 - 18 م\r\nدر ادبيات فارسى ، تنها ادبيات محض نيست كه بدان نثر زيبا اطلاق مىشود ، بلكه به مرور زمان بخش بزرگى از ادبيات عملى نيز به حكم شيوهء بيانى كه در آن به كار رفته نثر زيبا محسوب مىشود . باتوجه به اين معنى ، شايد چنين تصور شود كه فصل حاضر بسيار مفصل خواهد بود ، خاصه كه آثار منثور از لحاظ كميت مدام رو به افزايش است . لكن ، در راه بسط كلام در اين زمينه محذوراتى بيش از آنچه بتوان ناديده گرفت وجود دارد كه ، از يك سو ، نارسايى ارزش‌يابىهايى كه تاكنون به عمل آمده و يا ناآشنايى ما با بخش بزرگى از ادبيات محض منثور است ( كه حتى سبك‌شناسى كلاسيك بهار 2 - 3 نيز با آن روبه‌روست ) و ، از سوى ديگر ، ضرورت اكتفا كردن به ذكر آثار معدودى از ادبيات آموزنده است كه از هر لحاظ نمونه باشند ؛ زيرا ، اين كتاب‌ها با وجود كسوت زيبايى كه بر آنها پوشانده‌اند و يا هنرپردازىهايى كه در آن‌ها به كار رفته به حكم محتويات خود ناگزير در عداد كتاب‌هاى علمى من‌جمله تاريخ ، دين ، اخلاق و تاريخ ادبيات به‌شمار است . از آن گذشته ، آثار منثورى كه صرفا جنبهء ادبيات محض داشته باشد فوق العاده كمتر از آثار منظوم بوده ، صرف‌نظر از چند شاه‌كار ، هرگز بدان پايهء بلندى كه وجه شاخص اشعار است نرسيد . توجيه اين معنى بسيار ساده است : اديبان زيبايى بيان را فقط هنگامى كامل مىدانستند كه به‌صورت شعر باشد و اساس اين نظر ذوق\r\n\r\n","description":"","footnote":"","page_name":" 437 ","page_number":447},
  {"content":"\r\n\r\nلطيف هنرى و سنت بسيار كهنى است كه در اين زمينه وجود دارد و اين‌كه شاعران آثار منثور خود را نيز ، به همهء طرق متصور ، آرايش مىدادند و تاروپودش را با شعر مىپيراستند به حكم تعلق خاطرى بود كه به نظرم در برابر نثر داشتند .\r\nاز اين جهت و به علل ديگرى 1 ، در اين فصل ، ناگزير از رعايت ايجاز است و چون هنگام بحث دربارهء هريك از شاعران به آثار منثور آنان نيز اشاره شده ، در اين‌جا ، بايد فقط به تكميل آن پرداخته و بقيهء آنچه را در ادوار مختلف اين شش قرن پراكنده است نام برد .\r\n\r\nدو جنبهء مختلف در سبك : مغلق‌گويى و سادگى\r\nبا ذكر گلستان سعدى و بهارستان جامى و لمعات عراقى و اخلاق الاشراف عبيد زاكانى و جز آنها بهترين آثار نثر زيبا را نام برده‌ايم . در درجهء اول ، مؤلفانى مورد بحث‌اند كه هنر و قريحهء خويش را ( مانند حسين واعظ ) بيش از همه در زمينهء نثر زيبا نشان داده‌اند ؛ ولى ، در ادوارى كه ذكرش رفت ، كتاب‌هايى هم با موضوعات آموزنده تأليف يافته كه ، صرف‌نظر از افراط در استعمال لغات عربى در آنها ، سبكشان چنان مصنوع است كه ناگزير بايد آنها را در رديف ابداعات هنرى قرار داد . چنين رغبت و تمايلى در دوران پيش از مغول نيز موجود بود و هر دورهء بعدى ، به سهم خود ، بر تكلفات و صنايع بديعى ، هم در ادبيات محض و هم در ادبيات عملى ، افزود . مع ذلك ، مسير اين تطور به خط مستقيم نبوده ، بلكه كاملا درهم‌پيچيده است .\r\nتشريح جامع و مدلل اين سير را مديون استاد بزرگ و فراموش‌نشدنى شعر و ادب كلاسيك و مدرن محمد بهار 2 هستيم . هرچند نمىتوان منكر شد كه سير اصلى در جهت ازدياد تصنع است و البته ، گاه‌به‌گاه ، انحرافاتى نيز پديد مىآيد كه خيلى دامنه‌دار است ؛ ولى ، با اين همه ، اين تنها سير تحول نيست . سعيد نفيسى 3 نويسندگان متعددى را به تصريح نام مىبرد كه حتى در بحبوحهء رونق تزيينات شاعرانه به‌سادگى بيان و پرهيز از حشو و زوايد بيش‌تر راغب‌اند . پس همواره دو جريان به موازات يكديگر وجود داشت ، و درعين‌حال ، سبكى كه مدام بر تصنعش مىافزود بر ديگرى كه سادگى را ترجيح مىداد بىتأثير نمىماند . توجه ما معطوف به آثار واقعا شگفت‌انگيزى ( مثل تاريخ منثور وصاف و يا انوار سهيلى حسين واعظ در زمينهء ادبيات محض ) است كه مورد تحسين قرار گرفت و با به كار بردن مبالغات بيش‌ترى از آنها اقتفا شد ( مانند درهء نادره ميرزا مهدى خان ) « 1 » پژوهندگان مدرن ايرانى با تلويح و تعريض\r\n\r\n\r\n","description":"","footnote":"\r\n( 1 ) . - ص 442 .\r\n","page_name":" 438 ","page_number":448},
  {"content":"\r\n\r\nاصرار عجيبى در بيان اين معنى دارند كه در آن دوران تعداد زيادى نويسندگان ساده‌نويس مىزيسته‌اند ؛ ولى ، به نظر من ، يك ناظر اروپايى هنگام قضاوت دربارهء سادگى سبك نويسندگان مختلف غالبا نظر ديگرى خواهد داشت . بايد توجه داشت كه ميان سادگى نخستين آثار منثور و بهارستان جامى تفاوت از زمين تا آسمان است . بىگمان ، در مورد اخير ، سادگى مورد بحث فقط نسبى است و نيز بايد درنظر داشت كه انواع مختلف نثر نيز هريك به راهى رفته‌اند . لازم به تذكر است كه صرف به كار بردن واژه‌هاى تازى ، هر اندازه هم كه در آن افراط شده باشد ، بنفسه نشانهء سبك متكلف نيست . دليلى بر اين معنى كتاب‌هايى است كه در حكمت ، كلام ، قضا ، علوم طبيعى و نظاير آن نگارش يافته است . كتاب‌هاى تاريخى شامل انواع سبك‌هاى مختلف من‌جمله شيوه‌هاى بسيار متصنع است ؛ ولى ، تصوف ، به‌طور كلى ، شيوهء بيانى ساده‌تر دارد . رشته‌هايى كه بيش از همه در معرض تكلفات اغراق‌آميز قرار دارد عبارت است از تاريخ و منشآت . در ادبيات محض نيز كيفيت مشابهى حكم‌فرماست . سبك آن غالبا مشحون از استعارات و مطايبات و تكلف و اطناب ممل است . عبارات از لحاظ معانى فقير و حتى گاهى ميان‌تهى است . در به كار بردن واژه‌هاى تازى تا آخرين حد امكان افراط شده ، چنان‌كه اين ابداعات ادبى صرفا براى خوش‌ذوق‌هاى حرفه‌اى قابل فهم است . نيازمندىهاى واقعى زندگى مطلقا محل اعتنا نيست . اين شيوه ، يا بهتر بگوييم اين شيوهء ناهنجار ، تا دوران قائم‌مقام ( وفات : 251 ه . ) دوام يافت و او نخستين كسى بود كه آن را در مكاتبات دولتى منسوخ ساخت ، لكن در هندوستان از ايران هم بيش‌تر مورد توجه بود و ديرتر پاييد . بىجهت نبود كه در امتحانات سطح بالا كه از كارمندان انگليسى براى خدمت در هندوستان به عمل مىآمد من‌جمله آشنايى كامل آنان با انوار سهيلى ، كه مالامال از اين تكلفات است « 1 » ، ضرورى بود . اين سبك نگارش رواج عجيبى يافت و ششصد سال تمام بر ادبيات ايران حكم‌فرما بود .\r\nاز اين‌روست كه ناگزيريم ذيلا به ذكر مشهورترين آثار اكتفا كنيم كه بخش بزرگى از آن شامل نثرهاى آموزنده است .\r\n\r\nحسين واعظ ، معلمان اخلاق\r\nيك نثرنويس والاجاه كمال الدين حسين واعظ كاشفى ( وفات : 910 ه . ) از مردم سبزوار است كه آثار فوق العاده زيادى از خود به‌جاى گذارده است . وى در هرات واعظ بود و شهرتش ، در\r\n\r\n\r\n","description":"","footnote":"\r\n( 1 ) . - پايين‌تر .\r\n","page_name":" 439 ","page_number":449},
  {"content":"\r\n\r\nدرجهء اول ، به خاطر تحرير نوينى است كه از كتاب تمثيلى كليله و دمنه كرده و آن را بنابر تخلص حامى خود ، نظام الدين امير شيخ احمد شاعر ( وفات : 907 ه . ) ، انوار سهيلى ناميده است . انگيزهء نگارش اين كتاب آن بود كه سبك نسبتا سادهء ترجمهء كلاسيك ابو المعالى نصر الله « 1 » ديگر موافق ذوق تكلف‌پسند آن عصر نبود و حسين واعظ ، بيش از حد لزوم ، اين خواسته را اجابت گفت . سپس ، على چلبى ( وفات : 950 ه . ) ، براساس انوار سهيلى كه قبول عامه يافته بود ، همايون‌نامه را به تركى عثمانى پرداخت . كتاب انوار سهيلى كه گذشته از محبوبيت فوق العاده‌اى كه به‌نفسه داشت جنبهء كتاب درسى هم يافته بود متأسفانه بر پيشانى سبك ادبى فارسى داغى زشت نهاده كه محو آن ميسر نيست . شگفت آن‌كه ، ساده كردن و هم‌چنين اشاعهء اين كتاب در هندوستان انجام يافت كه بيش از هر جاى ديگر پاىبند تصنع و تكلف بود ( 996 ه . ) : ابو الفضل بن مبارك ، مورخ به نام و وزير اكبر شاه ، فرمان خردمندانهء ولىنعمت خود را كه تكلفات انوار سهيلى در نظرش طاقت‌فرسا مىنمود اجرا كرد و كتاب عيار دانش را نگاشت . ديگر از مؤلفات حسين واعظ روضة الشهداست كه مخصوصا شامل وقايع مربوط به شهادت امام حسين ( ع ) نواده كهتر پيامبر ( ص ) است ، و مهم‌تر از آن ، كتاب اخلاق محسنى مؤلف به سال 900 ه . است . كتاب اخير جزء يك رديف كتاب‌هاى اخلاق است كه نخستين آنها اخلاق ناصرى ( 633 ه . ) ، تأليف نصير الدين طوسى ، ( تولد 597 / 1201 ، وفات 672 / 1274 ) است .\r\nوى مشاور هلاگو و نظرياتش نزد او سخت محترم بود . نصير الدين منجمى برجسته و صاحب تأليفات متعدد علمى به تازى و پارسى ، و درعين‌حال ، يك معلم اخلاق بسيار شگفت بود 4 ، از آن‌كه در آن واحد به حشاشيون و دشمنان آنها ، يعنى مغولان ، هردو ، خدمت مىكرد و در برانداختن آخرين خليفهء عباسى دست داشت كه ، به زعم عده‌اى ، به سائقهء پيروى وى از مذهب تشيع بوده است . چنان‌كه مىدانيم ، كتاب خود مخصوصا ديباچهء آن را ابتدا طبق ذوق و نظر مخدومان خود ، يعنى فرمان‌روايان الموت ، نگاشته و بعدا در عهد هلاگو ، براندازندهء حشاشيون ، در آن تجديدنظر اساسى كرده است 5 . نصير الدين متعذر به آن است كه در تحرير اوليهء كتاب خود اسير حكم و نظر حشاشيون و ناگزير از رعايت نظريات آنان بوده است .\r\nطبيعى است كه در اوضاع و احوال جديد همش مصروف بر آن بود كه حتى الامكان بر گذشتهء خود پرده افكند . كتاب اخلاق جلالى ، نگارش فيلسوف جلال الدين محمد دوانى ( وفات : 908 ه . ) ، كه عنوان صحيح‌ترش لوامع الاشراق فى مكارم الاخلاق ( 872 تا 82 ه . ) و متكلف‌ترين\r\n\r\n\r\n","description":"","footnote":"\r\n( 1 ) . - ص 337 ، « نثر دورهء سلجوقى ، ادبيات محض » .\r\n","page_name":" 440 ","page_number":450},
  {"content":"\r\n\r\nكتاب‌هاى اخلاق است بر كتاب اخلاق ناصرى متكى است كه خود از منابع عربى مايه گرفته است . در اين‌جا ، اين سئوال پيش مىآيد كه نامه‌اى كه همين دانشمند به پارسى « سره » انشا كرده از كدام منبع روان‌شناسى سرچشمه گرفته است 6 .\r\n\r\nوصّاف - سدهء هشت ه . ( و مقلد او مهدى خان - سدهء دوازده ه . )\r\nيكى از كتاب‌هاى نفيس تاريخى كه دورهء مغول بدان ممتاز است از تاريخ جهانگشا ( يعنى چنگيز ) تأليف علاء الدين عطاملك جوينى نيز ، كه خود سبكى سخت متكلف دارد ، بسى فراتر رفته و نمونهء هراس‌انگيز يك نثر مصنوع فنى تاريخى است . اين كتاب تاريخ وصاف و عنوان كامل آن تجزية الامصار و تزجية الاعصار است كه تا آخرين حد امكان در آن تصنع و تكلف به كار رفته و در توصيف روىدادهاى سال‌هاى 728 - 655 ه ( هلاگو - ابو سعيد ) است . مؤلفش شرف الدين عبد اللّه 7 ، ملقب به وصاف الحضره ، از مردم شيراز ( 663 ه ، وفات ؟ ) است . اين اثر در حقيقت مجموعهء بزرگى از انشاپردازىهاست ، خاصه كه مؤلف بشخصه اذعان دارد كه توجهش بالاخص معطوف به سبك نگارش بوده روىدادهاى تاريخى را فقط به منزلهء مبنايى براى كتاب تلقى كرده است . وصاف ، بر اثر مبالغهء بيش از حد در استعمال لغات عربى و تصنع فوق العاده و استعارت و تشبيهات ملال‌انگيز ، در زمرهء كسانى است كه بزرگ‌ترين لطمه را به نثر فارسى وارد آورده‌اند و به‌طور مداوم آن را در اين جهت منفى متأثر داشته‌اند . ( قصيدهء وى دربارهء عروض و هنر شاعرى جلوه‌گاه يك « قريحهء » سرشار است ) . شگفت آن‌كه كتاب تاريخ وى ، با اين همه ، شامل مقدار زيادى اطلاعات فوق العاده باارزش است ، ولى براى دسترسى يافتن به آن بايد از ميان انبوه مبالغات تكلفات نامأنوس و نالازم راهى گشود 8 . براى آن‌كه معلوم شود كه در دورهء مغول تاريخ‌نويسى ايران به چه پايهء رفيعى رسيد بايد اشاره كرد كه مورخان تنها به ذكر و بررسى مسايل خارجى اكتفا نكرده ، بلكه در مورد هر ايلخان به ذكر جزئيات پرداخته اوضاع داخلى كشور را تشريح مىكنند . اين شيوه ، بيش از همه ، در جامع التواريخ رشيد الدين فضل اللّه ( مقتول به سال 718 ه ) مشهود است . 9 لكن ، در دورهء انحطاط ، كيفيت ديگرى حكم‌فرماست : گويى تاريخ‌نويسان هدف اصلى نگارش خود را از ياد برده‌اند . در دوران آخرين شاهان صفوى ، سعى مىشد كه با عبارت‌پردازىهاى عجيب و غريب آرامش مرگ‌بارى را كه در اين زمينه پديد آمده بود پوشيده دارند . يكى از متكلف‌ترين\r\n\r\n","description":"","footnote":"","page_name":" 441 ","page_number":451},
  {"content":"\r\n\r\nاين انشاپردازان نظام الدين محمد هادى الحسينى الصفوى معروف به مهدى خان است « 1 » وى دبير ( منشى الممالك ) و مورخ نادر شاه و داراى منشآت است و تبحرى فوق العاده در دستور زبان جغتايى دارد و حتى فيزيك‌دان است . در تاريخ جهانگشاى نادرى ( كه ميرزا على عسكر آن را تصحيح كرده ) « 2 » و در درهء نادره ( كه ايهام به نام نادر شاه در آن كاملا آشكار است ) به توصيف ولىنعمت و فرمان‌رواى خود پرداخته است . محتويات دره تقريبا با تاريخ مطابقت دارد ؛ ولى ، از لحاظ تصنع و شيوهء نگارش ، تمام آنچه را تا آن زمان وجود داشته تحت الشعاع قرار داده است . مهدى فرمان يافته بود كه با روحانيان مسيحى در ترجمهء انجيل به فارسى همكارى كند و به واسطهء اين شركت در نقشهء اصلاحات دينى نادر بود كه مهدى خان را ، پس از قتل ولىنعمتش ، به خدانشناسى متهم ساختند . « 3 » كتاب مبانى اللغات او يك دستور زبان جغتايى است كه به فارسى نوشته شده . نگارش اين كتاب مرهون اهتمامى است كه مهدى خان ، از اوان جوانى ، براى درك كامل آثار شاعر محبوب خود نوايى داشت ، و به اين منظور ، به جمع‌آورى و تدوين مطالب و دقايق زبان مزبور پرداخت .\r\n\r\nرسايل هندى ، انشا ، تذكره و امثال آن\r\nرسايل جولانگاه مناسبى براى نويسندگان هندى بود كه از آن براى عبارت‌پردازىهاى متكلف و متصنع ، هم در لفظ و هم در معنى ، به نيكوترين وجهى استفاد مىكردند . در اين عرصه ، سردستگان نور الدين محمد ظهورى « 4 » و ملا طغرا در سدهء يازده هجرى و نعمت خان على ( وفات : تقريبا 1122 ه ) هستند و در رأس همه بيدل نابغه « 5 » قرار دارد . در نامه‌نگارى نيز ، كه آن هم شاخ‌هاى از درخت شعر و ادب ايرانى و هندى و ترك است و در پروش آن دقت و مواظبت بىحدوحصر به كار مىرفت ، همين سبك مصنوع و مستعار مورد پسند است . البته ، نخستين حكم‌رانان مغول روى خوشى به اين سبك نشان ندادند « 6 » ، با وجود اين ، قادر به سد راه\r\n\r\n\r\n","description":"","footnote":"\r\n( 1 ) . - ص 430 .\r\n( 2 ) . بنا به اظهار شفاهى استاد مينوى ، شخصى به نام على عسكر اردوبادى بوده كه كتاب‌هاى چاپ سنگى را مىنوشته و بعيد نيست كه همين شخص منظور مؤلف باشد .\r\n( 3 ) . نقشهء اصلاحات دينى نادر شاه ، تا آن‌جا كه در تاريخ آمده ، عبارت از كوششى بوده كه وى براى قبولاندن مذهب شيعهء جعفرى در رديف مذاهب چهارگانهء اهل سنت مبذول مىداشت و معلوم نيست به چه علت مؤلف آن را به اتهام مهدى خان به خدانشناسى ( ؟ ) ربط داده است .\r\n( 4 ) . - ص 423 .\r\n( 5 ) . - ص 425 .\r\n( 6 ) . - ص 347 .\r\n","page_name":" 442 ","page_number":452},
  {"content":"\r\n\r\nآن نگشتند و سرانجام ناچار آن را به حال خود گذاشتند . قواعد و هنرهاى نامه‌نگارى همگى عنوان مشترك « انشا » دارد . انشاى ايرانى غالبا از حدود كتاب‌هاى مشابه ما فراتر مىرود ، زيرا تنها شامل انواع مكاتبات خصوصى و من‌جمله مسائل اجتماعى و عشقى يا احساسى نيست ، بلكه متضمن نامه‌هاى دولتى و سياسى نيز هست . نمونه‌هايى را كه در آن ذكر مىشود ممكن است صرفا براى همين منظور ابداع كرده و يا از مكاتباتى كه واقعا صورت گرفته بدون توجه به اين‌كه متعلق به چه دورانى از زندگى يا سياست دولت بوده اقتباس كرده باشند . در مورد اخير ، اين نامه‌ها از لحاظ تاريخى يا زندگىنامهء اشخاص بىاهميت نيست ، هرچند كه كميت مطالب قابل استفادهء آنها با لفاظىهايى كه در آنها به كار رفته نسبت معكوس دارد . نظر اديبان كلاسيك نسبت به اين كتاب‌ها از اين‌جا معلوم مىشود كه مردى چون جامى نيز انشايى تأليف كرده « 1 » و آن را دون شأن خود ندانسته است . از اين‌گونه منشآت و مجموعه‌هاى نامه‌ها تعداد زيادى وجود دارد 10 . بديهى است كه شاعران و اديبان مدام با يكديگر در مكاتبه بوده‌اند . مجلهء ارمغان و هم‌چنين مجلات ديگر به مناسبت‌هايى ، گاه‌به‌گاه ، نمونه‌هايى از نامه‌هاى مهم‌ترين شخصيت‌هاى ادب كلاسيك را چاپ مىكردند .\r\nتعداد تذكره‌ها و مجموعه‌هاى زندگىنامه‌ها و برگزيده‌هاى آثار زياد است . همهء اين‌ها در حقيقت به منزلهء كوشش‌هايى است كه در ايران براى تدوين تاريخ ادبيات به عمل آمده ، و با وجود همهء ابتدايى بودن و نقايصى كه از لحاظ دقت دارد ، منابع فوق العاده ذىقيمتى براى كسب اطلاعات و اخبار است . بهترين نمونهء اين تذكره‌ها ، كه شاخص عصر خود هست ، تذكرهء امير دولتشاه سمرقندى ( وفات : 900 ه ؟ ) است كه براى اروپاييان ، مدت‌هاى مديد ، به اصطلاح كتاب دستى ادبيات فارسى بود . اين كتاب شامل شرح‌حال شخصيت‌هاى ادبى از زمان تهاجم تازيان تا سال 892 ه است . دولتشاه توانسته است مطالب زيادى را جمع‌آورى كرده به طرز جالبى عرضه كند ، ولى متأسفانه لغزش‌هايى دارد كه در سراسر اين كتاب قدم‌به قدم به آن برمىخوريم 11 . پاره‌اى از تذكره‌ها جنبهء عمومى داشته و برخى ناظر بر منطقه‌اى خاص و بعضى نيز محدود به معاصران است . برخى از آنها برحسب تقدم تاريخى و برخى ديگر به ترتيب حروف تهجى ، مناطق جغرافيايى ، مراتب طبقاتى و يا به نحوى ديگر مرتب شده‌اند . برگزيدن قطعات نمونه هميشه موفقيت‌آميز نيست . از اين لحاظ ( بنا به اظهار شفاهى پروفسور سعيد نفيسى ) ، خلاصة الاشعار تقى كاشانى ، از سال 1016 ه ( مقصود تحرير ثانوى و\r\n\r\n\r\n","description":"","footnote":"\r\n( 1 ) . انشاى جامى ، نور الدين عبد الرحمن ، لاهور ، 1286 ق .\r\n","page_name":" 443 ","page_number":453},
  {"content":"\r\n\r\nگسترش‌يافتهء آن است ) مستثنا است . صائب شاعر كتاب بسيار نفيسى از برگزيده‌هاى آثار ديگران تأليف كرده كه بسيار مورد استفادهء اخلافش قرار گرفته است . بر تعداد زياد تذكره‌ها و منتخبات آثارى كه مىشناسيم ، مدام ، به علت كشفيت تازه ، افزوده مىشود كه در اين‌جا از چند فقرهء آنها بدون داشتن نظر خاصى نام مىبريم . مونس الاحرار فى دقايق الاشعار تأليف محمد بن بدر جاجرمى ، از سال 741 ه 12 ؛ تذكرهء حسن نثارى كه از لحاظ تشريح حيات فرهنگى آسياى مركزى در سدهء دهم هجرى حائز اهميت است ؛ برگزيدهء آثار شاعران قائنات در سدهء سيزده هجرى 13 و جز آنها . ادبيات از لحاظ كتاب‌هاى مربوط به صناعت شعرى و عروض و قافيه بسيار غنى است . در اين مورد نيز جامى تبحر همه‌جانبهء خود را نشان داده است .\r\n\r\nادبيات محض\r\nبا وجود همهء تصنعات معمول ، منثوراتى كه صرفا جنبهء داستانى داشته عارى از هرگونه استعاره و كنايه و حكمت باشد همواره مورد علاقه است . اين منثورات از همان سنخ متداول است كه پيش از اين بدان اشاره شد « 1 » . براى آن قسمت از اين آثار كه از ابداعات عاميانه است بخش ويژه‌اى از اين كتاب تخصيص داده شده است و در اين‌جا فقط چند كلمه‌اى به اجمال دربارهء آن بيان مىشود . رمان‌هاى مفصلى در دست داريم كه غالبا مؤلفان آنها ناشناخته‌اند .\r\nموضوعات اين رمان‌ها ، چون گذشته ، از مضامين تخيلى شهسوارى و زندگى بدوىها و گاهى هم از افسانه‌هاى مذهبى مايه ميگيرد . و نيز داستان‌هاى كوتاه‌تر و مستقلى از نوع رمانتيك يا افسانه‌اى هست كه مؤلفانشان ، تقريبا بلااستثنا ، نامعلوم‌اند . اين داستان‌ها از همان نوع دستهء قبلى و فوق العاده محبوب است . در اين كتاب‌ها ، طنزگويى نيز به‌صورت مطايباتى از حوادث زندگى معركه‌گيران و آواره‌گردان مىآيد كه سرانجام تلطيف شد و تبديل به « مقامات » مىشود . « 2 » از طوطىنامه به عنوان نمونهء شاخص مجموعه‌اى از افسانه‌ها و روىدادها كه به صورت درج داستان‌درداستان آمده نام برديم « 3 » و هم‌چنين به مجموعهء تمثيلات كليله و دمنه ، كه مهم‌ترين اين نوع كتاب‌هاست « 4 » ، پيش از اين اشاره شد . تعداد نظيره‌هايى كه بر گلستان نوشته شده ، روىهم‌رفته ، بدان اندازه كه قاعدتا انتظار مىرود نيست و مهم‌ترين آنها بهارستان جامى است . « 5 » اين‌ها در زمرهء كتاب‌هايى است كه در آنها داستان‌ها ، سرگذشت‌ها و حكايت‌ها\r\n\r\n\r\n","description":"","footnote":"\r\n( 1 ) . - ص 165 و بعد ، ص 336 و بعد .\r\n( 2 ) . - ص 338 .\r\n( 3 ) . - ص 337 .\r\n( 4 ) . - ص 337 و 439 .\r\n( 5 ) . ص 405 .\r\n","page_name":" 444 ","page_number":454},
  {"content":"\r\n\r\nجمع‌آورى و برحسب مضامينشان مرتب شده است . در اين‌جا ، از اته 14 پيروى كرده ، با رعايت ايجاز ، از تراجم احوال پيامبران ( تحت عنوان كلى قصص الانبيا ) و هم‌چنين به‌طور كلى از مجموعه‌هاى زندگىنامه‌ها نام مىبرم . على بن حسين واعظ كاشفى ، پسر مؤلف مشهور انوار سهيلى ، متخلص به صافى « 1 » ، مجموعه‌اى از لطايف و حكايات به نام لطايف الطوايف ( يا لطايف الظرايف ) تأليف و آن را بر حسب طبقات مختلف اجتماع مرتب كرده است . ولى كتاب‌هايى هم داريم كه فاقد تقسيم‌بندى از نظرگاه خاصى است . در ميان تمثيلاتى كه به صورت تفكرات عرفانى تأليف شده جالب‌تر از همه داستان تمثيلى حسن و عشق و يا حسن و دل است كه تحريرهاى چندى از آن از مؤلفان مختلف ، بالاخص فتاحى ، « 2 » وجود دارد كه سه شرح به زبان تركى عثمانى بر آن نوشته شده است . ولى ، با اشاره به اين اثر ، مجددا ذكر كتابى را به ميان آورديم كه بيانش مستعار است .\r\n\r\nكتاب‌هاى آموزنده\r\nمنظور از سطور بالا منحصرا اين بود كه فصول گذشته را در داخل حدودى مشخص از لحاظ ادبيات محض تكميل كنيم ، و الا ، هر اندازه هم كه بنابر ايجاز مىبود ، از ذكر نام‌هاى شخصيت‌هاى برجسته‌اى نظير فيلسوفانى كه پيش از اين در صفحهء 467 آمده‌اند و يا از ميان متكلمان شيعه شخصيتى متعصب چون محمد باقر مجلسى ( وفات : 1111 ه ) و نيز مورخانى چون حافظ ابرو ( وفات : 833 ه ) و ميرخواند ( وفات : 903 ه ) و خواندمير ( وفات : 942 ه ) و مؤلفان بىشمار زندگىنامه‌ها ، فرهنگ‌ها ، دستورهاى زبان ، منشآت و جز آنها « 3 » گزيرى نمىبود ، تا چه رسد به دانشمندان علوم طبيعى و پزشكى و رياضيات .\r\nدر نتيجهء سقوط خلافت بغداد ، نفوذ سياسى زبان عربى بالقطع و براى هميشه برافتاد ؛ لكن ، نفوذ فرهنگى برجاى ماند ، هرچند كه آن هم ، نظير اولويتى كه در گذشته زبان لاتين در اروپا داشت ، اندك‌اندك كاهش مىيافت . تعداد ايرانيانى كه به تازى شعر مىسرايند به حداقل مىرسد ، لكن اين زبان هنوز مقام خود را در علوم طبيعى ، علوم دقيقه و بعضى از علوم انسانى حفظ مىكند . مستحكم‌ترين پايگاه‌هاى زبان عربى علم كلام ، فقه و فلسفه است ؛ ولى ، در دوران صفويه كه تبليغات نيرومند و پرهياهوى شيعه به عنوان مذهب رسمى دولتى طبقات بزرگ جامعه را تحت تأثير قرار مىدهد ، فارسى مخصوصا در علم كلام و فقه نفوذ مىكند .\r\n\r\n\r\n","description":"","footnote":"\r\n( 1 ) . - ص 439 و 424 .\r\n( 2 ) . - ص 401 .\r\n( 3 ) . - ص 397 و 441 .\r\n","page_name":" 445 ","page_number":455},
  {"content":"\r\n\r\nوانگهى ، ما نبايد هنگام داورى دربارهء علوم در سرزمين‌هاى شرقى اسلامى در دوران بعد از مغول همان معيارهاى پيش از آن دوره را درنظر بگيريم . شايد در هيچ زمينهء ديگرى اختلاف ميان آنچه پيش از چنگيز وجود داشت و آنچه پس از او پديد آمد مانند آثار و تأليفات علمى چشم‌گير نباشد . انديشه‌هاى بزرگ و هدف‌هاى عالى كاملا از ميان رفته است و به‌جاى آن تأليف و اقتباس صرف از آثار ديگران و رياكارى و سالوس‌بازى متداول گشته . با برآمدن دانشمندى ايرانى در صحنهء فرهنگ‌نويسى عربى در هيئت محمد فيروزآبادى ( وفات : 817 ه ) چنان مىنمود كه انعكاسى از دوران‌هاى گذشته به گوش مىرسد . وى مؤلف قاموس است كه پس از صحاح تأليف جوهرى ( وفات : 392 ه ) ، كه او هم ايرانى است ، رايج‌ترين فرهنگ عرب است . اين فصل را با ذكر دو چهرهء درخشان پايان مىدهيم : سعد الدين مسعود تفتازانى ( وفات :\r\n791 ه ) ، يكى از بزرگ‌ترين دانشمندان اسلام ، و دوست و رقيبش ، على جرجانى ( وفات : 816 ه ) . هردو ، طوعا و كرها ، در سمرقند عهد تيمورى به وعظ و خطابه مىپرداختند و كتاب‌هاى خود را منحصرا به تازى مىنگاشتند . ( انتساب نادرست يك ترجمهء تركى عثمانى از بوستان ، مربوط به اوايل تشكيل ادبيات عثمانى ، به تفتازانى از آن‌روست كه مترجم آن همين نام و نام خانوادگى را داشته است ) .\r\n\r\n","description":"","footnote":"","page_name":" 446 ","page_number":456},
  {"content":"\r\n\r\n\r\nپىنوشت\r\n( 1 ) . در حال حاضر ، دوست من ، پروفسور دكتر فليكس تاوئر ، مشغول نگارش كتابى راجع به منثورات علمى و آموزنده است كه عن‌قريب منتشر خواهد شد . « 1 »\r\n( 2 ) . سبك‌شناسى ، جلد 2 و 3 .\r\n( 3 ) . نفيسى ، پيش‌گفتار بر شاه‌كارها ( كتاب‌نامه  ( C  ، ص 8 - 14 .\r\n( 4 ) . « كه راجع به او پروفسور لوى اظهارنظر مىكند كه قضاوت تاريخ درباره‌اش فوق العاده نامساعد است » -  Arberry , Class . Pers . Lit . 253 . \r\n( 5 ) . جلال الدين همايى ، مقدمهء قديمى اخلاق ناصرى ، مجلهء دانشكدهء ادبيات تهران 3 / 3 ، 1335 شمسى ، ص 17 - 25 .\r\n( 6 ) . ارمغان 22 ، 14 به بعد .\r\n( 7 ) .  Story : Sihabu'd - din'Abd'ullah \" Saraf \" \r\n( 8 ) . آثارى با همين سبك متكلف كه به حكم تعداد قابل ملاحظهء نسخه‌هاى خطى كه از آنها به‌جاى مانده به منتها درجه محبوب بوده‌اند : تاريخ آل مظفر تأليف معين الدين يزدى تحت عنوان مواهب الهى ( ! ! ) از سال 67 - 757 ؛ تاريخ تيمور تأليف شرف الدين على يزدى موسوم به شرف‌نامه « 2 » از سال 828 ه و شايد هم تاريخ عالم‌آراى عباسى ، تأليف اسكندر منشى .\r\n( 9 ) .  Barthold - Hinz , Die pers . Inschrift 249 et seq . ; \r\nكريمسكى 3 ، ص 47 به اين كتاب به عنوان ثمرهء يك كار دسته‌جمعى اشاره مىكند ؛ شپولر در  Mongolen in Iran 2  ، ص 249 ، سرقات ادبى را نكوهش مىكند .\r\nكريمسكى 3 ، 51 از تاريخ‌نويسان ايلخانى انتقاد مىكند .\r\n( 10 ) . راجع به آن - كريمسكى 3 ، 135 .\r\n( 11 ) . قضاوتى كوبنده راجع به آن - سبك‌شناسى 3 ، 186 به بعد .\r\n( 12 ) . كتاب‌نامه ذيل عنوان  Qazvini , An Account of the mu'nis  ج 1 ، چاپ ميرصالحى طبيبى ، 1337 شمسى .\r\n( 13 ) . كتاب‌نامه ذيل عنوان  Boldyrev ( Bibl . D ) and Bertel , s  .\r\n( 14 ) .  EtheGIPh 2 , 317 et seq . \r\n\r\n\r\n","description":"","footnote":"\r\n( 1 ) . در نسخهء انگليسى اين پىنوشت نيامده و از اين جهت مشخصات اين كتاب معلوم نشد .\r\n( 2 ) . در نسخهء آلمانى اشتباها شرف‌نامه قيد شده . عنوان صحيح كتاب ظفرنامه است .\r\n","page_name":" 447 ","page_number":457},
  {"content":"\r\n . \r\n","description":"","footnote":"","page_name":" 448 ","page_number":458},
  {"content":"\r\n\r\n\r\nفهرست نام‌هاى خاورشناسان و شاعران اروپايى كه در متن آمده\r\n\r\n","description":"","footnote":"","page_name":" 449 ","page_number":459},
  {"content":"\r\n . \r\n","description":"","footnote":"","page_name":" 450 ","page_number":460},
  {"content":"\r\n . \r\n","description":"","footnote":"","page_name":" 451 ","page_number":461},
  {"content":"\r\n . \r\n","description":"","footnote":"","page_name":" 452 ","page_number":462},
  {"content":"\r\n\r\n\r\nفهرست اهم مآخذى كه براى تحشيهء اين كتاب مورد استفاده قرار گرفته است\r\nقرآن مجيد\r\nكتاب مقدس\r\nابن هشام ، السيرة النبويه ، ج 2 ، قاهره ، 1355 ه ق .\r\nآذر بيگدلى ، لطفعلى بيگ ، آتشكدهء آذر ، مؤسسهء نشر كتاب ، تهران ، 1337 .\r\nانورى ، اوحد الدين محمد ، ديوان ، چاپ سعيد نفيسى ، مؤسسهء پيروز ، تهران ، 1337 .\r\nاهلى شيرازى ، محمد ، سحر حلال ، نسخهء چاپ سنگى ، تهران ، 1316 ه ق .\r\nبراون ، ادوارد ، از سعدى تا جامى ، ترجمهء على اصغر حكمت ، ابن سينا ، تهران ، 1339 .\r\nبهار ، محمد تقى ، سبك‌شناسى ، 3 ج ، انتشارات امير كبير ، چاپ دوم ، تهران ، 1337 .\r\nپورداود ، ابراهيم ، يسنا ، ج 1 ، انجمن زرتشتيان ايران ، بمبئى ، انجمن ايران ليك بمبئى ، 1312 .\r\nيشت‌ها ، 2 ج ، كتاب‌خانهء طهورى ، چاپ دوم ، تهران ، 1347 .\r\nتمكين شيروانى ، زين العابدين ، بستان السياحه ، چاپ افست از روى چاپ قديم ، سنايى - محمودى ، تهران ، 1315 ه . ق .\r\nجامى ، نور الدين عبد الرحمن ، بهارستان ، چاپ افست از نسخهء وين ، مركزى ، تهران ، 1340 .\r\n- ، بهارستان ، مؤسسهء مهر ، تهران ، 1311 .\r\n- ، ديوان كامل ، چاپ هاشم رضى ، انتشارات پيروز ، تهران ، 1341 .\r\nحافظ ، شمس الدين محمد ، ديوان ، چاپ پژمان ، كتاب‌خانهء بروخيم ، تهران ، 1318 .\r\n-\r\n\r\n","description":"","footnote":"","page_name":" 453 ","page_number":463},
  {"content":"\r\n\r\n، ديوان ، چاپ قزوينى - غنى ، كتاب‌خانهء زوار ، تهران ، 1320 « 1 » .\r\n- ، ديوان ، چاپ انجوى شيرازى ، جاويدان علمى ، تهران ، 1345 .\r\nخاقانى ، افضل الدين بديل ، ديوان ، چاپ دكتر ضياء الدين سجادى ، كتاب‌خانهء زوار ، تهران ، 1338 .\r\nخواجو ، كمال الدين ابو العطا ، ديوان اشعار ، چاپ سهيلى خوانسارى ، كتاب‌فروشى محمودى ، تهران ، 1336 .\r\nخيام ، غياث الدين عمر ، نوروزنامه ، چاپ مينوى ، كتاب‌خانهء كاوه ، تهران ، 1312 .\r\nدايرة المعارف فارسى ، به سرپرستى غلامحسين مصاحب ، ج 1 ، مؤسسهء انتشارات فرانكلين ، 1345 .\r\nدولتشاه سمرقندى ، تذكرة الشعراء ، چاپ محمد عباسى ، كتاب‌خانهء بارانى ، تهران ، 1337 .\r\nدهخدا ، على اكبر ، لغت‌نامه ، انتشارات دانشگاه تهران ، تهران .\r\nرضازاده ، شفق ، صادق ، تاريخ ادبيات ايران ، انتشارات امير كبير ، تهران ، 1342 .\r\nزرين‌كوب ، عبد الحسين ، نقد ادبى ، بنگاه نشر انديشه ، تهران ، 1338 .\r\nسعدى ، مصلح الدين عبد الله ، بوستان ، چاپ قريب ، چاپ‌خانهء علمى ، چاپ دوم ، تهران ، 1346 .\r\n- ، گلستان ، چاپ فروغى ، كتاب‌خانهء شمس العماره ، تهران ، 1324 ه ق .\r\n- ، كليات ، چاپ فروغى ، كتاب‌فروشى بروخيم ، تهران ، 1320 .\r\n- ، ديوان ، چاپ مظاهر مصفا ، كانون معرفت ، تهران ، 1339 .\r\nسلمان ساوجى ، خواجه جمال الدين ، ديوان ، چاپ منصور شفق ، انتشارات صفى على شاه ، تهران ، 1336 .\r\n- ، كليات ، چاپ اوستا ، كتاب‌فروشى زوار ، تهران .\r\nسنايى ، ابو المجد مجدود ، ديوان ، چاپ مدرس رضوى ، شركت طبع كتاب ، تهران ، 1320 .\r\nشوشترى ، نور الله ، مجالس المؤمنين ، كتاب‌فروشى اسلاميه ، تهران ، 1376 ه ق .\r\nصفا ، ذبيح الله ، تاريخ ادبيات در ايران ، ج 1 ، ابن سينا ، تهران ، 1347 ؛ ج 2 ، 1339 ؛ ج 3 ، قسمت اول ، 1341 .\r\n- ، تاريخ علوم عقلى در تمدن اسلامى تا اواسط قرن پنجم ، مجلد اول ، انتشارات دانشگاه تهران ، چاپ سوم ، 1341 .\r\nصورتگر ، لطفعلى ، سخن‌سنجى ، انتشارات دانشگاه تهران ، تهران ، 1346 .\r\nعابدى ، سيد امير حسن ، « ترجمهء آثار هندى به فارسى » ، مجلهء راهنماى كتاب ، سال سيزدهم ، تهران ، 1349 .\r\nعراقى ، فخر الدين ، كليات ، چاپ سعيد نفيسى ، كتاب‌خانهء سنايى ، تهران ، 1335 .\r\nعطار ، فريد الدين ابو حامد محمد ، منطق الطير ، چاپ دكتر سعيد صادق گوهرى ، بنگاه ترجمه و نشر كتاب ، تهران ، 1342 .\r\n- ، تذكرة الاولياء ، چاپ دكتر سيد محمد استعلامى ، انتشارات زوار ، تهران ، 1346 .\r\nفرامرز بن خداداد ، سمك عيار ، چاپ خانلرى ، انتشارات دانشگاه تهران ، تهران ، 1338 .\r\n\r\n\r\n","description":"","footnote":"\r\n( 1 ) . شمارهء غزل كه در پانويس‌ها قيد شده مربوط به اين نسخه است ، مگر اين‌كه به نسخهء ديگرى اشاره شده باشد .\r\n","page_name":" 454 ","page_number":464},
  {"content":"\r\n\r\nفرخى ، ابو الحسن على ، ديوان ، چاپ دبيرسياقى ، شركت اقبال و شركاء ، 1335 .\r\nفردوسى ، ابو القاسم ، شاهنامه ، كتاب‌خانهء بروخيم ، تهران ، 1313 .\r\n- ، شاهنامه ، انتشارات امير كبير ، تهران ، 1350 .\r\nفروزانفر ، بديع الزمان ، سخن و سخنوران ، شركت طبع كتاب ، چاپ دوم ، تهران ، 1342 .\r\n- ، قاموس الاعلام ، ج 6 ، استانبول ، 1316 ه . ق .\r\nكمال خجندى ، ديوان ، چاپ عزيز دولت‌آبادى ، كتاب‌فروشى تهران ، تبريز ، 1337 .\r\nگرگانى ، فخر الدين اسعد ، ويس و رامين ، چاپ محمد جعفر محجوب ، بنگاه انديشه ، تهران ، 1337 .\r\nمسعود سعد سلمان ، ديوان ، چاپ رشيد ياسمى ، انتشارات پيروز ، تهران ، 1339 .\r\nمعين ، محمد ، فرهنگ فارسى ، ج 5 و 6 ، موسسهء انتشارات امير كبير ، تهران ، 1345 و 1352 .\r\nمولوى ، جلال الدين محمد ، كليات شمس يا ديوان كبير ، چاپ فروزانفر ، انتشارات دانشگاه تهران ، تهران ، 1336 .\r\nمهدوى ، يحيى ، قصص قرآن مجيد ، انتشارات دانشگاه تهران ، تهران ، 1347 .\r\nناتل خانلرى ، پرويز ، وزن شعر فارسى ، بنياد فرهنگ ايران ، تهران ، 1345 .\r\nناصرخسرو ، ابو معين ، ديوان اشعار ، چاپ تقوى ، تاييد - امير كبير - ابن سينا ، تهران ، 1335 .\r\nنظامى عروضى ، ابو الحسن احمد ، چهار مقاله ، چاپ معين ، ابن سينا ، تهران ، 1345 .\r\nنظامى گنجوى ، ابو محمد الياس ، ليلى و مجنون ، ادارهء انتشارات دانش ، مسكو ، 1965 .\r\n- ، هفت پيكر ، چاپ دكتر معين ، انتشارات دانشگاه تهران ، تهران ، 1338 .\r\nنوايى ، مير عليشير ، مجالس النفائس ، چاپ على اصغر حكمت ، چاپ‌خانهء بانك ملّى تهران ، 1323 .\r\nواله ، پيترودلا ، سفرنامه ، ترجمهء شعاع الدين شفا ، بنگاه ترجمه و نشر كتاب ، تهران ، 1348 .\r\nهدايت ، رضا قلى ، مجمع الفصحا ، چاپ سنگى دوران ناصر الدين شاه ، تهران .\r\nهلالى جغتايى ، نور الدين ، ديوان ، چاپ سعيد نفيسى ، انتشارات سنايى ، تهران ، 1337 .\r\nهمام تبريزى ، ديوان ، چاپ دكتر رشيد عيوضى ، مؤسسهء تاريخ و فرهنگ ايران ، تبريز ، 1351 .\r\nهومر ، ايلياد ، ترجمهء سعيد نفيسى ، بنگاه ترجمه و نشر كتاب ، چاپ دوم ، تهران ، 1342 .\r\n\r\n","description":"","footnote":"","page_name":" 455 ","page_number":465},
  {"content":"\r\n . \r\n","description":"","footnote":"","page_name":" 456 ","page_number":466},
  {"content":"\r\n\r\n\r\nفهرست اعلام\r\n\r\nآ\r\nآئشم : 67\r\nآتش ، احمد : 255 ، 256 ، 290 ، 292 ، 305\r\nآتشكدهء آذر ، لطفعلى بيگ آذر بيگدلى :\r\n280 ، 433\r\nآتن : 51\r\nآتور ( ايزد آتش ) : 65\r\nآتورپات ( پسر همت ) : 70\r\nآتورپات مهر سپند : 35 ، 66 ، 67 ، 69\r\nآتور فرنبغ : 67 ، 70\r\nآذربايجان : 95 ، 114 ، 167 ، 170 ، 273 ، 274 ، 291 ، 293 - 296 ، 349 ، 357 ، 358\r\nآذر بيگدلى ، لطفعلى بيگ : 433\r\nآرتوس : 92\r\nآرشامه : 42\r\nآريا رامنه : 42\r\nآزاده : 86\r\nآستياگس : 40\r\nآسياى صغير : 352 ، 357\r\nآسياى مقدم : 42\r\nآصفى هراتى : 401\r\nآفاق : 297\r\nآفرين‌نامه ، ابو شكور : 149 ، 210 ، 354\r\nآقا خان : 390\r\nآق‌قوينلو : 396 ، 406 ، 411 ، 412\r\nآگاتانگلوس : 77\r\nآگاتياس : 47 ، 77 ، 96\r\nآگهى : 363\r\nآلتهايم : 59\r\nآلماآتا : 103\r\nآلمان : 99\r\n\r\n","description":"","footnote":"","page_name":" 457 ","page_number":467},
  {"content":"\r\n\r\nآمودريا : 16 ، 50 ، 279\r\nآناهيتا / اردويسورا : 24 ، 25 ، 45 ، 75\r\nآندره آس : 98 ، 100\r\nآن سوى خير و شر ، نيچه : 315\r\nآنى : 238\r\nآورامان : 52 ، 53\r\nآويل : 53\r\nآيين نامك : 78\r\n\r\nالف\r\nائوگمدئچا : 34\r\nاباقا خان : 294 ، 352\r\nاباليش / ابولايتين : 70 ، 71\r\nابان لاحقى : 96\r\nابايف : 106\r\nابراهيم بن مسعود : 276\r\nابرمن : 152 ، 154\r\nابلينگ ، اريش : 83\r\nالابنيه عن حقايق الادويه ، ابو منصور موفق هروى : 218 ، 246\r\nابن ابى اصبعه : 220\r\nابن باكويه : 317\r\nابن خردادبه : 199\r\nابن سينا : 206 ، 215 ، 218 ، 219 ، 251 ، 259 - 261 ، 263 ، 272 ، 282 ، 320 - 322 ، 324 ، 343 ، 405 ، 409\r\nابن عربى : 310 ، 311 ، 359 ، 370 ، 404 ، 409\r\nابن فريد : 310\r\nابن فندوق ( ابو الحسن على بن زيد بيقى ) :\r\n338\r\nابن مسجح : 88\r\nابن مقنر : 183\r\nابن مقفع : 55 ، 71 ، 78 ، 79 ، 95 ، 96 ، 108 ، 114 ، 201 ، 212 ، 221 ، 336\r\nابن يمين / يمين الدين طغرايى : 147 ، 364 ، 367\r\nابيورد : 279\r\nابو اسحق : 356 ، 372\r\nابو الأشمث قمى : 200\r\nابو بكر محمد على خسروى : 210\r\nابو التقى العباس بن طرخان : 199\r\nابو تّمام : 293\r\nابو الحسن بن الياس آغاجى بخارايى : 211\r\nابو الحسن شهيد بلخى : 110\r\nابو حنيفه : 201\r\nابو دلف : 238\r\nابو ريحان بيرونى : 25 ، 97 ، 218 - 221 ، 223 ، 244 ، 251 ، 253 ، 259\r\nابو السالك گرگانى : 200\r\nابو سعيد ابو الخير : 317 ، 334\r\nابو سعيد ايلخانى : 366\r\nابو شكور بلخى : 147 ، 210\r\nابو العباس فضر بن احمد اسفراينى\r\n\r\n","description":"","footnote":"","page_name":" 458 ","page_number":468},
  {"content":"\r\n\r\nابو عبد الله محمد بن جنيدى : 210\r\nابو العلا گنجوى : 285 - 289 ، 292 ، 293\r\nابو العلاى معرى : 314 ، 321\r\nابو الفتح مجد الدين محمود : 366\r\nابو فراس : 255\r\nابو الفرج اصفهانى : 214\r\nابو الفضل ( وزير گوركانيان ) : 421\r\nابو الفضل بن مبارك : 440\r\nابو القاسم بن محمد سمرقندى : 243\r\nابو كريفا : 97\r\nابو لايتين - اباليش ابو مسلم خراسانى : 188 ، 220\r\nابو المظفر طاهر بن فضل چغانى : 213 ، 222\r\nابو المعالى نصر الله منشى : 336 ، 337 ، 440\r\nابو منصور محمد بن عبد الرزاق : 221 ، 224 ، 226\r\nابو المؤيد بلخى : 218 ، 221 ، 245 ، 284\r\nابو نصر حسن بن على قمى : 218\r\nابو نواس : 201 ، 203 ، 293\r\nابو هلال عسكرى : 195\r\nابو الهيثم : 272\r\nابو الينبغى عباس بن طرخان : 203\r\nاپوش : 25\r\nاتسز : 266 ، 279 ، 284 ، 285 ، 288\r\nالتفهيم لادايل الصناعة التنجيم ، بيرونى : 25 ، 219\r\nاته : 165 ، 259 ، 445\r\nاثنايوس : 47\r\nاثيراخسيكتى : 285 ، 294\r\nاحمد بن سهل : 221\r\nاحمد بن ابى بكر : 226\r\nاحمد خان ( سلطان عثمانى ) : 421\r\nاخت : 74 ، 75\r\nاختيا : 75\r\nاخستان شروان : 290 ، 289\r\nاخلاق الاشراف ، عبيد زاكانى : 386 ، 387 ، 438\r\nاخلاق جلالى : 440\r\nاخلاق محسنى : 440\r\nاخلاق ناصرى : 440 ، 441 ، 447\r\nاخوينى بخارايى ، ابو بكر ربيع : 218\r\nاخيلوس : 290\r\nادا : 73 ، 74\r\nاديب صابر ترمذى : 266 ، 278 ، 279\r\nاديب طوسى : 142 ، 179 ، 180 ، 341\r\nاربرى : 121 ، 130 ، 192 ، 243 ، 308 ، 311 ، 323 ، 342 ، 372 ، 383 ، 384\r\nارتاك ويراز : 64 ، 66\r\nارتاك ويرازنامك : 64 ، 90 ، 261\r\nارتاوازد : 51\r\nارتدخت : 77\r\nارتنگ ( ارژنگ ) : 102\r\nارتينو : 386\r\nارجاسپ : 76 ، 223\r\n\r\n","description":"","footnote":"","page_name":" 459 ","page_number":469},
  {"content":"\r\n\r\nارجان : 191\r\nاردبيل : 218 ، 411\r\nاردبيلى ، شيخ صفى الدين : 411\r\nاردشير اول ( هخامنشى ) : 43 ، 67\r\nاردشير پاپكان ( ساسانى ) : 35 ، 57 ، 64\r\nاردشير دوم ( هخامنشى ) : 43 ، 45\r\nاردشير سوم ( هخامنشى ) : 43 ، 47\r\nاردوان پنجم : 55 ، 57 ، 77\r\nارزروم : 421\r\nارژنگ - ارتنگ\r\nارس / دائيتيك : 34\r\nارسطو : 155 ، 231 ، 272 ، 310\r\nارم : 91\r\nارمتى : 31\r\nارمغان : 180 ، 181 ، 182 ، 203 ، 262 ، 365 ، 390 ، 409 ، 427 ، 435 ، 443 ، 447\r\nارمنستان : 77 ، 86\r\nاردويسورا - آناهيتا\r\nاروپا : 320 ، 347\r\nاروميه : 101\r\nازبكستان : 104 ، 316\r\nازرقى ، ابو المحاسن ابو بكر زين الدين هروى :\r\n275 ، 276 ، 337\r\nاز سعدى تا جامى - تاريخ ادبيات ادوارد براون اژى دهاك : 17\r\nاسپانيا : 256 ، 257\r\nاستاكلبرگ : 257\r\nاستالين‌آباد : 242\r\nاستخر : 95 ، 108\r\nاستخراج : 218\r\nاستخرى : 95 ، 191\r\nاستر ( كتاب ) : 41 ، 47 ، 91\r\nاستروپ : 91\r\nاستورت ارت : 80\r\nاسد بن عبد الله : 119\r\nاسد بن مسلم : 318\r\nاسدى طوسى : 179 ، 218 ، 238 ، 239 ، 246 ، 275 ، 304\r\nاسرار التوحيد فى مقامات شيخ ابى سعيد : 334\r\nاسرارنامه : 343\r\nاسرارى خمارى : 402\r\nاسفنديار : 89 ، 108 ، 230\r\nاسكندر : 18 ، 35 ، 47 ، 49 ، 52 ، 56 ، 59 ، 69 ، 91 ، 189 ، 230 ، 231 ، 237 ، 299\r\nاسكندر ، كاليستنس : 237\r\nاسكندر افروديسى : 155\r\nاسكندرنامه : 231 ، 253 ، 298\r\nاسماعيل سامانى : 205\r\nاسماعيل وراق : 276\r\nاسير اصفهانى ، جلال : 423\r\nاشارات ، ابو على سينا : 405\r\nاشپولر : 190 ، 447\r\nاشترنامه : 330\r\nاشتيشت : 86\r\n\r\n","description":"","footnote":"","page_name":" 460 ","page_number":470},
  {"content":"\r\n\r\nاشعه لمعات ، جامى : 359\r\nاشنر : 67\r\nاصفهان : 108 ، 170 ، 214 ، 257 ، 260 ، 289 ، 293 ، 301 ، 358 ، 373 ، 374 ، 430 ، 432 - 434\r\nاعجاز خسروى / رسائل اعجاز : 363\r\nاعمال توماى حوارى : 97\r\nالاغانى : 214\r\nافراسياب : 68 ، 73 ، 230\r\nافريقا : 68\r\nافسانهء بوديساتوا : 102\r\nافسانهء پيدا كردن صليب مقدس : 103\r\nافشار ، اسماعيل : 339\r\nافشار ، نادر شاه : 174\r\nافشنه : 219\r\nافضل الفوائد : 363\r\nافغانستان : 123 ، 167 ، 243 ، 413 ، 432\r\nافلاطون : 134 ، 310\r\nافلوطين : 310\r\nاقبال ، عباس : 242 ، 243 ، 245 ، 304 ، 342 ، 389 ، 390 ،\r\nاقبال‌نامه : 299\r\nاكبر شاه گوركانى : 421 ، 440\r\nاكد : 17\r\nاگوست : 67 ، 151\r\nالب ارسلان : 229 ، 276\r\nالسكرزاده ( على عسكرزاده ) : 297 ، 305\r\nالغ بيگ : 396\r\nالفانتين : 42 ، 52\r\nالف ليله و ليله - هزار و يك شب\r\nالفيه شلفيه : 276\r\nالموت : 349\r\nالياس : 74\r\nامامى هروى : 170 ، 357\r\nامانى : 229 ، 284\r\nامپراتريس هلنا : 103\r\nامريكا : 320\r\nامير پازوارى : 117 ، 118\r\nامير شاهى سبزوارى : 401 ، 402\r\nاناكرئون : 134\r\nانتوان : 47\r\nانجيل : 100\r\nاندرزهاى زرتشت : 66\r\nاندرو نيكوس كومنه‌نوس : 290\r\nاندره آس : 85\r\nانديجان : 316\r\nانزان : 40\r\nانصارى ، ابو عبد الله : 117 ، 317 ، 318 ، 326 ، 353\r\nانگلستان : 92 ، 174 ، 175 ، 431\r\nانوار سهيلى ، واعظ كاشفى : 337 ، 438 ، 439 ، 440 ، 445\r\nانورى : 144 ، 146 ، 212 ، 255 ، 266 ، 275 ، 276 ، 278 - 280 ، 281 ، 282 ، 284 ،\r\n\r\n","description":"","footnote":"","page_name":" 461 ","page_number":471},
  {"content":"\r\n\r\n287 ، 292 ، 294 ، 295 ، 301 ، 368 ، 406 ، 436\r\nانيس العارفين : 401\r\nانيس المريدين و شمس المجالس : 319\r\nاوحدى كرمانى : 357 ، 359\r\nاوحدى مراغه‌اى : 357 ، 358 ، 426\r\nاوديها اوسهيكىهاى سكستان / عجايب سيستان :\r\n80\r\nاوراخشى : 29\r\nاورشليم : 103\r\nاورمزد ( هرمزد ) چهارم : 94 ، 95\r\nاوروپوس : 59\r\nاوريپد : 51\r\nاوستا : 15 - 19 ، 22 - 25 ، 28 ، 33 ، 35 ، 36 ، 37 ، 52 ، 61 - 63 ، 67 ، 68 ، 69 ، 70 ، 72 ، 74 ، 75 ، 80 ، 82 ، 96 ، 153 ، 230\r\nاومف : 324\r\nاوياتكار جاماسپيك : 68\r\nاويد : 67\r\nاويس ، سلطان : 368 ، 369\r\nاهلى شيرازى : 399 ، 403\r\nالهىنامه ، عطار : 304 ، 343\r\nايتاليا : 414\r\nايرانى ميانه : 101\r\nايسلاميكوس : 11\r\nايسلند : 30 ، 222\r\nايلام : 17 ، 40\r\nايلك خان : 227 ، 228 ، 250 ، 249 ، 284\r\nايلياد : 29\r\nاينوسترانسف : 191\r\nايوانف : 267 ، 268 ، 271\r\nايوانو ، ولاديمير : 303 ، 269\r\n\r\nب\r\nباباطاهر عريان : 85 ، 118 ، 317 ، 318\r\nبابافغانى : 406 ، 407 ، 419 ، 422\r\nباباكوهى : 317\r\nبابر تيمورى : 398 ، 403\r\nباد غيس : 115\r\nبابل : 17 ، 40 ، 76 ، 85 ، 101 ، 257\r\nبادغيسى ، حنظئه : 169 ، 200\r\nبار : 98\r\nباربد : 95 ، 195 ، 196\r\nبارتولد : 179 ، 191 ، 199 ، 221 ، 222 ، 244\r\nبارتولومه ، كريستيان : 20 ، 22 ، 24 ، 36 ، 46 ، 54 ، 60 ، 81\r\nبارلام : 102\r\nبارلام و يوزافات : 102\r\nبارون روزن : 95\r\nبالاد گنج كاو : 135\r\nباميان : 217\r\nبانگ : 101\r\nباوم ، فن گرونه : 127 ، 160 ، 269\r\nبايزيد بسطامى : 309\r\n\r\n","description":"","footnote":"","page_name":" 462 ","page_number":472},
  {"content":"\r\n\r\nباغ ارم - بهرام و بهروز\r\nبايسنقر ( پسر شاهرخ گوركان ) : 229 ، 245 ، 397\r\nبايقرا ، سلطان حسين : 396 ، 397\r\nبايلى : 105\r\nبحترى : 255\r\nبحث در افكار و احوال حافظ ، غنى : 391 ، 392 ، 408\r\nبخارا : 86 ، 103 ، 169 ، 173 ، 206 ، 212 ، 213 ، 219 ، 222 ، 224 ، 250 ، 251 ، 260 ، 284 ، 317 ، 388 ، 396\r\nبخارايى ، ابو الحسن بن الياس آغاجى : 211\r\nبخارى ، محمد : 241\r\nبخت‌آفريد : 67\r\nبختيارنامه : 337 ، 338\r\nبختيارى : 169\r\nبدخشان : 269 ، 270\r\nبدر الدين نوئد : 348\r\nبدنه : 279\r\nبديع الزمان همدانى : 215\r\nبراگينسكى : 136 ، 182 ، 217 ، 243 ، 262 ، 371 ، 377 ، 380 ، 399\r\nبراون ، ادوارد : 117 ، 146 ، 160 ، 180 ، 215 ، 276 ، 354 ، 405\r\nبرتلس : 143 ، 160 ، 168 ، 196 ، 207 ، 210 ، 213 ، 216 ، 217 ، 224 ، 242 ، 245 ، 246 ، 261 ، 286 ، 297 ، 302 ، 303 ، 313 ، 319 ، 326 ، 364 ، 390 ، 330 ، 341 ، 342 ، 343 ، 408 ، 409 ، 423\r\nبرديا : 45 ، 46\r\nبرزونامه : 236\r\nبرزويهء نيشابورى : 94 ، 95 ، 336\r\nبروكلمان : 338\r\nبرول : 257\r\nبرلين : 83 ، 99 ، 243\r\nبرهانى : 275\r\nبزرگمهر : 94 ، 95\r\nبساطى سمرقندى : 401\r\nبسّام كرد : 200\r\nبستان السياحه : 297\r\nبستور : 80\r\nبسحاق اطمعه / فخر الدين احمد حلاج :\r\n118 ، 149 ، 385 ، 387 ، 388\r\nالبشارات فى شرح الاشارات شيخ الرئيس : 282\r\nبشّار بن برد : 201\r\nبشنين : 53\r\nبطلميوس دوم : 98\r\nبغداد : 59 ، 80 ، 101 ، 169 ، 170 ، 194 ، 197 ، 200 ، 205 - 208 ، 214 ، 216 ، 226 ، 228 ، 250 ، 265 ، 289 ، 309 ، 347 ، 352 ، 354 ، 370 ، 393 ، 407 ، 445\r\nبغدادى ، بهاء الدين محمد مؤيد : 338\r\n\r\n","description":"","footnote":"","page_name":" 463 ","page_number":473},
  {"content":"\r\n\r\nبغرا خان : 363\r\nبگداته : 56\r\nبلاذرى ، احمد : 241\r\nبلاش اشكانى : 35 ، 57 ، 69\r\nبلاشر : 241\r\nبلانش فلور : 257\r\nبلخ ( باكتريا ) : 16 ، 17 ، 50 ، 114 ، 115 ، 198 ، 205 ، 222 ، 231 ، 252 ، 268 ، 270 ، 282 ، 284 ، 294 ، 326 ، 331 ، 412\r\nبلخى ، ابو حاتم : 220\r\nبلعمى ، ابو الفضل : 211 ، 218\r\nبلوهر و بوداسف : 243\r\nبمبئى : 58 ، 81\r\nبنايى ( بينايى ) : 117\r\nبندار رازى ، كمال الدين : 169 ، 215\r\nبندارى : 240\r\nبندهشن : 33 ، 63 ، 68 ، 72 ، 73 ، 74 ، 84 ، 97\r\nبنگ و باده ، فضولى : 402\r\nبنونيست : 76 ، 84 ، 87 ، 104 ، 196 ، 224\r\nبولدريف : 289\r\nبولديرو : 142\r\nبورنوف فرانسوى : 36\r\nبوستان : 184 ، 262 ، 351 - 355 ، 357 ، 446\r\nبوسنى : 376\r\nبولوتنيكف : 324 ، 342\r\nبهاء الدين ولد : 331\r\nبهايى ( شيخ بهاء الدين عاملى ) : 422 ، 427\r\nبهار ، محمد تقى : 88 ، 127 ، 168 ، 170 ، 171 ، 172 ، 176 ، 184 ، 203 ، 214 ، 218 ، 219 ، 224 ، 228 ، 253 ، 318 ، 356 ، 358 ، 377 ، 389 ، 390 ، 391 ، 392 ، 432 ، 434 ، 435 ، 438\r\nبهارستان ، جامى : 164 ، 282 ، 357 ، 360 ، 390 ، 393 ، 438 ، 439 ، 444 ، 405\r\nبهافريد : 220\r\nبهرام و بهروز ( باغ ارم ) ، كمال الدين بينايى :\r\n401\r\nبهرام پژدو : 62\r\nبهرام پنجم ( بهرام گور ) : 85 ، 86 ، 195 ، 201\r\nبهرام چوبين : 286\r\nبهرام ساسانى : 58 ، 298\r\nبهمن‌نامه : 236 ، 237\r\nبهمن يشت : 67\r\nبيانى : 12\r\nبيدگلى كاشانى ، حاجى سليمان بيگ : 435\r\nبيدل دهلوى : 413 ، 416 ، 424 ، 425\r\nبيدل نابغه : 442\r\nبيرجند : 55 ، 360\r\nبيزانس : 272 ، 290\r\nبيست مقاله ، قزوينى : 243 ، 245 ، 392\r\nبيضاوى ، عبد الله : 339\r\nبيضايى ، پرتو : 339\r\nبيهق ( سبزوار ) : 117 ، 439\r\n\r\n","description":"","footnote":"","page_name":" 464 ","page_number":474},
  {"content":"\r\n\r\nبيهقى ، ابو الفضل : 338\r\nبين النهرين : 352\r\n\r\nپ\r\nپاپك : 76\r\nپاتروكل : 29\r\nپارسيفال : 92\r\nپاكوويدس : 59\r\nپامير : 103\r\nپانتئوس : 51\r\nپايكولى : 58\r\nپتسبك : 53\r\nپتيالى : 361\r\nپتىسين : 233\r\nپراشك : 39\r\nپرتغال : 190\r\nپروانس : 93\r\nپريشان ، قاآنى : 357\r\nپلوتارك : 25 ، 51\r\nپناهى : 338\r\nپند اهل دانش و هوش به زبان گربه و موش ، شيخ بهائى : 422\r\nپندنامك زرتشت / چيتك هندرز پوريدت كشان : 66\r\nپندنامهء انوشيروان : 354\r\nپنگ چتنترا : 108\r\nپنگ چتنترم : 94\r\nپوتر : 320\r\nپوروچيستا : 23\r\nپورداود : 24 ، 26\r\nپوروشسپ : 34\r\nپهلوى ، رضا خان : 175\r\nپهلوى ، محمد رضا : 175\r\nپيامبر : 413\r\nپيتر و دلاواله : 48\r\nپيتسى : 259\r\nپيرسون : 11\r\nپيروز ساسانى : 60 ، 61 ، 76\r\nپيشينكان نامك : 79\r\n\r\nت\r\nتاج الدين ، امير احمد : 283\r\nتاج نامك : 78\r\nتارون : 86\r\nتاريخ آل مظفر ، معين الدين يزدى : 447\r\nتاريخ آل ناصر - تاريخ بيهقى تاريخ ادبيات ادوارد براون / از سعدى تا جامى : 180 ، 181 ، 183 ، 202 ، 341 ، 342 ، 366 ، 370 ، 389 ، 391 ، 398 ، 408 ، 409 ، 426 ، 427\r\nتاريخ ادبيات ايران ، دكتر شفق : 139 ، 180 ، 304\r\nتاريخ ادبيات در ايران ، دكتر صفا : 149 ، 215 ، 243 ، 254 ، 256 ، 262 ، 274 ، 280 ،\r\n\r\n","description":"","footnote":"","page_name":" 465 ","page_number":475},
  {"content":"\r\n\r\n282 ، 289 ، 295 ، 297\r\nتاريخ ادبيات جهان : 421\r\nتاريخ ادبيات هورن : 155\r\nتاريخ بلعمى : 176\r\nتاريخ بيهق ، ابو الحسن على بن زيد بيهقى :\r\n338\r\nتاريخ بيهقى / تاريخ آل ناصر / تاريخ مسعودى :\r\n176 ، 323 ، 338\r\nتاريخ جهان‌گشاى جوينى : 176 ، 352 ، 441\r\nتاريخ حزين ، حزين لاهيجى : 433\r\nتاريخ سيستان : 89 ، 196 ، 203\r\nتاريخ طبرى : 176 ، 218\r\nتاريخ معبتى : 176\r\nتاريخ علايى / خزاين الفتوح : 363\r\nتاريخ علوم عقلى در تهران اسلامى تا اواسط قرن پنجم ، دكتر صفا : 220\r\nتاريخ گرايش ارمنىها به مسيحيت : 77\r\nتاريخ مسعودى - تاريخ بيهقى تاريخ وصاف / تجزيه الامصار و تزجيه الاعصار ، وصاف الحضره : 164 ، 176 ، 212 ، 350 ، 438 ، 441\r\nتاشكند : 103 ، 373\r\nتاگيردژانف : 229\r\nتاوئر ، فليكس : 447\r\nتبريز : 273 ، 274 ، 290 ، 294 ، 349 ، 352 ، 370 ، 406 - 408 ، 419\r\nتجزية الامصار و تزجيه الاعصار - تاريخ وصاف\r\nتجنيسات : 402 ، 404\r\nتحفه الاحرار ، جامى : 404 ، 405\r\nتحفه العراقين ، خاقانى : 289 ، 422\r\nتحفه سامى : 363 ، 391 ، 427\r\nتحليل هفت پيكر نظامى : 121\r\nتخارستان : 169\r\nتخت‌جمشيد : 43 ، 57 ، 58 ، 108\r\nتذكرة الاحوال ، حزين لاهيجى : 433\r\nتذكرة الاولياء ، عطار : 324 ، 330 ، 334\r\nتذكرهء تواريخ ايام : 47\r\nتذكرهء دولتشاه سمرقندى : 399\r\nتذكره المعاصرين / حزين : 433\r\nترابوزان : 290\r\nتراكيه : 91\r\nترجافىزاده : 305\r\nترجمان البلاغه : 255 ، 285\r\nترشيز : 423\r\nتركستان : 68 ، 99 ، 102 ، 103 ، 105 ، 171 ، 396 ، 418 ، 432\r\nتركمنستان : 55\r\nتركيه : 167 ، 300 ، 320 ، 402 ، 406 ، 418 ، 421\r\nترمذى ، برهان الدين محقق : 331\r\nتريستان و ايزولده : 257\r\nتشتر : 25 ، 26\r\nتعبيرنامه ، فتاحى : 402\r\nتعريفات ، عبيد زاكانى : 387\r\n\r\n","description":"","footnote":"","page_name":" 466 ","page_number":476},
  {"content":"\r\n\r\nتفتازانى ، سعد الدين مسعود : 446\r\nتفرش : 296\r\nتفريد الفروع : 262\r\nتفسير قرآن طبرى : 218\r\nتقوى ، سيد نصر إله : 273\r\nتقىزاده ، سيد حسن : 262 ، 268 ، 269 ، 303\r\nتلمود : 69\r\nتمكين شيروانى ، حاج زين العابدين : 297\r\nتنسر : 35 ، 69 ، 79\r\nالتنوفى ، محسن : 336\r\nتورات : 37 ، 98\r\nتوران : 232 ، 233 ، 240\r\nتورانشاه ، جلال الدين : 377\r\nتورفان / بولاحيق : 55 ، 82 ، 84 ، 87 ، 98 ، 99 ، 100 ، 101 ، 113 ، 217 ، 243\r\nتوركوا ، هلنا : 12\r\nالتوسل الى الترسل ، بهاء الدين بغدادى : 176 ، 338\r\nتولستو : 104\r\nتوماى حوارى : 97\r\nتهماسب اول ( شاه ) : 183\r\nتهماسب قلى خان - افشار ، نادر شاه تهماسب ميرزا : 403\r\nتيرداد دوم ( اشكانى ) : 77\r\nتيرداد سوم : 86\r\nتيرين : 53\r\nتيمور : 174 ، 349 ، 373 ، 388 ، 395 ، 396 ، 423 ، 431\r\nثابت : 425\r\n\r\nج\r\nجاحظ : 120 ، 149 ، 182\r\nجاماسب : 23 ، 35 ، 68\r\nجام‌جم ، اوحدى مراغه‌اى : 358\r\nجامع التواريخ ، رشيد الدين فضل الله : 441\r\nجامع الحكمتين ، ناصر حسن : 269 ، 272\r\nجامى : 146 ، 147 ، 229 ، 261 ، 274 ، 281 ، 370 ، 380 ، 391 ، 393 ، 397 ، 401 - 406 ، 444\r\nجامى ، على اصغر حكمت : 304 ، 409\r\nجرجانى ، على : 446\r\nجرفادقانى : 176\r\nجشن‌نامهء ابن سينا : 243 ، 263 ، 304\r\nجلاليه ، محتشم كاشانى : 420\r\nجمال الدين اصفهانى : 169 ، 300 ، 301 ، 302\r\nجمشيد ( جم / ييم خشئت ) : 29 ، 31 ، 32 ، 108\r\nجمشيد و خورشيد : 368 ، 369\r\nجنيد بغدادى : 309\r\nجوامع الحكايات و لوامع الروايات ، عوفى :\r\n176 ، 336\r\nجوشقان : 213\r\n\r\n","description":"","footnote":"","page_name":" 467 ","page_number":477},
  {"content":"\r\n\r\nجوهرى ، اسماعيل : 241\r\nجوهرى بخارايى : 283\r\nجهانگير كورگانى : 423\r\nجهانگيرنامه : 236 ، 238\r\nجيحون : 49\r\n\r\nچ\r\nچاچ : 221\r\nچايكين : 184 ، 238 ، 253 ، 262 ، 305 ، 353 ، 354\r\nچترنگ نامك ( شطرنج‌نامه ) : 94\r\nچشت : 243\r\nچلبى ، حسام الدين : 332\r\nچلبى ، على : 440\r\nچلندر : 277\r\nچندراگوپتا : 220\r\nچنگيز خان : 328 ، 348 ، 350 ، 352 ، 446\r\nچوكووسكى : 163\r\nچهار مقاله ، عروضى : 155 ، 212 ، 335\r\nچيتك هندرز پوريوت كشان - پندنامك زرتشت\r\nچيتكىها : 68 ، 71\r\nچين : 97 ، 100 ، 206\r\n\r\nح\r\nحاجىآباد : 58\r\nحاجى باباى اصفهانى ، موريه : 176\r\nحافظ : 117 ، 119 ، 139 ، 140 ، 146 ، 156 ، 157 ، 171 ، 183 ، 275 ، 292 ، 295 ، 316 ، 317 ، 320 ، 325 ، 330 ، 350 ، 355 ، 356 ، 357 ، 359 ، 360 ، 362 ، 365 ، 366 ، 368 - 388 ، 391 ، 395 ، 396 ، 400 ، 401 ، 405 ، 406 ، 407 ، 416 ، 424\r\nحافظ ، هومن : 392\r\nحافظ ابرو : 229 ، 398 ، 445\r\nحافظ شيرين سخن ، معين : 391 ، 392 ، 393 ، 408\r\nحالتى تركمان : 407\r\nحالنامه ، عارفى هروى : 402\r\nحالى ، الطاف حسين : 355\r\nحبشه : 40 ، 41 ، 42 ، 68\r\nحبيب ، م : 363\r\nحجاز : 359\r\nحدائق السحر فى دقائق الشعر : 285\r\nحدود العالم : 176 ، 218 ، 243\r\nحديقه الحقيقه و شريعه الطريقه : 326 ، 327 ، 358\r\nحريرى : 338\r\nحزقيال نبى : 217\r\nحزين لاهيجى ، شيخ محمد على : 433\r\nحسان بن ثابت : 305\r\nحسن و دل ، فتاحى : 402 ، 408\r\nحسن و عشق ، فتاحى : 445\r\n\r\n","description":"","footnote":"","page_name":" 468 ","page_number":478},
  {"content":"\r\n\r\nحسين بن على بن ابى طالب : 440\r\nحسين رفيق اصفهانى : 432\r\nحسين‌زاده : 391\r\nحسينى سادات : 357 ، 358\r\nحكايات بيدپاى هندى : 336\r\nحكمت ، على اصغر : 371 ، 404\r\nحلب : 401\r\nحماسه‌سرايى در ايران ، دكتر صفا : 246 ، 247 ، 306\r\nحمزه بن عبد الله : 243\r\nحميد الدين بلخى ، قاضى : 338\r\nحيدر عليه خواجو : 180\r\nحيره : 86 ، 89\r\n\r\nخ\r\nخاتمه الحيوة ، جامى : 405\r\nخارستان ، اديب كرمانى : 149\r\nخارس ملطى : 47\r\nخاقانى : 144 ، 169 ، 172 ، 252 ، 277 ، 281 ، 282 ، 284 ، 285 ، 286 - 295 ، 301 ، 305 ، 361 ، 398 ، 422\r\nخان لنجان ( از توابع اصفهان ) : 226 ، 229\r\nخانلرى ، پرويز : 142 ، 180 ، 258 ، 336 ، 392\r\nخاور : 17\r\nخاوران‌نامه : 238 ، 246\r\nخباز نيشابورى : 211\r\nختن : 217\r\nخجند : 423\r\nخراسان : 61 ، 86 ، 108 ، 114 ، 115 ، 117 ، 169 ، 170 ، 171 ، 173 ، 191 ، 206 ، 208 ، 214 ، 227 ، 229 ، 246 ، 259 ، 266 ، 270 ، 275 ، 276 ، 279 ، 280 ، 290 ، 308 ، 309 ، 313 ، 357 ، 267 ، 412 ، 431 ، 434\r\nخرده اوستا ( خورتك اپستاك ) : 34\r\nخردنامهء سكندرى ، جامى : 405\r\nخرقانى ، ابو الحسن : 319\r\nخرم‌آباد : 217\r\nخرمشين : 219\r\nخزانهء يمين الدوله ، عنصرى : 252\r\nخزاين الفتوح : - تاريخ علايى خسرو انوشيروان : 67 ، 79 ، 86 ، 93 ، 94 ، 96 ، 114 ، 195 ، 220\r\nخسرو پرويز : 69 ، 78 ، 86 ، 95 ، 195\r\nخسرو شيرين : 259 ، 297 ، 299 ، 368\r\nخسرو كواتان اوريتاكى : 79\r\nخسرونامه : 328\r\nخشايارشا : 43 ، 45 ، 47\r\nخضر خان : 363\r\nخلاصة الاشعار ، تقى كاشانى : 443\r\nخلخالى ، عبد الرحيم : 372 ، 375 ، 392\r\nخلد برين ، وحشى : 419\r\nخلجى ، علاء الدين : 363\r\n\r\n","description":"","footnote":"","page_name":" 469 ","page_number":479},
  {"content":"\r\n\r\nخليل ، خليل الله : 327 ، 342\r\nخليل ، سلطان : 388\r\nخمسهء امير خسرو دهلوى : 362 ، 373 ، 400\r\nخمسهء نظامى : 362 ، 400 ، 405 ، 421\r\nخمسهء هاتفى خرجردى : 403\r\nخنگ بت و سرخ‌بت : 253\r\nخواجه : 142 ، 146 ، 236 ، 316 ، 364 ، 365 ، 366 ، 381 ، 386 ، 391\r\nخوارزم : 167 ، 169 ، 208 ، 219 ، 222 ، 251 ، 260\r\nخوارزمشاه : 266\r\nخوارزمى ، ابو بكر : 338\r\nخواص الحيوان ، حزين لاهيجى : 433\r\nخواف : 220\r\nخواندمير : 398 ، 445\r\nخوانسارى ، آقا حسين : 418\r\nخوتاى نامك : 95 ، 108 ، 221 ، 231\r\nخورشاه : 344\r\nخوزستان : 97 ، 217\r\nخيام : 89 ، 147 ، 261 ، 265 ، 275 ، 283 ، 320 - 325 ، 336 ، 342 ، 358 ، 360 ، 379\r\nخيامپور : 229 ، 245\r\nخيراتى تونى ، محمد تقى الدين : 420\r\nخيوه : 104\r\n\r\nد\r\nدائيتيك - ارس داتستان دينيك : 71\r\nدارا : 76 ، 230\r\nداراب : 230\r\nداراشكوه : 399\r\nداريوش اول : 40 - 43 ، 45 ، 46\r\nداريوش سوم : 69\r\nدامغان : 169\r\nداناك اومنوكى خرت : 72\r\nدانشنامهء علايى : 219\r\nدانشنامهء ميسرى : 218\r\nدانشور : 95\r\nدانيال : 76\r\nدايرة المعارف بروكهاس : 44 ، 51 ، 74 ، 92 ، 93 ، 149 ، 150 ، 151\r\nدايرة المعارف فارسى : 50 ، 59 ، 103 ، 105 ، 190 ، 213 ، 214 ، 220 ، 221 ، 241 ، 280 ، 398 ، 422\r\nدئيتيه ( دائيتيا ) : 33 ، 34\r\nدبيرسياقى ، محمد : 242\r\nدجله : 49 ، 101 ، 370\r\nدرانى ، شاه‌زاده محمود : 434\r\nدرهء نادرى ، استرآبادى : 438\r\nدونايوسكى : 298\r\nديوان سوزنى : 302\r\nديوان شعر ، حزين لاهيجى : 433\r\n\r\n","description":"","footnote":"","page_name":" 470 ","page_number":480},
  {"content":"\r\n\r\nدربند : 297\r\nدرخت آسوريك : 84\r\nدرهء نادرى ، استرآبادى : 442\r\nدرى ، ج . : 390\r\nدرياى سياه : 414\r\nدستور عشاق ، فتاحى : 402 ، 408\r\nدستورنامه ، نزارى : 360\r\nدقيقى : 150 ، 151 ، 152 ، 211 ، 212 ، 216 ، 221 ، 222 ، 223 ، 224 ، 226 ، 235 ، 239 ، 274\r\nدلارام : 86\r\nدمشق : 308 ، 331\r\nدندان - اويليق : 217\r\nدنك : 60\r\nدوانى ، جلال الدين محمد : 179 ، 440\r\nدوبرشوى ، ژوزف : 388\r\nدوبوا : 384\r\nدوپرون ، انكتيل : 36\r\nدودپوتا : 160 ، 195\r\nدورا : 55 ، 59\r\nدورن : 60\r\nدوك دانتزيك : 283\r\nدوك كارل اوگدست : 135\r\nدولتشاه سمرقندى : 86 ، 229 ، 242 ، 280 ، 296 ، 351 ، 360 ، 390 ، 443\r\nدومورگان : 48\r\nدهخدا : 259\r\nدهلوى ، امير خسرو : 146 ، 147 ، 171 ، 183 ، 293 ، 295 ، 349 ، 354 ، 357 ، 300 ، 360 - 364 ، 369 ، 388\r\nدهلوى ، حسن : 146 ، 370\r\nدهلى : 361 ، 363 ، 415\r\nده وزير : 337\r\nديسناد : 96\r\nديلمى ، بهاء الدوله : 226 ، 227\r\nديلمى ، فخر الدوله : 214\r\nديلمى ، مؤيد الدوله : 214\r\nدينازاد : 91 ، 92\r\nدينكرت : 63 ، 69 ، 70 ، 90\r\nدينورى ، ابو حنيفه : 241\r\nديو ( جزيره ) : 190\r\nديوان امير معزى : 275 : 304 ، 342\r\nديوان انورى : 255 ، 281 ، 283\r\nديوان جامى : 404 ، 406\r\nديوان حافظ : 139 ، 147 ، 356 ، 358 ، 359 ، 362 ، 366 ، 369 - 372 ، 375 ، 381 ، 392\r\nديوان حيدر : 142\r\nديوان خاقانى شروانى : 252 ، 277 ، 288 ، 292\r\nديوان خواجوى كرمانى : 364 ، 366\r\nديوان سعدى شيرازى : 354 ، 356 ، 371 ، 389\r\nديوان سلمان ساوجى : 368 ، 369 ، 382\r\nديوان سنايى : 277\r\nديوان شمس تبريزى : 332\r\n\r\n","description":"","footnote":"","page_name":" 471 ","page_number":481},
  {"content":"\r\n\r\nديوان صامت : 181\r\nديوان عراقى : 359 ، 381\r\nديوان عطار : 329\r\nديوان غربى - شرقى ، گوته : 131 ، 384\r\nديوان فرخى : 254 ، 255\r\nديوان قصايد و غزليات نظامى : 297\r\nديوان كبير : 316\r\nديوان كمال خجندى : 417\r\nديوان مسعود سعد سلمان : 277 ، 278\r\nديوان ناصرخسرو : 268 ، 273\r\nديوان هلالى جغتايى : 403\r\nديوان همام تبريزى : 382\r\nديوسارم : 94\r\n\r\nذ\r\nذات اسپرم : 68\r\nذره ، ابو القاسم : 176 - 177 ، 188\r\nذو النّون : 309\r\n\r\nر\r\nرابعهء قزدارى : 211\r\nراحة الصدور و آية السرور : 338\r\nرادكان : 107\r\nرادويانى ، عمر : 255 ، 262\r\nرازى ، ذكريا : 241\r\nرازى ، فخر الدين : 339\r\nراسين : 51\r\nراما : 105\r\nرامبهيشت : 77\r\nرامين : 95\r\nراوندى ، نجم الدين ابو بكر محمد : 131 ، 338\r\nرايشلت : 90 ، 104\r\nرئيسه : 296\r\nرباب‌نامه : 333\r\nرباعيات خيام : 320 ، 323\r\nرسائل اخوان الصفا : 272\r\nرسائل اعجاز - اعجاز خسروى رسالة الطير : 329 ، 343\r\nرسالهء مهمانى افلاطون : 47\r\nرسالهء نبض : 219\r\nرستم : 89 ، 90 ، 221 ، 230 ، 232 ، 233 ، 237 ، 240 ، 241\r\nرستم پشوتن هرمزديار : 62\r\nرشيد وطواط : 255 ، 276 ، 284 ، 285 ، 288 ، 290\r\nرضا ( امام ) : 407\r\nرضازاده شفق ، دكتر صادق : 139 ، 245\r\nرمپيس : 89 ، 92 ، 148 ، 196 ، 197 ، 198 ، 323\r\nرند و زاهد : 420\r\nروان‌شناسى ( كتاب النفس ) ، ارسطو : 320\r\nرودك : 242\r\n\r\n","description":"","footnote":"","page_name":" 472 ","page_number":482},
  {"content":"\r\n\r\nرودكى ، ابو عبد الله : 108 ، 139 ، 144 ، 147 ، 182 ، 210 ، 211 ، 212 ، 242 ، 253 ، 274 ، 275 ، 337\r\nرودكى ، مجله : 203\r\nروزگار نو : 179 ، 341\r\nروزوه پسر دادويه : 108\r\nروس : 174 ، 175\r\nروستوتسف : 53\r\nروسى پروسلان لازارويچ : 241\r\nروشنايىنامه : 272 ، 303\r\nروضة الشهدا : 440\r\nروضة العقول : 337\r\nروم : 26 ، 134\r\nرومئو و ژوليت : 298\r\nرومر : 201 ، 372\r\nرونه : 278\r\nرونى ، ابو الفرج : 276 ، 278\r\nرى : 169 ، 214 ، 260\r\nرياض العارفين ، رضا قلى خان هدايت : 296\r\nريپكا ، يان : 12 ، 147\r\nريتر : 125 ، 159 ، 160 - 162 ، 165 ، 179 ، 180 ، 229 ، 244 ، 253 ، 302 ، 304 ، 313 ، 314 ، 323 ، 328 ، 329 ، 333 ، 343 ، 372 ، 376 ، 384\r\nريدك خسرو : 80\r\nريسنر : 136\r\n\r\nز\r\nزاد المسافرين ، حسينى : 358\r\nزاد المسافرين ، ناصرخسرو : 271 ، 272 ، 303\r\nزابلستان : 230 ، 245\r\nزال : 230 ، 241\r\nزالتسبورگ : 74\r\nزاله من : 54 ، 100\r\nزبور : 98\r\nزرافشان : 104\r\nزرتشت : 17 ، 18 ، 19 ، 22 ، 23 ، 24 ، 27 ، 30 ، 31 ، 33 ، 34 ، 35 ، 62 ، 64 ، 66 ، 67 - 69 ، 72 ، 73 ، 75 ، 76 ، 80 ، 102 ، 107 ، 223 ، 230\r\nزرتشت‌نامه : 62\r\nزروان : 84 ، 85\r\nزريدس : 47\r\nزرير : 80\r\nزكى ، احمد : 104\r\nزلالى خوانسارى : 423 ، 424\r\nزلنچوك : 106\r\nزمخشرى : 321 ، 339\r\nزنداكاسيه : 72\r\nزند ، على مردان خان : 431\r\nزند ، كريم خان : 429 ، 430 ، 431\r\nزندوهومن يسن : 100\r\nزواكو ، ميشل : 386\r\nزوهچك : 92\r\n\r\n","description":"","footnote":"","page_name":" 473 ","page_number":483},
  {"content":"\r\n\r\nزين العابدين : 374\r\n\r\nژ\r\nژان هوس : 44\r\nژزف بديد : 258\r\nژوكوفسكى : 323\r\n\r\nس\r\nساسان : 76 ، 77\r\nساقىنامه ، فضولى : 420\r\nسالست : 58\r\nسام‌نامه : 236\r\nسام ميرزا : 414\r\nسبزوار - بيهق سبعهء سياره : 424\r\nسبك‌شناسى ، بهار : 88 ، 171 ، 179 ، 180 ، 184 ، 203 ، 214 ، 219 ، 228 ، 242 ، 243 ، 244 ، 262 ، 303 ، 318 ، 341 ، 344 ، 348 ، 389 ، 393 ، 426 ، 408 ، 437 ، 447\r\nسپنتمان : 23 ، 24 ، 27 ، 34 ، 75\r\nستريمون : 91\r\nستن كونو : 105\r\nسجادى ، دكتر ضياء الدين : 252 ، 277 ، 288 ، 292\r\nسحابى استرآبادى : 422\r\nسحبة الابرار ، جامى : 405\r\nسحر حلال ، اهلى شيرازى : 403\r\nسخن‌سنجى ، صورتگر : 51\r\nسخن و سخنوران ، فروزانفر : 246 ، 275 ، 280 ، 304\r\nسرپل : 58\r\nسرخسى ، ابو بكر محمد بن على خسروى :\r\n214 ، 215\r\nسركش : 195\r\nسرگيوس : 48 ، 96\r\nسرودها ، هوزنر : 129\r\nسروش : 29 ، 65\r\nسروش اصفهانى : 171\r\nسعادته : 421\r\nسعادت‌نامه : 303\r\nسعد بن زنگى ، ابو بكر : 352\r\nسعدى : 117 ، 130 ، 139 ، 140 ، 146 ، 150 ، 151 ، 154 ، 174 ، 182 ، 183 ، 192 ، 242 ، 262 ، 282 ، 294 ، 295 ، 300 - 302 ، 318 ، 320 ، 329 ، 330 ، 349 ، 350 - 357 ، 362 ، 365 ، 366 ، 370 ، 377 ، 380 ، 383 ، 385 ، 406\r\nسغد : 115\r\nسغدى ، ابو حفص : 169 ، 198\r\nسفرنامه ، ناصرخسرو : 268 ، 269 ، 271 ، 274\r\nسفرنامه ، نزارى : 360\r\nسفرنامه ، نيكولاى : 308\r\n\r\n","description":"","footnote":"","page_name":" 474 ","page_number":484},
  {"content":"\r\n\r\nسقراط : 134\r\nسكاكى : 409\r\nسلامان و ابسال : 405 ، 409\r\nسلجوق‌نامهء ظهيرى : 339\r\nسلسله الذهب ، جامى : 404\r\nسلطان ولد : 261 ، 333\r\nسلطانيه : 349\r\nسلمان ساوجى : 146 ، 181 ، 183 ، 294 ، 316 ، 349 ، 364 ، 367 - 370 ، 382 ، 386 ، 388 ، 399\r\nسلمى ، عبد الرّحمن : 319\r\nسلوكوس : 49 ، 50\r\nسليم ، سلطان ( اول ) : 401 ، 416\r\nسليمان بن داود : 329\r\nسليمانيه : 58\r\nسمرقند : 16 ، 103 ، 174 ، 206 ، 222 ، 242 ، 302 ، 396 ، 397 ، 446\r\nسمرقندى ، محمد ظهير كاتب : 338\r\nسمك عيار : 336\r\nسمنف : 271 ، 272 ، 303 ، 344\r\nسنايى : 277 ، 278 ، 288 ، 297 ، 301 ، 313 ، 319 ، 326 ، 327 ، 328 ، 333 ، 342 ، 364 - 366 ، 422\r\nسن پطرزبورگ : 60\r\nسنجان : 190\r\nسنجر سلجوقى : 170 ، 174 ، 266 ، 275 ، 279 ، 280 ، 283 ، 284 ، 289\r\nسنجرى ، نجم الدين حسن : 360 ، 364\r\nسند : 43 ، 49\r\nسندبادنامه ، رودكى : 212 ، 242 ، 276 ، 337\r\nسوانح عشاق : 334\r\nسوتره دير گهنكه راهب : 103\r\nسوتره علت‌ها و معلول‌ها : 103\r\nسودى : 157 ، 376\r\nسورات : 75\r\nسوريه : 49 ، 59 ، 97 ، 102 ، 308 ، 352\r\nسوزنى سمرقندى : 302\r\nسوشيانت : 28 ، 34 ، 80\r\nسولون : 134\r\nسومپوسيون ( مهمانى ) ، افلاطون : 134\r\nسومنات : 254\r\nسونيد : 88\r\nسهام قضا ، نفعى : 421\r\nسهراب : 233\r\nسهروردى ، شهاب الدين : 334\r\nسهل بن هارون : 253\r\nسه تفنگدار : 176\r\nسياست‌نامه ، نظام الملك : 79 ، 96 ، 335 ، 344\r\nسياوخش / سياوش : 62 ، 68 ، 224\r\nسيبرى : 98 ، 103\r\nسيبويه : 201\r\nسيحون ( سيردريا ) : 17\r\nسير العباد الى المعاد ، اوحد الدين طبيب\r\n\r\n","description":"","footnote":"","page_name":" 475 ","page_number":485},
  {"content":"\r\n\r\nرازى : 390\r\nسير العباد الى المعاد ، سنايى : 261 ، 327 ، 329\r\nسيرجان : 71\r\nسيرهء ابن هشام : 89\r\nسيستان : 16 ، 58 ، 115 ، 230 ، 245\r\nسيستان‌نامه : 218\r\nسيسرون : 124\r\nسيف الدوله محمود : 276\r\nسيف اسفرنگى : 170\r\nسيلوستر دوساسى : 36\r\nسىنامه ، كاتبى ترشيزى : 402\r\nسين اى پالاسيوس : 311\r\nسىنگانفو : 97\r\n\r\nش\r\nشاپور اول ساسانى : 57 ، 61 ، 78 ، 90 ، 191\r\nشاپور دوم ساسانى : 35 ، 58 ، 91 ، 97\r\nشاپور سوم ساسانى : 58 ، 59\r\nشاد بهروعين الحيات : 253\r\nشادىآباد : 273\r\nشاطر جلال : 420\r\nشاطر عباس صبوحى : 152\r\nشالك ، روبرت : 11 ، 393\r\nشامپوليون : 48\r\nشاناق : 220\r\nشاه اسماعيل ، هاتفى خرجردى : 403\r\nشاهپوركان : 101\r\nشاه جهان : 423 ، 424\r\nشاه جهان‌نامه ، كليم همدانى : 423\r\nشاهد : 147\r\nشاهرخ تيمورى : 396 ، 403\r\nشاه شجاع : 356 ، 372 ، 373 ، 374 ، 377\r\nشاه عاشق : 118\r\nشاه‌كارها ، نفيسى : 303\r\nشاه گدا ، هلالى جغتاتى : 403\r\nشاهنامه ، فردوسى : 17 ، 95 ، 108 ، 115 ، 140 ، 211 ، 218 ، 220 ، 221 ، 223 - 232 ، 234 - 241 ، 244 ، 246 ، 259 ، 278 ، 355 ، 397 ، 423 ، 431\r\nشاهنامه ، ابو على محمد بن احمد بلخى : 221\r\nشاهنامه ، ابو منصورى : 218\r\nشاه نعمت الله : 181 ، 401 ، 408\r\nشاه يحيى : 374\r\nشايست و نه شايست : 74\r\nشبستان خيال ، فتاحى : 402\r\nشبسترى ، محمود : 357 ، 358 ، 390\r\nشبلى ( عارف مشهور ) : 324\r\nشبلى فعمانى : 146 ، 181 - 183 ، 316 ، 341 ، 391 ، 393 ، 409 ، 422 ، 427\r\nشتايندورف : 60\r\nشتولتس ، كارل : 375\r\nشجاع الدين منصور : 374\r\nشداد بن عاد : 91\r\nشدر : 70 ، 101 ، 160 ، 272 ، 372 ، 383 ،\r\n\r\n","description":"","footnote":"","page_name":" 476 ","page_number":486},
  {"content":"\r\n\r\n384\r\nشرح حافظ ، سودى : 391\r\nشرف جهان : 183\r\nشرفشاه كليانى : 118\r\nشرف قزوينى : 407\r\nشرفنامه : 299\r\nشرفنامه ، شرف الدين على يزدى : 447\r\nشرق ( مجله ) : 304\r\nشروانشاه ، ابو المظفر خاقان اكبر : 288\r\nشرودر : 92\r\nشروين ، مرزبان بن رستم شهريار : 337\r\nشريف : 354\r\nشطرنج سمرقندى ، ابو على : 302\r\nشعر در عصر شاهرخ ، يارشاطر : 242 ، 393 ، 408 ، 426\r\nشعر در فارسى در بخارا : 207\r\nشعله ، سيد محمد : 432\r\nشفا ، شعاع الدين : 48\r\nالشفاء : 260\r\nشفايى ، شرف الدين حسن : 407 ، 418 ، 422 ، 427\r\nشفر : 274\r\nشكند گوماتيك ويچار : 72\r\nشمس الدين تبريزى : 331 ، 333\r\nشمس الدين محمد صاحب ديوان : 352\r\nشمس طبسى : 170\r\nشمس قيس : 196\r\nشمع و پروانه ، اهلى شيرازى : 403\r\nشواهد النبوه ، جامى : 400\r\nشوش : 43 ، 46 ، 55\r\nشوكت بخارى : 320 ، 413 ، 416 ، 424 ، 425\r\nشهاب ترشيزى : 431 ، 434 ، 435\r\nشهرآشوب : 363 ، 364\r\nشهرآشوب ، آگهى خراسانى : 419\r\nشهرآشوب ، سانى : 407\r\nشهرستان‌هاى ايران : 80\r\nشهرستانى : 97\r\nشهريارنامه : 238 ، 255\r\nشهيد بلخى ، ابو الحسن : 210\r\nشيبانى : 171\r\nشيبانى ، حسنعلى : 379\r\nشيتو : 145\r\nشيخ جنيد : 426\r\nشيخ صفى و تبارش ، احمد كسروى : 427\r\nشير آزاد : 91 ، 92\r\nشيراز : 170 ، 214 ، 336 ، 349 ، 352 ، 357 ، 365 ، 372 ، 373 ، 375 ، 376 ، 385 ، 386 ، 397 ، 406 ، 407 ، 420 ، 430 ، 431 ، 432 ، 434 ، 441\r\nشيرازى ، حيدر : 366\r\nشيرانى : 229\r\nشيرزاد بن مسعود : 278\r\nشيروان : 287 ، 289 ، 290\r\n\r\n","description":"","footnote":"","page_name":" 477 ","page_number":487},
  {"content":"\r\n\r\nشيروانى ، ذو الفقار : 367\r\nشير و شكر ، شيخ بهايى : 422\r\nشيلدس ، گرين : 402\r\nشيلر : 51\r\nشيز : 95\r\n\r\nص\r\nصائب تبريزى : 146 ، 320 ، 416 ، 417 ، 418 ، 422 ، 423 ، 424 ، 425 ، 426 ، 444\r\nصاحب بن عباد : 169 ، 214 ، 215\r\nصبا ، فتحعلى خان : 171 ، 236\r\nصباح ، حسن : 288 ، 321\r\nصباحى ، حاج سليمان : 433\r\nصبوحى بيرجندى : 118\r\nصحاح ، جوهرى : 446\r\nصدقه بن ابو القاسم شيرازى : 336\r\nصفا ، ذبيح الله : 236 ، 246 ، 262 ، 299\r\nصفوى ، شاه اسماعيل ( اول ) : 411 ، 414\r\nصفوى ، شاه اسماعيل ( دوم ) : 420\r\nصفوى ، شاه تهماسب ( اول ) : 412 ، 414 ، 420\r\nصفوى ، شاه سلطان حسين : 415 ، 431\r\nصفوى ، شاه عباس اول : 48 ، 412 ، 415 ، 422 - 424\r\nصفوى ، شاه عباس دوم : 418 ، 424\r\nصلاح الدين زركوب : 331 ، 332\r\nصنايح الكمال : 365\r\nصورتگر ، لطفعلى : 51\r\nصورت نخستين و گسترش‌هاى نظام مانوى : 101\r\n\r\nض\r\nضميرى اصفهانى ، حسين : 418 ، 419\r\nضيافت دانشمندان ، اثنايوس : 47\r\n\r\nط\r\nطاق بستان : 58\r\nطالب آملى : 423 ، 427\r\nطاهر ذو اليمينين : 200\r\nطاهرى شهاب : 242\r\nطبران : 225\r\nطبرستان : 117 ، 213 ، 228 ، 255\r\nطبرى ، محمد بن جرير : 77 ، 198 ، 199 ، 168 ، 241 ، 318\r\nطبقات الصوفيه : 319 ، 405\r\nطبيب شيرازى ، جلال : 366\r\nطرزى افشار : 136 ، 143\r\nطغان شاه ، شمس الدوله ابو الفوارس : 229 ، 276 ، 423\r\nطغرل بيگ : 258\r\nطوس : 115 ، 225 ، 227 ، 238 ، 246 ، 265 ، 276 ، 327 ، 412\r\nطوسى ، احمد : 330\r\nطوسى ، محمد : 339\r\n\r\n","description":"","footnote":"","page_name":" 478 ","page_number":488},
  {"content":"\r\n\r\nطوطىنامه : 164 ، 337 ، 444\r\n\r\nظ\r\nظفرنامه ، حمد الله مستوفى : 240\r\nظهورى ، نور الدين محمد : 423 ، 442\r\nظهير فاريابى : 181 ، 215 ، 285 ، 294\r\n\r\nع\r\nعارفى هروى : 402\r\nعالم‌آراى عباسى ، اسكندر منشى : 447\r\nعباس مروزى : 199\r\nعبد الرزاق سمرقندى : 398\r\nعبد الغنى : 419\r\nعبد الفتح مظفر بن حسين نيشابورى : 257\r\nعبد الله بن طاهر : 200\r\nعبد الله بن قتيبهء مروزى : 241\r\nعبد الله طاهرى : 86\r\nعبد الله مداح : 176\r\nعبيد الله احرار : 404\r\nعبيد زاكانى : 118 ، 165 ، 181 ، 370 ، 385 - 387 ، 393\r\nعثمان قزل ارسلان ايلدگز : 293\r\nعثمانف : 218 ، 221 ، 226 ، 243 ، 245\r\nعثمان مختارى : 278\r\nعثمان مسيحى : 419\r\nعجايب البلدان : 218\r\nعرايس النفايس : 212\r\nعراق : 167 ، 169 - 171 ، 214 ، 279 ، 291 ، 293 ، 301 ، 308 ، 313 ، 359 ، 396 ، 434\r\nعربستان : 93\r\nعرفى : 144 ، 172 ، 320 ، 416 ، 418 ، 420 ، 421 ، 427\r\nعسجدى ، ابو نظر عبد العزيز بن منصور : 251 ، 253 ، 275\r\nعشق‌آباد : 55\r\nعشاق‌نامه : 359 ، 387\r\nعشيقه : 363\r\nعصمت بخارايى : 294 ، 385 ، 388 ، 400\r\nعضد الدوله بويه : 86 ، 108 ، 109 ، 169 ، 214\r\nعطار : 192 ، 262 ، 323 ، 326 ، 327 - 334 ، 343 ، 380\r\nعطا ملك جوينى ، عطاء الدين : 352\r\nعطا ملك جوينى ، علاء الدين : 441\r\nعلاء الدوله كاكويه : 219\r\nعلم الربوبيه ، افلوطين : 310\r\nعلمى ، رحمت : 342\r\nعلى بن احمد مولى - على بن اسد حارث على بن اسد حارث : 269\r\nعلى ، حضرت ( ع ) : 238 ، 312 ، 329 ، 365 ، 368 ، 413\r\nعمادى شهريارى : 169\r\nعمر : 189\r\n\r\n","description":"","footnote":"","page_name":" 479 ","page_number":489},
  {"content":"\r\n\r\nعمعق بخارايى : 229 ، 284\r\nعنصر المعالى كيكاوس : 334 ، 335\r\nعنصرى : 144 ، 170 ، 212 ، 225 ، 251 - 253 ، 255 ، 275 ، 277 ، 291\r\nعوفى : 86 ، 195 ، 196 ، 199 ، 215 ، 259 ، 336\r\nعيار دانش : 440\r\nعيسى ( ع ) : 97 ، 100 ، 102 ، 103\r\nعينى : 391 ، 403\r\nعيوقى : 256\r\nعيون الحكمت : 282\r\n\r\nغ\r\nغازان خان : 348\r\nغزالى ، احمد : 334 ، 359\r\nغزالى ، محمد : 122 ، 265 ، 310 ، 311 ، 322 ، 329 ، 339 ، 343\r\nغزنوى ، بهرام شاه : 279 ، 326 ، 336\r\nغزنوى ، حسن ( اشراف الدين ابو محمد ) :\r\n276 ، 279\r\nغزنوى ، محمود ( سلطان يمين الدوله ) : 213 ، 215 ، 216 ، 227 ، 228 ، 249 ، 250 - 256 ، 260 ، 265 ، 268 ، 338\r\nغزنوى ، مسعود : 255 ، 268 ، 338\r\nغزنوى ، نصر : 252\r\nغزنين ( غزنه ) : 103 ، 173 ، 219 ، 227 ، 228 ، 250 ، 251 ، 254 - 256 ، 260 ، 268 ، 276 ، 277 ، 326\r\nغضايرى : 169 ، 170 ، 215\r\nغنى ، دكتر قاسم : 118 ، 179 ، 372 ، 375\r\n\r\nف\r\nفاتحة الشباب ، جامى : 405\r\nفارابى : 272\r\nفارس : 17 ، 39 ، 71 ، 77 ، 113 ، 114 ، 170 ، 191 ، 347 ، 373 ، 396\r\nفارس‌نامه : 96\r\nفارياب : 294 ، 295\r\nفايض شيرازى : 318\r\nفتاحى ، محمد بن يحيى بن سيبك نيشابورى :\r\n154 ، 402\r\nفخر الدين احمد حلاج : - بسحاق اطمعه فخر الدين اسعد گرگانى : 169 ، 196 ، 256 - 259\r\nفخر الدين عراقى : 357 ، 381\r\nفخر الدين على صفى : 424\r\nفدروس ، افلاطون : 134\r\nفرات : 56 ، 59 ، 86\r\nفراق‌نامه : 368 ، 369\r\nفرامرزنامه : 236 ، 237\r\nفرامرز بن خداداد بن عبد الله : 336\r\nفرانسه : 92 ، 93 ، 149 ، 256\r\nفراى : 243\r\nفرپسى ، لازار : 61\r\n\r\n","description":"","footnote":"","page_name":" 480 ","page_number":490},
  {"content":"\r\n\r\nفرج بعد از شدت : 164 ، 336\r\nفرخان مخ : 95\r\nفرخى سيستانى : 139 ، 144 ، 170 ، 181 ، 238 ، 251 ، 252 ، 254 ، 255 ، 274 ، 275 ، 292 ، 326\r\nفردريش فايت : 146 ، 383\r\nفردوسى : 17 ، 78 ، 93 ، 95 ، 108 ، 154 ، 179 ، 221 - 228 ، 231 - 240 ، 244 ، 245 ، 250 ، 251 ، 252 ، 276 ، 320 ، 423\r\nفردوسىنامه ، دكتر شفق : 245\r\nفرزدق : 80\r\nفرسنامه ، حزين لاهيجى : 433\r\nفرغانه : 294\r\nفروزانفر ، بديع الزمان : 238 ، 275 ، 294 ، 304 ، 305 ، 342 ، 344\r\nفرهاد و شيرين ، وحشى : 419\r\nفرهنگ ادبيات جهان : 93 ، 257 ، 417\r\nفرهنگ اوئيم : 82\r\nفرهنگ پهلويك : 82\r\nفرهنگ جهانگيرى : 242\r\nفرهنگ فارسى معين : 220\r\nفريد كاتب : 280\r\nفريد نتال ، ريشارد : 135\r\nفريمان : 104\r\nفصوص الحكم : 359\r\nفصيحى انصارى هروى : 423\r\nفصيحى گرگانى : 253 ، 416 ، 417\r\nفضلون : 274\r\nفضولى ، محمد بن سليمان : 300 ، 419 ، 420 ، 427\r\nفقيه كرمانى ، عماد الدين : 386\r\nفلسطين : 42\r\nفلكى شروانى : 285 ، 286 ، 288 ، 293 ، 294\r\nفلوار و بلانش فلور : 257\r\nفلوگل : 179\r\nفندرسكى ، ابو القاسم : 418\r\nالفهرست : 94 ، 114\r\nفياض لاهيجى ، عبد الرزاق : 415\r\nفيتز جرالد : 320\r\nفريدريش شپيگل : 36\r\nفريومد : 367\r\nفيروزآبادى ، محمد : 446\r\nفيروز مشرقى : 200\r\nفيضى دكنى : 416 ، 418 ، 421\r\nفيض كاشانى ، ملا محسن : 330 ، 415 ، 426\r\nفيلس ، مانول : 417\r\nفيوم : 82\r\nفيه ما فيه : 333\r\n\r\nق\r\nقاآنى : 144 ، 148 ، 171\r\nقائم مقام فراهانى : 174 ، 439\r\n\r\n","description":"","footnote":"","page_name":" 481 ","page_number":491},
  {"content":"\r\n\r\nقابوس بن وشمگير ، شمس المعالى : 117 ، 214 ، 215 ، 255 ، 334\r\nقابوس‌نامه : 145 ، 192 ، 262 ، 334 ، 335 ، 344 ، 354\r\nقاجار ، آغا محمد خان : 429 ، 430 ، 432\r\nقاجار ، فتحعلى شاه : 430 ، 432 ، 433\r\nقاجار ، ناصر الدين شاه : 432\r\nقادرى ، محمد : 337\r\nقارن : 258\r\nقارى ، نظام الدين محمود : 118 ، 149 ، 385 ، 388\r\nقاسم انوار : 181 ، 401\r\nقاسم مادح : 236\r\nقاسمى گنابادى : 403\r\nقاضى شهاب الدين : 362\r\nقاموس ، فيروزآبادى : 446\r\nقاموس الاعلام : 421\r\nالقانون فى الطب : 260\r\nقاهره : 269 ، 270 ، 310\r\nقباد : 67 ، 96\r\nقباديان : 268\r\nقراضهء طبيعيات : 219\r\nقراقوينلو : 396 ، 412\r\nقرآن : 127 ، 156 ، 192 ، 217 ، 229 ، 313 ، 360 ، 379 ، 381\r\nقران السعدين : 363\r\nقربلاغاسون : 103\r\nقريب : 229\r\nقزل ارسلان : 296\r\nقزوين : 370\r\nقزوينى ، محمد : 147 ، 219 ، 243 ، 245 ، 273 ، 303 ، 341 ، 372 ، 375 ، 397 ، 389 ، 392\r\nقزوينى مستوفى ، حمد الله : 230\r\nقسطنطنيه : 104 ، 290 ، 305 ، 417\r\nقصر شيرين : 86\r\nقصهء چهار درويش و انشا : 337 ، 363\r\nقصص قرآن مجيد : 327\r\nقضا و قدر ، ابن سينا : 427\r\nقطران : 169 ، 170 ، 211 ، 273 ، 274 ، 275 ، 285\r\nقفقاز : 120 ، 167 ، 274 ، 285 ، 295 ، 316 ، 360\r\nقمرى جرجانى ، ابو القاسم زياد بن محمد :\r\n214\r\nقناريزى ، عميد الدين ابو الفوارس : 337 ، 344\r\nقندهارنامه ، صائب : 425\r\nقوانين اجتماعى : 81\r\nقوس‌نامه : 274\r\nقونوى ، صدر الدين : 359\r\nقونيه : 331 ، 349\r\n\r\n","description":"","footnote":"","page_name":" 482 ","page_number":492},
  {"content":"\r\n\r\n\r\nك\r\nكاپادوكى : 77\r\nكاتبى ترشيزى : 181 ، 398 ، 400 ، 401 ، 403\r\nكاتوى مهين دربارهء پيرى : 124\r\nكارل ماركس : 121\r\nكارنامك : 88\r\nكارنامهء اردشير بابكان ( كارنامك ارتاخشر پاپكان ) : 76\r\nكازيميرسكى ، بيبرشتاين : 256\r\nكاشان : 294 ، 295 ، 319 ، 420\r\nكاشانى ، بابا افضل الدين : 171 ، 261\r\nكاشغر : 103 ، 105 ، 352\r\nكافى الدين عمر : 305\r\nكاليستنسن : 231 ، 237\r\nكاما : 99\r\nكامبوژيا ( كامبوزس ) : 40 ، 42 ، 45 ، 46\r\nكاو ( مجله ) : 246\r\nكايتهاوار ( جزيره ) : 190\r\nكايوس لليوس : 124\r\nكپرولو : 117 ، 356\r\nكپنهاگ : 99\r\nكتاب احمد ، طالب اوف : 176\r\nكتاب گرشاسپ : 218\r\nكتاب مقدس : 41 ، 47 ، 52 ، 73 ، 97 ، 102 ، 103 ، 190 ، 217 ، 353\r\nكتزياس : 47\r\nكراسوس : 51\r\nكربلا : 367 ، 419 ، 420\r\nكرتير : 58\r\nكرتين دوتروا : 92\r\nكردستان : 52\r\nكرمان : 71 ، 347\r\nكرنواى : 257\r\nكريستنسن : 79 ، 191 ، 258 ، 262 ، 325\r\nكريمخان زند : 174\r\nكريمسكى : 151 ، 181 ، 246 ، 304 ، 305 ، 324 ، 335 ، 341 ، 375 ، 389 ، 390 ، 393 ، 408 ، 409 ، 419 ، 426 ، 427 ، 447\r\nكسايى مروزى : 213\r\nكسروى ، احمد : 183 ، 274 ، 304\r\nكسروى ، موسى بن عيسى : 221\r\nكشف المحجوب : 334\r\nكلارك ، ويلبر فورس : 376\r\nكلئوپاتر : 47\r\nكشكول ، شيخ بهايى : 422\r\nكليله و دمنه / كليلك اودمنك / پنگ چتنترم :\r\n94 ، 102 ، 176 ، 214 ، 336 - 338 ، 422 ، 440 ، 444\r\nكليما ، اوتاكار : 13\r\nكليم كاشانى ، ابو طالب : 417\r\nكليم همدانى : 423\r\nكمال الدين اسماعيل : 170 ، 172 ، 181\r\n\r\n","description":"","footnote":"","page_name":" 483 ","page_number":493},
  {"content":"\r\n\r\n300 ، 301 ، 302 ، 361 ، 365 ، 368 ، 386\r\nكمال الدين بينايى : 401\r\nكمال خجندى : 146 ، 170 ، 370 ، 371 ، 400 ، 401 ، 416\r\nكمدى الهى ، دانته : 64 ، 66 ، 327 ، 343 ، 359\r\nكنستانتس : 44\r\nكنستانتين دوم : 91\r\nكوالسكى : 156\r\nكوبان : 106\r\nكوپرولو : 179 ، 366 ، 391\r\nكوربن ، هانرى : 272\r\nكورش : 40 ، 42 ، 45 ، 46\r\nكورفلت : 417\r\nكوشان : 57\r\nكوش‌نامه : 236 ، 237 ، 238\r\nكوياجى : 92 ، 93\r\nكيانسيه : 80\r\nكيكاوس : 67\r\nكيكاوس قابوس بن وشمگير : 145\r\nكيليكيه : 56\r\nكيوت : 93\r\n\r\nگ\r\nگاثاها : 22 ، 23 ، 30 ، 41 ، 43\r\nگاه‌نامك : 78\r\nگئورگيكا : 150\r\nگرشاسپ : 196 ، 221 ، 240\r\nگرشاسپ ، ابو المؤيد بلخى : 239\r\nگرشاسپ‌نامه : 218 ، 235 ، 236 - 240\r\nگركانى ، عبد العظيم : 351\r\nگرگان : 115 ، 169\r\nگروته‌فند : 48\r\nگرونه باوم : 234\r\nگزنفون : 46 ، 145 ، 193 ، 202\r\nگشايش و رهايش : 271\r\nگشتاسپ : 223 ، 237\r\nگشنسپ : 79\r\nگلزار ، خيراتى تونى : 420\r\nگلستان : 117 ، 130 ، 149 ، 164 ، 176 ، 192 ، 243 ، 318 ، 338 ، 351 - 358 ، 389 ، 405 ، 420 ، 438 ، 444\r\nگلشن ابرار : 401\r\nگلشن راز ، شبسترى : 358 ، 390\r\nگل‌كشى ، نجات اصفهانى : 417\r\nگلود تسهير : 310\r\nگل و نوروز : 366\r\nگنج شاهگان : 94\r\nگنجه : 273 ، 274 - 296\r\nگندو فاروس : 97\r\nگندى شاپور : 94 ، 220\r\nگواشون : 405\r\nگوتفريدفون شتراسبورگ : 257\r\nگوته : 135 ، 162 ، 320 ، 385\r\n\r\n","description":"","footnote":"","page_name":" 484 ","page_number":494},
  {"content":"\r\n\r\nگوته ، زندگانى او و عصر او ، ريشاد فريدنتال :\r\n135\r\nگوتيو : 104\r\nگوخائى : 101\r\nگودرز : 56 ، 258\r\nگورينگ ، هرمان : 30\r\nگوماتا : 40 ، 45 ، 46\r\nگوندافور : 97\r\nگيرشمن : 243\r\nگيلان : 419\r\nگيلانشاه : 334\r\nگيو : 258\r\n\r\nل\r\nلاتيوم : 190\r\nلاروس اونيورسل : 149 ، 150 ، 388\r\nلازارد : 218\r\nلامعى : 253 ، 302 ، 419\r\nلاهور : 276 ، 277\r\nلباب الالباب ، عوفى : 176 ، 278 ، 336\r\nلبيبى : 147 ، 262\r\nلرستان : 318\r\nلسانى : 406 ، 407\r\nلسكو : 147 ، 378 ، 383\r\nلطايف الطوايف ، على بن واعظ كاشفى : 445\r\nلطيفه‌هاى سياسى : 134\r\nلغت فرس : 213\r\nلغت‌نامهء دهخدا : 88 ، 89 ، 96\r\nلمعات ، عراقى : 359 ، 438\r\nلنتس : 156\r\nلندن : 68\r\nلوامع الاشراق فى مكارم الاخلاق : 440\r\nلوب نور : 103\r\nلوزارويچ ، گرگور : 77\r\nلوى : 56 ، 319 ، 447\r\nلويمان : 105\r\nليپزيگ : 383\r\nليدزبارسكى : 84\r\nليدن : 68\r\nليدى : 40 ، 104\r\nليلى و مجنون ، نظامى : 161 ، 296 ، 298 ، 300 ، 305 ، 401 ، 403\r\nليلى و مجنون ، هلالى جغتايى : 403\r\nليلى و مجنون ، جامى : 405\r\nليلى و مجنون ، ضميرى اصفهانى : 419\r\n\r\nم\r\nماتيكان گجاستگ اباليش : 70\r\nماتيكان هزار داتستان : 81\r\nماتيكان يوشيت فريان : 74\r\nماد : 39 ، 114\r\nمارامو : 102\r\nمارك : 257\r\nماركس ، كارل : 121 ، 387\r\n\r\n","description":"","footnote":"","page_name":" 485 ","page_number":495},
  {"content":"\r\n\r\nماركورات : 240\r\nمازايوس : 56\r\nمازندران : 270 ، 294\r\nماسه ، هانرى : 237 ، 244 ، 240 ، 326 ، 351\r\nماسينيون : 308 ، 310 ، 311\r\nماكياول : 334\r\nمأمون ( خليفه عباسى ) : 70 ، 199\r\nماميكونى ، اردان : 61\r\nماندويل : 68\r\nمانكه ( كنكه ) : 220\r\nمانى : 35 ، 57 ، 61 ، 88 ، 100 - 103 ، 189\r\nماوراء النهر : 115 ، 123 ، 169 ، 173 ، 206 ، 208 ، 218 ، 221 ، 302 ، 227 ، 361 ، 385 ، 395 ، 412 ، 432\r\nماوراى قفقاز : 168 ، 238 ، 285 ، 286\r\nماير ، فرتيس : 303 ، 341\r\nمايه‌هاى ادبيات جهان : 92\r\nمبارزهء اقتصادى ميان عناصر مختلف شهرنشينان و بالاخص ميان شهر و روستا : 179\r\nمبارز الدين محمد : 372\r\nمبانى اللغات ، استرآبادى : 442\r\nمتنبى : 252\r\nمتوكل ( خليفه عباسى ) : 123\r\nمثنوى : 332 ، 333 ، 414\r\nمجالس النفائس ، مير نظام الدين على شيرنوايى : 369 ، 399\r\nمجالس المؤمنين ، قاضى نور الله شوشترى :\r\n331\r\nمجد الدين همگر : 294 ، 357\r\nمجلسى ، محمد باقر : 102 ، 445\r\nمجلهء دانشكده ادبيات تبريز : 179 ، 181 ، 392 ، 427\r\nمجلهء دانشكده ادبيات تهران : 243 ، 280 ، 390 ، 447\r\nمجلهء راهنماى كتاب : 102\r\nمجمر : 171\r\nمجمع البحرين ( مطلع الانوار ) : 404 ، 422\r\nمجمع الفصا ، هدايت : 407 ، 435\r\nمجنون و ليلا : 363\r\nمجير بيلقانى : 170 ، 285 ، 289 ، 292 ، 293\r\nمحاسبى ، حارث : 309\r\nمحبت‌نامهء صاحبدلان : 386\r\nمحتشم كاشانى : 407 ، 418 ، 419\r\nمحجوب ، محمد جعفر : 87 ، 257 ، 258\r\nمحمد بن البعيث : 199\r\nمحمد بن بابويه : 241\r\nمحمد بن حسام : 246\r\nمحمد بن سعيد بيهقى : 117\r\nمحمد بن عبد الله ، حضرت رسول اكرم ( ص ) :\r\n89 ، 107 ، 189 ، 256 ، 312\r\nمحمد بن مخّلد سگزى : 200\r\nمحمد بن منور : 317 ، 334\r\nمحمد بن وصيف سگزى : 169 ، 200\r\nمحمد طاهر ميرزا : 176\r\n\r\n","description":"","footnote":"","page_name":" 486 ","page_number":496},
  {"content":"\r\n\r\nمحمد عاشق اصفهانى : 432\r\nمحمد نصير اصفهانى : 432\r\nمحمود و اياز : 424 ، 425\r\nمحمود شاه‌زاده : 276\r\nمختارنامه : 330\r\nمخزن الاسرار : 297\r\nمداين : 114\r\nمدح ديوانگى ، اراسموس : 352\r\nالمدخل : 218\r\nمدخلى بر تاريخ تصوف : 311\r\nمدرس رضوى : 277 ، 281 ، 283 ، 343\r\nمديترانه : 190\r\nمرآت الامرا : 334\r\nمراد خان : 421\r\nمراغه : 199 ، 350\r\nمرالباشى : 105\r\nمرتان فرخو : 72\r\nمرتمن : 60\r\nمردخاى : 42\r\nمردينو : 101\r\nمرزبان‌نامه : 117 ، 176 ، 337\r\nمرسيه : 310\r\nمرغاب : 42\r\nمرقى كاشانى ، باباافضل : 317 ، 319 ، 320 ، 357 ، 358\r\nمركس ، آدالبرت : 376\r\nمرو : 16 ، 115 ، 191 ، 221 ، 254 ، 257 - 259 ، 268\r\nمروزى ، ابو العباس : 169\r\nمريد شامل : 316\r\nمزامير : 37\r\nمزدك : 63 ، 67 ، 68 ، 96 ، 189\r\nمزدك نامك : 78 ، 96\r\nالمستعصم بالله : 354\r\nالمستنصر بالله ( خليفه فاطمى ) : 270\r\nمسخ ، ويرژيل : 67\r\nمسعود اينجو : 379\r\nمسعود رازى : 169\r\nمسعود سعد سلمان : 276 ، 277 ، 278 ، 294 ، 301 ، 326 ، 371\r\nمسعودى : 91 ، 95 ، 192 ، 195 ، 202 ، 220\r\nمسعودى مروزى : 221 ، 259\r\nمسيح كاشانى : 424 ، 427\r\nمشتاق ، مير سيد على : 432\r\nمشهد : 327 ، 407 ، 412\r\nمصباح ، محسن بن طوغان بردسيرى : 390\r\nمصباح الارواح ، اوحد الدين كرمانى : 261 ، 359\r\nمصر : 40 ، 42 ، 45 ، 47 ، 190 ، 200 ، 270 ، 352\r\nمصيبت‌نامه : 343\r\nمطلع الانوار - مجمع البحرين معاويه : 198\r\nالمعجم فى معايير الاشعار العجم : 180 ، 389\r\n\r\n","description":"","footnote":"","page_name":" 487 ","page_number":497},
  {"content":"\r\n\r\nمعجزات ، خيراتى تونى : 420\r\nمعزى ( امير ) : 144 ، 212 ، 235 ، 266 ، 275 ، 276 ، 278\r\nمعين ، محمد : 121 ، 243 ، 304 ، 372\r\nمغربى ، محمد : 335 ، 370 ، 401 ، 422\r\nمقامات حميدى : 176\r\nمقدونيه : 91\r\nمكه : 88 ، 89 ، 269 ، 328 ، 352\r\nمكتب وقوع در شعر فارسى ، احمد گلچين معانى : 183\r\nمكتبى شيرازى : 295 ، 300\r\nملاصدرا ( شيرازى ) : 415\r\nملاطغرا : 442\r\nملبر : 217\r\nملطيوى ، محمد بن غازى : 337\r\nملكشاه : 275 ، 321 ، 335\r\nمنازل السائرين : 319\r\nمنجيك ترمذى : 213 ، 274\r\nمنشأت قائم مقام : 176\r\nمنشأت ملكم خان : 176\r\nمنصور بن نوح سامانى : 218\r\nمنصور ، خليفه عباسى : 80\r\nمنصور حلاج ، حسين : 309 ، 310 ، 330\r\nمنصور منطقى دامغانى ( رازى ) : 215 ، 169 ، 170\r\nمنطق الطير ، عطار : 261 ، 329 ، 343\r\nمنوچهر : 108\r\nمنوچهر ( پادشاه اساطيرى ) : 230\r\nمنوچهر ( پيشواى روحانى زرتشتيان ) : 71\r\nمنوچهر شروان : 289 ، 294\r\nمنوچهرى : 148 ، 169 ، 170 ، 214 ، 251 ، 255 ، 256 ، 275 ، 291 ، 292 ، 326 ، 368\r\nمنيژه : 258\r\nمداين : 114\r\nمؤتمن ، زين العابدين : 417\r\nموسپيلى : 73\r\nموسى خورن : 86\r\nموش و گربه : 387\r\nموصل : 348\r\nموفق هروى ، ابو منصور : 218\r\nمولتن : 361\r\nمولر : 85 ، 100 ، 104\r\nمولوى : 130 ، 140 ، 143 ، 154 ، 174 ، 262 ، 292 ، 310 ، 326 ، 327 ، 330 - 333 ، 349\r\nموله ، ماريان : 236 ، 240 ، 246 ، 258 ، 325\r\nمونس الاحرار فى دقايق الاشعار ، محمد بن بدر جاجرمى : 444\r\nالمؤيدى ، حسين اسعد دهستانى : 336\r\nمهابهارته : 421\r\nمهر / ميترا : 26 ، 45\r\nمهرداد : 56\r\nمهرداد چهارم : 56\r\n\r\n","description":"","footnote":"","page_name":" 488 ","page_number":498},
  {"content":"\r\n\r\nمهستى : 283 ، 304 ، 407\r\nمهنه : 279 ، 317\r\nميترا - مهر ميدانى ، ابو الفضل : 339\r\nميرافضلى : 126 ، 179\r\nميرخواند : 398 ، 445\r\nميرزا على عسكر اردوبادى : 442\r\nميرزا ملكم خان : 119\r\nميرزايف : 182 ، 242 ، 408\r\nميلر : 106 ، 142\r\nمينورسكى : 87 ، 257 ، 258 ، 259 ، 414 ، 426\r\nمينوى ، مجتبى : 89 ، 203 ، 229 ، 235 ، 244 ، 245 ، 278 ، 280 ، 342 ، 344\r\nميهره : 73\r\nميهريانه : 73\r\n\r\nن\r\nنابى : 425\r\nنازنين دوال رانى : 363\r\nناسخ التواريخ ، سپهر : 176\r\nناصر بخارايى : 371 ، 385 ، 388 ، 400\r\nناصر الدين خطيب : 117\r\nناصر الدين سبكتكين : 338\r\nناصر الدين شاه : 174 ، 175\r\nناصرخسرو : 145 ، 181 ، 213 ، 261 ، 265 ، 267 - 272 ، 274 ، 303 ، 304 ، 314 ، 336 ، 341 ، 398\r\nناصرخسرو شريف اصفهانى : 303\r\nناظر و منظوم ، وحشى : 419\r\nناظم هروى : 423\r\nنامهء آتوربان تنسر به گشنسپ : 79\r\nنامهء دانشوران : 176\r\nنان و پنير ، شيخ بهايى : 422\r\nنان و حلوا ، شيخ بهايى : 422\r\nنثارى ، حسن : 444\r\nنجات اصفهانى ، عبد العادل : 417\r\nنجف : 422\r\nنخشبى ، ضياء الدين : 337\r\nنخجوان : 238 ، 246\r\nنخجوانى ، حسين : 420 ، 427\r\nنرسى : 58\r\nنرون : 134\r\nنريوسنگ : 62\r\nنزارى قهستانى : 170 ، 360 ، 390 ، 416\r\nنسا : 55 ، 275\r\nنسف : 302\r\nنسو : 34\r\nنشاط : 176\r\nنصر بن احمد سامانى : 211 ، 212\r\nنصيحت‌نامه : 334\r\nنصير الدين طوسى : 319 ، 350 ، 405 ، 440\r\nنضر بن حارث : 89\r\nنظام الدين امير شيخ احمد : 440\r\n\r\n","description":"","footnote":"","page_name":" 489 ","page_number":499},
  {"content":"\r\n\r\nنظام الدين اولياء محمد : 361 ، 363\r\nنظام الملك : 145 ، 266 ، 321 ، 335\r\nنظامى : 130 ، 140 ، 151 ، 159 ، 161 ، 162 ، 172 ، 182 ، 211 ، 259 ، 267 ، 273 ، 283 ، 286 ، 292 ، 295 - 300 ، 320 ، 361 ، 362 ، 366 ، 406\r\nنظامى عروضى : 140 ، 155 ، 242 ، 335\r\nنظيرى نيشابورى : 423 ، 427\r\nنعمت خان على : 442\r\nنفثه المصدور ، نسوى : 176\r\nنفحات الانس : 405\r\nنفسيه ، عرفى : 421\r\nنفعى : 421\r\nنفيسى ، سعيد : 29 ، 168 ، 171 ، 172 ، 176 ، 229 ، 242 ، 245 ، 262 ، 271 ، 278 ، 303 ، 304 ، 318 ، 319 ، 327 ، 336 ، 341 ، 343 ، 344 ، 372 ، 343 ، 389 ، 447 ، 422 ، 427 ، 438\r\nنقد ادبى ، عبد الحسين زرين‌كوب : 277\r\nنقش رجب : 57 ، 58\r\nنقش رستم : 57 ، 58\r\nنكيسا : 195\r\nنل و دمن ( نله و دمينتى ) : 421\r\nنمكدان حقيقت ، شفايى : 422\r\nنروژ : 222\r\nنوايى ، امير عليشر نظام الدين : 369 ، 397 ، 401 ، 402 ، 404 ، 406\r\nنوايى ، عبد الحسين : 306\r\nنوبرگ : 54 ، 84 ، 85 ، 196 ، 318\r\nنوح بن منصور سامانى : 214 ، 218 ، 260\r\nنوروزنامه : 89 ، 196 ، 322\r\nنوشين ، عبد الحسين : 245\r\nنولده‌كه : 54 ، 226 ، 242 ، 244\r\nنيرنگستان : 34\r\nنيشابور : 95 ، 196 ، 278 ، 294 ، 317 ، 321 ، 322 ، 327\r\nنيشابورى ، مسلم : 241\r\nنيكلسون : 311 ، 333\r\nنيكىنامه : 117\r\n\r\nو\r\nواچك اچند اتورپات مهر سپندان : 67\r\nوارداپت ، اليشه : 61\r\nواژ ( پاژ ، پاز ) : 225\r\nواسطه العقد ، جامى : 405\r\nواعظ كاشفى ، كمال الدين حسين : 179 ، 337 ، 424 ، 438 ، 439 ، 440\r\nواعظ كاشفى ، على بن حسين : 445\r\nواگنر ، ريشارد : 92 ، 257\r\nوامق و عذرا : 86 ، 195 ، 253\r\nوامق و عذرا ، ضميرى اصفهانى : 419\r\nوجه دين ، ناصرخسرو : 271\r\nوحشى بافقى : 407 ، 419\r\nوحيد دستگردى : 197 ، 203 ، 140 ، 180 ،\r\n\r\n","description":"","footnote":"","page_name":" 490 ","page_number":500},
  {"content":"\r\n\r\n300 ، 305 ، 390 ، 391 ، 427\r\nوحيد ميرزا ، محمد : 362\r\nوحيدى قمى : 419\r\nورثرغن : 26\r\nورژيل : 151\r\nورقه و گلشا ، عيوقى : 256\r\nوزن شعر فارسى ، خانلرى : 199\r\nوزيرى ، حسين : 336\r\nوسانترجاتكم : 103\r\nوست : 81 ، 99\r\nوسترگارد : 36\r\nوصال : 181\r\nوصال شيرازى : 419\r\nوصاف الحضره ، شرف الدين عبد الله : 441\r\nوقار : 179\r\nولف ، فرتيس : 230 ، 244\r\nولفرام فن اشنباخ : 92 ، 93\r\nولين : 104\r\nووروكشل ( درياچه ) : 16\r\nوهرام چوبين نامك : 78\r\nوهمى : 399\r\nونديداد ( ويدويات ) : 16 ، 20 ، 21 ، 29 ، 30 ، 32 ، 33 ، 34 ، 63\r\nويسپرد : 23 ، 24 ، 63\r\nويس و رامين : 76 ، 87 ، 115 ، 195 ، 256 - 259 ، 299 ، 355\r\nويشتاسپ : 18 ، 23 ، 28 ، 45 ، 64 ، 67 - 69 ، 76\r\nويكنسن : 304 ، 372 ، 373 ، 384\r\nويلاند : 334\r\nويلچوسكى : 290 ، 305\r\nوين‌فيلد : 320\r\nويونگهان : 31\r\n\r\nه\r\nهاتف اصفهانى ، سيد احمد : 433\r\nهاتفى خرجردى : 403\r\nهادخت نسك : 34\r\nهادى حسن : 293\r\nهادى ، فلكى : 305\r\nهارون الرشيد : 88 ، 243\r\nهامون ( درياچه ) : 16 ، 80\r\nهاوگ ، مارتين : 36\r\nهجويرى ، على بن عثمان : 334\r\nهخامنش ( اخاى منس ) : 40\r\nهدايت ، رضا قلى خان : 176 ، 239\r\nهدايت ، صادق : 100\r\nهدايت المتعلمين ، اخوينى بخارايى : 218\r\nهرات : 115 ، 117 ، 174 ، 212 ، 228 ، 236 ، 254 ، 276 ، 364 ، 367 ، 396 - 397 ، 399 ، 400 ، 404 ، 406 ، 412 ، 416 ، 419 ، 434 ، 439\r\nهراتى هزّال : 408\r\nهرتسفلد : 43 ، 48 ، 54 ، 58 ، 240\r\n\r\n","description":"","footnote":"","page_name":" 491 ","page_number":501},
  {"content":"\r\n\r\nهرمزد اول : 58\r\nهرمزد چهارم : 78\r\nهرمزد سوم : 60\r\nهرمزد ( جزيره ) : 190\r\nهرمشير : 217\r\nهرودوت : 43 ، 46 ، 105\r\nهروييد ، اويد : 402\r\nهزارهء فردوسى ، مينوى : 245 ، 246\r\nهزار و يك شب ( الف ليله و ليله ) : 91 ، 92\r\nهشام ( خليفه ) : 192 ، 220\r\nهشت بهشت : 363\r\nهفاييستيون : 90\r\nهفت اقليم : 229\r\nهفت اورنگ ، جامى : 404\r\nهفت پيكر : 130 ، 179 ، 298 ، 299 ، 300\r\nهفت وزير : 337\r\nهكتور : 29\r\nهلاگو : 347 ، 349 ، 350 ، 354 ، 440 ، 441\r\nهلالى جغتاتى ، بدر الدين : 403\r\nهلند : 68 ، 431\r\nهمام تبريزى : 316 ، 357 ، 382\r\nهما و همايون ، خواجو : 236 ، 336\r\nهمايون‌نامه : 440\r\nهمايى ، جلال الدين : 447\r\nهمدان ( هگمتانه ، اكباتان ) : 39 ، 45 ، 219 ، 260 ، 318\r\nهمدانى ، بديع الزمان : 241 ، 338\r\nهندرز آتورپات پسر مهر سپند : 64 ، 66\r\nهندرز خسرو كداتان : 67\r\nهندوستان : 41 ، 42 ، 57 ، 62 ، 75 ، 94 ، 97 ، 100 ، 102 ، 105 ، 107 ، 167 ، 168 ، 174 ، 217 ، 237 ، 249 ، 276 ، 278 ، 300 ، 318 ، 320 ، 337 ، 349 ، 352 ، 357 ، 359 ، 361 ، 362 ، 398 ، 413 ، 414 - 416 ، 418 ، 420 ، 421 ، 423 ، 424 ، 430 - 433 ، 439 ، 440\r\nهندوكش : 50\r\nهنينگ : 53 ، 56 ، 58 ، 60 ، 100 ، 101 ، 104 ، 196 ، 243\r\nهوبشمان : 106\r\nهوتسما : 300\r\nهورتن : 311\r\nهورن : 60\r\nهوشنگ : 28\r\nهومر : 236\r\nهومن ، محمود : 375\r\nهيرمند ( هيلمند ) : 16 ، 80\r\n\r\nى\r\nيادگار ( مجله ) : 305 ، 306 ، 344 ، 345 ، 393\r\nيادگار زيدان ( اياتكار زريدان ) : 76 ، 84\r\nيارشاطر ، احسان : 180 ، 242\r\nيارقند : 103\r\nياسمى ، رشيد : 318 ، 341 ، 409 ، 427\r\n\r\n","description":"","footnote":"","page_name":" 492 ","page_number":502},
  {"content":"\r\n\r\nياسون : 51\r\nياكوبووسكى : 205\r\nيزد : 75 ، 374\r\nيزدگرد دوم : 61 ، 95 ، 97\r\nيزدگرد سوم : 220\r\nيزيد بن مفرغ حميدى : 198 ، 318\r\nيسنا : 23 ، 24 ، 28 ، 29 ، 36 ، 63 ، 70\r\nيشت‌ها : 18 ، 24 ، 25 ، 70 ، 74 ، 75 ، 80 ، 231\r\nيشوع بخت : 81\r\nيعقوب آق‌قوينلو : 407 ، 408\r\nيغما : 179 ، 303 ، 344\r\nيغناب : 104\r\nيمگان : 270 ، 271 ، 273\r\nيمن : 79 ، 93 ، 94\r\nيمين الدين طغرايى - ابن يمين يوئيشته : 75\r\nيوزافات : 102\r\nيوستى فرد نياند : 39 ، 56 ، 87\r\nيوسف ( ع ) : 229\r\nيوسف و زليخا ، جامى : 405\r\nيوسف و زليخا ، فردوسى : 225 ، 226 ، 228 ، 229 ، 235 ، 245 ، 284 ، 319\r\nيوسف و زليخا ، ناظم هروى : 423\r\nيوشت فريان : 74 ، 75\r\nيونان : 134 ، 190 ، 197\r\nيونكر : 11 ، 82 ، 88\r\n\r\n","description":"","footnote":"","page_name":" 493 ","page_number":503},
  {"content":"\r\n\r\n\r\nاهم حروف الفباى لاتين و علاماتى كه در متن آلمانى و كتاب‌نامه براى نماياندن اسامى و كلمات فارسى و عربى به كار رفته است\r\n a \r\nفتحه\r\n a \r\nبا خطى روى آن آ\r\n c \r\nبا دوشاخه‌اى روى آن چ\r\n d \r\nد\r\n d \r\nبا نقطه‌اى زير آن ض\r\n d \r\nبا خطى زير آن ذ\r\n g \r\nگ\r\n g \r\nبا نقطه‌اى روى آن غ\r\n g \r\nبا دوشاخه‌اى روى آن ج\r\n h \r\nه\r\n h \r\nبا نقطه‌اى زير آن ح\r\n h \r\nبا قوسى زير آن خ\r\n i \r\nكسره\r\n i \r\nبا خطى روى آن اى\r\n j \r\nدر بعضى كلمات ياى بيصدا\r\n j \r\nبا دوشاخه‌اى روى آن ج\r\n q \r\nق\r\n s \r\nس\r\n s \r\nبا نقطه‌اى زير آن ص\r\n s \r\nبا دوشاخه‌اى روى آن ش\r\n t \r\nت\r\n t \r\nبا نقطه‌اى زير آن ط\r\n t \r\nبا خطى زير آن ث\r\n u \r\nضمه\r\n u \r\nبا خطى روى آن او\r\n z \r\nز\r\n z \r\nبا دوشاخه‌اى روى آن ژ\r\n z \r\nبا نقطه‌اى زير آن ظ\r\n\r\n","description":"","footnote":"","page_name":" 494 ","page_number":504},
  {"content":"\r\n . \r\n","description":"","footnote":"","page_name":" 495 ","page_number":505},
  {"content":"\r\n . \r\n","description":"","footnote":"","page_name":" 496 ","page_number":506},
  {"content":"\r\n . \r\n","description":"","footnote":"","page_name":" 497 ","page_number":507},
  {"content":"\r\n . \r\n","description":"","footnote":"","page_name":" 498 ","page_number":508},
  {"content":"\r\n . \r\n","description":"","footnote":"","page_name":" 499 ","page_number":509},
  {"content":"\r\n . \r\n","description":"","footnote":"","page_name":" 500 ","page_number":510},
  {"content":"\r\n . \r\n","description":"","footnote":"","page_name":" 501 ","page_number":511},
  {"content":"\r\n . \r\n","description":"","footnote":"","page_name":" 502 ","page_number":512},
  {"content":"\r\n . \r\n","description":"","footnote":"","page_name":" 503 ","page_number":513},
  {"content":"\r\n . \r\n","description":"","footnote":"","page_name":" 504 ","page_number":514},
  {"content":"\r\n . \r\n","description":"","footnote":"","page_name":" 505 ","page_number":515},
  {"content":"\r\n . \r\n","description":"","footnote":"","page_name":" 506 ","page_number":516},
  {"content":"\r\n . \r\n","description":"","footnote":"","page_name":" 507 ","page_number":517},
  {"content":"\r\n . \r\n","description":"","footnote":"","page_name":" 508 ","page_number":518},
  {"content":"\r\n . \r\n","description":"","footnote":"","page_name":" 509 ","page_number":519},
  {"content":"\r\n . \r\n","description":"","footnote":"","page_name":" 510 ","page_number":520},
  {"content":"\r\n . \r\n","description":"","footnote":"","page_name":" 511 ","page_number":521},
  {"content":"\r\n . \r\n","description":"","footnote":"","page_name":" 512 ","page_number":522},
  {"content":"\r\n . \r\n","description":"","footnote":"","page_name":" 513 ","page_number":523},
  {"content":"\r\n . \r\n","description":"","footnote":"","page_name":" 514 ","page_number":524},
  {"content":"\r\n . \r\n","description":"","footnote":"","page_name":" 515 ","page_number":525},
  {"content":"\r\n . \r\n","description":"","footnote":"","page_name":" 516 ","page_number":526},
  {"content":"\r\n . \r\n","description":"","footnote":"","page_name":" 517 ","page_number":527},
  {"content":"\r\n . \r\n","description":"","footnote":"","page_name":" 518 ","page_number":528},
  {"content":"\r\n . \r\n","description":"","footnote":"","page_name":" 519 ","page_number":529},
  {"content":"\r\n . \r\n","description":"","footnote":"","page_name":" 520 ","page_number":530},
  {"content":"\r\n . \r\n","description":"","footnote":"","page_name":" 521 ","page_number":531},
  {"content":"\r\n . \r\n","description":"","footnote":"","page_name":" 522 ","page_number":532},
  {"content":"\r\n . \r\n","description":"","footnote":"","page_name":" 523 ","page_number":533},
  {"content":"\r\n . \r\n","description":"","footnote":"","page_name":" 524 ","page_number":534},
  {"content":"\r\n . \r\n","description":"","footnote":"","page_name":" 525 ","page_number":535},
  {"content":"\r\n . \r\n","description":"","footnote":"","page_name":" 526 ","page_number":536},
  {"content":"\r\n . \r\n","description":"","footnote":"","page_name":" 527 ","page_number":537},
  {"content":"\r\n . \r\n","description":"","footnote":"","page_name":" 528 ","page_number":538},
  {"content":"\r\n . \r\n","description":"","footnote":"","page_name":" 529 ","page_number":539},
  {"content":"\r\n . \r\n","description":"","footnote":"","page_name":" 530 ","page_number":540},
  {"content":"\r\n . \r\n","description":"","footnote":"","page_name":" 531 ","page_number":541},
  {"content":"\r\n . \r\n","description":"","footnote":"","page_name":" 532 ","page_number":542},
  {"content":"\r\n . \r\n","description":"","footnote":"","page_name":" 533 ","page_number":543},
  {"content":"\r\n . \r\n","description":"","footnote":"","page_name":" 534 ","page_number":544},
  {"content":"\r\n . \r\n","description":"","footnote":"","page_name":" 535 ","page_number":545},
  {"content":"\r\n . \r\n","description":"","footnote":"","page_name":" 536 ","page_number":546},
  {"content":"\r\n . \r\n","description":"","footnote":"","page_name":" 537 ","page_number":547},
  {"content":"\r\n . \r\n","description":"","footnote":"","page_name":" 538 ","page_number":548},
  {"content":"\r\n . \r\n","description":"","footnote":"","page_name":" 539 ","page_number":549},
  {"content":"\r\n . \r\n","description":"","footnote":"","page_name":" 540 ","page_number":550},
  {"content":"\r\n . \r\n","description":"","footnote":"","page_name":" 541 ","page_number":551},
  {"content":"\r\n . \r\n","description":"","footnote":"","page_name":" 542 ","page_number":552},
  {"content":"\r\n . \r\n","description":"","footnote":"","page_name":" 543 ","page_number":553},
  {"content":"\r\n . \r\n","description":"","footnote":"","page_name":" 544 ","page_number":554},
  {"content":"\r\n . \r\n","description":"","footnote":"","page_name":" 545 ","page_number":555},
  {"content":"\r\n . \r\n","description":"","footnote":"","page_name":" 546 ","page_number":556},
  {"content":"\r\n . \r\n","description":"","footnote":"","page_name":" 547 ","page_number":557},
  {"content":"\r\n . \r\n","description":"","footnote":"","page_name":" 548 ","page_number":558},
  {"content":"\r\n . \r\n","description":"","footnote":"","page_name":" 549 ","page_number":559},
  {"content":"\r\n . \r\n","description":"","footnote":"","page_name":" 550 ","page_number":560},
  {"content":"\r\n . \r\n","description":"","footnote":"","page_name":" 551 ","page_number":561},
  {"content":"\r\n . \r\n","description":"","footnote":"","page_name":" 552 ","page_number":562},
  {"content":"\r\n . \r\n","description":"","footnote":"","page_name":" 553 ","page_number":563},
  {"content":"\r\n . \r\n","description":"","footnote":"","page_name":" 554 ","page_number":564},
  {"content":"\r\n . \r\n","description":"","footnote":"","page_name":" 555 ","page_number":565},
  {"content":"\r\n . \r\n","description":"","footnote":"","page_name":" 556 ","page_number":566},
  {"content":"\r\n . \r\n","description":"","footnote":"","page_name":" 557 ","page_number":567},
  {"content":"\r\n . \r\n","description":"","footnote":"","page_name":" 558 ","page_number":568},
  {"content":"\r\n . \r\n","description":"","footnote":"","page_name":" 559 ","page_number":569},
  {"content":"\r\n . \r\n","description":"","footnote":"","page_name":" 560 ","page_number":570},
  {"content":"\r\n . \r\n","description":"","footnote":"","page_name":" 561 ","page_number":571},
  {"content":"\r\n . \r\n","description":"","footnote":"","page_name":" 562 ","page_number":572},
  {"content":"\r\n . \r\n","description":"","footnote":"","page_name":" 563 ","page_number":573},
  {"content":"\r\n . \r\n","description":"","footnote":"","page_name":" 564 ","page_number":574},
  {"content":"\r\n . \r\n","description":"","footnote":"","page_name":" 565 ","page_number":575},
  {"content":"\r\n . \r\n","description":"","footnote":"","page_name":" 566 ","page_number":576},
  {"content":"\r\n . \r\n","description":"","footnote":"","page_name":" 567 ","page_number":577},
  {"content":"\r\n . \r\n","description":"","footnote":"","page_name":" 568 ","page_number":578},
  {"content":"\r\n . \r\n","description":"","footnote":"","page_name":" 569 ","page_number":579},
  {"content":"\r\n . \r\n","description":"","footnote":"","page_name":" 570 ","page_number":580},
  {"content":"\r\n . \r\n","description":"","footnote":"","page_name":" 571 ","page_number":581},
  {"content":"\r\n . \r\n","description":"","footnote":"","page_name":" 572 ","page_number":582},
  {"content":"\r\n . \r\n","description":"","footnote":"","page_name":" 573 ","page_number":583},
  {"content":"\r\n . \r\n","description":"","footnote":"","page_name":" 574 ","page_number":584},
  {"content":"\r\n . \r\n","description":"","footnote":"","page_name":" 575 ","page_number":585},
  {"content":"\r\n . \r\n\r\n","description":"","footnote":"","page_name":" 576 ","page_number":586}
  ]