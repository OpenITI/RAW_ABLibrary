[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nتصوير حضرت امام خمينى قدس سره الشريف\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nبسمه تعالى\r\nوصيت نامه سياسى الهى\r\nرهبر كبير انقلاب اسلامى\r\nوبنيانگذار جمهورى اسلامى ايران\r\nحضرت آيت الله العظمى امام خمينى\r\nقدس سره\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nخمينى ، روح الله ، رهبر انقلاب و بنيانگذار جمهورى اسلامى ايران . 1279 - 1368 . - وصيتنامه سياسى - الهى رهبر كبير انقلاب اسالمى وبنيانگذار جمهورى اسلامى ايران حضرت آيت الله العظمى امام خمينى ( قدس سره ) / امام خمينى . تهران : مؤسسه تنظيم و نشر آثار امام خمينى ( س ) ، 1380 ، 96 ص .\r\nisbn : 964 - 335 - 404 - 0\r\nفهرستنويسى بر اساس اطلاعات فيپا .\r\n1 . خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 . - وصيتنامه . الف . مؤسسه تنظيم و نشر آثار امام خمينى ( س ) . ب . عنوان .\r\nالف 6 و / 1574 dsr\r\n0842 / 955\r\nكتابخانه ملى ايران\r\n7950 - 80 م\r\nكد / م 1299\r\nوصيتنامه سياسى - الهى امام خمينى ( س )\r\nناشر : مؤسسه تنظيم و نشر آثار امام خمينى ( س )\r\nليتوگرافى ، چاپ و صحافى : مؤسسه چاپ و نشر عروج\r\nچاپ سوم : 1383 / 10000 نسخه\r\nقيمت : 2500 ريال\r\nمراكز پخش\r\nخيابان انقلاب بين فروردين و فخر رازى - فروشگاه مركزى تلفن : 6404873 - دورنگار : 6400915\r\nخيابان انقلاب تقاطع حافظ ، فروشگاه شماره 1 تلفن : 6701297\r\nخيابان انقلاب ، خيابان 12 فروردين خيابان شهداى ژاندارمرى ، فروشگاه شماره 2 تلفن : 6955737\r\nحرم مطهر حضرت امام خمينى ( س ) ضلع شمالى ، فروشگاه شماره 3 تلفن : 5203801\r\nكليه نمايندگيهاى فروش در استانها\r\nنشانى الكترونيكى : info @ imam - khomeini . org\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nمقدمه\r\nمجموعهء گفتارها و نوشتارهايى كه از حضرت امام خمينى ( س ) به يادگار مانده ، تفسيرى است مطمئن بر بسيارى از آيات و روايات ، و منشور گرانقدرى است براى مبارزه و مجاهدهء در راه حق . چنان كه وجود مباركش اسوه‌اى است براى آنان كه الگوى انسان كامل را در سير تهذيب و نيل به فلاح ابدى جستجو مىكنند و از اين رو سيرهء عملى يا كتاب زندگانى سراسر جهاد و مبارزه‌اش ، خود دليلى است كامل و آشنا بر دستورات اين دين حياتبخش .\r\nوصيتنامه حضرت امام ( س ) عصارهء همهء وصايايى است كه در طول حيات پر بركت خويش براى امت بيان فرموده‌اند . اين وصيتنامه ، دستور العمل تداوم انقلاب اسلامى و حفظ عزيزترين يادگار او « نظام جمهورى\r\n\r\n","description":"","footnote":"","page_name":" مقدمه 1 ","page_number":5},
  {"content":"\r\n\r\nاسلامى بر محور ولايت » است . رساله‌اى است براى زندگى در ايام انتظار . مىآموزد كه چگونه بايد فقط براى خدا زيست ، در راه رضاى او مجاهده كرد و در راه او جان سپرد . آن گونه كه حضرتش فقط براى خدا زيست ، در راه رضاى او مجاهده كرد و به شوق لقاى او خرقهء حيات دنيا از تن به در كرد و در ميدان عمل حقيقت امر الهى را به درستى آموخت ، كه : قل أنّ صَلاتى و نسكى و محياى و مماتى للَّه ربّ العالمين .\r\n\r\nتاريخچهء وصيتنامهء سياسى - الهى امام ( س )\r\nوصيتنامهء امام خمينى چشمهء حكمتى است كه از دل مصفا و الهى آن حضرت جوشيده و بر قلم مباركش جارى گرديده تا حجّتى ديگر بر تبيين سيرهء عملى آن بزرگوار باشد و راه را پيشاپيش ، بر همهء شبهات و ترديدها و القائات خنّاسان مسدود كند .\r\nاين وصيتنامه در تاريخ بيست و ششم بهمن ماه سال يكهزار و سيصد و شصت و يك هجرى شمسى ( مطابق با اوّل جمادى الاول سال يكهزار و چهار صد و سهء هجرى قمرى ) توسط حضرت امام خمينى - سلام اللَّه عليه نگاشته شد و يك نسخه از آن طى پيامى كه در تاريخ 22 / 4 / 1362 ه . ش . به مناسبت افتتاح اوّلين دورهء مجلس خبرگان صادر فرمودند ، نزد خبرگان مردم به امانت گذارده\r\n\r\n","description":"","footnote":"","page_name":" مقدمه 2 ","page_number":6},
  {"content":"\r\n\r\nشد .\r\nبار ديگر پس از انجام تغييراتى توسط آن حضرت ، در پنجمين سالگرد نگارش و تنظيم وصيتنامه ، در تاريخ 19 / 9 / 1366 ه . ش . به دستور ايشان و با حضور حضرت آيت الله خامنه‌اى ( رئيس جمهور وقت ) ، حجت الاسلام و المسلمين حاج سيد احمد خمينى ، رياست مجلس شوراى اسلامى ، رياست قوه قضاييه ، نخست‌وزير ، اعضاى مجلس خبرگان ، دبير شوراى نگهبان ، نمايندهء امام در بنياد شهيد ، تنى چند از روحانيون و اعضاى دفتر امام جلسه‌اى در محضر حضرت امام تشكيل شد ، پس از بيانات كوتاه آن حضرت ، متن وصيتنامهء اصلاح شده در دو نسخه جهت نگهدارى در مجلس خبرگان و آستان قدس رضوى به آقايان تحويل داده شد . سپس كليهء ديداركنندگان به مجلس شوراى اسلامى عزيمت كردند و پس از انجام مراحل مهر و موم رسمى وصيتنامه ، نسخه‌اى از آن توسط فرزند گرامى امام به رئيس مجلس خبرگان تحويل شد و نسخهء ديگر نيز در اختيار حضرات آقايان : محمد رضا مهدوى كنى ، مهدى كروبى ، محمد رضا توسلى ، حسن صانعى قرار گرفت تا به موزهء آستان قدس رضوى تحويل شود . و در همين جلسه نسخهء سابق وصيتنامه موجود در مجلس خبرگان تحويل فرزند امام شد تا به حضرتش عودت دهند .\r\n\r\n","description":"","footnote":"","page_name":" مقدمه 3 ","page_number":7},
  {"content":"\r\n\r\nدر تاريخ 15 / 3 / 1368 ه . ش . يك روز پس از ارتحال حضرت امام خمينى ، متن وصيتنامه ، حسب الامر ايشان - با توجه به تألمات شديد روحىِ فرزند امام - به وسيلهء رهبر معظم انقلاب اسلامى حضرت آيت الله خامنه‌اى در مجلس خبرگان براى نخستين بار مفتوح و قرائت گرديد و گزارش كامل ( صوتى و تصويرى ) اين جلسه از طريق رسانه‌هاى گروهى پخش شد و متن دستخط وصيتنامه نيز در اختيار امت اسلامى قرار گرفت .\r\nكتابى كه در پيش رو داريد متن كامل اين وصيتنامه است .\r\n\r\n","description":"","footnote":"","page_name":" مقدمه 4 ","page_number":8},
  {"content":"\r\n\r\n\r\nپيشگفتار\r\nبِسْمِ اللَّهِ الرَّحْمَنِ الرَّحِيمِ قَالَ رَسُولُ اللَّهِ - صَلَّى اللَّهُ عَلَيْهِ وَ آلِهِ وَ سَلَّمَ : إِنِّي تَارِكٌ فِيكُمُ الثَّقَلَيْنِ كِتَابَ اللَّهِ وَ عِتْرَتِي أَهْلَ بَيْتِي ؛ فَإِنَّهُمَا لَنْ يَفْتَرِقَا حَتَّى يَرِدَا عَلَيَّ الْحَوْضَ .\r\nالْحَمْدُ لِلَّهِ وَ سُبْحَانَكَ ؛ اللَّهُمَّ صَلِّ عَلَى مُحَمَّدٍ وَ آلِهِ مَظَاهِرِ جَمَالِكَ وَ جَلَالِكَ وَ خَزَائِنِ أَسْرَارِ كِتَابِكَ الَّذِي تَجَلَّى فِيهِ الْأَحَدِيَّةُ بِجَمِيعِ أَسْمَائِكَ حَتَّى الْمُسْتَأْثَرِ مِنْهَا الَّذِي لَا يَعْلَمُهُ غَيْرُكَ ؛ وَ اللَّعْنُ عَلَى ظَالِمِيهِمْ أَصْلِ الشَّجَرَةِ الْخَبِيثَة .\r\nو بعد ، اين جانب مناسب مىدانم كه شمه‌اى كوتاه و قاصر در باب « ثقلين » تذكر دهم ؛ نه از حيث مقامات غيبى و معنوى و عرفانى ، كه قلم مثل منى عاجز است از جسارت در مرتبه‌اى كه عرفان آن بر تمام دايرهء وجود ، از ملك تا\r\n\r\n","description":"","footnote":"","page_name":" 1 ","page_number":9},
  {"content":"\r\n\r\nملكوت اعلى و از آنجا تا لاهوت و آنچه در فهم من و تو نايد ، سنگين و تحمل آن فوق طاقت ، اگر نگويم ممتنع است ؛ و نه از آنچه بر بشريت گذشته است ، از مهجور بودن از حقايق مقام والاى « ثِقْل اكبر » و « ثِقْل كبير » كه از هر چيز اكبر است جز ثقل اكبر كه اكبر مطلق است ؛ و نه از آنچه گذشته است بر اين دو ثقل از دشمنان خدا و طاغوتيان بازيگر كه شمارش آن براى مثل منى ميسر نيست با قصور اطلاع و وقت محدود ؛ بلكه مناسب ديدم اشاره‌اى گذرا و بسيار كوتاه از آنچه بر اين دو ثقل گذشته است بنمايم .\r\nشايد جملهء « لَنْ يَفْتَرِقَا حَتَّى يَرِدَا عَلَىَّ الْحَوْضَ » اشاره باشد بر اينكه بعد از وجود مقدس رسول اللَّه - صلى اللَّه عليه و آله و سلم - هر چه بر يكى از اين دو گذشته است بر ديگرى گذشته است و مهجوريت هر يك مهجوريت ديگرى است ، تا آن گاه كه اين دو مهجور بر رسول خدا در « حوض » وارد شوند . و آيا اين « حوض » مقام اتصال كثرت به وحدت است و اضمحلال قطرات در دريا است ، يا چيز ديگر كه به عقل و عرفان بشر راهى ندارد . و بايد گفت آن ستمى كه از طاغوتيان بر اين دو وديعهء رسول اكرم - صلى اللَّه عليه و آله و سلم - گذشته ، بر امت مسلمان بلكه بر بشريت گذشته است كه قلم از آن عاجز است .\r\nو ذكر اين نكته لازم است كه حديث « ثقلين » متواتر\r\n\r\n","description":"","footnote":"","page_name":" 2 ","page_number":10},
  {"content":"\r\n\r\nبين جميع مسلمين است و [ در 
  ] كتب اهل سنت از « صحاح ششگانه » تا كتب ديگر آنان ، با الفاظ مختلفه و موارد مكرره از پيغمبر اكرم - صلى اللَّه عليه و آله و سلم - به طور متواتر نقل شده است . و اين حديث شريف حجت قاطع است بر جميع بشر بويژه مسلمانان مذاهب مختلف ؛ و بايد همهء مسلمانان كه حجت بر آنان تمام است جوابگوى آن باشند ؛ و اگر عذرى براى جاهلان بى خبر باشد براى علماى مذاهب نيست .\r\nاكنون ببينيم چه گذشته است بر كتاب خدا ، اين وديعهء الهى و ما ترك پيامبر اسلام - صلى اللَّه عليه و آله و سلم - مسائل أسف‌انگيزى كه بايد براى آن خون گريه كرد ، پس از شهادت حضرت على ( ع ) شروع شد . خودخواهان و طاغوتيان ، قرآن كريم را وسيله‌اى كردند براى حكومتهاى ضد قرآنى ؛ و مفسران حقيقى قرآن و آشنايان به حقايق را كه سراسر قرآن را از پيامبر اكرم - صلى اللَّه عليه و آله و سلم - دريافت كرده بودند و نداى « إِنِّي تَارِكٌ فِيكُمُ الثَّقَلَيْنِ » در گوششان بود با بهانه‌هاى مختلف و توطئه‌هاى از پيش تهيه شده ، آنان را عقب زده و با قرآن ، در حقيقت قرآن را - كه براى بشريت تا ورود به حوض بزرگترين دستور زندگانى مادى و معنوى بود و است - از صحنه خارج كردند ؛ و بر حكومت عدل الهى - كه يكى از آرمانهاى اين كتاب مقدس\r\n\r\n","description":"","footnote":"","page_name":" 3 ","page_number":11},
  {"content":"\r\n\r\nبوده و هست - خط بطلان كشيدند و انحراف از دين خدا و كتاب و سنت الهى را پايه‌گذارى كردند ، تا كار به جايى رسيد كه قلم از شرح آن شرمسار است .\r\nو هر چه اين بنيان كج به جلو آمد كجيها و انحرافها افزون شد تا آنجا كه قرآن كريم را كه براى رشد جهانيان و نقطهء جمع همهء مسلمانان بلكه عائلهء بشرى ، از مقام شامخ احديت به كشف تام محمدى ( ص ) تنزل كرد كه بشريت را به آنچه بايد برسند برساند و اين وليدهء « عَلَّمَ الْأَسْمَاءَ » را از شرّ شياطين و طاغوتها رها سازد و جهان را به قسط و عدل رساند و حكومت را به دست اولياء اللَّه ، معصومين - عليهم صلوات الاولين و الآخرين - بسپارد تا آنان به هر كه صلاح بشريت است بسپارند - چنان از صحنه خارج نمودند كه گويى نقشى براى هدايت ندارد و كار به جايى رسيد كه نقش قرآن به دست حكومتهاى جائر و آخوندهاى خبيثِ بدتر از طاغوتيان وسيله‌اى براى اقامهء جور و فساد و توجيه ستمگران و معاندان حق تعالى شد . و مع الأسف به دست دشمنان توطئه‌گر و دوستان جاهل ، قرآن اين كتاب سرنوشت‌ساز ، نقشى جز در گورستانها و مجالس مردگان نداشت و ندارد و آنكه بايد وسيلهء جمع مسلمانان و بشريت و كتاب زندگى آنان باشد ، وسيلهء تفرقه و اختلاف گرديد و يا به كلى از صحنه خارج شد ، كه ديديم اگر كسى دم از\r\n\r\n","description":"","footnote":"","page_name":" 4 ","page_number":12},
  {"content":"\r\n\r\nحكومت اسلامى برمىآورد و از سياست ، كه نقش بزرگ اسلام و رسول بزرگوار - صلى اللَّه عليه و آله و سلم - و قرآن و سنت مشحون آن است ، سخن مىگفت گويى بزرگترين معصيت را مرتكب شده ؛ و كلمهء « آخوند سياسى » موازن با آخوند بىدين شده بود و اكنون نيز هست .\r\nو اخيراً قدرتهاى شيطانى بزرگ به وسيلهء حكومتهاى منحرفِ خارج از تعليمات اسلامى ، كه خود را به دروغ به اسلام بسته‌اند ، براى محو قرآن و تثبيت مقاصد شيطانى ابرقدرتها قرآن را با خط زيبا طبع مىكنند و به اطراف مىفرستند و با اين حيلهء شيطانى قرآن را از صحنه خارج مىكنند . ما همه ديديم قرآنى را كه محمد رضا خان پهلوى طبع كرد و عده‌اى را اغفال كرد و بعض آخوندهاى بى خبر از مقاصد اسلامى هم مداح او بودند . و مىبينيم كه ملك فهد هر سال مقدار زيادى از ثروتهاى بىپايان مردم را صرف طبع قرآن كريم و محالّ تبليغاتِ مذهبِ ضد قرآنى مىكند و وهابيت ، اين مذهب سراپا بىاساس و خرافاتى را ترويج مىكند ؛ و مردم و ملتهاى غافل را سوق به سوى ابرقدرتها مىدهد و از اسلام عزيز و قرآن كريم براى هدم اسلام و قرآن بهره‌بردارى مىكند .\r\nما مفتخريم و ملت عزيز سر تا پا متعهد به اسلام و قرآن مفتخر است كه پيرو مذهبى است كه مىخواهد حقايق\r\n\r\n","description":"","footnote":"","page_name":" 5 ","page_number":13},
  {"content":"\r\n\r\nقرآنى ، كه سراسر آن از وحدت بين مسلمين بلكه بشريت دم مىزند ، از مقبره‌ها و گورستانها نجات داده و به عنوان بزرگترين نسخهء نجات دهندهء بشر از جميع قيودى كه بر پاى و دست و قلب و عقل او پيچيده است و او را به سوى فنا و نيستى و بردگى و بندگى طاغوتيان مىكشاند نجات دهد .\r\nو ما مفتخريم كه پيرو مذهبى هستيم كه رسول خدا مؤسس آن به امر خداوند تعالى بوده ، و امير المؤمنين على بن ابي طالب ، اين بندهء رها شده از تمام قيود ، مأمور رها كردن بشر از تمام اغلال و بردگيها است .\r\nما مفتخريم كه كتاب نهج البلاغه كه بعد از قرآن بزرگترين دستور زندگى مادى و معنوى و بالاترين كتاب رهايىبخش بشر است و دستورات معنوى و حكومتى آن بالاترين راه نجات است ، از امام معصوم ما است .\r\nما مفتخريم كه ائمهء معصومين ، از على بن ابي طالب گرفته تا منجى بشر حضرت مهدى صاحب زمان - عليهم آلاف التحيات و السلام - كه به قدرت خداوند قادر ، زنده و ناظر امور است ائمهء ما هستند .\r\nما مفتخريم كه ادعيهء حياتبخش كه او را « قرآن صاعد » مىخوانند از ائمهء معصومين ما است . ما به « مناجات شعبانيهء » امامان و « دعاى عرفات » حسين بن\r\n\r\n","description":"","footnote":"","page_name":" 6 ","page_number":14},
  {"content":"\r\n\r\nعلى - عليهما السلام - و « صحيفهء سجاديه » اين زبور آل محمد و « صحيفهء فاطميه » كه كتاب الهام شده از جانب خداوند تعالى به زهراى مرضيه است از ما است .\r\nما مفتخريم كه « باقر العلوم » بالاترين شخصيت تاريخ است و كسى جز خداى تعالى و رسول - صلى اللَّه عليه و آله - و ائمهء معصومين - عليهم السلام - مقام او را درك نكرده و نتوانند درك كرد ، از ما است .\r\nو ما مفتخريم كه مذهب ما « جعفرى » است كه فقه ما كه درياى بىپايان است ، يكى از آثار اوست . و ما مفتخريم به همهء ائمهء معصومين - عليهم صلوات اللَّه - و متعهد به پيروى آنانيم .\r\nما مفتخريم كه ائمهء معصومين ما - صلوات اللَّه و سلامه عليهم - در راه تعالى دين اسلام و در راه پياده كردن قرآن كريم كه تشكيل حكومت عدل يكى از ابعاد آن است ، در حبس و تبعيد به سر برده و عاقبت در راه براندازى حكومتهاى جائرانه و طاغوتيان زمان خود شهيد شدند . و ما امروز مفتخريم كه مىخواهيم مقاصد قرآن و سنت را پياده كنيم و اقشار مختلفهء ملت ما در اين راه بزرگِ سرنوشت‌ساز سر از پا نشناخته ، جان و مال و عزيزان خود را نثار راه خدا مىكنند .\r\nما مفتخريم كه بانوان و زنان پير و جوان و خرد و كلان\r\n\r\n","description":"","footnote":"","page_name":" 7 ","page_number":15},
  {"content":"\r\n\r\nدر صحنه‌هاى فرهنگى و اقتصادى و نظامى حاضر ، و همدوش مردان يا بهتر از آنان در راه تعالى اسلام و مقاصد قرآن كريم فعاليت دارند ؛ و آنان كه توان جنگ دارند ، در آموزش نظامى كه براى دفاع از اسلام و كشور اسلامى از واجبات مهم است شركت ، و از محروميتهايى كه توطئهء دشمنان و ناآشنايى دوستان از احكام اسلام و قرآن بر آنها بلكه بر اسلام و مسلمانان تحميل نمودند ، شجاعانه و متعهدانه خود را رهانده و از قيد خرافاتى كه دشمنان براى منافع خود به دست نادانان و بعضى آخوندهاى بىاطلاع از مصالح مسلمين به وجود آورده بودند ، خارج نموده‌اند ؛ و آنان كه توان جنگ ندارند ، در خدمت پشت جبهه به نحو ارزشمندى كه دل ملت را از شوق و شعف به لرزه درمىآورد و دل دشمنان و جاهلان بدتر از دشمنان را از خشم و غضب مىلرزاند ، اشتغال دارند . و ما مكرر ديديم كه زنان بزرگوارى زينب‌گونه - عليها سلام اللَّه - فرياد مىزنند كه فرزندان خود را از دست داده و در راه خداى تعالى و اسلام عزيز از همه چيز خود گذشته و مفتخرند به اين امر ؛ و مىدانند آنچه به دست آورده‌اند بالاتر از جنات نعيم است ، چه رسد به متاع ناچيز دنيا .\r\nو ملت ما بلكه ملتهاى اسلامى و مستضعفان جهان مفتخرند به اينكه دشمنان آنان كه دشمنان خداى بزرگ و\r\n\r\n","description":"","footnote":"","page_name":" 8 ","page_number":16},
  {"content":"\r\n\r\nقرآن كريم و اسلام عزيزند ، درندگانى هستند كه از هيچ جنايت و خيانتى براى مقاصد شوم جنايتكارانهء خود دست نمىكشند و براى رسيدن به رياست و مطامع پست خود دوست و دشمن را نمىشناسند . و در رأس آنان امريكا اين تروريست بالذات دولتى است كه سرتاسر جهان را به آتش كشيده و هم پيمان او صهيونيست جهانى است كه براى رسيدن به مطامع خود جناياتى مرتكب مىشود كه قلمها از نوشتن و زبانها از گفتن آن شرم دارند ؛ و خيال ابلهانهء « اسرائيل بزرگ » ! آنان را به هر جنايتى مىكشاند . و ملتهاى اسلامى و مستضعفان جهان مفتخرند كه دشمنان آنها حسين اردنى اين جنايت پيشهء دوره‌گرد ، و حسن و حسنى مبارك هم آخور با اسرائيل جنايتكارند و در راه خدمت به امريكا و اسرائيل از هيچ خيانتى به ملتهاى خود رويگردان نيستند . و ما مفتخريم كه دشمن ما صدام عفلقى است كه دوست و دشمنْ او را به جنايتكارى و نقض حقوق بين المللى و حقوق بشر مىشناسند و همه مىدانند كه خيانتكارىِ او به ملت مظلوم عراق و شيخ‌نشينان خليج ، كمتر از خيانت به ملت ايران نباشد .\r\nو ما و ملتهاى مظلوم دنيا مفتخريم كه رسانه‌هاى گروهى و دستگاههاى تبليغات جهانى ، ما و همهء مظلومان جهان را به هر جنايت و خيانتى كه ابرقدرتهاى جنايتكار\r\n\r\n","description":"","footnote":"","page_name":" 9 ","page_number":17},
  {"content":"\r\n\r\nدستور مىدهند متهم مىكنند . كدام افتخار بالاتر و والاتر از اينكه امريكا با همهء ادعاهايش و همهء سازوبرگهاى جنگىاش و آن همه دولتهاى سرسپرده‌اش و به دست داشتن ثروتهاى بىپايانِ ملتهاى مظلوم عقب‌افتاده و در دست داشتن تمام رسانه‌هاى گروهى ، در مقابل ملت غيور ايران و كشور حضرت بقية اللَّه - ارواحنا لمقدمه الفداء - آن چنان وامانده و رسوا شده است كه نمىداند به كه متوسل شود ! و رو به هر كس مىكند جواب رد مىشنود ! و اين نيست جز به مددهاى غيبى حضرت بارى تعالى - جلَّت عظمتُه - كه ملتها را بويژه ملت ايران اسلامى را بيدار نموده و از ظلمات ستمشاهى به نور اسلام هدايت نموده .\r\nمن اكنون به ملتهاى شريف ستمديده و به ملت عزيز ايران توصيه مىكنم كه از اين راه مستقيم الهى كه نه به شرقِ ملحد و نه به غربِ ستمگرِ كافر وابسته است ، بلكه به صراطى كه خداوند به آنها نصيب فرموده است محكم و استوار و متعهد و پايدارْ پايبند بوده ، و لحظه [ اى 
  ] از شكر اين نعمت غفلت نكرده و دستهاى ناپاك عمال ابرقدرتها ، چه عمال خارجى و چه عمال داخلى بدتر از خارجى ، تزلزلى در نيت پاك و ارادهء آهنين آنان رخنه نكند ؛ و بدانند كه هر چه رسانه‌هاى گروهى عالم و قدرتهاى شيطانى غرب و شرق اشتلم مىزنند دليل بر قدرت الهى آنان است و\r\n\r\n","description":"","footnote":"","page_name":" 10 ","page_number":18},
  {"content":"\r\n\r\nخداوند بزرگ سزاى آنان را هم در اين عالم و هم در عوالم ديگر خواهد داد . « إنَّه ولىُّ النِّعَم و بِيَدِه ملكوتُ كلِّ شيءٍ » .\r\nو با كمال جِد و عجز از ملتهاى مسلمان مىخواهم كه از ائمهء اطهار و فرهنگ سياسى ، اجتماعى ، اقتصادى ، نظامى اين بزرگ راهنمايان عالم بشريت به طور شايسته و به جان و دل و جانفشانى و نثار عزيزان پيروى كنند . از آن جمله دست از فقه سنتى كه بيانگر مكتب رسالت و امامت است و ضامن رشد و عظمت ملتها است ، چه احكام اوليه و چه ثانويه كه هر دو مكتب فقه اسلامى است ، ذره‌اى منحرف نشوند و به وسواس خناسان معاند با حق و مذهب گوش فرا ندهند و بدانند قدمى انحرافى ، مقدمهء سقوط مذهب و احكام اسلامى و حكومت عدل الهى است . و از آن جمله از نماز جمعه و جماعت كه بيانگر سياسى نماز است هر گز غفلت نكنند ، كه اين نماز جمعه از بزرگترين عنايات حق تعالى بر جمهورى اسلامى ايران است . و از آن جمله مراسم عزادارى ائمهء اطهار و بويژه سيد مظلومان و سرور شهيدان ، حضرت ابى عبد اللَّه الحسين - صلوات وافر الهى و انبيا و ملائكة اللَّه و صلحا بر روح بزرگ حماسى او باد - هيچ‌گاه غفلت نكنند . و بدانند آنچه دستور ائمه - عليهم السلام - براى بزرگداشت اين حماسهء تاريخى اسلام است و آنچه لعن و نفرين بر ستمگران آل بيت است ، تمام\r\n\r\n","description":"","footnote":"","page_name":" 11 ","page_number":19},
  {"content":"\r\n\r\nفرياد قهرمانانهء ملتها است بر سردمداران ستم‌پيشه در طول تاريخ الى الابد . و مىدانيد كه لعن و نفرين و فرياد از بيداد بنى اميه - لعنة اللَّه عليهم - با آنكه آنان منقرض و به جهنم رهسپار شده‌اند ، فرياد بر سر ستمگران جهان و زنده نگهداشتن اين فرياد ستم‌شكن است .\r\nو لازم است در نوحه‌ها و اشعار مرثيه و اشعار ثناى از ائمهء حق - عليهم سلام اللَّه - به طور كوبنده فجايع و ستمگريهاى ستمگران هر عصر و مصر يادآورى شود ؛ و در اين عصر كه عصر مظلوميت جهان اسلام به دست امريكا و شوروى و ساير وابستگان به آنان و از آن جمله آل سعود ، اين خائنين به حرم بزرگ الهى - لعنة اللَّه و ملائكته و رسله عليهم - است به طور كوبنده يادآورى و لعن و نفرين شود . و همه بايد بدانيم كه آنچه موجب وحدت بين مسلمين است اين مراسم سياسى است كه حافظ ملّيت مسلمين ، بويژه شيعيان ائمهء اثنى عشر - عليهم صلوات اللَّه و سلم - [ است 
  ] .\r\nو آنچه لازم است تذكر دهم آن است كه وصيت سياسى - الهى اين جانب اختصاص به ملت عظيم الشأن ايران ندارد ، بلكه توصيه به جميع ملل اسلامى و مظلومان جهان از هر ملت و مذهب مىباشد .\r\nاز خداوند - عز و جل - عاجزانه خواهانم كه لحظه‌اى ما\r\n\r\n","description":"","footnote":"","page_name":" 12 ","page_number":20},
  {"content":"\r\n\r\nو ملت ما را به خود واگذار نكند و از عنايات غيبى خود به اين فرزندان اسلام و رزمندگان عزيز لحظه [ اى 
  ] دريغ نفرمايد .\r\nروح اللَّه الموسوي الخمينى\r\n\r\n","description":"","footnote":"","page_name":" 13 ","page_number":21},
  {"content":"\r\n . \r\n","description":"","footnote":"","page_name":" 14 ","page_number":22},
  {"content":"\r\n\r\n\r\n[ متن وصيتنامه 
  ]\r\nبسم اللَّه الرحمن الرحيم اهميت انقلاب شكوهمند اسلامى كه دستاورد ميليونها انسان ارزشمند و هزاران شهيد جاويد آن و آسيب ديدگان عزيز ، اين شهيدان زنده است و مورد اميد ميليونها مسلمانان و مستضعفان جهان است ، به قدرى است كه ارزيابى آن از عهدهء قلم و بيان والاتر و برتر است .\r\nاين جانب ، روح اللَّه موسوى خمينى كه از كرم عظيم خداوند متعال با همهء خطايا مأيوس نيستم و زاد راه پر خطرم همان دلبستگى به كرم كريم مطلق است ، به عنوان يك نفر طلبهء حقير كه همچون ديگر برادران ايمانى اميد به اين انقلاب و بقاى دستاوردهاى آن و به ثمر رسيدن هر چه بيشتر آن دارم ، به عنوان وصيت به نسل حاضر و نسلهاى عزيز آينده مطالبى هر چند تكرارى عرض مىنمايم . و از خداوند بخشاينده مىخواهم كه خلوص نيت در اين تذكرات\r\n\r\n","description":"","footnote":"","page_name":" 15 ","page_number":23},
  {"content":"\r\n\r\nعنايت فرمايد .\r\n1 ) ما مىدانيم كه اين انقلاب بزرگ كه دست جهانخواران و ستمگران را از ايران بزرگ كوتاه كرد ، با تأييدات غيبى الهى پيروز گرديد . اگر نبود دست تواناى خداوند امكان نداشت يك جمعيت 36 ميليونى با آن تبليغات ضد اسلامى و ضد روحانى خصوص در اين صد سال اخير و با آن تفرقه‌افكنيهاى بيحساب قلمداران و زبان مُزدان در مطبوعات و سخنرانيها و مجالس و محافل ضد اسلامى و ضد ملى به صورت مليّت ، و آن همه شعرها و بذله‌گوييها ، و آن همه مراكز عياشى و فحشا و قمار و مسكرات و مواد مخدره كه همه و همه براى كشيدن نسل جوان فعال كه بايد در راه پيشرفت و تعالى و ترقى ميهن عزيز خود فعاليت نمايند ، به فساد و بىتفاوتى در پيشامدهاى خائنانه ، كه به دست شاه فاسد و پدر بىفرهنگش و دولتها و مجالس فرمايشى كه از طرف سفارتخانه‌هاى قدرتمندان بر ملت تحميل مىشد ، و از همه بدتر وضع دانشگاهها و دبيرستانها و مراكز آموزشى كه مقدرات كشور به دست آنان سپرده مىشد ، با به كار گرفتن معلمان و استادان غربزده يا شرق‌زدهء صد در صد مخالف اسلام و فرهنگ اسلامى بلكه ملى صحيح ، با نام « مليت » و « ملىگرايى » ، گرچه در بين آنان مردانى متعهد و دلسوز\r\n\r\n","description":"","footnote":"","page_name":" 16 ","page_number":24},
  {"content":"\r\n\r\nبودند ، لكن با اقليت فاحش آنان و در تنگنا قرار دادنشان كار مثبتى نمىتوانستند انجام دهند و با اين همه و دهها مسائل ديگر ، از آن جمله به انزوا و عزلت كشيدن روحانيان و با قدرت تبليغاتْ به انحراف فكرى كشيدن بسيارى از آنان ، ممكن نبود اين ملت با اين وضعيت يكپارچه قيام كنند و در سرتاسر كشور با ايدهء واحد و فرياد « اللَّه اكبر » و فداكاريهاى حيرت‌آور و معجزه‌آسا تمام قدرتهاى داخل و خارج را كنار زده و خودْ مقدرات كشور را به دست گيرد . بنا بر اين شك نبايد كرد كه انقلاب اسلامى ايران از همهء انقلابها جدا است : هم در پيدايش و هم در كيفيت مبارزه و هم در انگيزهء انقلاب و قيام . و ترديد نيست كه اين يك تحفهء الهى و هديهء غيبى بوده كه از جانب خداوند منان بر اين ملت مظلوم غارتزده عنايت شده است .\r\n2 ) اسلام و حكومت اسلامى پديدهء الهى است كه با به كار بستن آن سعادت فرزندان خود را در دنيا و آخرت به بالاترين وجه تأمين مىكند و قدرت آن دارد كه قلم سرخ بر ستمگريها و چپاولگريها و فسادها و تجاوزها بكشد و انسانها را به كمال مطلوب خود برساند . و مكتبى است كه بر خلاف مكتبهاى غير توحيدى ، در تمام شئون فردى و اجتماعى و مادى و معنوى و فرهنگى و سياسى و نظامى و\r\n\r\n","description":"","footnote":"","page_name":" 17 ","page_number":25},
  {"content":"\r\n\r\nاقتصادى دخالت و نظارت دارد و از هيچ نكته ، و لو بسيار ناچيز كه در تربيت انسان و جامعه و پيشرفت مادى و معنوى نقش دارد فروگذار ننموده است ؛ و موانع و مشكلات سر راه تكامل را در اجتماع و فرد گوشزد نموده و به رفع آنها كوشيده است . اينك كه به توفيق و تأييد خداوند ، جمهورى اسلامى با دست تواناى ملت متعهد پايه‌ريزى شده ، و آنچه در اين حكومت اسلامى مطرح است اسلام و احكام مترقى آن است ، بر ملت عظيم الشأن ايران است كه در تحقق محتواى آن به جميع ابعاد و حفظ و حراست آن بكوشند كه حفظ اسلام در رأس تمام واجبات است ، كه انبياى عظام از آدم - عليه السلام - تا خاتم النبيين - صلى اللَّه عليه و آله و سلم - در راه آن كوشش و فداكارى جانفرسا نموده‌اند و هيچ مانعى آنان را از اين فريضهء بزرگ بازنداشته ؛ و همچنين پس از آنان اصحاب متعهد و ائمهء اسلام - عليهم صلوات اللَّه - با كوششهاى توانفرسا تا حد نثار خون خود در حفظ آن كوشيده‌اند . و امروز بر ملت ايران ، خصوصاً ، و بر جميع مسلمانان ، عموماً ، واجب است اين امانت الهى را كه در ايران به طور رسمى اعلام شده و در مدتى كوتاه نتايج عظيمى به بار آورده ، با تمام توان حفظ نموده و در راه ايجاد مقتضيات بقاى آن و رفع موانع و مشكلات آن كوشش نمايند . و اميد\r\n\r\n","description":"","footnote":"","page_name":" 18 ","page_number":26},
  {"content":"\r\n\r\nاست كه پرتو نور آن بر تمام كشورهاى اسلامى تابيدن گرفته و تمام دولتها و ملتها با يكديگر تفاهم در اين امر حياتى نمايند ، و دست ابرقدرتهاى عالمخوار و جنايتكاران تاريخ را تا ابد از سر مظلومان و ستمديدگان جهان كوتاه نمايند .\r\nاين جانب كه نفسهاى آخر عمر را مىكشم به حسب وظيفه ، شطرى از آنچه در حفظ و بقاى اين وديعهء الهى دخالت دارد و شطرى از موانع و خطرهايى كه آن را تهديد مىكنند ، براى نسل حاضر و نسلهاى آينده عرض مىكنم و توفيق و تأييد همگان را از درگاه پروردگار عالميان خواهانم .\r\nالف - بىترديد رمز بقاى انقلاب اسلامى همان رمز پيروزى است ؛ و رمز پيروزى را ملت مىداند و نسلهاى آينده در تاريخ خواهند خواند كه دو ركن اصلى آن : انگيزهء الهى و مقصد عالى حكومت اسلامى ؛ و اجتماع ملت در سراسر كشور با وحدت كلمه براى همان انگيزه و مقصد .\r\nاين جانب به همهء نسلهاى حاضر و آينده وصيت مىكنم كه اگر بخواهيد اسلام و حكومت اللَّه برقرار باشد و دست استعمار و استثمارگرانِ خارج و داخل از كشورتان قطع شود ، اين انگيزهء الهى را كه خداوند تعالى در قرآن كريم بر آن سفارش فرموده است از دست ندهيد ؛ و در مقابل اين\r\n\r\n","description":"","footnote":"","page_name":" 19 ","page_number":27},
  {"content":"\r\n\r\nانگيزه كه رمز پيروزى و بقاى آن است ، فراموشى هدف و تفرقه و اختلاف است . بىجهت نيست كه بوقهاى تبليغاتى در سراسر جهان و وليده‌هاى بومى آنان تمام توان خود را صرف شايعه‌ها و دروغهاى تفرقه‌افكن نموده‌اند و ميلياردها دلار براى آن صرف مىكنند . بىانگيزه نيست سفرهاى دائمى مخالفان جمهورى اسلامى به منطقه . و مع الأسف در بين آنان از سردمداران و حكومتهاى بعض كشورهاى اسلامى ، كه جز به منافع شخص خود فكر نمىكنند و چشم و گوش بسته تسليم امريكا هستند ديده مىشود ؛ و بعض از روحانىنماها نيز به آنان ملحقند .\r\nامروز و در آتيه نيز آنچه براى ملت ايران و مسلمانان جهان بايد مطرح باشد و اهميت آن را در نظر گيرند ، خنثى كردن تبليغات تفرقه افكنِ خانه برانداز است . توصيهء اين جانب به مسلمين و خصوص ايرانيان بويژه در عصر حاضر ، آن است كه در مقابل اين توطئه‌ها عكس العمل نشان داده و به انسجام و وحدت خود ، به هر راه ممكن افزايش دهند و كفار و منافقان را مأيوس نمايند .\r\nب - از توطئه‌هاى مهمى كه در قرن اخير ، خصوصاً در دهه‌هاى معاصر ، و بويژه پس از پيروزى انقلاب آشكارا به چشم مىخورد ، تبليغات دامنه‌دار با ابعاد مختلف براى مأيوس نمودن ملتها و خصوص ملت فداكار ايران از اسلام\r\n\r\n","description":"","footnote":"","page_name":" 20 ","page_number":28},
  {"content":"\r\n\r\nاست . گاهى ناشيانه و با صراحت به اينكه احكام اسلام كه 1400 سال قبل وضع شده است نمىتواند در عصر حاضر كشورها را اداره كند ، يا آنكه اسلام يك دين ارتجاعى است و با هر نوآورى و مظاهر تمدن مخالف است ، و در عصر حاضر نمىشود كشورها از تمدن جهانى و مظاهر آن كناره گيرند ، و امثال اين تبليغات ابلهانه و گاهى موذيانه و شيطنت‌آميز به گونهء طرفدارى از قداست اسلام كه اسلام و ديگر اديان الهى سر و كار دارند با معنويات و تهذيب نفوس و تحذير از مقامات دنيايى و دعوت به ترك دنيا و اشتغال به عبادات و اذكار و ادعيه كه انسان را به خداى تعالى نزديك و از دنيا دور مىكند ، و حكومت و سياست و سررشته‌دارى بر خلاف آن مقصد و مقصود بزرگ و معنوى است ، چه اينها تمام براى تعمير دنيا است و آن مخالف مسلك انبياى عظام است ! و مع الأسف تبليغ به وجه دوم در بعض از روحانيان و متدينان بى خبر از اسلام تأثير گذاشته كه حتى دخالت در حكومت و سياست را به مثابهء يك گناه و فسق مىدانستند و شايد بعضى بدانند ! و اين فاجعهء بزرگى است كه اسلام مبتلاى به آن بود .\r\nگروه اول كه بايد گفت از حكومت و قانون و سياست يا اطلاع ندارند يا غرضمندانه خود را به بىاطلاعى مىزنند .\r\nزيرا اجراى قوانين بر معيار قسط و عدل و جلوگيرى از\r\n\r\n","description":"","footnote":"","page_name":" 21 ","page_number":29},
  {"content":"\r\n\r\nستمگرى و حكومت جائرانه و بسط عدالت فردى و اجتماعى و منع از فساد و فحشا و انواع كجرويها ، و آزادى بر معيار عقل و عدل و استقلال و خودكفايى و جلوگيرى از استعمار و استثمار و استعباد ، و حدود و قصاص و تعزيرات بر ميزان عدل براى جلوگيرى از فساد و تباهى يك جامعه ، و سياست و راه بردن جامعه به موازين عقل و عدل و انصاف و صدها از اين قبيل ، چيزهايى نيست كه با مرور زمان در طول تاريخ بشر و زندگى اجتماعى كهنه شود . اين دعوى به مثابهء آن است كه گفته شود قواعد عقلى و رياضى در قرن حاضر بايد عوض شود و به جاى آن قواعد ديگر نشانده شود . اگر در صدر خلقت ، عدالت اجتماعى بايد جارى شود و از ستمگرى و چپاول و قتل بايد جلوگيرى شود ، امروز چون قرن اتم است آن روش كهنه شده ! و ادعاى آنكه اسلام با نوآوردها مخالف است - همان سان كه محمد رضا پهلوى مخلوع مىگفت كه اينان مىخواهند با چهارپايان در اين عصر سفر كنند - يك اتهام ابلهانه بيش نيست . زيرا اگر مراد از مظاهر تمدن و نوآوردها ، اختراعات و ابتكارات و صنعتهاى پيشرفته كه در پيشرفت و تمدن بشر دخالت دارد ، هيچ‌گاه اسلام و هيچ مذهب توحيدى با آن مخالفت نكرده و نخواهد كرد بلكه علم و صنعت مورد تأكيد اسلام و قرآن مجيد است . و اگر\r\n\r\n","description":"","footnote":"","page_name":" 22 ","page_number":30},
  {"content":"\r\n\r\nمراد از تجدد و تمدن به آن معنى است كه بعضى روشنفكران حرفه‌اى مىگويند كه آزادى در تمام منكرات و فحشا حتى همجنس‌بازى و از اين قبيل ، تمام اديان آسمانى و دانشمندان و عقلا با آن مخالفند گرچه غرب و شرق‌زدگان به تقليد كوركورانه آن را ترويج مىكنند .\r\nو اما طايفهء دوم كه نقشهء موذيانه دارند و اسلام را از حكومت و سياست جدا مىدانند . بايد به اين نادانان گفت كه قرآن كريم و سنت رسول اللَّه - صلى اللَّه عليه و آله - آن قدر كه در حكومت و سياست احكام دارند در ساير چيزها ندارند ؛ بلكه بسيار از احكام عبادى اسلام ، عبادى - سياسى است كه غفلت از آنها اين مصيبتها را به بار آورده .\r\nپيغمبر اسلام ( ص ) تشكيل حكومت داد مثل ساير حكومتهاى جهان لكن با انگيزهء بسط عدالت اجتماعى . و خلفاى اول اسلامى حكومتهاى وسيع داشته‌اند و حكومت على بن ابي طالب - عليه السلام - نيز با همان انگيزه ، به طور وسيعتر و گسترده‌تر از واضحات تاريخ است . و پس از آن بتدريج حكومت به اسم اسلام بوده ؛ و اكنون نيز مدعيان حكومت اسلامى به پيروى از اسلام و رسول اكرم - صلى اللَّه عليه و آله - بسيارند .\r\nاين جانب در اين وصيتنامه با اشاره مىگذرم ، ولى اميد آن دارم كه نويسندگان و جامعه‌شناسان و تاريخ‌نويسان ،\r\n\r\n","description":"","footnote":"","page_name":" 23 ","page_number":31},
  {"content":"\r\n\r\nمسلمانان را از اين اشتباه بيرون آورند . و آنچه گفته شده و مىشود كه انبيا - عليهم السلام - به معنويات كار دارند و حكومت و سررشته‌دارى دنيايى مطرود است و انبيا و اوليا و بزرگان از آن احتراز مىكردند و ما نيز بايد چنين كنيم ، اشتباه تأسف‌آورى است كه نتايج آن به تباهى كشيدن ملتهاى اسلامى و بازكردن راه براى استعمارگران خونخوار است ، زيرا آنچه مردود است حكومتهاى شيطانى و ديكتاتورى و ستمگرى است كه براى سلطه‌جويى و انگيزه‌هاى منحرف و دنيايى كه از آن تحذير نموده‌اند ؛ جمع‌آورى ثروت و مال و قدرت‌طلبى و طاغوت گرايى است و بالاخره دنيايى است كه انسان را از حق تعالى غافل كند . و اما حكومت حق براى نفع مستضعفان و جلوگيرى از ظلم و جور و اقامهء عدالت اجتماعى ، همان است كه مثل سليمان بن داود و پيامبر عظيم الشأن اسلام - صلى اللَّه عليه و آله - و اوصياى بزرگوارش براى آن كوشش مىكردند ؛ از بزرگترين واجبات و اقامهء آن از والاترين عبادات است ، چنانچه سياست سالم كه در اين حكومتها بوده از امور لازمه است . بايد ملت بيدار و هوشيار ايران با ديد اسلامى اين توطئه‌ها را خنثى نمايند . و گويندگان و نويسندگان متعهد به كمك ملت برخيزند و دست شياطين توطئه‌گر را قطع نمايند .\r\n\r\n","description":"","footnote":"","page_name":" 24 ","page_number":32},
  {"content":"\r\n\r\nج - و از همين قماش توطئه‌ها و شايد موذيانه‌تر ، شايعه‌هاى وسيع در سطح كشور ، و در شهرستانها بيشتر ، بر اينكه جمهورى اسلامى هم كارى براى مردم انجام نداد .\r\nبيچاره مردم با آن شوق و شعف فداكارى كردند كه از رژيم ظالمانهء طاغوت رهايى يابند ، گرفتار يك رژيم بدتر شدند ! مستكبران مستكبرتر و مستضعفان مستضعف‌تر شدند ! زندانها پر از جوانان كه اميد آتيهء كشور است مىباشد و شكنجه‌ها از رژيم سابق بدتر و غير انسانىتر است ! هر روز عده‌اى را اعدام مىكنند به اسم اسلام ! و اى كاش اسم اسلام روى اين جمهورى نمىگذاشتند ! اين زمان از زمان رضا خان و پسرش بدتر است ! مردم در رنج و زحمت و گرانى سرسام‌آور غوطه مىخورند و سردمداران دارند اين رژيم را به رژيمى كمونيستى هدايت مىكنند ! اموال مردم مصادره مىشود و آزادى در هر چيز از ملت سلب شده ! و بسيارى ديگر از اين قبيل امور كه با نقشه اجرا مىشود . و دليل آنكه نقشه و توطئه در كار است آنكه هر چند روز يك امر در هر گوشه و كنار و در هر كوى و برزن سر زبانها مىافتد ؛ در تاكسيها همين مطلب واحد و در اتوبوسها نيز همين و در اجتماعات چند نفره باز همين صحبت مىشود ؛ و يكى كه قدرى كهنه شد يكى ديگر معروف مىشود . و مع الأسف بعض روحانيون كه از حيله‌هاى شيطانى\r\n\r\n","description":"","footnote":"","page_name":" 25 ","page_number":33},
  {"content":"\r\n\r\nبيخبرند با تماس يكى - دو نفر از عوامل توطئه گمان مىكنند مطلب همان است . و اساس مسأله آن است كه بسيارى از آنان كه اين مسائل را مىشنوند و باور مىكنند اطلاع از وضع دنيا و انقلابهاى جهان و حوادث بعد از انقلاب و گرفتاريهاى عظيم اجتناب‌ناپذير آن ندارند - چنانچه اطلاع صحيح از تحولاتى كه همه به سود اسلام است ندارند - و چشم بسته و بى خبر امثال اين مطالب را شنيده و خود نيز با غفلت يا عمد به آنان پيوسته‌اند .\r\nاين جانب توصيه مىكنم كه قبل از مطالعهء وضعيت كنونى جهان و مقايسه بين انقلاب اسلامى ايران با ساير انقلابات و قبل از آشنايى با وضعيت كشورها و ملتهايى كه در حال انقلاب و پس از انقلابشان بر آنان چه مىگذشته است ، و قبل از توجه به گرفتاريهاى اين كشور طاغوتزده از ناحيهء رضا خان و بدتر از آن محمد رضا كه در طول چپاولگريهايشان براى اين دولت به ارث گذاشته‌اند ، از وابستگيهاى عظيم خانمانسوز ، تا اوضاع وزارتخانه‌ها و ادارات و اقتصاد و ارتش و مراكز عياشى و مغازه‌هاى مسكرات فروشى و ايجاد بىبند و بارى در تمام شئون زندگى و اوضاع تعليم و تربيت و اوضاع دبيرستانها و دانشگاهها و اوضاع سينماها و عشرتكده‌ها و وضعيّت جوانها و زنها و وضعيت روحانيون و متديّنين و\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nآزاديخواهان متعهّد و بانوان عفيف ستمديده و مساجد در زمان طاغوت و رسيدگى به پروندهء اعدام‌شدگان و محكومان به حبس و رسيدگى به زندانها و كيفيت عملكرد متصديان و رسيدگى به مال سرمايه‌داران و زمينخواران بزرگ و محتكران و گرانفروشان و رسيدگى به دادگستريها و دادگاههاى انقلاب و مقايسه با وضع سابق دادگسترى و قضات و رسيدگى به حال نمايندگان مجلس شوراى اسلامى و اعضاى دولت و استاندارها و ساير مأمورين كه در اين زمان آمده‌اند و مقايسه با زمان سابق و رسيدگى به عملكرد دولت و جهاد سازندگى در روستاهاى محروم از همهء مواهب حتى آب آشاميدنى و درمانگاه و مقايسه با طول رژيم سابق با در نظر گرفتن گرفتارى به جنگ تحميلى و پيامدهاى آن از قبيل آوارگان ميليونى و خانواده‌هاى شهدا و آسيب‌ديدگان در جنگ و آوارگان ميليونى افغانستان و عراق و با نظر به حصر اقتصادى و توطئه‌هاى پى در پى امريكا و وابستگان خارج و داخلش ( اضافه كنيد فقدان مبلّغ آشنا به مسائل به مقدار احتياج و قاضى شرع ) و هرج و مرجهايى كه از طرف مخالفان اسلام و منحرفان و حتى دوستان نادان در دست اجرا است و دهها مسائل ديگر ، تقاضا اين است كه قبل از آشنايى به مسائل ، به اشكالتراشى و انتقاد كوبنده و فحاشى برنخيزيد ؛\r\n\r\n","description":"","footnote":"","page_name":" 27 ","page_number":35},
  {"content":"\r\n\r\nو به حال اين اسلام غريب كه پس از صدها سال ستمگرى قلدرها و جهل توده‌ها امروز طفلى تازه‌پا و وليده‌اى است محفوف به دشمنهاى خارج و داخل ، رحم كنيد . و شما اشكالتراشان به فكر بنشينيد كه آيا بهتر نيست به جاى سركوبى به اصلاح و كمك بكوشيد ؛ و به جاى طرفدارى از منافقان و ستمگران و سرمايه‌داران و محتكران بىانصاف از خدا بى خبر ، طرفدار مظلومان و ستمديدگان و محرومان باشيد ؛ و به جاى گروههاى آشوبگر و تروريستهاى مفسد و طرفدارى غير مستقيم از آنان ، توجهى به ترورشدگان از روحانيون مظلوم تا خدمتگزاران متعهد مظلوم داشته باشيد ؟ اين جانب هيچ گاه نگفته و نمىگويم كه امروز در اين جمهورى به اسلام بزرگ با همهء ابعادش عمل مىشود و اشخاصى از روى جهالت و عقده و بىانضباطى بر خلاف مقررات اسلام عمل نمىكنند ؛ لكن عرض مىكنم كه قوهء مقننه و قضاييه و اجراييه با زحمات جانفرسا كوشش در اسلامى كردن اين كشور مىكنند و ملتِ دهها ميليونى نيز طرفدار و مددكار آنان هستند ؛ و اگر اين اقليت اشكالتراش و كارشكن به كمك بشتابند ، تحقق اين آمال آسانتر و سريعتر خواهد بود . و اگر خداى نخواسته اينان به خود نيايند ، چون تودهء ميليونى بيدار شده و متوجه مسائل است\r\n\r\n","description":"","footnote":"","page_name":" 28 ","page_number":36},
  {"content":"\r\n\r\nو در صحنه حاضر است ، آمال انسانى - اسلامى به خواست خداوند متعال جامهء عمل به طور چشمگير خواهد پوشيد و كجروان و اشكالتراشان در مقابل اين سيل خروشان نخواهند توانست مقاومت كنند .\r\nمن با جرأت مدعى هستم كه ملت ايران و تودهء ميليونى آن در عصر حاضر بهتر از ملت حجاز در عهد رسول اللَّه - صلى اللَّه عليه و آله - و كوفه و عراق در عهد امير المؤمنين و حسين بن على - صلوات اللَّه و سلامه عليهما - مىباشند . آن حجاز كه در عهد رسول اللَّه - صلى اللَّه عليه و آله - مسلمانان نيز اطاعت از ايشان نمىكردند و با بهانه‌هايى به جبهه نمىرفتند ، كه خداوند تعالى در سورهء « توبه » با آياتى آنها را توبيخ فرموده و وعدهء عذاب داده است . و آن قدر به ايشان دروغ بستند كه به حسب نقل ، در منبر به آنان نفرين فرمودند . و آن اهل عراق و كوفه كه با امير المؤمنين آن قدر بدرفتارى كردند و از اطاعتش سرباززدند كه شكايات آن حضرت از آنان در كتب نقل و تاريخ معروف است . و آن مسلمانان عراق و كوفه كه با سيد الشهدا - عليه السلام - آن شد كه شد . و آنان كه در شهادت دستْ آلوده نكردند ، يا گريختند از معركه و يا نشستند تا آن جنايت تاريخ واقع شد . اما امروز مىبينيم كه ملت ايران از قواى مسلح نظامى و انتظامى و سپاه و بسيج تا قواى مردمى از عشاير و\r\n\r\n","description":"","footnote":"","page_name":" 29 ","page_number":37},
  {"content":"\r\n\r\nداوطلبان و از قواى در جبهه‌ها و مردم پشت جبهه‌ها ، با كمال شوق و اشتياق چه فداكاريها مىكنند و چه حماسه‌ها مىآفرينند . و مىبينيم كه مردم محترم سراسر كشور چه كمكهاى ارزنده مىكنند . و مىبينيم كه بازماندگان شهدا و آسيب ديدگان جنگ و متعلقان آنان با چهره‌هاى حماسه‌آفرين و گفتار و كردارى مشتاقانه و اطمينان‌بخش با ما و شما روبرو مىشوند . و اينها همه از عشق و علاقه و ايمان سرشار آنان است به خداوند متعال و اسلام و حيات جاويدان . در صورتى كه نه در محضر مبارك رسول اكرم - صلى اللَّه عليه و آله و سلم - هستند ، و نه در محضر امام معصوم - صلوات اللَّه عليه . و انگيزهء آنان ايمان و اطمينان به غيب است . و اين رمز موفقيت و پيروزى در ابعاد مختلف است . و اسلام بايد افتخار كند كه چنين فرزندانى تربيت نموده ، و ما همه مفتخريم كه در چنين عصرى و در پيشگاه چنين ملتى مىباشيم .\r\nو اين جانب در اينجا يك وصيت به اشخاصى كه به انگيزهء مختلف با جمهورى اسلامى مخالفت مىكنند و به جوانان ، چه دختران و چه پسرانى كه مورد بهره‌بردارى منافقان و منحرفان فرصت طلب و سودجو واقع شده‌اند مىنمايم ، كه بيطرفانه و با فكر آزاد به قضاوت بنشينيد و تبليغات آنان كه مىخواهند جمهورى اسلامى ساقط شود و\r\n\r\n","description":"","footnote":"","page_name":" 30 ","page_number":38},
  {"content":"\r\n\r\nكيفيت عمل آنان و رفتارشان با توده‌هاى محروم و گروهها و دولتهايى كه از آنان پشتيبانى كرده و مىكنند و گروهها و اشخاصى كه در داخل به آنان پيوسته و از آنان پشتيبانى مىكنند و اخلاق و رفتارشان در بين خود و هوادارانشان و تغيير موضعهايشان در پيشامدهاى مختلف را ، با دقت و بدون هواى نفس بررسى كنيد ، و مطالعه كنيد حالات آنان كه در اين جمهورى اسلامى به دست منافقان و منحرفان شهيد شدند ، و ارزيابى كنيد بين آنان و دشمنانشان ؛ نوارهاى اين شهيدان تا حدى در دست و نوارهاى مخالفان شايد در دست شماها باشد ، ببينيد كدام دسته طرفدار محرومان و مظلومان جامعه هستند .\r\nبرادران ! شما اين اوراق را قبل از مرگ من نمىخوانيد .\r\nممكن است پس از من بخوانيد در آن وقت من نزد شما نيستم كه بخواهم به نفع خود و جلب نظرتان براى كسب مقام و قدرتى با قلبهاى جوان شما بازى كنم . من براى آنكه شما جوانان شايسته‌اى هستيد علاقه دارم كه جوانى خود را در راه خداوند و اسلام عزيز و جمهورى اسلامى صرف كنيد تا سعادت هر دو جهان را دريابيد . و از خداوند غفور مىخواهم كه شما را به راه مستقيم انسانيت هدايت كند و از گذشتهء ما و شما با رحمت واسعهء خود بگذرد . شماها نيز در خلوتها از خداوند همين را بخواهيد ، كه او هادى و رحمان\r\n\r\n","description":"","footnote":"","page_name":" 31 ","page_number":39},
  {"content":"\r\n\r\nاست .\r\nو يك وصيت به ملت شريف ايران و ساير ملتهاى مبتلا به حكومتهاى فاسد و دربند قدرتهاى بزرگ مىكنم ؛ اما به ملت عزيز ايران توصيه مىكنم كه نعمتى كه با جهاد عظيم خودتان و خون جوانان برومندتان به دست آورديد همچون عزيزترين امور قدرش را بدانيد و از آن حفاظت و پاسدارى نماييد و در راه آن ، كه نعمتى عظيم الهى و امانت بزرگ خداوندى است كوشش كنيد و از مشكلاتى كه در اين صراط مستقيم پيش مىآيد نهراسيد كه إن تَنْصروا اللَّه يَنْصُرْكم و يُثَبِّتْ أَقدامَكم . و در مشكلات دولت جمهورى اسلامى با جان و دل شريك و در رفع آنها كوشا باشيد ، و دولت و مجلس را از خود بدانيد ، و چون محبوبى گرامى از آن نگهدارى كنيد .\r\nو به مجلس و دولت و دست‌اندركاران توصيه مىنمايم كه قدر اين ملت را بدانيد و در خدمتگزارى به آنان خصوصاً مستضعفان و محرومان و ستمديدگان كه نور چشمان ما و اولياى نعم همه هستند و جمهورى اسلامى رهاورد آنان و با فداكاريهاى آنان تحقق پيدا كرد و بقاى آن نيز مرهون خدمات آنان است ، فروگذار نكنيد و خود را از مردم و آنان را از خود بدانيد و حكومتهاى طاغوتى را كه چپاولگرانى بىفرهنگ و زورگويانى تهى مغز بودند و\r\n\r\n","description":"","footnote":"","page_name":" 32 ","page_number":40},
  {"content":"\r\n\r\nهستند را هميشه محكوم نماييد ، البته با اعمال انسانى كه شايسته براى يك حكومت اسلامى است .\r\nو اما به ملتهاى اسلامى توصيه مىكنم كه از حكومت جمهورى اسلامى و از ملت مجاهد ايران الگو بگيريد و حكومتهاى جائر خود را در صورتى كه به خواست ملتها كه خواست ملت ايران است سر فرود نياوردند ، با تمام قدرت به جاى خود بنشانيد ، كه مايهء بدبختى مسلمانان ، حكومتهاى وابستهء به شرق و غرب مىباشند . و اكيداً توصيه مىكنم كه به بوقهاى تبليغاتى مخالفان اسلام و جمهورى اسلامى گوش فرا ندهيد كه همه كوشش دارند كه اسلام را از صحنه بيرون كنند كه منافع ابرقدرتها تأمين شود .\r\nد - از نقشه‌هاى شيطانىِ قدرتهاى بزرگ استعمار و استثمارگر كه سالهاى طولانى در دست اجرا است و در كشور ايران از زمان رضا خان اوج گرفت و در زمان محمد رضا با روشهاى مختلف دنباله‌گيرى شد ، به انزواكشاندن روحانيت است ؛ كه در زمان رضا خان با فشار و سركوبى و خلع لباس و حبس و تبعيد و هتك حرمات و اعدام و امثال آن ، و در زمان محمد رضا با نقشه و روشهاى ديگر كه يكى از آنها ايجاد عداوت بين دانشگاهيان و روحانيان بود ، كه تبليغات وسيعى در اين زمينه شد ؛ و\r\n\r\n","description":"","footnote":"","page_name":" 33 ","page_number":41},
  {"content":"\r\n\r\nمع الأسف به واسطهء بيخبرى هر دو قشر از توطئهء شيطانى ابرقدرتها نتيجهء چشمگيرى گرفته شد . از يك طرف ، از دبستانها تا دانشگاهها كوشش شد كه معلمان و دبيران و اساتيد و رؤساى دانشگاهها از بين غربزدگان يا شرق‌زدگان و منحرفان از اسلام و ساير اديان انتخاب و به كار گماشته شوند و متعهدان مؤمن در اقليت قرار گيرند كه قشر مؤثر را كه در آتيه حكومت را به دست مىگيرند ، از كودكى تا نوجوانى و تا جوانى طورى تربيت كنند كه از اديان مطلقاً ، و اسلام بخصوص ، و از وابستگان به اديان خصوصاً روحانيون و مبلغان ، متنفر باشند . و اينان را عمال انگليس در آن زمان ، و طرفدار سرمايه‌داران و زمينخواران و طرفدار ارتجاع و مخالف تمدن و تعالى در بعد از آن معرفى مىنمودند . و از طرف ديگر ، با تبليغات سوء ، روحانيون و مبلغان و متدينان را از دانشگاه و دانشگاهيان ترسانيده و همه را به بىدينى و بىبند و بارى و مخالف با مظاهر اسلام و اديان متهم مىنمودند . نتيجه آنكه دولتمردانْ مخالف اديان و اسلام و روحانيون و متدينان باشند ؛ و توده‌هاى مردم كه علاقه به دين و روحانى دارند مخالف دولت و حكومت و هر چه متعلق به آن است باشند ، و اختلاف عميق بين دولت و ملت و دانشگاهى و روحانى راه را براى چپاولگران آن چنان باز كند كه تمام شئون كشور در تحت\r\n\r\n","description":"","footnote":"","page_name":" 34 ","page_number":42},
  {"content":"\r\n\r\nقدرت آنان و تمام ذخاير ملت در جيب آنان سرازير شود ، چنانچه ديديد به سر اين ملت مظلوم چه آمد ، و مىرفت كه چه آيد .\r\nاكنون كه به خواست خداوند متعال و مجاهدت ملت - از روحانى و دانشگاهى تا بازارى و كارگر و كشاورز و ساير قشرها - بند اسارت را پاره و سد قدرت ابرقدرتها را شكستند و كشور را از دست آنان و وابستگانشان نجات دادند ، توصيهء اين جانب آن است كه نسل حاضر و آينده غفلت نكنند و دانشگاهيان و جوانان برومند عزيز هر چه بيشتر با روحانيان و طلاب علوم اسلامى پيوند دوستى و تفاهم را محكمتر و استوارتر سازند و از نقشه‌ها و توطئه‌هاى دشمن غدار غافل نباشند و به مجرد آنكه فرد يا افرادى را ديدند كه با گفتار و رفتار خود در صدد است بذر نفاق بين آنان افكند او را ارشاد و نصيحت نمايند ؛ و اگر تأثير نكرد از او روگردان شوند و او را به انزوا كشانند و نگذارند توطئه ريشه دواند كه سرچشمه را به آسانى مىتوان گرفت . و مخصوصاً اگر در اساتيد كسى پيدا شد كه مىخواهد انحراف ايجاد كند ، او را ارشاد و اگر نشد ، از خود و كلاس خود طرد كنند . و اين توصيه بيشتر متوجه روحانيون و محصلين علوم دينى است . و توطئه‌ها در دانشگاهها از عمق ويژه‌اى برخوردار است و هر قشر\r\n\r\n","description":"","footnote":"","page_name":" 35 ","page_number":43},
  {"content":"\r\n\r\nمحترم كه مغز متفكر جامعه هستند بايد مواظب توطئه‌ها باشند .\r\nه - از جمله نقشه‌ها كه مع الأسف تأثير بزرگى در كشورها و كشور عزيزمان گذاشت و آثار آن باز تا حد زيادى به جا مانده ، بيگانه نمودن كشورهاى استعمارزده از خويش ، و غربزده و شرق‌زده نمودن آنان است به طورى كه خود را و فرهنگ و قدرت خود را به هيچ گرفتند و غرب و شرق ، دو قطب قدرتمند را نژاد برتر و فرهنگ آنان را والاتر و آن دو قدرت را قبله‌گاه عالم دانستند و وابستگى به يكى از دو قطب را از فرائض غير قابل اجتناب معرفى نمودند ! و قصهء اين امر غم‌انگيز ، طولانى و ضربه‌هايى كه از آن خورده و اكنون نيز مىخوريم كشنده و كوبنده است .\r\nو غم‌انگيزتر اينكه آنان ملتهاى ستمديدهء زير سلطه را در همه چيز عقب نگه‌داشته و كشورهايى مصرفى بار آوردند و به قدرى ما را از پيشرفتهاى خود و قدرتهاى شيطانىشان ترسانده‌اند كه جرأت دست زدن به هيچ ابتكارى نداريم و همه چيز خود را تسليم آنان كرده و سرنوشت خود و كشورهاى خود را به دست آنان سپرده و چشم و گوش بسته مطيع فرمان هستيم . و اين پوچى و تهى مغزى مصنوعى موجب شده كه در هيچ امرى به فكر و دانش خود اتكا نكنيم و كوركورانه از شرق و غرب تقليد\r\n\r\n","description":"","footnote":"","page_name":" 36 ","page_number":44},
  {"content":"\r\n\r\nنماييم بلكه از فرهنگ و ادب و صنعت و ابتكار اگر داشتيم ، نويسندگان و گويندگان غرب و شرق‌زدهء بىفرهنگ ، آنها را به باد انتقاد و مسخره گرفته و فكر و قدرت بومى ما را سركوب و مأيوس نموده و مىنمايند و رسوم و آداب اجنبى را هر چند مبتذل و مفتضح باشد با عمل و گفتار و نوشتار ترويج كرده و با مداحى و ثناجويى آنها را به خورد ملتها داده و مىدهند . في المثل ، اگر در كتاب يا نوشته يا گفتارى چند واژهء فرنگى باشد ، بدون توجه به محتواى آن با اعجاب پذيرفته ، و گوينده و نويسندهء آن را دانشمند و روشنفكر به حساب مىآورند . و از گهواره تا قبر به هر چه بنگريم اگر با واژهء غربى و شرقى اسم‌گذارى شود مرغوب و مورد توجه و از مظاهر تمدن و پيشرفتگى محسوب ، و اگر واژه‌هاى بومى خودى به كار رود مطرود و كهنه و واپسزده خواهد بود . كودكان ما اگر نام غربى داشته باشند مفتخر ؛ و اگر نام خودى دارند سر به زير و عقب افتاده‌اند . خيابانها ، كوچه‌ها ، مغازه‌ها ، شركتها ، داروخانه‌ها ، كتابخانه‌ها ، پارچه‌ها ، و ديگر متاعها ، هر چند در داخل تهيه شده بايد نام خارجى داشته باشد تا مردم از آن راضى و به آن اقبال كنند . فرنگىمآبى از سر تا پا و در تمام نشست و برخاستها و در معاشرتها و تمام شئون زندگى موجب افتخار و سربلندى و تمدن و پيشرفت ، و در مقابل ، آداب و رسوم\r\n\r\n","description":"","footnote":"","page_name":" 37 ","page_number":45},
  {"content":"\r\n\r\nخودى ، كهنه‌پرستى و عقب افتادگى است . در هر مرض و كسالتى و لو جزئى و قابل علاج در داخل ، بايد به خارج رفت و دكترها و اطباى دانشمند خود را محكوم و مأيوس كرد . رفتن به انگلستان و فرانسه و امريكا و مسكو افتخارى پر ارزش و رفتن به حج و ساير اماكن متبركه كهنه‌پرستى و عقب‌ماندگى است . بىاعتنايى به آنچه مربوط به مذهب و معنويات است از نشانه‌هاى روشنفكرى و تمدن ، و در مقابل ، تعهد به اين امور نشانهء عقب‌ماندگى و كهنه‌پرستى است .\r\nاين جانب نمىگويم ما خود همه چيز داريم ؛ معلوم است ما را در طول تاريخ نه چندان دور خصوصاً ، و در سده‌هاى اخير از هر پيشرفتى محروم كرده‌اند و دولتمردان خائن و دودمان پهلوى خصوصاً ، و مراكز تبليغاتى عليه دستاوردهاى خودى و نيز خودْ كوچك‌ديدنها و يا ناچيز ديدنها ، ما را از هر فعاليتى براى پيشرفت محروم كرد . وارد كردن كالاها از هر قماش و سرگرم كردن بانوان و مردان خصوصاً طبقهء جوان ، به اقسام اجناس وارداتى از قبيل ابزار آرايش و تزئينات و تجملات و بازيهاى كودكانه و به مسابقه كشاندن خانواده‌ها و مصرفى بار آوردن هر چه بيشتر ، كه خود داستانهاى غم‌انگيز دارد ، و سرگرم كردن و به تباهى كشاندن جوانها كه عضو فعال هستند با فراهم\r\n\r\n","description":"","footnote":"","page_name":" 38 ","page_number":46},
  {"content":"\r\n\r\nآوردن مراكز فحشا و عشرتكده‌ها ، و دهها از اين مصائب حساب شده ، براى عقب نگهداشتن كشورهاست . من وصيت دلسوزانه و خادمانه مىكنم به ملت عزيز كه اكنون كه تا حدود بسيار چشمگيرى از بسيارى از اين دامها نجات يافته و نسل محروم حاضر به فعاليت و ابتكار برخاسته و ديديم كه بسيارى از كارخانه‌ها و وسايل پيشرفته مثل هواپيماها و ديگر چيزها كه گمان نمىرفت متخصصين ايران قادر به راه انداختن كارخانه‌ها و امثال آن باشند و همه دستها را به سوى غرب يا شرق دراز كرده بوديم كه متخصصين آنان اينها را به راه اندازند ، در اثر محاصرهء اقتصادى و جنگ تحميلى ، خود جوانان عزيز ما قطعات محل احتياج را ساخته و با قيمتهاى ارزانتر عرضه كرده و رفع احتياج نمودند و ثابت كردند كه اگر بخواهيم مىتوانيم .\r\nبايد هوشيار و بيدار و مراقب باشيد كه سياست‌بازان پيوسته به غرب و شرق با وسوسه‌هاى شيطانى شما را به سوى اين چپاولگران بين المللى نكشند ؛ و با ارادهء مصمم و فعاليت و پشتكار خود به رفع وابستگيها قيام كنيد .\r\nو بدانيد كه نژاد آريا و عرب از نژاد اروپا و امريكا و شوروى كم ندارد و اگر خودىِ خود را بيابد و يأس را از خود دور كند و چشمداشت به غير خود نداشته باشد ، در\r\n\r\n","description":"","footnote":"","page_name":" 39 ","page_number":47},
  {"content":"\r\n\r\nدراز مدت قدرت همه كار و ساختن همه چيز را دارد . و آنچه انسانهاى شبيه به اينان به آن رسيده‌اند شما هم خواهيد رسيد به شرط اتكال به خداوند تعالى و اتكا به نفس ، و قطع وابستگى به ديگران و تحمل سختيها براى رسيدن به زندگى شرافتمندانه و خارج شدن از تحت سلطهء اجانب .\r\nو بر دولتها و دست‌اندركاران است چه در نسل حاضر و چه در نسلهاى آينده كه از متخصصين خود قدردانى كنند و آنان را با كمكهاى مادى و معنوى تشويق به كار نمايند و از ورود كالاهاى مصرف‌ساز و خانه برانداز جلوگيرى نمايند و به آنچه دارند بسازند تا خود همه چيز بسازند .\r\nو از جوانان ، دختران و پسران ، مىخواهم كه استقلال و آزادى و ارزشهاى انسانى را ، و لو با تحمل زحمت و رنج ، فداى تجملات و عشرتها و بىبند و باريها و حضور در مراكز فحشا كه از طرف غرب و عمال بىوطن به شما عرضه مىشود نكنند ؛ كه آنان چنانچه تجربه نشان داده جز تباهى شما و اغفالتان از سرنوشت كشورتان و چاپيدن ذخائر شما و به بند استعمار و ننگ وابستگى كشيدنتان و مصرفى نمودن ملت و كشورتان به چيز ديگر فكر نمىكنند ؛ و مىخواهند با اين وسايل و امثال آن شما را عقب مانده ، و به اصطلاح آنان « نيمه وحشى » نگه دارند .\r\n\r\n","description":"","footnote":"","page_name":" 40 ","page_number":48},
  {"content":"\r\n\r\nو - از توطئه‌هاى بزرگ آنان ، چنانچه اشاره شد و كراراً تذكر داده‌ام ، به دست گرفتن مراكز تعليم و تربيت خصوصاً دانشگاهها است كه مقدرات كشورها در دست محصولات آنها است . روش آنان با روحانيون و مدارس علوم اسلامى فرق دارد با روشى كه در دانشگاهها و دبيرستانها دارند .\r\nنقشهء آنان برداشتن روحانيون از سر راه و منزوى كردن آنان است ؛ يا با سركوبى و خشونت و هتاكى كه در زمان رضا خان عمل شد ولى نتيجهء معكوس گرفته شد ؛ يا با تبليغات و تهمتها و نقشه‌هاى شيطانى براى جدا كردن قشر تحصيلكرده و به اصطلاح روشنفكر كه اين هم در زمان رضا خان عمل مىشد و در رديف فشار و سركوبى بود ؛ و در زمان محمد رضا ادامه يافت بدون خشونت ولى موذيانه .\r\nو اما در دانشگاه نقشه آن است كه جوانان را از فرهنگ و ادب و ارزشهاى خودى منحرف كنند و به سوى شرق يا غرب بكشانند و دولتمردان را از بين اينان انتخاب و بر سرنوشت كشورها حكومت دهند تا به دست آنها هر چه مىخواهند انجام دهند . اينان كشور را به غارتزدگى و غربزدگى بكشانند و قشر روحانى با انزوا و منفوريت و شكست قادر بر جلوگيرى نباشد . و اين بهترين راه است براى عقب نگهداشتن و غارت كردن كشورهاى تحت سلطه ، زيرا براى ابرقدرتها بىزحمت و بىخرج و در\r\n\r\n","description":"","footnote":"","page_name":" 41 ","page_number":49},
  {"content":"\r\n\r\nجوامع ملى بىسر و صدا ، هر چه هست به جيب آنان مىريزد .\r\nپس اكنون كه دانشگاهها و دانشسراها در دست اصلاح و پاكسازى است ، بر همهء ما لازم است با متصديان كمك كنيم و براى هميشه نگذاريم دانشگاهها به انحراف كشيده شود ؛ و هر جا انحرافى به چشم خورد با اقدام سريع به رفع آن كوشيم . و اين امر حياتى بايد در مرحلهء اول با دست پر توان خود جوانان دانشگاهها و دانشسراها انجام گيرد كه نجات دانشگاه از انحراف ، نجات كشور و ملت است .\r\nو اين جانب به همهء نوجوانان و جوانان در مرحلهء اول ، و پدران و مادران و دوستان آنها در مرحلهء دوم ، و به دولتمردان و روشنفكران دلسوز براى كشور در مرحلهء بعد وصيت مىكنم كه در اين امر مهم كه كشورتان را از آسيب نگه مىدارد ، با جان و دل كوشش كنيد و دانشگاهها را به نسل بعد بسپريد . و به همهء نسلهاى مسلسل توصيه مىكنم كه براى نجات خود و كشور عزيز و اسلامِ آدم‌ساز ، دانشگاهها را از انحراف و غرب و شرق‌زدگى حفظ و پاسدارى كنيد و با اين عمل انسانى - اسلامى خود دست قدرتهاى بزرگ را از كشور قطع و آنان را نااميد نماييد .\r\nخدايتان پشتيبان و نگهدار باد .\r\nز - از مهمات امور ، تعهد وكلاى مجلس شوراى اسلامى\r\n\r\n","description":"","footnote":"","page_name":" 42 ","page_number":50},
  {"content":"\r\n\r\nاست . ما ديديم كه اسلام و كشور ايران چه صدمات بسيار غم‌انگيزى از مجلس شوراى غير صالح و منحرف ، از بعد از مشروطه تا عصر رژيم جنايتكار پهلوى و از هر زمان بدتر و خطرناكتر در اين رژيم تحميلى فاسد خورد ؛ و چه مصيبتها و خسارتهاى جانفرسا از اين جنايتكاران بىارزش و نوكرمآب به كشور و ملت وارد شد . در اين پنجاه سال يك اكثريت قلابى منحرف در مقابل يك اقليت مظلوم موجب شد كه هر چه انگلستان و شوروى و اخيراً امريكا خواستند ، با دست همين منحرفانِ از خدا بى خبر انجام دهند و كشور را به تباهى و نيستى كشانند . از بعد از مشروطه ، هيچ گاه تقريباً به مواد مهم قانون اساسى عمل نشد - قبل از رضا خان با تصدى غربزدگان و مشتى خان و زمينخواران ؛ و در زمان رژيم پهلوى به دست آن رژيم سفاك و وابستگان و حلقه به گوشان آن .\r\nاكنون كه با عنايت پروردگار و همت ملت عظيم الشأن سرنوشت كشور به دست مردم افتاد و وكلا از خود مردم و با انتخاب خودشان ، بدون دخالت دولت و خانهاى ولايات به مجلس شوراى اسلامى راه يافتند ، و اميد است كه با تعهد آنان به اسلام و مصالح كشور جلوگيرى از هر انحراف بشود . وصيت اين جانب به ملت در حال و آتيه آن است كه با ارادهء مصمم خود و تعهد خود به احكام اسلام و\r\n\r\n","description":"","footnote":"","page_name":" 43 ","page_number":51},
  {"content":"\r\n\r\nمصالح كشور در هر دوره از انتخابات وكلاى داراى تعهد به اسلام و جمهورى اسلامى كه غالباً بين متوسطين جامعه و محرومين مىباشند و غير منحرف از صراط مستقيم - به سوى غرب يا شرق - و بدون گرايش به مكتبهاى انحرافى و اشخاص تحصيلكرده و مطلع بر مسائل روز و سياستهاى اسلامى ، به مجلس بفرستند .\r\nو به جامعهء محترم روحانيت خصوصاً مراجع معظم ، وصيت مىكنم كه خود را از مسائل جامعه خصوصاً مثل انتخاب رئيس جمهور و وكلاى مجلس ، كنار نكشند و بىتفاوت نباشند . همه ديديد و نسل آتيه خواهد شنيد كه دست سياست‌بازان پيرو شرق و غرب ، روحانيون را كه اساس مشروطيت را با زحمات و رنجها بنيان گذاشتند از صحنه خارج كردند و روحانيون نيز بازى سياست‌بازان را خورده و دخالت در امور كشور و مسلمين را خارج از مقام خود انگاشتند و صحنه را به دست غربزدگان سپردند ؛ و به سر مشروطيت و قانون اساسى و كشور و اسلام آن آوردند كه جبرانش احتياج به زمان طولانى دارد .\r\nاكنون كه به حمد اللَّه تعالى موانع رفع گرديده و فضاى آزاد براى دخالت همهء طبقات پيش آمده است ، هيچ عذرى باقى نمانده و از گناهان بزرگ نابخشودنى ، مسامحه در امر مسلمين است . هر كس به مقدار توانش و حيطهء نفوذش\r\n\r\n","description":"","footnote":"","page_name":" 44 ","page_number":52},
  {"content":"\r\n\r\nلازم است در خدمت اسلام و ميهن باشد ؛ و با جديت از نفوذ وابستگان به دو قطب استعمارگر و غرب يا شرق‌زدگان و منحرفان از مكتب بزرگ اسلام جلوگيرى نمايند ، و بدانند كه مخالفين اسلام و كشورهاى اسلامى كه همان ابرقدرتان چپاولگر بين المللى هستند ، با تدريج و ظرافت در كشور ما و كشورهاى اسلامى ديگر رخنه ، و با دست افراد خودِ ملتها ، كشورها را به دام استثمار مىكشانند . بايد با هوشيارى مراقب باشيد و با احساس اولين قدمِ نفوذى به مقابله برخيزيد و به آنان مهلت ندهيد . خدايتان يار و نگهدار باشد .\r\nو از نمايندگان مجلس شوراى اسلامى در اين عصر و عصرهاى آينده مىخواهم كه اگر خداى نخواسته عناصر منحرفى با دسيسه و بازى سياسى وكالت خود را به مردم تحميل نمودند ، مجلس اعتبارنامهء آنان را رد كنند و نگذارند حتى يك عنصر خرابكار وابسته به مجلس راه يابد .\r\nو به اقليتهاى مذهبى رسمى وصيت مىكنم كه از دوره‌هاى رژيم پهلوى عبرت بگيرند و وكلاى خود را از اشخاص متعهد به مذهب خود و جمهورى اسلامى و غير وابسته به قدرتهاى جهانخوار و بدون گرايش به مكتبهاى الحادى و انحرافى و التقاطى انتخاب نمايند .\r\n\r\n","description":"","footnote":"","page_name":" 45 ","page_number":53},
  {"content":"\r\n\r\nو از همهء نمايندگان خواستارم كه با كمال حسن نيت و برادرى با هم مجلسان خود رفتار ، و همه كوشا باشند كه قوانين خداى نخواسته از اسلام منحرف نباشد و همه به اسلام و احكام آسمانى آن وفادار باشيد تا به سعادت دنيا و آخرت نايل آييد .\r\nو از شوراى محترم نگهبان مىخواهم و توصيه مىكنم ، چه در نسل حاضر و چه در نسلهاى آينده ، كه با كمال دقت و قدرت وظايف اسلامى و ملى خود را ايفا و تحت تأثير هيچ قدرتى واقع نشوند و از قوانين مخالف با شرع مطهر و قانون اساسى بدون هيچ ملاحظه جلوگيرى نمايند و با ملاحظهء ضرورات كشور كه گاهى با احكام ثانويه و گاهى به ولايت فقيه بايد اجرا شود توجه نمايند .\r\nو وصيت من به ملت شريف آن است كه در تمام انتخابات ، چه انتخاب رئيس جمهور و چه نمايندگان مجلس شوراى اسلامى و چه انتخاب خبرگان براى تعيين شوراى رهبرى يا رهبر ، در صحنه باشند و اشخاصى كه انتخاب مىكنند روى ضوابطى باشد كه اعتبار مىشود مثلًا در انتخاب خبرگان براى تعيين شوراى رهبرى يا رهبر ، توجه كنند كه اگر مسامحه نمايند و خبرگان را روى موازين شرعيه و قانون انتخاب نكنند ، چه بسا كه خساراتى به اسلام و كشور وارد شود كه جبران‌پذير نباشد . و در اين\r\n\r\n","description":"","footnote":"","page_name":" 46 ","page_number":54},
  {"content":"\r\n\r\nصورت همه در پيشگاه خداوند متعال مسئول مىباشند .\r\nاز اين قرار ، عدم دخالت ملت از مراجع و علماى بزرگ تا طبقهء بازارى و كشاورز و كارگر و كارمند ، همه و همه مسئول سرنوشت كشور و اسلام مىباشند ؛ چه در نسل حاضر و چه در نسلهاى آتيه ؛ و چه بسا كه در بعض مقاطع ، عدم حضور و مسامحه ، گناهى باشد كه در رأس گناهان كبيره است . پس علاج واقعه را قبل از وقوع بايد كرد ، و الّا كار از دست همه خارج خواهد شد . و اين حقيقتى است كه بعد از مشروطه لمس نموده‌ايد و نموده‌ايم . چه هيچ علاجى بالاتر و والاتر از آن نيست كه ملت در سرتاسر كشور در كارهايى كه محول به اوست بر طبق ضوابط اسلامى و قانون اساسى انجام دهد ؛ و در تعيين رئيس جمهور و وكلاى مجلس با طبقهء تحصيلكردهء متعهد و روشنفكر با اطلاع از مجارى امور و غير وابسته به كشورهاى قدرتمند استثمارگر و اشتهار به تقوا و تعهد به اسلام و جمهورى اسلامى مشورت كرده ، و با علما و روحانيون با تقوا و متعهد به جمهورى اسلامى نيز مشورت نموده ؛ و توجه داشته باشند رئيس جمهور و وكلاى مجلس از طبقه‌اى باشند ؛ كه محروميت و مظلوميت مستضعفان و محرومان جامعه را لمس نموده و در فكر رفاه آنان باشند ، نه از سرمايه‌داران و زمينخواران و صدرنشينان مرفه و غرق در لذات و شهوات\r\n\r\n","description":"","footnote":"","page_name":" 47 ","page_number":55},
  {"content":"\r\n\r\nكه تلخى محروميت و رنج گرسنگان و پابرهنگان را نمىتوانند بفهمند .\r\nو بايد بدانيم كه اگر رئيس جمهور و نمايندگان مجلس ، شايسته و متعهد به اسلام و دلسوز براى كشور و ملت باشند ، بسيارى از مشكلات پيش نمىآيد ؛ و مشكلاتى اگر باشد رفع مىشود . و همين معنى در انتخاب خبرگان براى تعيين شوراى رهبرى يا رهبر با ويژگى خاص بايد در نظر گرفته شود ؛ كه اگر خبرگان كه با انتخاب ملت تعيين مىشوند از روى كمال دقت و با مشورت با مراجع عظام هر عصر و علماى بزرگ سرتاسر كشور و متدينين و دانشمندان متعهد ، به مجلس خبرگان بروند ، بسيارى از مهمات و مشكلات به واسطهء تعيين شايسته‌ترين و متعهدترين شخصيتها براى رهبرى يا شوراى رهبرى پيش نخواهد آمد ، يا با شايستگى رفع خواهد شد . و با نظر به اصل يكصد و نهم و يكصد و دهم قانون اساسى ، وظيفهء سنگين ملت در تعيين خبرگان و نمايندگان در تعيين رهبر يا شوراى رهبرى روشن خواهد شد ، كه اندك مسامحه در انتخاب ، چه آسيبى به اسلام و كشور و جمهورى اسلامى وارد خواهد كرد كه احتمال آن ، كه در سطح بالاى از اهميت است براى آنان تكليف الهى ايجاد مىكند .\r\nو وصيت اين جانب به رهبر و شوراى رهبرى در اين\r\n\r\n","description":"","footnote":"","page_name":" 48 ","page_number":56},
  {"content":"\r\n\r\nعصر كه عصر تهاجم ابرقدرتها و وابستگان به آنان در داخل و خارج كشور به جمهورى اسلامى و در حقيقت به اسلام است در پوشش جمهورى اسلامى و در عصرهاى آينده ، آن است كه خود را وقف در خدمت به اسلام و جمهورى اسلامى و محرومان و مستضعفان بنمايند ؛ و گمان ننمايند كه رهبرى في نفسه براى آنان تحفه‌اى است و مقام والايى ، بلكه وظيفهء سنگين و خطرناكى است كه لغزش در آن اگر خداى نخواسته با هواى نفس باشد ، ننگ ابدى در اين دنيا و آتش غضب خداى قهار در جهان ديگر در پى دارد .\r\nاز خداوند منان هادى با تضرع و ابتهال مىخواهم كه ما و شما را از اين امتحان خطرناك با روى سفيد در حضرت خود بپذيرد و نجات دهد و اين خطر قدرى خفيفتر براى رؤساى جمهور حال و آينده و دولتها و دست‌اندركاران ، به حسب درجات در مسئوليتها نيز هست كه بايد خداى متعال را حاضر و ناظر و خود را در محضر مبارك او بدانند . خداوند متعال راهگشاى آنان باشد .\r\nح - از مهمات امور مسألهء قضاوت است كه سر و كار آن با جان و مال و ناموس مردم است . وصيت اين جانب به رهبر و شوراى رهبرى آن است كه در تعيين عاليترين مقام قضايى كه در عهده دارند ، كوشش كنند كه اشخاص متعهد\r\n\r\n","description":"","footnote":"","page_name":" 49 ","page_number":57},
  {"content":"\r\n\r\nسابقه‌دار و صاحبنظر در امور شرعى و اسلامى و در سياست را نصب نمايند .\r\nو از شوراي عالى قضايى مىخواهم امر قضاوت را كه در رژيم سابق به وضع أسفناك و غم‌انگيزى درآمده بود با جديت سر و سامان دهند ؛ و دست كسانى كه با جان و مال مردم بازى مىكنند و آنچه نزد آنان مطرح نيست عدالت اسلامى است از اين كرسى پر اهميت كوتاه كنند ، و با پشتكار و جديت بتدريج دادگسترى را متحول نمايند ؛ و قضات داراى شرايطى كه ، ان شاء اللَّه با جديت حوزه‌هاى علميه مخصوصاً حوزهء مباركهء علميهء قم تربيت و تعليم مىشوند و معرفى مىگردند ، به جاى قضاتى كه شرايط مقررهء اسلامى را ندارند نصب گردند ، كه ان شاء اللَّه تعالى به زودى قضاوت اسلامى در سراسر كشور جريان پيدا كند .\r\nو به قضات محترم در عصر حاضر و اعصار آينده وصيت مىكنم كه با در نظر گرفتن احاديثى كه از معصومين - صلوات اللَّه عليهم - در اهميت قضا و خطر عظيمى كه قضاوت دارد و توجه و نظر به آنچه دربارهء قضاوت به غير حق وارد شده است ، اين امر خطير را تصدى نمايند و نگذارند اين مقام به غير اهلش سپرده شود . و كسانى كه اهل هستند از تصدى اين امر سرباز نزنند و به اشخاص غير اهل ميدان ندهند ؛ و بدانند كه همانطور كه خطر اين مقامْ\r\n\r\n","description":"","footnote":"","page_name":" 50 ","page_number":58},
  {"content":"\r\n\r\nبزرگ است اجر و فضل و ثواب آن نيز بزرگ است . و مىدانند كه تصدى قضا براى اهلش واجب كفايى است .\r\nط - وصيت اين جانب به حوزه‌هاى مقدسهء علميه آن است كه كراراً عرض نموده‌ام كه در اين زمان كه مخالفين اسلام و جمهورى اسلامى كمر به براندازى اسلام بسته‌اند و از هر راه ممكن براى اين مقصد شيطانى كوشش مىنمايند ، و يكى از راههاى با اهميت براى مقصد شوم آنان و خطرناك براى اسلام و حوزه‌هاى اسلامى نفوذ دادن افراد منحرف و تبهكار در حوزه‌هاى علميه است ، كه خطر بزرگ كوتاه مدت آن بدنام نمودن حوزه‌ها با اعمال ناشايسته و اخلاق و روش انحرافى است و خطر بسيار عظيم آن در دراز مدت به مقامات بالا رسيدن يك يا چند نفر شياد كه با آگاهى بر علوم اسلامى و جا زدن خود را در بين توده‌ها و قشرهاى مردم پاكدل و علاقه‌مند نمودن آنان را به خويش و ضربهء مهلك زدن به حوزه‌هاى اسلامى و اسلام عزيز و كشور در موقع مناسب مىباشد . و مىدانيم كه قدرتهاى بزرگ چپاولگر در ميان جامعه‌ها افرادى به صورتهاى مختلف از مليگراها و روشنفكران مصنوعى و روحانى نمايان كه اگر مجال يابند از همه پرخطرتر و آسيب‌رسانترند ذخيره دارند كه گاهى سى - چهل سال با مشى اسلامى و مقدس مآبى يا « پان‌ايرانيسم » و وطن‌پرستى\r\n\r\n","description":"","footnote":"","page_name":" 51 ","page_number":59},
  {"content":"\r\n\r\nو حيله‌هاى ديگر ، با صبر و بردبارى در ميان ملتها زيست مىكنند و در موقع مناسب مأموريت خود را انجام مىدهند . و ملت عزيز ما در اين مدت كوتاه پس از پيروزى انقلاب نمونه‌هايى از قبيل « مجاهد خلق » و « فدايى خلق » و « توده‌اى » ها و ديگر عناوين ديده‌اند ، و لازم است همه با هوشيارى اين قسم توطئه را خنثى نمايند و از همه لازمتر حوزه‌هاى علميه است كه تنظيم و تصفيهء آن با مدرسين محترم و افاضل سابقه‌دار است با تأييد مراجع وقت . و شايد تز « نظم در بىنظمى » است از القائات شوم همين نقشه‌ريزان و توطئه‌گران باشد .\r\nدر هر صورت وصيت اين جانب آن است كه در همهء اعصار خصوصاً در عصر حاضر كه نقشه‌ها و توطئه‌ها سرعت و قوّت گرفته است ، قيام براى نظام دادن به حوزه‌ها لازم و ضرورى است ؛ كه علما و مدرسين و افاضل عظيم الشأن صرف وقت نموده و با برنامهء دقيق صحيح حوزه‌ها را و خصوصاً حوزهء علميهء قم و ساير حوزه‌هاى بزرگ و با اهميت را در اين مقطع از زمان از آسيب حفظ نمايند .\r\nو لازم است علما و مدرسين محترم نگذارند در درسهايى كه مربوط به فقاهت است و حوزه‌هاى فقهى و اصولى از طريقهء مشايخ معظم كه تنها راه براى حفظ فقه\r\n\r\n","description":"","footnote":"","page_name":" 52 ","page_number":60},
  {"content":"\r\n\r\nاسلامى است منحرف شوند ، و كوشش نمايند كه هر روز بر دقتها و بحث و نظرها و ابتكار و تحقيقها افزوده شود ؛ و فقه سنتى كه ارث سلف صالح است و انحراف از آن سست شدن اركان تحقيق و تدقيق است ، محفوظ بماند و تحقيقات بر تحقيقات اضافه گردد . و البته در رشته‌هاى ديگر علوم به مناسبت احتياجات كشور و اسلام برنامه‌هايى تهيه خواهد شد و رجالى در آن رشته تربيت بايد شود . و از بالاترين و والاترين حوزه‌هايى كه لازم است به طور همگانى مورد تعليم و تعلم قرار گيرد ، علوم معنوى اسلامى [ است 
  ] ، از قبيل علم اخلاق و تهذيب نفس و سير و سلوك الى اللَّه - رزقنا اللَّه و إياكم - كه جهاد اكبر مىباشد .\r\nى - از امورى كه اصلاح و تصفيه و مراقبت از آن لازم است قوهء اجراييه است . گاهى ممكن است كه قوانين مترقى و مفيد به حال جامعه از مجلس بگذرد و شوراى نگهبان آن را تنفيذ كند و وزير مسئول هم ابلاغ نمايد ، لكن به دست مجريان غير صالح كه افتاد آن را مسخ كنند و بر خلاف مقررات يا با كاغذبازيها يا پيچ و خمها كه به آن عادت كرده‌اند يا عمداً براى نگران نمودن مردم عمل كنند ، كه بتدريج و مسامحه غائله ايجاد مىكند .\r\nوصيت اين جانب به وزراى مسئول در عصر حاضر و\r\n\r\n","description":"","footnote":"","page_name":" 53 ","page_number":61},
  {"content":"\r\n\r\nدر عصرهاى ديگر آن است كه علاوه بر آنكه شماها و كارمندان وزارتخانه‌ها بودجه‌اى كه از آن ارتزاق مىكنيد مال ملت ، و بايد همه خدمتگزار ملت و خصوصاً مستضعفان باشيد ، و ايجاد زحمت براى مردم و مخالف وظيفه عمل كردن حرام و خداى نخواسته گاهى موجب غضب الهى مىشود ، همهء شما به پشتيبانى ملت احتياج داريد . با پشتيبانى مردم خصوصاً طبقات محروم بود كه پيروزى حاصل شد و دست ستمشاهى از كشور و ذخائر آن كوتاه گرديد . و اگر روزى از پشتيبانى آنان محروم شويد ، شماها كنار گذاشته مىشويد و همچون رژيم شاهنشاهى ستمكار به جاى شما ستم‌پيشگان پستها را اشغال مىنمايند . بنا بر اين حقيقت ملموس ، بايد كوشش در جلب نظر ملت بنماييد و از رفتار غير اسلامى - انسانى احتراز نماييد .\r\nو در همين انگيزه به وزراى كشور در طول تاريخ آينده توصيه مىكنم كه در انتخاب استاندارها دقت كنند اشخاص لايق ، متدين ، متعهد ، عاقل و سازگار با مردم انتخاب نمايند ، تا آرامش در كشور هر چه بيشتر حكمفرما باشد . و بايد دانست كه گرچه تمام وزيران وزارتخانه‌ها مسئوليت در اسلامى كردن و تنظيم امور محل مسئوليت خود دارند لكن بعضى از آنها ويژگى خاص دارند ؛ مثل\r\n\r\n","description":"","footnote":"","page_name":" 54 ","page_number":62},
  {"content":"\r\n\r\nوزارت خارجه كه مسئوليت سفارتخانه‌ها را در خارج از كشور دارند . اين جانب از ابتداى پيروزى به وزراى خارجه راجع به طاغوتزدگى سفارتخانه‌ها و تحول آنها به سفارتخانه‌هاى مناسب با جمهورى اسلامى توصيه‌هايى نمودم ، لكن بعض آنان يا نخواستند يا نتوانستند عمل مثبتى انجام دهند . و اكنون كه سه سال از پيروزى مىگذرد اگر چه وزير خارجهء كنونى اقدام به اين امر نموده است و اميد است با پشتكار و صرف وقت اين امر مهم انجام گيرد .\r\nو وصيت من به وزراى خارجه در اين زمان و زمانهاى بعد آن است كه مسئوليت شما بسيار زياد است ، چه در اصلاح و تحول وزارتخانه و سفارتخانه‌ها ؛ و چه در سياست خارجىِ حفظ استقلال و منافع كشور و روابط حسنه با دولتهايى كه قصد دخالت در امور كشور ما را ندارند . و از هر امرى كه شائبهء وابستگى با همهء ابعادى كه دارد به طور قاطع احتراز نماييد . و بايد بدانيد كه وابستگى در بعض امور هر چند ممكن است ظاهر فريبنده‌اى داشته باشد يا منفعت و فايده‌اى در حال داشته باشد ، لكن در نتيجه ، ريشهء كشور را به تباهى خواهد كشيد . و كوشش داشته باشيد در بهتر كردن روابط با كشورهاى اسلامى و در بيدار كردن دولتمردان و دعوت به وحدت و اتحاد كنيد كه\r\n\r\n","description":"","footnote":"","page_name":" 55 ","page_number":63},
  {"content":"\r\n\r\nخداوند با شماست .\r\nو وصيت من به ملتهاى كشورهاى اسلامى است كه انتظار نداشته باشيد كه از خارج كسى به شما در رسيدن به هدف كه آن اسلام و پياده كردن احكام اسلام است كمك كند ؛ خود بايد به اين امر حياتى كه آزادى و استقلال را تحقق مىبخشد قيام كنيد . و علماى اعلام و خطباى محترم كشورهاى اسلامى دولتها را دعوت كنند كه از وابستگى به قدرتهاى بزرگ خارجى خود را رها كنند و با ملت خود تفاهم كنند ؛ در اين صورت پيروزى را در آغوش خواهند كشيد . و نيز ملتها را دعوت به وحدت كنند ؛ و از نژادپرستى كه مخالف دستور اسلام است بپرهيزند ؛ و با برادران ايمانى خود در هر كشورى و با هر نژادى كه هستند دست برادرى دهند كه اسلام بزرگ آنان را برادر خوانده . و اگر اين برادرى ايمانى با همت دولتها و ملتها و با تأييد خداوند متعال روزى تحقق يابد ، خواهيد ديد كه بزرگترين قدرت جهان را مسلمين تشكيل مىدهند . به اميد روزى كه با خواست پروردگار عالم اين برادرى و برابرى حاصل شود .\r\nو وصيت اين جانب به وزارت ارشاد در همهء اعصار خصوصاً عصر حاضر كه ويژگى خاصى دارد ، آن است كه براى تبليغ حق مقابل باطل و ارائهء چهرهء حقيقى جمهورى\r\n\r\n","description":"","footnote":"","page_name":" 56 ","page_number":64},
  {"content":"\r\n\r\nاسلامى كوشش كنند . ما اكنون ، در اين زمان كه دست ابرقدرتها را از كشور خود كوتاه كرديم ، مورد تهاجم تبليغاتى تمام رسانه‌هاى گروهى وابسته به قدرتهاى بزرگ هستيم . چه دروغها و تهمتها كه گويندگان و نويسندگان وابسته به ابرقدرتها به اين جمهورى اسلامى نوپا نزده و نمىزنند .\r\nمع الأسف اكثر دولتهاى منطقهء اسلامى كه به حكم اسلام بايد دست اخوت به ما دهند ، به عداوت با ما و اسلام برخاسته‌اند و همه در خدمت جهانخواران از هر طرف به ما هجوم آورده‌اند . و قدرت تبليغاتى ما بسيار ضعيف و ناتوان است و مىدانيد كه امروز جهان روى تبليغات مىچرخد . و با كمال تأسف ، نويسندگان به اصطلاح روشنفكر كه به سوى يكى از دو قطب گرايش دارند ، به جاى آنكه در فكر استقلال و آزادى كشور و ملت خود باشند ، خودخواهيها و فرصت‌طلبيها و انحصارجوييها به آنان مجال نمىدهد كه لحظه‌اى تفكر نمايند و مصالح كشور و ملت خود را در نظر بگيرند ، و مقايسهء بين آزادى و استقلال را در اين جمهورى با رژيم ستمگر سابق نمايند و زندگى شرافتمندانهء ارزنده را توأم با بعض آنچه را كه از دست داده‌اند ، كه رفاه و عيش‌زدگى است ، با آنچه از رژيم ستمشاهى دريافت مىكردند توأم با وابستگى و نوكرمآبى و\r\n\r\n","description":"","footnote":"","page_name":" 57 ","page_number":65},
  {"content":"\r\n\r\nثناجويى و مداحى از جرثومه‌هاى فساد و معادن ظلم و فحشا بسنجند ؛ و از تهمتها و نارواها به اين جمهورى تازه تولد يافته دست بكشند و با ملت و دولت در صف واحد بر ضد طاغوتيان و ستم‌پيشگان زبانها و قلمها را به كار بگيرند .\r\nو مسئلهء تبليغ تنها به عهدهء وزارت ارشاد نيست بلكه وظيفهء همهء دانشمندان و گويندگان و نويسندگان و هنرمندان است . بايد وزارت خارجه كوشش كند تا سفارتخانه‌ها نشريات تبليغى داشته باشند و چهرهء نورانى اسلام را براى جهانيان روشن نمايند ؛ كه اگر اين چهره با آن جمال جميل كه قرآن و سنت در همهء ابعاد به آن دعوت كرده از زير نقاب مخالفان اسلام و كج‌فهميهاى دوستان خودنمايى نمايد ، اسلام جهانگير خواهد شد و پرچم پر افتخار آن در همه جا به اهتزاز خواهد آمد . چه مصيبت بار و غم‌انگيز است كه مسلمانان متاعى دارند كه از صدر عالم تا نهايت آن نظير ندارد ، نتوانسته‌اند اين گوهر گرانبها را كه هر انسانى به فطرت آزاد خود طالب آن است عرضه كنند ؛ بلكه خود نيز از آن غافل و به آن جاهلند و گاهى از آن فرارىاند ! ك - از امور بسيار با اهميت و سرنوشت‌ساز مسئلهء مراكز تعليم و تربيت از كودكستانها تا دانشگاهها است كه\r\n\r\n","description":"","footnote":"","page_name":" 58 ","page_number":66},
  {"content":"\r\n\r\nبه واسطهء اهميت فوق العاده‌اش تكرار نموده و با اشاره مىگذرم . بايد ملت غارت شده بدانند كه در نيم قرن اخير آنچه به ايران و اسلام ضربهء مهلك زده است قسمت عمده‌اش از دانشگاهها بوده است . اگر دانشگاهها و مراكز تعليم و تربيتِ ديگر با برنامه‌هاى اسلامى و ملى در راه منافع كشور به تعليم و تهذيب و تربيت كودكان و نوجوانان و جوانان جريان داشتند ، هر گز ميهن ما در حلقوم انگلستان و پس از آن امريكا و شوروى فرو نمىرفت و هر گز قراردادهاى خانه خراب‌كن بر ملت محروم غارتزده تحميل نمىشد و هر گز پاى مستشاران خارجى به ايران باز نمىشد و هر گز ذخائر ايران و طلاى سياه اين ملت رنجديده در جيب قدرتهاى شيطانى ريخته نمىشد و هر گز دودمان پهلوى و وابسته‌هاى به آن اموال ملت را نمىتوانستند به غارت ببرند و در خارج و داخل پاركها و ويلاها بر روى اجساد مظلومان بنا كنند و بانكهاى خارج را از دسترنج اين مظلومان پر كنند و صرف عياشى و هرزگى خود و بستگان خود نمايند . اگر مجلس و دولت و قوهء قضاييه و ساير ارگانها از دانشگاههاى اسلامى و ملى سرچشمه مىگرفت ملت ما امروز گرفتار مشكلات خانه‌برانداز نبود . و اگر شخصيتهاى پاكدامن با گرايش اسلامى و ملى به معناى صحيحش ، نه آنچه امروز در مقابل\r\n\r\n","description":"","footnote":"","page_name":" 59 ","page_number":67},
  {"content":"\r\n\r\nاسلام عرض اندام مىكند ، از دانشگاهها به مراكز قواى سه‌گانه راه مىيافت ، امروز ما غير امروز ، و ميهن ما غير اين ميهن ، و محرومان ما از قيد محروميت رها ، و بساط ظلم و ستمشاهى و مراكز فحشا و اعتياد و عشرتكده‌ها كه هر يك براى تباه نمودن نسل جوان فعال ارزنده كافى بود ، در هم پيچيده و اين ارث كشور بر باد ده و انسان برانداز به ملت نرسيده بود . و دانشگاهها اگر اسلامى - انسانى - ملى بود ، مىتوانست صدها و هزارها مدرس به جامعه تحويل دهد ؛ لكن چه غم‌انگيز و اسفبار است كه دانشگاهها و دبيرستانها به دست كسانى اداره مىشد و عزيزان ما به دست كسانى تعليم و تربيت مىديدند كه جز اقليت مظلوم محرومى همه از غربزدگان و شرق‌زدگان با برنامه و نقشهء ديكته شده در دانشگاهها كرسى داشتند ؛ و ناچار جوانان عزيز و مظلوم ما در دامن اين گرگان وابسته به ابرقدرتها بزرگ شده و به كرسيهاى قانونگذارى و حكومت و قضاوت تكيه مىكردند ، و بر وفق دستور آنان ، يعنى رژيم ستمگر پهلوى عمل مىكردند .\r\nاكنون به حمد اللَّه تعالى دانشگاه از چنگال جنايتكاران خارج شده . و بر ملت و دولت جمهورى اسلامى است در همهء اعصار ، كه نگذارند عناصر فاسد داراى مكتبهاى انحرافى يا گرايش به غرب و شرق در دانشسراها و\r\n\r\n","description":"","footnote":"","page_name":" 60 ","page_number":68},
  {"content":"\r\n\r\nدانشگاهها و ساير مراكز تعليم و تربيت نفوذ كنند و از قدم اول جلوگيرى نمايند تا مشكلى پيش نيايد و اختيار از دست نرود .\r\nو وصيت اين جانب به جوانان عزيز دانشسراها و دبيرستانها و دانشگاهها آن است كه خودشان شجاعانه در مقابل انحرافات قيام نمايند تا استقلال و آزادى خود و كشور و ملت خودشان مصون باشد .\r\nل - قواى مسلح ، از ارتش و سپاه و ژاندارمرى و شهربانى تا كميته‌ها و بسيج و عشاير ويژگى خاص دارند .\r\nاينان كه بازوان قوى و قدرتمند جمهورى اسلامى مىباشند و نگهبان سرحدات و راهها و شهرها و روستاها و بالاخره نگهداران امنيت و آرامش‌بخشان به ملت مىباشند ، مىبايست مورد توجه خاص ملت و دولت و مجلس باشند . و لازم است توجه داشته باشند كه در دنيا آنچه كه مورد بهره‌بردارى براى قدرتهاى بزرگ و سياستهاى مخرب ، بيشتر از هر چيز و هر گروهى است ، قواى مسلح است . قواى مسلح است كه با بازيهاى سياسى ، كودتاها و تغيير حكومتها و رژيمها به دست آنان واقع مىشود ؛ و سودجويان دغل بعض سران آنان را مىخرند و با دست آنان و توطئه‌هاى فرماندهان بازىخوردهء كشورها را به دست مىگيرند ، و ملتهاى مظلوم را تحت سلطه قرار داده و\r\n\r\n","description":"","footnote":"","page_name":" 61 ","page_number":69},
  {"content":"\r\n\r\nاستقلال و آزادى را از كشورها سلب مىكنند . و اگر فرماندهان پاكدامن متصدى امر باشند ، هر گز براى دشمنان كشورها امكان كودتا يا اشغال يك كشور پيش نمىآيد و يا اگر احياناً پيش آيد ، به دست فرماندهان متعهد شكسته و ناكام خواهد ماند . و در ايران نيز كه اين معجزهء عصر به دست ملت انجام گرفت ، قواى مسلح متعهد و فرماندهان پاك و ميهن‌دوست سهم بسزايى داشتند .\r\nو امروز كه جنگ لعنتى و تحميلى صدام تكريتى به امر و كمك امريكا و ساير قدرتها پس از نزديك به دو سال با شكست سياسى و نظامى ارتش متجاوز بعث و پشتيبانان قدرتمند و وابستگان به آنان روبرو است ، باز قواى مسلح نظامى و انتظامى و سپاهى و مردمى با پشتيبانى بيدريغ ملت در جبهه‌ها و پشت جبهه‌ها اين افتخار بزرگ را آفريدند و ايران را سرافراز نمودند ؛ و نيز شرارتها و توطئه‌هاى داخلى را كه به دست عروسكهاى وابسته به غرب و شرق براى براندازى جمهورى اسلامى بسيج شده بودند با دست تواناى جوانان كميته‌ها و پاسداران بسيج و شهربانى و با كمك ملت غيرتمند درهم شكسته شد . و همين جوانان فداكار عزيزند كه شبها بيدارند تا خانواده‌ها با آرامش استراحت كنند . خدايشان يار و مددكار باد .\r\nپس وصيت برادرانهء من در اين قدمهاى آخرين عمر بر\r\n\r\n","description":"","footnote":"","page_name":" 62 ","page_number":70},
  {"content":"\r\n\r\nقواى مسلح به طور عموم ، آن است كه اى عزيزان كه به اسلام عشق مىورزيد و با عشق لقاء اللَّه به فداكارى در جبهه‌ها و در سطح كشور به كار ارزشمند خود ادامه مىدهيد ، بيدار باشيد و هوشيار كه بازيگران سياسى و سياستمداران حرفه‌اى غرب و شرق‌زده و دستهاى مرموز جنايتكاران پشت پرده لبهء تيز سلاح خيانت و جنايتكارشان از هر سو و بيشتر از هر گروه متوجه به شما عزيزان است ؛ و مىخواهند از شما عزيزان كه با جانفشانى خود انقلاب را پيروز نموديد و اسلام را زنده كرديد بهره‌گيرى كرده و جمهورى اسلامى را براندازند ؛ و شما را با اسم اسلام و خدمت به ميهن و ملت از اسلام و ملت جدا كرده به دامن يكى از دو قطب جهانخوار بيندازند ؛ و بر زحمات و فداكاريهاى شما با حيله‌هاى سياسى و ظاهرهاى به صورت اسلامى و ملى خط بطلان بكشند .\r\nوصيت اكيد من به قواى مسلح آن است كه همانطور كه از مقررات نظام ، عدم دخول نظامى در احزاب و گروهها و جبهه‌ها است به آن عمل نمايند ؛ و قواى مسلح مطلقاً ، چه نظامى و انتظامى و پاسدار و بسيج و غير اينها ، در هيچ حزب و گروهى وارد نشده و خود را از بازيهاى سياسى دور نگه دارند . در اين صورت مىتوانند قدرت نظامى خود را حفظ و از اختلافات درون گروهى مصون باشند . و بر\r\n\r\n","description":"","footnote":"","page_name":" 63 ","page_number":71},
  {"content":"\r\n\r\nفرماندهان لازم است كه افراد تحت فرمان خود را از ورود در احزاب منع نمايند . و چون انقلاب از همهء ملت و حفظ آن بر همگان است ، دولت و ملت و شوراى دفاع و مجلس شوراى اسلامى وظيفهء شرعى و ميهنى آنان است كه اگر قواى مسلح ، چه فرماندهان و طبقات بالا و چه طبقات بعد ، بر خلاف مصالح اسلام و كشور بخواهند عملى انجام دهند يا در احزاب وارد شوند كه - بىاشكال به تباهى كشيده مىشوند - و يا در بازيهاى سياسى وارد شوند ، از قدم اول با آن مخالفت كنند . و بر رهبر و شوراى رهبرى است كه با قاطعيت از اين امر جلوگيرى نمايد تا كشور از آسيب در امان باشد .\r\nو من به همهء نيروهاى مسلح در اين پايان زندگى خاكى ، وصيت مشفقانه مىكنم كه از اسلام كه يگانه مكتب استقلال و آزاديخواهى است و خداوند متعال همه را با نور هدايت آن به مقام والاى انسانى دعوت مىكند ، چنانچه امروز وفاداريد در وفادارى استقامت كنيد كه شما را و كشور و ملت شما را از ننگ وابستگيها و پيوستگيها به قدرتهايى كه همهء شما را جز براى بردگى خويش نمىخواهند و كشور و ملت عزيزتان را عقب مانده و بازار مصرف و زير بار ننگين ستم‌پذيرى نگه مىدارند نجات مىدهد . و زندگى انسانى شرافتمندانه را و لو با مشكلات بر\r\n\r\n","description":"","footnote":"","page_name":" 64 ","page_number":72},
  {"content":"\r\n\r\nزندگانى ننگين بردگى اجانب و لو با رفاه حيوانى ترجيح دهيد ؛ و بدانيد ما دام كه در احتياجات صنايع پيشرفته ، دست خود را پيش ديگران دراز كنيد و به دريوزگى عمر را بگذرانيد قدرت ابتكار و پيشرفت در اختراعات در شما شكوفا نخواهد شد . و به خوبى و عينيت ديديد كه در اين مدت كوتاه پس از تحريم اقتصادى همانها كه از ساختن هر چيز خود را عاجز مىديدند و از راه انداختن كارخانه‌ها آنان را مأيوس مىنمودند ، افكار خود را به كار بستند و بسيارى از احتياجات ارتش و كارخانه‌ها را خود رفع نمودند . و اين جنگ و تحريم اقتصادى و اخراج كارشناسان خارجى ، تحفه‌اى الهى بود كه ما از آن غافل بوديم . اكنون اگر دولت و ارتش كالاهاى جهانخواران را خود تحريم كنند و به كوشش و سعى در راه ابتكار بيفزايند ، اميد است كه كشور خودكفا شود و از دريوزگى از دشمن نجات يابد .\r\nو هم در اينجا بايد بيفزايم كه احتياج ما پس از اين همه عقب‌ماندگى مصنوعى به صنعتهاى بزرگ كشورهاى خارجى حقيقتى است انكارناپذير . و اين به آن معنى نيست كه ما بايد در علوم پيشرفته به يكى از دو قطب وابسته شويم . دولت و ارتش بايد كوشش كنند كه دانشجويان متعهد را در كشورهايى كه صنايع بزرگ\r\n\r\n","description":"","footnote":"","page_name":" 65 ","page_number":73},
  {"content":"\r\n\r\nپيشرفته را دارند و استعمار و استثمارگر نيستند بفرستند ؛ و از فرستادن به امريكا و شوروى و كشورهاى ديگر كه در مسير اين دو قطب هستند احتراز كنند ، مگر ان شاء اللَّه روزى برسد كه اين دو قدرت به اشتباه خود پىبرند و در مسير انسانيت و انساندوستى و احترام به حقوق ديگران واقع شوند ؛ يا ان شاء اللَّه مستضعفان جهان و ملتهاى بيدار و مسلمانان متعهد ، آنان را به جاى خود نشانند . به اميد چنين روزى .\r\nم - راديو و تلويزيون و مطبوعات و سينماها و تئاترها از ابزارهاى مؤثر تباهى و تخدير ملتها ، خصوصاً نسل جوان بوده است . در اين صد سال اخير بويژه نيمهء دوم آن ، چه نقشه‌هاى بزرگى از اين ابزار ، چه در تبليغ ضد اسلام و ضد روحانيت خدمتگزار ، و چه در تبليغ استعمارگران غرب و شرق ، كشيده شد و از آنها براى درست كردن بازار كالاها خصوصاً تجملى و تزئينى از هر قماش ، از تقليد در ساختمانها و تزئينات و تجملات آنها و تقليد در اجناس نوشيدنى و پوشيدنى و در فرم آنها استفاده كردند ، به طورى كه افتخار بزرگِ فرنگى مآب بودن در تمام شئون زندگى از رفتار و گفتار و پوشش و فرم آن بويژه در خانمهاى مرفه يا نيمه مرفه بود ، و در آداب معاشرت و كيفيت حرف زدن و به كار بردن لغات غربى در گفتار و نوشتار به صورتى بود كه\r\n\r\n","description":"","footnote":"","page_name":" 66 ","page_number":74},
  {"content":"\r\n\r\nفهم آن براى بيشتر مردم غير ممكن ، و براى همرديفان نيز مشكل مىنمود ! فيلمهاى تلويزيون از فرآورده‌هاى غرب يا شرق بود كه طبقهء جوان زن و مرد را از مسير عادى زندگى و كار و صنعت و توليد و دانش منحرف و به سوى بيخبرى از خويش و شخصيت خود و يا بدبينى و بدگمانى به همه چيز خود و كشور خود ، حتى فرهنگ و ادب و مآثر پر ارزشى كه بسيارى از آن با دست خيانتكار سودجويان ، به كتابخانه‌ها و موزه‌هاى غرب و شرق منتقل گرديده است .\r\nمجله‌ها با مقاله‌ها و عكسهاى افتضاح بار و أسف‌انگيز ، و روزنامه‌ها با مسابقات در مقالات ضد فرهنگى خويش و ضد اسلامى با افتخار ، مردم بويژه طبقهء جوان مؤثر را به سوى غرب يا شرق هدايت مىكردند . اضافه كنيد بر آن تبليغ دامنه‌دار در ترويج مراكز فساد و عشرتكده‌ها و مراكز قمار و لاتار و مغازه‌هاى فروش كالاهاى تجملاتى و اسباب آرايش و بازيها و مشروبات الكلى بويژه آنچه از غرب وارد مىشد . و در مقابل صدور نفت و گاز و مخازن ديگر ، عروسكها و اسباب بازيها و كالاهاى تجملى وارد مىشد ؛ و صدها چيزهايى كه امثال من از آنها بىاطلاع هستيم . و اگر خداى نخواسته عمر رژيم سرسپرده و خانمان برانداز پهلوى ادامه پيدا مىكرد ، چيزى نمىگذشت كه جوانان برومند ما - اين فرزندان اسلام و ميهن كه چشم اميد ملت به\r\n\r\n","description":"","footnote":"","page_name":" 67 ","page_number":75},
  {"content":"\r\n\r\nآنها است - با انواع دسيسه‌ها و نقشه‌هاى شيطانى به دست رژيم فاسد و رسانه‌هاى گروهى و روشنفكران غرب و شرق‌گرا از دست ملت و دامن اسلام رخت برمىبستند : يا جوانى خود را در مراكز فساد تباه مىكردند ؛ و يا به خدمت قدرتهاى جهانخوار درآمده و كشور را به تباهى مىكشاندند . خداوند متعال به ما و آنان منت گذاشت و همه را از شر مفسدين و غارتگران نجات داد .\r\nاكنون وصيت من به مجلس شوراى اسلامى در حال و آينده و رئيس جمهور و رؤساى جمهور ما بعد و به شوراى نگهبان و شوراى قضايى و دولت در هر زمان ، آن است كه نگذارند اين دستگاههاى خبرى و مطبوعات و مجله‌ها از اسلام و مصالح كشور منحرف شوند . و بايد همه بدانيم كه آزادى به شكل غربى آن ، كه موجب تباهى جوانان و دختران و پسران مىشود ، از نظر اسلام و عقل محكوم است . و تبليغات و مقالات و سخنرانيها و كتب و مجلات بر خلاف اسلام و عفت عمومى و مصالح كشور حرام است .\r\nو بر همهء ما و همهء مسلمانان جلوگيرى از آنها واجب است .\r\nو از آزاديهاى مخرب بايد جلوگيرى شود . و از آنچه در نظر شرع حرام و آنچه بر خلاف مسير ملت و كشور اسلامى و مخالف با حيثيت جمهورى اسلامى است به طور قاطع اگر جلوگيرى نشود ، همه مسئول مىباشند . و مردم و جوانان\r\n\r\n","description":"","footnote":"","page_name":" 68 ","page_number":76},
  {"content":"\r\n\r\nحزب اللهى اگر برخورد به يكى از امور مذكور نمودند به دستگاههاى مربوطه رجوع كنند و اگر آنان كوتاهى نمودند ، خودشان مكلف به جلوگيرى هستند . خداوند تعالى مددكار همه باشد .\r\nن - نصيحت و وصيت من به گروهها و گروهكها و اشخاصى كه در ضديت با ملت و جمهورى اسلامى و اسلام فعاليت مىكنند ، اول به سران آنان در خارج و داخل ، آن است كه تجربهء طولانى به هر راهى كه اقدام كرديد و به هر توطئه‌اى كه دست زديد و به هر كشور و مقامى كه توسل پيدا كرديد به شماها كه خود را عالم و عاقل مىدانيد بايد آموخته باشند كه مسير يك ملت فداكار را نمىشود با دست زدن به ترور و انفجار و بمب و دروغ‌پردازيهاى بىسر و پا و غير حساب شده منحرف كرد ، و هرگز هيچ حكومت و دولتى را نمىتوان با اين شيوه‌هاى غير انسانى و غير منطقى ساقط نمود ، بويژه ملتى مثل ايران را كه از بچه‌هاى خردسالش تا پيرزنها و پيرمردهاى بزرگسالش ، در راه هدف و جمهورى اسلامى و قرآن و مذهب جانفشانى و فداكارى مىكنند . شماها كه مىدانيد ( و اگر ندانيد بسيار ساده‌لوحانه فكر مىكنيد ) كه ملت با شما نيست و ارتش با شماها دشمن است . و اگر فرض بكنيد با شما بودند و دوست شما بودند ، حركات ناشيانهء شما و جناياتى كه با\r\n\r\n","description":"","footnote":"","page_name":" 69 ","page_number":77},
  {"content":"\r\n\r\nتحريك شما رخ داد آنان را از شما جدا كرد و جز دشمن‌تراشى كار ديگرى نتوانستيد بكنيد .\r\nمن وصيت خيرخواهانه در اين آخر عمر به شما مىكنم كه اولًا با اين ملت طاغوتزدهء رنج كشيده كه پس از 2500 سال ستمشاهى با فدا دادن بهترين فرزندان و جوانانش خود را از زير بار ستم جنايتكارانى همچون رژيم پهلوى و جهانخواران شرق و غرب نجات داده به جنگ و ستيز برخاسته‌ايد . چطور وجدان يك انسان هر چه پليد باشد ، راضى مىشود براى احتمال رسيدن به يك مقام با ميهن خود و ملت خود اين گونه رفتار كند و به كوچك و بزرگ آنها رحم نكند ؟ من به شما نصيحت مىكنم دست از اين كارهاى بيفايده و غير عاقلانه برداريد و گول جهانخواران را نخوريد . و در هر جا هستيد اگر به جنايتى دست نزديد به ميهن خود و دامن اسلام برگرديد و توبه‌كنيد كه خداوند ارحم الراحمين است ؛ و جمهورى اسلامى و ملت از شما ان شاء اللَّه مىگذرند . و اگر دست به جنايتى زديد كه حكم خداوند تكليف شما را معين كرده ، باز از نيمه راه برگشته و توبه كنيد . و اگر شهامت داريد تن به مجازات داده و با اين عمل خود را از عذاب اليم خداوند نجات دهيد ؛ و الّا در هر جا هستيد عمر خود را بيش از اين هدر ندهيد و به كار ديگر مشغول شويد كه صلاح در آن است .\r\n\r\n","description":"","footnote":"","page_name":" 70 ","page_number":78},
  {"content":"\r\n\r\nو بعد ، به هواداران داخلى و خارجى آنان وصيت مىكنم كه با چه انگيزه جوانى خود را براى آنان كه اكنون ثابت است كه براى قدرتمندان جهانخوار خدمت مىكنند و از نقشه‌هاى آنها پيروى مىكنند و ندانسته به دام آنها افتاده‌اند به هدر مىدهيد ؟ و با ملت خود در راه چه كسى جفا مىكنيد ؟ شما بازى خوردگان دست آنها هستيد . و اگر در ايران هستيد به عيان مشاهده مىكنيد كه توده‌هاى ميليونى به جمهورى اسلامى وفادار و براى آن فداكارند ؛ و به عيان مىبينيد كه حكومت و رژيم فعلى با جان و دل در خدمت خلق و مستمندان هستند ؛ و آنان كه به دروغ ادعاى « خلقى » بودن و « مجاهد » و « فدايى » براى خلق مىكنند ، با خلق خدا به دشمنى برخاسته و شما پسران و دختران ساده‌دل را براى مقاصد خود و مقاصد يكى از دو قطب قدرت جهانخوار به بازى گرفته و خود يا در خارج در آغوش يكى از دو قطب جنايتكار به خوشگذرانى مشغول و يا در داخل به خانه‌هاى مجلل تيمى با زندگى اشرافى ، نظير منازل جنايتكارانى بدبخت به جنايت خود ادامه مىدهند و شما جوانان را به كام مرگ مىفرستند .\r\nنصيحت مشفقانهء من به شما نوجوانان و جوانان داخل و خارج آن است كه از راه اشتباه برگرديد ؛ و با محرومين جامعه كه با جان و دل به جمهورى اسلامى خدمت مىكنند\r\n\r\n","description":"","footnote":"","page_name":" 71 ","page_number":79},
  {"content":"\r\n\r\nمتحد شويد ؛ و براى ايران مستقل و آزاد فعاليت نماييد تا كشور و ملت از شرّ مخالفين نجات پيدا كند ، و همه با هم به زندگى شرافتمندانه ادامه دهيد . تا چه وقت و براى چه گوش به فرمان اشخاصى هستيد كه جز به نفع شخصى خود فكر نمىكنند و در آغوش و پناه ابرقدرتها با ملت خود در ستيز هستند و شما را فداى مقاصد شوم و قدرت‌طلبى خويش مىنمايند ؟ شما در اين سالهاى پيروزى انقلاب ديديد كه ادعاهاى آنان با رفتار و عملشان مخالف است و ادعاها فقط براى فريب جوانان صاف دل است . و مىدانيد كه شما قدرتى در مقابل سيل خروشان ملت نداريد و كارهايتان جز به ضرر خودتان و تباهى عمرتان نتيجه‌اى ندارد . من تكليف خود را كه هدايت است ادا كردم . و اميد است به اين نصيحت كه پس از مرگ من به شما مىرسد و شائبهء قدرت‌طلبى در آن نيست گوش فرا دهيد و خود را از عذاب اليم الهى نجات دهيد . خداوند منان شما را هدايت فرمايد و صراط مستقيم را به شما بنمايد .\r\nوصيت من به چپگرايان ، مثل كمونيستها و چريكهاى فدايى خلق و ديگر گروهها [ ى 
  ] متمايل به چپ ، آن است كه شماها بدون بررسى صحيح از مكتبها و مكتب اسلام نزد كسانى كه از مكتبها و خصوص اسلام اطلاع صحيح دارند ، با چه انگيزه خودتان را راضى كرديد به مكتبى كه\r\n\r\n","description":"","footnote":"","page_name":" 72 ","page_number":80},
  {"content":"\r\n\r\nامروز در دنيا شكست خورده رو آوريد و چه شده كه دل خود را به چند « ايسم » كه محتواى آنها پيش اهل تحقيق پوچ است خوش كرده‌ايد ؟ و شما را چه انگيزه‌اى وادار كرده كه مىخواهيد كشور خود را به دامن شوروى يا چين بكشيد ؛ و با ملت خود به اسم « توده دوستى » به جنگ برخاسته يا به توطئه‌هايى براى نفع اجنبى به ضد كشور خود و توده‌هاى ستمديده دست زديد ؟ شما مىبينيد كه از اول پيدايش كمونيسم مدعيان آن ديكتاتورترين و قدرت‌طلب و انحصارطلبترين حكومتهاى جهان بوده و هستند . چه ملتهايى زير دست و پاى شوروى مدعى طرفدار توده‌ها خُرد شدند و از هستى ساقط گرديدند . ملت روسيه ، مسلمانان و غير مسلمانان ، تا كنون در زير فشار ديكتاتورى حزب كمونيست دست و پا مىزنند و از هر گونه آزادى محروم و در اختناق بالاتر از اختناقهاى ديكتاتورهاى جهان به سر مىبرند . استالين ، كه يكى از چهره‌هاى به اصطلاح « درخشان » حزب بود ، ورود و خروجش را و تشريفات آن و اشرافيت او را ديديم . اكنون كه شما فريب خوردگان در عشق آن رژيم جان مىدهيد ، مردم مظلوم شوروى و ديگر اقمار او چون افغانستان از ستمگريهاى آنان جان مىسپارند ، و آن گاه شما كه مدعى طرفدارى از خلق هستيد ، بر اين خلق محروم در هر جا كه\r\n\r\n","description":"","footnote":"","page_name":" 73 ","page_number":81},
  {"content":"\r\n\r\nدستتان رسيده چه جناياتى انجام داديد و با اهالى شريف آمل كه آنان را به غلط طرفدار پر و پا قرص خود معرفى مىكرديد و عدهء بسيارى را به فريب به جنگ مردم و دولت فرستاديد و به كشتن داديد ، چه جنايتها كه نكرديد . و شما « طرفدار خلق محروم » مىخواهيد خلق مظلوم و محروم ايران را به دست ديكتاتورى شوروى دهيد و چنين خيانتى را با سرپوش « فدايى خلق » و طرفدار محرومين در حال اجرا هستيد ، منتها « حزب توده » و رفقاى آن با توطئه و زير ماسك طرفدارى از جمهورى اسلامى ، و ديگر گروهها با اسلحه و ترور و انفجار .\r\nمن به شما احزاب و گروهها ، چه آنان كه به چپگرايى معروف - گرچه بعضى شواهد و قرائن دلالت دارد كه اينان كمونيست امريكايى هستند - و چه آنان كه از غرب ارتزاق مىكنند و الهام مىگيرند و چه آنها كه با اسم « خودمختارى » و طرفدارى از كرد و بلوچ دست به اسلحه برده و مردم محروم كردستان و ديگر جاها را از هستى ساقط نموده و مانع از خدمتهاى فرهنگى و بهداشتى و اقتصادى و بازسازى دولت جمهورى در آن استانها مىشوند ، مثل حزب « دموكرات » و « كومله » وصيت مىكنم كه به ملت بپيوندند . و تا كنون تجربه كرده‌اند كه كارى جز بدبخت كردن اهالى آن مناطق نكرده‌اند و نمىتوانند بكنند ، پس\r\n\r\n","description":"","footnote":"","page_name":" 74 ","page_number":82},
  {"content":"\r\n\r\nمصلحت خود و ملت خود و مناطق خود آن است كه با دولت تشريك مساعى نموده و از ياغىگرى و خدمت به بيگانگان و خيانت به ميهن خود دست بردارند و به ساختن كشور بپردازند و مطمئن باشند كه اسلام براى آنان هم از قطب جنايتكار غرب و هم از قطب ديكتاتور شرق بهتر است و آرزوهاى انسانى خلق را بهتر انجام مىدهد .\r\nو وصيت من به گروههاى مسلمان كه از روى اشتباه به غرب و احياناً به شرق تمايل نشان مىدهند و از منافقان كه اكنون خيانتشان معلوم شد گاهى طرفدارى مىكردند و به مخالفانِ بدخواهان اسلام از روى خطا و اشتباه گاهى لعن مىكردند و طعن مىزدند ، آن است كه بر سر اشتباه خود پافشارى نكنند و با شهامت اسلامى به خطاى خود اعتراف ، و با دولت و مجلس و ملت مظلوم براى رضاى خداوند هم‌صدا و هم‌مسير شده و اين مستضعفان تاريخ را از شرّ مستكبران نجات دهيد ؛ و كلام مرحوم مدرس آن روحانى متعهد پاك سيرت و پاك انديشه را به خاطر بسپريد كه در مجلس افسردهء آن روز گفت : اكنون كه بايد از بين برويم چرا با دست خود برويم .\r\nمن هم امروز به ياد آن شهيد راه خدا به شما برادران مؤمن عرض مىكنم اگر ما با دست جنايتكار امريكا و شوروى از صفحهء روزگار محو شويم و با خون سرخ\r\n\r\n","description":"","footnote":"","page_name":" 75 ","page_number":83},
  {"content":"\r\n\r\nشرافتمندانه با خداى خويش ملاقات كنيم ، بهتر از آن است كه در زير پرچم ارتش سرخ شرق و سياه غرب زندگى اشرافى مرفه داشته باشيم . و اين سيره و طريقهء انبياى عظام و ائمهء مسلمين و بزرگان دين مبين بوده است و ما بايد از آن تبعيت كنيم ؛ و بايد به خود بباورانيم كه اگر يك ملت بخواهند بدون وابستگيها زندگى كنند مىتوانند ؛ و قدرتمندان جهان بر يك ملت نمىتوانند خلاف ايدهء آنان را تحميل كنند .\r\nاز افغانستان عبرت بايد گرفت با آنكه دولت غاصب و احزاب چپى با شوروى بوده و هستند ، تا كنون نتوانسته‌اند توده‌هاى مردم را سركوب نمايند . علاوه بر اين اكنون ملتهاى محروم جهان بيدار شده‌اند و طولى نخواهد كشيد كه اين بيداريها به قيام و نهضت و انقلاب انجاميده و خود را از تحت سلطهء ستمگران مستكبر نجات خواهند داد . و شما مسلمانانِ پايبند به ارزشهاى اسلامى مىبينيد كه جدايى و انقطاع از شرق و غرب بركات خود را دارد نشان مىدهد ؛ و مغزهاى متفكر بومى به كار افتاده و به سوى خودكفايى پيشروى مىكند و آنچه كارشناسان خائن غربى و شرقى براى ملت ما محال جلوه مىدادند ، امروز به طور چشم‌گيرى با دست و فكر ملت انجام گرفته و ان شاء اللَّه تعالى در دراز مدت انجام خواهد گرفت . و صد افسوس كه\r\n\r\n","description":"","footnote":"","page_name":" 76 ","page_number":84},
  {"content":"\r\n\r\nاين انقلاب دير تحقق پيدا كرد و لا اقل در اول سلطنت جابرانهء كثيف محمد رضا تحقق نيافت ؛ و اگر شده بود ، ايران غارتزده غير از اين ايران بود .\r\nو وصيت من به نويسندگان و گويندگان و روشنفكران و اشكالتراشان و صاحب‌عقدگان آن است كه به جاى آنكه وقت خود را در خلاف مسير جمهورى اسلامى صرف كنيد و هر چه توان داريد در بدبينى و بدخواهى و بدگويى از مجلس و دولت و ساير خدمتگزاران به كار بريد ، و با اين عمل كشور خود را به سوى ابرقدرتها سوق دهيد ، با خداى خود يك شب خلوت كنيد و اگر به خداوند عقيده نداريد با وجدان خود خلوت كنيد و انگيزهء باطنى خود را كه بسيار مىشود خود انسانها از آن بيخبرند بررسى كنيد ، ببينيد آيا با كدام معيار و با چه انصاف خون اين جوانان قلم قلم شده را در جبهه‌ها و در شهرها ناديده مىگيريد و با ملتى كه مىخواهد از زير بار ستمگران و غارتگران خارجى و داخلى خارج شود و استقلال و آزادى را با جان خود و فرزندان عزيز خود به دست آورده و با فداكارى مىخواهد آن را حفظ كند ، به جنگ اعصاب برخاسته‌ايد و به اختلاف‌انگيزى و توطئه‌هاى خائنانه دامن‌مىزنيد و راه را براى مستكبران و ستمگران باز مىكنيد . آيا بهتر نيست كه با فكر و قلم و بيان خود دولت و مجلس و ملت را\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nراهنمايى براى حفظ ميهن خود نماييد ؟ آيا سزاوار نيست كه به اين ملت مظلوم محروم كمك كنيد و با يارى خود حكومت اسلامى را استقرار دهيد ؟ آيا اين مجلس و رئيس جمهور و دولت و قوهء قضايى را از آنچه در زمان رژيم سابق بود بدتر مىدانيد ؟ آيا از ياد برده‌ايد ستمهايى كه آن رژيم لعنتى بر اين ملت مظلوم بىپناه روا مىداشت ؟\r\nآيا نمىدانيد كه كشور اسلامى در آن زمان يك پايگاه نظامى براى امريكا بود و با آن عمل يك مستعمره مىكردند و از مجلس تا دولت و قواى نظامى در قبضهء آنان بود و مستشاران و صنعتگران و متخصصان آنان با اين ملت و ذخائر آن چه مىكردند ؟ آيا اشاعهء فحشا در سراسر كشور و مراكز فساد ، از عشرتكده‌ها و قمارخانه‌ها و ميخانه‌ها و مغازه‌هاى مشروب‌فروشى و سينماها و ديگر مراكز كه هر يك براى تباه كردن نسل جوان عاملى بزرگ بود ، از خاطرتان محو شده ؟ آيا رسانه‌هاى گروهى و مجلات سراسر فسادانگيز و روزنامه‌هاى آن رژيم را به دست فراموشى سپرده‌ايد ؟ و اكنون كه از آن بازارهاى فساد اثرى نيست ، براى آنكه در چند دادگاه ، يا چند جوان كه شايد اكثر از گروههاى منحرف نفوذ كرده و براى بدنام نمودن اسلام و جمهورى اسلامى كارهاى انحرافى انجام مىدهند ، و كشتن عده‌اى كه مفسد في الأرض هستند و قيام بر ضد\r\n\r\n","description":"","footnote":"","page_name":" 78 ","page_number":86},
  {"content":"\r\n\r\nاسلام و جمهورى اسلامى مىكنند شما را به فرياد درآورده ، و با كسانى كه با صراحت اسلام را محكوم مىكنند و بر ضد آن قيام مسلحانه يا قيام با قلم و زبان كه اسفناكتر از قيام مسلحانه است ، نموده‌اند پيوند مىكنيد و دست برادرى مىدهيد ؛ و آنان را كه خداوند مهدور الدم فرموده نور چشم مىخوانيد ، و در كنار بازيگرانى كه فاجعهء چهارده اسفند را برپا كردند و جوانان بيگناه را با ضرب و شتم كوبيدند نشسته و تماشاگر معركه مىشويد ، يك عمل اسلامى و اخلاقى است ! و عمل دولت و قوهء قضاييه كه معاندين و منحرفين و ملحدين را به جزاى اعمال خويش مىرسانند ، شما را به فرياد درآورده و داد مظلوميت مىزنيد ؟ من براى شما برادران كه از سوابقتان تا حدى مطلع و علاقه‌مند به بعضى از شما هستم متأسف هستم ، نه براى آنان كه اشرارى بودند در لباس خيرخواهى و گرگهايى در پوشش چوپان و بازيگرانى بودند كه همه را به باد بازى و مسخره گرفته و در صدد تباه كردن كشور و ملت و خدمتگزارى به يكى از دو قطب چپاولگر بودند - آنان كه با دست پليد خود جوانان و مردان ارزشمند و علماى مربى جامعه را شهيد نمودند و به كودكان مظلوم مسلمانان رحم نكردند ، خود را در جامعه رسوا و در پيشگاه خداوند قهار مخذول نمودند و راه بازگشت ندارند كه شيطانِ نفس اماره\r\n\r\n","description":"","footnote":"","page_name":" 79 ","page_number":87},
  {"content":"\r\n\r\nبر آنان حكومت مىكند .\r\nلكن شما برادران مؤمن با دولت و مجلس كه كوشش دارد خدمت به محرومين و مظلومين و برادران سر و پابرهنه برهنه و از همهء مواهب زندگى محروم نمايد چرا كمك نمىكنيد و شكايت داريد ؟ آيا مقدار خدمت دولت و بنيادهاى جمهورى را با اين گرفتاريها و نابسامانيها كه لازمهء هر انقلاب است ، و جنگ تحميلى با آن همه خسارت و ميليونها آوارهء خارجى و داخلى و كارشكنيهاى بيرون از حد را در اين مدت كوتاه مقايسه با كارهاى عمرانى رژيم سابق نموده‌ايد ؟ آيا نمىدانيد كه كارهاى عمرانى آن زمان اختصاص داشت تقريباً به شهرها آن هم به محلات مرفه ؛ و فقرا و مردمان محروم از آن امور بهرهء ناچيز داشته يا نداشتند ؛ و دولت فعلى و بنيادهاى اسلامى براى اين طايفهء محروم با جان و دل خدمت مىكنند ؟ شما مؤمنان هم پشتيبان دولت باشيد تا كارها زود انجام گيرد و در محضر پروردگار كه خواه ناخواه خواهيد رفت با نشان خدمتگزارى به بندگان او برويد . .\r\nس - يكى از امورى كه لازم به توصيه و تذكر است ، آن است كه اسلام نه با سرمايه‌دارى ظالمانه و بيحساب و محروم‌كنندهء توده‌هاى تحت ستم و مظلوم موافق است ،\r\n\r\n","description":"","footnote":"","page_name":" 80 ","page_number":88},
  {"content":"\r\n\r\nبلكه آن را به طور جدى در كتاب و سنت محكوم مىكند و مخالف عدالت اجتماعى مىداند - گرچه بعض كج‌فهمان بىاطلاع از رژيم حكومت اسلامى و از مسائل سياسى حاكم در اسلام در گفتار و نوشتار خود طورى وانمود كرده‌اند ( و باز هم دست برنداشته‌اند ) كه اسلام طرفدار بىمرز و حد سرمايه‌دارى و مالكيت است و با اين شيوهء كه با فهم كج خويش از اسلام برداشت نموده‌اند چهرهء نورانى اسلام را پوشانيده و راه را براى مغرضان و دشمنان اسلام باز نموده كه به اسلام بتازند ، و آن را رژيمى چون رژيم سرمايه‌دارى غرب مثل رژيم امريكا و انگلستان و ديگر چپاولگران غرب به حساب آورند ، و با اتكال به قول و فعل اين نادانان يا غرضمندانه و يا ابلهانه بدون مراجعه به اسلام‌شناسان واقعى با اسلام به معارضه برخاسته‌اند - و نه رژيمى مانند رژيم كمونيسم و ماركسيسم لنينيسم است كه با مالكيت فردى مخالف و قائل به اشتراك مىباشند با اختلاف زيادى كه دوره‌هاى قديم تا كنون حتى اشتراك در زن و همجنس بازى بوده و يك ديكتاتورى و استبداد كوبنده در بر داشته .\r\nبلكه اسلام يك رژيم معتدل با شناخت مالكيت و احترام به آن به نحو محدود در پيدا شدن مالكيت و مصرف ، كه اگر به حق به آن عمل شود چرخهاى اقتصاد\r\n\r\n","description":"","footnote":"","page_name":" 81 ","page_number":89},
  {"content":"\r\n\r\nسالم به راه مىافتد و عدالت اجتماعى ، كه لازمهء يك رژيم سالم است تحقق مىيابد . در اينجا نيز يك دسته با كج‌فهميها و بىاطلاعى از اسلام و اقتصاد سالم آن در طرف مقابل دستهء اول قرار گرفته و گاهى با تمسك به بعضى آيات يا جملات نهج البلاغه ، اسلام را موافق با مكتبهاى انحرافى ماركس و امثال او معرفى نموده‌اند و توجه به ساير آيات و فقرات نهج البلاغه ننموده و سرخود ، به فهم قاصر خود ، بپاخاسته و « مذهب اشتراكى » را تعقيب مىكنند و از كفر و ديكتاتورى و اختناق كوبنده كه ارزشهاى انسانى را ناديده گرفته و يك حزب اقليت با توده‌هاى انسانى مثل حيوانات عمل مىكنند ، حمايت مىكنند .\r\nوصيت من به مجلس و شوراى نگهبان و دولت و رئيس جمهور و شوراى قضايى آن است كه در مقابل احكام خداوند متعال خاضع بوده ؛ و تحت تأثير تبليغات بىمحتواى قطب ظالم چپاولگر سرمايه‌دارى و قطب ملحد اشتراكى و كمونيستى واقع نشويد ، و به مالكيت و سرمايه‌هاى مشروع با حدود اسلامى احترام گذاريد ، و به ملت اطمينان دهيد تا سرمايه‌ها و فعاليتهاى سازنده به كار افتند و دولت و كشور را به خودكفايى و صنايع سبك و سنگين برسانند .\r\nو به ثروتمندان و پولداران مشروع وصيت مىكنم كه\r\n\r\n","description":"","footnote":"","page_name":" 82 ","page_number":90},
  {"content":"\r\n\r\nثروتهاى عادلانهء خود را به كار اندازيد و به فعاليت سازنده در مزارع و روستاها و كارخانه‌ها برخيزيد كه اين خود عبادتى ارزشمند است .\r\nو به همه در كوشش براى رفاه طبقات محروم وصيت مىكنم كه خير دنيا و آخرت شماها رسيدگى به حال محرومان جامعه است كه در طول تاريخ ستمشاهى و خان خانى در رنج و زحمت بوده‌اند . و چه نيكو است كه طبقات تمكندار به طور داوطلب براى زاغه و چپرنشينان مسكن و رفاه تهيه كنند . و مطمئن باشند كه خير دنيا و آخرت در آن است . و از انصاف به دور است كه يكى بىخانمان و يكى داراى آپارتمانها باشد .\r\nع - وصيت اين جانب به آن طايفه از روحانيون و روحانىنماها كه با انگيزه‌هاى مختلف با جمهورى اسلامى و نهادهاى آن مخالفت مىكنند و وقت خود را وقف براندازى آن مىنمايند و با مخالفان توطئه‌گر و بازيگران سياسى كمك ، و گاهى به طورى كه نقل مىشود با پولهاى گزافى كه از سرمايه‌داران بى خبر از خدا دريافت براى اين مقصد مىكنند كمكهاى كلان مىنمايند ، آن است كه شماها طرْفى از اين غلط كاريها تا كنون نبسته و بعد از اين هم گمان ندارم ببنديد . بهتر آن است كه اگر براى دنيا به اين عمل دست زده‌ايد - و خداوند نخواهد گذاشت كه شما به مقصد\r\n\r\n","description":"","footnote":"","page_name":" 83 ","page_number":91},
  {"content":"\r\n\r\nشوم خود برسيد - تا درِ توبه باز است از پيشگاه خداوند عذر بخواهيد و با ملت مستمند مظلوم هم‌صدا شويد و از جمهورى اسلامى كه با فداكاريهاى ملت به دست آمده حمايت كنيد ، كه خير دنيا و آخرت در آن است . گرچه گمان ندارم كه موفق به توبه شويد .\r\nو اما به آن دسته كه از روى بعض اشتباهات يا بعض خطاها ، چه عمدى و چه غير عمدى ، كه از اشخاص مختلف يا گروهها صادر شده و مخالف با احكام اسلام بوده است با اصل جمهورى اسلامى و حكومت آن مخالفت شديد مىكنند و براى خدا در براندازى آن فعاليت مىنمايند و با تصور خودشان اين جمهورى از رژيم سلطنتى بدتر يا مثل آن است ، با نيت صادق در خلوات تفكر كنند و از روى انصاف مقايسه نمايند با حكومت و رژيم سابق . و باز توجه نمايند كه در انقلابهاى دنيا هرج و مرجها و غلط رويها و فرصت‌طلبيها غير قابل اجتناب است و شما اگر توجه نماييد و گرفتاريهاى اين جمهورى را در نظر بگيريد - از قبيل توطئه‌ها و تبليغات دروغين و حملهء مسلحانهء خارج مرز و داخل ، و نفوذ غير قابل اجتناب گروههايى از مفسدان و مخالفان اسلام در تمام ارگانهاى دولتى به قصد ناراضى كردن ملت از اسلام و حكومت اسلامى ، و تازه كار بودن اكثر يا بسيارى از متصديان امور و\r\n\r\n","description":"","footnote":"","page_name":" 84 ","page_number":92},
  {"content":"\r\n\r\nپخش شايعات دروغين از كسانى كه از استفاده‌هاى كلان غير مشروع بازمانده يا استفادهء آنان كم شده ، و كمبود چشمگير قضات شرع و گرفتاريهاى اقتصادى كمرشكن و اشكالات عظيم در تصفيه و تهذيب متصديان چند ميليونى ، و كمبود مردمان صالح كاردان و متخصص و دهها گرفتارى ديگر ، كه تا انسان وارد گود نباشد از آنها بى خبر است - و از طرفى اشخاص غرضمند سلطنت‌طلب سرمايه‌دار هنگفت كه با رباخوارى و سودجويى و با اخراج ارز و گرانفروشى به حد سرسام‌آور و قاچاق و احتكار ، مستمندان و محرومان جامعه را تا حد هلاكت در فشار قرار داده و جامعه را به فساد مىكشند ، نزد شما آقايان به شكايت و فريبكارى آمده و گاهى هم براى باور آوردن و خود را مسلمان خالص نشان دادن به عنوان « سهم » مبلغى مىدهند و اشك تمساح مىريزند و شما را عصبانى كرده به مخالفت برمىانگيزانند ، كه بسيارى از آنان با استفاده‌هاى نامشروع ، خون مردم را مىمكند و اقتصاد كشور را به شكست مىكشند .\r\nاين جانب نصيحت متواضعانهء برادرانه مىكنم كه آقايان محترم تحت تأثير اين گونه شايعه‌سازيها قرار نگيرند و براى خدا و حفظ اسلام اين جمهورى را تقويت نمايند . و بايد بدانند كه اگر اين جمهورى اسلامى شكست بخورد ، به\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nجاى آن يك رژيم اسلامى دلخواهِ بقية اللَّه - روحى فداه - يا مطيع امر شما آقايان تحقق نخواهد پيدا كرد ، بلكه يك رژيم دلخواه يكى از دو قطب قدرت به حكومت مىرسد و محرومان جهان ، كه به اسلام و حكومت اسلامى رو [ ى 
  ] آورده و دل باخته‌اند ، مأيوس مىشوند و اسلام براى هميشه منزوى خواهد شد ؛ و شماها روزى از كردار خود پشيمان مىشويد كه كار گذشته و ديگر پشيمانى سودى ندارد . و شما آقايان اگر توقع داريد كه در يك شب همهء امور بر طبق اسلام و احكام خداوند تعالى متحول شود يك اشتباه است ، و در تمام طول تاريخ بشر چنين معجزه‌اى روى نداده است و نخواهد داد . و آن روزى كه ان شاء اللَّه تعالى مصلح كل ظهور نمايد ، گمان نكنيد كه يك معجزه شود و يكروزه عالم اصلاح شود ؛ بلكه با كوششها و فداكاريها ستمكاران سركوب و منزوى مىشوند . و اگر نظر شماها مثل نظر بعض عاميهاى منحرف ، آن است كه براى ظهور آن بزرگوار بايد كوشش در تحقق كفر و ظلم كرد تا عالم را ظلم فراگيرد و مقدمات ظهور فراهم شود ، فانّا للَّه و إنّا إليه راجعون .\r\nف - وصيت من به همهء مسلمانان و مستضعفان جهان اين است كه شماها نبايد بنشينيد و منتظر آن باشيد كه حكام و دست‌اندركاران كشورتان يا قدرتهاى خارجى\r\n\r\n","description":"","footnote":"","page_name":" 86 ","page_number":94},
  {"content":"\r\n\r\nبيايند و براى شما استقلال و آزادى را تحفه بياورند . ما و شماها لا اقل در اين صد سال اخير ، كه بتدريج پاى قدرتهاى بزرگ جهانخوار به همهء كشورهاى اسلامى و ساير كشورهاى كوچك باز شده است مشاهده كرديم يا تاريخهاى صحيح براى ما بازگو كردند كه هيچ يك از دوَل حاكم بر اين كشورها در فكر آزادى و استقلال و رفاه ملتهاى خود نبوده و نيستند ؛ بلكه اكثريت قريب به اتفاق آنان يا خود به ستمگرى و اختناق ملت خود پرداخته و هر چه كرده‌اند براى منافع شخصى يا گروهى نموده ؛ يا براى رفاه قشر مرفه و بالانشين بوده و طبقات مظلوم كوخ و كپرنشين از همهء مواهب زندگى حتى مثل آب و نان و قوت لا يموت محروم بوده ، و آن بدبختان را براى منافع قشر مرفه و عياش به كار گرفته‌اند ؛ و يا آنكه دست نشاندگان قدرتهاى بزرگ بوده‌اند كه براى وابسته كردن كشورها و ملتها هر چه توان داشته‌اند به كار گرفته و با حيله‌هاى مختلف كشورها را بازارى براى شرق و غرب درست كرده و منافع آنان را تأمين نموده‌اند و ملتها را عقب مانده و مصرفى بار آوردند و اكنون نيز با اين نقشه در حركتند .\r\nو شما اى مستضعفان جهان و اى كشورهاى اسلامى و مسلمانان جهان بپاخيزيد و حق را با چنگ و دندان بگيريد و از هياهوى تبليغاتى ابرقدرتها و عمّال سرسپردهء\r\n\r\n","description":"","footnote":"","page_name":" 87 ","page_number":95},
  {"content":"\r\n\r\nآنان نترسيد ؛ و حكام جنايتكار كه دسترنج شما را به دشمنان شما و اسلام عزيز تسليم مىكنند از كشور خود برانيد ؛ و خود و طبقات خدمتگزار متعهد ، زمام امور را به دست گيريد و همه در زير پرچم پر افتخار اسلام مجتمع ، و با دشمنان اسلام و محرومان جهان به دفاع برخيزيد ؛ و به سوى يك دولت اسلامى با جمهوريهاى آزاد و مستقل به پيش رويد كه با تحقق آن ، همهء مستكبران جهان را به جاى خود خواهيد نشاند و همهء مستضعفان را به امامت و وراثت ارض خواهيد رساند . به اميد آن روز كه خداوند تعالى وعده فرموده است .\r\nص - يك مرتبهء ديگر در خاتمهء اين وصيتنامه ، به ملت شريف ايران وصيت مىكنم كه در جهان حجم تحمل زحمتها و رنجها و فداكاريها و جان‌نثاريها و محروميتها مناسب حجم بزرگى مقصود و ارزشمندى و علوّ رتبهء آن است ، آنچه كه شما ملت شريف و مجاهد براى آن بپاخاستيد و دنبال مىكنيد و براى آن جان و مال نثار كرده و مىكنيد ، والاترين و بالاترين و ارزشمندترين مقصدى است و مقصودى است كه از صدر عالم در ازل و از پس اين جهان تا ابد عرضه شده است و خواهد شد ؛ و آن مكتب الوهيت به معنى وسيع آن و ايدهء توحيد با ابعاد رفيع آن است كه اساس خلقت و غايت آن در پهناور وجود و در\r\n\r\n","description":"","footnote":"","page_name":" 88 ","page_number":96},
  {"content":"\r\n\r\nدرجات و مراتب غيب و شهود است ؛ و آن در مكتب محمدى - صلى اللَّه عليه و آله و سلم - به تمام معنى و درجات و ابعاد متجلى شده ؛ و كوشش تمام انبياى عظام - عليهم سلام اللَّه - و اولياى معظم - سلام اللَّه عليهم - براى تحقق آن بوده و راهيابى به كمال مطلق و جلال و جمال بىنهايت جز با آن ميسر نگردد . آن است كه خاكيان را بر ملكوتيان و برتر از آنان شرافت داده ، و آنچه براى خاكيان از سير در آن حاصل مىشود براى هيچ موجودى در سراسر خلقت در سرّ و عَلن حاصل نشود .\r\nشما اى ملت مجاهد ، در زير پرچمى مىرويد كه در سراسر جهان مادى و معنوى در اهتزاز است ، بيابيد آن را يا نيابيد ، شما راهى را مىرويد كه تنها راه تمام انبيا - عليهم سلام اللَّه - و يكتا راه سعادت مطلق است . در اين انگيزه است كه همهء اوليا شهادت را در راه آن به آغوش مىكشند و مرگ سرخ را « احلى من العسل » مىدانند ؛ و جوانان شما در جبهه‌ها جرعه‌اى از آن را نوشيده و به وجد آمده‌اند و در مادران و خواهران و پدران و برادران آنان جلوه نموده و ما بايد به حق بگوييم يا ليتنا كنّا معكم فنفوز فوزاً عظيماً .\r\nگوارا باد بر آنان آن نسيم دل‌آرا و آن جلوهء شورانگيز .\r\nو بايد بدانيم كه طرفى از اين جلوه در كشتزارهاى سوزان و در كارخانه‌هاى توانفرسا و در كارگاهها و در\r\n\r\n","description":"","footnote":"","page_name":" 89 ","page_number":97},
  {"content":"\r\n\r\nمراكز صنعت و اختراع و ابداع ، و در ملت به طور اكثريت در بازارها و خيابانها و روستاها و همهء كسانى كه متصدى اين امور براى اسلام و جمهورى اسلامى و پيشرفت و خودكفايى كشور به خدمتى اشتغال دارند جلوه‌گر است .\r\nو تا اين روح تعاون و تعهد در جامعه برقرار است كشور عزيز از آسيب دهر ان شاء اللَّه تعالى مصون است . و به حمد اللَّه تعالى حوزه‌هاى علميه و دانشگاهها و جوانانِ عزيز مراكز علم و تربيت از اين نفخهء الهى غيبى برخوردارند ؛ و اين مراكز دربست در اختيار آنان است ، و به اميد خدا دست تبهكاران و منحرفان از آنها كوتاه .\r\nو وصيت من به همه آن است كه با ياد خداى متعال به سوى خودشناسى و خودكفايى و استقلال ، با همهء ابعادش به پيش ، و بىترديد دست خدا با شما است ، اگر شما در خدمت او باشيد و براى ترقى و تعالى كشور اسلامى به روح تعاون ادامه دهيد .\r\nو اين جانب با آنچه در ملت عزيز از بيدارى و هوشيارى و تعهد و فداكارى و روح مقاومت و صلابت در راه حق مىبينم و اميد آن دارم كه به فضل خداوند متعال اين معانى انسانى به اعقاب ملت منتقل شود و نسلًا بعد نسل بر آن افزوده گردد ، با دلى آرام و قلبى مطمئن و روحى شاد و ضميرى\r\n\r\n","description":"","footnote":"","page_name":" 90 ","page_number":98},
  {"content":"\r\n\r\nاميدوار به فضل خدا از خدمت خواهران و برادران مرخص ، و به سوى جايگاه ابدى سفر مىكنم . و به دعاى خير شما احتياج مبرم دارم . و از خداى رحمان و رحيم مىخواهم كه عذرم را در كوتاهى خدمت و قصور و تقصير بپذيرد .\r\nو از ملت اميدوارم كه عذرم را در كوتاهيها و قصور و تقصيرها بپذيرند . و با قدرت و تصميم اراده به پيش روند و بدانند كه با رفتن يك خدمتگزار در سدّ آهنين ملت خللى حاصل نخواهد شد كه خدمتگزاران بالا و والاتر در خدمتند ، و اللَّه نگهدار اين ملت و مظلومان جهان است .\r\nو السلام عليكم و على عباد اللَّه الصالحين و رحمة اللَّه و بركاته 26 بهمن 1361 / 1 جمادى الاولى 1403 روح اللَّه الموسوي الخمينى\r\n\r\n","description":"","footnote":"","page_name":" 91 ","page_number":99},
  {"content":"\r\n\r\nبسمه تعالى اين وصيتنامه را پس از مرگ من احمد خمينى براى مردم بخواند . و در صورت عذر ، رئيس محترم جمهور يا رئيس محترم شوراى اسلامى يا رئيس محترم ديوان عالى كشور ، اين زحمت را بپذيرند . و در صورت عذر ، يكى از فقهاى محترم نگهبان اين زحمت را قبول نمايد .\r\nروح اللَّه الموسوي الخمينى\r\n\r\n","description":"","footnote":"","page_name":" 92 ","page_number":100},
  {"content":"\r\n\r\nبسمه تعالى در زير اين وصيتنامهء 29 صفحه‌اى و مقدمه ، چند مطلب را تذكر مىدهم :\r\n1 ) اكنون كه من حاضرم ، بعض نسبتهاى بىواقعيت به من داده مىشود و ممكن است پس از من در حجم آن افزوده شود ؛ لهذا عرض مىكنم آنچه به من نسبت داده شده يا مىشود مورد تصديق نيست ، مگر آنكه صداى من يا خط و امضاى من باشد ، با تصديق كارشناسان ؛ يا در سيماى جمهورى اسلامى چيزى گفته باشم .\r\n2 ) اشخاصى در حال حيات من ادعا نموده‌اند كه اعلاميه‌هاى اين جانب را مىنوشته‌اند . اين مطلب را شديداً تكذيب مىكنم . تا كنون هيچ اعلاميه‌اى را غير شخص خودم تهيه كسى نكرده است .\r\n3 ) از قرار مذكور ، بعضيها ادعا كرده‌اند كه رفتن من به پاريس به وسيلهء آنان بوده ، اين دروغ است . من پس از برگرداندنم از كويت ، با مشورت احمد پاريس را انتخاب نمودم ، زيرا در كشورهاى اسلامى احتمال راه ندادن بود ؛ آنان تحت نفوذ شاه بودند ولى پاريس اين احتمال نبود .\r\n\r\n","description":"","footnote":"","page_name":" 93 ","page_number":101},
  {"content":"\r\n\r\n4 ) من در طول مدت نهضت و انقلاب به واسطهء سالوسى و اسلام‌نمايى بعضى افراد ذكرى از آنان كرده و تمجيدى نموده‌ام ، كه بعد فهميدم از دغلبازى آنان اغفال شده‌ام . آن تمجيدها در حالى بود كه خود را به جمهورى اسلامى متعهد و وفادار مىنماياندند ، و نبايد از آن مسائل سوء استفاده شود . و ميزان در هر كس حال فعلى او است .\r\nروح اللَّه الموسوي الخمينى\r\n\r\n","description":"","footnote":"","page_name":" 94 ","page_number":102},
  {"content":"\r\n\r\nبا دلى آرام و قلبى مطمئن و روحى شاد و ضميرى اميدوار به فضل خدا از خدمت خواهران و برادران مرخص و بسوى جايگاه ابدى سفر مىكنم .\r\nامام خمينى\r\nاماما ! اماما ! تا انقلاب مهدى راهت ادامه دارد\r\n\r\n","description":"","footnote":"","page_name":" 95 ","page_number":103},
  {"content":"\r\n\r\n\r\nحُسن ختام\r\n الا يا أيها الساقى ز مى پر ساز جامم را * كه از جانم فرو ريزد هواى ننگ و نامم را\r\nاز آن مى ريز در جامم كه جانم را فنا سازد * برون سازد ز هستى هسته نيرنگ و دامم را\r\nاز آن مى ده كه جانم را ز قيد خود رها سازد * به خود گيرد زمامم را فرو ريزد مقامم را\r\nاز آن مى ده كه در خلوتگه رندان بىحرمت * بهم كوبد سجودم را بهم ريزد قيامم را\r\nنبودى در حريم قدس گلرويان ميخانه * كه از هر روزنى آيم گلى گيرد لجامم را\r\nروم در جرگه پيران از خود بىخبر شايد * برون سازند از جانم به مى افكار خامم را\r\nتو اى پيك سبك باران درياى عدم از من * بدريادارِ آن وادى رسان مدح و سلامم را\r\nبساغر ختم كردم اين عدم اندر عدم نامه * به پير صومعه برگو به بين حُسن ختامم را \r\nدى ماه 1367\r\n\r\n\r\n","description":"","footnote":"","page_name":" 96 ","page_number":104}
  ]