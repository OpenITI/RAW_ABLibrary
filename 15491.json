[
  {"content":"\r\n\r\nسلسله پژوهش هاى اعتقادى\r\n( 21 )\r\nاهل بيت عليهم السلام در\r\nنهج البلاغه\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1327\r\nعنوان قرار دادى : اهل البيت عليهم السلام فى نهج البلاغه .\r\nفارسى . نهج البلاغه . فارسى - عربى . برگزيده .\r\nعنوان و نام پديدآور : اهل البيت عليهم السلام در نهج البلاغه / على حسينى ميلانى ؛ ترجمه و ويرايش / على حسينى ميلانى ؛ نرجمه و ويرايش هيئت تحريريه مركز حقايق اسلامى .\r\nمشخصات نشر : قم : الحقايق ، 1388 .\r\nمشخصات ظاهرى : 112 ص .\r\nفروست : سلسله پژوهش هاى اعتقادى : 21 .\r\nشابك : 0 - 20 - 5348 - 600 - 978\r\nوضعيت فهرست نويسى : فيپا\r\nيادداشت : پشت جلد به انگليسى :\r\nali hosayni milani household ( a . s ) in nahjal - balagheh .\r\nيادداشت : كتابنامه : ص . [ 107 
  ] - 111 ؛ همچنين به صورت زير نويس .\r\nموضوع : خاندان نبوت\r\nموضوع : على بن ابى طالب عليهما السلام ، امام اول ، 23 قبل از هجرت - 40 ق . - - خاندان نبوت .\r\nموضوع : على بن ابى طالب عليهما السلام ، امام اول ، 23 قبل از هجرت - 40 ق . نهج البلاغه - - برگزيده . موضوع : خلافت\r\nشناسه افزوده : مركز الحقائق الاسلاميه\r\nرده بندى كنگره : bp 09 / 38 / خ 16 ح 5 1388\r\nرده بندى ديويى : 9515 / 297\r\nشماره كتابشناسى ملى : 7425691\r\nمركز الحقائق الاسلامية\r\nنام كتاب : اهل بيت عليهم السلام در نهج البلاغه\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1000 نسخه\r\nنوبت چاپ : اول / 1388\r\nچاپ : وفا\r\nشابك : 0 - 20 - 5348 - 600 - 978\r\n0 - 20 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\n. . . آخرين و كامل‌ترين دين الاهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الاهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الاهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الاهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nاهل بيت عليهم السلام در نهج‌البلاغه\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم الله الرحمن الرحيم\r\nالحمد للَّه ربّ العالمين ، والصّلاة والسّلام على سيّدنا ونبيّنا محمّد وآله\r\nالطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\nكتابى كه فراروى شماست به مناسبت هزارهء سيّد رضى رحمه اللَّه نوشته شده ، اين كتاب پژوهشى گذرا در نهج البلاغه براى شناخت « اهل بيت و خاندان پيامبر عليهم السلام » است ؛ آن گونه كه سرسلسله اهل بيت بعد از رسول اللَّه ، امير مؤمنان على عليه السلام آنان را معرّفى و وصف كرده است .\r\nنهج البلاغه شريف رضى رحمه اللَّه و هر چه در آن آمده است ، در واقع گزينشى از سخنرانىها ، نامه‌ها و سخنان دُرربار آن بزرگوار است كه دربردارنده آموزه‌ها ، انديشه‌ها ، و نظريه‌هاى آن حضرت در امور گوناگون است .\r\nترديد در انتساب كتاب نهج البلاغه به شريف رضى رحمه اللَّه ، يا در\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nانتساب اين سخنان بلند مرتبه به حضرت على عليه السلام ، مانند ترديد در وجود خود امام و شريف رضى خواهد بود .\r\nبر ما لازم است تا براى شناخت جايگاه و منزلت والاى « اهل بيت » عليهم السلام به نهج البلاغه مراجعه نماييم ؛ زيرا امير مؤمنان على عليه السلام بعد از پيامبر گرامى اسلام صلى اللَّه عليه وآله سرور اهل بيت و داناترين مردم نسبت به مقامات و حالات آنان بوده ؛ ضمن اين كه كلام او درباره اشخاص عين حقيقت و مطابق واقع است .\r\nنام و ياد اهل بيت عليهم السلام به انگيزه‌هاى گوناگونى در موارد فراوانى از نهج البلاغه آمده است . حضرت على عليه السلام در بيشتر موارد به شيوه‌هاى گوناگون بر برترى همه جانبه « أهل البيت » نزد خداى بزرگ به گواهى آيات قرآن مجيد و احاديث قطعى پيامبر اكرم صلى اللَّه عليه وآله ، و نيز به اين كه خدا آن‌ها را به جهت هدايت و رهبرى امّت نصب نموده ، اشاره مىفرمايند .\r\nهنگامى كه به آن ويژگىها و معانى آن‌ها دقت كنيم و به دليل‌هاى آن‌ها از قرآن كريم و روايات مراجعه نماييم ، درمىيابيم كه افرادى كه مسلمانان بر عدم عصمت آن‌ها اجماع دارند ، تحت عنوان « آل النبى » و « اهل بيت » يا « عترت پيامبر » داخل نمىتوانند باشند .\r\nعلى حسينى ميلانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبخش يكم آفرينش اهل بيت عليهم السلام\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nعدم سنجش كسى از امّت با مرتبه و مقام اهل بيت\r\nعليهم السلام\r\nامير مؤمنان على عليه السلام در سخنى مىفرمايد :\r\nلا يقاس بآل محمّد من هذه الأُمّة أحد ولا يسوّى بهم من جرت نعمتهم عليه أبداً ؛ « 1 »\r\nهيچ كس با مرتبه و مقام خاندان پيامبر از امّت اسلامى سنجيده نمىشود و هيچ‌گاه كسانى كه خود مشمول نعمت‌هاى اهل بيت هستند ، با خود آنان برابر نمىشوند .\r\nاين عبارت شامل گفتارى همه جانبه است و آن چه مىفرمايد : « و هيچ كس از اين امّت با خاندان محمد سنجش نمىشود » ؛ يعنى : در تمام رتبه‌ها و داشته‌ها ؛\r\nمنظور از « از اين امّت » ؛ يعنى : و از ديگر امّت‌ها نيز كسى با شما\r\n\r\n\r\n","description":"","footnote":"\r\n( 1 ) . نهج البلاغه : 47\r\n","page_name":" 19 ","page_number":19},
  {"content":"\r\n\r\nسنجش نمىشود ؛ و اين به دليل اولويّت امّت اسلامى بر ديگر امّت‌هاست ؛ زيرا قرآن ، امّت اسلامى را از تمام امّت‌ها برتر مىداند ، آن جا كه مىفرمايد :\r\n« كُنْتُمْ خَيْرَ أُمَّةٍ أُخْرِجَتْ لِلنَّاسِ » ؛ « 1 »\r\nشما بهترين امتى هستيد كه براى مردم پديدار شديد .\r\nو منظور از « أحداً » : هر كس كه باشد .\r\nمعناى « و برابرى نمىكند با آن‌ها . . . » : گرچه در ظاهر برترى داده شد ، ولى به صورت قطعى برترى داده نخواهد شد .\r\n« كسانى كه مشمول نعمت‌هاى آن بزرگواران شده‌اند » ، نعمت در اين گفتار ، شامل همهء نعمت‌هاست .\r\n« هرگز » نفى و انكار هميشگى است ، يا اين كه هر نعمتى كه بوده و خواهد بود تا هميشهء زمان از اهل بيت عليهم السلام جارى خواهد بود .\r\nاين معناى بسيار دقيق و ظريف است كه در ادامه برخى از موارد آن را توضيح خواهيم داد . « 2 » امير مؤمنان على عليه السلام با اين گفتار باب برترىجويى بين پيامبران بزرگ الاهى و هم‌چنين فرشتگان بلند مرتبه خداوند را با\r\n\r\n\r\n","description":"","footnote":"\r\n( 1 ) . سورهء آل عمران : آيهء 110\r\n( 2 ) . ر . ك : ص 61 از همين كتاب\r\n","page_name":" 20 ","page_number":20},
  {"content":"\r\n\r\nاهل بيت عليهم السلام به طور كامل مىبندد تا چه رسد به سنجش آنان با اصحاب رسول و فرستاده پروردگار جهانيان .\r\nيكى از پژوهش‌گران سنّى ، نيكو و دادگرانه سخن گفته ، آن جا كه گويد :\r\nهر كس يكى از اصحاب پيامبر را بر ديگر اصحاب برترى دهد ، منظور او به يقين برترى دادن بر على نيست ؛ زيرا على از اهل بيت پيامبر است .\r\nپس برترين آفريدگان بعد از حضرت محمّد صلى اللَّه عليه وآله خاندان او هستند ، و اين ، همان واقعيّت و حقيقت است ؛ زيرا آنان مانند پيامبر بر تمامى پيامبران الاهى برترى جستند و آنان مهتر آفريدگان در آفرينش ، اخلاق و كمالات هستند .\r\nچرا در آفرينش برترند ؟ زيرا با پيامبر از يك نور و از يك ريشه و درخت آفريده شدند ؛ همان گونه كه از روايت‌هاى فراوان مورد اتّفاق همگان برمىآيد :\r\n\r\nآفرينش نورى اهل بيت\r\nاحمد بن حنبل از عبدالرزاق از معمر از زهرى از خالد بن معدان از زاذان اين گونه روايت مىكند كه سلمان گويد : پيامبر خدا صلى اللَّه عليه وآله فرمود :\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكنت أنا وعلي بن أبي طالب نوراً بين يدي اللَّه تعالى قبل أن يخلق آدم بأربعة آلاف عام ، فلمّا خلق آدم قسّم ذلك النور جزءين ؛ جزء أنا و جزء علي ؛ « 1 »\r\nمن و على بن ابىطالب چهار هزار سال پيش از آفرينش آدم ، نورى در پيشگاه خداوند بوديم ، پس هنگامى كه آدم آفريده شد ، آن نور را دو بخش كرد : بخشى من شدم و بخشى ديگر على .\r\nروايت ديگرى را در اين زمينه گنجى از خطيب بغدادى و ابن عساكر از ابن عباس نقل كرده‌اند كه پيامبر صلى اللَّه عليه وآله فرمود :\r\nخلق اللَّه قضيباً من نور قبل أن يخلق الدنيا بأربعين ألف عام ، فجعله أمام العرش ، حتّى كان أوّل مبعثي ، فشقّ منه نصفاً فخلق منه نبيّكم ، والنصف الآخر علي بن أبي طالب ؛ « 2 »\r\nخداوند چهل هزار سال پيش از آفرينش دنيا شاخه‌اى از نور آفريد و آن را پيشاپيش عرش خود قرار داد تا اين كه ابتداى مبعث من شد .\r\nپس نيمى از آن را جدا نمود و پيامبر شما را از آن آفريد و از نيمهء ديگر نيز على را .\r\n\r\n\r\n","description":"","footnote":"\r\n( 1 ) . تذكرة خواصّ الامّه : 46 ، الرياض النضره : 2 / 217\r\n( 2 ) . كفاية الطالب : 314\r\n","page_name":" 22 ","page_number":22},
  {"content":"\r\n\r\nحاكم نيشابورى حديث ديگرى را از جابر بن عبداللَّه روايت كرده است كه پيامبر خدا صلى اللَّه عليه وآله به على عليه السلام مىفرمود :\r\nيا علي ! الناس من شجر شتّى وأنا وأنت من شجرة واحدة ؛\r\nاى على ! تمامى مردم از ريشه‌ها و اصل‌هاى گوناگون هستند ؛ ولى من و تو از يك ريشه و درخت هستيم .\r\nآن گاه پيامبر خدا صلى اللَّه عليه وآله اين آيه را خواندند :\r\n« وَجَنَّاتٌ مِنْ أَعْنابٍ وَزَرْعٌ وَنَخيلٌ صِنْوانٌ وَغَيْرُ صِنْوانٍ يُسْقى بِماءٍ واحِدٍ » ؛ « 1 »\r\nو باغ‌هايى از انگور و كشتزارها و درختان خرما ، چه از يك ريشه و چه از ريشه‌هاى گوناگون كه با يك آب سيراب مىشوند .\r\nحاكم نيشابورى پس از نقل اين حديث مىگويد :\r\nاين حديث از نظر سند كاملًا درست است . « 2 »\r\n\r\nيگانگى تبار\r\nپيامبر خدا صلى اللَّه عليه وآله و امير مؤمنان على عليه السلام از يك ريشه و تبارند .\r\n\r\n\r\n","description":"","footnote":"\r\n( 1 ) . سوره رعد : آيه 4\r\n( 2 ) . المستدرك على الصحيحين : 2 / 241\r\n","page_name":" 23 ","page_number":23},
  {"content":"\r\n\r\nدر اين باره گنجى حديثى را از طبرانى و ابن عساكر حديثى را از ابوامامه باهلى نقل مىكنند كه پيامبر خدا صلى اللَّه عليه وآله فرمود :\r\nإنّ اللَّه خلق الأنبياء من شجر شتّى وخلقني وعليّاً من شجرة واحدة ، فأنا أصلها ، وعلي فرعها ، وفاطمة لقاحها ، والحسن والحسين ثمرها ؛ فمن تعلّق بغصن من أغصانها نجا ، و من زاغ عنها هوى ، ولو أنّ عبداً عَبَدَ اللَّه بين الصفا والمروة ألف عام ثمّ ألف عام ، ثمّ لم يدرك محبّتنا أكبّه اللَّه على منخريه في النار ؛\r\nخداوند تمام پيامبران را از ريشه‌ها و درختان گوناگونى آفريد و من و على را از يك درخت . پس من ريشه آن درخت هستم ، على شاخه آن ، فاطمه بارورساز آن ، حسن و حسين ميوه آن درخت هستند .\r\nپس هر كس به شاخه‌اى از شاخه‌هاى آن درآويزد ، رستگار شود و هر كس از آن منحرف گردد ، به هلاكت مىرسد و اگر بنده‌اى هزار سال بين صفا و مروه خداوند را پرستش نمايد و هزار سال ديگر نيز همين گونه باشد ؛ ولى دوستى ما را درك ننمايد ، خداوند او را با رو در آتش اندازد .\r\nآن گاه پيامبر خدا صلى اللَّه عليه وآله اين آيه را قرائت فرمود :\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n« قُلْ لاأَسْئَلُكُمْ عَلَيْهِ أَجْرًا إِلَّا الْمَوَدَّةَ فِي الْقُرْبى » ؛ « 1 »\r\n[ به مسلمانان 
  ] بگو : از شما هيچ اجر و پاداشى نمىخواهم مگر مهرورزى به خاندانم . « 2 »\r\n\r\nبهترين خاندان و برترين قبيله\r\nخاندان پيامبر خدا صلى اللَّه عليه وآله بهترين خاندان و تيره و قبيله آن حضرت ، برترين قبيله و تيره‌هاست . حضرت امير مؤمنان على عليه السلام به اين مورد اشاره كردند و فرمودند :\r\nعترته خير العِتَر ، واسرته خير الاسر ، وشجرته خير الشجر ، نبتت في حرم ، وبسقت في كرم ، لها فروع طوال ، وثمر لا ينال ؛ « 3 »\r\nخاندان نزديك او بهترين خاندان‌ها و قبيلهء او بهترين قبيله‌ها ، درخت وجود و ريشه‌هاى هستىاش بهترين درخت‌هاست كه در حرم [ كبريا و عظمت 
  ] روييده است و در بستان بزرگى و مهترى باليده است ، شاخه‌هاى بسيار بلند دارد و ميوه‌هايى كه دست [ فرومايگان 
  ] به آن نمىرسد .\r\n\r\n\r\n","description":"","footnote":"\r\n( 1 ) . سوره شورى : آيه 23\r\n( 2 ) . كفاية الطالب : 220\r\n( 3 ) . نهج البلاغه : 139\r\n","page_name":" 25 ","page_number":25},
  {"content":"\r\n\r\nآن حضرت در جاى ديگرى فرموده است :\r\nاسرته خير اسرة ، وشجرته خير شجرة ، أغصانها معتدلة ، وثمارها متهدّلة ؛ « 1 »\r\nقبيله و تبارش بهترين قبيله و درختش بهترين درخت است ، شاخه‌هاى اين درخت موزون و ميوه‌هايش در دسترس [ شايستگان 
  ] است .\r\nامير مؤمنان على عليه السلام در سخنى ديگر فرموده است :\r\nنحن شجرة النبوّة ؛ « 2 »\r\nما درخت پيامبرى هستيم .\r\n\r\nپاره‌اى از وجود شريف\r\nخاندان پيامبر جزئى از وجود پيامبر خدا صلى اللَّه عليه وآله هستند ؛ در روايتى كه مورد قبول همگان است ، آمده است كه پيامبر خدا صلى اللَّه عليه وآله فرمود :\r\nعلي منّي وأنا منه ؛ « 3 »\r\nعلى از من است و من از على .\r\n\r\n\r\n","description":"","footnote":"\r\n( 1 ) . نهج البلاغه : 229\r\n( 2 ) . همان : 162\r\n( 3 ) . اين حديث ارزشمند را تمام صحيح نگاران و مسند نويسان اهل سنّت و بزرگان ديگر مانند : احمد بن حنبل ، ترمذى ، ابن ماجه ، نسائى ، طبرانى ، بغوى و ديگران نقل كرده‌اند\r\n","page_name":" 26 ","page_number":26},
  {"content":"\r\n\r\nرسول اكرم صلى اللَّه عليه وآله در حديث ديگرى فرمودند :\r\nفاطمة بضعة منّي ، فمن أغضبها أغضبني ؛ « 1 »\r\nفاطمه پاره‌اى از تن من است ، پس هر كس او را به خشم آورد مرا خشمگين كرده است .\r\nآرى ، حافظ سهيلى « 2 » با استناد و پشتوانه اين حديث گفته است كه فاطمه عليها السلام از ابوبكر و عمر برتر است ؛ « 3 » زيرا كه او جزئى از پيامبر است .\r\nحافظ بيهقى « 4 » نيز اين گونه گفته است :\r\nترديدى نيست كه دو فرزندشان و امامان از فرزندان امام حسين عليهم السلام جزء و پاره‌اى از آن دو هستند . پس آنان پاره‌اى از تن پيامبر گرامى هستند . « 5 »\r\n\r\n\r\n","description":"","footnote":"\r\n( 1 ) . اين حديث را تمامى صحيح نويسان و مسند نويسان و در رأس آن‌ها بخارى نگارنده صحيح معروف ، آورده‌اند\r\n( 2 ) . سهيلى شرح دهنده سيره و تاريخ پيامبر از بزرگان و پژوهش‌گران مهم اهل سنّت‌است كه در سال 581 هجرى درگذشته است\r\n( 3 ) . اين سخن سهيلى را علّامه مناوى در فيض القدير : ج 4 ، ص 421 آورده است\r\n( 4 ) . بيهقى از بزرگان فقه و روايت اهل سنّت است كه در سال 458 هجرى درگذشته است\r\n( 5 ) . اين سخن را علامه عجيلى در ذخيرة المآل - كه تصويرى از نسخه آن در اختيار ماست - آورده است\r\n","page_name":" 27 ","page_number":27},
  {"content":"\r\n\r\nفراتر اين كه « خاندان محمد » خود پيامبر هستند ؛ زيرا كه حضرت على عليه السلام به دليل آيهء مباهله « 1 » خود اوست . از طرفى پيامبر فرزندش حسن عليه السلام را اين گونه مورد سخن قرار مىداد :\r\nوجدتك بعضي بل وجدتك كلّي ؛ « 2 »\r\nتو را جزئى از خود يافتم ؛ بلكه تو را تمام خود مىبينم .\r\nالبته امام حسين و امامان از فرزندانش عليهم السلام نيز اين گونه هستند .\r\n\r\n\r\n","description":"","footnote":"\r\n( 1 ) . ر . ك : كتاب آيهء مباهله از همين نگارنده\r\n( 2 ) . نهج البلاغه : 391\r\n","page_name":" 28 ","page_number":28},
  {"content":"\r\n\r\n\r\nبخش دوم اخلاق وخوىهاى پسنديده اهل بيت عليهم السلام\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nپرورش يافتگان نبوّت\r\nاهل بيت عليهم السلام در اخلاق و خوىهاى پسنديده به سان پيامبر هستند . پس تمامى خوىهاى پسنديده پيامبر و برترىهاى اخلاقى آن حضرت ، در آل محمّد عليهم السلام است ؛ زيرا آنان همان گونه كه گذشت ، از يك ريشه هستند و علاوه بر اين ، آنان در دامان پرمهر او پرورش يافتند و از پيشگاه او علم و معرفت آموختند .\r\nحضرت امير مؤمنان على عليه السلام در اين باره مىفرمايد :\r\nأنا وضعت في الصغر بكلاكل العرب ، وكسرت نواجم قرون ربيعة ومضر ، وقد علمتم موضعي من رسول اللَّه صلّى اللَّه عليه وآله بالقرابة القريبة والمنزلة الخصيصة ، وضعني في حجره وأنا ولد ، يضمّني إلى صدره ويكنفني في فراشه ، ويمسّني جسده ، ويشمّني عرفه ، وكان يمضغ الشيء ثمّ يلقمنيه ، و ما وجد لي كذبة في قول ، ولا خطلة في فعل ؛\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمن در نوجوانى و خردى بزرگان عرب را پست كرده و به خاك درانداختم و شاخ‌هاى برون آمده و سركردگان مخالف و شورشى دو قبيله ربيعه و مضر را شكستم و شما جايگاه نزديك و رتبه و مقام بلند مرا ، نزد پيامبر مىدانيد ، آن گاه كه كودك بودم مرا در دامان خود مىنهاد ، مرا در آغوش مىكشيد و به سينه مىچسباند و با احترام در بستر خود مىخوابانيد ، تن خويش را به بدن من ، مىسود و بوى عطر دلاويز خود را به من مىبوياند . غذا را ابتدا مىجويد و آن را به من مىخورانيد و هيچ گاه دروغى در گفتارم و اشتباهى در كردار و منش من نيافت .\r\n\r\nفرشته اعظم\r\nآن گاه حضرتش مىفرمايد :\r\nولقد قرن اللَّه به صلّى اللَّه عليه وآله من لدن أن كان فطيماً أعظم ملك من ملائكته ، يسلك به طريق المكارم ومحاسن أخلاق العالم ، ليله ونهاره .\r\nولقد كنت أتّبعه اتّباع الفصيل أثَرَ أُمّه ، يرفع لي في كلّ يوم من أخلاقه علماً ويأمرني بالإقتداء به ؛\r\nخداوند از هنگامى كه پيامبر از شير گرفته شد ، بزرگ‌ترين فرشته\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخود را شب و روز هم‌نشين او فرمود تا راه‌هاى بزرگوارى را بپيمايد و تمامى خوىهاى پسنديده و نيكوى جهان را فراهم نمايد و من همواره پيرو او بودم ؛ آن گونه كه بچه شتر شيرخوار از مادرش پيروى مىنمايد ، هر روز براى من از بهترين خوىها پرچمى برمىافراشت و مرا به پيروى از آن ، امر مىفرمود .\r\n\r\nخلوت در حراء\r\nآن گاه به فضيلت ديگرى از خود اشاره مىكند و مىفرمايد :\r\nولقد كان يجاور في كلّ سنة بحِراء ، فأراه ولا يراه غيري ، و لم يجمع بيت واحد يومئذٍ في الإسلام غير رسول اللَّه صلّى اللَّه عليه وآله وخديجة وأنا ثالثهما ، أرى نور الوحي والرسالة وأشمّ ريح النبوّة .\r\nولقد سمعت رنّة الشيطان حين نزل الوحي عليه صلّى اللَّه عليه وآله ، فقلت : يا رسول اللَّه ما هذه الرنّة ؟\r\nفقال : هذا الشيطان قد أيس من عبادته ، إنّك تسمع ما أسمع وترى ما أرى ، إلّاأنّك لست بنبيّ ، ولكنّك لوزير ، وإنّك لَعَلى خير ؛\r\nپيامبر خدا صلى اللَّه عليه وآله هر سال در حراء خلوت مىگزيد و تنها\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمن او را مىديدم ، نه ديگرى . در آن روزگار ، اسلام در هيچ خانه‌اى برقرار نگشته بود مگر خانهء رسول خدا صلى اللَّه عليه وآله و خديجه عليها السلام و من كه سومين نفر آنان بودم ، نور و روشنايى وحى و رسالت را مىديدم و بوى نبوّت را حس مىكردم .\r\nبه راستى من صداى وحشت‌زده شيطان را در زمان فرود آمدن وحى بر پيامبر صلى اللَّه عليه وآله مىشنيدم . پرسيدم : اى پيامبر خدا ! اين صداى وحشت‌زده چيست ؟\r\nفرمود : اين شيطان است ، از اين كه او را نپرستند نوميد و نگران است .\r\nهمانا تو مىشنوى ، آن چه را من مىشنوم و مىبينى و درك مىكنى آن چه را من مىبينم و مىيابم ؛ فقط تو پيامبر نيستى ، بلكه وزير و جايگزين من هستى و همواره بر مسير درست و عافيت پيش مىروى . . . .\r\n\r\nبرترى ديگر\r\nآن گاه امير مؤمنان على عليه السلام به برترى ديگرى از خود اشاره مىكند و مىفرمايد :\r\n. . . وإنّي لمن قوم لا تأخذهم في اللَّه لومة لائم ، سيماهم سيما الصدّيقين ، وكلامهم كلام الأبرار ، عمّار الليل ومنار النهار ، مستمسكون بحبل اللَّه ، يحيون سنن اللَّه و سنن رسوله ،\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nلا يستكبرون ولا يعلون ، ولا يغلون ولا يفسدون ، قلوبهم في الجنان وأجسادهم في العمل ؛ « 1 »\r\nو من از مردمانى هستم كه در راه خدا سرزنشِ سرزنش گران و نكوهندگان آن‌ها را در برنمىگيرد ؛ همان‌هايى كه چهره‌هايشان چهره‌هاى راستگويان راست كردار است و گفتارشان گفتار نيكوكاران . آنان آبادگران و زنده داران شب و نشانه‌ها و راهنمايان روز و چنگ زنندگان در ريسمان خدا هستند . آنان همواره سنّت‌ها و روش‌هاى خداوند و پيامبرش را زنده نگه مىدارند و هيچ گاه گردن كشى و گناه نمىنمايند و برترى جويى ندارند ؛ نه خيانت كارند و نه تباه كار و نه فسادكار . دل‌هايشان در بهشت‌هاى برين و بدن‌هايشان سرگرم كار ( براى خداوند و جهان آخرت ) است .\r\n\r\nپيشوايان بعد از پيامبر\r\nدر اين گفتار امير مؤمنان على عليه السلام بر نكتهء بسيار مهمّى تأكيد مىنمايد و مىفرمايد :\r\nكسى كه در تمامى كارها و مقام‌هاى پيامبرى جايگزين و جانشين مرتبه پيامبر صلى اللَّه عليه وآله است بايد والاترين كسانى باشد كه به وسيلهء\r\n\r\n\r\n","description":"","footnote":"\r\n( 1 ) . نهج البلاغه : 300 و 301\r\n","page_name":" 35 ","page_number":35},
  {"content":"\r\n\r\nاو به علم و آگاهى و ادب و تربيت الاهى رسيده‌اند .\r\nآن گاه حضرتش تأكيد مىكند كه تنها دارنده اين خصوصيات و ويژگىها خود اوست و هر علم و دانشى را كه پيامبر خدا صلى اللَّه عليه وآله آموزش مى داد و اجازه آموختن آن را مىداد و هر خوى و خصلت نيكويى كه آن حضرت بر آن رفتار مىنمود ، به تمامى دريافت نموده و آموخته است ؛ تا آن جا كه شايستگى يافته تا آن چه را او مىشنود ، بشنود و آن چه را او مىبيند و دريافت مىدارد ، او نيز دريافت بدارد و ببيند و اگر پايان يافتن پيامبرى به حضرت محمد صلى اللَّه عليه وآله نبود ، همو پيامبر بعد از ايشان بود . از اين رو پيامبر خدا صلى اللَّه عليه وآله مقام پيامبرى را جدا نموده و مىفرمايد :\r\nإلّا أنّك لست بنبي ، ولكنّك لوزير ؛\r\nمگر اين كه تو پيامبر نيستى و وزير و جايگزين من هستى .\r\nاين سخن و الا رمز و اشاره‌اى به گفتار موسى عليه السلام است كه خداوند سخن او را حكايت مىكند كه به خدا عرضه داشت :\r\n« وَاجْعَل لِّي وَزِيراً مِّنْ أَهْلِي * هَارُونَ أَخِي » ؛ « 1 »\r\nو براى من در خاندانم وزير و دستيارى قرار بده ، همان هارون برادرم را .\r\n\r\n\r\n","description":"","footnote":"\r\n( 1 ) . سوره طه : آيه 29\r\n","page_name":" 36 ","page_number":36},
  {"content":"\r\n\r\nپيامبر خدا صلى اللَّه عليه وآله در سخنى به حضرت على عليه السلام مىفرمايد :\r\nاما ترضى أن تكون منّي بمنزلة هارون من موسى إلّاأنّه لا نبيّ بعدي ؛ « 1 »\r\nآيا نمىخواهى كه جايگاه تو از من ، به مانند جايگاه هارون از موسى باشد مگر اين كه پيامبرى بعد از من نيست ؟\r\nآن گاه امير مؤمنان على عليه السلام به قسمتى از ويژگىها و امتيازات معنوى خاندان پيامبر كه خداوند به آن‌ها اختصاص داده است ، اشاره نموده و مىفرمايد :\r\nوإنّي لمن قوم لا تأخذهم . . . ؛\r\nو همانا من از گروهى هستم كه در راه خدا از هيچ سرزنش گرى نمىترسند .\r\nآن حضرت در اين گفتار مقام و مرتبه‌اى را بر آنان بيان مىدارد كه\r\n\r\n\r\n","description":"","footnote":"\r\n( 1 ) . اين همان حديث « منزلت » است كه همگان با تواتر آن را روايت نموده‌اند و بر صحّت آن اتّفاق نظر دارند و تمامى صحيح نگاران ، مسند نويسان و صاحبان سنن و معجم و ديگر محدثان در تمامى سده‌هاى گذشته آن را با سند كامل آورده‌اند و از قوىترين و استوارترين حجّت‌ها بر امامت بلافاصله امير مؤمنان على عليه السلام بعد از پيامبر خدا صلى اللَّه عليه وآله مىباشد . گفتنى است كه پژوهشى جداگانه در اين باره با عنوان نگاهى به حديث منزلت در ضمن سلسله پژوهش‌هاى اعتقادى چاپ شده است\r\n","page_name":" 37 ","page_number":37},
  {"content":"\r\n\r\nعقل بشر معمولى آن را درنمىيابد ؛ آن جا كه مىفرمايد :\r\nقلوبهم في الجنان وأجسادهم في العمل ؛\r\nدل‌هايشان در بهشت‌هاى برين و بدن‌هايشان سرگرم كار ( براى خداوند و جهان آخرت ) است .\r\n\r\nجايگاه رازِ پيامبر خدا و گنجينه علوم\r\nبه راستى والاترين و برترين مطالبى كه اهل بيت عليهم السلام از پيامبر خدا صلى اللَّه عليه وآله گرفته‌اند ، همان دانش‌ها ، آموزه‌هاى بلند الاهى ، شناخت‌ها و رازهاى الاهى است كه همواره امير مؤمنان على عليه السلام آن‌ها را تكرار و بازگو مى نمايد و افتخار و سربلندى خود را به آن‌ها آشكارا سر مىدهد . و آشكارا به آن مىنازد و مىفرمايد :\r\nهم موضع سرّه ، ولجأ أمره ، وعيبة علمه ، وموئل حكمه ، وكهوف كتبه ، وجبال دينه . بهم أقام انحناء ظهره ، وأذهب ارتعاد فرائصه ؛ « 1 »\r\nآنان جايگاه راز و علوم ناگفتنى و نهانى پيامبر ، پشتيبان و نگهبان دستورات پيامبر ، گنجينه تمامى دانش‌هاى او ، سرچشمه سخنان استوار و حكمت ( و احكام شرعى و نظر صواب ) او و امان و نگهدارنده كتاب‌ها و بيّنات او و كوه‌هاى برافراشته دين برحق او\r\n\r\n\r\n","description":"","footnote":"\r\n( 1 ) . نهج البلاغه : 47\r\n","page_name":" 38 ","page_number":38},
  {"content":"\r\n\r\nهستند . به وسيلهء آنان پشت خميده اسلام استوار و ثابت و پابرجا گرديد و لرزش اركان در خطر افتاده آن از ميان رفت .\r\nدر اين عبارت تمامى ضميرها به خداوند ، يا به پيامبر خدا صلى اللَّه عليه وآله بازگشت مىنمايد ، مگر ضمير واژگان « ظهره : پشت او » و « فرائصه :\r\nاركان او » كه به دين اسلام برگشت مى نمايند .\r\nمنظور از « سرّ و راز » در اين گفتار ، دانش‌هايى است كه هيچ كس جز آنان نمىتواند آن‌ها را فرا گيرد و كلمهء « امر » بدين معناست كه هر آن چه مردم براى دين و دنياى خود بدان نيازمندند ، پس امامان ، همان پشتيبان و پناه در آن دين هستند ، خداوند متعال مىفرمايد :\r\n« يَا أَيُّهَا الَّذِينَ آمَنُواْ أَطِيعُواْ اللَّهَ وَأَطِيعُواْ الرَّسُولَ وَأُوْلِي الأَمْرِ مِنكُمْ » ؛ « 1 »\r\nاى كسانى كه ايمان آورده‌ايد ! از خداوند اطاعت كنيد و اطاعت كنيد پيامبر و اولى الأمر خود را .\r\nامير مؤمنان على عليه السلام خود با استدلال به اين آيه كريمه در گفتارى كه خواهد آمد به اين معنا اشاره فرموده‌اند .\r\nسخن ديگر درباره « عيبة امره » است كه منظور از آن اين است كه امامان ، مخزن و ظرف‌هاى دانش الاهى هستند كه خداوند به پيامبر سپرد .\r\n\r\n\r\n","description":"","footnote":"\r\n( 1 ) . سوره نساء : آيه 59\r\n","page_name":" 39 ","page_number":39},
  {"content":"\r\n\r\nحضرت على عليه السلام در اين گفتار به همان معنا اشاره كردند و فرمودند :\r\n. . . علم الغيب الّذي لا يعلمه أحد إلّااللَّه ، و ما سوى ذلك فعلم علّمه اللَّه نبيّه فعلمنيه ، ودعالي بأن يعيه صدري وتَضطَمَّ عليه جوانحي ؛\r\n. . . دانش نهانى و غيبى را كه فقط خداوند مىداند و به غير از آن ، تمام دانش‌هايى كه خداوند به پيامبر آموخت ، به من آموزش داد و از خداوند خواست تا سينهء من ، آن را تحمّل نمايد و دلم آن را در برگيرد و به خود بپذيرد .\r\nالبته در اين زمينه روايات ديگرى نيز آمده است كه كلينى رحمه اللَّه برخى از آن‌ها را نقل كرده است . « 1 » واژه ديگرى كه در اين فراز به توضيح نياز دارد ، واژه « حكم » است . منظور از آن ، يا تمامى احكام شرعى يا قضاوت و داورى است . از تمامى ياران پيامبر صلى اللَّه عليه وآله به صورت متواتر و بسيار زياد روايت شده كه گفته‌اند :\r\nأقضانا علي ؛ « 2 »\r\nعلى از همه ما در قضاوت و داورى بالاتر است .\r\n\r\n\r\n","description":"","footnote":"\r\n( 1 ) . الكافى : 1 / 256\r\n( 2 ) . الرياض النضره : 2 / 198 ، فتح البارى : 8 / 136 ، تاريخ الخلفاء : 115 ، الاستيعاب : 3 / 40 ، حلية الاولياء : 1 / 65 و منابع ديگر\r\n","page_name":" 40 ","page_number":40},
  {"content":"\r\n\r\nالبته روايت‌هاى بسيارى از اهل بيت عليهم السلام رسيده كه از بردن داورى به نزد غير او باز داشته‌اند كه برخى از اين روايات را شيخ حرّ عاملى رحمه اللَّه در كتاب وسائل الشيعه آورده است . « 1 »\r\n\r\nدانش اهل بيت عليهم السلام و كتاب‌هاى آسمانى\r\nكلمه مورد توجه ديگر در اين فراز « كتبه ؛ كتاب‌هايش » است . در صورتى كه ضمير اين واژه به خداوند بازگشت نمايد ، منظور تمامى كتاب‌هاى آسمانى خواهد بود و اگر بازگشت ضمير آن ، به پيامبر باشد ، منظور از آن ، قرآن ، سنّت و ديگر نهاده‌هاى پيامبر خواهد بود .\r\nروشن است كه اهل بيت عليهم السلام اهل و صاحبان دانش قرآن و مرجع تمامى دانش‌هاى قرآنى هستند و اين علوم از آنان آموخته شده و سرچشمه گرفته است و از آنان در تمامى جهان اسلام گسترش پيدا كرده است . براى نمونه عبداللَّه بن عباس و نظاير او كه دانش‌هاى گوناگون قرآن در آنان به انتها مىرسد ، و ظاهراً همگان از آنان فرا گرفته‌اند ، همگى آنان شاگردان امير مؤمنان على عليه السلام هستند .\r\nدرباره ديگر كتاب‌هاى آسمانى نيز روايت‌هاى بسيارى داريم كه دانش آن‌ها نزد اهل بيت عليهم السلام است كه برخى از آن‌ها را شيخ\r\n\r\n\r\n","description":"","footnote":"\r\n( 1 ) . وسائل الشيعه : 18 / 2 - 5\r\n","page_name":" 41 ","page_number":41},
  {"content":"\r\n\r\nكلينى رحمه اللَّه در كتاب شريف كافى آورده است . « 1 » در روايت ديگرى آمده كه امير مؤمنان على عليه السلام در ضمن سخنرانى فرمودند :\r\nسلوني قبل أن تفقدوني ، فأنا عيبة رسول اللَّه ، وأنا فقأت عين الفتنة بباطنها وظاهرها ، سلوا مَن عنده علم المنايا والبلايا والوصايا وفصل الخطاب ، سلوني فأنا يعسوب المؤمنين حقّاً ، و ما من فئة تهدي مائة أو تضلّ مائة إلّاوقد أتيت بقائدها وسائقها .\r\nوالّذي نفسي بيده ، لوطوي لي الوسادة فأجلس عليها لقضيت بين أهل التوراة بتوراتهم ، ولأهل الإنجيل بإنجيلهم ، ولأهل الزبور بزبورهم ، ولأهل الفرقان بفرقانهم ؛\r\nاز من بپرسيد پيش از آن كه مرا از دست دهيد ، پس من مخزن و گنجينه پيامبر خدا هستم و من آشكار و نهانِ چشم فتنه جنگ و اختلاف بين مسلمانان را بيرون آوردم و از جاى كَندم و تمام ريشه‌هاى آشكار و نهانِ فتنه را از بين بردم ، از كسى كه تمام دانش مرگ و ميرها و تمام مصيبت‌ها و وقايع و وصيّت‌ها و دانش قرآن و سخن راستين را مىداند ، بپرسيد .\r\n\r\n\r\n","description":"","footnote":"\r\n( 1 ) . الكافى : 1 / 223 - 227\r\n","page_name":" 42 ","page_number":42},
  {"content":"\r\n\r\nبپرسيد از من كه من سَروَر واقعى تمام مؤمنان ( سردسته مؤمنان ) هستم و هيچ گروهى ( اشخاصى ) نيستند كه صد نفر را هدايت يا گمراه نمايند مگر اين كه با رئيس و راهنمايشان محشور شوند .\r\nسوگند به خداوندى كه جان من در دست اوست ، اگر مسند و مقام داورى و قضاوت را براى من مهيا مىنمودند و بر آن قرار مىگرفتم ؛ آن گاه بين يهوديان به توراتشان ، بين مسيحيان به انجيلشان ، بين زبوريان به زبورشان و بين مسلمانان به قرآن‌شان داورى مىنمودم .\r\nدر اين هنگام « ابن كوا » به پا خاست و به امير مؤمنان على عليه السلام رو كرد و گفت : اى امير مؤمنان ! از خودت و مقام خود براى من بگو !\r\nحضرت فرمودند :\r\nويلك ! أتريد أن ازكّي نفسي وقد نهى اللَّه عن ذلك ؟ ! مع أنّي كنت إذا سألت رسول اللَّه صلّى اللَّه عليه وآله أعطاني ، وإذا سكت ابتدأني ، و بين الجوانح منّي علم جمّ ، ونحن أهل البيت لا نقاس بأحد ؛ « 1 »\r\nواى بر تو ! آيا مىخواهى خود را پاك و منزّه بشمارم در حالى كه خداوند از چنين كارى بازداشته است ؟ با اين كه هر گاه از پيامبر خدا صلّى اللَّه عليه وآله سؤالى مىكردم ، جواب مىفرمودند\r\n\r\n\r\n","description":"","footnote":"\r\n( 1 ) . شرح نهج البلاغه خوئى : 2 / 325\r\n","page_name":" 43 ","page_number":43},
  {"content":"\r\n\r\nو هر گاه سكوت اختيار مىنمودم ، ايشان شروع به سخن مىنمودند .\r\nدر سينه من علم جمّ ( فراوانى ) وجود دارد و ما خاندان با هيچ كس سنجش نمىشويم .\r\nعبارت ديگرى كه به بيان نياز دارد ، عبارت « جبال دينه ؛ كوه‌هاى استوار دينش » است . منظور از اين عبارت ، ماندگارى ، پايدارى و پايندگى دين به ماندگارى و پايندگى اهل بيت عليهم السلام است كه در اين باره سخنى بيان خواهد شد .\r\n\r\nاهل بيت عليهم السلام و زنده كنندگان دانش\r\nامير مؤمنان على عليه السلام در فراز ديگرى به علوم سرشار اهل بيت عليهم السلام اشاره مىكنند و مىفرمايند :\r\nهم عيش العلم وموت الجهل ، يخبركم حلمهم عن علمهم ، وظاهرهم عن باطنهم ، وصمتهم عن حكم منطقهم ، لا يُخالفون الحقّ ولا يختلفون فيه ، وهم دعائم الإسلام وولائج الإعتصام ، بهم عاد الحقّ إلى نصابه ، وانزاح الباطل عن مقامه ، وانقطع لسانه عن منبته ، عقلوا الدين عقل وعاية ورعاية ، لا عقل سماع ورواية ، فإنّ رواة العلم كثير ورعاته قليل ؛ « 1 »\r\n\r\n\r\n","description":"","footnote":"\r\n( 1 ) . نهج البلاغه : 357\r\n","page_name":" 44 ","page_number":44},
  {"content":"\r\n\r\nآنان زنده كننده دانايى ، نابودكننده جهل و نادانى هستند ، بردباريشان از دانائيشان خبر مىدهد و نمود و ظاهرشان از نهان و باطنشان ، و خاموشىشان از راستى و درستى گفتارشان شما را آگاه مىسازد .\r\nهيچ گاه با حق و درستى مخالفت نكرده‌اند و در آن ، ناسازگارى پيدا نمىنمايند . آنان ستون‌هاى اسلام و پناه‌گاه‌هاى محكمِ آن هستند . به واسطه آنان حق به اصل و ريشه واقعى خويش باز مىگردد و باطل و ناراستى از جايگاهش دور و نابود مىگردد و زبانش از ريشه كنده مىشود .\r\nآنان دين را شناختند ؛ شناختى كه از نهايت دانايى و رعايت و عمل نمودن است ، نه فقط شناختى كه از شنيدن و نقل كردن باشد ؛ زيرا كه راويان دانش بسيارند و مجريان و رعايت كنندگانش اندك .\r\nدر اين عبارت مىفرمايد : « هيچ گاه با حق و درستى مخالفت نكرده و در آن ناسازگارى پيدا نمىنمايند » ، كه اين سخن به حجّت بودن گفتار يكى از معصومين عليهم السلام اشاره دارد ؛ تا چه رسد به همگى آنان . در روايتى آمده كه امام موسى كاظم عليه السلام فرمودند :\r\nنحن في العلم والشجاعة سواء ؛ « 1 »\r\nما خاندان پيامبر همگى در دانش و شجاعت برابر هستيم .\r\n\r\n\r\n","description":"","footnote":"\r\n( 1 ) . الكافى : 1 / 275\r\n","page_name":" 45 ","page_number":45},
  {"content":"\r\n\r\nدر روايت ديگرى امام صادق عليه السلام درباره پيامبر ، امير مؤمنان و امامان از فرزندان ايشان مىفرمايد :\r\nحجّتهم واحدة وطاعتهم واحدة ؛ « 1 »\r\nدليلشان يكسان و برابر است و پيروى و فرمانبردارى آنان نيز يكسان و برابر است .\r\nآن بزرگوار در روايت ديگرى مىفرمايد :\r\nنحن في الأمر والفهم والحلال والحرام نجري مجرى واحداً ، فأمّا رسول اللَّه صلّى اللَّه عليه وآله وعلي عليه السّلام فلهما فضلهما ؛ 2\r\nما در خلافت و رهبرى ، درك و فهم و دانش شريعت به يك رويه هستيم ، مگر پيامبر خدا صلى اللَّه عليه وآله و على عليه السلام كه جايگاه بلندتر و والاترى از ما دارند .\r\n\r\nاصل و ريشهء پيامبرى\r\nحضرت على عليه السلام در سخن ديگرى مىفرمايد :\r\nنحن شجرة النبوّة ، ومحطّ الرسالة ، ومختلف الملائكة ، ومعادن العلم ، وينابيع الحكم ؛ « 2 »\r\n\r\n\r\n","description":"","footnote":"\r\n( 1 ) و 2 . الكافى : 1 / 275\r\n( 2 ) . نهج البلاغه : 162\r\n","page_name":" 46 ","page_number":46},
  {"content":"\r\n\r\nما از اصل و ريشه پيامبرى ، فرودآمدنگاه رسالت ، جايگاه آمد و شد فرشتگان رحمت و سرچشمه دانش و چشمه سارهاى بينش هستيم .\r\nدر اين باره شيخ كلينى رحمه اللَّه در كتاب شريف كافى روايت‌هاى ديگرى نيز از اهل بيت عليهم السلام آورده است .\r\nآن گاه حضرتش مىفرمايد :\r\nتاللَّه ، لقد عُلِّمت تبليغ الرسالات ، وإتمام العدات ، و تمام الكلمات ، وعندنا - أهل البيت - أبواب الحكم وضياء الأمر ؛ « 1 »\r\nبه خدا سوگند ! من به روش پيام رسانى پيامبران بزرگ الاهى و انجام تمامى وعده‌ها و همه كلمات پروردگار آموخته شدم و نزد ما خاندان پيامبر درهاى حكمت و سخن استوار و نغز ، و روشنى تمام كارها و حكومت دنيا و جهان آخرت است .\r\nيعنى اين كه پيامبر خدا صلى اللَّه عليه وآله تمام آن چه را مىدانسته به على عليه السلام آموزش داده است . پس ايشان پايه و ركن دين اسلام و جايگاه تمامى دانش‌هاى پيامبر بوده‌اند ، پس ناگزير چگونگى نگهبانى و رساندن دين و راه آموزش دانش آن را مىدانسته است ؛ چرا كه براى زمان‌هاى گوناگون ، ملّت‌ها ، افراد مختلف و مكان‌هاى متفاوت فرق دارد و هيچ كس نبايد بر ايشان در انجام هر كارى ، يا ترك كارى ، يا گفتار\r\n\r\n\r\n","description":"","footnote":"\r\n( 1 ) . همان : 176\r\n","page_name":" 47 ","page_number":47},
  {"content":"\r\n\r\nو سكوتى ايراد بگيرد .\r\nاز طرف ديگر ، پيامبر خدا صلى اللَّه عليه وآله حقيقت وعده‌هايى را كه بين خداوند و پيامبران و فرستادگان بزرگوارش به بندگان بوده است ؛ هم‌چنين چگونگى برآورده كردن و به پايان رساندن آن را به او آموزش داده است .\r\nبه سخن ديگر ، پيامبر خدا صلى اللَّه عليه وآله تمام وعده‌هايى را كه به مردم داده بود و چگونگى برآوردن آن‌ها را بعد از او ، به على عليه السلام ياد داد ؛ زيرا او جانشين به حق و برآورنده وعده‌ها و قرارهاى پيامبر بوده است ، همان گونه كه در روايت‌هاى شيعه و سنّى آمده است .\r\nاز سوى ديگر ، پيامبر خدا صلى اللَّه عليه وآله كلمه‌هايى را كه بين خداوند و پيامبرانش بوده و پايان يافتن آن‌ها را به حضرت على عليه السلام آموزش داده است كه قرآن كريم مىفرمايد :\r\n« وَتَمَّتْ كَلِمَتُ رَبِّكَ صِدْقاً وَعَدْلًا لَّا مُبَدِّلَ لِكَلِمَاتِهِ » ؛ « 1 »\r\nو كلام پروردگار تو - يعنى قرآن - به راستى و عدل و داد به حدّ كمال و تمام رسيد ؛ هيچ كس نمىتواند سخنان او را دگرگون سازد .\r\nشايد منظور از كلمه‌ها ، مطالبى غير از كتاب‌هاى آسمانى و نوشته‌هاى الاهى باشد .\r\n\r\n\r\n","description":"","footnote":"\r\n( 1 ) . سوره انعام : آيه 115\r\n","page_name":" 48 ","page_number":48},
  {"content":"\r\n\r\nاگر واژه « حكم » در عبارت اميرالمؤمنين عليه السلام - با حاء مضموم و كاف ساكن باشد - به معناى قضاوت و داورى است . پس اهل بيت عليهم السلام در داورىهايشان ، راهنمايىهايى از جانب خداوند به آنان مىشود كه براى غير از ايشان هيچ گاه چنين نمىشود . خداوند متعال مىفرمايد :\r\n« إِنَّا أَنزَلْنَا إِلَيْكَ الْكِتَابَ بِالْحَقِّ لِتَحْكُمَ بَيْنَ النَّاسِ بِمَا أَرَاكَ اللّهُ » ؛ « 1 »\r\nهمانا اين كتاب را به راستى و درستى سوى تو فرو فرستاديم تا ميان مردم به آن چه خداوند تو را بنمود ، حكم كنى .\r\nيا منظور از حكم ، تمام دستورات الاهى است .\r\nو اگر واژه « حكم » - با حاء كسره‌دار و كاف مفتوح باشد - جمع حكمت - به معناى سخنان استوار و محكم خواهد بود .\r\nو كلمهء « أمر » به معناى سروَرى و جانشينى ، يا تمامى دستورات ، يا تمامى كارهاست . بنابراين اهل بيت عليهم السلام با اجازه خداوند به تمام كارها آگاهند .\r\n\r\nاهل بيت‌عليهم السلام و حقايق قرآن و سنّت\r\nامير مؤمنان على عليه السلام در جاى ديگر تأكيد مىورزند كه حقايق قرآن و سنّتِ پيامبر نزد اهل بيت عليهم السلام است و آن بزرگواران\r\n\r\n\r\n","description":"","footnote":"\r\n( 1 ) . سوره نساء : آيه 106\r\n","page_name":" 49 ","page_number":49},
  {"content":"\r\n\r\nبه داشتن آن از ديگران شايسته‌ترند ، آن جا كه مىفرمايد :\r\nإنّا لم نحكِّم الرجال وإنّما حكَّمنا القرآن ، هذا القرآن إنّما هو خطّ مستور بين الدفتين ، لا ينطق بلسان ، ولا بدّ له من ترجمان ، وإنّما ينطق عنه الرجال .\r\nولمّا دعانا القوم إلى أن نحكّم بيننا القرآن لم نكن الفريق المتولّي عن كتاب اللَّه سبحانه و تعالى ، وقد قال اللَّه سبحانه : « فَإِنْ تَنازَعْتُمْ في شَيْءٍ فَرُدُّوهُ إِلَى اللَّهِ وَالرَّسُولِ » ، « 1 » فردُّه إلى اللَّه أن نحكم بكتابه ، وردّه إلى الرسول أن نأخذ بسنّته . فإذا حكم بالصدق في كتاب اللَّه فنحن أحقّ الناس به ، وإن حكم بسنّة رسول اللَّه صلّى اللَّه عليه وآله فنحن أحقّ الناس وأولاهم بها . . . .\r\nفأين يُتاه بكم ؟ ! و من أين اتيتُم ؟ ! « 2 »\r\nما هيچ گاه مردان را داور قرار نداديم ؛ بلكه تنها قرآن را به داورى پذيرفتيم ، اين قرآن ، فقط خطى است نوشته شده كه در ميان دو پوست جلد نگهدارى مىشود ، زبان ندارد تا سخن بگويد و همواره به كسى نيازمند است كه آن را به سخن درآورد كه تنها مردان او را به سخن وامىدارند .\r\nهنگامى كه شاميان از ما خواستند قرآن را داور قرار دهيم ، از آن\r\n\r\n\r\n","description":"","footnote":"\r\n( 1 ) . سوره نساء : آيه 62\r\n( 2 ) . نهج البلاغه : 182\r\n","page_name":" 50 ","page_number":50},
  {"content":"\r\n\r\nگروه نبوديم كه از قرآن روى گردان باشيم ؛ چرا كه خداوند سبحان فرموده است : « پس هر گاه در كارى ناسازگارى و اختلاف كرديد آن را به خدا و پيامبرش بازگردانيد ( و از آنان نظرِ نهايى را بخواهيد ) » .\r\nپس بازگردانيدن كارها به خداوند اين است كه به كتابش داورى و حكم نماييم و برگردانيدن كارها به پيامبر اين است كه سنّت و آموزه‌هاى او را دريابيم و آن‌ها را به كار ببنديم .\r\nپس اگر قرار باشد به كتاب خداوند به راستى و درستى داورى شود ما شايسته‌ترين مردم به آن هستيم و اگر قرار باشد به سنّت پيامبر صلى اللَّه عليه وآله داورى نماييم ، پس شايسته‌ترين مردم و برترين آن‌ها ما هستيم . . .\r\nپس اينك بنگريد از چه راه شما را گمراه مىنمايند ؟ و چگونه بر شما راه يافتند ؟\r\nدر اين باره روايت‌هاى بسيارى از خاندان پيامبر عليهم السلام آمده است . شيخ كلينى رحمه اللَّه در قسمت‌هاى مختلفى از كتاب شريف كافى آن‌ها را آورده است . امير مؤمنان على عليه السلام تصريح مىكند كه خاندان پيامبر - نه ديگران - همان « راسخان در علم » هستند و مىفرمايد :\r\nأين الَّذين زعموا أنّهم الراسخون في العلم دوننا كذباً وبغياً علينا ، أن رفعنا اللَّه ووضعهم ، وأعطانا وحرمهم ، وأدخلنا وأخرجهم ؛ « 1 »\r\n\r\n\r\n","description":"","footnote":"\r\n( 1 ) . همان : 201\r\n","page_name":" 51 ","page_number":51},
  {"content":"\r\n\r\nكجايند آنانى كه به دروغ و ستم بر ما مىپندارند به جز ما راسخان در علم هستند از آن رو كه خداوند ما را برترى داد و آنان را پست و خوار گردانيد و به ما همهء دانش‌ها را بخشيد و آنان را بىبهره ساخت و ما را به حريم قربش پذيرفت و آنان را بيرون كرد .\r\nشايد آن حضرت به اين آيه اشاره مىكند كه مىفرمايد :\r\n« هُوَ الَّذِيَ أَنزَلَ عَلَيْكَ الْكِتَابَ مِنْهُ آيَاتٌ مُّحْكَمَاتٌ هُنَّ أُمُّ الْكِتَابِ وَأُخَرُ مُتَشَابِهَاتٌ فَأَمَّا الَّذِينَ في قُلُوبِهِمْ زَيْغٌ فَيَتَّبِعُونَ مَا تَشَابَهَ مِنْهُ ابْتِغَاءَ الْفِتْنَةِ وَابْتِغَاءَ تَأْوِيلِهِ وَمَا يَعْلَمُ تَأْوِيلَهُ إِلَّا اللّهُ وَالرَّاسِخُونَ فِي الْعِلْمِ . . . » ؛ « 1 »\r\nاوست آن خدايى كه اين كتاب را بر تو فرو فرستاد . برخى از آن آيه‌ها محكمات هستند ( معناى روشن دارند ) كه آن‌ها ركن و پايه كتاب هستند و برخى ديگر متشابهات ( چند پهلو و غير روشن ) هستند . پس كسانى كه در دل‌هاى آنان كژى و گمراهى است ، براى فتنه جويى و معناى نادرست و خراب كردن معناى آن ، به آيه‌هاى غير روشن و چند پهلو دست مىاندازند ( و در ظاهر از آن پيروى مىنمايند ) در حالى كه معناى واقعى و حقيقى آن‌ها را جز خداوند و راسخان در علم نمىدانند . . . .\r\n\r\n\r\n","description":"","footnote":"\r\n( 1 ) . سوره آل عمران : آيه 5\r\n","page_name":" 52 ","page_number":52},
  {"content":"\r\n\r\nدر روايتى كه از امام صادق عليه السلام نقل شده آن حضرت فرمود :\r\nنحن الراسخون في العلم ونحن نعلم تأويله ؛ « 1 »\r\nما راسخان در علم هستيم و ماييم كه معناى حقيقى و واقعى آن‌ها را مىدانيم .\r\nروايت‌هاى ديگرى نيز در اين زمينه نقل شده است .\r\n\r\nاهل بيت عليهم السلام و علم به غيب\r\nخاندان پيامبر عليهم السلام به آن چه بوده و هست آگاهند ، مگر علمى كه خداوند آن را به خود مخصوص نموده است كه هيچ كس به غير از او ، از آن آگاهى ندارد . حضرت على عليه السلام در اين باره مىفرمايد :\r\nو ما سوى ذلك فعلم علّمه اللَّه نبيّه فعلّمنيه ، و دعا لي بأن يعيه صدري وتضطمّ عليه جوانحي ؛ « 2 »\r\nدانش نهانى و غيب همان است كه فقط خداوند آن را مىداند و غير آن تمام دانش‌هايى كه خداوند به پيامبر آموخت و او نيز آن‌ها را به من آموزش داد و از خداوند خواست تا سينه من آن را تحمّل نمايد و دلم آن را در بر بگيرد و به خود بپذيرد .\r\n\r\n\r\n","description":"","footnote":"\r\n( 1 ) . الكافى : 1 / 213 ، الصافى فى تفسير القرآن : 84 ، چاپ قديم\r\n( 2 ) . نهج البلاغه : 186\r\n","page_name":" 53 ","page_number":53},
  {"content":"\r\n\r\nامير مؤمنان على عليه السلام در جاى ديگرى مىفرمايند :\r\nواللَّه ، لو شئت أن اخبر كلّ رجل منكم بمخرجه ومولجه و جميع شأنه لفعلت ، و لكن أخاف أن تكفروا فيَّ برسول اللَّه صلّى اللَّه عليه وآله .\r\nألا وإنّي مفضيه إلى الخاصّة ممّن يؤمن ذلك منه .\r\nوالّذي بعثهُ بالحقّ واصطفاه على الخلق ، ما أنطق إلّاصادقاً ، وقد عهد إليَّ بذلك كلّه ، وبمهلك من يهلك ، ومنجى من ينجو ، ومآل هذا الأمر ، و ما أبقى شيئاً يمرُّ على رأسي إلّا أفرغه في أذنيّ وأفضى به إليّ ؛ « 1 »\r\nبه خداوند سوگند ! اگر بخواهم مىتوانم خبر دهم هر مردى از شما را كه از كجا آمده است و به كجا مىرود و تمام كارهايش چيست ! ولى مىترسم درباره من به باورى برسيد كه به رسول خدا صلى اللَّه عليه وآله نداشتيد .\r\nپس آگاه باشيد ! من تمام اين دانش‌ها و رازها را به ياران ويژه خود مىرسانم و بازگو مىنمايم .\r\nسوگند به خداوندى كه پيامبر را به راستى به پيامبرى برانگيخت و او را بر تمام آفريدگان برگزيد ! فقط به راستى سخن مىگويم و به\r\n\r\n\r\n","description":"","footnote":"\r\n( 1 ) . نهج البلاغه : 250\r\n","page_name":" 54 ","page_number":54},
  {"content":"\r\n\r\nراستى كه پيامبر به همهء آن چه گفتم با من پيمان بسته است و نيز به تباهى و نابودى تباه شدگان و رهايى يافتگان از من تعهد گرفته است و به سرانجام تمام كارها آگاهى داده است و هر آن چه در سر مىگذراندم و به فكر خود مرور مىدادم ، پاسخش را در گوشم فرو خواند و آن را به طور كامل به من رسانيد و فهمانيد .\r\nدر روايت ديگرى آمده است كه حضرت على عليه السلام فرمود :\r\nسلوني ، واللَّه ما تسألوني عن شيء يكون إلى يوم القيامة إلّا أخبرتكم . . . ؛ « 1 »\r\nاز من بپرسيد ، به خداوند سوگند ! درباره هر آن چه كه تا روز قيامت خواهد بود اگر از من پرسيده شود به شما پاسخ خواهم داد .\r\n\r\nاهل بيت عليهم السلام و درهاى دانش\r\nخاندان پيامبر عليهم السلام همان « درها » هستند . حضرت على عليه السلام در اين باره مىفرمايد :\r\nنحن الشعار والأصحاب والخزنة والأبواب ، ولا تؤتى البيوت إلّا من أبوابها ، فمن أتاها من غير أبوابها سُمّي سارقاً ؛ « 2 »\r\nما اهل بيت چون لباس نزديك به او و ياران صميمى پيامبر\r\n\r\n\r\n","description":"","footnote":"\r\n( 1 ) . فتح البارى : 8 / 458 ، تاريخ الخلفا : 124 ، جامع بيان العلم : 1 / 114\r\n( 2 ) . نهج البلاغه : 215\r\n","page_name":" 55 ","page_number":55},
  {"content":"\r\n\r\nو گنجينه داران نبوّت و درهاى رسالت و پيامبرى هستيم و هيچ خانه‌اى را جز از درِ آن وارد نمىشوند ، و هر كه غير از در وارد شود دزد ناميده مىشود .\r\nامام صادق عليه السلام در اين باره مىفرمايد :\r\nفقط جانشينان پيامبر ، درهاى الاهى هستند كه از آن‌ها بايد وارد شد و اگر آنان نبودند ، هيچ گاه خداوند شناخته نمىشد و به وسيله آنان خداوند بر تمام آفريدگان دليل و برهان را كامل مىكند .\r\nپيش از اين نيز پيامبر خدا صلى اللَّه عليه وآله خود را شهر دانش خواند و على عليه السلام را دروازه آن شهر قرار داد .\r\nتمام حافظان حديث اهل سنّت از امير مؤمنان على عليه السلام اين گونه نقل كرده‌اند كه فرمود : پيامبر خدا صلى اللَّه عليه وآله مىفرمايد :\r\nأنا مدينة العلم وعليّ بابها ، فمن أراد العلم فليأت الباب ؛\r\nهمانا من شهر علم هستم و على دروازه آن است ، پس هر كه دانش بخواهد بايد از دروازه وارد شود .\r\nدر حديث ديگرى جابر گويد : پيامبر خدا صلى اللَّه عليه وآله فرمود :\r\nأنا مدينة العلم وعلي بابها ؛\r\nمن شهر دانش هستم و على دروازه آن است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nابن عباس نيز در اين زمينه حديثى را از پيامبر نقل كرده است . او مىگويد : من از رسول خدا صلى اللَّه عليه وآله شنيدم كه مىفرمود :\r\nأنا مدينة العلم وعليّ بابها ، فمن أراد العلم فليأت الباب ؛ « 1 »\r\nمن شهر علم هستم و على دروازه آن ، پس هر كه دانش بخواهد بايد از دروازه وارد شود .\r\nدر اين زمينه حضرت على عليه السلام از پيامبر اين گونه نقل مىكند :\r\nپيامبر خدا صلى اللَّه عليه وآله فرمود :\r\nأنا دار الحكمة وعلي بابها ؛ « 2 »\r\nمن خانه حكمت و دانايى هستم و على دروازه آن است .\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك : نفحات الأزهار في خلاصه عبقات الأنوار : ج 10 - 12\r\n( 2 ) . تحقيق و پژوهش كامل پيرامون اين حديث در نفحات الأزهار في خلاصه عبقات الأنوار : ج 10 ، ص 321 انجام يافته است\r\n","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nبخش سوم كمالات و فضايل اهل بيت عليهم السلام\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nاهل بيت عليهم السلام ساختهء خداوندگار و مردم ساختهء آنان\r\nحضرت على عليه السلام در نامه‌اى به معاويه چنين مىنويسد :\r\nإنّ قوماً استشهدوا في سبيل اللَّه تعالى من المهاجرين والأنصار - ولكلّ فضل - حتّى إذا استشهد شهيدنا ، قيل سيّد الشهداء . . . ولولا ما نهى اللَّه عنه من تزكية المرء نفسه لذكر ذاكر فضائل جمّة ، تعرفها قلوب المؤمنين ، ولا تمجّها آذان السامعين ، فدع عنك من مالت به الرمية ؛ فإنّا صنائع ربّنا والناس بعد صنائع لنا . . . ؛ « 1 »\r\nگروهى از مهاجران و انصار در راه خداوند شهيد شدند - و هر كدام فضيلتى داشتند - تا آن كه شهيد ما ( حضرت حمزه عليه السلام ) شربت شهادت نوشيد . پس به سرور و سالار شهيدان معروف شد و پيامبر خدا صلى اللَّه عليه وآله هنگام نماز بر او شيوه خاصى را به كار برد\r\n\r\n\r\n","description":"","footnote":"\r\n( 1 ) . نهج البلاغه : 386\r\n","page_name":" 61 ","page_number":61},
  {"content":"\r\n\r\nو هفتاد تكبير را خواند .\r\nمگر نمىبينى دست مردمان بسيارى در راه خداوند بريده شد و هر كدام فضيلت و مرتبتى داشتند ؛ ولى هنگامى كه يكى از ما ( حضرت جعفر بن ابىطالب عليه السلام ) همانند آنان شد طيار ( پرواز كننده ) در بهشت و صاحب دو بال ناميده شد .\r\nاگر خداوند از خودستايى باز نداشته بود ، فضيلت‌ها و خوبىهاى فراوانى را برمىشمردم كه دل‌هاى مؤمنان با آن‌ها ، آشناست و در گوش شنوندگان خوش آوا . پس آن چه را كه در آن سودى نيست رها كن ( و آب در غربال مپيماى ) ؛ چرا كه ما ساخته و پرداخته پروردگارمان هستيم و بعد از آن ، مردم همگى ساخته و پرورده‌هاى ما هستند .\r\nو اين كه ما و شما درآميختيم و طرح خويشاوندى ريختيم ، از شما دختر گرفتيم و به شما دختر داديم و مانند همتا و برابر با شما رفتار كرديم ، عزّت و سربلندى ديرين و فضيلت‌ها و سرافرازىهاى پيشين را از ما باز نمىدارد ، در حالى كه شما چنين شأن و مقامى را نداريد . . . .\r\nپس ما يك بار براى خويشاوندى با پيامبر ، به خلافت سزاوارتريم و ديگر بار براى طاعت و فرمانبردارى ( دستور پيامبر در پيروى از ما ) برتريم .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو آن گاه كه مهاجران در سقيفه بر انصار به نزديكى با پيامبر خدا صلى اللَّه عليه وآله دليل آورده و پيروز شدند پس اگر موجب برترى همان است حق با ماست ، نه با شما و اگر به دليل ديگرى است ، پس هم‌چنان انصار برترند و ادعايشان پابرجاست .\r\nاين نامه ، برترىهايى از اهل بيت عليهم السلام را در بر گرفته است ؛ برترىهايى با معانى ارزشمند كه داراى راز بزرگى است كه امير مؤمنان على عليه السلام مىفرمايد :\r\nإنّا صنائع ربّنا والناس بعد صنائع لنا ؛\r\nما ساخته و پرداخته پروردگارمان هستيم و بعد از آن ، مردم همگى ساخته و پرداخته ما هستند .\r\nاين جمله در نامه امام زمان عجل اللَّه تعالى فرجه الشريف به شيعيان نيز آمده است ، آن جا كه مىنگارد :\r\nبسم اللَّه الرحمن الرحيم\r\nعافانا اللَّه وإيّاكم من الفتن . . . ونحن صنائع ربّنا والخلق بعد صنائعنا . . . ؛ « 1 »\r\nبه نام خداوند بخشايندهء مهربان\r\nخداوند ما و شما را از شر بلاها و فتنه‌ها ايمن و عافيت بدارد ، و روح\r\n\r\n\r\n","description":"","footnote":"\r\n( 1 ) . الاحتجاج : 2 / 277 ، بحار الأنوار : 53 / 178\r\n","page_name":" 63 ","page_number":63},
  {"content":"\r\n\r\nو حقيقت يقين را به ما و شما ببخشايد و ما و شما را از بدى عاقبت باز بدارد .\r\nترديد بعضى از شما در دين به من رسيده است و از آن خبردار شده‌ام و هر دودلى و سرگردانى كه درباره ولىّ امر و امامان به شما روى كند به خاطر شما ، غمگين مىشويم - نه براى خودمان - و موجب ناراحتى ما دربارهء شما مىشود ، نه دربارهء خودمان ؛ زيرا خداوند همواره همراه ماست و با وجود او به غير او نيازى نداريم و همواره حق و درستى همراه ماست . پس اگر كسى از ما عقب بماند ما را وحشت فرا نمىگيرد و همانا ما ساخته و پرداخته پروردگار خويشيم و تمامى مخلوقات پرورده ما هستند .\r\nاى شيعيان دودل ! شما را چه مىشود كه در شك و دودلى هستيد و در سرگردانى به سر مىبريد ، آيا نشنيده‌ايد خداوند مىفرمايد :\r\n« يا أَيُّهَا الَّذينَ آمَنُوا أَطيعُوا اللَّهَ وَأَطيعُوا الرَّسُولَ وَأُولِي اْلأَمْرِ مِنْكُمْ » ؛ « 1 »\r\nاى كسانى كه ايمان آورده‌ايد ! از خداوند اطاعت كنيد و از پيامبر و اولى الامر خود اطاعت كنيد .\r\n\r\n\r\n","description":"","footnote":"\r\n( 1 ) . سوره نساء : آيه 59\r\n","page_name":" 64 ","page_number":64},
  {"content":"\r\n\r\nآيا شما آثارى را كه درباره امامانتان - درود و سلام بر گذشتگان و باقى ماندگان آنان باد - هست و ايجاد مىشود به شما رسيده است ، نمىدانيد ؟\r\nآيا شما نمىبينيد چگونه خداوند پناه‌گاه‌هايى براى شما قرار داد تا به آن‌ها پناه ببريد و علامت‌هايى كه به وسيلهء آن‌ها هدايت شويد ؛ از زمان حضرت آدم تا اين كه آخرين آن‌ها عليهم السلام پديدار گشت ؟ ! هرگاه پرچم و علامتى ناپديد گشت پرچم ديگرى پديدار شد و هر گاه ستاره‌اى خاموش شد ، ستارهء فروزان ديگرى پديدار شد .\r\nدر توضيح اين سخن گهربار بايد بگوييم كه در واقع مىفرمايند :\r\nهيچ شخصى نعمتى بر ما ندارد ، بلكه فقط خداوند بزرگ و با عظمت به ما نعمت داده است . پس بين ما و خداوند در نعمتى الاهى هيچ واسطه‌اى نيست و مردم از همه طبقات ساخته و پرداخته ما هستند . ما ، بين مردم و خداوند واسطه هستيم ، و ما هستيم كه تمام نعمت‌ها را به مردم فرو مىريزيم ، و ما بندگان خدا هستيم و مردم بندگان ما هستند .\r\nآن حضرت با اين گفتار به اين معنا اشاره كرده است كه « و هيچ گاه كسى كه نعمت از او بر مردم جارى شده است با مردم مساوى و برابر نيست » .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nشيخ كلينى رحمه اللَّه در اين زمينه روايتى را نقل كرده است كه امام عليه الصلاة والسلام فرمود :\r\nإنّ اللَّه خلقنا فأحسن خلقنا ، وصوّرنا فأحسن صورنا ، وجعلنا عينه في عباده ولسانه الناطق في خلقه . . . وبعبادتنا عُبد اللَّه ولولانا نحن ما عُبِد اللَّه ؛ « 1 »\r\nهمانا خداوند ما را آفريد پس به بهترين شكل آفريد و ما را به بهترين صورت پرداخت . ما را بين بندگانش چشم ، و زبان گوياى خود بين مردمان ، و دست گشاده به رحمت و مهربانى بر بندگان خود ، قرار داد ، ما روى خداوند هستيم كه به سويش رو كنند و بابى كه به او دلالت مىكند ، از جانب او همه چيز بخشيده و خزانه داران او در آسمان و زمين هستيم . به وسيله ما تمام درختان ميوه دار مىشود ، و ميوه‌ها رسيده مىشود ، و رودها روان مىگردد و به وسيله ما خداوند باران آسمان را فرو مىبارد و زمين گياهانش را مىروياند و به عبادت ماست كه خداوند پرستيده مىشود و اگر ما نبوديم هيچ گاه خداوند پرستش نمىشد .\r\nكوتاه سخن اين كه امامان از اهل بيت عليهم السلام نعمت الاهى بر\r\n\r\n\r\n","description":"","footnote":"\r\n( 1 ) . الكافى : 1 / 144\r\n","page_name":" 66 ","page_number":66},
  {"content":"\r\n\r\nتمام مخلوقات هستند و نعمت در اين آيه به آنان تفسير شده است :\r\n« يَعْرِفُونَ نِعْمَتَ اللّهِ ثُمَّ يُنكِرُونَهَا » ؛ « 1 »\r\nنعمت الاهى را مى شناسند سپس آن را انكار مىكنند . « 2 » در آيه ديگر « نعيم » به آن بزرگواران تفسير شده است :\r\n« ثُمَّ لَتُسْأَلُنَّ يَوْمَئِذٍ عَنِ النَّعِيمِ » ؛ « 3 »\r\nسپس در آن روز از نعمت پرسيده خواهيد شد . « 4 » آرى ، آنان واسطه‌هاى بين خداوند و تمام موجودات در آفرينش ، علم ، روزى و ديگر الطاف و بخشش‌هاى الاهى و نعمت‌ها هستند .\r\nپس خداوند كننده‌اى است كه تمام هستى از اوست و امام ، كننده‌اى است كه هستى به سبب اوست و اين همان ولايت و سرپرستى كليّه است .\r\nپس آيا مىتوان كسى را از اين امّت با خاندان حضرت محمّد صلى اللَّه عليه وآله مقايسه كرد و سنجيد ؟ و آيا مىشود كسى از خلايق با آنان هم‌سطح و مساوى شود ؟\r\n\r\n\r\n","description":"","footnote":"\r\n( 1 ) . سوره نحل : آيه 85\r\n( 2 ) . ر . ك : الصافى فى تفسير القرآن : 303\r\n( 3 ) . سوره تكاثر : آيه 8\r\n( 4 ) . ر . ك : الصافى فى تفسير القرآن : 573\r\n","page_name":" 67 ","page_number":67},
  {"content":"\r\n\r\n\r\nاهل بيت عليهم السلام و مقام عصمت\r\nناآلودگى و مصونيت از گناه از مهم‌ترين ويژگىهاى بارز در هر امام و پيامبر است كه بر اين امر دليل‌هاى فراوانى از قرآن ، سنّت پيامبر و عقل بيان شده است . واضح‌ترين آيه قرآن در اين باره آيه‌اى است كه مىفرمايد :\r\n« أَطِيعُواْ اللّهَ وَأَطِيعُواْ الرَّسُولَ وَأُوْلِي الأَمْرِ مِنكُمْ » ؛ « 1 »\r\nاز خداوند اطاعت كنيد و از پيامبر و اولى الامر خود اطاعت كنيد .\r\nاين آيه به گونه‌اى روشن بيان‌گر عصمت است ؛ تا جايى كه فخر رازى و ديگر شك پردازان به دلالت آن اعتراف نموده‌اند ؛ زيرا فرمانبرى از كسى كه اشتباه و آلودگى در او راه دارد ، به صورت همه جانبه هرگز روا و شايسته نيست .\r\nامير مؤمنان على عليه السلام گفتارى در شأن و مقام خاندان پيامبر عليهم السلام دارد كه امّت اسلامى را به پيروى و فرمانبردارى از آنان در همه حال دستور مىدهد ، آن جا كه مىفرمايد :\r\nانظروا أهل بيت نبيّكم ، فالزموا سمتهم واتّبعوا أثرهم ، فلن يخرجوكم من هُدى ولن يعيدوكم في ردى ، فإن لبدوا فالبُدوا ، وإن نهضوا فانهضوا ، ولا تسبقوهم فتضلّوا ،\r\n\r\n\r\n","description":"","footnote":"\r\n( 1 ) . سوره نساء : آيه 62\r\n","page_name":" 68 ","page_number":68},
  {"content":"\r\n\r\nولا تتأخروا عنهم فتهلكوا ؛ « 1 »\r\nو به اهل بيت پيامبرتان نيك بنگريد ، از آن سو كه گام برمىدارند ، حركت نماييد و قدم جاى قدمشان بگذاريد ، آن‌ها هرگز شما را از راه هدايت بيرون نمىبرند و به پستى و هلاكت باز نمىگردانند . پس هر گاه سكوت كردند و خاموش بودند ، خاموش باشيد و هر گاه برخاستند برخيزيد ، از آن‌ها پيشى نگيريد كه گمراه مىشويد و از آنان عقب نمانيد كه به نابودى و هلاكت دچار مىشويد .\r\nبه راستى چگونه اهل بيت عليهم السلام پاك و مصون از اشتباه نيستند در حالى كه آن سان كه امير مؤمنان على عليه السلام خبر داده قلب و جانشان در بهشت است . آيا قلبى كه در بهشت باشد فكر اشتباه و گناه از آن مىگذرد تا چه رسد به اراده و انجام آن ؟ آيا چنين قلبى دچار غفلت و فراموشى و ترديد و دودلى مىشود ؟ آيا اين مصونيت از اشتباه ، همان سفارشى نيست كه دربارهء لازمه امامت و مهترى است ؟\r\nآرى ، پيامبر صلى اللَّه عليه وآله همانند سفارشى كه دربارهء امير مؤمنان على عليه السلام در سخن سابق كرده و بعد از خودش به امّت دستور داده است كه از او پيروى كنند ، دربارهء عمار نيز سفارش كرده است ؛ هنگامى كه او را به پيروى از حضرت على عليه السلام در تمام\r\n\r\n\r\n","description":"","footnote":"\r\n( 1 ) . نهج البلاغه : 143\r\n","page_name":" 69 ","page_number":69},
  {"content":"\r\n\r\nاتفاقات و وقايع بعد از خودش و در هر حالتى فرا خواند .\r\nگروهى از دانشمندان بزرگ روايتى را از علقمة بن قيس و اسود بن يزيد نقل كرده‌اند . آن دو مىگويند :\r\nابوايوب انصارى از جنگ صفين بازگشت . ما نزد او رفتيم و به او گفتيم : اى ابوايوب ! خداوند تو را گرامى داشت كه حضرت محمّد صلى اللَّه عليه وآله را به خانه تو نزول اجلال داد و شترش كنار خانه تو خوابيد . اين لطف و مرحمتى از جانب خداوند و براى بزرگداشت تو بود ، تا آن كه به در خانه تو ايستاد و تمام مردم را رها نمود ، حال تو با شمشير آمده‌اى و مسلمانان توحيدگوى را مىكشى ؟\r\nابوايوب گفت : فلانى ! هيچ گاه راهبر به مردمش دروغ نمىگويد ، مسلّم است كه پيامبر خدا صلى اللَّه عليه وآله به ما دستور داد همراه على عليه السلام با سه گروه بجنگيم : ناكثين ، قاسطين و مارقين .\r\nما با ناكثين كه همان ياران جمل و طلحه و زبير بودند جنگ نموديم و آنان را كشتيم ، و اينك از جنگ با قاسطين ، معاويه و عمروعاص مىآييم ؛ مارقين كه همان صاحبان درختان گز و تنه‌هاى درخت خرما و درختان سبز خرما و ياران نهروان هستند ، به خداوند سوگند ! نمىدانم كجا هستند ؟ ولى به يقين اگر خداوند بزرگ بخواهد به جنگ با آن‌ها خواهم رفت .\r\nآن گاه گفت : از پيامبر خدا صلى اللَّه عليه وآله شنيدم كه به عمار\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمىفرمود :\r\nيا عمّار ! تقتلك الفئة الباغية ، وأنت إذ ذاك مع الحقّ والحقّ معك .\r\nيا عمّار بن ياسر ! إن رأيت عليّاً قد سلك وادياً وسلك الناس كلّهم وادياً غيره ، فاسلك مع علي ، فإنّه لن يدليك في ردى ، ولن يخرجك من هدى .\r\nيا عمّار ! من تقلّد سيفاً وأعان به عليّاً - رضي اللَّه عنه - على عدوّه قلّده اللَّه يوم القيامة وشاحين من درّ ، و من تقلّد سيفاً أعان به عدوّ علي - رضي اللَّه عنه - قلّده اللَّه يوم القيامة وشاحين من نار ؛\r\nاى عمار ! گروه ستمگر تو را خواهند كشت و تو در آن زمان همراه حق هستى و حق نيز همراه توست .\r\nاى عمار پسر ياسر ! هر گاه ديدى كه على در مسيرى مىرود و تمامى مردمان در مسير ديگرى غير از راه على در حركتند پس فقط با على همراه شو . زيرا او هيچ گاه تو را به هلاكت نمىاندازد و از راه درست و هدايت خارج نمىسازد .\r\nاى عمار ! هر كه شمشيرى به گردن آويزد و على را با آن بر دشمن او يارى رساند ، خداوند روز قيامت دو گردنبند زيبا از درّ بر گردن او مىآويزد و هر كه شمشيرى بر گردن بگيرد و به دشمن على يارى رساند ، خداوند روز قيامت دو گردنبند آتشين بر گردن او مىنهد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nما گفتيم : اى اباايوب ! بس است خداوند به تو رحمت كند ، كافى است ، خداوند به تو رحمت كند . « 1 »\r\n\r\nپايه‌هاى دين و هدايت‌گران مردمان\r\nامير مؤمنان على عليه السلام خاندان محمّد عليهم السلام را اين گونه توصيف فرموده است :\r\nهم أساس الدين وعماد اليقين ؛\r\nآنان پايه استوار دين و ستون محكم يقين هستند .\r\nاين عبارت بعد از اين گفتار آمده است كه فرمود :\r\nهم موضع سرّه ، إليهم يفىء الغالي وبهم يلحق التالي لا يقاس بآل محمّد عليهم السلام من هذه الامة أحد ؛ « 2 »\r\nآنان جايگاه اسرار خداوندى هستند ، افراط گران بايد به سوى آنان برگردند و عقب ماندگان بايد خود را به آنان برسانند ، كسى از اين امّت با خاندان محمّد عليهم السلام مقايسه نمىشود .\r\nگويى منظور حضرت اين است كه به راستى كسانى كه داراى اين ويژگىها هستند و به اين فضايل و برترىها رسيده‌اند همان‌ها اساس\r\n\r\n\r\n","description":"","footnote":"\r\n( 1 ) . تاريخ بغداد : 13 / 186 - 187 ، فرائد السمطين : 1 / 178 ، كنز العمال : 12 / 212 ، مناقب خوارزمى : 75 / 124 ، و آن چه نقل شد ، طبق نقل تاريخ بغداد بود\r\n( 2 ) . نهج البلاغه : 47\r\n","page_name":" 72 ","page_number":72},
  {"content":"\r\n\r\nدين و ستون يقين هستند . افراط گران بايد به سوى آنان برگردند و عقب ماندگان بايد خود را به آنان برسانند .\r\nامير سخن در جاى ديگرى مىفرمايد :\r\nهم دعائم الإسلام وولائج الإعتصام ، بهم عاد الحقّ إلى نصابه ، وانزاح الباطل عن مقامه ، وانقطع لسانه عن منبته ؛ « 1 »\r\nآنان ستون‌هاى محكم اسلام و پناه‌گاه‌هاى اميد به لطف خدا هستند و به وسيله آنان حق و درستى به جايگاه خود باز مىگردد و باطل از مقام خود به پايين كشيده مىشود و زبانش از ريشه قطع مىگردد .\r\nحضرت على عليه السلام در جاى ديگر خاندان پيامبر را اين گونه توصيف مىنمايد :\r\nهم أزمّة الحقّ وأعلام الدين وألسنة الصدق ، فأنزلوهم بأحسن منازل القرآن ، ورِدُوهُم ورودَ الهيم العطاش ؛ « 2 »\r\nآنان زمامداران حق و درستى ، پيشوايان دين و زبان‌هاى راست‌گو و حقيقت هستند ، پس همانند قرآن ، آنان را به بهترين احترام و منزلگاه فرود آوريد و به سان تشنگان سرگردان با اشتياق چشم حيات به آنان رو كنيد .\r\n\r\n\r\n","description":"","footnote":"\r\n( 1 ) . همان : 357\r\n( 2 ) . همان : 118\r\n","page_name":" 73 ","page_number":73},
  {"content":"\r\n\r\nدر اين فراز و الا چند عبارت قابل توضيح است :\r\n1 . « افراط كاران و غاليان به آنان باز مىگردند و عقب ماندگان به آن‌ها بايد برسند » .\r\nمنظور از اين عبارت ، يعنى كه اهل بيت عليهم السلام ميزان سنجش بين تندروى و كندروى در دين هستند و شايد اين معنا همان معناى توصيف اهل بيت عليهم السلام باشد كه در روايت آمده است كه فرمودند :\r\nما جايگاه معتدلى هستيم كه هيچ گاه افراط گران با ما نيستند و هيچ رونده‌اى از ما پيشى نمىگيرد . « 1 » 2 . « آنان زمامداران حق هستند » .\r\nمنظور اين است همواره و در هر حال حق با آن‌هاست ، هر جاى كه بگردند حق با آنان به چرخش درمىآيد و همواره پيامبر گرامى صلى اللَّه عليه وآله درباره امير مؤمنان على عليه السلام مىفرمودند :\r\nعلي مع الحقّ والحقّ مع علي ، يدور معه حيث دار ، ولن يفترقا حتى يردا عليَّ الحوض ؛ « 2 »\r\n\r\n\r\n","description":"","footnote":"\r\n( 1 ) . الكافى : 1 / 1010\r\n( 2 ) . از جمله راويان اين حديث خطيب بغدادى در تاريخ بغداد : 14 / 321 ، و هيثمى در مجمع الزوائد : 7 / 236 است\r\n","page_name":" 74 ","page_number":74},
  {"content":"\r\n\r\nعلى با حق و درستى است و درستى و حق همواره با على است ؛ هر جاى كه برود او همراهش هست و هرگز از هم جدا نخواهند شد تا اين كه در كنار حوض به نزد من خواهند رسيد .\r\nآن گاه امير مؤمنان على عليه السلام آن بزرگواران را به زبان گوياى راستى وصف مىكند و در واقع كه آيه شريفهء ذيل را به آن بزرگواران تفسير مىنمايد ، آن جا كه مىفرمايد :\r\n« وَاجْعَلْ لي لِسانَ صِدْقٍ فِي اْلآخِرينَ » ؛ « 1 »\r\nو براى من در مردمان آينده زبان راستى قرار بده .\r\n\r\nجايگاه و مقام اهل بيت\r\nعليهم السلام\r\n\r\nهمانند منزلت قرآن\r\n3 . « آنان را به بهترين منزلت‌ها و مقام‌هاى قرآنى فرود آوريد » .\r\nاز اين عبارت دو معنا مىتوان اراده كرد :\r\nمعناى يكم : آنان را به همان جايگاه‌هاى نيكويى كه قرآن را قرار مىدهيد - مثل اطاعت و احترام قرآن - قرار دهيد .\r\nمعناى دوم : براى آنان بهترين جايگاهى را كه قرآن برايشان در نظر گرفته است ، قرار دهيد ؛ جايگاه‌هايى كه شامل موارد ذيل است :\r\n1 . ولايت . آن سان كه مىفرمايد :\r\n\r\n\r\n","description":"","footnote":"\r\n( 1 ) . سوره شعراء : آيه 84\r\n","page_name":" 75 ","page_number":75},
  {"content":"\r\n\r\n« إِنَّمَا وَلِيُّكُمُ اللّهُ وَرَسُولُهُ وَالَّذِينَ آمَنُواْ الَّذِينَ يُقِيمُونَ الصَّلَاةَ وَيُؤْتُونَ الزَّكَاةَ وَهُمْ رَاكِعُونَ » ؛ « 1 »\r\nسرور و مهتر شما تنها خداوند و پيامبر اوست و كسانى كه ايمان آورده‌اند ؛ همان كسانى كه نماز را برپا مىدارند و در حال ركوع زكات مىپردازند .\r\n2 . پاكى و ناآلودگى ، آن جا كه مىفرمايد :\r\n« إِنَّمَا يُرِيدُ اللَّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ؛ « 2 »\r\nخداوند مىخواهد آلودگى را فقط از شما خاندان پيامبر بزدايد و شما را پاك و پاكيزه گرداند .\r\n3 . فرمانبردارى و پيروى همه جانبه ، آن جا كه مىفرمايد :\r\n« أَطِيعُواْ اللّهَ وَأَطِيعُواْ الرَّسُولَ وَأُوْلِي الأَمْرِ مِنكُمْ » ؛ « 3 »\r\nاز خداوند اطاعت كنيد و از پيامبر و اولى الامر خود اطاعت كنيد .\r\n4 . دوستى و مهرورزى ، آن جا كه مىفرمايد :\r\n\r\n\r\n","description":"","footnote":"\r\n( 1 ) . سوره مائده : آيه 60\r\n( 2 ) . سوره احزاب : آيه 33\r\n( 3 ) . سوره نساء : آيه 62\r\n","page_name":" 76 ","page_number":76},
  {"content":"\r\n\r\n« قُل لَّا أَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبَى » ؛ « 1 »\r\nبگو : از شما هيچ اجر و مزدى نمىخواهم مگر دوستى و مهرورزى به نزديكانم .\r\nو مقامات و مراتب ديگرى كه قرآن براى خاندان پيامبر عليهم السلام برمىشمارد .\r\n\r\nنكاتى مهم\r\nدر اين گفتار چند نكته مهم را بايد يادآور شويم :\r\n1 . ماندگارى اسلام به ماندگارى اهل بيت عليهم السلام است .\r\nدين ، تا زمانى برقرار است كه اهل بيت عليهم السلام باشند . پس آنان ضامن ماندگارى دين و يقين هستند و هستى اين دو به آنان نيازمند است ، همان گونه كه ماندگارى ساختمان به ستون و پايه نيازمند است .\r\nشايد همين معناى عبارتى باشد كه فرمود : « آنان ، پايه‌ها و كوه‌هاى دين هستند » .\r\n2 . زمين هيچ گاه از آنان خالى نخواهد بود\r\nزيرا خداوند متعال ، جاودانگى را بر دين و آيين خود نوشته است و آنان ، نشان گران و پرچم‌هاى هدايت به سوى آن هستند .\r\n\r\n\r\n","description":"","footnote":"\r\n( 1 ) . سوره شورى : آيه 22\r\n","page_name":" 77 ","page_number":77},
  {"content":"\r\n\r\nامير مؤمنان على عليه السلام در سخن ديگرى مىفرمايد :\r\nألا إنّ مثل آل محمّد عليهم السلام كمثل نجوم السماء ، إذا خوى نجم طلع نجم ؛ « 1 »\r\nبدانيد و آگاه باشيد ! خاندان محمّد عليهم السلام مانند ستارگان آسمان هستند كه هر گاه ستاره‌اى افول نمايد ، ستاره ديگرى طلوع مىكند .\r\nامير سخن در سخن ديگر به روشنى درباره ماندگارى آنان تا زمانى كه زمين پابرجاست سخن رانده است :\r\nاللهم بلى ، لا تخلو الأرض من قائم للَّه بحجّة ، إمّا ظاهراً مشهوراً وإمّا خائفاً مغموراً ، لئلّا تبطل حجج اللَّه وبيّناته ، وكم ذا ، وأين اولئك ؟ أُولئك - واللَّه - . الأقلّون عدداً ، والأعظمون عند اللَّه قدراً ، يحفظ اللَّه بهم حججه وبيّناته ، حتّى يودعوها نظراءهم ، ويزرعوها في قلوب أشباههم ، أولئك خلفاء اللَّه في أرضه ، والدعاة إلى دينه ، آه آه شوقاً إلى رؤيتهم ؛ « 2 »\r\nآرى ، زمين از كسى كه حجّت برپاى خداوند است ، تهى نماند كه يا پديدار و شناخته شده است و يا ترسان و پنهان از ديده‌ها ، تا هيچ گاه حجّت‌هاى خداوند باطل نشود و نشانه‌هايش از ميان نرود و اينان\r\n\r\n\r\n","description":"","footnote":"\r\n( 1 ) . نهج البلاغه : 146\r\n( 2 ) . همان : 297\r\n","page_name":" 78 ","page_number":78},
  {"content":"\r\n\r\nچند نفرند و كجا جاى دارند ؟\r\nبه خداوند سوگند ! آنان در شماره اندكند و در نزد خدا بزرگ مقدار كه خداوند حجّت‌ها و نشانه‌هاى خود را به آنان ، نگهبانى مىكند ، تا به همانندهاى خويش بسپارند و در دل‌هاى همانندگانشان بكارند ( و به آنان تحويل دهند ) . . . اينان جانشينان خداوند در زمين هستند و مردم را به دين راستين او فرا مىخوانند ، آه ! چقدر آرزومند و مشتاق ديدار آنان هستم .\r\nحافظ ابن حجر عسقلانى در اين زمينه گويد :\r\n« و اين روايت كه حضرت عيسى پشت سر يك نفر از اين امّت در آخر الزمان نماز به جاى مىآورد ، دلالت به نظر درست و اقوال صحيحى دارد كه هيچ گاه زمين از حجّت پابرجاى الاهى خالى نخواهد ماند » . « 1 » 3 . همواره پرسش‌ها « 2 » و حركت‌ها از آن‌ها و به سوى آن‌ها بايد باشد . « 3 »\r\n\r\n\r\n","description":"","footnote":"\r\n( 1 ) . فتح البارى : 6 / 385\r\n( 2 ) . اشاره‌اى است به آيه شريفه‌اى كه مىفرمايد : « فَاسْأَلُواْ أَهْلَ الذِّكْرِ إِن كُنتُمْ لَا تَعْلَمُونَ »\r\n( 3 ) . اشاره‌اى است به آيه شريفه‌اى كه مىفرمايد : « فَلَوْلَا نَفَرَ مِن كُلِّ فِرْقَةٍ مِّنْهُمْ طَآئِفَةٌ لِّيَتَفَقَّهُواْ فِي الدِّينِ وَلِيُنذِرُواْ قَوْمَهُمْ إِذَا رَجَعُواْ إِلَيْهِمْ »\r\n","page_name":" 79 ","page_number":79},
  {"content":"\r\n\r\nاز اين رو حضرت مىفرمايد :\r\nمانند شتران تشنه و سرگردان كه روى به آبشخور مىنهند به آنان روى كنيد .\r\nتمامى اين نكات از معانى « حديث الثقلين » - كه هر دو گروه مسلمانان به صورت همه گير و متواتر نقل كرده‌اند - مىتواند باشد ، همان گونه به آن اشاره خواهيم كرد .\r\n\r\nستارگان هدايت\r\nحضرت على عليه السلام در اين گفتار اهل بيت عليهم السلام را به ستارگان آسمان تشبيه كرده است . اين تشبيه به حديثى صحيح از پيامبر اشاره دارد كه احمد بن حنبل و ديگر عالمان اهل سنّت روايت كرده‌اند .\r\nپيامبر خدا صلى اللَّه عليه وآله فرمود :\r\nالنجوم أمان لأهل السماء ، فإذا ذهبت النجوم ذهب أهل السماء ، وأهل بيتي أمان لأهل الأرض ، فإذا ذهب أهل بيتي ذهب أهل الأرض ؛ « 1 »\r\nستارگان امان و مصونيت اهل آسمان هستند ، پس هر گاه ستارگان از بين بروند ، آسمانىها نيز از بين مىروند و خاندان من مصونيت\r\n\r\n\r\n","description":"","footnote":"\r\n( 1 ) . الصواعق المحرقه : 140\r\n","page_name":" 80 ","page_number":80},
  {"content":"\r\n\r\nو امان زمينىها هستند . پس هر گاه از بين بروند تمام زمينىها نيز از بين مىروند .\r\nجلال الدين سيوطى گويد : حاكم نيشابورى از ابن عباس روايت كرده است كه رسول خدا صلى اللَّه عليه وآله فرمود :\r\nالنجوم أمان لأهل الأرض من الغرق ، وأهل بيتي أمان لُامتي من الإختلاف ، فإذا خالفتها قبيلة اختلفوا ، فصاروا حزب إبليس ؛ « 1 »\r\nستارگان مصونيت زمينيان از غرق شدن هستند و اهل بيت من مصونيت امّت اسلامى از اختلاف و دو دستگى هستند ، پس هر گاه گروهى با آنان مخالفت نمايد دچار ناسازگارى و اختلاف مىشوند و به حزب شيطان مىپيوندند .\r\nگواه اين تشبيه آيه‌اى است كه مىفرمايد :\r\n« هُوَ الَّذِي جَعَلَ لَكُمُ النُّجُومَ لِتَهْتَدُواْ بِهَا فِي ظُلُمَاتِ الْبَرِّ وَالْبَحْرِ » ؛ « 2 »\r\nاو همان است كه ستارگان را براى شما آفريد تا به وسيله آن در تاريكىهاى خشكى و دريا راه بپيماييد و به درستى هدايت شويد .\r\n\r\n\r\n","description":"","footnote":"\r\n( 1 ) . احياء الميت : حديث 29\r\n( 2 ) . سوره انعام : آيه 97\r\n","page_name":" 81 ","page_number":81},
  {"content":"\r\n\r\nدر روايتى در تفسير آيه آمده است كه امام عليه السلام فرمود :\r\nالنجوم آل محمّد عليهم السلام ؛ « 1 »\r\nمنظور از ستارگان ، خاندان محمّد عليهم السلام هستند .\r\nامير مؤمنان على عليه السلام فرمود : « يا ترسان دور از نظرهاست » .\r\nاين سخن به حضرت مهدى از خاندان محمّد عليهم السلام اشاره دارد ، همو كه « خداوند زمين را به وسيله او از دادگسترى و عدل پر مىنمايد ، بعد از اين كه از جور و بيداد پر شده است » .\r\nاين موضوع از مطالب روشن و ضرورى است و دليل‌هاى فراوان و كتاب‌هاى بىشمارى درباره ايشان نگاشته شده است . « 2 »\r\n\r\nاهل بيت عليهم السلام و اقامه لوازم امامت و مهترى\r\nامامان از اهل بيت عليهم السلام لوازم امامت را به خوبى برپا نمودند كه همان نگهدارى دين و پاسداشت و آموزش آن و نيز دعوت به سوى آن بود . حضرت على عليه السلام در اين باره مىفرمايند :\r\nبنا اهتديتم في الظلماء ، وتسنّمتم ذروة العلياء ، و بنا أفجرتم عن السرار ؛ « 3 »\r\n\r\n\r\n","description":"","footnote":"\r\n( 1 ) . الصافى فى تفسير القرآن : 179\r\n( 2 ) . ر . ك : منتخب الأثر ، كشف الاستار ، المحجّة فيما نزل في القائم الحجّة\r\n( 3 ) . نهج البلاغه : 51\r\n","page_name":" 82 ","page_number":82},
  {"content":"\r\n\r\nفقط به وسيله ما در تاريكىها راهنمايى و هدايت شديد و به قله‌هاى خوبى و صفات نيكو راه برديد و به كمك ما از تاريكىها به روشنايى راه پيموديد .\r\nيعنى به وسيله ما از تاريكىهاى نادانى و گمراهى به روشنايى دانش و هدايت راه پيموديد و به همين معنا در جاى ديگر فرموده‌اند :\r\nبنا يستعطى الهدى ويستجلى العمى ؛ « 1 »\r\nهدايت تنها به وسيله ما بخشيده مىشود و تاريكىها و كورىها از بين مىرود و روشن مىگردد .\r\nكلينى رحمه اللَّه روايتى را در تفسير آيه شريفه ذيل نقل مىكند ، آن جا كه مىفرمايد :\r\n« وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِهِ يَعْدِلُونَ » ؛ « 2 »\r\nو از آفريدگان ما گروهى هستند كه به حق و راستى هدايت مىنمايند و فقط به حقيقت راه مىپيمايند .\r\nحضرت فرمودند :\r\nهم الأئمّة صلوات اللَّه عليهم ؛ « 3 »\r\nمنظور از امّت ( در اين آيه ) همان امامان عليهم السلام هستند .\r\n\r\n\r\n","description":"","footnote":"\r\n( 1 ) . همان : 201\r\n( 2 ) . سوره اعراف : آيه 181\r\n( 3 ) . الصافى فى تفسير القرآن : 309\r\n","page_name":" 83 ","page_number":83},
  {"content":"\r\n\r\nدر روايتى امام صادق عليه السلام مىفرمايد : پيامبر خدا صلى اللَّه عليه وآله فرمودند :\r\nإنّ عند كلّ بدعة تكون من بعدي يُكاد بها الإيمان وليّاً من أهل بيتي موكلًا به ، يذبّ عنه ، وينطق بإلهام من اللَّه ، ويعلن الحق وينوره ، ويردّ كيد الكائدين . . . ؛ « 1 »\r\nهمانا نزد هر بدعت و فتنه‌اى كه ايمان و اعتقاد انسان‌ها را نزديك است از بين ببرد ، امامى از خاندانم قرار دارد ؛ در حالى كه وكيل بر آن است و از حق دفاع مىنمايد و به مدد الهام الاهى به زبان مىآيد و مسير حق را روشن و نورانى مىنمايد و مكر تمام مكّاران را باز مىگردانند .\r\nو چقدر مصاديق اين معنا بسيار است ؟ !\r\nآرى ، كسانى كه لباس خلافت و رياست را به زور به تن كردند و بر تمام كارها و برنامه‌هاى مسلمانان چيره شدند ، همواره در مشكلات و سؤالات سخت به امامان از خاندان پيامبر مراجعه مىكردند . حافظ نووى در زندگىنامه امير مؤمنان على عليه السلام مىنويسد :\r\nبزرگان صحابه و ياوران پيامبر از او مسائل را مىپرسيدند و در موقعيّت‌هاى بسيارى و سؤالات مشكل به فتاواى او\r\n\r\n\r\n","description":"","footnote":"\r\n( 1 ) . الكافى : 1 / 54\r\n","page_name":" 84 ","page_number":84},
  {"content":"\r\n\r\nو گفتارش رجوع مىكردند و از او جواب مىخواستند و اين موضوع مشهورى است . « 1 »\r\n\r\nاهل بيت عليهم السلام و دفاع از حريم دين الاهى\r\nهم‌چنين بزرگان اهل سنّت در زندگىنامه ديگر امامان از اهل بيت عليهم السلام گفته‌اند :\r\nآنان همواره گمراهى و تزوير افراط گران ، افكار ابطال گران ، تفسير و معناى بىدليل نادانان و شبهات كفرورزان و ملحدان را به صورت كامل از چهرهء دين الاهى مىزدودند .\r\nاحتجاج و مناظرات اهل بيت عليهم السلام ، با مخالفان و ديدگاه‌ها و موضع‌گيرىها روشن آنان در نگهدارى و پاسداشت دين ، در كتاب‌هاى حديث شناسان و تاريخ نويسان نگارش يافته است و كاملًا پيداست .\r\nگروهى از دانشمندان اهل سنّت از جمله ابن حجر مكّى در الصواعق المحرقه در زندگىنامه امام حسن عسكرى عليه السلام چنين مىنويسد :\r\nهنگامى كه معتمد پسر متوكّل آن حضرت را در زندان انداخت خشك سالى سختى پيش آمد . پس همه مسلمانان سه روز براى طلب باران به بيابان رفتند ، ولى باران نيامد .\r\n\r\n\r\n","description":"","footnote":"\r\n( 1 ) . تهذيب الأسماء : 1 / 346\r\n","page_name":" 85 ","page_number":85},
  {"content":"\r\n\r\nدر اين هنگام مسيحيان به همراه راهب بزرگشان به بيابان رفتند .\r\nهمين كه راهب دست خود را به سوى آسمان بلند كرد ، آسمان ابرى شد و در همان روز اول ، باران باريد روز دوم نيز چنين شد . از اين رو برخى از مسلمانان نادان در دين خود به شك افتاده و برخى ديگر مرتد شدند .\r\nاين وضعيت بر معتمد خليفه وقت گران آمد . از اين رو دستور داد تا امام حسن عسكرى عليه السلام را حاضر كردند و گفت : امّت جدّت پيامبر خدا صلى اللَّه عليه وآله را درياب پيش از آن كه به هلاكت درافتند .\r\nآن حضرت فرمودند : تمام ياران و شيعيان مرا از زندان آزاد كن !\r\nمعتمد همه ياران آن حضرت را آزاد كرد . هنگامى كه راهب با همراهان خود به طلب باران دست به آسمان بلند كرد ، آسمان ابرى شد .\r\nامام به شخصى دستور داد كه آن چه در دست اوست بگيرد و بياورد .\r\nناگاه ديدند استخوان انسانى در دست او بود . پس از دست او آن را گرفت و به او فرمود :\r\nحال برو و طلب باران كن !\r\nاو دستانش را به سوى آسمان بلند كرد . پس هر چه ابر در آسمان بود از بين رفت و آفتاب نمايان شد . مردم از اين امر در شگفت شدند .\r\nمعتمد گفت : اى ابامحمّد ! اين چيست ؟\r\nحضرت فرمود : اين استخوان پيامبرى است كه اين راهب مسيحى به دست آورده است و هر گاه استخوان پيامبر زير آسمان هويدا\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nشود ، آسمان ابرى و بارانى مىشود .\r\nبدين وسيله شبهه و سؤال از مردم دور شد و امام حسن عسكرى عليه السلام به خانه خودشان باز گشتند . « 1 » آرى ، اين مقام و جايگاه خاندان پيامبر و اين منزلت آن بزرگواران است . امير مؤمنان على عليه السلام مىفرمايد : - و ما نيز هم صدا با آن به تمام مسلمانان مىگوييم - :\r\nفأين تذهبون وأنى تؤفكون والأعلام قائمة والآيات واضحة والمنار منصوبة ؟ . . . ألم أعمل فيكم بالثقل الأكبر وأترك فيكم الثقل الأصغر ؛ « 2 »\r\nپس به كدام سوى مىرويد ! و به كدام سوى مىشتابيد ! در حالى كه تمام نشانه‌ها و علامت‌هاى هدايت برپاست و تمام آيات و جلوه‌هاى آن روشن است و مناره آن مشخص و پابرجاست ؟\r\nپس به كجاى گمراه مىشويد و چگونه هيچ نمىبينيد در حالى كه خاندان پيامبر بين شما هستند و آنان پيشوايان حق هستند و بزرگان دين و زبان گوياى راستى و درستى هستند . پس آنان را به بهترين جايگاه‌ها و مقام‌هاى قرآنى فرود آوريد و مانند شتران تشنه و\r\n\r\n\r\n","description":"","footnote":"\r\n( 1 ) . الصواعق المحرقه : 2 / 600\r\n( 2 ) . مسند احمد : 3 / 14\r\n","page_name":" 87 ","page_number":87},
  {"content":"\r\n\r\nجگرتافته به محضر زلال آنان بشتابيد . . . آيا من همواره در بين شما به ثقل اكبر عمل ننمودم و ثقل اصغر را ميان شما بر جاى نگذاشتم ؟\r\n\r\nاهل بيت عليهم السلام يكى از دو ثقل گران‌بها\r\nحضرت على عليه السلام در پايان اين گفتار به « حديث ثقلين » كه به صورت متواتر از سوى شيعه و سنّى نقل شده است « 1 » اشاره مىفرمايند .\r\nاحمد بن حنبل از ابى سعيد خدرى اين گونه روايت مىكند :\r\nپيامبر خدا صلى اللَّه عليه وآله فرمود :\r\nإنّي قد تركت فيكم الثقلين ، أحدهما أكبر من الآخر : كتاب اللَّه عزّوجل ، حبل ممدود من السماء إلى الأرض ، وعترتي أهل بيتي ، ألا إنّهما لن يفترقا حتّى يردا عليَّ الحوض ؛ « 2 »\r\nمن در ميان شما دو بار گران بها به جاى گذاشتم ، يكى از آن‌ها از ديگرى بزرگ‌تر است : قرآن كتاب خداوند عزّ وجل كه ريسمان كشيده شده از آسمان به سوى زمين و ديگرى خاندان و اهل بيتم .\r\nپس آگاه باشيد ! اين دو هيچ گاه از هم جدا نمىشوند تا آن كه كنار حوض نزد من مىآيند .\r\n\r\n\r\n","description":"","footnote":"\r\n( 1 ) . درباره اين حديث از جهت سند و دلالت طى سه جلد از كتاب بزرگ نفحات الأزهار في خلاصه عبقات الأنوار تحقيق و پژوهش گسترده‌اى شده است\r\n( 2 ) . مسند احمد : 3 / 14\r\n","page_name":" 88 ","page_number":88},
  {"content":"\r\n\r\nدر حديث ديگرى كه ترمذى از جابر روايت كرده است ، جابر گويد : رسول خدا صلى اللَّه عليه وآله را در روز عرفه در حال حج ديدم كه بر شتر قصواى خود سوار بود و سخنرانى مىكرد ، شنيدم كه مىفرمود :\r\nيا أيّها الناس ! إنّي تركتُ فيكم ما إن أخذتم به لن تضلّوا :\r\nكتاب اللَّه وعترتي أهل بيتي ؛ « 1 »\r\nاى مردم ! من دو چيز ميان شما باقى گذاشتم ، هر گاه به آنان چنگ بزنيد هيچ گاه گمراه نخواهيد شد : قرآن و خاندان و اهل بيتم .\r\nو نيز زيد بن ارقم نقل مىكند : پيامبر خدا صلى اللَّه عليه وآله فرمود :\r\nإنّي تارك فيكم ما إن تمسّكتم به لن تضلّوا بعدي ، أحدهما أعظم من الآخر : كتاب اللَّه حبل ممدود من السماء إلى الأرض ، وعترتي أهل بيتي ، ولن يتفرقا حتّى يردا عليّ الحوض ، فانظروا كيف تخلفوني فيهما ؛ « 2 »\r\nهمانا من در ميان شما چيزى به جاى گذاشته‌ام كه اگر به آن متمسك شويد هيچ گاه بعد از من گمراه نخواهيد شد ، يكى از آن‌ها از ديگرى بزرگ‌تر است : كتاب خداوند كه ريسمان كشيده شده بين آسمان تا زمين است و خاندان و اهل بيتم كه هيچ گاه از هم جدا نمىشوند تا\r\n\r\n\r\n","description":"","footnote":"\r\n( 1 ) . صحيح ترمذى : 2 / 219\r\n( 2 ) . همان : 2 / 220\r\n","page_name":" 89 ","page_number":89},
  {"content":"\r\n\r\nآن كه در كنار حوض بر من وارد مىشوند . پس نيك بنگريد و دقت نماييد چگونه بعد از من آنان را پاسدارى و نگهدارى مىنماييد .\r\nحديث ديگرى را حاكم نيشابورى از زيد بن ارقم روايت كرده است . زيد گويد : هنگامى كه پيامبر خدا صلى اللَّه عليه وآله آخرين حج خود را انجام دادند و به مدينه باز مىگشتند در غدير خم فرود آمدند و امر فرمودند كه زير درختان آن جا را جاروب كردند . آن گاه فرمودند :\r\nكأنّي قد دعيت فأجبت ، إنّي قد تركت فيكم الثقلين أحدهما أكبر من الآخر : كتاب اللَّه تعالى وعترتي ، فانظروا كيف تخلفوني فيهما ، فإنّهما لن يتفرقا حتّى يردا عليّ الحوض ؛\r\nگويا به سوى خدا فرا خوانده شده‌ام و من نيز دعوت او را پذيرفتم .\r\nپس من در ميان شما دو چيز گران بها به جاى گذاشتم ، يكى از آن‌ها از ديگرى بزرگ‌تر است : كتاب خدا قرآن و خاندانم اهل بيتم ، پس نيك بنگريد چگونه بعد از من از آن‌ها پاسدارى مىنماييد ، پس آن دو هيچ گاه از هم جدا نمىشوند تا آن كه نزد حوض بر من حاضر شوند .\r\nآن گاه فرمودند :\r\nاللَّه عزّوجلّ مولاي ، وأنا مولى كلّ مؤمن ؛\r\nخداوند عز وجل سرور و مولاى من است و من سرور و مولاى تمام مؤمنان هستم .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nسپس دست على عليه السلام را گرفتند و فرمودند :\r\nهر كه من سرور و مولاى او هستم ، پس اين ( على ) مولا و سرور اوست . خداوندا ! هر آن كه او را سرور و مولا قرار دهد ، سرپرستى كن و هر كه با او دشمنى ورزد ، با او دشمن باش !\r\nحاكم نيشابورى پس از نقل اين حديث مىگويد : اين حديث بنابر مبناى بخارى و مسلم صحيح است . « 1 »\r\n\r\nاهل بيت عليهم السلام و پرچم‌هاى برافراشته حق\r\n« اهل بيت عليهم السلام پرچم حق هستند هر كس از آنان پيش بيافتد از دين خارج شده است و هر كس از آنان سرپيچى كند گمراه گشته است » .\r\nمنظور از چنگ انداختن به خاندان پيامبر ، همان پيروى و سرسپردگى به دستورات آن‌ها و راه يا بى به هدايت آنان و آموختن از آن بزرگواران است و از اين رو هر كه از آنان پيشى گيرد ، گمراه مىشود و هر كه عقب بماند به هلاكت مىافتد . حضرت على عليه السلام مىفرمايد :\r\nلا تسبقوهم فتضلّوا ولا تتأخروا عنهم فتهلكوا ؛ « 2 »\r\nهيچ گاه از آنان پيشى نگيريد ؛ زيرا گمراه مىشويد و هيچ گاه از آنان عقب نيفتيد ، پس نگون بخت و هلاك مىشويد .\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 109\r\n( 2 ) . نهج البلاغه : 143\r\n","page_name":" 91 ","page_number":91},
  {"content":"\r\n\r\nامير مؤمنان على عليه السلام در سخن ديگر در توصيف اهل بيت عليهم السلام مىفرمايد :\r\nوخلّف فينا راية الحق ، من تقدّمها مرق ، و من تخلّف عنها زهق ، و من لزمها لحق ؛ « 1 »\r\nو در ميان ما پرچم برافراشته حق را به ارث گذاشت ، كه هر كس از آن پيشى بگيرد از دين خارج مىشود و هر كه از آن روى گردان شود به هلاكت مىرسد و هر كس ملازم آن باشد ، به ما خواهد پيوست .\r\nالبته پيش از اين پيامبر صلى اللَّه عليه وآله امّت را در پيشى گرفتن و عقب افتادن از اهل بيت عليهم السلام باز داشته بود . پس در هر دو جهت ، گمراهى و هلاكت است كه اين دو جهت در برخى از جملات و نقل‌هاى « حديث ثقلين » آمده است .\r\nدر سخن ديگرى پيامبر صلى اللَّه عليه وآله خاندانش را به كشتى نوح عليه السلام تشبيه فرموده است . « 2 » در اين زمينه احمد بن حنبل روايتى را از ابوذر چنين نقل مىكند :\r\nابوذر در حالى كه دست در درگاه كعبه داشت گفت : از\r\n\r\n\r\n","description":"","footnote":"\r\n( 1 ) . همان : 146\r\n( 2 ) . گفتنى است كه درباره حديث سفينه در كتاب نفحات الأزهار في خلاصه عبقات الأنوار مفصل‌بحث كرده‌ايم\r\n","page_name":" 92 ","page_number":92},
  {"content":"\r\n\r\nپيامبر اكرم صلى اللَّه عليه وآله شنيدم كه مىفرمود :\r\nألا إنّ مثل أهل بيتي فيكم مثل سفينة نوح ، من ركبها نجا ، و من تخلّف عنها هلك ؛ « 1 »\r\nبدانيد و آگاه باشيد ! خاندان من در ميان شما همانند كشتى نوح هستند هر كه سوار آن شود ، نجات پيدا مىكند و هر كه روى گردان شود به هلاكت و نگون بختى مىرسد .\r\nابن حجر مكّى درباره « حديث سفينه » مىگويد :\r\nاين حديث با سندهاى متعددى نقل شده كه برخى از اسناد ، برخى ديگر را تقويت مىنمايد كه پيامبر صلى اللَّه عليه وآله فرمود :\r\nإنّما مثل أهل بيتي كمثل سفينة نوح ، من ركبها نجا ؛\r\nهمانا خاندان من مانند كشتى نوح هستند ، هر كه بر آن سوار شود ، نجات مىيابد .\r\nدر روايت مسلم آمده است :\r\n. . . و من تخلّف عنها غرق ؛\r\nو هر كه از آن روى گردان شود ، غرق مىگردد .\r\nو در روايتى ديگر آمده است : هلاك مىگردد . « 2 »\r\n\r\n\r\n","description":"","footnote":"\r\n( 1 ) . المشكات : 523\r\n( 2 ) . الصواعق المحرقه : 234\r\n","page_name":" 93 ","page_number":93},
  {"content":"\r\n\r\n\r\nاهل بيت عليهم السلام و حق سرورى و مهترى\r\nامير مؤمنان على عليه السلام مىفرمايد :\r\nولهم خصائص حق الولاية وفيهم الوصيّة والوراثة ؛ « 1 »\r\nويژگىهاى خاصى تنها در آنان است : حق سرورى و ولايت و وصيّت و وراثت پيامبر نيز در ميان آن‌هاست .\r\nيعنى امامت شرايط و ويژگىهايى دارد كه در غير آنان وجود ندارد كه به سه ويژگى مهم اشاره مىنماييم :\r\n1 . عصمت\r\nروشن شد كه در امّت اسلامى بعد از پيامبر اكرم صلى اللَّه عليه وآله جز اهل بيت عليهم السلام هيچ معصومى وجود ندارد .\r\n2 . علم و دانش\r\nهم‌چنين روشن شد كه آنان جايگاه دانش الاهى هستند و تمامى مردم در اين موضوع از آنان بهره مىگيرند .\r\n3 . وصيت و وراثت\r\nهيچ كس در اين مطلب اختلافى ندارد كه همواره امير مؤمنان على عليه السلام وصى پيامبر اكرم صلى اللَّه عليه وآله بود .\r\n\r\n\r\n","description":"","footnote":"\r\n( 1 ) . نهج البلاغه : 47\r\n","page_name":" 94 ","page_number":94},
  {"content":"\r\n\r\nدر اين زمينه روايت‌هاى بسيار زيادى نقل شده است .\r\nپيامبر صلى اللَّه عليه وآله از آغاز رسالت آن را اعلام كرده است ؛ در حديث دار و در « يوم الانذار » آمده است كه آن حضرت به على عليه السلام اشاره كرد و فرمود :\r\nإنّ هذا أخي ووصيّي وخليفتي فيكم ؛\r\nهمانا اين ( على بن ابىطالب ) برادرم و وصى من و جانشين من در ميان شماست .\r\nالبته امامان بعد از او نيز يكى پس از ديگرى وصى هستند .\r\nآنان ميراث دار پيامبرند ؛ در جانشينى و سرورى ، دانش و دارايى .\r\nدر اين زمينه درباره امام عليه السلام روايات بسيارى نقل شده است تا جايى كه اقرار برخى از ياران پيامبر را نيز روايت كرده‌اند .\r\nدر روايتى آمده است : از قثم بن عباس پرسيدند : چگونه على از پيامبر خدا صلى اللَّه عليه وآله ارث مىبرد ، ولى شما ارث نمىبريد ؟\r\nپاسخ داد : زيرا او نخستين فرد از ماست كه به پيامبر پيوست و از همه ما بيشتر همراه او بود . « 1 »\r\n\r\n\r\n","description":"","footnote":"\r\n( 1 ) . براى آگاهى بيشتر درباره حديث وصيّت و ميراث دارى ، با سندهاى اهل سنّت ر . ك جلد سوم كتاب تشييد المراجعات وتفنيد المكابرات از همين نگارنده\r\n","page_name":" 95 ","page_number":95},
  {"content":"\r\n\r\n\r\nاهل بيت عليهم السلام و شايستگان سرورى و امامت\r\nحضرت على عليه السلام مىفرمايند :\r\nإنّ أحق الناس بهذا الأمر أقواهم عليه وأعلمهم بأمر اللَّه فيه ، فإن شغب شاغب استعتب ، فإن أبى قوتل ؛ « 1 »\r\nهمانا سزاوارترين مردم به امر خلافت و مهترى كسى است كه قوىترين آن‌ها بر آن و داناترين آنان به دستورات الاهى باشد . پس اگر گمراه كننده‌اى از نادانى هياهو كند سرزنش مىشود و اگر سر باز زند با او به جنگ و كارزار مىپردازند .\r\nبنابرآن چه گذشت دانستى كه چه كسى قوىترين فرد بر خلافت و داناترين آنان به دستورات الاهى و نيز نزديك‌ترين آنان به پيامبر خدا صلى اللَّه عليه وآله است ؟ امير مؤمنان على عليه السلام مىفرمايد :\r\nفنحن مرّة أولى بالقرابة وتارة أولى بالطاعة ؛ « 2 »\r\nپس ما از جانبى به جهت خويشاوندى و نزديكى به پيامبر برتريم و از جانبى به جهت پيروى از آن حضرت والاتريم .\r\nو در جاى ديگرى مىگويد :\r\nأمّا الإستبداد علينا بهذا المقام - ونحن الأعلون نسباً\r\n\r\n\r\n","description":"","footnote":"\r\n( 1 ) . نهج البلاغه : 247\r\n( 2 ) . همان : 386\r\n","page_name":" 96 ","page_number":96},
  {"content":"\r\n\r\nوالأشدّون برسول اللَّه صلّى اللَّه عليه وآله نوطاً - فإنها كانت أثرة ، سخت عليها نفوس قوم ، وسخت عنها نفوس آخرين ، والحكم اللَّه والمعود إليه القيامة ؛ « 1 »\r\nآن ظلم و خودكامگى كه نسبت به خلافت و مهترى ، بر ما تحميل شد ؛ در حالى كه ما را نسبت برتر و پيوند خويشاوندى با رسول خدا صلى اللَّه عليه وآله استوارتر بود ، جز خودخواهى و انحصارطلبى چيز ديگرى نبود كه گروهى آزمندانه به مسند خلافت و سرورى چنگ زده و چسبيدند و گروهى ديگر سخاوتمندانه از آن دست كشيدند ، و داور واقعى و تنها دادگر خداوند است و روز واپسين تنها جاى بازگشت به اوست .\r\n\r\nخطبه شقشقيه\r\nامير مؤمنان على عليه السلام شايستگى خويش را به خلافت به صراحت و آشكارا در خطبه مشهورى به نام خطبه شقشقيه بيان فرموده است . آن جا كه مىفرمايد :\r\nآگاه باشيد به خدا سوگند ! پسر ابوقحافه ( ابابكر ) ، جامهء خلافت را به زور بر تن كرد ، در حالى كه مىدانست جايگاه من نسبت به خلافت و\r\n\r\n\r\n","description":"","footnote":"\r\n( 1 ) . همان : 231\r\n","page_name":" 97 ","page_number":97},
  {"content":"\r\n\r\nجانشينى ، چون محور آسياب است به آسياب كه دور آن حركت مىكند . او مىدانست كه سيل علوم از دامن كوهسار من جارى است و مرغان دور پرواز انديشه‌ها ، به بلنداى ارزش من نمىتوانند پرواز كنند . پس من رداى خلافت را رها كرده و دامن جمع نموده از آن كناره‌گيرى كردم و در اين انديشه بودم كه آيا با دست تنها براى گرفتن حق خود به پا خيزم يا در اين محيط خفقان‌زا و تاريكى كه به وجود آورده‌اند ، صبر پيشه سازم ( ؛ صبرى ) كه پيران را فرسوده كند و جوانان را پير ، و مردان با ايمان را تا روز قيامت و ملاقات پروردگار اندوهگين نگه مىدارد .\r\nپس از ارزيابى درست ؛ صبر و بردبارى را خردمندانه‌تر ديدم ، پس صبر كردم در حالى كه گويا خار در چشم و استخوان در گلوى من مانده بود و با ديدگان خود مىنگريستم كه ميراث مرا به غارت مىبرند تا اين كه اوّلى به راه خود رفت و خلافت را بعد از خود به پسر خطّاب سپرد .\r\nآن گاه حضرت على عليه السلام به شعرى از اعشى مثل زد و فرمود :\r\n شتّان ما يومي على كورها * ويوم حيّان أخي جابر ؛ \r\nمرا با برادر جابر - حيّان - چه شباهتى است ؟ من همه روز را در گرماى سوزان كار كردم و او راحت و آسوده در خانه بود .\r\nسپس حضرتش به رفتار ابوبكر اشاره مىكند و با شگفتى مىفرمايد :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nشگفتا ! ابابكر كه در دوران حيات خود از مردم مىخواست عذرش را بپذيرند ، چگونه در هنگام مرگ ، خلافت را به عقد ديگرى درآورد ؟ ! هر دو از شتر خلافت سخت دوشيدند و از حاصل آن بهره‌مند گرديدند . سرانجام اوّلى حكومت را به راهى درآورد و به دست كسى ( عمر ) سپرد كه مجموعه‌اى از خشونت ، سخت‌گيرى ، اشتباه و پوزش‌طلبى بود . زمامدار مانند كسى بود كه بر شترى سركش سوار است ، اگر عنان محكم كشد ، پرده‌هاى بينى حيوان پاره مىشود و اگر آزادش گذارد ، در پرتگاه ، سقوط مىكند .\r\nسوگند به خدا ! مردم در حكومت دومى ، در ناراحتى و رنج مهمى گرفتار آمده بودند و دچار دورويىها و اعتراض‌ها شدند و من در اين مدت طولانى محنت‌زا و عذاب آور ، چاره‌اى جز شكيبايى نداشتم تا آن كه روزگار او نيز سپرى شد .\r\nحضرت على عليه السلام در فراز ديگر اين خطبه به چگونگى شكل‌گيرى شوراى عمر مىپردازد و مىفرمايد :\r\nسپس عمر خلافت را در گروهى قرار داد كه پنداشت من همسنگ آنان هستم . پناه بر خدا ! از اين شورا ! در كدام زمان درباره صلاحيت من شك و ترديد شد و مرا با شخص اوّلينشان هم‌سنگ انگاشتند ؟ تا امروز با اعضاى شورا برابر شوم كه هم اكنون مرا مانند آنان پندارند و در صف آنها قرارم دهند ؟ ناچار باز هم كوتاه آمدم و با آنان\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nهماهنگ گرديدم .\r\nيكى از آن‌ها به خاطر كينه‌اى كه از من داشت از من روى برتافت و ديگرى ، دامادش را بر حقيقت ، برترى داد و آن دو نفر ديگر كه زشت است آوردن نامشان . تا آن كه سومى به خلافت رسيد ، دو پهلويش از پرخورى باد كرده ؛ هميشه بين آشپزخانه و دستشويى سرگردان بود و خويشاوندان پدرى او از امويان به پا خواستند و همراه او بيت المال را خوردند و بر باد دادند ؛ چون شتر گرسنه‌اى كه به جان گياه بهارى بيفتد .\r\nسپس به چگونگى بيعت مردم با حضرتش اشاره مىكند و مىفرمايد :\r\nعثمان آن قدر اسراف كرد كه ريسمان بافته او باز شد و اعمال او مردم را برانگيخت و شكم باره‌گى او نابودش ساخت . روز بيعت ، فراوانى مردم چون يال‌هاى پرپشت كفتار بود ، از هر طرف مرا احاطه كردند تا آن كه نزديك بود حسن و حسين ( عليهما السلام ) را لگدمال كنند و رداى من از دو طرف پاره شد . مردم چون گله‌هاى انبوه گوسفند مرا در ميان گرفتند ، امّا آن گاه كه به پا خاستم و خلافت را به دست گرفتم ، جمعى پيمان شكستند ، گروهى از اطاعتِ من سرباز زده و از دين خارج شدند و برخى از اطاعات حق سر برتافتند . گويا نشنيده بودند سخن خداى سبحان را كه مىفرمايد :\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n« تِلْكَ الدَّارُ اْلآخِرَةُ نَجْعَلُها لِلَّذينَ لايُريدُونَ عُلُوًّا فِي اْلأَرْضِ وَلا فَسادًا وَالْعاقِبَةُ لِلْمُتَّقينَ » ؛ « 1 »\r\nسراى آخرت را براى كسانى برمىگزينيم كه خواهان سركشى و فساد در زمين نباشند و آينده از آنِ پرهيزكاران است .\r\nآرى ، به خدا سوگند ! آن را خوب شنيده و حفظ كرده بودند ؛ امّا دنيا در ديده آن‌ها زيبا نمود ، و زيور آن ، چشم‌هايشان را خيره كرد .\r\nسوگند به خدايى كه دانه را شكافت و جان را آفريد ! اگر حضور فراوان بيعت كنندگان نبود و ياران ، حجّت را بر من تمام نمىكردند ، و اگر خداوند از علما عهد و پيمان نگرفته بود كه برابر شكم باره‌گى ستمگران و گرسنگى مظلومان سكوت نكنند ، مهار شتر خلافت را بر كوهان آن انداخته ، رهايش مىساختم و آخر خلافت را به كاسهء اول آن سيراب مى كردم ، آن گاه مىديديد كه دنياى شما نزد من از آب بينى بزغاله‌اى بىارزش‌تر است .\r\nراويان گويند : هنگامى كه خطبه امير مؤمنان على عليه السلام به اين جا رسيد ، مردى از دهات عراق برخاست و نامه‌اى به دست امام عليه السلام داد ، آن حضرت نامه را مطالعه فرمود ، ابن عباس گفت : اى امير مؤمنان ! چه خوب بود سخن را از همان جا كه قطع شد ، آغاز مىكرديد .\r\nامام عليه السلام فرمود :\r\n\r\n\r\n","description":"","footnote":"\r\n( 1 ) . سوره قصص : آيه 83\r\n","page_name":" 101 ","page_number":101},
  {"content":"\r\n\r\nهيهات يابن عبّاس ! تلك شقشقة هدرت ثمّ قرّت ؛\r\nهرگز ! اى پسر عباس ! اين شعله‌اى از آتش دل بود ، زبانه كشيد و فرو نشست .\r\nابن عباس گويد : به خدا سوگند ! بر هيچ گفتارى مانند قطع شدن سخن امام عليه السلام اين گونه اندوهناك نشدم كه امام نتوانست تا آن جا كه دوست دارد به سخن ادامه دهد .\r\nو هنگامى كه خلافت به او رسيد و حق به او بازگشت فرمود :\r\nالآن إذ رجع إلى أهله و نقل إلى منتقله ؛ « 1 »\r\nالآن حق به صاحبش داده شد و به جايگاه واقعى خود منتقل گشت .\r\n\r\nمرگ با شناخت آنان شهادت است\r\nحضرت على عليه السلام مىفرمايند :\r\nمن مات منكم على فراشه وهو على معرفة حق ربّه وحقّ رسوله وأهل بيته مات شهيداً ، ووقع أجره على اللَّه ، واستوجب ثواب ما نوى من صالح عمله ، وقامت النيّة مقام إصلاته لسيفه ، فإنّ لكل شيء مدّة وأجلًا ؛ « 2 »\r\nهر كس در حالت عادى و بر رختخواب خويش بميرد در حالى كه\r\n\r\n\r\n","description":"","footnote":"\r\n( 1 ) . نهج البلاغه : 47\r\n( 2 ) . همان : 283\r\n","page_name":" 102 ","page_number":102},
  {"content":"\r\n\r\nشناخت كامل شايسته از پروردگار و پيامبر و خاندان او داشته باشد ، به يقين شهيد از دنيا رفته است و پاداش و مزد او بر خداوند خواهد بود و هر آن چه نيت خوبى نموده است به جاى عمل او به حساب مىآيد ، و همان نيت و انگيزه او ، مانند آخته نمودن شمشيرش به حساب مىآيد . پس براى هر چيزى اندازه و مدتى است .\r\nهر چند اين روايت در مورد حضرت مهدى عليه السلام است ؛ ولى فقط در خصوص ايشان نيست ؛ بلكه اين نتيجه و اثر درباره شناخت واقعى اهل بيت و خاندان پيامبر در هر زمان باشد ، وجود دارد .\r\nو از اين روست كه حضرت عليه السلام مىفرمايند :\r\nناصرنا ومحبّنا ينتظر الرحمة وعدوّنا ومبغضنا ينتظر السطوة ؛ « 1 »\r\nيارىگر و دوست‌دار ما همواره منتظر مهربانى و رحمت الاهى است و دشمن كينه‌توز ما همواره منتظر عقوبت و گرفتارى .\r\nدر روايتى امام باقر عليه السلام مىفرمايند :\r\nإنّ اللَّه عزّوجلّ نصب عليّاً علماً بينه و بين خلقه ، فمن عرفه كان مؤمناً و من أنكره كان كافراً و من جهله كان ضالّاً ، و من نصب معه شيئاً كان مشركاً ، و من جاء بولايته دخل الجنّة ؛ « 2 »\r\nهمانا خداوند متعال على را به عنوان پرچمى بين خود و بندگانش\r\n\r\n\r\n","description":"","footnote":"\r\n( 1 ) . نهج البلاغه : 162\r\n( 2 ) . الكافى : 1 / 437\r\n","page_name":" 103 ","page_number":103},
  {"content":"\r\n\r\nقرار داد ، پس هر كه او را بشناسد باايمان است ، هر كه او را انكار نمايد كافر است ، هر كه او را نشناسد گمراه است ، هر كه همراه او چيز ديگرى را قرار دهد ، همانا مشرك است و هر كه ولايت او را داشته باشد ، همانا داخل بهشت مىشود .\r\nدر اين معنا روايات بسيارى از پيامبر گرامى اسلام صلى اللَّه عليه وآله وارد شده است كه به روايت جاراللَّه زمخشرى بسنده مىنماييم ؛ همان كه رازى آن را در تفسيرش اين گونه آورده است :\r\nصاحب كشاف از پيامبر خدا صلى اللَّه عليه وآله اين گونه نقل كرده است كه حضرت فرمود :\r\nمن مات على حبّ آل محمّد مات شهيداً .\r\nألا و من مات على حبّ آل محمّد مات مغفوراً له .\r\nألا و من مات على حبّ آل محمّد مات تائباً .\r\nألا و من مات على حبّ آل محمّد مات مؤمناً مستكمل الإيمان .\r\nألا و من مات على حبّ آل محمّد بشّره ملك الموت بالجنّة ثمّ منكر و نكير .\r\nألا و من مات على حبّ آل محمّد يزفّ إلى الجنّة كما تزفّ العروس إلى بيت زوجها .\r\nألا و من مات على حبّ آل محمّد فتح له في قبره بابان إلى الجنّة .\r\nألا و من مات على حبّ آل محمّد جعل اللَّه قبره مزار ملائكة الرحمة .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nألا و من مات على حبّ آل محمّد مات على السنّة والجماعة .\r\nألا و من مات على بغض آل محمّد جاء يوم القيامة مكتوباً بين عينيه : آيس من رحمة اللَّه .\r\nألا و من مات على بغض آل محمّد مات كافراً .\r\nألا و من مات على بغض آل محمّد لم يشمّ رائحة الجنّة ؛ « 1 »\r\nهر كس بر دوستى خاندان محمّد بميرد ، شهيد از دنيا رفته است .\r\nبدانيد و آگاه باشيد ! هر كس بر دوستى خاندان محمّد بميرد ، بخشيده شده از دنيا رفته است .\r\nبدانيد و آگاه باشيد ! هر كس بر دوستى خاندان محمّد بميرد ، با توبه كامل از دنيا رفته است .\r\nبدانيد و آگاه باشيد ! هر كس بر دوستى خاندان محمّد بميرد ، باايمان كامل و مؤمن از دنيا رفته است .\r\nبدانيد و آگاه باشيد ! هر كس بر دوستى خاندان محمّد بميرد ، ابتدا فرشته مرگ او را به بهشت نويد مىدهد ، سپس دو فرشته سؤال و جواب ( منكر و نكير ) سراغ او آيند .\r\nبدانيد و آگاه باشيد ! هر كس بر دوستى خاندان محمّد بميرد ، به سوى بهشت مىرود ؛ همان گونه كه عروس را با احترام و شادمانى به خانه شوهر مىبرند .\r\n\r\n\r\n","description":"","footnote":"\r\n( 1 ) . تفسير رازى : 27 / 165 - 166\r\n","page_name":" 105 ","page_number":105},
  {"content":"\r\n\r\nبدانيد و آگاه باشيد ! هر كه بر دوستى خاندان محمّد بميرد ، خداوند در قبر او دو در به سوى بهشت باز مىنمايد .\r\nبدانيد و آگاه باشيد ! هر كه بر دوستى خاندان محمّد بميرد ، خداوند قبرش را زيارتگاه فرشتگان رحمت خود مىنمايد .\r\nبدانيد و آگاه باشيد ! هر كه بر دوستى خاندان محمّد بميرد ، بر دين واقعى و سنّت پيامبر از دنيا رفته است .\r\nبدانيد و آگاه باشيد ! هر كه بر كينه خاندان محمّد بميرد ، روز قيامت او را مىآورند ؛ در حالى كه بين دو چشمش نوشته شده است : اين شخص نااميد از رحمت و عطوفت خداوند .\r\nبدانيد و آگاه باشيد ! هر كه بر كينه خاندان محمّد بميرد ، كافر از دنيا رفته است .\r\nبدانيد و آگاه باشيد ! هر كه بر كينه خاندان محمّد بميرد ، هيچ گاه بوى بهشت به مشام او نمىرسد .\r\nما نيز مىگوييم :\r\nخداوندا ! ما را بر پيروى از محمّد و خاندان محمّد زنده بدار ، و بر شناخت و دوستى آنان بميران ، و ما را در گروه آنان محشور بدار ، و شفاعت آنان را روزى ما قرار بده و به هر آن چه كه آنان را توفيق داده‌اى ، توفيقمان ده ، همانا تو شنوا وپذيرا هستى .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nكتابنامه\r\n1 . قرآن كريم .\r\n2 . نهج البلاغه .\r\nالف\r\n3 . الاحتجاج : ابومنصور احمد بن على بن ابى طالب طبرسى ، مؤسسه اعلمى ، بيروت ، لبنان .\r\n4 . احياء الميت بفضائل أهل البيت : جلال الدين سيوطى ، دار الثقلين ، بيروت ، لبنان ، چاپ يكم ، سال 1415 .\r\n5 . الإستيعاب في معرفة الأصحاب : ابن عبدالبرّ ، دار الكتب العلميّه ، بيروت ، لبنان ، چاپ يكم ، سال 1415 .\r\nب\r\n6 . بحار الأنوار : محمّد باقر مجلسى ، دار الإحياء التراث العربى ، بيروت ، لبنان ، چاپ سوم ، سال 1403 .\r\nت\r\n7 . تاريخ الخلفاء : جلال الدين سيوطى ، منشورات شريف رضى ، قم ، ايران ، چاپ يكم ، سال 1411 .\r\n8 . تاريخ بغداد : خطيب بغدادى ، دار الكتب العلميّه ، بيروت ، لبنان ، چاپ يكم ، سال 1417 .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n9 . تذكرة الخواص : سبط بن جوزى ، مؤسّسهء اهل البيت عليهم السلام ، بيروت ، لبنان ، سال 1401 .\r\n10 . تشييد المراجعات وتفنيد المكابرات : سيد على حسينى ميلانى ، نشر الحقائق ، قم ، چاپ چهارم ، سال 1427 .\r\n11 . تفسير فخر رازى ( تفسير الكبير ) : فخر رازى ، دار احياء التراث العربى ، بيروت ، چاپ سوم .\r\n12 . تهذيب الأسماء واللغات : نَوَوى ، دار الفكر ، بيروت ، لبنان ، چاپ يكم ، سال 1416 .\r\nج\r\n13 . جامع بيان العلم وفضله : ابن عبدالبرّ ، دار ابن الجوزى ، عربستان ، چاپ دوم ، سال 1416 .\r\nح\r\n14 . حلية الأولياء : ابونعيم اصفهانى ، دار الكتب العلميّه ، بيروت ، لبنان ، چاپ يكم ، سال 1418 .\r\nذ\r\n15 . ذخيرة المآل : احمد بن عبدالقادر عجيلى شافعى .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nر\r\n16 . الرياض النّضره : محبّ الدين طبرى ، دار الكتب علميّه ، بيروت ، لبنان .\r\nص\r\n17 . الصافى فى تفسير القرآن : مولا محسن فيض كاشانى .\r\n18 . صحيح بُخارى : محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n19 . صحيح تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n20 . الصّواعق المُحرقه : احمد بن محمّد بن محمّد بن على بن حجر هيتمى مكّى ، تحقيق عبدالرحمان بن عبداللَّه تركى و كامل محمّد خرّاط ، مؤسسه رسالت ، بيروت ، لبنان ، چاپ يكم ، سال 1417 .\r\nف\r\n21 . فتح البارى فى شرح صحيح البُخارى : ابن حجر عسقلانى ، دار الكتب العلميّة ، بيروت ، لبنان ، چاپ يكم ، سال 1410 .\r\n22 . فرائد السّمطين : ابراهيم بن محمّد حموئى جوينى خراسانى ، مؤسسهء محمودى ، بيروت ، لبنان ، چاپ يكم ، سال 1398 .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n23 . فيض القدير فى شرح الجامع الصغير : مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\nك\r\n24 . الكافى : محمّد بن يعقوب كلينى رحمه اللَّه ، دار صعب ، دار التعارف ، بيروت ، لبنان ، چاپ سوم ، سال 1401 .\r\n25 . كشف الاستار عن زوائد البزّار : حافظ هيثمى .\r\n26 . كفاية الطالب في مناقب على بن ابىطالب عليهما السلام : محمّد بن يوسف گنجى شافعى ، مطبعه حيدريه ، نجف اشرف ، سال 1390 .\r\n27 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\nم\r\n28 . مجمع الزوائد ومنبع الفوائد : نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n29 . المحجّة فيما نزل في القائم الحجّة : سيد هاشم بحرانى .\r\n30 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n31 . مسند احمد بن حنبل : احمد بن حنبل شيبانى ، دار احياء التراث عربى ، بيروت ، لبنان ، چاپ سوم ، سال 1415 .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n32 . المشكات : ابوعبداللَّه محمّد بن عبداللَّه خطيب تبريزى .\r\n33 . المناقب خوارزمى : خوارزمى ، مؤسسه نشر اسلامى ، قم ، چاپ دوم ، سال 1414 .\r\n34 . منتخب الأثر في الإمام الثاني عشر : لطف اللَّه صافى گلپايگانى .\r\n35 . منهاج البراعة في شرح نهج البلاغه : سيد حبيب اللَّه موسوى خوئى .\r\nن\r\n36 . نفحات الأزهار في خلاصة عبقات الأنوار : سيد على حسينى ميلانى ، نشر الحقائق ، قم ، چاپ دوم ، سال 1426 .\r\nو\r\n37 . وسائل الشيعه : شيخ حرّ عاملى ، دار احياء التراث العربى ، بيروت ، لبنان ، چاپ پنجم ، سال 1403 .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nserles of theologlcal researches\r\n( 21 )\r\nhousehold ( a . s . )\r\nin nahj al - balagheh\r\nayatollah sayyid ali husayni milani\r\n\r\n\r\n","description":"","footnote":"","page_name":" 112 ","page_number":112}
  ]