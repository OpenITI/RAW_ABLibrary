[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nظهور نور\r\nترجمه كتاب الشموس المضيه\r\nحجة الحق آية الله حاج شيخ على سعادت پرور\r\n( پهلوانى تهرانى ) رضوان الله تعالى عليه\r\nشركت انتشارات احياء كتاب\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nظهور نور : ترجمه الشموس المضيه / تأليف على سعادت پرور : مترجم جواد وزيرى فرد . - تهران : احياء : كتاب ، 1379 .\r\n263 ص .\r\n13000 ريال : isbn 964 - 5844 - 55 - x\r\nفهرستنويسى براساس اطلاعات فيپا .\r\nبالاى عنوان : تحقيقى نو ومستند پيرامون وقايع دوره غيبت و ايام ظهور و رجعت .\r\nعنوان اصلى : الشموس المضيئه فى الغيبه و الظهور و الرجعه .\r\nكتابنامه به صورت زير نويس .\r\n1 . محمد بن حسن ( عج ) . امام دوازدهم . 255 ق . - . 2 - مهدويت - - احاديث . 3 . مهدويت - - انتظار . 4 . محمد بن حسن ( عج ) . امام دوازدهم . 255 ق . -\r\n- - غيبت . الف . وزيرى فرد ، محمدجواد . مترجم . ب . عنوان . ج . عنوان : ظهور نو : پژوهشى نو و مستند پيرامون وقايع دوره غيبت و ايام ظهور ورجعت .\r\n8041 ش 6 س / 51 bp\r\n959 / 297\r\n1379\r\nكتابخانه ملى ايران\r\n23436 - 79 م\r\nمحل نگهدارى :\r\nظهور نور\r\nترجمه كتاب الشموس المضيه\r\nحجة الحق آية الله حاج شيخ على سعادت پرور\r\n( پهلوانى تهرانى ) رضو الله تعالى عليه\r\nشركت انتشارات احياء كتاب\r\nنشانى ناشر . تهران . حمالزاده جنوبى ، كوى دانشور ، ساختمان 26 ، واحد 4 ، طبقه اول تلفن : 66921957\r\nچاپ پنجم : 4000 نسخه\r\nتاريخ چاپ : 1387\r\nليتوگرافى ، چاپ ، صحافى ، مجتمع چاپ و نشر رويداد ، تلفن : 3 02294653851\r\nناظر چاپ : محسن صالحى\r\nحقوق چاپ وانتشار محفوظ است\r\nشابك : 2 - 55 5844 - 964 - 978\r\nisbn : 978 - 964 - 5844 - 55 - 2\r\nقيمت : 38000 ريال\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه مترجم\r\nبسم اللّه الرّحمن الرّحيم\r\nمتدينين به اديان الهى ، عموما ، به ظهور انسان بلندمرتبه و جليل القدرى كه نابسامانيهاى بشر را به سامان رساند و عدل و داد را در روى زمين ، برقرار نمايد و بينى ستمگران را به خاك ذلّت بمالد ، اميدوار و معتقد هستند ، و از فرقه‌هاى بىبتّه و گروههاى مضمحل شده كه بگذريم ، على رغم اختلافى كه در نام ، خصوصيات و نسب آن مصلح وجود دارد ، اصل اين اميد و اعتقاد ، در بين همه مشترك و از عمق و گسترش چشمگيرى برخوردار است .\r\nطبيعى است كه چنين اعتقاد عميق ، ريشه‌دار و گسترده‌اى كه بااساس و پايه‌هاى زندگى بشر در تماس بوده و در انديشه و نحوهء رفتار دينى ، سياسى و اجتماعى انسان تأثير جدى دارد ، سؤالات متنوّع و متعددى را با خود همراه داشته باشد و معتقدان به آن ، با عشق و علاقهء وافرى ، به دنبال يافتن پاسخها و رفع ابهامات از مسائل مختلف مربوط به اين موضوع باشند .\r\nدر بين معتقدان به امام زمان عليه السّلام ، طيف گسترده‌اى از اعتقادات ، از اوج افراط گرفته تا غايت تفريط ، به چشم مىخورد ؛ به خصوص دربارهء ديدن چهرهء مبارك آن حضرت يا ممكن نبودن زيارت ايشان ، نحوهء رفتار سياسى مناسب با ظهور حضرت ، محل اقامت حضرت ، جايى كه بتوان دستى به دامنش رساند ، و در خصوص مسائلى از اين قبيل ، شايد چيزى در حدود تعداد معتقدان به آن حضرت ، اعتقادات گوناگون ، و نيز انواع مختلفى از اميد و آرزو وجود داشته باشد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nكتابهاى مختلف و فراوانى ، چه در اصل مسأله مهدويت و چه راجع به مسائل مربوط به آن ، نوشته شده است كه هركدام با ديدگاهى خاص خود ، قضيه را دنبال نموده و در صدد بالا زدن پرده‌اى از پرده‌هاى روى حقيقت ، برآمده است ، امّا نه تنها كتابهاى موجود ، بلكه حتى تمام كتابهايى كه تا ظهور آن حضرت نوشته شوند نخواهند توانست تمام ابعاد قضيه‌اى را كه بخش اصلى آن به ارادهء خداوند ، پنهان است ، روشن كنند و فقط نور ظهور ، قادر خواهد بود همهء ابهامات را از ميان بردارد .\r\nبا اين‌همه ، پيگيرى صحيح و جدّى مسائل اصولى و سؤالات راهگشا ، كارى بس ضرورى است و براى رسيدن به توضيحات روشنگر و پاسخهاى نزديك به حقيقت ، به هيچ نوع تلاشى نبايد بسنده كرد و نبايد مسأله را تمام‌شده تلقى نمود .\r\nامّا آنچه در اين مسير و در اين تلاشها ، حتّى براى لحظه‌اى ، نبايد مورد غفلت واقع شود اين است كه چون اصل قضيه ، به ارادهء پروردگار ، از ديد و دسترس مردم پنهان است و از همين‌رو قرار بر اين نبوده است كه همه‌چيز ، به وضوح و بىپرده براى مردم آشكار باشد ، بنابراين براى كسب اطلاعات صحيح ، بايد به سراغ منابعى كه از غيب نازل شده‌اند يا با غيب مرتبط هستند ، رفت و از ساحت عصمت اولياء عليهم السّلام و علم الهى كه نزد آنان به وديعه گذاشته شده است مدد جست و از خيالبافى ، داستانسرايى ، قياسهاى بى مورد و خوشامدها و استحسانات ، جدا پرهيز نمود .\r\nالبته معلوم است كه استفادهء تحقيقى از اين منابع ، به نوبه خود ، كارى فنّى است كه علاوه بر آشنايى با آنها ، به انس و ممارست با قرآن و سنت و كسب بينش لازم و مناسب براى دريافت مخ مطلب از لابلاى آنها ، و از همه مهمتر به عنايت خاص الهى نيازمند است .\r\nكتاب شريف « ألشّموس المضيئة فى الغيبة و الظّهور و الرّجعة » - كتاب حاضر برگردان آن كتاب از عربى به فارسى است - در چهار باب :\r\nالف . مسائل مربوط به قبل از غيبت صغرى\r\nب . مسائل مربوط به غيبت صغرى و كبرى تا زمان ظهور\r\nج . اتفاقات زمان ظهور\r\nد . رجعت\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nتنظيم شده است كه هر باب داراى فصلهاى متعددى است و به آنچه لازم است كه يك انسان معتقد به حضرت مهدى عليه السّلام ، دربارهء موضوع بداند ، پرداخته است و با استفاده از آيات و روايات ، در رفع مشكلات و حل پيچيدگيهاى موضوع ، تلاش نموده است .\r\nاز خصوصيات كتاب ، اين است كه مؤلف محترم ، با اعتقاد به نورانيت كلام امامان معصوم عليهم السّلام و عين حق و صدق بودن آنها و شارح و بيانگر آيات قرآن بودن آنها ، و به دور از اظهار نظرهاى بىپايه شخصى ، و عارى از كمترين ادعاها ، مجموعه‌اى از آيات و روايات را گردآورى و در فصول مربوط به هر باب ، دسته‌بندى نموده است و با اين كار ، مشكل بزرگ مراجعه به انبوه روايات متفرق را آسان كرده است .\r\nبراى كسانىكه با تفسير و تأويل آيات قرآن آشنايى ندارند و صحيح و سقيم روايات را نمىشناسند و به خاطر اشراف نداشتن بر حقايقى كه در طول زمان آشكار مىشوند از فهم احاديث معصومين عاجزند ، يا به علت برخوردارى از منش انكار ، و نداشتن سر تسليم به حقيقت ، يا دارا بودن روحيه تنسّك و تعبّد محض و بىبهره بودن از دين فهمى ، از مجموعه‌اى از آيات و روايات پراكنده طرفى نمىبندند ، صرف مراجعه به روايات ، دردى را دوا نمىكند ، به‌ويژه آنكه ، گوناگونى در تعبير و اختلاف در مفهوم ، در ميان روايات ، بسيار زياد است و براى افراد غير بصير يا تازه‌كار ، گيجى و سردرگمى به دنبال دارد .\r\nهنر و ويژگى اصلى كتاب ، توجه به اين مسأله مهم ، و اقدامى بديع براى استفادهء مناسب از آيات قرآن و روايات امامان معصوم عليهم السّلام است .\r\nبرخورد ناشيانه - و البته بىغرض - با روايات ، يا موجب خواهد شد كه مجموعه‌اى از اطلاعات مختلف و مغاير با يكديگر را ، فقط به خاطر تعبد به روايت - عينا بپذيريم و به باقى ماندن ابهامات ، رضايت دهيم ، يا سبب خواهد شد كه براى راحت كردن خيال خودمان ، از مجموعه عظيمى از روايات ، كه اكثريت قريب به اتفاق آنها به نحو صحيح و قابل‌قبول از امام معصوم نقل شده‌اند ، دست بشوييم و معلوم است كه هيچكدام از اين‌دو راه ، منطقى نيست و به رسيدن به حقيقت منجر نمىشود .\r\nتوجه به خصوصيات دوره‌هاى مختلف زندگى حضرت مهدى عليه السّلام و لوازم آن ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفهم معنى ولايت ائمه عليهم السّلام ، اعتقاد به آن و دخالت دادن آن در برداشت صحيح از روايات ، درك حقيقت ظهور و رجعت و قيامت و مراجعهء عالمانه به روايات آنها و استفاده از رواياتى كه آيات قرآن كريم را توضيح داده و تأويل آنها را بيان كرده است ، زمينهء جمع بين روايات را فراهم ساخته است ، يعنى كارى كه فقط در مباحث فقه و اصول ، براى رسيدن به واقع يا فهم تكليف ظاهرى ، رايج بوده و در بقيه زمينه‌ها مورد غفلت واقع شده است ، در اين كتاب انجام شده و با عرضهء روايات بر يكديگر و نيز بر آيات قرآن كريم ، تا جايى كه ممكن بوده ، بين روايات ، جمع صورت گرفته است و از اين رهگذر ، گره‌هايى از روايات گشوده شده و به سؤالات زيادى پاسخ داده شده است .\r\nرجعت ، به جاى آنكه با زمينه‌چينى مناسب و استدلال عقلى و بازگشت به مسألهء قدرت پروردگار ، لااقل در بوتهء احتمال و امكان گذاشته شود ، معمولا با تعجب و انكار و استبعاد تلقى شده و بدون هيچ دليل منطقى ، ناممكن شمرده شده ، يا على رغم كثرت ذكر آن در متون روايى ، از سوى منصفترها ، به وادى سكوت سپرده شده است .\r\nگذشته از اصل مسأله رجعت ، كه هيچ دليل عقلى بر ردّ آن وجود ندارد ، و به عكس با همان ادلّه عقلى بايد آن را كاملا ممكن و محتمل شمرد ، در توضيح جزئيات آن هيچ جايى براى ميداندارى عقل نيست و كميت استدلالات عقلى در آن كاملا لنگ است ، و چنين است كه در اين زمينه فقط بايد به روايات تمسّك جست و از تفسير روايى آياتى كه با رجعت رابطه دارند و از تأويلات معصومين عليهم السّلام ، استفاده كرد و اين همان كارى است كه به علاوهء هنر جمع روايات ، در باب چهارم كتاب « الشموس المضيئه » صورت گرفته است تا خواننده را از گرفتارى در دام استبعاد و انكار رهانيده و به سوى فهم موضوع و درك اطلاعات درست ، رهنمون شود . ضمن آنكه استفادهء بجا از افاضات نورانى حضرت علامه طباطبائى رضوان اللّه عليه - كه اوج درك‌وفهم دقيق از آيات و روايات را به نمايش گذاشته - به مطالب باب رجعت ، لطافت و استحكام خاصى بخشيده است .\r\nاز سوى ديگر ، مطالب فصلهاى متعددى از كتاب ، غيرمستقيم ، خواننده را به نيازها و وظايف فكرى و عملى انسان در رابطه با امام زمان عليه السّلام و بهره‌بردارى بهتر از\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاين اعتقاد ، توجه مىدهد كه به نظر مترجم ، شايد در بين كتابهايى كه در موضوع مهدويت و امام زمان عليه السّلام نوشته شده است ، از اين نظر ، منحصر به فرد باشد .\r\nمطالبى چون :\r\nالف . توجه دائمى به اصل وجود حضرت مهدى عليه السّلام .\r\nب . توجه دائمى به مقام نورانيت و ولايت آن حضرت .\r\nج . توجه به غيبت ولى خدا .\r\nد . توجه به حالات ايشان در غيبت .\r\nه . توجه به احاطهء علمى ايشان به ما و افكار و اعمالمان در هرحال .\r\nو . يقين به ظهور آن حضرت و اميد به درك ظهور .\r\nز . تلاش و استغاثه براى فرج شخصى قبل از فرج عمومى .\r\nح . استغاثه براى تعجيل در فرج عمومى .\r\nط . توجه به تحقق فرج شخصى با عنايت آن حضرت ، در فرج عمومى .\r\nى . ترغيب به ورع و زندگى همسو با عدالت .\r\nك . بيان شبهات در مورد حضرت مهدى و علائم راهنما براى خلاصى از آنها و موارد متعدد ديگر ، از جمله مطالب ارزشمندى هستند كه اشاره به آنها ، در لابلاى مطالب عناوين اصلى ، روح خواننده را نوازش مىدهد .\r\nكتاب « الشموس المضيئه » داراى مطالب و نكات ارزندهء بسيار زيادى است كه با مطالعهء بدون تأمّل يا اكتفا به يك بار مطالعه ، به تمام آنها نمىتوان دست يافت .\r\nكتاب حاضر كه بر گردان آن كتاب ، به زبان فارسى است و « ظهور نور » نام گرفته است ، از گرفتارى مشترك همهء ترجمه‌ها - كه عدم توانايى در رساندن دقيق معانى بلند متن است - نمىتواند خالى باشد .\r\nهرچند ضمن توجه به رعايت امانت در ترجمه ، سعى شده است ، تا جايى كه امكان داشته ، لطافت عبارات متن حفظ شود ، امّا در عين‌حال با اعتراف به نقائص و قبول اشتباهات احتمالى ، از خوانندگان محترم طلب بخشش نموده و اميدوارم در موارد ضرورى ، با رجوع به متن ، زمختيهاى ترجمه را هموار نمايند .\r\nدر اين‌جا لازم مىدانم ، بعد از شكرگزارى به درگاه خداوند متعال كه توفيق انجام\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاين كار را عنايت فرمود ، از مؤلف معظّم ، به خاطر اينكه در ميان ترجمه‌هاى پيشنهاد شده ، اين قلم را قابل دانسته و اجازهء ادامه كار و اتمام ترجمه را مرحمت فرمودند سپاسگزارى كنم و از افراد گرانمايه‌اى كه در تصحيح و مقابله متن با ترجمه ، اينجانب را يارى نمودند تشكر نمايم .\r\nسيّد محمد جواد وزيرىفرد\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nيادآورى و هشدار\r\nخداوند تبارك و تعالى در قرآن كريم مىفرمايد :  وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ  « 1 »\r\nبر كسى پوشيده نيست كه دانسته‌هاى انسان در برابر آنچه نمىداند همچون قطره‌اى در برابر درياست ، مگر كسى كه توجه خاص پروردگار شامل حالش شده و به مقام خليفة اللهى موردنظر در آيهء :  إِنِّي جاعِلٌ فِي الْأَرْضِ خَلِيفَةً  « 2 » رسيده و مقام ارتضا را كه در آيه كريمهء :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   « 3 » به آن اشاره شده درك كرده باشد كه در آن صورت خدا از گنجينه‌هاى دانش و علوم الهى او را بهره‌مند مىسازد .\r\nبراى كسى غير از انبياء و اولياء عليهم السّلام پسنديده نيست كه جز به اندازهء اندك و محدود ، آن هم فقط در چارچوب نيازمنديهاى زندگى مادى و امور عادى ، ادعاى دانشمندى و چيز فهمى كند ، امّا در امور غيرعادى و آنچه به فراتر از اين عالم و جنبه‌هاى ناآشكار هستى مربوط است حتّى همين مقدار اندك هم بر بيشتر مردم پوشيده است و از همين روست كه خداوند سبحان در آيات متعددى از قرآن از جمله  أَكْثَرَهُمْ لا يَعْلَمُونَ  « 4 » و  أَكْثَرَ النَّاسِ لا يَعْلَمُونَ  « 5 » بر نادانى و چيزنفهمى اكثر مردم تأكيد\r\n\r\n\r\n","description":"","footnote":"\r\n( 1 ) . ذاريات : آيهء 55 - آنچه را حق است يادآور شو ، يادآورى براى آنان كه ايمان آورده‌اند - و سر لجاج ندارند - سودمند است .\r\n( 2 ) . بقره : 30 .\r\n( 3 ) . جنّ : 26 .\r\n( 4 ) . انعام : 37 .\r\n( 5 ) . يوسف : 21 .\r\n","page_name":" 19 ","page_number":19},
  {"content":"\r\n\r\nفرموده است ، چنان كه امير المؤمنين عليه السّلام نيز در وصيتى كه به فرزندش امام حسن مجتبى عليه السّلام دارد مطالبى مىفرمايد كه همين مضمون را دربر دارد ، آن وصيت چنين است : « فرزندم سفارش مرا به درستى درياب ، و بدان كه همان خدايى كه مرگ در اختيار اوست صاحب‌اختيار زندگى نيز هست و همان كسىكه هستى را آفريده هم او موجودات را مىميراند و همان خدايى كه به هستى آفريده‌ها پايان مىبخشد هم او دوباره - انسان را - هستى مىدهد و برمىگرداند ، همان كسىكه - به بلا و مصيبت - مىآزمايد هم او راحت و آسودگى مىبخشد ، و - بدان كه - دنيا شايستگى نداشت كه جز به همين شكل كه سرشار از نعمت و آزمايش و وعدهء پاداش در آخرت است يا به هر شكل ديگرى كه نتيجهء خواست و ارادهء اوست - و تو از آن بىاطلاع هستى - به شكل ديگرى آفريده شود ، پس بنابراين اگر چيزى به نظرت نادرست آمد ، اين نادرستى را نتيجه نادانى خودت بدان ، زيرا كه تو در آغاز آفرينشت هيچ دانشى نداشتى و بعدا - به بعضى امور - آگاه شدى ، و چقدر نادانيها و سرگردانيهايت در دايرهء علم و انديشه بسيار است ، و چقدر زياد است مواردى كه بينش نادرستى نسبت به آن دارى و پس از آن بدان بينا و دانا مىشوى . حال كه چنين است به آن كسى متوسّل شو - و فهم و درك را از او بخواه - كه تو را آفريد و روزى داد - و امور مادى و معنوىات را - هماهنگ كرد ، بايد كه خضوع ، گردن‌كجى و كرنشت براى او باشد و به او اميدوار و مشتاق و از هم او - و عدل و قطع عنايتش - بيمناك باشى . « 1 »\r\nحقيقت مطلب همين است و جز اين نيست ، علاوه بر اينكه ما خود وقايع شگفت‌آور علمى و اجتماعى بسيارى را به چشم ديده‌ايم كه هيچ‌كس احتمال پيدايش آنها را نمىداد ، بااين‌وجود چطور ممكن است - بدون دليل و بىاعتنا به تجربه - پيدايش امور غيرقابل پيش‌بينى ديگر را كه تا آخر عمر جهان اتفاق خواهد افتاد انكار كنيم ؟ !\r\nاينكه ما و بعضى از پيشينيان چيزهاى زيادى را انكار كرده و مىكنيم نتيجهء نادانى عميق و ريشه‌دار بشريت است . خداى سبحان مىفرمايد :  بَلْ كَذَّبُوا بِما لَمْ يُحِيطُوا بِعِلْمِهِ \r\n\r\n\r\n","description":"","footnote":"\r\n( 1 ) . نهج البلاغه ، نامهء 31 .\r\n","page_name":" 20 ","page_number":20},
  {"content":"\r\n\r\n وَ لَمَّا يَأْتِهِمْ تَأْوِيلُهُ  « 1 » امام سجاد عليه السّلام در پاسخ سؤال شخصى كه علّت پوشيده ماندن ذات پروردگار بر آفريده‌ها را جويا شده است مىفرمايد : « زيرا كه خداوند تبارك و تعالى آفرينش انسان را بر گونه‌اى از جهل استوار فرمود . » « 2 »\r\nدر وصف همين نادانى انسان است كه جملاتى از اين قبيل از امير المؤمنين عليه السّلام نقل شده است كه فرمود : « مردم دشمن آن چيزى هستند كه حقيقت آن را درك نكرده‌اند » ، « 3 » « انسان دشمن چيزى است كه حقيقتش را نفهميده است » ، « 4 » « نادان از آنچه دانشمند درست‌انديش به آن خو گرفته مىهراسد . » ، « 5 » « هركس از دانشى بى خبر باشد با آن دشمنى مىورزد » ، « 6 » و « هركس بالاترين حد دانش را براى خود ادعا كند ، آخرين مرتبه نادانى را از خود بروز داده است . » « 7 »\r\nهدف اين مقدمه توجه دادن خواننده محترم به اين مطلب است كه : بيشتر آنچه در اين كتاب عرضه شده است از چيزهايى است كه آن‌طور كه بايد ، براى مسلمانان و حتى براى بيشتر شيعيان مذهب جعفرى عليه السّلام روشن نشده است و از همين‌رو ، هركس آن‌گونه كه خود مىفهمد و مىپسندد آن را سمت‌وسو داده و صورتبندى مىكند .\r\nآرى ، اين مسلّم است كه ، ما شيعيان چون معتقديم كه پيامبر و ائمه - صلوات اللّه عليهم اجمعين - داراى مقام خلافت اللهى و مرتبهء ارتضاء نزد پروردگار هستند ، « 8 » - و حق هم همين است - به‌طور قطع و يقين مىدانيم كه گفتار آن بزرگواران بدون علت و ساختگى نيست ، بلكه سخنشان نور و روشنىبخش ، كار و عملشان هدايت انسانها ، رتبه و منزلتشان حقيقت و راستى ، گفتارشان حكمت و درستى بدون ترديد و انديشه و نظرشان عين دانش و متانت و اطمينان و وقار است و از همين روست كه كلامشان را كلامى راست و درست مىدانيم و آنچه را نمىدانيم در پهنهء وسيع دانش ايشان كه به\r\n\r\n\r\n","description":"","footnote":"\r\n( 1 ) . يونس : 39 - چنين نيست بلكه آنچه را دامنهء دانششان به آن نمىرسد و حقيقت و باطن آن را درنيافته‌اند دروغ و نادرست معرفى مىنمايند .\r\n( 2 ) . بحار الانوار ، ج 3 ، ص 15 ، روايت 2 .\r\n( 3 ، 4 و 5 ) - غرر و درر موضوعى ، باب جهل .\r\n( 6 و 7 ) - غرر و درر موضوعى ، باب علم .\r\n( 8 ) . مقصود مقامى است كه طبق آيه شريفه سورهء جن - كه قبلا مؤلف محترم اشاره فرمودند - خداوند صاحبان اين مقام را بر آنچه از اسرار غيب كه بخواهد مطلع مىنمايد . مترجم\r\n","page_name":" 21 ","page_number":21},
  {"content":"\r\n\r\nگنجينه‌هاى بيكران دانش پروردگار متصل است جستجو مىنماييم ، هرچند كه حقيقت بيان و درونمايهء اصلى مقصودشان را درست نفهميم و البته شكل كار در اين رجوع به دانش معصومين عليهم السّلام اين است كه در امور جزئى « 1 » به روايات متواتر « 2 » مستفيض « 3 » متّكى هستيم .\r\n\r\n\r\n","description":"","footnote":"\r\n( 1 ) . مقصود امورى است كه عقل را هيچ راهى در اصل يا چند و چون آنها نيست ، چه در عقايد ، چه در احكام و غير آنها ، نظير چگونگى بهشت و دوزخ و ملائكه يا تعداد ركعات نماز يا نصاب زكات يا اسرار مسائل يا چگونگى عمل در سير و وصول به مقامات . مترجم\r\n( 2 ) . اگر در سلسله سند يك خبر ، در هر طبقه ، تعداد راويان به حدى باشد كه همدستى و اتفاق آنان بر دروغ بستن محال باشد آن خبر را متواتر گويند . مترجم\r\n( 3 ) . مستفيض خبرى است بين اخبار آحاد و متواتر ، كه تعداد راويان هر طبقه بيش از سه نفر هستند . مترجم\r\n","page_name":" 22 ","page_number":22},
  {"content":"\r\n\r\n\r\nمقدمهء مؤلف\r\nبسم اللّه الرّحمن الرّحيم ألحمد للّه ربّ العالمين ، و صلّى اللّه على محمّد و آله الطّيّبين الطّاهرين\r\nأللّهمّ ، صلّ على ولىّ أمرك القائم المؤمّل . . . أللّهمّ ، إنّا نشكو إليك فقد نبيّنا . . . و عافية منك تلبسناها برحمتك يا ارحم الرّاحمين . « 1 »\r\nسدير صيرفى مىگويد : من به همراه مفضل بن عمر ، و ابو بصير و ابان بن تغلب بر مولايمان امام صادق عليه السّلام وارد شديم ، ايشان را در حالى كه روى خاك نشسته ، عبايى از مو با يقه بدون جيب و آستين كوتاه بر دوش انداخته و چون سوگوار جوان از دست دادهء دلسوخته گريه مىكرد ديديم كه اندوه از چهره‌اش مىباريد ، قيافه‌اش دگرگون شده و اشك از گونه‌هايش سرازير شده صورتش را شستشو داده بود و در همان حال با تضرع مىفرمود : آقاى من ! غيبتت خواب از چشمانم گرفت ، آسايشم را از بين برد و\r\n\r\n\r\n","description":"","footnote":"\r\n( 1 ) . اقبال الاعمال ، ص 60 تا 61 - مؤلف محترم بخشى از دعاى افتتاح را كه در كتاب شريف مفاتيح الجنان در اعمال شبهاى ماه مبارك رمضان آمده است ، به نقل از كتاب شريف اقبال الاعمال سيد بن طاووس ، به‌عنوان خطبهء مقدمه خود برگزيده‌اند . انتخاب خطبه در متن عربى كتاب علاوه بر موضوعيت ناشى از تناسب براى آغاز مطلب و سنخيت كلام عربى براى ادعيهء با مضامين عالى و مفاهيم بلند ، نوعى براعت استهلال است كه بخشهاى مختلف آن با اصل مقصود در ابواب كتاب ، تناسب خاص خود را داراست ، امّا از آنجا كه برگردان اين خطبه به فارسى ، بدون توضيحات طولانى و ملال‌آور ، نمىتواند اهداف خطبهء عربى را برآورده نمايد ، از ترجمهء آن صرف‌نظر كرديم . جويندگانى كه اهل تعمق بيشتر هستند به متن دعا در منابع مذكور ، مراجعه نمايند . مترجم\r\n","page_name":" 23 ","page_number":23},
  {"content":"\r\n\r\nآرام دلم را برهم زد . آقاى من ! غيبتت براى هميشه دردمند و مصيبتزده‌ام كرد .\r\nاز دست رفتن امامان ، يكى پس از ديگرى ، سرانجام دوران همگى را به پايان مىرساند ، - و كار به زمان غيبت امام منتظر كشيده مىشود - ، اگر من بر مصائب و بلاياى پىدرپى گذشته اشك مىريزم و آه مىكشم ، مصائب بزرگتر و فجيعتر و بلاهاى دردناكترى در پيش است كه با غضب و ناراحتى تو - اى حجت خدا - همراه است ، و آنها بيشتر اشكم را جارى ساخته و درونم را مشتعل كرده است .\r\nسدير گفت : « هوش از سر ما رفت و دلمان از ترس اين واقعه هولناك و حادثه هلاكت‌بار فرو ريخت ، گمان كرديم امام عليه السّلام خود را براى مصيبت شكننده‌اى آماده كرده يا فاجعهء مرگبارى به آن حضرت روى آورده است . » به آن حضرت عرض كرديم : اى پسر خير البشر يابن رسول اللّه خداوند چشمانت را نگرياند ، اين چه مصيبت عظيمى است كه اشكت را جارى كرده و چون باران مىگريى ؟ چه چيزى وجود مباركت را به اين ماتم نشانده است ؟ »\r\nسدير گفت : « امام عليه السّلام نفس بلندى كشيد و آثار ترس ، وجودش را فراگرفت و فرمود : اى واى بر شما ، امروز صبح كتاب جفر را كه علوم مربوط به مرگ و زندگى و مصيبتها و گرفتاريها و علم مربوط به همه‌چيز و آنچه تا روز قيامت واقع مىشود ، در آن است و خداوند اطلاع بر آن را مخصوص پيامبر و ائمه عليهم السّلام قرار داده است ، نگاهى كردم و در مطالب مربوط به تولد قائم ما عليه السّلام و غيبت او ، و طولانى شدن غيبت و طول عمر آن حضرت و نيز برگشتن بيشتر مردم از دين و برداشتن رشته اسلام از گردنشان ، همان رشت كه خداوند در گردنشان انداخته و فرمود :  وَ كُلَّ إِنسانٍ أَلْزَمْناهُ طائِرَهُ فِي عُنُقِهِ  « 1 » دقت كردم ، دلم سوخت و اندوه جانم را فراگرفت . . . » « 2 »\r\nپس از ذكر حديث شريف و مقدماتى كه گذشت ، در اين كتاب با تكيه بر بعضى از آيات قرآن و روايات پيامبر اكرم و ائمه عليهم السّلام ، دربارهء زندگانى حضرت قائم عليه السّلام و مسائل مربوط به آن و نيز رجعت و جمع بين روايات مختلف بحث كرده و با توضيح مختصرى از خودمان زمينه را براى شناخت بعضى از ويژگيهاى زندگى ، غيبت ،\r\n\r\n\r\n","description":"","footnote":"\r\n( 1 ) . اسراء : 13 - مقدرات و نتيجهء نيك و بد اعمال هر انسانى را رشتهء گردش ساختيم .\r\n( 2 ) . كمال الدين ، ج 2 ، ص 352 ، روايت 50 .\r\n","page_name":" 24 ","page_number":24},
  {"content":"\r\n\r\nرجعت و حوادث زمان ظهور آن حضرت مهيا ساختيم .\r\nكتاب را در چهار باب تنظيم كرده و هر باب را به چند فصل تقسيم نموديم و آن را « ألشّموس المضيئة فى الغيبة و الظّهور و الرّجعة » ناميديم .\r\nاز خداوند متعال درخواست مىكنيم كه ما را بر شناخت مولايمان و اداى حقوق آن حضرت در ايام ظهور و غيبت ، موفق كرده ، در فرج آن امام قائم تعجيل نموده و ديدار و همراهى آن حضرت را روزيمان فرمايد تا كوير جهل خود را از درياى بيكران علم آن حضرت سيراب و آباد كنيم .\r\nبندهء اميدوار به رحمت پروردگار\r\nعلى ( پهلوانى ) سعادت‌پرور\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nباب اول مسائل مربوط به پيش از غيبت صغرى *\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\n1 - 1 : ضرورت وجود حجت خدا در زمين در تمام زمانها\r\n\r\nآيات قرآن\r\n1 .  إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 1 »\r\n2 .  وَ إِنْ مِنْ أُمَّةٍ إِلَّا خَلا فِيها نَذِيرٌ  « 2 »\r\n3 .  لَوْ كانَ فِي الْأَرْضِ مَلائِكَةٌ يَمْشُونَ مُطْمَئِنِّينَ لَنَزَّلْنا عَلَيْهِمْ مِنَ السَّماءِ مَلَكاً رَسُولًا  « 3 »\r\n4 .  لِكُلِّ أُمَّةٍ رَسُولٌ  « 4 »\r\n\r\nروايات\r\n1 . از امير المؤمنين عليه السّلام در بخشى از يك حديث طولانى چنين نقل شده است :\r\n« زمين - هيچگاه - از حجتى كه به اقامهء امر خدا قيام كند خالى نيست : يا آشكار است و مردم او را مىشناسند - و يا در شدت و سختى و مخفى از ديدگان مردم نگران ادارهء اهل زمين است ؛ تا حجتهاى الهى و آيات پروردگار در مسير حق دوام يابد - و نتيجهء زحمات ايشان هدر نرود . - » « 5 »\r\n2 . از امام جعفر صادق عليه السّلام از پدران بزرگوارش از على عليه السّلام در خطبه‌اى كه بر منبر كوفه ايراد فرموده است ، نقل شده است : « پروردگارا - تو خود گواهى - كه اهل زمين را از داشتن حجتى از ناحيه تو كه آنان را به دين تو هدايت كند و علم الهى را به ايشان\r\n\r\n\r\n","description":"","footnote":"\r\n( 1 ) . رعد : 7 - همانا تو بيم‌دهنده‌اى و هر قومى را هدايتگرى است .\r\n( 2 ) . فاطر : 24 - هيچ امتى نيست مگر اينكه در ميان آنها بيم‌دهنده‌اى بوده است .\r\n( 3 ) . اسراء : 95 - اگر در زمين - به جاى شما انسانها - فرشتگان سكونت داشتند از جانب آسمان ملكى - همجنس خودشان - به سوى آنها مىفرستاديم .\r\n( 4 ) . يونس : 47 - براى هر امّتى - از ناحيه ما - رسولى فرستاده شده است [ يا فرستاده مىشود 
  ] .\r\n( 5 ) . اثبات الهداة ، ج 3 ، ص 262 ، روايت 109 .\r\n","page_name":" 29 ","page_number":29},
  {"content":"\r\n\r\nبياموزد ، و حجتت از تماميت نيفتد و پيروان اوليائت بعد از اينكه - به وسيله پيامبران - هدايتشان كردى گمراه نشوند ، گريزى نيست : اين حجت تو يا در ميان مردم ظاهر و براى آنان آشناست امّا از او اطاعت نمىكنند ؛ يا از ديد مردم پنهان و منتظر زمان ظهور است . زمانى كه مردم در صلح و آرامش هستند اگر وجود حجت از نظر آنان غايب باشد دانش و منش او به دلهاى مؤمنين مىرسد و ايشان به آن عمل مىكنند . » « 1 »\r\n3 . از امام حسن عسكرى عليه السّلام در مورد - صحت يا كيفيت - اين خبر كه به نقل از پدران بزرگوارش رسيده است كه : « زمين هيچگاه از حجت خدا بر خلقش خالى نيست ، هركس بميرد و امام زمانش را نشناسد به مرگ جاهليت مرده است . » سؤال شد ، پس امام عليه السّلام فرمود : « اين مطلب حق است همانطور كه وجود آتش - و جهنم - حق است . » پس از آن حضرت سؤال شد كه : « يابن رسول اللّه ، حجت و امام بعد از شما كيست ؟ » فرمود : « فرزندم محمّد ، او امام و حجت بعد از من است ، هركه بميرد و او را نشناسد به مرگ جاهليت مرده است . » « 2 » . . .\r\n4 . امام صادق عليه السّلام از امير المؤمنين عليه السّلام نقل مىفرمايد كه فرمود : « بدانيد كه زمين از حجت خداى عزّ و جلّ خالى نيست ، امّا به واسطهء ستمگريها و جهالتهاى مردم ، خداوند ديدگانشان را از مشاهدهء او فرو بسته است و اگر زمين لحظه‌اى از حجت خدا خالى باشد نظامش درهم ريخته و اهلش را در خود فرو خواهد برد ، امّا حجت خدا مردم را مىشناسد ولى مردم او را نمىشناسند همانگونه كه حضرت يوسف مردم - برادرانش - را مىشناخت و آنها او را نشناختند . » « 3 »\r\n\r\nگفتار ما\r\nآيات و رواياتى كه گذشت به روشنى بر چند مطلب دلالت مىكنند :\r\nاول : ضرورت وجود حجت خدا در تمام زمانها ، زيرا كه ائمه عليهم السّلام به صراحت فرموده‌اند : « زمين از حجت خداى عزّ و جلّ خالى نيست . »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 363 ، روايت 112 .\r\n( 2 ) . اثبات الهداة ، ج 3 ، ص 482 ، روايت 189 .\r\n( 3 ) . اثبات الهداة ، ج 3 ، ص 532 ، روايت 463 .\r\n","page_name":" 30 ","page_number":30},
  {"content":"\r\n\r\nدوم : علت ضرورت وجود حجت خدا در تمام زمانها ، چنان كه از اين جمله برمىآيد : « تا پيروان اوليائت بعد از اينكه - به وسيله پيامبران و حجتهاى قبلى - هدايتشان كردى گمراه نشوند . » يعنى نبودن حجتى هدايتگر انسانها خود سبب گمراه شدن مؤمنين از راه راست و حقيقت است .\r\nسوم : ضرورت شناخت حجت خدا ، چنان كه از اين جمله آشكار مىشود : « هر كس بميرد و امام زمانش را نشناسد به مرگ جاهليت مرده است . » و علت اين امر اين است كه پيروى از حجت خدا - كه يگانه راه هدايت است - بعد از شناخت او ميسّر است و كسىكه او را نشناسد نمىتواند از او تبعيت نمايد و چنين كسى بر جهل و مرام جاهليت از عالم خواهد رفت .\r\nچهارم : علت غايب بودن حجت خدا از ديدگان مردم و محروميت آنها از مشاهدهء وجود شريفش ، كه از اين جمله برمىآيد كه : « به واسطهء ستمگرى و جهالت مردم خداوند ديدگانشان را از مشاهدهء او فرو خواهد بست » . باتوجه به اين جمله ظاهرا مقصود از ظلم و جهل ، تمام اشكال آن است ، يعنى هم ظلم مردم به يكديگر و هم ظلم به خودشان به خاطر پيروى نكردن از حق و فطرت و حجتهاى الهى ، هم جهل نسبت به حجت خدا و هم جهل نسبت به وظايف شرعى .\r\nپنجم : نياز هستى به وجود حجت خدا ، كه از اين عبارت پيداست : « اگر زمين لحظه‌اى از حجّت خدا خالى باشد نظامش درهم ريخته و اهلش را در خود فرو خواهد برد . » در اين جمله به علت ضرورت وجود حجت و عظمت كار او اشاره شده است .\r\nخداوند تبارك و تعالى مىفرمايد :  إِنِّي جاعِلٌ فِي الْأَرْضِ خَلِيفَةً  « 1 » و نيز مىفرمايد :\r\n كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ  « 2 » از اين آيات به ترتيب برمىآيد كه پروردگار در نظام خلقت ، و نيز نظام قانونگذارى و ديانت ، ائمه و حجتهاى خودش را خليفهء روى زمين قرار داد و\r\n\r\n\r\n","description":"","footnote":"\r\n( 1 ) . بقره : 30 - من قراردهندهء خليفه و جانشين در زمين هستم .\r\n( 2 ) . بقره : 213 - مردم امّت واحد بودند ، سپس خدا پيامبران را به‌عنوان بشارت‌دهنده و بيمگر برگزيد و همراه آنان كتاب را به حق نازل فرمود تا در بين مردم و براى ختم اختلافاتشان در چارچوب حق ، حكم نمايند .\r\n","page_name":" 31 ","page_number":31},
  {"content":"\r\n\r\nآنان را مجراى بهره‌وريها و فيض عام و خاص براى مردم ساخت و تمام اسماء الهى را به ايشان آموخت :  وَ عَلَّمَ آدَمَ الْأَسْماءَ كُلَّها  « 1 » تا اينكه به اذن او همچون خودش در همه چيز تصرّف و دخالت كنند و با جانشينى خويش و عهده‌دارى امور زمين و ساكنان آنان ايشان را بر ديگران شرافت و برترى داد و ايشان و اوصياى بعد از خودشان - كه درود خدا بر تمامشان باد - در تمام زمانها صاحب اختيار و كارگزار امور زمين و مردم شدند و چنين است كه اگر حجت و خليفه خدا در زمين نباشد خاك هستى مردم را در خود خواهد كشيد .\r\nبراى اينكه معنى خلافت و حجت بيشتر روشن شود بايد افزود كه خداوند تعالى با اسماء و صفات عاليه‌اش همه‌چيز و همه پديده‌ها را پديد آورده است و خود عهده دار تمام امور آنهاست ، هستى همهء آنها وابسته به اوست و هرگونه اراده كند در آنها دخل و تصرف مىنمايد امّا بناى ذات مقدسش بر اين است كه امور خلقت مادى را فقط از طريق اسباب مادى - و بدون دخالت مستقيم و يا بىواسطه - اداره نمايد ، و از جمله اسباب مادى براى اصلاح امور ظاهرى و باطنى مردم پيامبران و جانشينان آنها عليهم السّلام هستند .\r\nامام صادق عليه السّلام مىفرمايد : « خداوند ناپسند و ناخوش مىدارد كه امور عالم را جز با اسباب و وسائط اداره نمايد از اين‌رو براى هرچيزى سببى قرار داده است ، و براى هر سبب گستره و ميدان قدرت و نفوذى قرار داده و هر ميدانى را كليدى بخشيده و براى هر كليد و گشايشگرى نشانه‌اى قرار داده و براى هر نشانه‌اى پيشگاه و راه ورودى گويا - و خوانندهء به حق - مقرر فرموده است ، هركه او را بشناسد - و به رسميت بپذيرد - خدا را شناخته و هركه او را انكار كند خدا را انكار كرده است ، آن بارگاه و راه ورود ، رسول اللّه و ما هستيم . » « 2 »\r\nپس اگر آن بزرگواران - درود خدا بر آنان باد - عناصرى خاكى نبودند و امور عالم خلقت و از جمله زمين و ساكنان آن را برعهده نمىگرفتند امور زمين و مردمش از هم مىپاشيد ، بنابراين بايد واسطهء بين آفريننده و پديده‌هاى مادى كسى باشد كه داراى خلقت مادى و جسمانى و علاوه بر آن داراى درجه‌اى از شرافت\r\n\r\n\r\n","description":"","footnote":"\r\n( 1 ) . بقره : 31 .\r\n( 2 ) . بحار الانوار ، ج 2 ، ص 90 ، روايت 15 .\r\n","page_name":" 32 ","page_number":32},
  {"content":"\r\n\r\nمعنوى باشد كه شايستگى ارتباط بين آفريننده و آفريدگان را احراز كند و چنين افرادى جز خلفاى ذات مقدس پروردگار يعنى پيامبران و جانشينان آنها عليهم السّلام كسى نمىتواند باشد . اينكه خداوند مىفرمايد :   وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا : أَ بَعَثَ اللَّهُ بَشَراً رَسُولًا * قُلْ : لَوْ كانَ فِي الْأَرْضِ مَلائِكَةٌ يَمْشُونَ مُطْمَئِنِّينَ لَنَزَّلْنا عَلَيْهِمْ مِنَ السَّماءِ مَلَكاً رَسُولًا   « 1 » بر همين مطلب دلالت دارد ، چنان كه اين آيه نيز مشعر بر صحت همين ادّعاست :     وَ لَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْهُ يَصِدُّونَ * وَ قالُوا : أَ آلِهَتُنا خَيْرٌ أَمْ هُوَ ؟ ما ضَرَبُوهُ لَكَ إِلَّا جَدَلًا بَلْ هُمْ قَوْمٌ خَصِمُونَ * إِنْ هُوَ إِلَّا عَبْدٌ أَنْعَمْنا عَلَيْهِ وَ جَعَلْناهُ مَثَلًا لِبَنِي إِسْرائِيلَ * وَ لَوْ نَشاءُ لَجَعَلْنا مِنْكُمْ مَلائِكَةً فِي الْأَرْضِ يَخْلُفُونَ     « 2 »\r\nشايد با آنچه ذكر شد معنى كلام امام عليه السّلام كه فرمودند : « اگر زمين لحظه‌اى از وجود حجت خدا خالى باشد نظامش بهم ريخته و اهلش را در خود فرو خواهد برد » و بيانات نظير آن روشن شده باشد ، ضمن اينكه طى همين مطالب علت رجعت پيامبر و ائمه - درود خدا بر تمامى آنان باد - روشن شد زيرا كه جهان مادى تا وقتى برقرار است به وجود حجت حق نيازمند است . « 3 »\r\n\r\n2 - 1 : تولّد و بعضى از ويژگىها و امورى كه امام زمان عليه السّلام بعد از ظهور انجام مىدهد\r\n\r\nروايات\r\n1 . در حديث لوح از امام صادق عليه السّلام آمده است : « بسم اللّه الرحمن الرحيم ، اين پيامى است از سوى خداى مقتدر شكست‌ناپذير كه در ساخته و پرداخته‌اش هيچ\r\n\r\n\r\n","description":"","footnote":"\r\n( 1 ) . اسراء : 94 و 95 - چيزى مانع از ايمان آوردن مردم به پيامبر و اسباب هدايت نشد مگر اينكه - به شيوهء منكران - گفتند آيا خدا بشرى را به سوى ما فرستاده است ؟ بگو اگر در زمين - به جاى شما انسانها - فرشتگان سكونت داشتند از آسمان ملكى - همجنس خودشان - به سوى آنها مىفرستاديم .\r\n( 2 ) . زخرف : 57 تا 60 - آن هنگام كه به - عيسى - پسر مريم مثل زده شد قوم تو با هياهو از آن روى گرداندند و گفتند : آيا خدايان ما بهترند يا او ؟ اين سخنان را جز از سر ستيز و لجبازى به زبان نياوردند كه ايشان سخت پايبند دشمنى هستند . او [ عيسى عليه السّلام 
  ] جز بنده‌اى كه مشمول نعمتهاى ما قرار گرفته نيست و او را نمونه و الگويى براى بنى اسرائيل قرار داديم و اگر ما بخواهيم فرشتگان را جايگزين شما انسانها در زمين مىگردانيم .\r\n( 3 ) . به تعبير ديگر مادام كه حجت حق در عالم مادى وجود داشته باشد امكان بقاء و برقرارى عالم هست و گرنه نه . مترجم .\r\n","page_name":" 33 ","page_number":33},
  {"content":"\r\n\r\nعيب و نقصى نيست ، خطاب به محمد ؛ پيامبر ، نور ، نماينده و پرده‌دار او و راهنماى بندگانش به سوى خدا ، كه روح الامين - جبرئيل عليه السّلام - آن را از جانب پروردگار بر او نازل كرد . » آنگاه رشتهء كلام به بيان نام ائمه عليهم السّلام كشانده شده تا به حسن بن على عليهما السّلام رسيده و حديث قدسى چنين ادامه مىيابد : « سرانجام سلسلهء امامت را به فرزندش م ح م د كه مايه رحمت براى جهان و اهل آن است كامل فرمود ، او كمال موسى ، درخشش عيسى و پايدارى و استقامت ايوب ، همه را داراست ، اولياء من در زمان - غيبت - او - نزد جهال و ستمگران عالم - خوار و بىارزشند ، سرشان از پيكر جدا شده و گويى سرهاى كفّار ترك و ديلم است كه پادشاهان به يكديگر پيشكش مىكنند ، كشته مىشوند ، به آتش سوزانده مىشوند ، ترسان و هراسان و - از ترس جان و دينشان - لرزانند ، زمين از خونشان رنگين مىشود ، نالهءسوزناك و فرياد - وامظلوما - در بين همسران و خانواده‌شان به آسمان مىرود . اينان به حق و بىشك اولياء من هستند . . . » « 1 »\r\n2 . از امام باقر عليه السّلام نقل شده است : « موسى عليه السّلام در سفر « 2 » اول نگاه كرد و آنچه را به قائم آل محمد داده مىشود ديد . عرض كرد : « پروردگارا مرا قائم آل محمد قرار بده » ، پيام آمد : « او از نسل احمد است . » آنگاه موسى در سفر دوم نظر انداخت و درست همان‌چيزى را كه در سفر اول ديده بود در آن نيز همان را يافت و همان درخواست را كرد و همان جواب را شنيد ، سپس در سفر سوم نيز همان ديد ، و همان گفت‌وشنود تكرار شد . » « 3 »\r\n3 . از قول پيامبر در بخشى از يك حديث قدسى طولانى چنين نقل شده است :\r\n\r\n\r\n","description":"","footnote":"\r\n( 1 ) . الجواهر السنيه ، ص 203 - 204 .\r\n( 2 ) . سفر به معنى كتاب و سفرهاى تورات نظير جزءهاى قرآن است . گفته شده است كه تورات داراى پنج سفر است ، سفر اول شامل آغاز آفرينش و تاريخ از آدم تا يوسف عليهما السّلام ، سفر دوم مربوط به مصر و بنى اسرائيل و ظهور موسى عليه السّلام و هلاكت فرعون و درگذشت هارون عليه السّلام و نزول الواح دهگانه ، سفر سوم آموزش مختصر قوانين و احكام ، سفر چهارم شامل تعداد و آمار بنى اسرائيل و نحوه تقسيم زمين بين آنان و نمايندگانى كه موسى عليه السّلام آنها را به شام گسيل داشت و اخبار منّ و سلوى و غمام ( ابر ) ، سفر پنجم شامل بعضى از احكام و وفات هارون عليه السّلام و خلافت يوشع عليه السّلام . مترجم نقل از مجمع البحرين\r\n( 3 ) . اثبات الهداة ، ج 3 ، ص 541 ، روايت 511 .\r\n","page_name":" 34 ","page_number":34},
  {"content":"\r\n\r\n« خداى عزّ و جلّ به پيامبر صلّى اللّه عليه و إله و سلّم فرمود : من على را وزير و در بين اهل بيت و امّتت جانشين بعد از تو قرار دادم ، و از نسلت ، از طريق زهراى بتول يازده جانشين مهدى ( به حق راه يافته ) به تو عنايت كردم كه آخرين آنها مردى است كه عيسى بن مريم به امامت او نماز گزارد ، او زمين را همانگونه كه از ستم پر شده است از عدالت سرشار خواهد كرد ، به دست او انسانها را از هلاكت نجات بخشم و گمراهان را به راه راست راهبرى كنم ، ديدهء كوران باز كنم و بيماران را شفا دهم . » « 1 »\r\n4 . از امام صادق عليه السّلام به نقل از امام باقر عليه السّلام به نقل از جدش عليه السّلام به نقل از رسول اللّه صلّى اللّه عليه و إله و سلّم آمده است : « امام قائم از فرزندان من است ، نامش نام من ، كنيه‌اش كنيهء من ، سيما و قامتش چون سيما و قامت من و سيره و روشش ، سيره و روش من است ، مردم را بر دين و آئين من استوار نمايد و به كتاب خداى عزّ و جلّ فراخواند هركه او را اطاعت كند ، مرا اطاعت كرده است و هركه از او سرپيچى كند مرا سرپيچى كرده است . آن كسىكه در غيبتش او را منكر شود مرا منكر شده و دروغ پندارندهء او مرا به دروغ نسبت داده ، پذيرنده او به راستى ، مرا به راستى باور داشته است . من از كسانىكه سخن مرا دربارهء - وجود و غيبت و فرج و قيام - او تكذيب مىكنند و امتم را از راه او منحرف مىنمايند به خدا شكايت مىبرم ،  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  « 2 » . » « 3 »\r\n5 . از امام صادق عليه السّلام به نقل از پيامبر صلّى اللّه عليه و إله و سلّم آمده است كه به على عليه السّلام فرمود : « بدان كه فرزندم از ستمكاران در حق تو و حق شيعيانت ، در دنيا انتقام خواهد كشيد و در آخرت خداوند آنها را عذاب خواهد كرد . » سلمان سؤال كرد : « يا رسول اللّه او كيست ؟ » پيامبر فرمود : « نهمين فرزند از نسل پسرم حسين است كه بعد از غيبتى طولانى ظاهر خواهد شد و دين و فرمان خدا را به صداى رسا به جهانيان خواهد رساند و از دشمنان خدا انتقام خواهد كشيد و زمين را همان‌طور كه از ظلم و ستم پر شده است از عدل و داد سرشار خواهد كرد . » « 4 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 588 ، روايت 809 .\r\n( 2 ) . شعرا : 227 .\r\n( 3 ) . اثبات الهداة ، ج 3 ، ص 482 ، روايت 190 .\r\n( 4 ) . اثبات الهداة ، ج 3 ، ص 569 ، روايت 679 .\r\n","page_name":" 35 ","page_number":35},
  {"content":"\r\n\r\n6 . اصبغ بن نباته مىگويد : « ديدم امير المؤمنين عليه السّلام در حالىكه در فكر فرو رفته است روى زمين خطوطى رسم مىكند . گفتم : « چه شده است شما را مىبينم كه در انديشه‌ايد و بر زمين خط مىكشيد ، آيا علاقه و تمايلى به خاك و زمين پيدا كرده‌ايد ؟ »\r\nامام فرمود : « نه به خدا قسم ، من هرگز به زمين و دنيا علاقه‌اى نداشته‌ام ، امّا در انديشهء كسى هستم كه از نسل من متولد مىشود ؛ يازدهمين فرزندم كه مهدى است و زمين را همانگونه كه از ستم پر شده است از عدل و داد سرشار خواهد كرد ، او دوران غيبتى خواهد داشت كه در آن دوران گروهى نسبت به آن گمراه مىشوند و عده‌اى به راه درست قدم مىنهند . » - اصبغ مىگويد - گفتم : « يا امير المؤمنين ! واقعا چنين چيزى اتفاق خواهد افتاد ؟ » فرمود : « آرى چنين است و او پا به عرصه هستى خواهد نهاد ، « 1 » امّا اى اصبغ دست تو از فهم اين مطلب كوتاه است ، آن رهيافتگان ، نيكان امت پيامبر و ابرار عترت او هستند . » گفتم : « بعد از آن چه خواهد شد ؟ » فرمود : « خدا هرچه اراده كند به انجام خواهد رساند ، او اراده و اهدافى دارد - كه به آنها جامهء ظهور و تحقق خواهد پوشاند - » « 2 »\r\n7 . ابى وايل مىگويد : امير المؤمنين عليه السّلام به فرزندش حسين عليه السّلام نگاه كرد و فرمود :\r\n« اين پسرم سيد و سالار است همان‌طور كه خداوند سيد و آقايش ناميده است و از نسل او فرزندى همنام پيامبرتان كه در سيما و اندام و نيز اخلاق و رفتار شبيه اوست متولد خواهد شد و در دوران بيخبرى و گمراهى مردم و نابودى حق و غلبه ستم خروج خواهد نمود ، به خدا قسم خروج او حتمى است و گرنه گردن زده خواهد شد . « 3 »\r\n\r\n\r\n","description":"","footnote":"\r\n( 1 ) . جملهء « كما أنّه مخلوق » كه متن فوق ترجمهء آن است ، ممكن است معانى متعدد و دقيقترى را دربر داشته باشد در اينجا فقط عين عبارت از باب استعمال لفظ قبل از اتصاف ذات به مبدأ اشتقاق و مجاز بالمشارفه معنى شده است يعنى به كسىكه بعدا حتما خلق مىشود از هم‌اكنون مخلوق بگوييم . در پايان همين فصل احتمالات معناى دقيقتر توسط مؤلف محترم ذكر شده است . مترجم\r\n( 2 ) . اثبات الهداة ، ج 3 ، ص 461 ، روايت 108 .\r\n( 3 ) . پيداست كه مقصود گردن‌زده شدن آن حضرت توسط جباران و ستمگرانى است كه هميشه كارشان ايستادن رودرروى حق بوده است . يعنى اگر امام عليه السّلام در زمان مقرر خروج ننمايد شرايط طورى خواهد شد كه به دست ستمكاران مىافتد و كشته مىشود و در آن صورت ، غرض از زنده ماندن حجت در دوران طولانى غيبت ، نقض خواهد شد ، پس بنابراين ظهور آن حضرت ، حتمى خواهد بود . مترجم\r\n","page_name":" 36 ","page_number":36},
  {"content":"\r\n\r\nاهل آسمان و ملائك از خروج او خوشحال مىشوند و زمين را همانگونه كه از ستم پر شده است از عدل و داد سرشار خواهد نمود . » « 1 »\r\n8 . ابى سعيد عقيصاء مىگويد : هنگامىكه امام مجتبى عليه السّلام با معاويه صلح كرد مردم به محضرش شرفياب شده و عده‌اى از آنها به خاطر اين مصالحه ، آن بزرگوار را سرزنش مىكردند . حضرت فرمود : « واى بر شما ! شما نمىدانيد من چه‌كارى انجام دادم . به خدا قسم آنچه من كردم براى شيعيانم از تمام عالم و آنچه خورشيد بر آن مىتابد بهتر و پرسودتر است . » تا جايىكه فرمود : « آيا نمىدانيد هيچيك از ما اهل بيت از تن‌دادن به نوعى بيعت با جبّار زمانش خلاصى ندارد مگر قائم كه عيسى روح اللّه نمازش را به او اقتدا خواهد كرد . خداوند عزّ و جلّ زمان ولادت او و نيز خودش را از ديدهء مردم پنهان مىكند تا در زمان ظهور ، در گرو بيعت با كسى نباشد ، او نهمين فرزند برادرم حسين است ، پسر سرور كنيزان عالم ، خداوند در دوره غيبت عمرش را طولانى مىكند آنگاه به قدرت خويش در سيماى رشيدى جوانتر از چهل ساله ، بر خلق ، آشكارش خواهد فرمود تا مردم بدانند كه خداوند بر انجام هر كارى تواناست . » « 2 »\r\n9 . از امام باقر عليه السّلام در بخشى از يك حديث چنين آمده است : « حسين عليه السّلام فرمود :\r\nخداوند قائم ما را ظاهر مىكند و از ستمكاران انتقام مىكشد . » به ايشان عرض شد :\r\n« يابن رسول اللّه ! قائم شما چه‌كسى است ؟ » فرمود : « هفتمين از نسل فرزندم محمد بن على ( امام باقر ) ، او حجة بن الحسن بن على بن محمد بن على بن موسى بن جعفر بن محمد بن على فرزندم ( امام سجاد ) است ، اوست كه مدتى طولانى پنهان است ، سپس ظاهر مىشود و زمين را همان‌طور كه از ستم پر شده است از عدل و داد سرشار خواهد كرد . » « 3 »\r\n10 . ابو حمزه ثمالى از امام سجاد عليه السّلام نقل مىكند كه فرمود : « آيهء  أُولُوا الْأَرْحامِ \r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 505 ، روايت 308 .\r\n( 2 ) . بحار الانوار ، ج 51 ، ص 132 ، روايت 1 .\r\n( 3 ) . اثبات الهداة ، ج 3 ، ص 569 ، روايت 681 .\r\n","page_name":" 37 ","page_number":37},
  {"content":"\r\n\r\n بَعْضُهُمْ أَوْلى بِبَعْضٍ فِي كِتابِ اللَّهِ  « 1 » و آيه  وَ جَعَلَها كَلِمَةً باقِيَةً فِي عَقِبِهِ  « 2 » در مورد ما نازل شده و امامت بعد از حسين بن على بن ابى طالب عليهم السّلام تا روز قيامت در خاندان ماست .\r\nو قائم ما دو غيبت دارد كه يكى از ديگرى طولانىتر است ، اولى مدت شش سال و شش ماه و شش روز « 3 » و دومى آن‌قدر طول مىكشد كه بيشتر معتقدان به غيبت هم از اعتقاد خود برمىگردند و تنها كسانى بر اين اعتقاد باقى مىمانند كه داراى يقينى محكم و شناختى درست باشند و نسبت به آنچه ما مىگوييم كمترين ناباورى و دلتنگى در پذيرش به خود راه ندهند و كاملا گوش به فرمان ما باشند . » « 4 »\r\n11 . ابو حمزه ثمالى مىگويد : روزى در خدمت امام باقر عليه السّلام بودم ، وقتى مردم از حضورش مرخص و پراكنده شدند خطاب به من فرمود : « اى ابا حمزه از مسائل مسلّم و حتمى در نزد خداوند كه به هيچ‌رو قابل تغيير نيست قيام قائم ماست ، پس هركه در آنچه مىگويم شك كند خدا را در حالى ملاقات خواهد كرد كه به او كفر ورزيده و او را انكار كرده باشد . » سپس فرمود : « پدر و مادرم فداى آنكه همنام من است و كنيه‌اش همان كنيه من مىباشد و هفتمين فرزند از نسل من است . پدرم فداى آنكه بعد از پر شدن زمين از ناراستى و ستم ، آن را از عدل و داد سرشار خواهد كرد . » سپس فرمود : « اى ابا حمزه هركه او را درك كند و آن‌گونه كه به پيامبر و امير المؤمنين عليهما السّلام معتقد و تسليم آنها بوده ، به او معتقد و تسليم او نباشد ، خداوند بهشت را بر او حرام مىكند ، جايگاهش جهنم خواهد بود - او ستمكار است - و جايگاه ستمكاران ، بد جايگاهى است . » « 5 »\r\n12 . محمد بن زياد ازدى مىگويد : از آقايم موسى بن جعفر عليهما السّلام در مورد آيه  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  « 6 » سؤال كردم ، حضرت فرمود : « نعمت ظاهرى ، امام\r\n\r\n\r\n","description":"","footnote":"\r\n( 1 ) . احزاب : 6 - خويشاوندان سببى [ در حكم ارث يا غير آن 
  ] ، در كتاب خدا بعضى بر بعضى ديگر مقدمند .\r\n( 2 ) . زخرف : 28 - [ خداپرستى و توحيد را 
  ] در ذريّه‌اش كلمهء باقيه و حقيقتى ثابت قرار داد .\r\n( 3 ) . احتمالا در اينجا مقصود از غيبت اولى ، غيبت از زمان تولد تا زمانى است كه بر پيكر مطهر پدرش امام عسكرى عليهما السّلام نماز خواند و اين غير از غيبت صغراى مشهور است . مترجم\r\n( 4 ) . بحار الانوار ، ج 51 ، ص 134 ، روايت 1 .\r\n( 5 ) . اثبات الهداة ج 3 ، ص 532 ، روايت 460 .\r\n( 6 ) . لقمان : 20 - خداوند نعمت آشكار و پنهانش را بر شما افزايش داد و تمام كرد .\r\n","page_name":" 38 ","page_number":38},
  {"content":"\r\n\r\nظاهر و آشكار است و نعمت باطنى امام غايب است . » عرض كردم : « آيا در بين ائمه كسى هست كه غايب شود ؟ » فرمود : « آرى ، جسمش از ديدگان مردم پنهان مىشود امّا يادش از دلهاى مؤمنين غايب نيست ، او دوازدهمين ماست ، خداوند هر سختى را بر او آسان مىسازد و هر مشكلى را برايش ساده مىنمايد ، گنجينه‌هاى زمين را بر او آشكار مىسازد ، مسافتهاى دور و امورى را كه غيرممكن به نظر مىرسد برايش نزديك و ممكن مىكند ، ستمگران سركش را به خاك مىافكند و به دست او ديو سيرتان نافرمان را نابود مىنمايد ، او فرزند سرور كنيزان عالم است كه تولدش از مردم پنهان است ، ناميدن او به اسم براى مردم جايز نيست تا وقتى خداوند او را برايشان ظاهر كند و به دست او زمين مالامال از ستم را از عدل و داد پر كند . » « 1 »\r\n13 . از اباصلت هروى نقل شده است كه گفت : شنيدم دعبل خزاعى « 2 » مىگويد :\r\nقصيده‌اى سرودم و براى آقايم على بن موسى الرضا عليه السّلام خواندم كه بيت نخستين آن چنين است :\r\n مدارس آيات خلت من تلاوة * و منزل وحى مقفر العرصات \r\n« 3 » وقتى به اينجا رسيدم كه :\r\n خروج إمام لا محالة خارج * يقوم على اسم اللّه و البركات\r\nيميّز فينا كلّ حقّ و باطل * و يجزى على النّعمآء و النّقمات \r\n« 4 »\r\nامام رضا عليه السّلام سخت گريست آنگاه سر مبارك خويش را بلند كرد و فرمود : « اى خزاعى اين‌دو بيت را روح القدس از زبان تو سروده است . آيا مىدانى اين امام كيست\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 150 ، روايت 2 .\r\n( 2 ) . دعبل بن على خزاعى از شعراى متعهد شيعى معاصر حضرت رضا عليه السّلام است كه بسيار مورد تأييد و تكريم آن حضرت بوده است . او با اشعار خود مظلوميت و حقانيت اهل بيت را فرياد كرده است . قصيدهء تائيه وى كه ابياتى از آن در متن آمده است معروف است . حكايات شيرين ، درس‌آموز و برانگيزاننده دعبل و تعهد وى به مقام ولايت و ارادت وى به اهل بيت در كتب تاريخ و رجال و حديث نقل شده است . مترجم\r\n( 3 ) . خانه‌هايى كه جايگاه نزول وحى ، تدريس آيات الهى و تفسير قرآن بود و اكنون از جور ستمگران از تلاوت آيات در آن خبرى نيست و صحن‌وسراى آن از اين انوار تهى شده است .\r\n( 4 ) . - اگر نبود اميدم به - ظهور امامى كه بىترديد به نام پروردگار و همراه با بركات الهى ظهور خواهد كرد ؛ در ميان ما حق و باطل را از هم جدا كرده و مردم را بر نيك و بد اعمالشان جزاى خير و مكافات سخت خواهد داد - قلبم از اندوه و حسرت از هم مىشكافت - .\r\n","page_name":" 39 ","page_number":39},
  {"content":"\r\n\r\nو چه وقت قيام خواهد كرد ؟ » عرض كردم : « نه ، مولاى من ، من فقط شنيده‌ام كه از شما اهل بيت امامى ظهور خواهد كرد كه زمين را از تباهى و آلودگى پاك مىكند و آن را از عدل سرشار مىكند . » پس امام عليه السّلام فرمود : امام بعد از من فرزندم محمد ، بعد از محمد فرزندش على ، پس از على فرزندش حسن و بعد از او فرزندش حجت قائم است كه در زمان غيبت ، ظهورش را انتظار مىكشند و وقتى ظاهر شد همه‌چيز و همه كس به فرمان اوست . اگر از دنيا حتّى جز يك روز باقى نمانده باشد « 1 » خداوند آن روز را آنقدر طولانى خواهد كرد تا او ظهور كند و زمين مالامال از ستم را پر از عدل و داد نمايد . » . « 2 » . . .\r\n14 . از عبد العظيم حسنى نقل شده است كه گفت : « بر مولايم محمد بن على عليهما السّلام ( امام جواد ) وارد شدم در حالى كه قصدم اين بود از ايشان در مورد قائم سؤال كنم و بپرسم كه آيا او همان مهدى است يا غير از مهدى كس ديگرى امام قائم است ؟ قبل از اينكه من لب به سخن باز كنم امام جواد خود خطاب به من فرمود :\r\n« يا ابا القاسم ! قائم ما همان مهدى است كه بايد در زمان غيبت منتظر او بود و پس از ظهور به فرمانش گردن نهاد ، او سومين فرزند از نسل من است ، به خدايى كه محمد را به پيامبرى برگزيد و امامت را مخصوص ما اهل بيت قرار داد ، اگر از دنيا حتّى جز يك روز باقى نمانده باشد خداوند آن روز را آن‌قدر طولانى خواهد كرد تا او ظهور كند و زمين مالامال از ستم را از عدل و داد پر نمايد . خداوند در يك شب كار او را درست خواهد كرد و اسباب فرجش را مهيا خواهد نمود ، چنان كه موسى كليم اللّه عليه السّلام براى گرفتن قطعه‌اى آتش و گرم كردن خانواده‌اش از آنها جدا شد امّا در حالى به سوى آنها برگشت كه به پيامبرى و نبوت رسيده بود « 3 » - در حالى كه گمان چنين تحوّل بزرگى وجود نداشت - . » سپس امام عليه السّلام فرمود :\r\n\r\n\r\n","description":"","footnote":"\r\n( 1 ) . مقصود اين است كه كسى گمان نكند زمان غيبت طولانى شده و احتمال وجود امام غايب و ظهور او منتفى است ، بلكه اين امر در علم خداوند حتمى است و از قدرت خداوند هم خارج نيست و استبعادى ندارد .\r\nمترجم\r\n( 2 ) . بحار الانوار ، ج 51 ، ص 154 ، روايت 4 .\r\n( 3 ) . اشاره به آيات 10 تا 13 سورهء طه و 7 تا 10 سورهء نمل .\r\n","page_name":" 40 ","page_number":40},
  {"content":"\r\n\r\n« ارزشمندترين اعمال شيعيان ما انتظار فرج است . » « 1 »\r\n15 . ابو هاشم جعفرى مىگويد : از امام هادى عليه السّلام شنيدم كه مىفرمود : « جانشين من پسرم حسن است ، با جانشين بعد از جانشين چه خواهيد كرد ؟ گفتم : « فدايت شوم چرا چنين سؤالى مىفرماييد ؟ » فرمود : « زيرا سيما و قامت او را نمىبينيد و جايز نيست كه او را با نامش ياد كنيد . » عرض كردم : « پس چطور از او ياد كنيم ؟ » فرمود :\r\n« بگوييد حجت آل محمد صلّى اللّه عليه و إله و سلّم » . « 2 »\r\n16 . از محمد بن عبد الجبار نقل شده كه گفت : « به مولايم حسن بن على عليهما السّلام ( امام عسكرى ) عرض كردم : « يابن رسول اللّه ، خداوند مرا بلاگردانت كند ، دوست دارم بدانم بعد از شما امام و حجت خدا بر مردم كيست . » امام عليه السّلام فرمود :\r\n« امام و حجت خدا بعد از من پسرم است ، همنام و هم‌كنيه پيامبر صلّى اللّه عليه و إله و سلّم ، او آخرين حجت خدا و پايانبخش خلفاى الهى است . » عرض كردم : « يابن رسول اللّه ، او از كدام زن متولد مىشود ؟ » فرمود : « از نوهء قيصر پادشاه روم ، امّا متولد مىشود و براى مدتى طولانى از ديدگان مردم پنهان مىماند ، آنگاه ظهور مىنمايد . » « 3 » . . .\r\n17 . موسى بن جعفر بغدادى مىگويد : از امام عسكرى عليه السّلام شنيدم كه مىفرمايد :\r\n« گويى مىبينم كه در مورد جانشين من دچار اختلاف شده‌ايد ، پس بدانيد كه اگر كسى امامان بعد از پيامبر را قبول داشته باشد امّا فرزند مرا انكار كند مثل كسى است كه تمام پيامبران الهى را قبول داشته باشد امّا پيامبرى حضرت محمد صلّى اللّه عليه و إله را انكار كند ، و كسىكه حضرت محمد را انكار كند مثل كسى است كه تمام پيامبران را انكار كرده است ، زيرا گردن نهادن به آخرين فرد ما مثل فرمانبردارى از اولين ماست و منكر آخرين فرد ما همچون منكر اولين ماست . توجه داشته باشيد كه فرزندم غيبتى خواهد داشت كه عموم مردم غير از آنهايى كه خداوند از لغزش حفظشان كند\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 156 ، روايت 1 .\r\n( 2 ) . بحار الانوار ، ج 51 ، ص 158 ، روايت 1 از باب دهم .\r\n( 3 ) . اثبات الهداة ، ج 2 ، ص 569 ، روايت 680 .\r\n","page_name":" 41 ","page_number":41},
  {"content":"\r\n\r\nبه شك و ترديد خواهند افتاد . » « 1 »\r\n\r\nگفتار ما\r\nاينها پاره‌اى از كلماتى است كه راجع به غيرقابل ترديد بودن تولد و غيبت و ظهور حجت آل محمد صلوات اللّه عليهم اجمعين به دست ما رسيده است و پر شدن زمين ستم‌آلوده از عدل و داد را يادآور شده و با تعابيرى چون « اگر از دنيا حتى بيش از يك روز باقى نمانده باشد خداوند آن روز را طولانى مىكند تا او ظهور كند » و « خدا در يك شب اسباب فرجش را فراهم خواهد كرد » بر قطعى بودن موضوع تأكيد مىكنند .\r\nهمچنين ، اخبارى كه آورده شد دلالت مىكنند بر اينكه حضرت حجت - عجّل اللّه تعالى فرجه - از نسل امام حسين عليه السّلام و زادهء نوهء قيصر روم و نام و كنيه‌اش ، نام و كنيهء رسول اللّه صلّى اللّه و عليه و إله است ، عيسى بن مريم عليه السّلام در نماز به او اقتدا مىكند ، غيبتش به درازا مىكشد و باوجود عمرى دراز در سيماى جوانى رشيد ظاهر مىشود و از ستمگران در حق على عليه السّلام و شيعه‌اش انتقام مىگيرد و . . .\r\nشايد منظور از يادآورى اين ويژگيها در روايات ، از بين بردن شك و ترديد منتظران فرج آن حضرت ، و نشان دادن پوچى و دروغين بودن ادعاى فريبكارانى كه تا زمان ظهور آن حضرت ، هرچند وقت يك‌بار پيدا مىشوند و ادعاى مهدويت مىكنند باشد .\r\nدر احاديثى كه ذكر شد به مسائل ديگرى نيز اشاره شده كه بر ضرورت اعتقاد به غيبت و ظهور آن حضرت تأكيد مىكند ، بعضى از عباراتى كه شامل آن مسائل است از اين قرار است : « هركه او را اطاعت كند از من اطاعت كرده است و هركه از فرمان او سرپيچد از فرمان من گردن كشيده است ، هركس در زمان غيبت ، او را انكار كند مرا انكار كرده است و هركس او را دروغ پندارد مرا دروغ پنداشته است . » و نيز : « هر كس امامان بعد از پيامبر را قبول داشته باشد امّا فرزندم را انكار كند مثل كسى است كه تمام پيامبران را قبول داشته باشد امّا نبوّت حضرت محمد صلّى اللّه عليه و إله را انكار كند . »\r\nهمچنين در اين احاديث با عبارات زير به معترفين و منكرين او در زمان غيبتش\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 160 ، روايت 6 .\r\n","page_name":" 42 ","page_number":42},
  {"content":"\r\n\r\nاشاره شده است : « گروهى نسبت به آن گمراه و گروهى رهيافته‌اند . » ، « تا اينكه اكثر معتقدان به وجود مهدى و غيبت او ترديد مىكنند و از اعتقاد خود برمىگردند مگر آنان كه داراى يقينى محكم و شناختى درست باشند . »\r\nجمله‌اى كه بايد خوانندهء محترم بيشتر در آن دقت كند سخن على عليه السّلام در جواب اصبغ بن نباته است كه مىپرسد : « واقعا چنين چيزى اتفاق مىافتد ؟ » و امام مىفرمايد :\r\n« آرى - اتفاق مىافتد - همان‌طور كه او خلق شده است ، و دست تو از معرفت به اين مطلب ، كوتاه است » . نكتهء قابل دقت اين است كه مقصود امام عليه السّلام از جملهء « كما أنّه مخلوق » ، « همانطور كه او خلق شده است » چيست ؟ آيا مقصود از آن ، خلقت گمراهان و رهيافتگان در مراحل خلقت نورى ايشان است يا مقصود خلقت غيرمادى نيكان و برگزيدگان امت است يا مقصود مراحل تمثّلى و نورى خود غيبت و ظهور است ؟ « 1 »\r\nشايد باتوجه به اين جمله كه فرمود : « دست تو از معرفت به اين مطلب كوتاه است . » و نيز با نظر به وجود عوالم غيرمادى - كه بر خلقت غيرمادى همه مخلوقات مشتملند و دست امثال اصبغ از آنها كوتاه است - همهء اين احتمالات ، موردنظر باشند .\r\nعلم از آن خداست ، و دانا اوست و بس .\r\n\r\n3 - 1 : خبر ولادت امام زمان عليه السّلام پيش از تولّدش\r\n\r\nروايات\r\n1 . موسى بن محمد بن قاسم بن حمزه فرزند امام موسى كاظم عليه السّلام مىگويد :\r\n« حكيمه دختر امام جواد عليه السّلام گفت : امام حسن عسكرى عليه السّلام كسى را به دنبال من فرستاد - وقتى خدمتش رسيدم - فرمود : عمّه ! امشب افطار نزد ما بمان ، امشب شب نيمه شعبان است و خداوند امشب حجتش را ظاهر خواهد فرمود ، او حجت خدا در زمين است . » حكيمه گفت : عرض كردم : « مادرش كيست ؟ » ، حضرت فرمود : « نرجس » ، گفتم : « قربانت شوم ، اثرى از حمل در او نمىبينم . » فرمود : « همان است كه گفتم . »\r\n\r\n\r\n","description":"","footnote":"\r\n( 1 ) . بحث در مورد خلقت مثالى نورى غيرمادى و مراتب نزولى آن ، جايگاه خاصى دارد و ما در كتابهاى « جلوهء نور » ، « فروغ شهادت » و « سر الاسراء فى شرح حديث المعراج » به‌طور مختصر به آن اشاره كرده‌ايم . *\r\n( * ) آدرس بحث مذكور ، در كتابهاى نامبرده از اين قرار است : جلوهء نور صفحات 19 تا 39 ، فروغ شهادت صفحات 23 تا 35 ، و سرّ الاسراء ، ج 2 ، ص 170 - مترجم\r\n","page_name":" 43 ","page_number":43},
  {"content":"\r\n\r\nحكيمه گفت : « به منزل مولا وارد شدم ، سلام كردم و نشستم ، نرجس جلو آمد تا پاپوش مرا از پا درآورد ، به من گفت : « سرورم حالت چطور است ؟ » من گفتم :\r\n« به‌عكس ، تو سرور من و سرور خاندانم هستى » ، نرجس حرف مرا رد كرد و گفت :\r\n« اين چه حرفى است عمّه ؟ ! » به او گفتم : « دختر عزيزم ! خداوند امشب به تو پسرى عطا خواهد كرد كه آقا و سرور دنيا و آخرت است . » نرجس با اظهار حيا و خجالت نشست . حكيمه گفت : « وقتى نماز عشا را خواندم افطار كردم و به رختخواب رفتم ، خوابم برد . نيمه‌شب براى نماز برخاستم ، نمازم تمام شد ، ديدم نرجس خوابيده و هيچ تغييرى در وضع او ايجاد نشده است ، نشستم و به تعقيبات مشغول شدم ، باز دراز كشيدم و دوباره با نگرانى بيدار شدم ، نرجس خوابيده بود ، بلند شد و نماز خواند .\r\nحكيمه گفت : « دچار ترديد شدم ، ناگاه صداى امام عسكرى عليه السّلام از همان محلى كه نشسته بود بلند شد كه فرمود : « عمه ! شتاب مكن ، نزديك است . » حكيمه گفت : سوره سجده و يس را خواندم ، در همين اثنا نرجس با نگرانى بيدار شد ، به سوى او از جا پريدم و گفتم : « إسم اللّه عليك » و سپس گفتم : « آيا چيزى احساس مىكنى ؟ » نرجس گفت : « آرى عمّه » ، گفتم : « خيالت راحت و دلت آرام باشد ، همان است كه گفتم . »\r\nحكيمه گفت : « مرا رخوت و آرامشى فراگرفت و به نرجس حالت ولادت دست داد ، با احساس وجود مولايم ( مهدى ) عليه السّلام به خود آمدم ، پارچه را از رويش كنار زدم ، ديدم اعضاء هفتگانه را بر زمين گذاشته و سجده مىكند ، او را در بغل گرفته ، به خود چسباندم ، پاك و پاكيزه بود ، بلافاصله امام عسكرى عليه السّلام صدايم زد : « عمّه ! پسرم را بياور . » او را به نزدش بردم . امام عليه السّلام دو دست خود را زير بدن و پشت نوزاد نهاد و دو پاى نوزاد را روى سينه خويش گذاشت ، زبانش را در دهان طفل فروبرد ، دست خود را بر چشم و گوش و اعضاى فرزند كشيد ، سپس فرمود : « فرزندم ! سخن بگو .\r\n« نوزاد گفت : « أشهد أن لا إله إلّا اللّه وحده لا شريك له ، و أشهد أنّ محمّدا رسول اللّه صلّى اللّه عليه و إله » ، آن گاه بر امير المؤمنين عليه السّلام و ساير امامان درود فرستاد و بعد از سلام بر پدرش ، سكوت كرد . » امام عسكرى فرمود : « طفل را نزد مادرش ببر تا به او سلام كند ، آن‌گاه نزد من برگردان . » حكيمه گفت : « طفل را پيش مادرش بردم ، سلام كرد ، او را برگرداندم و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nهمان‌جا كه پدرش نشسته بود گذاشتم » ، سپس امام فرمود : « عمّه ! روز هفتم باز نزد ما بيا . »\r\nحكيمه گفت : صبح شد ، آمدم به امام عسكرى سلام عرض كنم ، پارچه را برداشتم و دنبال مولايم ( مهدى ) عليه السّلام گشتم ، او را نديدم ، به امام عسكرى عرض كردم ، فدايت شوم ، مولايم چه شد ؟ فرمود : « عمه ! او را به همان كسى سپرديم كه مادر موسى عليه السّلام ، فرزندش را به او سپرد . »\r\nحكيمه گفت : « روز هفتم كه شد به منزل امام شرفياب شدم ، سلام كردم و نشستم .\r\nفرمود : « پسرم را بياور » ، مولايم را كه پارچه‌اى به دورش پيچيده شده بود نزد امام آورد ، مثل دفعه پيش او را گرفت ، زبانش را در دهان او فرو برد مثل اينكه شير و عسل به او مىخوراند ، سپس فرمود : « پسرم ! سخن بگو . » طفل عليه السّلام گفت : « أشهد أن لا إله إلّا اللّه » و بر پيامبر ، امير المؤمنين و امامان - صلوات اللّه عليهم اجمعين - تا پدرش درود فرستاد و مدح نمود ، سپس اين آيه را تلاوت فرمود :  بِسْمِ اللَّهِ الرَّحْمنِ الرَّحِيمِ *    وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 1 » » « 2 »\r\n\r\nگفتار ما\r\nاز اين حديث « 3 » چند مطلب فهميده مىشود :\r\n1 . خبر دادن امام عليه السّلام از نزديك بودن تولد فرزندش و اينكه او حجت خدا در زمين است . اين امر به علم امام برمىگردد و شكى نيست كه امام از گذشته و حال و آينده و\r\n\r\n\r\n","description":"","footnote":"\r\n( 1 ) . قصص : 5 و 6 - ارادهء ما بر اين است كه بر ضعيف نگاهداشته شدگان زمين منت نهيم و آنان را پيشوايان و وارثان زمين قرار دهيم و در زمين توانايى و اقتدارشان بخشيم و به فرعون و هامان و لشكريانشان همانچه را كه از آن بيمناك بودند به دست اينان بنمايانيم و به ايشان بچشانيم .\r\n( 2 ) . بحار الانوار ، ج 51 ، ص 2 ، روايت 3 .\r\n( 3 ) . ظاهر احاديثى كه در اين زمينه وارد شده است بيانگر آن است كه در ايام ولادت حضرت حجّت عليه السّلام ، فقط حكيمه به نرجس‌خاتون رسيدگى مىكرده است و شخص ديگرى در اين مدت بر او وارد نشده است ، امّا در عين حال رواياتى كه از حكيمه رسيده از نظر متن و شخص ناقل و مقدار كم و زيادى در الفاظ و عبارات مختلف هستند فلذا ممكن است اختلاف يا از ناحيه كسانى باشد كه از حكيمه نقل كرده‌اند يا از طرف محدثينى كه بعدها روايات را ضبط نموده‌اند اختلاف پيدا شده باشد .\r\n","page_name":" 45 ","page_number":45},
  {"content":"\r\n\r\nتمام وقايع آنها مطّلع است . « 1 »\r\n2 . خبر دادن امام از اينكه پسرش از نرجس‌خاتون متولد مىشود در حالى كه با وجود نزديكى وضع حمل ، هيچ آثار باردارى در آن بانو نبوده است . شايد علت مخفى بودن اين امر نيز به همان علت مخفى بودن ساير امور و جنبه‌هاى زندگى آن حضرت عليه السّلام كه در روايات آمده است برگردد .\r\n3 . اطلاع داشتن امام از نهاد و زواياى دل حكيمه ، وقتى دربارهء خبرى كه امام عليه السّلام به او داد ترديد كرد ، كه درنتيجه امام او را صدا زد و فرمود : « شتاب مكن » و باز اطلاع داد كه ولادت حجت خدا نزديك است . اين مطلب نيز به علم امام عليه السّلام برمىگردد .\r\n4 . تلاوت كردن سوره‌هاى سجده و يس توسط حكيمه . شايد اين عمل مخصوص زمان تولد حضرت قائم - عجل اللّه تعالى فرجه - بوده و امام عسكرى عليه السّلام به حكيمه چنين دستورى داده باشند يا شايد تلاوت اين سوره‌ها در هنگام وضع حمل زنان به‌عنوان سنت پيامبر اكرم صلّى اللّه عليه و إله و سلّم در بين اهل بيت معمول بوده است .\r\n5 . اينكه حكيمه خطاب به نرجس عليها السّلام عبارت « إسم اللّه عليك » را ادا كرد شايد نوعى تبريك و تهنيت به او بوده باشد .\r\n6 . پيدايش سستى و آرامش در حكيمه ، كه ممكن است ناشى از عظمت موضوع و تولد آن بزرگوار باشد .\r\n7 . سجده كردن حضرت حجت عليه السّلام . شايد اين سجده به خاطر شنيدن سوره سجده و آيه سجده در آن بوده است و شايد هم سپاسگذارى از خداوند است كه به او هستى بخشيده و به وعدهء امامت و وراثت مستضعفين كه در آيه  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ  « 2 » آمده ، وفا فرموده است . تلاوت كردن همين آيه ، چنان كه در احاديث به آن اشاره شده است ، « 3 » مىتواند شاهدى براى صحت احتمال دوم باشد .\r\n8 . سخن گفتن حضرت حجت عليه السّلام در هنگام ولادت و هفت‌روزگى و شهادت بر يگانگى خداوند و درود فرستادن بر پيامبر و امير المؤمنين و ائمه عليهم السّلام يا به تعبير ديگر\r\n\r\n\r\n","description":"","footnote":"\r\n( 1 ) . اين مطلب را در كتاب فروغ شهادت به تفصيل مطرح كرده‌ايم .\r\n( 2 ) . قصص : 5 .\r\n( 3 ) . بحار الانوار ، ج 51 ، ص 17 ، روايت 25 .\r\n","page_name":" 46 ","page_number":46},
  {"content":"\r\n\r\nاداى شهادتين و سلام بر امير المؤمنين و ائمه عليهم السّلام تا پدر بزرگوارش و سپس تلاوت آيه  وَ نُرِيدُ أَنْ نَمُنَّ . . . . \r\nنظير اين گونه سخن گفتن در زمان ولادت از انبياء و اولياء عليهم السّلام نيز ديده شده است و هركس به رتبه و مقام آنان در نزد پروردگار آشنايى داشته باشد كمترين ترديدى در صحت اين قضيه نخواهد داشت و اساسا چه جاى تعجّب و ترديد است در حالىكه خداوند سبحان در قرآن كريم از سخن گفتن بعضى از پيامبران « 1 » از جمله حضرت عيسى بن مريم - على نبينا و آله و عليه السلام - خبر داده است .\r\n\r\n4 - 1 : سال ، ماه ، روز و ساعت ولادت امام زمان عليه السّلام\r\n\r\nروايات\r\n1 . على بن محمد « 2 » مىگويد : « حضرت صاحب عليه السّلام در نيمه شعبان سال دويست و پنجاه و پنج متولد شد . » « 3 »\r\n2 . حكيمه دختر امام جواد عليه السّلام مىگويد : « امام عسكرى در نيمه شعبان سال دويست و پنجاه و پنج كسى به دنبال من فرستاد . . . » « 4 »\r\n3 . در ارشاد مفيد آمده است : « تولد امام مهدى عليه السّلام در شب نيمه شعبان سال دويست و پنجاه و پنج واقع شد . » « 5 »\r\n4 . در روايت معلّى بن محمد آمده است : « . . . براى امام عسكرى در سال دويست و پنجاه و پنج فرزندى متولد شد و او را م ح م د ناميد . . . » « 6 »\r\n5 . محمد بن حسن كرخى مىگويد : « از يكى از رفقايمان به نام ابى هارون شنيدم كه مىگفت : صاحب الزمان عليه السّلام را ديدم ، ولادت آن حضرت در روز جمعه سال دويست\r\n\r\n\r\n","description":"","footnote":"\r\n( 1 ) . مريم : 29 - 32 .\r\n( 2 ) . احتمالا همان على بن محمد بن ابراهيم بن ابان رازى كلينى صاحب كتاب « اخبار القائم » است .\r\n( 3 ) . بحار الانوار ، ج 51 ، ص 4 ، روايت 5 .\r\n( 4 ) . بحار الانوار ، ج 51 ، ص 17 ، روايت 25 .\r\n( 5 ) . بحار الانوار ، ج 51 ، ص 23 ، روايت 36 .\r\n( 6 ) . بحار الانوار ، ج 51 ، ص 4 ، روايت 4 .\r\n","page_name":" 47 ","page_number":47},
  {"content":"\r\n\r\nو پنجاه و شش واقع شد . « 1 »\r\n6 . از حكيمه ( از طريق ديگرى غير از سند روايات شماره 2 ) نقل شده كه گفت :\r\n« امام عسكرى عليه السّلام در شب نيمه شعبان سال دويست و پنجاه و پنج كسى دنبال من فرستاد . » « 2 »\r\n7 . علّان مىگويد : « مولا عليه السّلام در سال دويست و پنجاه و شش هجرى ، دو سال پس از رحلت امام هادى عليه السّلام متولد شد . » « 3 »\r\n8 . شيخ كمال الدين بن طلحه مىگويد : « حجة بن الحسن عليهما السّلام در بيست و سوم رمضان سال دويست و پنجاه و هشت در سامرا متولد شد . » « 4 »\r\n9 . عيسى بن محمد جوهرى مىگويد : « همراه گروهى براى تبريك به امام عسكرى عليه السّلام به خاطر تولد حضرت مهدى عليه السّلام از منازل خارج شديم ؛ برادرانمان گفتند كه زمان ولادت ، هنگام طلوع فجر شب جمعه در ماه شعبان بوده است . . . » « 5 »\r\n\r\nگفتار ما\r\nاينها پاره‌اى از اخبار گوناگونى است كه در بيان تاريخ ولادت امام - عجل اللّه تعالى فرجه - به ما رسيده و آنچه بيشتر نقل شده همان مضامين سه روايت اول است .\r\nشايد اختلافى كه در بعضى از روايات وجود دارد از ناحيه راويان باشد كه هركدام در زمانى خبر ولادت را شنيده‌اند و گمان كرده‌اند كه در همان موقع حضرت متولد شده است و چون معتقد بوده‌اند كه زمين بعد از امام عسكرى عليه السّلام از حجت خالى نخواهد بود و قطعا حجت خدا جانشين او خواهد شد ، آنچه را شنيده بودند و همان را زمان تولد گمان كرده بودند نقل نمودند . آنگاه زمان ولادت را با همان اختلافى كه پيدا شده بود پنهان داشتند و اصل تولد حجت را بر سر زبانها انداختند زيرا معتقد بودند كه مسائل مربوط به ولادت - مثل زمان و مكان و ساير خصوصيات - بايد مخفى بماند .\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 15 ، روايت 16 .\r\n( 2 ) . بحار الانوار ، ج 51 ، ص 19 ، روايت 26 .\r\n( 3 ) . بحار الانوار ، ج 51 ، ص 22 ، روايت 30 .\r\n( 4 ) . بحار الانوار ، ج 51 ، ص 23 ، روايت 35 .\r\n( 5 ) . اثبات الهداة ، ج 3 ، ص 572 ، روايت 696 .\r\n","page_name":" 48 ","page_number":48},
  {"content":"\r\n\r\n\r\n5 - 1 : نام‌هاى امام زمان عليه السّلام\r\n\r\nروايات\r\n1 . شيخ كمال الدين بن طلحه مىگويد : حضرت حجة بن الحسن در سامرّا متولد شد . . . پدرش ابو محمد حسن و مادرش كنيزى به نام « صقيل » يا بعضى گفته‌اند « حكيمه » بود ، نامهاى ديگرى نيز براى مادرش گفته‌اند ، كنيه آن حضرت ، ابو القاسم ، لقبش را حجت ، خلف صالح و بعضى منتظر گفته‌اند . « 1 »\r\n2 . ابى غانم خادم مىگويد : براى ابو محمد فرزندى متولد شد كه او را محمّد ناميد و روز سوم ، او را به اصحابش نشان داد و فرمود : « بعد از من ، اين فرزند ، صاحب شما و جانشين من در بين شماست ، او آن قائمى است كه به انتظارش گردن مىكشند و هرگاه زمين مالامال از جور و بيداد شد خروج مىكند و آن را از داد و عدل سرشار مىسازد . « 2 »\r\n3 . از امام صادق عليه السّلام در ضمن حديثى نقل شده است : « آيا نمىدانيد كه او پسر كنيزى است ؟ » مقصود امام قائم عليه السّلام است . « 3 »\r\n4 . عبد الرحيم قصير مىگويد : از امام باقر عليه السّلام در مورد اين كلام امير المؤمنين عليه السّلام كه فرموده است : « پدرم فداى پسر بهترين كنيزان باد » سؤال كردم كه آيا مقصود از بهترين كنيزان فاطمه عليها السّلام است ؟ امام باقر عليه السّلام فرمود : فاطمه بهترين آزادگان است ، او - صاحب الزمان عليه السّلام - داراى سينه‌اى ستبر و چهره‌اى درخشان . . . » « 4 »\r\n5 . عتاب مىگويد : امام مهدى عليه السّلام ، روز جمعه متولد شد ، مادرش ريحانه نام دارد و به او نرجس ، صقيل و سوسن نيز مىگويند و نامگذارى به صقيل به مناسبت حمل آن بانوست ، تاريخ تولد آن حضرت سال دويست و پنجاه و شش است . . . « 5 »\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 23 ، روايت 35 .\r\n( 2 ) . بحار الانوار ، ج 51 ، ص 5 ، روايت 11 .\r\n( 3 ) . اثبات الهداة ، ج 3 ، ص 539 ، روايت 498 .\r\n( 4 ) . اثبات الهداة ، ج 3 ، ص 538 ، روايت 496 .\r\n( 5 ) . اثبات الهداة ، ج 3 ، ص 511 ، روايت 338 .\r\n","page_name":" 49 ","page_number":49},
  {"content":"\r\n\r\n\r\nگفتار ما\r\nدر باب اول ، فصل دوم ، روايتهاى دو و سه و شانزده شامل مطالب موردنظر ما در اين فصل هستند .\r\nشايد بيشتر اسماء و القاب آن حضرت نظير : محمد ، مهدى ، حجت ، قائم ، خاتم الاوصياء ، خاتم حجج اللّه ، به اعتبار ويژگيهاى ايشان در دوران غيبت و ظهور باشد ، و نيز ممكن است به خاطر از بين بردن اشتباه احتمالى امّت بين آن جناب و ساير ائمه يا ردّ ادعاى دروغگويان و مدّعيان مهدويت در زمان غيبت آن حضرت باشد .\r\n\r\n6 - 1 : كسانىكه آن حضرت را در خردسالى ديده‌اند\r\n\r\nروايات\r\n1 . غياث ابن اسد مىگويد : از محمد بن عثمان عمرى قدّس سرّه شنيدم كه مىگفت :\r\nهنگامى كه حضرت مهدى صلوات اللّه عليه به دنيا آمد ، از سر مباركش نورى به سمت آسمان اوج گرفت ، آنگاه حضرت به سجده افتاد در برابر پروردگار جبين به خاك سائيد سپس سر برداشت و چنين فرمود : « أشهد   أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ ، إِنَّ الدِّينَ عِنْدَ اللَّهِ الْإِسْلامُ   « 1 » محمد بن عثمان اضافه كرد : ولادت آن بزرگوار در شب جمعه بود . » « 2 »\r\n2 . احمد بن اسحق سعد اشعرى در يك حديث طولانى از امام عسكرى عليه السّلام نقل مىكند كه از ايشان سؤال كردم : « يا بن رسول اللّه ! امام و خليفه بعد از شما چه كسى است ؟ » امام عليه السّلام به سرعت از جا برخاست و وارد خانه شد ، پس در حالىكه پسرى ماهرو و سه ساله را بر دوش خود نشانده بود خارج شد و فرمود : « اى احمد بن اسحق ! اگر تو در نزد خدا و ائمه احترام نداشتى اين پسرم را به تو نشان نمىدادم ، او همنام و همكنيه رسول اللّه است و زمين مالامال از ستم را از عدل و داد سرشار\r\n\r\n\r\n","description":"","footnote":"\r\n( 1 ) . آل عمران : 18 و 19 - با اين تفاوت كه آيه اين‌گونه شروع مىشود :  شَهِدَ اللَّهُ أَنَّهُ لا إِلهَ . . .  ترجمه : خداوند و ملائكه و صاحبان علم گواهى مىدهند كه خدايى جز او نيست ، او قائم به قسط است و جز او خداى مقتدر شكست‌ناپذيرى كه ساخته و پرداخته‌اش خالى از هر عيب و نقصى است هيچ خدايى نيست ، دين پذيرفته شده در نزد خداوند ، همانا اسلام است .\r\n( 2 ) . بحار الانوار ، ج 51 ، ص 15 ، روايت 19 .\r\n","page_name":" 50 ","page_number":50},
  {"content":"\r\n\r\nخواهد كرد . » « 1 »\r\n3 . يعقوب بن منقوش مىگويد : « بر امام عسكرى عليه السّلام وارد شدم ، ايشان بر روى سكويى در خانه نشسته بودند ، در سمت راست آن حضرت اتاقى بود كه پرده‌اى جلوى در آن آويزان بود . عرض كردم : « مولاى من ، صاحب الامر كيست ؟ » فرمود :\r\n« اين پرده را بالا بزن » ، پرده را بالا زدم ، پسرى هشت ساله با قدى در حدود يك متر و اندى - پنج وجب - با پيشانى بلند ، چهره‌اى نورانى ، چشمانى درشت و درخشنده ، دستانى قوى و گوشت‌آلود و زانوانى برجسته كه خالى بر گونهء راست و پارچه‌اى بر سر داشت خارج شد ، روى پاى امام عسكرى عليه السّلام نشست ، امام فرمود « اين صاحب شماست » سپس به سرعت از جا بلند شد و فرمود : « پسرم ! به داخل خانه برو تا زمان مقرّر . » در حالىكه من به سيما و قد و قامتش نگاه مىكردم داخل خانه شد . امام عسكرى عليه السّلام فرمود : « يعقوب ! نگاه بكن ببين در خانه كيست ؟ » من وارد اتاق شدم امّا هيچ‌كس را نديدم . « 2 »\r\n4 . محمد بن على بن حمزه علوى مىگويد : از امام عسكرى عليه السّلام شنيدم كه مىفرمود : ولى خدا و حجت او بر بندگانش و جانشين من ، پاك و پاكيزه و مختون در هنگام طلوع فجر در شب نيمه شعبان سال دويست و پنجاه و پنج متولد شد . « 3 »\r\n\r\nگفتار ما\r\nرواياتى كه ما در اينجا برگزيده و ذكر كرديم مربوط به آن دسته از نزديكان امام عسكرى عليه السّلام است كه حضرت مهدى عليه السّلام را در اوايل عمر و خردسالى زيارت كرده‌اند . در فصل سوم نيز در مورد كسانىكه ايشان را ديده‌اند رواياتى ذكر شده و در فصل هشتم نيز در همين موضوع رواياتى نقل خواهد شد .\r\nباتوجه به آنچه ذكر شد اگر رواياتى پيدا شود كه از آنها چنين برآيد كه كسى آن بزرگوار را در خردسالى نديده است بايد گفت منظور اين است كه كسى از غير\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 479 ، روايت 180 .\r\n( 2 ) . اثبات الهداة ، ج 3 ، ص 480 ، روايت 183 .\r\n( 3 ) . اثبات الهداة ، ج 3 ، ص 570 ، روايت 683 .\r\n","page_name":" 51 ","page_number":51},
  {"content":"\r\n\r\nنزديكان امام عسكرى عليه السّلام ، آن حضرت را نديده است نه اينكه به‌طور كلى هيچ‌كس آن حضرت را نديده باشد .\r\nدر فصل هشتم همين باب درباره سن مبارك آن حضرت در دورهء زندگى پدر بزرگوارش بحث خواهد شد . ان شاء اللّه تعالى .\r\n\r\n7 - 1 : علّت مخفى بودن ولادت صاحب الامر عليه السّلام\r\n\r\nروايات\r\n1 . امام صادق عليه السّلام مىفرمايد : « ولادت صاحب الامر عليه السّلام بر مردم پوشيده است تا در زمان ظهور ، در گرو بيعت كسى نباشد . » « 1 »\r\n2 . امام باقر عليه السّلام مىفرمايد : « همانا قائم ، آن كسى - از ما - است كه تولدش از مردم مخفى است . » « 2 »\r\n3 . امام سجاد عليه السّلام مىفرمايد : « ولادت امام قائم بر مردم مخفى است به‌طورىكه مىگويند متولد نشده است . بنابراين در حالى ظهور مىكند كه در گرو بيعت با هيچكس نيست . » « 3 »\r\n4 . امام عسكرى عليه السّلام مىفرمايد : « بنى اميه و بنى عباس به دو علت بر روى ما شمشير كشيدند : اول اينكه ، مىدانستند كه در خلافت هيچ حقى ندارند و مىترسيدند كه ما ادعاى خلافت كنيم و خلافت به محل اصلى خودش برگردد ، و دوم اينكه ، از اخبار متواتره دريافته بودند كه نابودى سلطنت ستمكاران و زورگويان به دست قائم ما صورت مىگيرد ، و شكى هم نداشتند كه خودشان از ستمگران و زورگويان هستند ، بنابراين به اميد اينكه از تولد قائم عليه السّلام جلوگيرى كنند يا به كشتن او دست پيدا كنند در كشتار اهل بيت رسول اللّه صلّى اللّه عليه و إله و سلّم و از بين بردن نسل آن حضرت تلاش بسيار كردند ، امّا خداوند نخواست سرّ امر بر آنها آشكار شود بلكه اراده فرمود كه بر خلاف ميل كافران نور خود را تمام كند - و خير بشريت را محقق نمايد - . » « 4 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 486 ، روايت 207 .\r\n( 2 ) . اثبات الهداة ، ج 3 ب ، ص 579 ، روايت 751 .\r\n( 3 ) . اثبات الهداة ، ج 3 ، ص 466 ، روايت 126 .\r\n( 4 ) . اثبات الهداة ، ج 3 ، ص 570 ، روايت 685 .\r\n","page_name":" 52 ","page_number":52},
  {"content":"\r\n\r\n\r\nگفتار ما\r\nمعلوم است كه روايت چهارم ، توضيح سه روايت اول است و در اين روايات ، نكاتى است كه بايد روشن شود :\r\n1 . در حديث اول ، اگرچه لفظ « تعمى » معنى لفظ « تخفى » را دربر دارد ، امّا آمدن آن به جاى « تخفى » رسانندهء مطلبى است كه از « تخفى » چنين مطلبى فهميده نمىشود ، « 1 » و آن نكته اين است كه در اين لفظ اشاره به اين است كه ولادت آن حضرت براى خواص آشكار بوده است و خداوند سبحان ديدهء ديگران را از ديدن آن فروبسته است .\r\nشاهد اين ادعا اين است كه لفظ « النّاس » ( مردم ) كه در روايت آمده است چنان كه از كاربرد آن در قرآن و حديث پيداست به عموم بشر اشاره دارد نه به خواص و برگزيدگان .\r\n2 . اين روايات به علامتى از علائم ولادت آن حضرت ( مخفى بودن ) نيز اشاره مىكند .\r\n3 . جملهء « لئلّا يكون لأحد فى عنقه بيعة إذا خرج » ، - تا اينكه در گرو بيعت هيچ‌كس نباشد - بيانگر آن است كه هر امام معصومى در عصر خودش ، و به اقتضاى مصالح اسلام و مسلمين ، نسبت به مردم و حكام وظيفه‌اى بر عهده دارد .\r\nبنابراين ، اگر حضرت صاحب عليه السّلام در بين مردم حضور داشتند ، ناچار بايد در برخورد با مردم و ستمكاران ، به اقتضاى مصلحت اسلام و مسلمين ، يا به نبرد با طاغوت برمىخاستند يا به خاطر تقيه به سكوت و صلح مىگذراندند و در هريك از اين‌دو صورت ، همانطور كه پدران بزرگوارش به شهادت رسيدند ايشان نيز كشته مىشدند - چنان كه اخبارى كه علت غيبت را ذكر نموده‌اند نيز به همين مطلب اشاره مىكنند - و سرانجام زمين از حجت خدا خالى شده و اهلش را در خود فرو مىبرد و مقصود نهايى از وجود حجت خدا در زمين برآورده نمىشد .\r\n\r\n\r\n","description":"","footnote":"\r\n( 1 ) . « تعمى » از « عمى يعمى » به معنى كور شدن و بسته شدن چشم ؛ و « تخفى » از « خفى يخفى » به معنى پنهان شدن است . بنابراين استعمال لفظ « تعمى » نشان مىدهد كه نقص از ناحيه بيننده است نه از ناحيه شخصى كه بايد ديده شود . مترجم\r\n","page_name":" 53 ","page_number":53},
  {"content":"\r\n\r\nلفظ « منّا » كه در عبارت مشابه ، در حديث هشتم فصل دوم از همين باب ، آمده است ، و همه امامان عليهم السّلام و از آن جمله ، حضرت حجت عليه السّلام را شامل مىشود گواه اين مطلب است .\r\nمطالعه و دقت در زندگى امير المؤمنين و ساير امامان عليهم السّلام ، كه گاه با نبرد و درگيرى و زمانى با سكوت و آرامش همراه بوده - و در نهايت همگى به قتل امامان عليهم السّلام انجاميده است - به روشنتر شدن آنچه ذكر شد كمك مىنمايد .\r\n\r\n8 - 1 : امامت آن حضرت\r\n\r\nروايات\r\n1 . حسين بن ابى العلا مىگويد به امام صادق عليه السّلام عرض كردم : « آيا مىشود كه زمين بدون امام بماند ؟ » فرمود : « نه » . . . ، عرض كردم آيا « قائم امام است ؟ » فرمود : « آرى ، امام پسر امام است . اين مطلب پيشاپيش معين و اعلام شده است . » « 1 »\r\n2 . معاويه بن حكيم و محمد بن ايوب بن نوح و محمد بن عثمان عمرى گفتند :\r\n« چهل نفر در منزل امام عسكرى عليه السّلام بوديم ، حضرت ، پسرش را به ما نشان داد و فرمود : « اين بعد از من امام شما و جانشين من است ، از او اطاعت كنيد و در امر دين اختلاف نكنيد كه هلاك خواهيد شد ؛ بدانيد كه از امروز به بعد او را نمىبينيد » ، چند روزى از اين قضيه نگذشته بود كه امام عسكرى عليه السّلام از دنيا رفت . » « 2 »\r\n3 . حكيمه دختر امام جواد عليه السّلام گفت : « هنگامىكه قائم عليه السّلام به دنيا آمد ، پدرش امام عسكرى عليه السّلام به او فرمود : « اى حجت خدا و بازماندهء انبياء و حكيم اوصياء سخن بگو ! اى جانشين اتقياء و اى نور اوصياء سخن بگو ! . . . » « 3 »\r\n4 . امام صادق عليه السّلام در مورد آيه  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ  « 4 » فرمود : اين آيه در مورد قائم آل محمد نازل شده است كه در مقام\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 460 ، روايت 102 .\r\n( 2 ) . اثبات الهداة ، ج 3 ، ص 485 ، روايت 204 .\r\n( 3 ) . اثبات الهداة ، ج 3 ، ص 530 ، روايت 451 .\r\n( 4 ) . نمل : 62 - چه كسى است كه وقتى درماندهء ناچار او را مىخواند ، پاسخ گويد و گرفتاريش از ميان بردارد و شما را جانشين در زمين قرار دهد ؟ !\r\n","page_name":" 54 ","page_number":54},
  {"content":"\r\n\r\nابراهيم دو ركعت نماز مىخواند و دست دعا به درگاه خدا برمىدارد ، خداوند دعايش را اجابت مىكند و گرفتارى را بر طرف مىنمايد و او را خليفه روى زمين قرار مىدهد . » « 1 »\r\n5 . امام صادق عليه السّلام مىفرمايد : « قائم ، امام پسر امام است ، قبل از قيامش ، مردم ، حلال و حرام - و بايد و نبايد - خويش را از او مىجويند . . . » « 2 »\r\n\r\nگفتار ما\r\nدر بعضى از جملات اين روايات نكاتى وجود دارد كه شايسته است درباره آنها قدرى بيشتر دقت شود :\r\n1 . شايد منظور از جملهء « و قد أوذنتم به » ، « اين مطلب ، پيشاپيش اعلام شده است . » رواياتى باشد كه سالها قبل از تولد آن حضرت از پدران بزرگوارش نقل شده و از تولد ، برخى ويژگيها ، ظهور و اعمال آن حضرت پس از ظهور خبر مىدهند . « 3 »\r\n2 . ممكن است عبارت « حكيم الأوصياء » در روايت سوم ، به حكومت و قدرت فراگير و بلامنازع آن حضرت در اجراى احكام الهى و برقرارى قوانين و مقررات دين كه به‌طور كامل و بدون كمترين مصالحه و مماشاتى انجام مىگيرد اشاره نمايد . « 4 »\r\nپيامبران و امامان گذشته چنين حكومت و قدرتى نداشته‌اند و خداوند تا اين مقدار ، دست ايشان را در امر حكومت باز نگذاشته است .\r\n3 . در مورد عبارت « نور الأوصياء » در حديث سوم اين احتمالات قابل تصور است :\r\nالف . آن حضرت از نسل جانشينان رسول اللّه ( ائمه ) عليهم السّلام است .\r\nب . انوار و مقامات بلند ائمه عليهم السّلام بر مردم پوشيده و پنهان مانده و جز اندكى از خواص ايشان ، آنان را نشناخته‌اند امّا حضرت حجّت عليه السّلام با ظهورش ، مقام و منزلتش را آشكار مىكند .\r\nج . چنان كه در فصل يازدهم همين باب ذكر مىشود ، مقصود بيان خصوصيات\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 553 ، روايت 576 .\r\n( 2 ) . اثبات الهداة ، ج 3 ، ص 580 ، روايت 579 .\r\n( 3 ) . به روايات فصل دوم از باب اول مراجعه نماييد .\r\n( 4 ) . به روايات فصل هفدهم از باب هشتم مراجعه نماييد .\r\n","page_name":" 55 ","page_number":55},
  {"content":"\r\n\r\nظاهرى آن حضرت و سيماى درخشان ايشان است .\r\n4 . عبارت « يأخذون منه حلالهم و حرامهم قبل قيامه » ، « قبل از قيام قائم ، مردم ، حلال و حرام - و بايد و نبايد - خود را از او مىگيرند » كه در حديث پنجم آمده است ، شايد دلالت كند بر اينكه آن حضرت حجت خدا بر روى زمين است و ما بايد حل مشكلات دينى خود را از ايشان جويا شويم .\r\nمعلوم است كه چنين كارى - به علت غيبت آن حضرت - براى ما ممكن نيست ، از اين‌رو بايد احكام دينى را از قرآن و سنت پيامبر صلّى اللّه عليه و إله و سلّم و سخنان ائمه معصومين عليهم السّلام استخراج نماييم ، يا - اگر خود اهل استنباط نيستيم - از كسىكه آنها را استخراج كرده پيروى - و تقليد - نماييم ، و معنى چنين كارى اين است كه احكام و تكاليف دينى را از امام زمان عليه السّلام جستجو كرده‌ايم زيرا فرمايش ايشان چيزى جز بيان قرآن و سنت نيست .\r\n\r\n9 - 1 : سنّ حضرت مهدىّ عليه السّلام در آغاز امامت\r\n\r\nروايات\r\n1 . محمد بن جعفر اسدى « 1 » مىگويد : امام قائم محمد بن حسن عليهما السّلام در نيمه شعبان سال دويست و پنجاه و پنج متولد شد و به هنگام رحلت پدرش پنج‌ساله بود . « 2 »\r\n2 . على بن مهزيار مىگويد : « امام هادى عليه السّلام به امامت حضرت عسكرى عليه السّلام - در حالى كه آن حضرت هفت‌ساله بود - تصريح فرمود ، من عرض كردم مولاى من آيا مىشود كه پسرى هفت‌ساله امام باشد ؟ آن حضرت فرمود : آرى و مىشود پسرى پنج ساله امام باشد . » « 3 »\r\n3 . ارشاد مفيد : « ولادت آن حضرت در شب نيمه شعبان سال دويست و پنجاه و پنج واقع شد و مادرش كنيزى بود به نام نرجس ، و سن آن حضرت هنگام رحلت پدرش پنج سال بود كه خداوند به او حكمت عنايت فرمود و حق را در دل و زبان او\r\n\r\n\r\n","description":"","footnote":"\r\n( 1 ) . وى از كسانى است كه هيچ خدشه‌اى در موردش وارد نشده است .\r\n( 2 ) . اثبات الهداة ، ج 3 ، ص 568 ، روايت 678 .\r\n( 3 ) . اثبات الهداة ، ج 3 ، ص 579 ، روايت 754 .\r\n","page_name":" 56 ","page_number":56},
  {"content":"\r\n\r\nنهاد و وى را آيتى براى جهانيان قرار داد . همان‌طور كه به يحيى در كودكى حكمت عطا كرد به او نيز حكمت بخشيد و همان‌گونه كه عيسى بن مريم را در گهواره به نبوت رساند ، مهدى عليه السّلام را نيز مقام امامت داد . . . » « 1 »\r\n4 . ارشاد مفيد : « امام عسكرى عليه السّلام روز اول ماه ربيع الاول سال شصت بيمار شد و روز جمعه هشتم همان ماه ، همان سال در سن بيست و هشت سالگى از دنيا رفت و در سامرا در همان خانه‌اى كه پدرش مدفون بود دفن شد و پسرش ، امام منتظر جانشين او شد . « 2 »\r\n\r\nگفتار ما\r\nاز اين حديث و نمونه‌هاى مشابه آن ، اين‌طور فهميده مىشود كه آن حضرت در هنگام شهادت پدر بزرگوارش پنج‌ساله بوده و در همين سن امامت امت را برعهده گرفته است . و بنابراين روايت سوم از فصل ششم كه گوياى آن بود كه راوى در سن هفت هشت سالگى با قامتى حدود يك متر و اندى آن حضرت را ديده به قد و قامت ايشان مربوط مىشود و با سن پنج‌سالگى در هنگام امامت منافاتى ندارد .\r\nبعيد دانستن امامت ايشان در اين سن نيز هيچ دليلى ندارد ، زيرا در روايات سابق و رواياتى كه بعدا ذكر خواهد شد . « 3 » به قدر كافى شاهد بر صحّت امامت آن حضرت در خردسالى وجود دارد .\r\n\r\n10 - 1 : گسترهء علم امام زمان عليه السّلام\r\n\r\nآيات\r\n1 .   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   « 4 »\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 23 ، روايت 36 .\r\n( 2 ) . بحار الانوار ، ج 50 ، ص 334 ، روايت 5 و روايات ديگر .\r\n( 3 ) . اثبات الهداة ، ج 3 ، ص 322 ، باب 26 ، روايات 7 ، 15 و 25 كه از طريق شيعه وارد شده است ، و ص 327 روايات يك تا چهار كه از طريق اهل سنت رسيده است .\r\n( 4 ) . جنّ : 26 و 27 - خداوند دانندهء غيب است و جز آن كسى را از ميان فرستادگانش كه خود بدان راضى باشد ، كس ديگرى را بر علوم غيب مطلع نخواهد كرد .\r\n","page_name":" 57 ","page_number":57},
  {"content":"\r\n\r\n2 .  قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  « 1 »\r\n3 .  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  « 2 »\r\n4 .  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  « 3 »\r\n\r\nروايات\r\n1 . حمران بن اعين از امام باقر عليه السّلام در مورد آيهء  عالِمُ الْغَيْبِ فَلا يُظْهِرُ عَلى غَيْبِهِ أَحَداً  توضيح خواست ، امام عليه السّلام ادامهء آيه را كه مىفرمايد :  إِلَّا مَنِ ارْتَضى مِنْ رَسُولٍ  تلاوت كرده و فرمود : به خدا قسم محمد از كسانى بود كه پروردگار بر علم و اطلاع او به غيب ، رضا داده بود ، امّا اينكه فرموده است :  عالِمُ الْغَيْبِ  به اين معنى است كه خداوند قبل از اينكه چيزى را خلق كند و علم و تدبير آن را به ملائكه بسپارد خود به آنچه از قضا و قدر الهى كه از آفريده‌ها پنهان است عالم است ، حمران ! اين همان علمى است كه فقط در نزد خداوند است ، و مشيت خدا نيز در دائرهء همين علم الهى قرار دارد كه هروقت بخواهد آن را به انجام مىرساند و هرگاه مصلحتى باشد ، بدا حاصل مىشود و مشيتش را جارى نمىنمايد . امّا علمى كه از قلم تقدير الهى بگذرد ، ديگر گذشته و اجرا شده است و برگشتنى نيست و آن همان علمى است كه از ناحيه پروردگار به رسول اللّه صلّى اللّه عليه و إله و سلّم و سپس به ما مىرسد . « 4 »\r\n2 . امام باقر عليه السّلام در مورد آيه :  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  فرمود : « آنها كه مىدانند ، ما هستيم ، و بىنصيبان از دانش ، دشمنان ما هستند و انديشمندان متذكر شونده ، شيعيان ما هستند . » « 5 »\r\n3 . امام صادق عليه السّلام : راسخون و آرام‌گرفتگان در ژرفاى دانش الهى ما هستيم و\r\n\r\n\r\n","description":"","footnote":"\r\n( 1 ) . زمر : 9 - بگو آيا آنان كه مىدانند با انسانهاى بىنصيب از دانش برابرند ؟ منحصرا انديشمندان متذكر مىشوند - و به حقيقت ميل مىكنند . -\r\n( 2 ) . آل عمران : 7 - از حقيقت و باطن ناپيداى آن جز خداوند و آنان كه جانشان در ژرفاى دانش الهى آرام گرفته است كسى باخبر نيست .\r\n( 3 ) . عنكبوت : 49 - چنين نيست ، بلكه قرآن همان آيات روشن الهى است كه در قلوب صاحبان دانش و فرهيختگان واقعى جاى گرفته است .\r\n( 4 ) . اصول كافى ، ج 1 ، ص 256 ، روايت 2 .\r\n( 5 ) . اصول كافى ، ج 1 ، ص 212 ، روايت 1 .\r\n","page_name":" 58 ","page_number":58},
  {"content":"\r\n\r\nحقيقت باطن آن را مىدانيم . « 1 »\r\n4 . امام صادق عليه السّلام دربارهء آيه  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  فرمود :\r\n الَّذِينَ أُوتُوا الْعِلْمَ  ( صاحبان دانش و فرهيختگان ) ، ما امامان هستيم . » « 2 »\r\n5 . امام صادق عليه السّلام : « همان‌طور كه گياه از بهترين بذر و نهال آن - در نهايت بالندگى - مىرويد ، علم به كتاب خدا و سنت پيامبر نيز همان‌گونه در دل مهدى ما مىرويد ، پس هركدام از شما كه عمرش به جايى رسيد كه او را ببيند بايد او را مخاطب قرار داده و عرض كند : « ألسّلام عليكم يا أهل بيت الرّحمة و النّبوّة و معدن العلم و موضع الرّسالة « 3 » » « 4 »\r\n6 . امام باقر عليه السّلام دربارهء آيه  قُلْ أَ رَأَيْتُمْ إِنْ أَصْبَحَ ماؤُكُمْ غَوْراً ، فَمَنْ يَأْتِيكُمْ بِماءٍ مَعِينٍ  « 5 » فرمود : اين آيه دربارهء امام قائم عليه السّلام نازل شده است يعنى اگر امام شما غائب شود كه ندانيد در كجاست چه كسى امامى ظاهر براى شما به پهنهء هستى خواهد آورد تا اخبار زمين و آسمان و حلال و حرام خدا را براى شما بيان نمايد ؟ . . . به خدا قسم تأويل و حقيقت اين آيه نيامده است و قطعا خواهد آمد . » « 6 »\r\n7 . امام صادق عليه السّلام مىفرمايد : « وقتى نوبت به حضرت صاحب الامر برسد ، خداوند هر بلندى دور از دسترس را براى او پست ، و هر پستى را برايش بلند خواهد كرد تا اينكه دنيا براى او مثل كف دستش خواهد شد ، كدام‌يك از شما هست كه كف دستش مويى باشد و آن را نبيند ؟ « 7 »\r\n8 . كميل بن زياد از امير المؤمنين عليه السّلام نقل مىكند كه فرمود : « اى كميل ! هيچ علمى وجود ندارد مگر اينكه كليد آن در دست من است و هيچ رازى در عالم نيست مگر\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 213 ، روايت 1 .\r\n( 2 ) . اصول كافى ، ج 1 ، ص 214 ، روايت 2 .\r\n( 3 ) . سلام بر شما اى خاندان رحمت و واسطه نزول آيات الهى بر بشر و اى اصل و اساس دانش و فرودگاه رسالت الهى .\r\n( 4 ) . بحار الانوار ، ج 51 ، ص 36 ، روايت 5 .\r\n( 5 ) . ملك : 30 - بگو اگر آبى كه مىآشاميد به زمين فرو رود چه كسى آب گوارا به شما خواهد رساند ؟\r\n( 6 ) . اثبات الهداة ، ج 3 ، ص 467 ، روايت 130 .\r\n( 7 ) . اثبات الهداة ، ج 3 ، ص 494 ، روايت 252 .\r\n","page_name":" 59 ","page_number":59},
  {"content":"\r\n\r\nاينكه در اختيار قائم عليه السّلام است . اى كميل !  ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  « 1 » اى كميل ، گذشتگان شما بىترديد به اين عالم بازمىگردند و آيندگان شما بدون‌شك - در كنار مهدى عليه السّلام - بر دشمنان پيروز خواهند شد . « 2 »\r\n\r\nگفتار ما\r\nدر اين فصل به بيان اين مقدار از آيات و روايات بسنده مىكنيم . كسانىكه خواهان مطالعه آيات و روايات بيشترى هستند به منابع مراجعه نمايند .\r\n\r\n11 - 1 : سيما و قامت حضرت مهدى عليه السّلام\r\n\r\nروايات\r\n1 . حسن بن محبوب از امام رضا عليه السّلام نقل مىكند كه فرمود : پدر و مادرم فداى آن‌كه هم‌نام جدم ، شبيه من و شبيه موسى بن عمران عليه السّلام است ، هاله‌اى از نور او را فراگرفته كه از اشعهء انوار الهى روشن است . « 3 »\r\n2 . يعقوب بن منقوش مىگويد : بر امام حسن عسكرى عليه السّلام وارد شدم ، ايشان بر روى سكويى در خانه نشسته بودند ، در سمت راست آن حضرت اتاقى بود كه جلوى در آن پرده‌اى آويزان بود . عرض كردم : « مولاى من ! صاحب الامر كيست ؟ فرمود : اين پرده را بالا بزن ، پرده را بالا زدم ، پسرى هفت هشت ساله با قدى در حدود يك متر و اندى - پنج وجب - با پيشانى بلند ، چهره‌اى نورانى ، چشمانى درشت و درخشنده ، دستانى قوى و گوشت‌آلود و زانوانى برجسته كه خالى بر گونهء راست و پارچه‌اى بر سر داشت - خارج شد - . . . » « 4 »\r\n3 . احمد بن اسحق بن سعد مىگويد : « از امام حسن عسكرى عليه السّلام شنيدم كه\r\n\r\n\r\n","description":"","footnote":"\r\n( 1 ) . آل عمران : 34 - برگزيدگان خدا ، - از آل ابراهيم - برخى از نسل يكديگرند و خداوند - به اقوال و احوال اطاعت‌كنندگان از خدا و رسول و روىگردانان از حق - شنوا و داناست .\r\n( 2 ) . ظاهرا منظور از گذشتگان شما و آيندگان شما كه به كميل خطاب شده است ، همان خواصّى نظير كميل است نه تمام گذشتگان و آيندگان ، چنان كه در جاى خود بحث مىشود كه فقط محض الكفر و محض الايمان برخواهند گشت و نه تمام گذشتگان . مترجم\r\n( 3 ) . اثبات الهداة ، ج 3 ، ص 456 ، روايت 86 .\r\n( 4 ) . اثبات الهداة ، ج 3 ، ص 480 ، روايت 183 .\r\n","page_name":" 60 ","page_number":60},
  {"content":"\r\n\r\nمىفرمود : حمد خدايى را كه مرا از دنيا نبرد تا اينكه جانشين خودم را به من نماياند . او از نظر قيافه ظاهرى و رفتار و اخلاق بيش از همه مردم به پيامبر صلّى اللّه عليه و إله و سلّم شباهت دارد . . . « 1 »\r\n4 . امام باقر از قول پدرش از جدش عليهم السّلام نقل مىفرمايد كه امير المؤمنين عليه السّلام بالاى منبر فرمود : « در آخر الزمان از نسل من فرزندى متولد مىشود كه داراى چهره‌اى درخشنده ، سينه‌اى ستبر ، پاهايى قوى ، شانه‌هايى پهن و تناور ، است كه در پشتش دو علامت دارد ، يكى همرنگ پوست خودش و ديگرى همرنگ علامتى كه پيامبر صلّى اللّه عليه و إله و سلّم داشت . . . » « 2 »\r\n5 . جابر جعفى مىگويد : از امام باقر عليه السّلام شنيدم كه مىفرمود : « عمر بن خطاب در راهى با امير المؤمنين عليه السّلام در حركت بود ، از امام عليه السّلام خواست او - حضرت مهدى عليه السّلام - را برايش توصيف كند . امير المؤمنين عليه السّلام فرمود : جوانى ميان قامت ، خوشرو و نيكو موى است كه مويش بر شانه‌هايش ريخته و نور چهره‌اش بر سياهى محاسن و موى سرش غلبه كرده است ، پدرم فداى پسر بهترين كنيزان باد ! » « 3 »\r\n6 . امام باقر عليه السّلام فرمود : « مهدى مردى گندمگون از فرزندان فاطمه است . » « 4 »\r\n\r\nگفتار ما\r\nهمان‌گونه كه در فصل پنجم دربارهء اسامى و القاب آن حضرت احتمال داده شد ، در اينجا نيز همان احتمال وجود دارد كه احاديث زيادى كه در مورد سيما و قامت آن حضرت وارد شده به خاطر از بين بردن اشتباه امّت بين آن جناب و ساير ائمه ، يا رد ادعاى دروغگويان و مدعيان مهدويت در زمان غيبت آن حضرت باشد .\r\nبرخى از رواياتى كه ذكر شد و نيز بعضى از رواياتى كه در صفحات بعد آورده مىشود اين احتمال را تأييد مىكنند .\r\nدر اين روايات ، دو عبارت وجود دارد كه شايسته دقت بيشترى است :\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 481 ، روايت 187 .\r\n( 2 ) . بحار الانوار ، ج 51 ، ص 35 ، روايت 4 .\r\n( 3 ) . بحار الانوار ، ج 51 ، ص 36 ، روايت 6 .\r\n( 4 ) . اثبات الهداة ، ج 3 ، ص 504 ، روايت 303 .\r\n","page_name":" 61 ","page_number":61},
  {"content":"\r\n\r\n1 . « عليه جيوب النّور » ، « هاله‌اى از نور او را فراگرفته » در حديث اول ؛ شايد مقصود از اين عبارت همان معنايى باشد كه در حديث جابر جعفى آمده كه امام عليه السّلام فرمودند :\r\n« نور چهره‌اش بر سياهى محاسن و موى سرش غلبه كرده است » و شايد منظور آن باشد كه حضرت مهدى عليه السّلام آثار ، قدرت و علوم پيامبران ، همگى را داراست . « 1 »\r\nاز سوى ديگر ممكن است اين عبارت به‌معناى دقيقتر و لطيفترى اشاره كند كه همان مقام نورانيت و مقام ولايت است كه از مقام ولايت كليهء الهى ، نشأت مىگيرد و جملهء بعدى كه مىفرمايد « تتوقّد بشعاع ضيآء القدس » ، « از اشعه انوار الهى روشن است » شاهد صحت اين احتمال است زيرا تمام كرامات علمى و عملى و خوارق عادت كه از پيامبران و امامان عليهم السّلام سر مىزند همه به مقام ولايت الهى وابسته است و از اشعه انوار الهى روشنى مىگيرد . بنابراين توضيح ، مىتوان گفت روايت در صدد بيان اين مطلب است كه آن بزرگوار داراى تمام كمالات بوده و قدرت نماياندن همهء آنها را دارد . با اين همه باز هم بايد گفت كه علم به حقيقت معنى فقط از آن خداست .\r\n2 . عبارت « أشبه النّاس برسول اللّه صلّى اللّه عليه و إله و سلّم خلقا و خلقا » ، « از نظر قيافه و رفتار و اخلاق ، بيش از همه مردم به پيامبر شباهت دارد » كه در حديث سوم از قول پدر بزرگوارش نقل شده است ؛ احتمالا همان معنايى را مىرساند كه از پيامبر اكرم نقل شده است كه فرمود : « و شمآئله شمآئلى ، و سنّته سنّتى » « 2 »\r\n\r\n12 - 1 : اسامى ، القاب و كنيه‌هاى آن حضرت عليه السّلام\r\n\r\nروايات\r\n1 . جابر بن عبد اللّه انصارى مىگويد : رسول اللّه صلّى اللّه عليه و إله و سلّم فرمود : « مهدى از نسل من است ، نامش ، نام من و كنيه‌اش كنيهء من است . . . » « 3 »\r\n2 . ابى غانم خادم مىگويد : « براى امام عسكرى عليه السّلام فرزندى متولد شد كه او را محمد ناميد و روز سوم ، وى را به اصحابش نشان داد و فرمود : « بعد از من ، اين فرزند ، صاحب شما و جانشين من در بين شماست ، او آن قائمى است كه گردنها به انتظارش\r\n\r\n\r\n","description":"","footnote":"\r\n( 1 ) . به باب سوم ، فصل هفتم ، روايات 4 و 9 و فصل هشتم همان باب روايت 3 مراجعه نماييد .\r\n( 2 ) . در باب اول فصل سيزدهم ، حديث 4 ذكر خواهد شد .\r\n( 3 ) . اثبات الهداة ، ج 3 ، ص 460 ، روايت 103 .\r\n","page_name":" 62 ","page_number":62},
  {"content":"\r\n\r\nكشيده مىشود . . . » « 1 »\r\n3 . حذيفه مىگويد : « از پيامبر شنيدم كه مهدى عليه السّلام را ياد كرده و مىفرمود : بين ركن و مقام با او بيعت انجام مىگيرد ، احمد ، عبد اللّه و مهدى ، هر سه نامهاى شريف او هستند . » « 2 »\r\n4 . امام باقر عليه السّلام پس از تلاوت آيهء  وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً  « 3 » فرمود :\r\n« آن مظلوم حسين است . » و سپس آيه را ادامه داد :  فَلا يُسْرِفْ فِي الْقَتْلِ إِنَّهُ كانَ مَنْصُوراً  « 4 »\r\nو اضافه فرمود : خداوند مهدى را منصور ناميده است چنان كه او را احمد ، محمد و محمود نيز ناميده و عيسى را مسيح نام گذاشته است . » « 5 »\r\n5 . غسّان بحرانى مىگويد : بر ابو سهل اسماعيل بن على نوبختى اين روايت را خواندم كه : « م ح م د پسر امام عسكرى ، پسر امام هادى ، پسر امام جواد ، پسر امام رضا عليهم السّلام در سال دويست و پنجاه و شش در سامرا متولد شد ، مادرش « صقيل » و كنيه‌اش « ابو القاسم » بود ، اين كنيه را پيامبر صلّى اللّه عليه و إله و سلّم برايش تعيين فرمود ، پيامبر فرمود :\r\n« نام او نام من ، كنيه او كنيهء من و لقبش مهدى است ، او حجّت ، منتظر و صاحب الزمان است . » آنگاه اسمعيل بن على گفت : « در بيمارى آخر عمر امام عسكرى عليه السّلام بر آن حضرت وارد شدم . . . كودك ، اعضاء پدر را يك‌يك وضو داد و سر و پاهايش را مسح كشيد ، پس امام عسكرى عليه السّلام به او فرمود : « پسرم مژده باد برتو كه صاحب الزمان ، مهدى و حجت خدا در زمين هستى ، تو فرزند و وصىّ و زادهء من هستى ، تو م ح م د بن حسن بن على بن محمد بن على بن موسى بن جعفر بن محمد بن على بن الحسين بن على بن ابى طالب و زادهء پيامبر صلّى اللّه عليه و إله و سلّم هستى ، تو آخرين امامان و جانشينان پيامبرى ، پيامبر به تو مژده داده و نام و كنيهء تو را اعلام كرده است ، و اين مطلب از پدرم و از پدران بزرگوارت به من رسيده است » ، ( على بن اسمعيل اضافه مىكند : ) در همان اوقات امام عسكرى عليه السّلام از دنيا رفت . » « 6 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 483 ، روايت 196 .\r\n( 2 ) . اثبات الهداة ، ج 3 ، ص 514 ، روايت 356 .\r\n( 3 ) . اسراء : 33 - هر آنكه مظلوم كشته شد ما براى وليش قدرت و حكومتى قرار داديم - تا انتقام كشد - .\r\n( 4 ) . اسراء : 33 - پس در كشتار زياده‌روى نكند ، او از جانب ما يارى مىشود .\r\n( 5 ) . بحار الانوار ، ج 51 ، ص 30 ، روايت 8 .\r\n( 6 ) . اثبات الهداة ، ج 3 ، ص 509 ، روايت 325 .\r\n","page_name":" 63 ","page_number":63},
  {"content":"\r\n\r\n\r\nگفتار ما\r\nاسامى و القاب و كنيه‌هاى آن حضرت در روايات ذكر شد ، اينك به دو مطلب بايد توجه داشت :\r\n1 . راويان تعمّد داشته‌اند كه نام شريفش را به صراحت ذكر نكنند و فقط با « م ح م د » از آن حضرت ياد كنند ، كه شايد اين كار به دستور ائمه عليهم السّلام بوده است ، يا ايشان نام حضرت را به اين شكل مىبردند و راويان از آنها پيروى كرده‌اند .\r\nدر فصل هشتم باب دوم ، در اين‌باره بحث خواهد شد .\r\n2 . در حديث پنجم امام فرمود : « أنا ولّدتك » تو زادهء من هستى ، و اندكى بعد فرمود « ولّدك رسول اللّه » تو زاده پيامبر هستى ، و اين‌دو عبارت باهم منافاتى ندارند چون جمله دومى به اين معنى است كه تو از نسل پيامبر و ذريّه او هستى .\r\n\r\n13 - 1 : معنى نامها ، كنيه‌ها و لقبهاى آن حضرت عليه السّلام\r\n\r\nروايات\r\n1 . صقر بن دلف مىگويد : از امام جواد عليه السّلام شنيدم كه مىفرمود : « امام بعد از من پسرم على است ، امر او امر من ، سخن او سخن من و اطاعت او اطاعت از من است ؛ امامت پس از او به پسرش حسن مىرسد ، امر او امر پدرش ، سخن او سخن پدرش و پيروى از او پيروى از پدرش است . سپس ساكت شد . عرض كردم : يابن رسول اللّه ، پس امام بعد از حسن كيست ؟ امام عليه السّلام سخت گريه كرد ، سپس فرمود : « بعد از حسن ، فرزندش قائم به حق ، امام منتظر است . » عرض كردم : « يابن رسول اللّه چرا آن حضرت ، قائم ناميده شده است ؟ فرمود : « زيرا بعد از آنكه ياد و نام او مرد و اكثر معتقدان به امامتش از او برگشتند قيام مىكند . » بعد عرض كردم : « چرا آن حضرت منتظر ناميده شده است ؟ » فرمود : زيرا دوران غيبت او بسيار طولانى مىشود ، دينداران و خداجويان ناب منتظر خروج او هستند و شكاكان بىايمان ، او را انكار مىكنند ، منكران - حق و ديانت - ياد و نام او را مسخره مىكنند ، و عدّه زيادى براى ظهور او وقت و زمان تعيين مىنمايند ، برخى كه شتابزده و عجولند - يا با متوسل شدن به مدعيان دروغگو يا با نااميد شدن از آمدن مهدى و انكار او - خود - و دينشان را به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنابودى مىكشانند و مسلمانان واقعى كه تسليم امر امامت هستند از خطرها رسته و نجات مىيابند . » « 1 »\r\n2 . جابر مىگويد : در خدمت امام باقر عليه السّلام بودم كه مردى وارد شد - و امام شروع به صحبت فرمود - تا به اينجا رسيد كه فرمود : « از آن‌رو ، امام غايب ، مهدى ناميده شده است كه به امر پنهان از تمام مردم ، رهنما مىشود ؛ او تورات و ساير كتابهاى آسمانى را از غارى در انطاكيه خارج مىكند ، آنگاه در بين اهل تورات به تورات ، در بين اهل انجيل به انجيل ، در ميان اهل زبور به زبور و در ميان اهل قرآن به قرآن حكم مىكند ، « 2 » آنچه از اموال دنيا كه روى زمين ظاهر يا در دل زمين پنهان است براى او جمع شده و در خدمتش قرار مىگيرد ، سپس به مردم مىفرمايد : « آنچه كه از پيوند خويشاوندى بريديد و قطع‌رحم نموديد ، خونهايى كه ريختيد و حرامهايى كه انجام داديد همه را اصلاح و جبران كنيد . » به آن حضرت چيزى داده مىشود كه به پيشينيان او داده نشده است . . . » « 3 »\r\n3 . ابو سعيد خراسانى مىگويد : به امام صادق عليه السّلام عرض كردم : « آيا مهدى و قائم يكى هستند ؟ » حضرت فرمود : « آرى » ، گفتم : « چرا آن حضرت مهدى ناميده شده است ؟ » فرمود : « زيرا به تمام امور پنهان رهنما مىشود و قائم ناميده شده است زيرا بعد از آنكه بميرد « 4 » به امر بسيار مهمى قيام مىكند . » « 5 »\r\n4 . از امام صادق به نقل از پدران بزرگوارش آمده است : « رسول اللّه صلّى اللّه عليه و إله و سلّم فرمود : « قائم از نسل من است ، نام او نام من ، كنيه‌اش كنيهء من ، سيما و قامتش سيما و قامت من و روش او روش من است ، مردم را بر پيروى از من و دينم به پا مىدارد و آنان\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 30 ، روايت 4 .\r\n( 2 ) . ظاهرا مقصود اين است كه حكم الهى واحد را به استناد كتابهاى مختلف آسمانى به مردم اعلام مىكند ، نه اينكه هر كتاب حكم جدا و متفاوتى نسبت به كتابهاى ديگر داشته باشد و مردم به احكام مختلف عمل نمايند . مترجم\r\n( 3 ) . بحار الانوار ، ج 51 ، ص 29 ، روايت 2 .\r\n( 4 ) . مجلسى رحمة اللّه عليه فرموده است : اينكه فرموده است « بعد از اينكه مرد » مقصود اين است كه نام و يادش مرد يا مردم او را مرده پنداشتند ، روايت 1 در همين فصل نيز اين مطلب را تأييد مىكند .\r\n( 5 ) . بحار الانوار ، ج 51 ، ص 30 ، روايت 6 .\r\n","page_name":" 65 ","page_number":65},
  {"content":"\r\n\r\nرا به كتاب خدا دعوت مىكند ، هركه از او اطاعت كند از من اطاعت كرده است . . . » « 1 »\r\n5 . محمد بن عجلان مىگويد : امام صادق عليه السّلام فرمود : « وقتى قائم عليه السّلام قيام كند از نو مردم را به اسلام دعوت مىكند ، مردم را به چيزىكه كهنه و فراموش شده است و اكثريت مردم از آن جدا شده و به گمراهى افتاده‌اند هدايت مىنمايد ، قائم عليه السّلام ، مهدى ناميده شده است زيرا به چيزىكه ديگران نسبت به آن گمراه شده‌اند رهنما مىشود و قائم ناميده شده است زيرا به حق قيام مىنمايد . » « 2 »\r\n6 . محمد بن على سلمى مىگويد : امام باقر عليه السّلام فرمود : « همانا مهدى ، مهدى ناميده شده است زيرا به امرى پنهان و آنچه در دل مردم نهفته است رهنما مىشود . . . » « 3 »\r\n\r\nگفتار ما\r\nهرچند تمام اين روايات در صدد توضيح معنى كلمات « قائم » ، « منتظر » ، و « مهدى » هستند امّا هركدام معنايى جدا از معناى ذكر شده در روايات ديگر را بيان مىكنند ولى در عين‌حال با اندكى دقت معلوم مىشود كه بين اين معنيهاى متعدد و مختلف منافاتى وجود ندارد .\r\nشايسته است خواننده محترم در بعضى عبارات حديث اول دقت بيشترى به خرج دهد ؛ عبارت « لأنّه يقوم بعد موت ذكره و ارتداد أكثر القائلين » ، « او پس از اينكه ياد و نامش از ميان مىرود و بيشتر معتقدان به او از دين و اعتقاد به آن حضرت برمىگردند قيام مىكند » كه در توضيح معنى قائم آمده است ، و عبارت « فينتظر خروجه المخلصون » ، « دينداران و خداجويان ناب منتظر خروج او مىمانند » كه در توضيح معنى منتظر آمده است ، از عبارات شايسته دقت و تفكر هستند . « 4 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 526 ، روايت 426 .\r\n( 2 ) . اثبات الهداة ، ج 3 ، ص 555 ، روايت 593 .\r\n( 3 ) . اثبات الهداة ، ج 3 ، ص 573 ، روايت 711 .\r\n( 4 ) . طول كشيدن بيش از انتظار زمان غيبت حضرت مهدى عليه السّلام ، گسترش بىحد و حساب ظلم و فساد در عالم و به لب آمدن جانها ، كار را به جايى مىرساند كه حتى متدينين و معتقدان به امامت حضرت مهدى ، نااميد شوند و بگويند اگر مهدى وجود داشت بايد ظاهر مىشد پس معلوم مىشود خبرى نيست . در اين جاست كه از ايمانهاى معمولى و اخلاص مخلصين ( با كسره لام ) هم كار چندانى ساخته نيست و فرياد متى\r\n","page_name":" 66 ","page_number":66},
  {"content":"\r\n\r\n\r\n14 - 1 : حال منكران امام زمان عليه السّلام و ظهورش\r\n\r\nروايات\r\n1 . سدير صيرفى مىگويد : از امام صادق عليه السّلام شنيدم كه مىفرمود : « صاحب الامر با يوسف عليه السّلام شباهتى دارد » ، گفتم : « زندگى آن حضرت را مىفرمائيد يا غيبتش را ؟ » ، فرمود : « خوك‌منشان اين امت چه‌چيزى را دربارهء آن حضرت انكار مىنمايند ؟ ؛ برادران يوسف كه نوادگان و فرزندان پيامبر بودند يوسف را فروختند ، آنگاه - بعد از مدتى - با او همكلام شدند و باوجود اينكه برادرشان بود او را نشناختند تا اينكه حضرت يوسف ، خود را به آنان معرفى كرد و فرمود :  أَنَا يُوسُفُ وَ هذا أَخِي  « 1 » ، اين امّت دور از رحمت الهى چه‌چيزى را انكار مىكنند ؟ آيا اينكه خداوند مدتى با حجت خودش همان كارى را انجام دهد كه با يوسف انجام داد - قابل انكار است - ؟ » « 2 »\r\n2 . ابو حمزه ثمالى مىگويد : روزى در خدمت امام باقر عليه السّلام بودم ، وقتى مردم از حضورش مرخص و پراكنده شدند خطاب به من فرمود : « اى ابا حمزه ، از مسائل مسلّم و حتمى در نزد خداوند كه به هيچ‌رو قابل تغيير نيست قيام قائم ماست ، پس هر كه در آنچه مىگويم شك كند در حالى خدا را ملاقات خواهد كرد كه به او كفر ورزيده و او را انكار كرده باشد . . . » « 3 »\r\n3 . ابو بصير مىگويد : امام صادق عليه السّلام فرمود : « وقتى امام قائم عليه السّلام ظهور كند عده زيادى از مردم ، او را انكار خواهند كرد ، زيرا در سيماى جوانى رشيد ظاهر خواهد شد ، و جز مؤمنينى كه خداوند در عالم ذر از آنها پيمان گرفته است كسى بر اعتقاد به او باقى نخواهد ماند . « 4 »\r\n\r\n\r\n","description":"","footnote":"\r\n- نصر اللّه از همه بلند است و بايد به اخلاص مخلصين ( با فتح لام يعنى كسانى كه خدا خالصشان كرده و جايى براى غيرخدا در دلشان نيست ) پناهنده شد و از افتادن در گرداب هلاكت و ارتداد رهايى يافت . شايد يكى از انگيزه‌هاى ترغيب مؤلف محترم به تفكر بيشتر ، همين مطلب باشد . مترجم\r\n( 1 ) . يوسف : 90 .\r\n( 2 ) . اثبات الهداة ، ج 3 ، ص 442 ، روايت 17 .\r\n( 3 ) . اثبات الهداة ، ج 3 ، ص 532 ، روايت 460 .\r\n( 4 ) . اثبات الهداة ، ج 3 ، ص 583 ، روايت 778 .\r\n","page_name":" 67 ","page_number":67},
  {"content":"\r\n\r\n4 . در حديث هشام بن سالم از امام صادق از پدران بزرگوارش آمده است كه فرمود : رسول اللّه صلّى اللّه عليه و إله و سلّم فرمود : « قائم از نسل من است . . . هركس از او اطاعت كند از من اطاعت كرده و هركس از او سرپيچى كند از من سرپيچى كرده است ، هركس غيبت او را انكار كند مرا انكار كرده است و هركه او را دروغ پندارد ، مرا دروغ پنداشته است ، هركه او را به‌راستى قبول كند و بپذيرد ، مرا تصديق كرده است ، از آنان كه سخن مرا دربارهء او دروغ مىپندارند و سخنم را انكار مىكنند و امّتم را از اعتقاد به او و راهش گمراه مىنمايند به خدا شكايت مىبرم ،  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  « 1 » » « 2 »\r\n\r\nگفتار ما\r\nاين روايات - چنان كه پيداست و بدون نياز به هيچ توضيحى - حال منكرين آن حضرت و ظهورش را بيان مىكنند و ان شاء اللّه در فصل بعدى ، رواياتى كه علت اين انكار را بيان مىنمايند ذكر خواهد شد .\r\n\r\n15 - 1 : علّت انكار منكرين آن حضرت و ظهورش\r\n\r\nروايات\r\n1 . امام صادق عليه السّلام در مورد آيه  وَ إِذْ أَخَذَ رَبُّكَ مِنْ بَنِي آدَمَ  فرمود : پيمانى كه از آنان گرفته شد نسبت به خداوند ، اقرار به ربوبيت ، نسبت به پيامبر ، اقرار به نبوت ، و نسبت به امير المؤمنين و امامان ، اقرار به امامت آنان بود ، آن‌گاه فرمود :  أَ لَسْتُ بِرَبِّكُمْ  و امام عليه السّلام بعد از تلاوت اين قسمت از آيه اضافه فرمود : و آيا محمد پيامبر شما نيست ؟ و آيا على امام شما نيست ؟ و آيا ائمه هدايتگر به سوى حق ، امامان شما نيستند ؟ آنگاه بنى آدم گفتند آرى  قالُوا بَلى ،  پس خداوند فرمود  أَنْ تَقُولُوا يَوْمَ الْقِيامَةِ  يعنى تا اينكه در روز قيامت نگوييد :  إِنَّا كُنَّا عَنْ هذا غافِلِينَ  « 3 » » 4\r\n\r\n\r\n","description":"","footnote":"\r\n( 1 ) . شعرا : 227 - ستمكاران به زودى خواهند فهميد كه به كدام جايگاه برخواهند گشت .\r\n( 2 ) . اثبات الهداة ، ج 3 ، ص 526 ، روايت 426 .\r\n( 3 ) . اعراف : 172 - ياد آر آن هنگام را كه پروردگارت از پشت فرزندان آدم ذريّه آنها را - احضار كرد - و بر -\r\n","page_name":" 68 ","page_number":68},
  {"content":"\r\n\r\n2 . حسين بن نعيم صحاف مىگويد : از امام صادق عليه السّلام در مورد آيه  فَمِنْكُمْ كافِرٌ وَ مِنْكُمْ مُؤْمِنٌ  « 5 » سؤال كردم . امام عليه السّلام فرمود : « خداوند در روز ميثاق كه بنى آدم ذرّاتى در صلب آدم بودند ، كفر و ايمان مردم را با اعراض از ولايت ما و تمسك به آن ، به ايشان شناساند . « 6 »\r\n3 . امام رضا عليه السّلام در پاسخ نامه عبد اللّه بن جندب مىفرمايد : « شيعيان ما و نيز پدرانشان با نام و نشان مشخص شده‌اند ، خداوند از ما و آنها پيمان گرفته است ، در مسير ما هستند و به جايگاه ما راه مىيابند ، جز ما و آنها كسى تا روز قيامت بر اسلام باقى نمىماند . . . » « 7 »\r\n\r\nگفتار ما\r\nدر حديث « صقر بن دلف » « 8 » در توضيح اينكه چرا امام منتظر ، منتظر ناميده شده است ، از قول امام جواد عليه السّلام آمده بود كه : « فينتظر خروجه المخلصون . . . و ينجو فيها المسلمون » ، « دينداران و خداجويان ناب منتظر خروج او هستند . . . و مسلمانان واقعى كه تسليم امر امامت هستند از خطرها رسته و نجات مىيابند . » و در حديث ابو بصير « 9 » از امام صادق عليه السّلام نقل شد كه فرمود : « فلا يثبت عليه إلّا كلّ مؤمن أخذ اللّه ميثاقه فى الذّرّ الأوّل » ، « جز مؤمنينى كه خداوند در عالم ذر از آنها پيمان گرفته است ، كسى بر اعتقاد به او باقى نخواهد ماند . » ، از اين‌دو عبارت و احاديثى كه در اين فصل ذكر شد فهميده مىشود كه : انكار منكران و دشمنى ورزيدن دشمنان داراى سبب و علتى ازلى است و شايد به مسأله طينت و سرشت كه در احاديث طينت به آن پرداخته شده\r\n\r\n\r\n","description":"","footnote":"\r\n- ربوبيت خود گواهشان گرفت و از ايشان پرسيد كه آيا من پروردگار شما نيستم گفتند بلى شهادت مىدهيم كه هستى تا اينكه روز قيامت نگوييد - شما بنى آدم - ما از اين موضوع كاملا بىاطلاع بوديم .\r\n( 4 ) . بحار الانوار ، ج 26 ، ص 248 ، روايت 2 .\r\n( 5 ) . تغابن : 2 .\r\n( 6 ) . بحار الانوار ، ج 26 ، ص 271 ، روايت 9 .\r\n( 7 ) . بحار الانوار ، ج 26 ، ص 241 ، روايت 5 .\r\n( 8 ) . روايت اول از فصل 13 همين باب .\r\n( 9 ) . روايت سوم از فصل 14 همين باب .\r\n","page_name":" 69 ","page_number":69},
  {"content":"\r\n\r\nاست برگردد . « 1 »\r\n\r\n16 - 1 : فضيلت انتظار فرج در دوران غيبت امام مهدى عليه السّلام\r\n\r\nروايات\r\n1 . مفضل بن عمر مىگويد : امام صادق عليه السّلام فرمود : « بهترين سبب نزديكى بندگان به خداوند و برترين چيزىكه موجب خشنودى او از ايشان مىشود اين است كه در ايام غيبت حجت خدا كه مردم ، مكان او را نمىدانند ، معتقد باشند كه حجت خدا بر حق است و روى زمين وجود دارد ، در آن هنگام ، هر صبح و شب منتظر فرج آن حضرت باشيد . . . » « 2 »\r\n2 . مفضل بن عمر مىگويد : از امام صادق عليه السّلام شنيدم كه مىفرمود : « كسى كه در حال انتظار فرج صاحب الامر از دنيا برود ، نه تنها مثل كسى است كه همراه با امام قائم ، در كنار او و در اردوگاهش است ، بلكه همچون جنگاور مجاهدى است كه در ركاب رسول اللّه صلّى اللّه عليه و إله و سلّم شمشير مىزند . » « 3 »\r\n3 . على بن ابى حمزه از قول ابو بصير نقل مىكند : امام صادق عليه السّلام فرمود : « . . . اى ابا بصير ! خوشا به حال شيعيان امام قائم ما ، كه در ايام غيبت منتظر ظهور آن حضرت هستند و در دوران ظهور آن حضرت از او اطاعت مىكنند ، آنها همان اولياء خدا هستند كه ترس و اندوهى ندارند . « 4 »\r\n4 . على بن مهزيار : « به امام هادى عليه السّلام نامه نوشتم و در مورد فرج از آن حضرت سؤال كردم حضرت در پاسخ من مرقوم فرمود : « هرگاه صاحب شما از ديد ستمگران پنهان شد ، منتظر فرج باشيد . » « 5 »\r\n5 . علاء بن سيّابه مىگويد : امام صادق عليه السّلام فرمود : « هركه از شما در حال انتظار امر\r\n\r\n\r\n","description":"","footnote":"\r\n( 1 ) . احاديث طينت در اصول كافى ، ج 2 ، ص 2 و 3 آمده است . حضرت استاد علامه طباطبائى قدّس سرّه نيز درباره مسأله طينت - و سرشت ازلى - بر اين احاديث حواشى خود را مرقوم فرموده‌اند .\r\n( 2 ) . اثبات الهداة ، ج 3 ، ص 470 ، روايت 142 .\r\n( 3 ) . اثبات الهداة ، ج 3 ، ص 471 ، روايت 143 .\r\n( 4 ) . اثبات الهداة ، ج 3 ، ص 476 ، روايت 163 .\r\n( 5 ) . اثبات الهداة ، ج 3 ، ص 479 ، روايت 177 .\r\n","page_name":" 70 ","page_number":70},
  {"content":"\r\n\r\nفرج از دنيا برود مثل كسى است كه در خيمه و اردوگاه امام قائم عليه السّلام جاى و مقام دارد . » « 1 »\r\n6 . عبد الحميد واسطى مىگويد : امام باقر عليه السّلام فرمود : « هركس از شما كه بگويد :\r\n« اگر من قائم آل محمد صلّى اللّه عليه و إله و سلّم را درك مىكردم او را يارى مىنمودم » مثل كسى است كه در كنار او شمشير مىزند ، بلكه بالاتر ، مثل كسى است كه همراه او شهيد شده است . » « 2 »\r\n7 . مفضل بن عمر مىگويد : دربارهء امام قائم عليه السّلام و آن عده از دوستانمان كه در انتظار آن حضرت از دنيا رفته‌اند گفتگو مىكرديم ، امام صادق عليه السّلام فرمود : وقتى قائم قيام كند در قبر مؤمن ندا داده مىشود : « فلانى ! صاحب تو ظهور كرده است اگر مىخواهى به او ملحق شوى ، ملحق شو و اگر مىخواهى در ضيافت و بزرگداشت پروردگارت باقى بمانى ، باقى بمان . » « 3 »\r\n8 . ابو بصير مىگويد : امام صادق عليه السّلام روزى فرمود : « آيا بگويم كه چه چيزى است كه خداوند هيچ عملى را بدون آن قبول نمىكند ؟ » عرض كردم : « آرى بفرماييد » ، فرمود : « شهادت به يگانگى خدا . » تا اينكه فرمود : « و نيز انتظار قائم ما » ، سپس فرمود :\r\n« ما دولتى داريم كه هر موقع خدا بخواهد آن را مستقر خواهد كرد » و سپس فرمود :\r\n« هركس خشنود است به اينكه از اصحاب قائم باشد ، بايد منتظر آن حضرت باشد و اهل پرهيز از محرّمات الهى و عمل به بهترين اخلاق باشد ، در آن صورت او منتظر خواهد بود ، و اگر قبل از قيام قائم بميرد مثل كسىكه امام قائم را درك كرده پاداش خواهد ديد . . . » « 4 »\r\n9 . امام رضا عليه السّلام به نقل از پدران بزرگوارش فرمود : رسول اللّه صلّى اللّه عليه و إله و سلّم فرمود : « بهترين اعمال امت من انتظار فرج از طرف خداوند عزّ و جلّ است . » « 5 »\r\n10 . ابو بصير مىگويد : امام صادق عليه السّلام فرمود : « فرج به هنگام ظهور هفتمين « 6 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 489 ، روايت 225 .\r\n( 2 ) . اثبات الهداة ، ج 3 ، ص 490 ، روايت 226 .\r\n( 3 ) . اثبات الهداة ، ج 3 ، ص 515 ، روايت 358 .\r\n( 4 ) . اثبات الهداة ، ج 3 ، ص 536 ، روايت 488 .\r\n( 5 ) . بحار الانوار ، ج 52 ، ص 122 ، روايت 2 .\r\n( 6 ) . ظاهرا منظور اين است كه امام صادق اولين آنها و حضرت حجت هفتمين آنها خواهد بود . مترجم\r\n","page_name":" 71 ","page_number":71},
  {"content":"\r\n\r\nاز ماست » « 1 »\r\n11 . ابو بصير مىگويد : امام صادق عليه السّلام فرمود : « براى خروج امام قائم چه عجله‌اى داريد ؟ به خدا قسم ، او جز لباس خشن نپوشيده و جز خوراك ناگوار ميل نكند ، او چيزى جز شمشير نيست ، و مرگ در سايه شمشير گريبان مردم را مىگيرد . » « 2 »\r\n12 . عبد اللّه بن زراره مىگويد : امام صادق عليه السّلام فرمود : « شما بايد تسليم ما باشيد و امور - مربوط به دين و حكومت - را از ما بگيريد و امر ما و امر خودتان و فرج ما و فرج خودتان را انتظار بكشيد . . . » « 3 »\r\n13 . اسحق بن سعد اشعرى از امام عسكرى عليه السّلام نقل مىكند كه فرمود : « . . . اى احمد بن اسحق ! مثل حجت خدا در اين امت مثل خضر و ذو القرنين است ، به خدا قسم آنچنان غيبتى خواهد داشت كه هيچكس جز كسى كه خدا او را در اعتقاد به امامتش استوار و در دعا براى تعجيل فرجش موفق كرده است از هلاكت و گمراهى رهايى نخواهد يافت . . . » « 4 »\r\n\r\nگفتار ما\r\nپاره‌اى از روايات دربارهء فضيلت انتظار فرج ذكر شد . شايسته است به مناسبت موضوع ، دربارهء معنى فرج مطالبى بيان شود :\r\nبا دقت در روايات فهميده مىشود كه فرج بر دو قسم است : فرج شخصى و فرج عمومى ؛ و فرج شخصى ، خود به دو نوع تقسيم مىشود :\r\nالف . پاك شدن انسان از اخلاق زشت و ويژگيها و صفات پست و فرومايه ، و به دنبال آن ، رسيدن به كمالات فطرى و درجات والاى انسانى و اخلاق و منش الهى .\r\nب . فرجى كه به ولى عصر و امام قائم به حق - عجل اللّه تعالى فرجه - منسوب است ، كه اين نوع از فرج شخصى ، به نوبه خود ، بر دو نوع است :\r\n1 . شناخت مقام نورانيت امام عليه السّلام كه چيزى جز مقام ولايت الهى نيست ، و اين\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 499 ، روايت 274 .\r\n( 2 ) . اثبات الهداة ، ج 3 ، ص 540 ، روايت 503 .\r\n( 3 ) . اثبات الهداة ، ج 3 ، ص 560 ، ص 628 .\r\n( 4 ) . اثبات الهداة ، ج 3 ، ص 479 ، روايت 180 .\r\n","page_name":" 72 ","page_number":72},
  {"content":"\r\n\r\nمعرفت را فقط به دنبال فرج شخصى كه همان رسيدن به كمالات فطرى درونى است مىتوان به دست آورد .\r\n2 . رسيدن به خدمت امام عليه السّلام و درك زمان ظهور آن حضرت ؛ و معلوم است كه اگر اين فرج حاصل شود ، فرج به معنى اول كه همان رسيدن به كمالات عالى انسانى است نيز حاصل مىشود زيرا چنان كه از بعضى روايات « 1 » فهميده مىشود رسيدن به حضور امام عليه السّلام در زمان ظهور آن حضرت ، براى تمام افراد بشر يا لااقل براى خواص و وارستگان از غيرحق ، در رسيدن به كمالات انسانى و درجات عالى اثر بسيار و نقش جدّى دارد .\r\nو امّا فرج عمومى عبارت است از رها شدن جامعه از شرّ ستم و بيداد و رسيدن به عدل و داد و برپا شدن دولت آقايى و عدل كه در آن دولت ، حق عزيز و محترم و باطل ، ذليل و پايمال گردد .\r\nبعضى از دعاها و روايات و به‌ويژه دعاهايى كه در ماه رمضان وارد شده است درخواست فرج شخصى را به انسان الهام مىكند و برخى روايات به طلب فرج عمومى در زمان امامان عليهم السّلام و در زمان غيبت مربوط است كه براى آن پاداش بزرگى ذكر كرده‌اند . « 2 »\r\nروشن است كه كسىكه معتقد باشد فرجى عمومى از ناحيه خداوند خواهد رسيد و مسلمانان از ستم و بيداد ستمكاران رهايى مىيابند ، و بر اين اعتقاد ثابت بماند و استقامت كند و آخرتش را به دنيا نفروشد ، به خاطر اين انتظار ، پاداش بزرگى خواهد داشت .\r\nشايد بتوان احاديثى مثل حديث نهم و دوازدهم را كه به‌طور مطلق و بدون هيچ قيد و شرطى فضيلت فرج را يادآور شده‌اند اين‌گونه تفسير كرد كه مقصود آنها\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 495 ، روايت 253 .\r\n( 2 ) . اين نوع تقسيم‌بندى فرج ، لااقل در كتابهايى كه در اختيار عموم مردم است ، بىسابقه مىباشد . اين نوع تقسيم‌بندى ، اعتقاد به آن و علم به لوازمش ، از آن ميزان سازندگى برخوردار است كه در اعتقاد به فرج عمومى - آن‌طور كه متداول بين مردم است - چنين حدّى از سازندگى وجود ندارد . شايسته است با دقت در مسأله و پىجوئى آن در ميدان علم و عمل ، ذوق و اهتمام مؤلف محترم به اعتلاى انسان در ابعاد روحى ، پاسخ مناسب خود را دريافت كند . مترجم\r\n","page_name":" 73 ","page_number":73},
  {"content":"\r\n\r\nمطلوب بودن فرج به همهء معانى كه ذكر شد مىباشد به‌ويژه آنكه در حديث دوازدهم فرموده‌اند : « فرجنا و فرجكم » ، « فرج ما و فرج شما » .\r\nاين را نيز بايد دانست كه منظور از نهى از تعجيل در خروج قائم ، كه در حديث يازدهم ، ذكر شده است ، نهى از طلب فرج و انتظار نيست ، بلكه مقصود مذمت عجله كردن در امر فرج است . يعنى بندهء فرمانبردار خداوند بايد امر فرج را به خداوند سبحان بسپارد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nباب دوم غيبت صغرى و كبرى تا زمان ظهور حضرت مهدى عليه السّلام *\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\n1 - 2 : غيبت صغرى ، نوّاب اربعه ، غيبت كبرى\r\n\r\nروايات\r\n1 . مفضل بن عمر مىگويد : « شنيدم امام صادق عليه السّلام مىفرمود : صاحب الامر دو غيبت دارد . در يكى از اين‌دو غيبت ، در مسائل دينى و شبهات ، مردم به اهلش - نمايندگان خاص امام - مراجعه مىنمايند و در غيبت بعدى گفته مىشود : « امام غايب از دنيا رفته است ، اگر زنده هست پس كجاست ؟ » ، ( مفضل مىگويد ) عرض كردم : « در آن زمان چه بايد كرد ؟ » فرمود : « اگر كسى ادعاى امامت كرد از او سؤالاتى بكنيد « 1 » مىبينيد همان جوابهايى را مىدهد كه افراد ديگرى كه مثل او ادعا كرده‌اند يا مىكنند جواب مىدهند . » « 2 »\r\n2 . اسحق بن عمار مىگويد : امام صادق عليه السّلام فرمود : « امام قائم دو غيبت دارد ، يكى كوتاه و ديگرى بلند ، در غيبت اول غير از شيعيان خاص او كسى از محلش اطلاعى ندارد و در غيبت دوم ، غير از دوستان نزديك و خاص او كسى جايش را نمىداند . » « 3 »\r\n3 . عبد السلام هروى از امام رضا عليه السّلام از پدران بزرگوار آن حضرت از امير المؤمنين عليه السّلام نقل مىكند كه فرمود : رسول اللّه صلّى اللّه عليه و إله و سلّم فرمود : به حق آن كسى مرا به پيامبرى فرستاد ، امام قائم از نسل من ، بعد از اينكه ولايت من به او مىرسد ، غايب\r\n\r\n\r\n","description":"","footnote":"\r\n( 1 ) . ظاهرا مقصود اين است كه حضرت حجت عليه السّلام طورى به سؤالات جواب مىدهند كه هيچكس جز ايشان آن‌طور جواب نداده و نمىدهد . در حالىكه پاسخهاى مدعيان همه شبيه به هم و داراى يك سبك و سياق است و معلوم است كه همهء آنها از اشخاص معمولى سر زده است . مترجم\r\n( 2 ) . اثبات الهداة ، ج 3 ، ص 445 ، روايت 30 .\r\n( 3 ) . اثبات الهداة ، ج 3 ، ص 445 ، روايت 29 .\r\n","page_name":" 77 ","page_number":77},
  {"content":"\r\n\r\nخواهد شد تا جايىكه بيشتر مردم مىگويند : « خداوند به آل محمد نيازى ندارد . » و برخى دراصل ولادت آن حضرت ترديد مىنمايند . كسىكه زمان آن امام را درك كند بايد به دين او چنگ زند و به شيطان اجازه ندهد كه او را به شك اندازد و از دين و آئين من بيرون برد ، شيطان سابقا ، پدر و مادر شما را از بهشت بيرون كرد ، « 1 » و خداوند شياطين را اولياء و دوستدار غير مؤمنين قرار داده است . » « 2 »\r\n4 . محمد بن اسماعيل حسنى و على بن عبد اللّه حسنى از امام عسكرى عليه السّلام نقل مىكنند كه به گروهى از شيعيان فرمود : « گواه باشيد كه عثمان بن سعيد عمرى وكيل و نمايندهء من است و پسرش محمد بن عثمان ، نمايندهء پسرم مهدى ( شما امت ) است . » « 3 »\r\n5 . از گروهى از شيعيان از امام عسكرى عليه السّلام نقل شده است كه به ايشان فرمود : « آمده‌ايد تا درباره حجت بعد از من ، از من سؤال كنيد ؟ » عرض كردند « آرى » ، ناگاه پسرى چون پارهء ماه كه بيش از همه مردم به امام عسكرى شبيه بود حاضر شد . امام فرمود : اين امام شما و جانشين من است ، از او پيروى كنيد ، و پس از من - در امر دين و امامت - پراكنده نشويد كه دينتان از دست خواهد رفت . بدانيد كه از امروز به‌بعد ، تا عمرى طولانى بر او بگذرد ، او را نخواهيد ديد ، هرچه عثمان بن سعيد به شما گفت بپذيريد و امر او را ملتزم شويد ، او نمايندهء امام شما و كار به دست اوست . » « 4 »\r\n6 . غياث بن اسد مىگويد : « . . . ولادت امام عليه السّلام در شب هشتم ماه شعبان سال دويست و پنجاه و شش بود . نمايندهء آن حضرت ، عثمان بن سعيد بود ، عثمان هنگام مرگ ، نمايندگى را به پسرش ابو جعفر محمد بن عثمان سپرد و او اين منصب را براى ابو جعفر ابو القاسم حسين بن روح وصيت كرد و او نيز منصب نمايندگى را به ابو الحسين على بن محمد سمرى - كه خدا از همگى آنها راضى باد - واگذار كرد .\r\nوقتى هنگام وفات على بن محمد سمرى رسيد ، از او خواستند كه براى نمايندگى\r\n\r\n\r\n","description":"","footnote":"\r\n( 1 ) . ظاهرا منظور اين است كه شيطان همچنانكه پدر و مادر شما را از بهشت بيرون كرد ، شما را هم از دين بيرون خواهد كرد ، زيرا او كارى غير از اين ندارد و شما هم اگر به امام زمانتان پناهنده و متمسك نشويد از پدر و مادرتان قويتر نيستيد و ياراى ايستادگى در برابر شيطان را نخواهيد داشت . مترجم\r\n( 2 ) . اثبات الهداة ، ج 3 ، ص 459 ، روايت 97 .\r\n( 3 ) . اثبات الهداة ، ج 3 ، ص 511 ، روايت 336 .\r\n( 4 ) . اثبات الهداة ، ج 3 ، ص 511 ، روايت 337 .\r\n","page_name":" 78 ","page_number":78},
  {"content":"\r\n\r\nوصيت كند ، او گفت « خدا را امرى است كه خود آن را به انجام رساند . » « 1 » و غيبت تامّه ( كبرى ) ، همان غيبتى است كه بعد از سمرى - رحمة اللّه عليه - واقع شد . » « 2 »\r\n\r\nگفتار ما\r\nاز اين اخبار و اخبار مشابه آشكار مىشود كه آن حضرت - عجل اللّه تعالى فرجه - دو غيبت دارند :\r\nالف . غيبت صغرى ، و آن همان غيبتى است كه از آغاز ولادت آن حضرت شروع شد و تا وفات سمرى پايان يافت و در آن مدت جز خواص شيعه كه همان چهار نماينده بودند ، كسى امام عليه السّلام را نديد .\r\nب . غيبت كبرى ؛ كه از زمان وفات سمرى شروع شده و تا لحظهء ظهور آن حضرت ادامه خواهد داشت و كسى حق ندارد براى غيبت ، مدت و انتهايى تعيين نمايد و از اخبار و روايات ، فقط طولانى بودن آن و اينكه داراى نشانه‌هاى تخلف‌ناپذير است فهميده مىشود ، امّا اخبارى هم وجود دارد كه بيانگر آن است كه ممكن است بداء « 3 » جارى شوى - و حتى با پيدا شدن نشانه‌هاى قطعى و تخلف‌ناپذير باز هم ظهور به تأخير بيفتد . - « 4 »\r\n\r\n2 - 2 : علّت غيبت و طولانى شدن آن\r\n\r\nروايات\r\n1 . زراره مىگويد : از امام صادق عليه السّلام شنيدم كه مىفرمود : « همانا فرزند ( مهدى عليه السّلام ) ، قبل از قيامش غيبتى خواهد داشت . » گفتم : « چرا ؟ » ، در حالىكه با دست به شكمش\r\n\r\n\r\n","description":"","footnote":"\r\n( 1 ) . يعنى ديگر در مورد نمايندگى ، وصيتى نكرد ؛ و البته على بن محمد سمرى به اشارهء امام از وصيت در مورد وكالت امام خوددارى كرد ، چنان كه سه نمايندهء قبلى به امر امام و تعيين آن حضرت ، مردم را از نمايندهء بعدى مطلع نمودند . مترجم\r\n( 2 ) . بحار الانوار ، ج 51 ، ص 15 ، روايت 15 .\r\n( 3 ) . به احاديث بداء و توضيحات حضرت استاد علامه طباطبائى - رضوان اللّه تعالى عليه - در اصول كافى ، ج 1 ، ص 146 باب بداء مراجعه شود .\r\n( 4 ) . در پايان فصل يازدهم همين باب ، دربارهء امور حتمى و تخلف‌ناپذير و نشانه‌هاى قطعى ، رواياتى ذكر خواهد شد .\r\n","page_name":" 79 ","page_number":79},
  {"content":"\r\n\r\nاشاره مىفرمود گفت : « مىترسد . » سپس فرمود : « اى زراره ! او ( امام ) منتظر است و هم اوست كه تولدش مورد شك و ترديد واقع مىشود . . . » « 1 »\r\n2 . محمد بن فرج مىگويد : « امام ابو جعفر عليه السّلام برايم نوشت : « وقتى خداوند تبارك و تعالى بر مردم خشم بگيرد ما را از كنارشان دور مىسازد . » « 2 »\r\n3 . زرارة بن اعين مىگويد : از امام صادق عليه السّلام شنيدم كه مىفرمود : « قائم قبل از قيامش غيبتى دارد » . گفتم : « چرا » فرمود : « مىترسد » تا آن‌جا كه فرمود : « او منتظر است ، امّا خداوند دوست دارد شيعه را آزمايش كند ، آن‌گاه معتقدان و طرفداران باطل به شك مىافتند . . . » « 3 »\r\n4 . حنان بن سدير به نقل از پدرش از امام صادق عليه السّلام نقل مىكند كه فرمود : « قائم ما غيبتى دارد كه طولانى مىشود . » عرض كردم : « يابن رسول اللّه ! علّت آن چيست ؟ » فرمود : « خداوند نمىخواهد اين امر انجام شود مگر اينكه تمام سنتهايى را كه پيامبران در غيبتهايشان داشته‌اند ، در اين غيبت قرار دهد و اى سدير ! - بنابراين بايد تمام مدت مجموع غيبتهاى پيامبران ، در اين غيبت وجود داشته باشد . خداوند مىفرمايد :\r\n لَتَرْكَبُنَّ طَبَقاً عَنْ طَبَقٍ  « 4 » مقصود اين است كه سنتهاى گذشتگان در مورد شما جارى خواهد شد . » « 5 »\r\n5 . ابراهيم كرخى مىگويد : به امام صادق عليه السّلام عرض كردم ( يا اينكه شخصى به ايشان عرض كرد ) : « خداوند سالمت بدارد ، آيا على عليه السّلام در دين خدا قوى نبود ؟ » فرمود : « آرى ، چنين بود » ، گفتم ( ابراهيم يا آن شخص ديگر » : « پس چگونه مردم بر او چيره شدند و او جلوى ايشان نايستاد ؟ و چه چيزى باعث شد جلوى آنها را نگيرد ؟ » فرمود : « آيه‌اى از قرآن ، او را از اين كار بازداشت ، » گفتم ( يا آن مرد گفت ) : « آن آيه كدام است ؟ » فرمود :  لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  « 6 » خداوند عزّ و جل\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 443 ، روايت 18 .\r\n( 2 ) . اثبات الهداة ، ج 3 ، ص 447 ، روايت 38 .\r\n( 3 ) . اثبات الهداة ، ج 3 ، ص 472 ، روايت 150 .\r\n( 4 ) . انشقاق : 19 - مرحله‌اى پس از مرحلهء ديگر را سير خواهيد كرد .\r\n( 5 ) . اثبات الهداة ، ج 3 ، ص 486 ، روايت 212 .\r\n( 6 ) . فتح : 25 .\r\n","page_name":" 80 ","page_number":80},
  {"content":"\r\n\r\nفرزندانى مؤمن در پشت افرادى از كافران و منافقان قرار داده است و على عليه السّلام پدران - كافر يا منافق - را نمىكشت تا اينكه اين امانتهاى الهى از پشت آنها خارج شوند و وقتى اين فرزندان از صلب آنها خارج مىشدند بر هركدام دست مىيافت با آنها مىجنگيد ؛ قائم ما اهل بيت نيز چنين است ، تا تمام امانتهاى الهى از پشت پدرانشان خارج نشوند ظهور نكرده و كسى را نمىكشد ، امّا وقتى امانتها « 1 » خارج شدند ، بر كافران و منافقان مسلط شده و آنها را مىكشد . » « 2 »\r\n6 . مروان انبارى مىگويد : از امام باقر عليه السّلام ( نوشته يا پيامى ) صادر شد كه در آن فرمود : « وقتى خداوند بودن ما را در ميان قومى ، ناخوش دارد ما را از ميان آنها خواهد برد . » « 3 »\r\n7 . فرات بن احنف از امام صادق از پدران بزرگوارش از امير المؤمنين عليه السّلام نقل مىكند كه فرمود : « به خدا قسم من و اين‌دو پسرم كشته خواهيم شد و در آخر الزمان مردى از نسل من به خونخواهى ما برخواهد خاست ، او براى شناخته شدن گمراهان از رهيافتگان غيبتى طولانى خواهد كرد تا جايى كه گويندگان نادان بگويند : خداوند را - براى فرستادن قائم - به آل محمد احتياجى نيست » . « 4 »\r\n8 . مفضل بن عمر از امام صادق عليه السّلام نقل مىكند : امير المؤمنين عليه السّلام فرمود : « بدانيد كه زمين از حجت خدا خالى نيست ، امّا خداوند به واسطهء نادانى و ستمكارى مردم ديدهء ايشان را از ديدن حجتش فرومىبندد . . . » « 5 »\r\n\r\n\r\n","description":"","footnote":"\r\n( 1 ) . با توجه به اين حديث شايد بتوان گفت مقصود از روايات ( اثبات الهداة ، ج 3 ، ص 581 ، 518 ، 524 ، 570 ) كه پيدا شدن گنجهاى زمين و بيرون ريختن زمين گنجهايش را مطرح كرده است همين وديعه‌ها و امانتها باشد و شاهد آن هم سخن امام صادق عليه السّلام است كه فرمود : « سپس جوان خوشروى حسنى ظاهر مىشود كه با فرياد رسا به سوى ديلم فرياد مىكند : اى آل احمد به فرياد مظلومى كه از ناحيه حرم صدايتان مىزند پاسخ دهيد ؛ و گنجهاى الهى در طالقان به او پاسخ خواهند داد ، آن هم چه گنجهايى ! كه از طلا و نقره نيستند بلكه مردانى چون پاره‌هاى آهنند . . » ( بحار الانوار ، ج 53 ، ص 15 ) ، و شايد بتوان گفت مقصود از اينكه تمام اموال دنيا برايش جمع مىشود ( بحار الانوار ، ج 51 ، ص 29 ، روايت 2 ) ، همان طلا و نقره و اموال ديگر باشد .\r\n( 2 ) . اثبات الهداة ، ج 3 ، ص 489 ، روايت 224 .\r\n( 3 ) . اثبات الهداة ، ج 3 ، ص 498 ، روايت 271 .\r\n( 4 ) . اثبات الهداة ، ج 3 ، ص 532 ، روايت 462 .\r\n( 5 ) . اثبات الهداة ، ج 3 ، ص 532 ، روايت 463 .\r\n","page_name":" 81 ","page_number":81},
  {"content":"\r\n\r\n9 . امام باقر عليه السّلام مىفرمايد : وقتى قائم ما خاندان ظهور كند مىگويد :  فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً  « 1 » از ميان شما رفتم چون از شما بر جان خود بيمناك بودم و اينك چون پروردگارم اذن داد و امر فرجم را به سامان رسانيد به ميانتان آمدم . » « 2 »\r\n10 . ابى وايل مىگويد : امير المؤمنين عليه السّلام به فرزندش حسين عليه السّلام نگاهى انداخت و فرمود : « اين پسرم سيد و سالار است ، همان‌طور كه خداوند سيد و آقايش ناميده است ، و از نسل او فرزندى همنام پيامبرتان كه در سيما و اندام و نيز اخلاق و رفتار ، شبيه اوست متولد خواهد شد و در دوران بيخبرى و گمراهى مردم و نابودى حق و غلبهء ستم خروج خواهد نمود ، به خدا قسم خروج او حتمى است و گرنه گردن زده خواهد شد . » « 3 »\r\n11 . امام صادق عليه السّلام مىفرمايد : « و چنين است كه ايام غيبت امام قائم عليه السّلام طولانى مىشود تا اينكه با بازگشت و ارتداد شيعيان بدسرشتى كه احساس به حكومت و قدرت رسيدن در زمان امام قائم عليه السّلام ، به نحو منافقانه‌اى آنها را شيعه نگهداشته است ، حقيقت ناب پديدار گردد و ايمان از غش پالوده شود . » « 4 »\r\n12 . در بخشى از حديث ابو سعيد عقيصا به نقل از امام مجتبى عليه السّلام ، كه در فصل دوم از باب اول هم ذكر شد ، آمده است : « . . . هيچيك از ما خاندان از تن دادن به نوعى بيعت با جبّار زمانش خلاصى ندارد جز قائم كه عيسى روح اللّه نمازش را به او اقتدا مىكند ، خداوند عزّ و جلّ ، ولادت او و نيز خودش را از ديدهء مردم پنهان مىكند تا در زمان ظهور ، در گرو بيعت با كسى نباشد . . . » « 5 »\r\n13 . عبد اللّه بن فضل هاشمى مىگويد : از امام صادق عليه السّلام شنيدم كه مىفرمود :\r\n« صاحب الامر غيبتى دارد كه ناگزير اتفاق مىافتد و ناراستان و طرفداران باطل به شك مىافتند . » عرض كردم : « فدايت شوم ! چرا چنين مىشود ؟ » فرمود : « به‌خاطر چيزىكه\r\n\r\n\r\n","description":"","footnote":"\r\n( 1 ) . شعرا : 21 - پس از ميان شما گريختم ، چون بر جان خود بيمناك بودم ، سپس پروردگارم حكم [ حكومت و فرمانروايى 
  ] را به من ارزانى داشت .\r\n( 2 ) . اثبات الهداة ، ج 3 ، ص 583 ، روايت 777 .\r\n( 3 ) . اثبات الهداة ، ج 3 ، ص 505 ، روايت 308 .\r\n( 4 ) . بحار الانوار ، ج 51 ، ص 222 ، روايت 9 .\r\n( 5 ) . بحار الانوار ، ج 51 ، ص 132 ، روايت 1 .\r\n","page_name":" 82 ","page_number":82},
  {"content":"\r\n\r\nما اجازه نداريم آن را براى شما بازگو كنيم . » عرض كردم : « حكمت و فايدهء اين غيبت چيست ؟ » فرمود : « حكمت غيبت او همان حكمت غيبت آن عده از حجتهاى خداست كه قبلا از آنها ياد شده است ، حكمت اين غيبت نيز تا بعد از ظهور آن حضرت ، بر مردم معلوم نخواهد شد همان‌طور كه حكمت كارهايى كه خضر انجام داد تا قبل از جدا شدنش از حضرت موسى ، معلوم نشد . اى پسر فضل ! اين امرى الهى است و سرّ آن و جهات پنهانى آن نيز الهى و به خدا مربوط است و هنگامىكه ما مىدانيم كه خداوند عزّ و جلّ حكيم است ، قبول و اعتراف مىكنيم كه تمام كارهايش عين حكمت و درستى است - هرچند كه علت و چرايى آن كارها براى ما روشن نشده باشد . » « 1 »\r\n\r\nگفتار ما\r\nاز مجموع اين روايات ، فقط بعضى از علل غيبت حضرت مهدى - عجل اللّه تعالى فرجه - را مىتوان فهميد و البته دسترسى به تمام علل ممكن نيست ، زيرا چنان كه در روايت سيزدهم ملاحظه مىشود حكمت غيبت تا زمان ظهور حضرت بر مردم روشن نخواهد شد . بنابراين شايد بتوان گفت كه تمام آنچه در روايات آمده است جزئى از علت غيبت آن حضرت است نه تمام علت .\r\nدر اين مبحث آنچه اصل و اساس به شمار مىرود ، فهميدن معنى بعضى از اين علتها و دقت در آنهاست ، كه ذيلا به بعضى از آنها توجه داده مىشود :\r\nالف . ترسيدن آن حضرت ، كه در روايت اول آمده است ، و احتمالا منظور ، آن است كه اگر آن حضرت غايب نشود ، دشمنان ، او را مىكشند و در نتيجه ، زمين از حجت خالى شده و اهلش را در خاك هلاكت فرو خواهد برد .\r\nب . دربر گرفتن ويژگيهاى غيبت تمام پيامبران ، كه در روايت چهارم آمده است ، و شايد مقصود اين باشد كه خداوند مىخواهد طول غيبت آن حضرت با طول مجموع غيبت پيامبران عليهم السّلام برابر باشد . امّا اينكه چرا بايد اين‌طور باشد بر ما روشن نيست غير از اينكه بگوييم خداوند با غيبت پيامبران ، امت آنها را آزمايش كرده است و شايد اين\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 488 ، روايت 217 .\r\n","page_name":" 83 ","page_number":83},
  {"content":"\r\n\r\nبرابرى طول غيبت خاتم الاوصياء با غيبت مجموع پيامبران براى اين باشد كه مىخواهد اين امت را با آزمايشهايى سختتر از آزمايش آنها بيازمايد .\r\nج . آشكار شدن امانتها و وديعه‌هاى الهى ، كه در حديث پنجم آمده است ، يعنى خداوند به اين امانتهايى كه در پشت كافران هستند توجه و لطف خاص دارد .\r\nد . ناخوش داشتن پروردگار زندگى اولياء معصومش را در كنار گنهكاران ، كه در حديث ششم آمده است ، و احتمالا علتش اين است كه خداوند از امتى كه قدر خود را نمىشناسند خشمناك است ، زيرا در حالى كه خداوند با فرستادن بهترين پيامبران و بهترين جانشينان پيامبران براى آنها ، ايشان را گرامى داشته و بر امّتهاى ديگر آقايى و شرافت داده است ، آنها به جانشينان پيامبر ستم كرده و قدر ايشان را ندانستند و از راه و روش و مرامشان منحرف شدند .\r\nه . سخن امام عليه السّلام در حديث دهم كه فرمود : « به خدا قسم اگر خروج نكند گردن زده مىشود » ، و احتمالا اين مطلب - چنان كه در ابتداى همين حديث آمده - به غافل بودن مردم در هنگام خروج امام اشاره مىكند و به اين مطلب توجه مىدهد كه اگر آن حضرت - قبل از موعد - ظاهر شود گرفتار سيرهء ستمگرانه جباران شده و براى حفظ حكومت و رياستشان ، آن حضرت را خواهند كشت .\r\nو . سخن امام مجتبى عليه السّلام در حديث دوازدهم كه فرمود : « هيچ‌يك از ما خاندان به جز قائم ، از تن دادن به نوعى بيعت با جبار زمانش خلاصى ندارد . » كه توضيح اين عبارت در فصل هفتم از باب اوّل از نظر خواننده محترم گذشت .\r\n\r\n3 - 2 : وضع شيعه و ديگران در دوران غيبت\r\n\r\nروايات\r\n1 . امام جواد عليه السّلام مىفرمايد : « او - حضرت مهدى - بعد از اينكه يادش از خاطرها محو شد و بيشتر معتقدان به امامتش ، از اعتقاد خود برگشتند قيام مىكند . » « 1 »\r\n2 . يمان تمّار مىگويد : « نزد امام صادق عليه السّلام نشسته بوديم كه به ما فرمود :\r\n« صاحب الامر غيبتى خواهد داشت كه كسىكه در آن دورهء غيبت بخواهد ديندار\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 30 ، روايت 4 .\r\n","page_name":" 84 ","page_number":84},
  {"content":"\r\n\r\nبماند سخت در مشقت و در معرض مشكلات است . » و سپس فرمود : « صاحب الامر غيبتى دارد و بندهء خدا - براى حفظ دينش - بايد تقواى الهى را پيشه كند و دو دستى به دين خود بچسبد . » « 1 »\r\n3 . امام صادق عليه السّلام مىفرمايد : « . . . جدا مورد آزمايش قرار مىگيريد تا جايى كه مردم مىگويند : « - مهدى عليه السّلام - مرده يا كشته شده است ، اگر زنده است پس كجاست - و چه مىكند - ؟ » چشمان مؤمنين بر او مىگريند و همچون كشتى طوفان‌زده به اضطراب مىافتند ، جز كسانىكه خداوند از آنها پيمان گرفته و به دم الهى ياريشان كرده ، كس ديگرى رستگار نخواهد شد - . » « 2 »\r\n4 . از امام صادق عليه السّلام از پدران بزرگوارش در وصيت پيامبر صلّى اللّه عليه و إله و سلّم به امير المؤمنين آمده است كه فرمود : « يا على ! شگفت‌انگيزترين مردم از نظر ايمان و بلندمرتبه‌ترين آنها در يقين ، مردمى هستند كه در آخر الزمان مىآيند كه پيامبر را نديده‌اند ، حجت خدا هم از ديدهء ايشان پنهان است امّا فقط از طريق روايات و نوشته‌هايى كه به دستشان رسيده است ايمان مىآورند - » « 3 »\r\n5 . على بن فضال از پدرش از امام رضا عليه السّلام نقل مىكند كه فرمود : « گويا شيعه را مىبينم در حالىكه سومين فرزند از نسل من از ديدهء آنها مخفى است در جستجوى مأمن و پناهگاهى هستند امّا آن را نمىيابند » على بن فضال مىگويد : عرض كردم :\r\n« چرا چنين است يابن رسول اللّه ؟ » فرمود : « زيرا امامشان از ديدهء آنها غايب گشته است . . . » « 4 »\r\n6 . پيامبر صلّى اللّه عليه و إله و سلّم فرمود : « او ( مهدى عليه السّلام ) غيبت و گمگشتگى خواهد داشت كه مردم در آن دوره گمراه خواهند شد . » « 5 »\r\n7 . پيامبر صلّى اللّه عليه و إله و سلّم فرمود : « . . . كسانى كه در دورهء غيبت حضرت مهدى عليه السّلام بر اعتقاد به\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 442 ، روايت 14 .\r\n( 2 ) . اثبات الهداة ، ج 3 ، ص 473 ، ص 154 .\r\n( 3 ) . اثبات الهداة ، ج 3 ، ص 453 ، روايت 71 .\r\n( 4 ) . اثبات الهداة ، ج 3 ، ص 456 ، روايت 84 .\r\n( 5 ) . اثبات الهداة ، ج 3 ، ص 460 ، روايت 103 .\r\n","page_name":" 85 ","page_number":85},
  {"content":"\r\n\r\nاو استوار هستند از كبريت احمر ناياب‌ترند . » جابر بن عبد اللّه انصارى بلند شد و گفت : « يا رسول اللّه ! آيا فرزندت قائم ، غيبت خواهد كرد ؟ » فرمود : « آرى به خدا قسم  وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ  « 1 » ، خداوند مؤمنين را جدا مىآزمايد و كافران را از ميان برمىدارد . » « 2 »\r\n8 . اصبغ بن نباته مىگويد : امير المؤمنين عليه السّلام فرمود : « . . . ( مهدى ) غيبتى طولانى خواهد داشت تا آن‌جا كه نادانان گويند : « خداوند - براى فرستادن مصلح - از آل محمد بىنياز است . » « 3 »\r\n9 . امام رضا عليه السّلام از پدران بزرگوارش از امير المؤمنين نقل مىكند كه فرمود : « . . . در دوران غيبت ، جز دينداران ناب كه يقين در جانشان رسوخ كرده و خداوند از آنان بر ولايت ما پيمان گرفته و ايمان را در جانشان ثابت كرده و به دم الهى ياريشان نموده است ، كسى بر اعتقاد خود ، استوار نخواهد ماند . » « 4 »\r\n10 . امام زين العابدين عليه السّلام مىفرمايد : « . . . مدت غيبت آن‌قدر طول مىكشد كه بيشتر معتقدان به حضرت ، از اعتقاد خود دست برمىدارند ، مگر آنان كه داراى يقينى محكم و شناختى درست باشند و در درون خويش نسبت به حكم ما هيچ دلتنگى و اضطرابى احساس نكنند و كاملا تحت اختيار و تسليم امر ما باشند . » « 5 »\r\n11 . ابى الجارود مىگويد : امام باقر عليه السّلام به من فرمود : « وقتى حركت چرخ‌گردون به آنجا رسيد كه مردم گفتند : « - امام - قائم مرده يا كشته شده است ، اگرنه پس كجاست و چرا نمىآيد ؟ » و كسىكه دنبال امام بود كارش به آنجا رسيد كه بگويد : « چطور مىشود امام قائم غايب باشد با اينكه الان استخوانهايش هم پوسيده است . » آن موقع - به ظهور امام - اميدوار باش و اگر شنيدى - ظهور كرده است - به سوى او بشتاب ، اگرچه مجبور باشى خود را بر يخ و برف بكشانى . » « 6 »\r\n\r\n\r\n","description":"","footnote":"\r\n( 1 ) . آل عمران : 141 .\r\n( 2 ) . اثبات الهداة ، ج 3 ، ص 461 ، روايت 107 .\r\n( 3 ) . اثبات الهداة ، ج 3 ، ص 463 ، روايت 110 .\r\n( 4 ) . اثبات الهداة ، ج 3 ، ص 464 ، روايت 117 .\r\n( 5 ) . اثبات الهداة ، ج 3 ، ص 467 ، روايت 128 .\r\n( 6 ) . اثبات الهداة ، ج 3 ، ص 468 ، روايت 131 .\r\n","page_name":" 86 ","page_number":86},
  {"content":"\r\n\r\n12 . امام باقر عليه السّلام مىفرمايد : « اى محمد بن مسلم ! در قائم آل محمد شباهتهايى به پنج پيامبر وجود دارد . . . و سنتى از موسى در اوست كه عبارت است از ادامه و طول كشيدن ترس او ، دراز شدن زمان غيبت ، مخفى بودن تولد ، مصيبت و رنج پيروانش و اذيت و آزارى كه مىبينند . . . و امّا شباهت او به عيسى اين است كه مردم دربارهء او اختلاف كردند ، بعضى گفتند : « اصلا متولد نشده است » ، برخى گفتند : « مرده است » و عده‌اى گفتند : « كشته شده و به دار آويخته شده است . » . . . » « 1 »\r\n13 . عبد الرحمن بن سيّابه مىگويد : امام صادق عليه السّلام فرمود : « چه بر شما خواهد گذشت وقتى امام هدايتگر و نشانهء حق را به چشم نبينيد ، گروهى از گروهى ديگر بيزارى مىجوئيد ، آن‌گاه سخت مورد آزمايش واقع مىشويد و ناخالصان شما از راستانتان جدا خواهند شد ، اول روز در اخبار و آثار اختلاف و مشاجره خواهيد داشت و آخر روز ، كارتان به كشت و كشتار خواهد كشيد » « 2 »\r\n14 . سدير صيرفى مىگويد : امام صادق عليه السّلام فرمود : « . . . واى بر شما ! در كتاب جفر نظر انداختم . . . و در ولادت قائم ما و غيبت آن حضرت و طولانى شدنش و مدت عمر وى تأمل كردم و - ديدم كه - مردم باايمان گرفتار بلاها و مصيبتها هستند و به خاطر طولانى شدن دوران غيبت ، در دلهايشان شك و ترديد راه مىيابد و بيشتر آنها از دينشان برمىگردند . . . » « 3 »\r\n15 . احمد بن زكريا مىگويد : امام رضا عليه السّلام فرمود : « . . . بدون ترديد دچار گرفتارى هولناك و فتنه‌اى شديد خواهيد شد كه در آن هنگام به نزديكترين افراد انسان نيز نمىشود اعتماد كرد و آن هنگامى است كه سومين فرزند از نسل من غايب شود . » « 4 »\r\n16 . اسحق بن سعد اشعرى مىگويد : امام عسكرى عليه السّلام فرمود : « به خدا قسم غيبتى خواهد داشت كه جز آنها كه خداوند در اعتقاد به امامت او استوارشان كرده و براى دعا در تعجيل فرجش موفقشان كرده ، كسى ديگر ، از نابودى رهايى نخواهد يافت . »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 468 ، روايت 132 .\r\n( 2 ) . اثبات الهداة ، ج 3 ، ص 473 ، روايت 155 .\r\n( 3 ) . اثبات الهداة ، ج 3 ، ص 475 ، روايت 162 .\r\n( 4 ) . اثبات الهداة ، ج 3 ، ص 477 ، روايت 171 .\r\n","page_name":" 87 ","page_number":87},
  {"content":"\r\n\r\nبه آن حضرت عرض كردم : « يابن رسول اللّه ! آيا غيبتش به طول مىانجامد ؟ » فرمود :\r\n« آرى به خدا قسم ، تا آن‌قدر به درازا مىكشد كه بيشتر معتقدان به او از اعتقادشان بر مىگردند و جز آنها كه خداوند دربارهء ولايت ما از آنها پيمان گرفته و ايمان را در قلبشان راسخ كرده و به دم الهى ياريشان كرده است كسى ديگر بر اعتقاد به او باقى نخواهد ماند . » « 1 »\r\n17 . جعفر بن وهب بغدادى از امام عسكرى عليه السّلام نقل مىكند كه فرمود : « بدانيد كه فرزندم غيبتى خواهد داشت كه غير از كسى كه خدايش از لغزش نگهداشته است ، بقيهء مردم دربارهء او دچار شك و ترديد خواهند شد . » « 2 »\r\n18 . امام عسكرى عليه السّلام مىفرمايد : « . . . بدانيد كه فرزندم غيبتى خواهد داشت كه نادانان ، در آن دچار سرگردانى مىشوند ، طرفداران باطل نابود مىشوند و آنها كه براى ظهورش ، از پيش خود ، وقت تعيين مىنمايند به دروغگويى مىافتند . » « 3 »\r\n19 . امام عسكرى عليه السّلام مىفرمايد : « اين پسرم ، امام قائم بعد از من است كه آنچه از سنتهاى الهى در زمينهء طول عمر و غيبت ، دربارهء پيامبران جارى شده است ، درباره او جريان مىيابد تا جايى كه به خاطر طولانى شدن غيبتش ، دلها سخت و تيره مىشود و جز آنها كه خداوند ايمان به او را در قلوبشان نگاشته و به دم الهى ياريشان كرده است كسى ديگر بر اعتقاد به او باقى نمىماند . » « 4 »\r\n20 . مفضل بن عمر مىگويد : از امام صادق عليه السّلام در مورد كلمه   وَ الْعَصْرِ   توضيح خواستم . آن حضرت فرمود :   الْعَصْرِ   همان عصر خروج امام قائم عليه السّلام ،  إِنَّ الْإِنْسانَ لَفِي خُسْرٍ  يعنى دشمنان ما در زيان هستند ،  إِلَّا الَّذِينَ آمَنُوا  مقصود ، ايمان به نشانه‌هاى ماست ،  وَ عَمِلُوا الصَّالِحاتِ  يعنى همراهى و همنوايى با برادران ،  تَواصَوْا بِالْحَقِّ  يعنى توصيه يكديگر به مسأله امامت و  وَ تَواصَوْا بِالصَّبْرِ  « 5 » يعنى استقامت در\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 479 ، روايت 180 .\r\n( 2 ) . اثبات الهداة ، ج 3 ، ص 482 ، روايت 188 .\r\n( 3 ) . اثبات الهداة ، ج 3 ، ص 482 ، روايت 189 .\r\n( 4 ) . اثبات الهداة ، ج 3 ، ص 488 ، روايت 20 .\r\n( 5 ) . عصر : 1 - 3 .\r\n","page_name":" 88 ","page_number":88},
  {"content":"\r\n\r\nدوران غيبت . » « 1 »\r\n21 . مفضل مىگويد : از امام صادق عليه السّلام شنيدم كه مىفرمود : « صاحب الامر دو غيبت دارد كه يكى از ديگرى طولانىتر است تا جايى كه مىگويند - آن حضرت - مرده است و برخى مىگويند كشته شده است و جز عدهء كمى از اصحابش كسى معتقد به او باقى نخواهد ماند . . . » « 2 »\r\n22 . محمد بن منصور از پدرش نقل مىكند كه گروهى خدمت امام صادق عليه السّلام نشسته بوديم و صحبت مىكرديم كه ايشان به ما فرمودند : « چه مىگوييد ؟ - و به اصطلاح كجاى كار هستيد ؟ - هيهات ! هيهات ! نه به خدا قسم ، آنچه چشم انتظار آن هستيد نخواهد شد مگر اينكه غربال شويد ، نه به خدا قسم ، آنچه چشم‌انتظار آن هستيد نخواهد شد مگر اينكه - مؤمن و متزلزل شما - از هم جدا شوند ، نه به خدا قسم آنچه چشم‌انتظار آن هستيد نخواهد شد مگر اينكه آزمايش شويد ؛ نه به خدا قسم ، آنچه چشم‌انتظار آن هستيد نخواهد شد مگر بعد از اينكه نااميد شويد ، نه به خدا قسم ، آنچه چشم‌انتظار آن هستيد نخواهد شد مگر بعد از آنكه شقى و بدبخت به شقاوتش برسد و سعيد و نيك انجام به سعادتش دست يابد . » « 3 »\r\n23 . محمد بن ابى نصر مىگويد : « امام ابو الحسن « 4 » عليه السّلام فرمود : « بدانيد كه به خدا قسم ، آنچه چشم‌انتظار آن هستيد نخواهد شد مگر اينكه - مؤمن و متزلزل - از هم جدا شوند ، مورد آزمايش قرار گيريد تا اينكه جز افراد بسيار نادرى از شما باقى نماند » ، آنگاه آياتى از قرآن تلاوت فرمود كه :  أَمْ حَسِبْتُمْ أَنْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ  « 5 » ،  وَ يَعْلَمَ الصَّابِرِينَ  « 6 » ، « آيا پنداشتيد كه بدون مشخّص شدن مجاهدان\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 492 ، روايت 236 .\r\n( 2 ) . اثبات الهداة ، ج 3 ، ص 499 ، روايت 278 .\r\n( 3 ) . اثبات الهداة ، ج 3 ، ص 510 ، روايت 329 .\r\n( 4 ) . ظاهرا مقصود امام موسى بن جعفر عليه السّلام باشد . مترجم\r\n( 5 ) . توبه : 16 - آيا گمان كرديد كه بدون آزمايش الهى و مشخص شدن مجاهدانتان ، از شما دست برداشته مىشود ؟\r\n( 6 ) . آل عمران : 142 .\r\n","page_name":" 89 ","page_number":89},
  {"content":"\r\n\r\nو استقامت‌كنندگان ، - از شما دست برداشته مىشود ؟ » « 1 »\r\n24 . محمد بن مسلم و ابو بصير روايت كرده‌اند كه : از امام صادق عليه السّلام شنيديم كه مىفرمود : اين كار به سامان نمىرسد - و ظهور محقق نخواهد شد - مگر اينكه دو سوم مردم « 2 » از دين برگردند ، ما گفتيم : اگر دو سوم مردم از دين برگردند ديگر چه‌كسى باقى خواهد ماند ؟ امام عليه السّلام فرمود : آيا دوست نداريد در بين يك سوم باقيمانده باشيد ؟ » « 3 »\r\n25 . جابر جعفى مىگويد : به امام باقر عليه السّلام عرض كردم : « فرج شما كى خواهد بود ؟ » فرمود : هيهات ، هيهات ، فرج ما شدنى نيست مگر اينكه غربال شويد ، باز هم غربال شويد ، باز هم غربال شويد » سه مرتبه اين مطلب را فرمود ، « تا اينكه آلودگيها از ميانتان برود و صفا و خلوص باقى بماند . » « 4 »\r\n26 . عباية بن ربعى اسدى مىگويد : « از امير المؤمنين عليه السّلام شنيدم كه مىفرمود : « چه بر شما خواهد گذشت وقتى امام هدايتگر و نشانهء حق را به چشم نبينيد ، گروهى از گروه ديگر بيزارى مىجوئيد . » « 5 »\r\n27 . ابن ابى عمير مىگويد : به موسى بن جعفر عليهما السّلام عرض كردم : « آيا در بين امامان كسى هست كه غيبت داشته باشد ؟ » فرمود : « آرى ، جسمش از ديدگان مردم پنهان مىشود امّا ياد و خاطره‌اش از دلهاى مؤمنان محو نمىشود ، و او دوازدهمين ماست . » « 6 »\r\n28 . ابو بصير از امام صادق عليه السّلام نقل مىكند كه فرمود « 7 » : « عدّه كمى از عرب همراه امام قائم خواهند بود . » به ايشان عرض شد : « افرادى از آنها كه در اين‌باره صحبت مىكنند زياد هستند . » فرمود : « مردم بايد امتحان شوند ، مؤمن و غيرمؤمن از هم\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 510 ، روايت 330 .\r\n( 2 ) . ظاهرا مقصود از كلمهء « ناس ، مردم » در روايت ، شيعيان باشند نه تمام مردم . مترجم\r\n( 3 ) . اثبات الهداة ، ج 3 ، ص 510 ، روايت 331 .\r\n( 4 ) . اثبات الهداة ، ج 3 ، ص 510 ، روايت 332 .\r\n( 5 ) . اثبات الهداة ، ج 3 ، ص 510 ، روايت 334 .\r\n( 6 ) . اثبات الهداة ، ج 3 ، ص 523 ، روايت 412 .\r\n( 7 ) . در روايت ديگرى شبيه اين روايت ، اثبات الهداة ، ج 3 ، ص 527 ، روايت 490 ، جملهء ديگرى نيز اضافه شده است كه عبارت است : واى بر سركشان عرب از شرّى كه به زودى دامن ايشان را مىگيرد .\r\n","page_name":" 90 ","page_number":90},
  {"content":"\r\n\r\nبازشناخته شوند ، غربال و جداسازى انجام شود و در آن صورت ، عدهء زيادى از غربال خارج خواهند شد . » « 1 »\r\n29 . مالك بن خمره - يا حمزه - مىگويد : امير المؤمنين عليه السّلام در حالىكه انگشتان دو دستش را درهم فرو مىبرد فرمود : « چه خواهيد كرد وقتى كه شيعه اين گونه اختلاف كنند ؟ گفتم : يا امير المؤمنين : در آن موقع ديگر هيچ خيرى قابل تصور و انتظار نيست .\r\nفرمود : تمام خير ، در همان موقع جمع است ، اى مالك ! در آن موقع است كه قائم ما قيام مىكند . . . » « 2 »\r\n\r\nگفتار ما\r\nاز اين روايات و نظير آنها معلوم مىشود كه مؤمنان در دورهء غيبت گرفتار آزمايشهاى بزرگى خواهند شد و همين روايات بيان مىكند كه چه كسى رستگار و پيروز و چه كسى زيانكار است .\r\nروشن است كه آزمايش مؤمنان و غيرمؤمنان ، در هر عصر و زمانى ، از سنتهاى الهى است و مخصوص دورهء غيبت نيست و خداوند ، هر شخص و گروهى را به چيزى امتحان مىكند . اين امت ، پس از پيامبر و امامان عليهم السّلام ، به غيبت - حضرت مهدى - و بعضى چيزهايى ديگر مبتلا و آزمايش شده‌اند - و از آزمايش الهى نمىتوان گريخت - چنان كه خداى تعالى مىفرمايد :   أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ وَ لَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ   « 3 »\r\nما بايد براى رستگارى و موفق شدن در اين آزمايشها تلاش كنيم ، و آن‌گونه كه رواياتى كه گذشت اشاره مىنمايند ، رستگارى كامل جز براى دينداران ناب - مخلصين - و كسانىكه جانشان با يقين درآميخته و اعتقادشان محكم و شناختشان از نادانيها و نادرستيها پيراسته شده است ، براى كسى ديگر ميسّر نيست .\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 537 ، روايت 489 .\r\n( 2 ) . اثبات الهداة ، ج 3 ، ص 537 ، روايت 491 .\r\n( 3 ) . عنكبوت : 2 و 3 - آيا مردم گمان مىكنند همين كه به زبان بگويند ايمان آورديم ، دست از سر آنها برمىداريم و ديگر آزمايش نمىشوند ؟ مردمى را كه قبل از ايشان بودند نيز آزموديم و خداوند مىداند كه چه كسانى راستگو و چه كسانى دروغگويند - و در امتحان ، درست يا نادرست از آب درمىآيند - .\r\n","page_name":" 91 ","page_number":91},
  {"content":"\r\n\r\nفقط با داشتن چنين شرايط و حالاتى است كه بندهء پروردگار ، به قضاء الهى و حكم پروردگار در تمام امور ، خشنود است و نسبت به غيبت و ديگر مسائل مربوط به آن ، هيچ شك و ترديدى به دل راه نمىدهد و بر اعتقاد به امامت امام غايب ثابت و استوار مىماند و هميشه ياد او را در دل دارد ، و اين چيزها جز با تلاش پيگير و حركت در راه بندگى حقيقى و خالصانه ، از راه ديگرى به دست نمىآيد . خداوند همهء ما را ، در اين راه توفيق عنايت فرمايد .\r\n\r\n4 - 2 : وظائف شيعه در دورهء غيبت\r\n\r\nروايات\r\n1 . يمان تمار مىگويد : « نزد امام صادق عليه السّلام نشسته بوديم كه به ما فرمود :\r\n« صاحب الامر غيبتى خواهد داشت كه كسىكه بخواهد در آن دوره ديندار بماند سخت در مشقّت و در معرض مشكلات است . » و سپس فرمود : « صاحب الامر غيبتى دارد و بندهء خدا - براى حفظ دينش - بايد تقواى الهى را پيشه كند و دو دستى به دين خود بچسبد . » « 1 »\r\n2 . عمر بن عبد العزيز مىگويد : امام صادق عليه السّلام فرمود : « هرگاه زمانى آمد كه امامى نيافتى - كه در مسير هدايت - به دنبالش قرار گيرى ، با مواليانى كه - به هدايت امام پيشين - آنها را دوست مىداشتى دوستى بورز و با دشمنانى كه - به اشارهء امام پيشين - دشمنى داشتى ، دشمن باش « 2 » تا هنگامىكه خداوند عزّ و جلّ ، آن امام را ظاهر كند . « 3 »\r\n3 . يونس بن يعقوب از معتمدانش از امام صادق عليه السّلام نقل مىكند كه فرمود : « در چه حالى به سر خواهيد برد در روزگارى كه امامتان را نشناسيد ؟ » به آن حضرت عرض شد : « اگر چنين شد چه بايد كرد ؟ » فرمود : « از دستورات امام سابق پيروى كنيد تا وقتى\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 442 ، روايت 14 .\r\n( 2 ) . ظاهرا عبارت ديگرى براى اصطلاح معروف تولّى و تبرّى است كه در اين‌جا به‌عنوان يك اصل جدى براى سالم ماندن و باقى ماندن بر دين ائمه عليهم السّلام ، به آن توصيه شده است . مترجم\r\n( 3 ) . اثبات الهداة ، ج 3 ، ص 424 ، روايت 156 .\r\n","page_name":" 92 ","page_number":92},
  {"content":"\r\n\r\nخداوند او را ظاهر كند . » « 1 »\r\n4 . عبد اللّه بن سنان مىگويد : امام صادق عليه السّلام فرمود : شبهه‌اى دامنتان را خواهد گرفت و به حيرتى دچار خواهيد شد ، نشانهء هدايت و امام راهبرتان ديده نخواهد شد ، و در آن هنگام جز كسى كه مانند غريق نااميد از همه‌جا ، دست دعا به درگاه پروردگار بردارد ، كس ديگرى نجات نخواهد يافت . » عرض كردم : « دعاء غريق چگونه است ؟ » فرمود : « غريق مىگويد : « يا أللّه ! يا رحمن ! يا رحيم ! يا مقلّب القلوب ! ثبّت قلبى على دينك . . . » « 2 »\r\n5 . يونس بن عبد الرحمن مىگويد : حضرت موسى بن جعفر عليهما السّلام فرمود : « خوشا به حال آن عده از شيعيان ما كه در دورهء غيبت قائم ما به محبت ما چنگ انداخته‌اند و بر ولايت ما و بيزارى از دشمنانمان استوارند ! آنها از ما هستند و ما از آنها هستيم ، آنها به امامت ما خشنودند و ما از شيعه بودن آنها خشنوديم ، خوشا به حالشان و بهشت گوارايشان باد ، به خدا قسم ، اينان در روز قيامت هم درجهء ما هستند . » « 3 »\r\n6 . عبد العظيم حسنى : امام جواد عليه السّلام فرمود : « قائم ما ، همان مهدى است كه بايد در دورهء غيبت ، انتظارش را كشيد و پس از ظهور ، از او اطاعت كرد » . . . سپس فرمود :\r\n« برترين اعمال شيعهء ما انتظار فرج است . » « 4 »\r\n7 . حازم بن حبيب مىگويد : امام صادق عليه السّلام فرمود : « هركس ادّعا كرد كه صاحب الامر را غسل داده ، كفن كرده و خاك بر قبرش پاشيده است ، حرفش را قبول نكن . » « 5 »\r\n8 . امام صادق عليه السّلام : « هركس در حالىكه امام زمانش را شناخته است از دنيا برود ، دير و زود شدن ظهور به او زيانى وارد نخواهد كرد و مثل كسى است كه همراه امام قائم و در اردوگاه او باشد . » « 6 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 474 ، روايت 157 .\r\n( 2 ) . اثبات الهداة ، ج 3 ، ص 475 ، روايت 161 - ترجمهء دعا : اى خدا ، اى رحمت گستر ، اى مهربان ، اى گرداننده و زير و روكنندهء دلها ، دل مرا بر دين خود استوار بدار .\r\n( 3 ) . اثبات الهداة ، ج 3 ، ص 427 ، روايت 168 .\r\n( 4 ) . اثبات الهداة ، ج 3 ، ص 478 ، روايت 174 .\r\n( 5 ) . اثبات الهداة ، ج 3 ، ص 499 ، روايت 275 .\r\n( 6 ) . اثبات الهداة ، ج 3 ، ص 519 ، روايت 384 .\r\n","page_name":" 93 ","page_number":93},
  {"content":"\r\n\r\n9 . ابو بصير مىگويد : امام صادق عليه السّلام فرمود : « هركس خشنود است به اينكه از اصحاب قائم باشد ، بايد منتظر بماند ، در عين‌حال پايبند پرهيزكارى و اخلاق نيكو باشد و در آن‌صورت اگر از دنيا برود و امام قائم ، بعد از مردن او قيام نمايد ، پاداش او مثل كسى است كه امام قائم را درك كند . . . » « 1 »\r\n10 . ابو خالد كابلى نقل كرده است كه امام زين العابدين فرمود : غيبت دوازدهمين ولى از امامان و جانشينان پيامبر طولانى مىشود . اى ابا خالد ! مردم دورهء غيبت كه به امامت امام غايب معتقد و منتظر ظهور آن حضرت هستند برترين مردم همهء زمانها هستند زيرا خداى تعالى به ايشان عقل و معرفتى داده است كه براى آنها غيبت ، مثل مشاهده است ، و خداوند آنها را مثل كسانىكه در كنار رسول اللّه شمشير زده‌اند قرار داده است ، آنها جدا دينداران ناب و پيروان راستين ما و در آشكار و نهان ، خوانندهء به دين خدا هستند . » و فرمود : « انتظار فرج ، بزرگترين فرج است . » « 2 »\r\n11 . رفاعة بن موسى و معاوية بن وهب از امام صادق عليه السّلام نقل مىكنند كه فرمود :\r\nرسول اللّه صلّى اللّه عليه و إله و سلّم فرمود : « خوشا به حال كسىكه قائم اهل بيت مرا درك كند و قبل از قيامش از او تبعيت كند ، دوستانش را دوست بدارد و از دشمنانش بيزارى جويد ، و ولايت امامان قبل از او را گردن نهد ! آنها ، ياران ، دوستداران و علاقمندان به من و گرامىترين افراد امت نزد من هستند . » رفاعه مىگويد : « نزد من نيز گرامىترين خلق خدا هستند . » « 3 »\r\n12 . زراره از امام صادق عليه السّلام روايتى نقل مىكند كه در بخشى از آن آمده است :\r\n« . . . گفتم : فدايت شوم ! اگر من آن دوره ( غيبت ) را درك كردم چه بكنم ؟ » فرمود :\r\n« اى زراره ، اگر آن دوره را درك كردى ، هميشه اين دعا و درخواست را داشته باش : « أللّهمّ عرّفنى نفسك ، فإنّك إن لم تعرّفنى نفسك لم أعرف نبيّك ، أللّهمّ عرّفنى رسولك ، فإنّك إن لم تعرّفنى رسولك لم اعرف حجّتك . أللّهمّ عرّفنى حجّتك ، فإنّك إن لم تعرّفنى حجّتك ضللت عن دينى » ، « خدايا خودت را به من بشناسان ، اگر خودت را به من نشناسانى پيامبرت را نخواهم شناخت ، خدايا رسولت را به من بشناسان كه اگر او را به من نشناسانى حجت\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 536 ، روايت 488 .\r\n( 2 ) . بحار الانوار ، ج 52 ، ص 122 ، روايت 4 .\r\n( 3 ) . بحار الانوار ، ج 52 ، ص 129 ، روايت 25 .\r\n","page_name":" 94 ","page_number":94},
  {"content":"\r\n\r\nو وليت را نخواهم شناخت ، خدايا حجتت را به من بشناسان ، اگر حجتت را به من نشناسانى ، در دينم به گمراهى خواهم افتاد . » « 1 »\r\n\r\nگفتار ما\r\nاين روايات در صدد بيان اين مطلب است كه ابتلاء و آزمايش و سرافراز درآمدن از آنها ميدان رشد انسانى ، بازگشت به سوى پروردگار و مبناى رسيدن به درجات و كمالات است .\r\nمطلب ديگرى كه از اين روايات فهميده مىشود راه رهايى از تنگناها و مصيبتها در دورهء غيبت و چگونگى حركت در مسير خالى از آفات و شبهات مربوط به طولانى شدن غيبت و فتنه‌هاى آن است .\r\nالبته ، هرچيز فهم دين آشنايى مىداند كه توصيه امام به درخواست و دعا در روايت دوازدهم ، فقط مقصود اداى كلمات و لقلقهء زبان نيست ، هرچند كه خواندن دعا هم ثواب مخصوصى دارد ، بلكه منظور توجه قلبى دائمى به معنى و مفهوم اين دعا و توجه به اين است كه در دورهء غيبت ، امر دين و ديندارى و اعتقاد صحيح به غيبت و امامت كار دشوارى است كه فقط از آدم اهل يقين و با استقامت ساخته است .\r\nتنها ، كسىكه از درياى معرفت پروردگار چشيده باشد و به قلزم شناخت پيامبر و ائمه و امام غايب عليهم السّلام دستى رسانده و از كجراهه‌هاى گمراهى و سرگردانى پرهيز كرده باشد ، سختيهاى دورهء غيبت را به آسانى تحمل خواهد كرد و ناباوريها ، برايش به يقين مبدّل خواهد شد . « 2 » بعضى از احاديث فصل سوم از باب دوم نيز بيانگر\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 146 ، روايت 70 .\r\n( 2 ) . در ذيل حديث دهم آمده است كه : « إنتظار الفرج من أعظم الفرج » ، انتظار فرج ، بزرگترين فرج است ؛ يا ، بخش زيادى از فرج است .\r\nشايد از اين بيان امام عليه السّلام بتوان نتيجه گرفت كه وظيفهء عمدهء شيعه ، انتظار فرج است ، نه روزشمارى به اصطلاح معمول ، نه تعيين وقت كردن ، نه اشكال و ايراد وارد كردن به علائمى از ظهور كه محقق شده يا نشده و نه فقط ادعاى دوستى حضرت مهدى عليه السّلام .\r\nو نيز همان‌طور كه از روايت دوم ، پنجم و نهم و روايات ديگر فهميده مىشود ، انتظار ، يك زندگى همراه با تقوا ، ورع ، محاسن اخلاق ، اعتقاد به غيبت ، توجه جدى و دائمى به حضرت مهدى و غيبت آن جناب و تولّى و -\r\n","page_name":" 95 ","page_number":95},
  {"content":"\r\n\r\nهمين مطلب است .\r\n\r\n5 - 2 : پاداش ثابت‌قدمان بر اعتقاد به حضرت مهدى عليه السّلام\r\n\r\nروايات\r\n1 . امام صادق عليه السّلام فرمود : پيامبر صلّى اللّه عليه و إله و سلّم فرمود : خوشا به حال - بهشت ، گوارا باد بر - آنكه قائم اهل بيت مرا درك كند و در دورهء غيبت و قبل از قيامت ، از او تبعيت كند ، دوستانش را دوست بدارد و با دشمنانش دشمنى ورزد ، او از ياران و دوستداران من و\r\n\r\n\r\n","description":"","footnote":"\r\n- تبرى به معنى واقعى است .\r\nدر روايت هشتم و روايات مشابه آن فرموده‌اند كه شخص عارف به امام و منتظر ظهور ، اگر عمرش به زمان ظهور هم نرسد ، دير و زود شدن زمان ظهور ، برايش ضررى ندارد ؛ بنابراين معلوم مىشود كه براى ما ، مهمترين مسأله ، انتظار فرج است و ياد گرفتن مفهوم انتظار ، و زندگى كردن بر طبق آن .\r\nدر حال حاضر ، براى ما ، از اصل فرج مهمتر ، انتظار فرج و توجه عميق به اين است كه حجت خدا در روى زمين زنده ، با ما و شاهد و ناظر اعمال ما و واسطهء فيض بين خدا و ماست . فرج به خداوند مربوط است كه هر موقع صلاح بداند عملى خواهد شد ، و انتظار فرج به ما مربوط است . ما بايد تكليف خودمان را خوب انجام دهيم ، خداوند به حكمت خدايى و مصالح بندگان بهتر واقف است و چيزى از علم او خارج نيست .\r\nدر بقيهء معارف نيز ، مطالبى شبيه اين مطلب وجود دارد . مثلا ما بايد دعا كردن و درخواست و شرايط آن را ياد بگيريم و درست عمل كنيم ، استجابت با رب العالمين است و او خود به مصالح بندگان آگاه است . اينكه بنده به جاى دعا و تضرع ، براى خداوند تكليف معين كند ، خلاف بندگى است .\r\nدر زيارت شريف امين اللّه مىخوانيم : « خدايا ! درهاى اجابت به روى بندگان باز است ، و دعاى كسىكه تو را مىخواند مستجاب است ، و توبهء انابه‌كنندگان به درگاهت ، قبول است ، و گريهء گريه‌كنندگان ، مورد رحمت است و . . . و سرچشمه‌هاى آب براى تشنگان ، جوشان است . . . » و از اينجا معلوم مىشود كه ما بايد دعا كردن ، توبه و گريه كردن را بياموزيم ، استجابت ، قبول و رحمت ، پيشاپيش تضمين شده است ، ما بايد تشنگى را بياموزيم و تشنه بودن را تجربه كنيم ، دنبال آب رفتن لازم نيست ، جوشش سرچشمه‌هاى آب ، قبلا انجام گرفته است ، و اگر از اين سرچشمه‌ها بهره‌اى نمىبريم ، علت آن ، تشنه نبودن است و نه نبودن آب ؛ به دروغ اظهار تشنگى مىكنيم ، اگر تشنگى حاصل شود ، سرچشمه‌هاى آب ، از همه‌جا فوران مىكند ، به قول مولوى :\r\n آب كم جو تشنگىآور به دست * تا بجوشد آبت از بالا و پست \r\nاگر ما نياز به مهدى را در خود نيابيم و جدّى نگيريم ، و از منتظران واقعى به حساب نياييم ، حتّى اگر آن حضرت تشريف بياورد ، بهرهء كامل را نخواهيم برد ، زيرا او طبيب دردمندان است ، و بيدردها يا كسانىكه درد احساس نمىكنند از مراجعه به طبيب ، خود را بىنياز مىدانند .\r\n طبيب عشق مسيحا دم است و مشفق ليك * چو درد در تو نبيند كه را دوا بكند \r\nمترجم\r\n","page_name":" 96 ","page_number":96},
  {"content":"\r\n\r\nگرامىترين افراد امّتم نزد من است . » « 1 »\r\n2 . على عليه السّلام فرمود : « . . . بدانيد ! هركه از شيعيان ، بر دينش محكم باقى بماند ، و از به درازا كشيدن غيبت امام ، دلش به زنگار شك ، تيره و سخت نگردد ، روز قيامت او با من و در رتبهء من است . » « 2 »\r\n3 . امام سجّاد عليه السّلام فرمود : « هركس در دورهء غيبت قائم ما ، بر ولايت ما ، استوار باقى بماند خداوند اجر هزار شهيد از شهداى بدر و احد به او عطا مىفرمايد . » « 3 »\r\n4 . امام صادق عليه السّلام فرمود : « بهترين سبب نزديكى بندگان به خداوند و برترين چيزىكه موجب خشنودى او از ايشان مىشود ، اين است كه در ايام غيبت حجت خدا كه مردم ، مكان او را نمىدانند ، معتقد باشند كه حجت خدا بر حق است و روى زمين وجود دارد . . . » « 4 »\r\n5 . مفضل بن عمر مىگويد : شنيدم امام صادق عليه السّلام مىفرمود : كسىكه در حال انتظار فرج صاحب الامر از دنيا برود نه‌تنها مثل كسى است كه با امام قائم ، در كنار او و در اردوگاهش است ، بلكه همچون مجاهد جنگاورى است كه در ركاب پيامبر صلّى اللّه عليه و إله و سلّم شمشير مىزند . » « 5 »\r\n6 . امام صادق عليه السّلام فرمود : « هريك از شما كه بر اعتقاد به صاحب الامر و غيبتش بميرد ، مثل كسى است كه در راه خدا شمشير مىزند . » « 6 »\r\n7 . حكم بن عيينه مىگويد : هنگامىكه امير المؤمنين عليه السّلام در نهروان ، با خوارج مىجنگيد ، مردى برخاست و عرض كرد : اى امير المؤمنين ! خوشا به حال ما كه در كنار تو در اين ميدان هستيم و در ركاب تو با اين خوارج مىجنگيم ، امير المؤمنين عليه السّلام فرمود : « به آن خدايى كه دانه را شكافت و موجودات را خلق كرد سوگند ، مردمى هستند كه هنوز خداوند پدران و اجدادشان را هم خلق نكرده است امّا در اين ميدان ، با\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 460 ، روايت 104 .\r\n( 2 ) . اثبات الهداة ، ج 3 ، ص 464 ، روايت 115 .\r\n( 3 ) . اثبات الهداة ، ج 3 ، ص 466 ، روايت 127 .\r\n( 4 ) . اثبات الهداة ، ج 3 ، ص 470 ، روايت 142 .\r\n( 5 ) . اثبات الهداة ، ج 3 ، ص 471 ، روايت 143 .\r\n( 6 ) . بحار الانوار ، ج 52 ، ص 126 ، روايت 17 .\r\n","page_name":" 97 ","page_number":97},
  {"content":"\r\n\r\nما هستند . » آن مرد گفت : چگونه ممكن است گروهى كه هنوز به دنيا نيامده‌اند با ما باشند ؟ حضرت فرمود : « آرى ، گروهى در آخر الزمان هستند كه در آنچه ما انجام مىدهيم با ما شريكند و دلشان تسليم امر ماست ، براستى و جدا كه آنها در آنچه ما انجام مىدهيم با ما شريك هستند . » « 1 »\r\n8 . امام صادق عليه السّلام فرمود : « هركس امامش را بشناسد و قبل از قيام صاحب الامر از دنيا برود ، مثل كسى است كه در لشگر او مستقر است ، و بلكه بالاتر ، مثل كسى است كه زير پرچم او مستقر است . » « 2 »\r\n\r\nگفتار ما\r\nاز احاديث اين فصل معلوم مىشود كه ، حفظ ايمان و ولايت در دورهء غيبت ، و دوست داشتن دوستان حضرت حجت عليه السّلام و دشمنى با دشمنانش داراى ثوابى ارجمند و آثار معنوى والاست .\r\nشايد علت مترتب بودن چنين ثواب و آثارى ، اين باشد كه مؤمنان دورهء غيبت با اينكه از ديدن امام خود و رسيدن به محضرش و شنيدن كلام نافذش محرومند ، امّا در عين حال او را دوست مىدارند و به او ايمان دارند و دل و دين خود را به او سپرده‌اند ، حال ، انسان مؤمنى كه در دورهء غيبت چنين روحيه‌اى داشته باشد اگر يكى از امامان پيشين را درك مىكرد چه وضعى داشت ؟ قطعا چنين است كه اگر او را درك مىكرد ، از او پيروى مىنمود و در كنار او مىجنگيد و پاداش مجاهدان در ركاب امام حاضر را از آن خود مىنمود ؛ و چنين است كه امير المؤمنين عليه السّلام - در حديث هفتم - مىفرمايد :\r\n« مردمى هستند كه هنوز خداوند ، پدران و اجدادشان را هم خلق نكرده است امّا در اين ميدان با ما هستند . . . گروهى در آخر الزمان هستند كه در آنچه ما انجام مىدهيم با ما شريكند ، دلشان تسليم امر ماست ، به راستى و جدّا كه در آنچه ما انجام مىدهيم ، آنها با ما شريك هستند . »\r\nهمچنين ممكن است علت اين ثوابها و آثار ارزشمند ، اين باشد كه از آنجا كه\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 131 ، روايت 32 .\r\n( 2 ) . بحار الانوار ، ج 52 ، ص 141 ، روايت 53 .\r\n","page_name":" 98 ","page_number":98},
  {"content":"\r\n\r\nمؤمنان راستين دورهء غيبت ، به امامشان ايمان آورده ، دل و دين و جان به او سپرده و خود را براى جهاد در زمان حضور و قيامش آماده نموده‌اند ، مثل اين باشد كه محضر آن بزرگوار را درك كرده و در كنار او جنگيده‌اند و بنابراين از پاداش كسىكه او را درك كرده و در كنارش جنگيده است برخوردارند . اين مطلب در مجموعهء روايات اين فصل به وضوح به چشم مىخورد . « 1 »\r\n\r\n6 - 2 : حكم تقيّه و حدود آن ، در دورهء غيبت\r\n\r\nروايات\r\n1 . امام رضا عليه السّلام فرمود : « هركس قبل از خروج قائم ما - تقيه را - ترك كند از ما نيست . » « 2 »\r\n2 . امام صادق عليه السّلام فرمود : « وقتى قائم ما قيام كند ، تقيه از ميان برداشته شده و\r\n\r\n\r\n","description":"","footnote":"\r\n( 1 ) . مؤلف محترم براى علت ثوابها و مقام معتقدان به غيبت و ولايت ، كه در روايات آمده است ، وجوهى ذكر فرموده‌اند ، لكن خود ثوابها و مقامات را - على رغم آنكه از سيرهء ايشان در گفتارهاى پيشين انتظار مىرفت - از روايات استخراج نكرده و توضيحى نفرموده‌اند .\r\nاين آثار و ثوابها عبارت بودند از :\r\nالف . رفاقت با پيامبر و مودت با ايشان ، و كريمترين و عزيزترين افراد بودن در نزد ايشان .\r\nب . با پيامبر و هم‌درجه پيامبر بودن در قيامت .\r\nج . اجر هزار شهيد از شهداى بدر و احد داشتن .\r\nد . قرب الى اللّه .\r\nه . بمنزلهء مجاهد جنگاور بودن در ركاب پيامبر صلّى اللّه عليه و إله و سلّم .\r\nو . شريك‌بودن در مجاهدات امير المؤمنين عليه السّلام و اصحابش .\r\nز . در رديف افراد آماده در اردوگاه و حتى زير پرچم امام عليه السّلام بودن .\r\n وَ فِي ذلِكَ فَلْيَتَنافَسِ الْمُتَنافِسُونَ \r\nمىتوانيم ادعا كنيم كه مفهوم ظاهرى بعضى از اين ثوابها را تا حدودى درك مىكنيم امّا بعضى ديگر مثل رفاقت با پيامبر ، معيت پيامبر ، همدرجه پيامبر بودن و قرب الى اللّه ، از مقاماتى هستند كه در محدودهء اين ادعا نمىگنجند و بهتر است خوانندگان ، از خود مؤلف محترم ، و ديگرانى كه اهل اين معانى هستند جويا شوند .\r\nدر مورد « معيت پيامبر » آن‌طور كه از بعضى افاضات شفاهى مؤلف محترم فهميده مىشود ، شايد يكى از معانى آن ، نوعى توجه شديد ، هميشه ، همه‌جا ، در هرحال و هر كار به وجود مقدس پيامبر و عشق به آن حضرت باشد . مترجم\r\n( 2 ) . اثبات الهداة ، ج 3 ، ص 477 ، روايت 172 .\r\n","page_name":" 99 ","page_number":99},
  {"content":"\r\n\r\nشمشير به ميدان مىآيد و جز با شمشير با مردم معامله نمىشود . » « 1 »\r\n3 . ابو عمر اعجمى مىگويد : « امام صادق عليه السّلام به من فرمود : اى ابا عمر ! اگر دين را به ده جزء تقسيم كنى ، نه جزء آن تقيه است و كسىكه تقيه نكند دين ندارد . . . » « 2 »\r\n4 . عبد اللّه بن ابى يعفور مىگويد : « از امام صادق عليه السّلام شنيدم كه مىفرمود : تقيه ، سپر و پناهگاه مؤمن است و كسىكه تقيه نكند ايمان ندارد . . . » « 3 »\r\n5 . امام صادق عليه السّلام : هرچه اين امر - غيبت يا ظهور - نزديكتر شود ، تقيه شديدتر مىشود . » « 4 »\r\n6 . حسين بن خالد مىگويد : امام رضا عليه السّلام فرمود : « كسىكه اهل پرهيز نيست ، دين ندارد و كسىكه اهل تقيه نيست ، ايمان ندارد ، گرامىترين شما در نزد خدا پايبندترين شما به تقيه است . » عرض شد : « يابن رسول اللّه ! تا كى ؟ » فرمود : « تا قيام قائم ، بنابراين كسىكه قبل از خروج قائم ما ، تقيه را ترك كند ، از ما نيست . » « 5 »\r\n7 . معمّر بن خلّاد مىگويد : « از امام رضا عليه السّلام در مورد از جا حركت كردن براى حكام پرسيدم : فرمود : امام باقر عليه السّلام فرمود : تقيه ، دين من و دين پدران من است ، كسى كه تقيه نكند ، ايمان ندارد . » « 6 »\r\n8 . مفضل مىگويد : از امام صادق عليه السّلام در مورد آيه :  أَجْعَلْ بَيْنَكُمْ وَ بَيْنَهُمْ رَدْماً  « 7 » فرمود : « آن سدّ ، تقيه است » ،  فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً  « 8 » فرمود : « اگر طبق تقيه عمل نمايى ، راهى براى مسلط شدن بر تو پيدا نمىكنند ؛ تقيه ، دژ محكمى است ، و در بين تو و دشمنان خدا به صورت سد و مانعى واقع مىشود كه نمىتوانند در آن رخنه نمايند . » « 9 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 564 ، روايت 649 .\r\n( 2 ) . و سال الشيعه ، ج 11 ، ص 460 ، روايت 2 ، باب 24 .\r\n( 3 ) . وسايل الشيعه ، ج 11 ، ص 460 ، روايت 6 ، باب 24 .\r\n( 4 ) . وسايل الشيعه ، ج 11 ، ص 462 ، روايت 11 ، باب 24 .\r\n( 5 ) . وسايل الشيعه ، ج 11 ، ص 465 ، روايت 25 ، باب 24 .\r\n( 6 ) . وسايل الشيعة ، ج 11 ، ص 460 ، روايت 3 ، باب 24 .\r\n( 7 ) . كهف : 95 - بين شما و آنها سدى قرار دهم .\r\n( 8 ) . كهف : 97 - نتوانند از آن بالا بروند و در آن رخنه‌اى ايجاد كنند .\r\n( 9 ) . وسايل الشيعه ، ج 11 ، ص 467 ، روايت 33 ، باب 24 .\r\n","page_name":" 100 ","page_number":100},
  {"content":"\r\n\r\n9 . حبيب بن بشر مىگويد : امام صادق عليه السّلام فرمود از پدرم شنيدم كه فرمود : « نه به خدا قسم ، پيش من چيزى دوست‌داشتنىتر از تقيه ، در روى زمين ، يافت نمىشود ؛ اى حبيب ، هركس اهل تقيه باشد خداوند او را بالا مىبرد و هركس اهل تقيه نباشد خداوند او را پست مىگرداند ، اى حبيب ! اگر تقيه رعايت شود ، مردم در صلح و آرامش بسر خواهند برد . » « 1 »\r\n10 . امام صادق عليه السّلام فرمود : « در حالىكه تقيه واجب است ، قتل هيچيك از كفار و دشمنان جايز نيست مگر آنكه كسى را كشته يا مشغول فساد در زمين باشد ، و اين كار هم وقتى جايز است كه از به خطر افتادن جان خودت و دوستانت نترسى . در زمان و مكانى كه تقيه - با حفظ جان خودت و دوستانت و دينت - تناسب دارد ، تقيه كردن واجب است و كسىكه به خاطر تقيه و دفع ستم و خطر از جان خودش ، سوگند بخورد و بعد از آن ، سوگند خود را بشكند ، بر او كفاره واجب نيست . » « 2 »\r\n11 . امام باقر عليه السّلام فرمود : « در هرجا ضرورت ايجاب كند تقيه كردن لازم است ، و آن كسىكه بايد تقيه كند خود بهتر مىداند كه جاى آن كجاست . » « 3 »\r\n12 . امام عسكرى عليه السّلام فرمود : « امام رضا عليه السّلام از گروهى از شيعيان دورى گزيد و به آنان اجازه ملاقات نداد . آن گروه گفتند : « يابن رسول اللّه ! چه شده است كه تا اين حد از ما اعراض مىفرمايى و با مانع قرار دادن بين ما و خودت ، ما را خوار مىشمارى ؟ » فرمود : « براى اينكه شما ادعا مىكنيد كه شيعه امير المؤمنين هستيد و در بيشتر كارهايتان بر خلاف عمل مىكنيد و در انجام واجبات ، كوتاهى مىنماييد و بسيارى از حقوق برادرانتان را كوچك مىشماريد و آنجا كه نبايد تقيه كنيد تقيه مىكنيد و آنجا كه بايد تقيه كنيد ، تقيه را ترك مىكنيد . » « 4 »\r\n13 . امام عسكرى عليه السّلام دربارهء آيهء :  وَ إِلهُكُمْ إِلهٌ واحِدٌ لا إِلهَ إِلَّا هُوَ الرَّحْمنُ الرَّحِيمُ  « 5 »\r\n\r\n\r\n","description":"","footnote":"\r\n( 1 ) . وسايل الشيعه ، ج 11 ، ص 461 ، روايت 8 ، باب 24 .\r\n( 2 ) . وسايل الشيعه ، ج 11 ، ص 464 ، روايت 21 ، از باب 24 .\r\n( 3 ) . وسايل الشيعه ، ج 11 ، ص 468 ، روايت 1 ، از باب 25 .\r\n( 4 ) . وسايل الشيعه ، ج 11 ، ص 470 ، روايت 9 ، از باب 25 .\r\n( 5 ) . بقره : 163 .\r\n","page_name":" 101 ","page_number":101},
  {"content":"\r\n\r\nفرمود : « نسبت به بندگان مؤمن و شيعهء آل محمد رحيم است كه ميدان تقيه را برايشان باز كرده است ، تا هرجا كه بتوانند دوستى با دوستان خدا و دشمنى با دشمنان خدا را آشكار كنند و هرجا قدرت اظهار آن را نداشتند آن را پنهان نمايند . » « 1 »\r\n14 . محمد بن ميمون از امام باقر از پدرش از جدش عليهم السّلام نقل مىكند كه فرمود :\r\nامير المؤمنين عليه السّلام فرمود : « از شما مىخواهند كه مرا دشنام دهيد ، دشنام دهيد ، و از شما مىخواهند كه از من بيزارى جوئيد ، در اين صورت گردنهايتان را بكشيد - يا به افتخار گردنفرازى كنيد يا تا سرحد كشته‌شدن آماده باشيد - كه محبت و ولايت من در فطرت انسانها نهفته است . » « 2 »\r\n15 . امير المؤمنين عليه السّلام فرمود : « آگاه باشيد كه پس از من ، آدمى گشادگلو ، و شكم گنده بر شما مسلط مىشود كه هرچه بيابد مىخورد و هرچه را نيابد به جستجويش برمىخيزد ، پس او را بكشيد - كه هرگز نخواهيد كشت ، بدانيد ! كه او شما را امر مىكند تا مرا دشنام دهيد و از من بيزارى جوئيد ، امّا دربارهء دشنام دادن ، - مىگويم - دشنام دهيد كه براى من نوعى تزكيه و براى شما رهايى - از جور - خواهد بود ، امّا در بارهء بيزارى جستن ، مىگويم از من بيزارى مجوئيد كه من اين گونه خلق شده‌ام كه درون پاك انسانها مرا دوست بدارد و من اولين كسى هستم كه ايمان آوردم و هجرت كردم . » « 3 »\r\n16 . امام باقر عليه السّلام فرمود : « تقيه براى حفظ جان و جلوگيرى از ريختن خون است ، پس هرگاه تقيه ، خود موجب ريختن خون شد ، ديگر تقيه جايز نيست . » « 4 »\r\n17 . ابو حمزه ثمالى مىگويد : امام صادق عليه السّلام فرمود : « زمين برجا باقى نمىماند مگر اينكه عالمى از ما كه حق را از باطل بشناسد بر روى آن زنده است . » و فرمود :\r\n« تقيه براى حفظ جان و جلوگيرى از ريختن خون است ، پس هرگاه تقيه ، خود موجب ريختن خون شد ، ديگر تقيه جايز نيست . و به خدا قسم اگر فراخوانده شويد تا ما را\r\n\r\n\r\n","description":"","footnote":"\r\n( 1 ) . وسايل الشيعه ، ج 11 ، ص 475 ، روايت 12 ، از باب 28 .\r\n( 2 ) . وسايل الشيعه ، ج 11 ، ص 477 ، روايت 8 ، از باب 29 .\r\n( 3 ) . وسايل الشيعه ، ج 11 ، ص 478 ، روايت 10 ، باب 29 .\r\n( 4 ) . وسايل الشيعه ، ج 11 ، ص 483 ، روايت 1 ، از باب 31 .\r\n","page_name":" 102 ","page_number":102},
  {"content":"\r\n\r\nيارى كنيد بگوييد : « ما اين كار را نمىكنيم ، تقيه مىنماييم . » تقيه براى شما دوست داشتنىتر از پدران و مادرانتان است ، و اگر قائم عليه السّلام قيام كند ، نيازمند به سؤال از شما - در اين‌باره - نخواهد بود و - خود مىداند هركس چه‌كاره است - و حدود الهى را در مورد عدهء زيادى از منافقين شما مردم اجرا خواهد كرد . » « 1 »\r\n\r\nگفتار ما\r\nاگرچه اين روايات روشن است و نياز به توضيح چندانى نيست ولى براى روشن شدن بيشتر ، بهتر است بيان كوتاهى در مورد مطالب آنها عرضه شود :\r\nظاهر روايات نشان مىدهد كه در زمان امامان و به‌ويژه در دورهء غيبت ، تقيه ، روش خوب و پسنديده‌اى است و تمسك به آن مطلوب است ، اما اين مطلوبيت تقيه با اينكه ، تقيه هم مثل چيزهاى ديگرى كه نزد خداوند و اولياء مطلوب است ، حد و مرزى داشته باشد منافات ندارد .\r\nهمان‌طور كه از تعابير « سپر » و « پناهگاه » كه دربارهء تقيه آمده است و نيز از معناى لغوى آن پيداست ، تقيه براى حفظ جان امامان ، شيعيان و امور مهم ديگر - نظير حفظ دين و صيانت عموم مسلمانان - است ، از همين‌رو در روايات فرمودند : « راهى براى مسلط شدن برتو پيدا نمىكنند » و « تقيه دژ مستحكم است » و « خدا بين تو و دشمنانت سدى قرار داد . » و « در زمان و مكانى كه تقيه - براى حفظ جان خود و دوستانت و دينت - تناسب دارد ، تقيه كردن واجب است . »\r\nپس لازم است ببينيم تا چه حد مىتوانيم به تقيه تمسك نماييم :\r\nبديهى است كه وقتى يك حكم اوّلى الهى براى ما مشخص شد ، دست برداشتن از آن ، به‌عنوان تقيه يا عناوينى ديگر ، فقط وقتى صحيح است كه براساس نص يا دليلى معتبر و قابل اعتماد ، علم قطعى پيدا كنيم به اينكه تكلف الهى ثانوى پيدا شده است ، امّا به محض پيدا شدن شك در رفع حكم اولى يا ايجاد حكم ثانوى ، نمىتوان از حكم اولى دست برداشت .\r\nاگر كسى در احاديثى كه در اين فصل آمد دقت و تعمق نمايد ، متوجه خواهد شد\r\n\r\n\r\n","description":"","footnote":"\r\n( 1 ) . وسايل الشيعه ، ج 11 ، ص 483 ، روايت 2 ، از باب 31 .\r\n","page_name":" 103 ","page_number":103},
  {"content":"\r\n\r\nكه در زمان غيبت ، در كجا و تا چه حدى بايد تقيه نمايد .\r\nمطلب ديگر اينكه ، در حديث چهاردهم نكته‌اى قابل‌توجه وجود دارد و آن عبارت از اين است كه تقيه تا هنگامى جايز است كه به نابودى اساس و پايه دين منجر نشود .\r\nولايت از پايه‌هاى دين است « 1 » و اگر تقيه به نابودى يا سست شدن ولايت منتهى شود ، ديگر تقيه جايز نيست چنان كه فرمودند : « گردنهايتان را - براى افتخار به ولايت و تا سرحد كشته شدن - برافراشته و كشيده نگهداريد . » و نيز عبارت « فإنّى على الفطرة » ، « ولايت من در فطرت انسانها نهفته است » ، به وضوح دلالت مىكند بر اينكه همان‌طور كه در توحيد ، جايى براى تقيه نيست ، « 2 » در ولايت نيز جايى براى تقيه نيست زيرا ولايت ، جزئى از توحيد - و براساس برخى روايات - لازمهء صحت و كمال آن است . « 3 »\r\n\r\n7 - 2 : امكان ديدار حضرت مهدى عليه السّلام در دورهء غيبت كبرى\r\n\r\nروايات\r\n1 . عبيد بن زراره مىگويد : « از امام صادق عليه السّلام شنيدم كه مىفرمود : « مردم امامشان را از كف داده‌اند ، او در موسم حج ، بر اعمال مردم ناظر است ، آنها را مىبيند ولى آنها او\r\n\r\n\r\n","description":"","footnote":"\r\n( 1 ) . حديث ديگرى كه در آن پايه‌هاى دين بيان شده است ، حديث عمرو بن حريث است كه به امام صادق عرض كرد : « آيا دينم را به شما عرضه كنم ؟ » فرمود : آرى ، عمرو گفت : « به يگانگى خداوند واحد بدون شريك گواهى مىدهم و به اينكه محمد پيامبر اوست و به اقامهء نماز و دادن زكات و روزهء ماه رمضان و حج خانه خدا ، و ولايت و ائمه عليهم السّلام معتقدم . آنگاه امام عليه السّلام فرمود : اى عمرو ! اين دين خدا و دين پدران من و دينى است كه من در نهان و آشكار بر آن هستم . . . » وسايل الشيعه ، ج 1 ، ص 8 ، روايت 4 .\r\n( 2 ) . اينكه گفتيم در توحيد ، تقيه نيست مقصود تا وقتى است كه به خونريزى و از بين رفتن جان بىگناهى منجر نشود ، امّا اگر كار به اينجا رسيد تقيه در توحيد نيز جايز است ، چنان كه قضيه اظهارات عمار ياسر در زير شكنجه و آيهء  إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ  كه در آن مورد نازل شده گواه اين مطلب است .\r\n( 3 ) . رواياتى كه دلالت مىكنند بر اينكه ولايت جزء توحيد است بسيارند ، از آن جمله : روايتى است از امام رضا عليه السّلام از پدرش از جدش امام زين العابدين كه دربارهء آيهء  فِطْرَتَ اللَّهِ الَّتِي فَطَرَ النَّاسَ عَلَيْها  فرمود : « آن فطرت ، توحيد ، نبوت محمد صلّى اللّه عليه و إله و سلّم و ولايت على امير المؤمنين عليه السّلام است ، حد توحيد اين مقدار است . بحار الانوار ، ج 3 ، ص 277 ، روايت 3 و نيز مراجعه شود به بحار الانوار ، ج 3 ، ص 280 ، روايت 18 .\r\n","page_name":" 104 ","page_number":104},
  {"content":"\r\n\r\nرا نمىبينند . » « 1 »\r\n2 . از امام رضا عليه السّلام دربارهء قائم عليه السّلام سؤال شد ، فرمود : جسمش ديده نمىشود ، و نامش برده نمىشود . » « 2 »\r\n3 . حسن بن على بن فضال مىگويد : از امام رضا عليه السّلام شنيدم كه فرمود : « خضر عليه السّلام از آب حيات نوشيد و تا نفخ صور زنده است ، نزد ما مىآيد ، به ما سلام مىكند ، صدايش را مىشنويم امّا خودش را نمىبينيم . » تا اينكه فرمود : « و خداوند ، در دورهء غيبت ، به وسيلهء او غربت و تنهايى قائم ما را به انس و الفت بدل خواهد كرد . » « 3 »\r\n4 . ابو هاشم جعفرى مىگويد : « شنيدم كه امام هادى عليه السّلام فرمود : « جانشين من فرزندم حسن است ، با جانشين بعد از جانشين چه خواهيد كرد ؟ » عرض كردم :\r\n« فدايت شوم چرا چنين چيزى مىفرماييد ؟ » فرمود : « زيرا شما خودش را نمىبينيد و جايز نيست با نامش از او ياد كنيد . » عرض كردم ، « پس چگونه از او ياد كنيم ؟ » فرمود :\r\n« بگوييد حجت آل محمد » « 4 »\r\n5 . در بخشى از حديث حكيمه دختر امام جواد عليه السّلام آمده است : « . . . خداوند ، ولى اللّه را از ديدگان بندگانش پنهان مىكند و هيچكس او را نمىبيند تا اينكه جبرئيل اسبش را به او تقديم مىكند تا آنچه در علم خدا شدنى است انجام گيرد . » « 5 »\r\n6 . امام صادق عليه السّلام فرمود : امير المؤمنين عليه السّلام فرمود : « بدانيد كه زمين از حجت خدا خالى نيست امّا خداوند به واسطهء ستم و نادانى مردم ، ديدهء ايشان را از ديدارش مىپوشاند ، و اگر زمين لحظه‌اى از حجت خدا خالى باشد اهلش را در خود فرو خواهد برد ، امّا حجت خدا ، مردم را مىشناسد ولى مردم او را نمىشناسند همان‌طور كه يوسف ، مردم ( برادرانش ) را مىشناخت و آنها او را نمىشناختند . » « 6 »\r\n7 . اسحق بن عمار مىگويد : « قائم عليه السّلام دو غيبت دارد ، يكى طولانى و ديگرى كوتاه ،\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 443 ، روايت 19 .\r\n( 2 ) . اثبات الهداة ، ج 3 ، ص 477 ، روايت 170 .\r\n( 3 ) . اثبات الهداة ، ج 3 ، ص 480 ، روايت 181 .\r\n( 4 ) . اثبات الهداة ، ج 3 ، ص 490 ، روايت 229 .\r\n( 5 ) . اثبات الهداة ، ج 3 ، ص 506 ، روايت 315 .\r\n( 6 ) . اثبات الهداة ، ج 3 ، ص 532 ، روايت 463 .\r\n","page_name":" 105 ","page_number":105},
  {"content":"\r\n\r\nدر اولى ( كوتاه ) جز شيعيان خاص او كسى از محلش اطلاع ندارد و در دومى ( طولانى ) جز دوستان خاصش كسى مكانش را نمىداند . » « 1 »\r\n\r\nگفتار ما\r\nاز روايات اين فصل و بعضى روايات قبلى ، كه اوضاع دورهء غيبت را ترسيم مىكند ، برمىآيد كه مقصود از نديدن آن حضرت بعد از دورهء غيبت صغرى ، اين است كه گرفتن دستورات دينى از آن حضرت ، به‌طور مستقيم و بدون وساطت نواب اربعه ، ممكن نيست ، ولى ملاقات بعضى از خواص - براى انجام كارى غير از گرفتن دستورات دينى ، كه وظيفهء نوّاب اربعه است ، غيرممكن نيست .\r\nروايت سوم همين فصل و نيز آنچه در اين زمينه ، نقل شده است « 2 » گواه آن است كه بعضى از بزرگان و نخبگان از دوستانش ، آن حضرت را زيارت كرده‌اند و در اين هيچ ترديدى نيست .\r\n\r\n8 - 2 : جواز نام بردن از حضرت مهدى عليه السّلام در دورهء غيبت\r\n\r\nروايات\r\n1 . امام صادق عليه السّلام فرمود : « . . . جسمش از ديد شما پنهان مىشود و نام بردنش جايز نيست . » « 3 »\r\n2 . ابو هاشم جعفرى مىگويد : امام عسكرى عليه السّلام فرمود : « . . . زيرا شما جسمش را نمىبينيد و بردن نامش برايتان جايز نيست . » عرض كردم : « پس چگونه از او ياد كنيم ؟ » فرمود : « بگوييد حجت آل محمد » « 4 »\r\n3 . جابر بن يزيد جعفى از امام باقر عليه السّلام از امير المؤمنين عليه السّلام نقل مىكند كه فرمود :\r\n« امّا اسمش را نه ( اسم نمىبرم ) ، دوست و رفيقم ( پيامبر ) از من پيمان گرفت كه نام او ( حجت خدا ) را نبرم تا اينكه خداوند او را برانگيزد و اين از مطالبى است كه خداوند\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 534 ، روايت 475 .\r\n( 2 ) . به بحار الانوار ، ج 52 ، ص 159 و ج 3 ، ص 200 مراجعه نماييد .\r\n( 3 ) . اثبات الهداة ، ج 3 ، ص 469 ، روايت 138 .\r\n( 4 ) . اثبات الهداة ، ج 3 ، ص 490 ، روايت 229 .\r\n","page_name":" 106 ","page_number":106},
  {"content":"\r\n\r\nآن را در گنجينه علم پيامبرش به وديعه گذاشته است . » « 1 »\r\n4 . ابو الجارود از امام باقر عليه السّلام از پدران بزرگوارش از امير المؤمنين عليه السّلام نقل مىكند :\r\n« او دو اسم دارد ، اسمى پنهان و اسمى آشكار ، اسم پنهانش احمد و اسم آشكارش محمد است . » « 2 »\r\n5 . ابو خالد كابلى از امام باقر عليه السّلام خواست تا حضرت قائم را با اسم به او بشناساند .\r\nحضرت فرمود : « اى ابو خالد از چيزى سؤال كردى كه اگر فرزندان فاطمه هم مىدانستند در صدد بودند او را پاره‌پاره كنند . » « 3 »\r\n6 . در بعضى از نامه‌هاى آن حضرت ، در جواب به سؤالى كه از اسم و محل آن امام شده است فرموده‌اند : « اگر اسم را بدانيد ، راز منتشر مىشود و اگر مكان را كسى بداند به سمت آن سرازير خواهند شد . » « 4 »\r\n7 . در نامهء ديگرى از آن حضرت آمده است : « هركس در مجلس عمومى نام مرا ببرد جدا ملعون است . » « 5 »\r\n8 . در نامه ديگرى آمده است : « هركس در جمعى از مردم نام مرا ببرد خداوند او را لعنت كند . » « 6 »\r\n9 . امام صادق عليه السّلام فرمود : « صاحب الامر ، مردى است كه جز كافران كسى او را به نام نمىخواند . » « 7 »\r\n10 . عبد العظيم حسنى از امام جواد عليه السّلام نقل مىكند كه در مورد ناميدن حضرت قائم عليه السّلام فرمود : « ولادتش از مردم مخفى و جسمش از ديده‌ها غايب و به اسم ناميدنش حرام است . او هم نام و هم كنيه پيامبر صلّى اللّه عليه و إله و سلّم است . . . » « 8 »\r\n\r\n\r\n","description":"","footnote":"\r\n( 1 ) . اثبات الهداه ، ج 3 ، ص 490 ، روايت 228 .\r\n( 2 ) . اثبات الهداة ، ج 3 ، ص 490 ، روايت 230 .\r\n( 3 ) . اثبات الهداة ، ج 3 ، ص 509 ، روايت 328 .\r\n( 4 ) . بحار الانوار ، ج 51 ، ص 33 ، روايت 8 .\r\n( 5 ) . بحار الانوار ، ج 51 ، ص 33 ، روايت 9 .\r\n( 6 ) . بحار الانوار ، ج 51 ، ص 33 ، روايت 10 .\r\n( 7 ) . بحار الانوار ، ج 51 ، ص 33 ، روايت 11 .\r\n( 8 ) . وسايل الشيعه ، ج 11 ، ص 489 ، روايت 14 .\r\n","page_name":" 107 ","page_number":107},
  {"content":"\r\n\r\n11 . محمد بن ابراهيم كوفى مىگويد : امام عسكرى عليه السّلام گوسفندى ذبح فرمود و از گوشت آن براى بعضى از افرادى كه نامشان را برد فرستاد و فرمود : اين از عقيقه پسرم محمد است . » « 1 »\r\n12 . ابى غانم خادم مىگويد : « براى امام عسكرى عليه السّلام پسرى متولد شد كه او را محمد ناميد . . . » « 2 »\r\n13 . ابى الجارود از امام باقر عليه السّلام از جابر بن عبد اللّه انصارى نقل مىكند كه گفت :\r\nوارد خانهء فاطمه شدم ، در برابرش لوحى قرار داشت كه اسامى جانشينان ائمه از نسل فاطمه نوشته شده بود ، تعداد آنها را شمردم ، دوازده نفر و آخرين آنها قائم بود ، سه نفر از آنها محمد و چهار نفر على بودند . » « 3 »\r\n14 . مفضل بن عمر مىگويد : بر امام صادق عليه السّلام وارد شدم و به ايشان عرض كردم :\r\n« قول داده بوديد جانشين خودتان را به ما معرفى كنيد . فرمود : « امام بعد از من ، پسرم موسى است و جانشين منتظر ، محمد بن حسن بن على بن محمد بن على موسى مىباشد . » « 4 »\r\n15 . از امام عسكرى عليه السّلام دربارهء حجت و امام بعد از خودش سوال شد . آن حضرت فرمود : « پسرم محمد ، امام و حجت بعد از من است . . . » « 5 »\r\n\r\nگفتار ما\r\nاگر منصفانه و از روى بىغرضى ، در اين روايات دقت شود به اين نتيجه خواهيم رسيد كه منع و تهديدهايى كه از سوى امامان عليهم السّلام ، نسبت به ناميدن حضرت - به اسم مباركش - وارد شده است مربوط به فاصلهء زمانى عصر پدر آن بزرگوار تا زمان غيبت است تا اينكه از توجه بيش از حد مردم و خطرات ناشى از حكومت طاغوتيان\r\n\r\n\r\n","description":"","footnote":"\r\n( 1 ) . وسايل الشيعه ، ج 11 ، ص 489 ، روايت 15 .\r\n( 2 ) . وسايل الشيعه ، ج 11 ، ص 489 ، روايت 16 .\r\n( 3 ) . وسايل الشيعه ، ج 11 ، ص 490 ، روايت 20 و نيز مراجعه شود به ج 11 ، ص 491 ، روايت 21 .\r\n( 4 ) . وسايل الشيعه ، ج 11 ، ص 491 ، روايت 22 .\r\n( 5 ) . وسايل الشيعه ، ج 11 ، ص 491 ، روايت 23 .\r\n","page_name":" 108 ","page_number":108},
  {"content":"\r\n\r\nمحفوظ بماند ، چنان كه در ايام حمل و تولد و خردسالى نيز به همين علت ، همه‌چيز مخفى بوده است . روايت چهارم فصل هفت از باب اول و نيز روايات پنجم و ششم همين فصل شاهد اين مطلب است .\r\nرواياتى نظير روايت چهارم و يازدهم تا پانزدهم اين فصل - كه نام آن حضرت را به صراحت ذكر كرده و اجازهء نام بردن داده است - گواه اين است كه آن دسته از رواياتى كه از نام بردن نهى كرده درصد بيان حكم تعبدى محض « 1 » نيست ، بلكه مقصود همان‌چيزى است كه ما به آن اشاره نموديم ؛ اگرچه علم به حقيقت امور ، فقط از آن خداست .\r\n\r\n9 - 2 : وجود امام غايب عليه السّلام نعمتى در دسترس\r\n\r\nروايات\r\n1 . اعمش مىگويد : امام صادق عليه السّلام فرمود : « از زمانى كه خداوند ، آدم را خلق كرده است ، زمين از حجت خدا خالى نبوده است ، حجتى كه يا آشكار و شناخته شده است و يا پنهان و ناشناس ، و تا روز قيامت هم زمين از حجت خدا خالى نخواهد بود و اگر غير از اين بود عبادت خدا انجام نمىگرفت . » سليمان اعمش مىگويد عرض كردم : « مردم چگونه از امام پنهان از ديده‌ها بهره‌مند مىشوند ؟ » فرمود : « همان‌طور كه وقتى خورشيد زير ابرها پنهان است مردم از آن بهره‌مند مىشوند . » « 2 »\r\n2 . در توقيعى كه از ناحيه مقدسه حضرت مهدى عليه السّلام به دست محمد بن عثمان\r\n\r\n\r\n","description":"","footnote":"\r\n( 1 ) . مقصود از حكم تعبدى محض ، حكمى است كه چه به علت و فلسفهء صدور حكم دسترسى پيدا كنيم و چه از آن بىاطلاع باشيم ، چه عقل ما از درك آن عاجز باشد و چه عقل ، با استدلال و محاسبه به آن برسد ، در هر حال حكم لازم الاجراست و بايد اطاعت شود . امّا در مقابل ، اگر حكمى تعبّدى نباشد در هرجا موضوع آن مسلّم است و علتى براى جارى شدن آن وجود دارد جارى مىشود و اگر زمينه و علت جارى شدن آن وجود نداشته باشد يا مشكوك باشد جارى نمىشود . در موضوع مورد بحث ، چون در حال‌حاضر هيچ ضرورتى براى مخفى ماندن نام ايشان وجود ندارد و خطراتى كه از اين نظر متوجه وجود مقدس حضرت بوده است هم‌اكنون منتفى است فلذا حكم مخفى ماندن نام ايشان كه - حكمى غير تعبدى است - لازم الاجرا نيست و در هر زمانى تابع موضوع و علت است . مترجم\r\n( 2 ) . بحار الانوار ، ج 52 ، ص 92 ، روايت 6 .\r\n","page_name":" 109 ","page_number":109},
  {"content":"\r\n\r\nخارج شد آمده است : « . . . چگونگى بهره‌مند شدن امت از من ، در دوره غيبت ، مثل بهره‌مندى آنها از خورشيد است وقتى كه ابرها آن را از ديده‌ها پنهان مىكنند ، من براى اهل زمين مايه امنيت هستم همچنانكه ستارگان آسمان براى اهل آسمان چنين هستند ، پس ، از سؤال كردن دربارهء آنچه براى شما فايده‌اى ندارد خوددارى كنيد و در بيش از آنچه مورد نياز شماست خود را به زحمت نيندازيد ، براى تعجيل فرج ، بسيار دعا كنيد كه فرج شما در آن است . . . » « 1 »\r\n3 . جابر جعفى از جابر بن عبد اللّه انصارى نقل مىكند كه او از پيامبر پرسيد : « آيا شيعيان در دورهء غيبت از امام قائم عليه السّلام بهره‌مند مىشوند ؟ » فرمود : « آرى ، سوگند به آن خدايى كه مرا به پيامبرى فرستاد ، از او بهره‌مند مىشوند و همان‌طور كه از خورشيد پنهان زير ابرها بهره مىبرند ، از نور ولايت او ، در دورهء غيبتش ، استفاده كرده به زندگى خود روشنى مىبخشند . » « 2 »\r\n4 . امام موسى بن جعفر عليهما السّلام درباره آيهء  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  « 3 » فرمود :\r\n« نعمت ظاهر ، امام آشكار و نعمت باطن ، امام غايب است كه جسمش از ديدگان مردم پنهان است ، گنجهاى زمين برايش پديدار مىگردد و هر امر غيرممكنى ، ممكن و هر راه دورى برايش نزديك مىشود . » « 4 »\r\n\r\nگفتار ما\r\nاين مطالب و آنچه در فصل اول از باب اول از امامان معصوم عليهم السّلام نقل شد ، تأثير وجود پيامبر و امام عليهم السّلام را - چه آشكار و چه از ديده‌ها پنهان باشند - در عالم هستى ، روشن مىسازد و حقيقت آنچه را كه در روايت و ادعيه و زيارتها در شأن ايشان و فضيلت آنها آمده است توضيح مىدهد .\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 92 ، روايت 7 .\r\n( 2 ) . بحار الانوار ، ج 52 ، ص 92 ، روايت 8 .\r\n( 3 ) . لقمان : 20 - و نعمتهاى ظاهرى و باطنى خود را بر شما تمام كرده است .\r\n( 4 ) . اثبات الهداة ، ج 3 ، ص 581 ، روايت 763 .\r\n","page_name":" 110 ","page_number":110},
  {"content":"\r\n\r\nدر فصل اول از باب اول نيز در ذيل روايات مربوط به لزوم حجت ، مطالبى ذكر كرديم كه دقت در آنها براى كسىكه بخواهد روايات اين فصل را بهتر بفهمد مفيد است .\r\n\r\n10 - 2 : خانه و خانوادهء امام مهدى عليه السّلام\r\n\r\nروايات\r\n1 . عبد الاعلى مولى آل سام مىگويد : همراه با امام صادق از شهر خارج شده به منطقه روحاء رسيديم ، امام عليه السّلام در حالىكه از كوه بالا مىرفت نگاهى به آن انداخت و به من فرمود : « اين كوه را مىبينى ، اين كوه رضوى از كوههاى فارس است ، چون ما را دوست داشته ، خداوند آن را به نزديك ما منتقل كرده است ، هر درخت و هر نعمتى در آن موجود است ، محل امنى است براى كسانىكه بيمناكند . بدان‌كه صاحب الامر در اين كوه دو غيبت دارد ، يكى كوتاه و ديگرى طولانى . » « 1 »\r\n2 . سلام بن ابى حمزه از امام باقر عليه السّلام نقل مىكند كه فرمود : « صاحب الامر خانه‌اى دارد كه « حمد » نام دارد ، از روزى كه به دنيا آمده چراغى در آن روشن است تا هنگامى كه با شمشير قيام كند . » « 2 »\r\n3 . عبد الاعلى حلبى مىگويد : امام باقر عليه السّلام فرمود : « صاحب الامر در يكى از اين درّه‌ها غيبتى خواهد داشت . » سپس با دستش به بخشى از ذى طوى اشاره كرد . . . « 3 »\r\n4 . در دعاى ندبه آمده است : « اى كاش مىدانستم قصد اقامت در كجا دارى ؟ كدام زمين وجود نازنينت را بر خود حمل مىكند و قدم بر كدام خاك مىنهى ؟ آيا در رضوى هستى يا در جاى ديگر ؟ آيا در ذى طوى هستى ؟ » « 4 »\r\n5 . صالح بن اسود مىگويد : امام صادق عليه السّلام در حالىكه نام مسجد سهله را مىبرد فرمود : « آن خانهء صاحب ماست وقتى اهل بيتش را به همراه دارد . » « 5 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 500 ، روايت 282 .\r\n( 2 ) . اثبات الهداة ، ج 3 ، ص 527 ، روايت 436 .\r\n( 3 ) . اثبات الهداة ، ج 3 ، ص 550 ، روايت 559 .\r\n( 4 ) . اقبال الاعمال ، ص 298 .\r\n( 5 ) . اثبات الهداة ، ج 3 ، ص 453 ، روايت 72 .\r\n","page_name":" 111 ","page_number":111},
  {"content":"\r\n\r\n6 . ابو بصير از امام صادق عليه السّلام نقل مىكند كه فرمود : « گويا مىبينم كه قائم ما با خانواده‌اش در مسجد سهله اقامت گزيده است . ابو بصير مىگويد گفتم منزلش آنجاست ؟ فرمود : آرى . گفتم : فدايت شوم . قائم عليه السّلام هميشه در آن مسجد است ؟\r\nفرمود : آرى . . . » « 1 »\r\n7 . عبد الوهاب بن ابى الفوارس مىگويد : اقامتگاه صاحب الامر عليه السّلام خانه‌هايى بزرگ و چرمى است كه يك سواركار با نيزه در آن داخل مىشود . منطقه‌اى كه آن حضرت در آن ساكن است آب و چراگاه دارد و هرگاه او از آنجا كوچ مىكند آثار چرانيدن ( حيوانات ) در آن پيداست . « 2 »\r\n\r\nگفتار ما\r\nاز مجموع اين روايات معلوم مىشود كه حضرت حجت عليه السّلام ، خانواده و اقامتگاه دارد ، هرچند كه جزئيات آن را نمىدانيم .\r\nعلامه مجلسى قدّس سرّه در بحث مربوط به كسانىكه محضر آن حضرت را درك كرده‌اند ، قضيهء جزيره خضراء را به‌طور مفصل نقل مىكند و شيخ حر عاملى در كتاب اثبات الهداة بعد از ذكر آخرين روايت همين فصل ، از يكى از راويان نقل مىكند كه گفت : « از امام هادى نيز نظير همين مطلب نقل شده است » و آن‌گاه داستانى مفصل نقل مىكند كه خلاصه‌اش اين است كه حضرت مهدى عليه السّلام و فرزندانش در جزاير بزرگ و پهناورى زندگى مىكنند ، و شيعيان آن جزيره ، از تمام مردم دنيا تعدادشان بيشتر است و هريك از فرزندانش در آن جزيره‌ها حكومتى دارد . « 3 » با اين‌همه خدا بهتر از هركس به حقيقت امر آگاه است .\r\nاگر در اين زمينه هيچ نقل و روايتى وجود نداشت ، فقط همين مطلب كه ما مىدانيم كه آن حضرت با وجود سن زياد ، از نظر جسمى ، جوانى قوى البنيه\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 583 ، روايت 776 .\r\n( 2 ) . اثبات الهداة ، ج 3 ، ص 578 ، روايت 748 .\r\n( 3 ) . اثبات الهداة ، ج 3 ، ص 579 ، روايت 749 .\r\n","page_name":" 112 ","page_number":112},
  {"content":"\r\n\r\nاست - كما اينكه روايت ريّان بن صلت چنين مىگويد - « 1 » و نيز مىدانيم كه آن حضرت به سنت پيامبر صلّى اللّه عليه و إله و سلّم عمل مىنمايد ، در قبول اين مطلب كه آن جناب ، همسر و فرزندانى دارد كافى بود ، و در نتيجه كسىكه همسر ، و خانواده داشته باشد ناگزير بايد محلى براى زندگى و آسايش داشته باشد و آن‌طور كه بعضى به اشتباه گمان كردند ، لزومى ندارد كه شخصى كه غايب است حتما در بيابانها و كوهها ، تك و تنها زندگى كند .\r\nبنابراين باتوجه به عمر طولانى و مبارك ايشان ، ممكن است آن حضرت ، همسر و فرزندان متعددى داشته باشد كه بعضى مرده و برخى زنده‌اند و مرگ و زندگى آنها طبق روال عادى مرگ و زندگى انسانهاست نه مطابق با زندگى و عمر آن حضرت ، بنابراين آن حضرت ، فرزندان و نوادگان زيادى خواهد داشت كه شمارش آنها به سادگى ممكن نيست .\r\n\r\n11 - 2 : حوادث دورهء غيبت\r\n\r\nالف . حوادث جارى غيرحتمى در مورد قرآن و سنت و اسلام\r\n\r\nروايات\r\n1 . امام باقر عليه السّلام فرمود : « هنگامىكه قائم ما قيام كند مردم را به آيينى فرامىخواند كه براى مردم تازگى دارد همچنانكه رسول اللّه صلّى اللّه عليه و إله و سلّم چنين فرمود . اسلام در آغاز غريب بود و باز هم غريب و نامأنوس با اذهان مردم ، به ميان مردم برخواهد گشت ، پس خوشا به حال غريبان » . « 2 »\r\n2 . سكونى از امام صادق عليه السّلام نقل مىكند : پيامبر صلّى اللّه عليه و إله و سلّم فرمود : « دورانى بر امت من\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 478 ، روايت 173 : ريان بن الصلت مىگويد : به امام رضا عليه السّلام عرض كردم : « آيا شما صاحب الامر هستيد ؟ » فرمود : « من صاحب الامر هستم ، امّا نه آن صاحب الامرى كه زمين را بعد از پر شدن از ظلم و ستم ، از عدل و داد سرشار مىسازد ، و با اين ضعف بدنى كه در من مىبينى چگونه مىتوانم آن صاحب الامر باشم ؟ قائم ، آن كسى است كه وقتى خروج كند ، در سن پيران ، داراى سيمايى جوان و اندامى قدرتمند است به‌طورى كه اگر دست دراز كند ، بزرگترين درخت روى زمين را از جا مىكند و اگر در بين كوهها فريادى بكشد ، صخره‌هاى كوهها درهم شكسته و از هم مىپاشد . »\r\n( 2 ) . بحار الانوار ، ج 52 ، ص 366 ، روايت 147 .\r\n","page_name":" 113 ","page_number":113},
  {"content":"\r\n\r\nخواهد گذشت كه از قرآن جز شكلى و از اسلام جز نامى باقى نخواهد ماند ، مسلمان نام دارند ولى از هركسى ، از اسلام دورترند ، ظاهر مساجدشان آباد است ولى از نظر هدايت به معارف دينى ، خراب و ويران است . . . » « 1 »\r\n3 . در حديث حمران از امام صادق عليه السّلام آمده است : « هرگاه حق را مقهور و اهلش را كمياب يافتى و ديدى كه ستم فراگير و قرآن كهنه شده و چيزهايى كه در آن نيست به آن بسته شده و طبق هوى و هوس توجيه مىشود و هرگاه ديدى كه دين مثل ظرف آب وارونه گشته و نشانه‌هاى حق مندرس شده است ، مواظب باش و از خداوند رستگارى را طلب كن و بدان كه مردم دچار خشم خداوند شده‌اند و به خاطر اجراى امر مهمى دربارهء آنها ، به ايشان مهلت داده است ، پس بازهم مواظب باش و تلاش كن به‌گونه‌اى باشى كه خداوند فكر و عمل تو را بر خلاف آنان بيايد ، و در اين‌صورت اگر عذابى بر آنان نازل شد و تو را هم فراگرفت ، زودتر به رحمت خدا و اصل شده‌اى و اگر عذاب به تأخير افتاد ، آنها تحت آزمايش قرار گرفته‌اند و تو - با عمل بر خلاف روش آنان - از بىحيايى و نافرمانى در برابر پروردگار ، نجات يافته‌اى و بدان‌كه خداوند ، اجر نيكوكاران را ضايع نمىفرمايد و رحمت خداوند پيوسته با نيكوكاران است . » « 2 »\r\n\r\nگفتار ما\r\nبراى فهم اينكه در دورهء غيبت ، بر كتاب و سنت چه مىگذرد ، همين روايات كافى است و روايتهاى دوم و سوم ، روايت اولى را كه فرمود اسلام در آغاز غريب بود و باز هم غريب به ميان مردم برخواهد گشت ، توضيح و تفسير مىنمايد و جملهء « فطوبى للغرباء » ، « خوش به حال غريبان » ، بيانگر شرافت و عظمت كسى است كه به اسلام عمل مىنمايد و در دورهء غربت و تنهايى اسلام ، حافظ مقررات و دستورات اسلام است .\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 190 ، روايت 21 .\r\n( 2 ) . بحار الانوار ، ج 52 ، ص 254 - 260 ، روايت 147 .\r\n","page_name":" 114 ","page_number":114},
  {"content":"\r\n\r\n\r\nب . حوادث و گرفتاريهاى غيرحتمى مسلمانان در دورهء غيبت\r\n\r\nروايات\r\n1 . ابن صدقه از امام صادق از امام باقر عليه السّلام نقل مىكند : پيامبر صلّى اللّه عليه و إله و سلّم فرمود : « بر شما چه خواهد گذشت وقتى كه زنانتان آلوده و جوانانتان از راه منحرف شوند ، و امر به معروف و نهى از منكر ننماييد ؟ » عرض شد : « يا رسول اللّه آيا چنين چيزى واقع خواهد شد ؟ » فرمود : « بدتر از آن ؛ چه خواهيد كرد وقتى امر به منكر كنيد و نهى از معروف نماييد ؟ » عرض شد : « يا رسول اللّه ، چنين چيزى اتفاق خواهد افتاد ؟ » و فرمود : « آرى ، و بدتر از آن ، بر شما چه خواهد گذشت وقتى كه معروف را منكر به حساب آوريد و منكر را معروف بشماريد . » « 1 »\r\n2 . محمد بن فضيل از پدرش از امام باقر عليه السّلام نقل مىكند كه فرمود : « . . . وقتى فقر و نياز بالا گرفت و عده‌اى از مردم يكديگر را نشناختند در آن هنگام ، هر صبح و شب منتظر ظهور باشيد . » راوى مىگويد عرض كردم : « فدايت شوم نياز و فقر را ما شناخته‌ايم و چشيده‌ايم امّا اينكه بعضى مردم يكديگر را نشناسند يعنى چه ؟ » امام عليه السّلام فرمود : « شخصى براى عرض حاجت و رفع نياز ، پيش برادرش مىرود ، آن برادر ، با چهره‌اى غير از چهره‌اى كه سابقا با او برخورد مىكرد ، برخورد مىكند و به‌گونه‌اى غير از گذشته ، با او سخن مىگويد . » « 2 »\r\n3 . سكونى از امام صادق عليه السّلام نقل مىكند : پيامبر صلّى اللّه عليه و إله و سلّم فرمود : « دورانى بر امت من خواهد گذشت كه به طمع رسيدن به متاع دنيا درونشان آلوده و ظاهر و بيرونشان نيكوست و هيچ نيت خدايى در كارشان نيست ، بدون هيچ ترسى - از عاقبت - تمام كارهاشان ريا و خودنمايى است ، خداوند عذاب عمومى را بر همه فرو مىفرستد ، مثل غريق بيچاره ، خدا را مىخوانند امّا به آنها پاسخ مثبت داده نمىشود . » « 3 »\r\n4 . امام صادق عليه السّلام فرمود : « . . . مسجدهاى مسلمانان ( در دوره غيبت ) ظاهرا آباد است و از نظر دين و هدايت ، ويران است ، فقيهان و دين‌شناسان آن دوره بدترين دين\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 181 ، روايت 2 .\r\n( 2 ) . بحار الانوار ، ج 52 ، ص 184 ، روايت 9 .\r\n( 3 ) . بحار الانوار ، ج 52 ، ص 190 ، روايت 20 .\r\n","page_name":" 115 ","page_number":115},
  {"content":"\r\n\r\nشناسانى هستند كه در زير اين آسمان پيدا شده‌اند ، آنها مايه فتنه و آشوبند . » « 1 »\r\n5 . عميره بنت نفيل مىگويد : « از دختر امام حسن عليه السّلام شنيدم كه مىگفت : اين امر ( فرج ) كه منتظر آن هستيد واقع نمىشود تا هنگامى كه عده‌اى از شما از عده‌اى بيزارى جويند ، گروهى گروهى ديگر را لعن كنند و برخى از شما به هم اهانت كرده در چهرهء هم آب دهان بيندازند و بعضى بر كفر ديگران گواهى دهند . » گفتم : « در آن‌صورت اميد خيرى نيست » گفت : « تمام خير در همان موقع است ، آن وقتى است كه قائم ، قيام مىكند و همه اين ( زشتى و فساد ) را از ميان برمىدارد . » « 2 »\r\n6 . كاهلى از امام صادق عليه السّلام نقل مىكند كه فرمود : « زمانى بيايد كه جايى براى خرج كردن پولتان پيدا نكنيد . » عرض شد : « كى چنين خواهد شد . » فرمود : وقتى امامتان از شما پنهان شود در چنين وضعى خواهيد بود تا اينكه در كمال نااميدى از ظهور آن حضرت ، همچون خورشيد ، بر شما طلوع كند . » « 3 »\r\n\r\nگفتار ما\r\nاز اين روايات ، به‌طور مختصر و سربسته ، به گرفتاريهاى شيعه و مسلمانان در دوره غيب ، مىتوان پى برد و تفصيل و توضيح گرفتاريها و مشكلات اسلام و مسلمانان ، در دورهء غيبت ، در حديث حمران « 4 » و روايت صعصعه « 5 » و روايات ديگر آمده است كه در اين‌جا امكان ذكر آنها نيست .\r\nدر فصل سوم همين باب نيز مطالبى ذكر شد كه مراجعه به آنها براى آشنايى بيشتر با موضوع اين فصل ، مفيد است .\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 190 ، روايت 21 .\r\n( 2 ) . بحار الانوار ، ج 52 ، ص 211 ، روايت 58 .\r\n( 3 ) . اثبات الهداة ، ج 3 ، ص 533 ، روايت 465 .\r\n( 4 ) . بحار الانوار ، ج 52 ، ص 254 ، روايت 147 .\r\n( 5 ) . بحار الانوار ، ج 52 ، ص 192 ، روايت 26 .\r\n","page_name":" 116 ","page_number":116},
  {"content":"\r\n\r\n\r\nج . وقايع غيرحتمى كه از ناحيهء طرفداران باطل اتّفاق مىافتد\r\n\r\nروايات\r\n1 . يحيى بن سالم مىگويد : امام باقر عليه السّلام فرمود : « صاحب الامر ، كم‌سن‌ترين ما و گمنام‌ترين ماست . » عرض كردم : « چه‌موقع چنين خواهد شد - زمان فرج خواهد آمد - ؟ » فرمود : « وقتى فوجهاى سواره آماده بيعت شوند و در آن هنگام هر - جولا ، يا پيرزنى - بيرقى بردارد ، در آن موقع منتظر فرج باشيد . » « 1 »\r\n2 . جابر جعفى مىگويد : امام باقر عليه السّلام فرمود : « اى جابر ! بنى عباس رايتى - بيرقى - دارند و ديگران هم بيرقهايى دارند . پس مواظب باش و بپرهيز ! باز هم بپرهيز ، بيشتر مراقب باش ! ، تا اينكه فرزندى از نسل حسين را مىبينى كه در بين ركن و مقام با او بيعت مىشود ، سلاح ، كلاه جنگى و زره پيامبر صلّى اللّه عليه و إله و سلّم با اوست . » « 2 »\r\n3 . مفضل بن عمر مىگويد : از امام صادق عليه السّلام شنيدم كه فرمود : « از گردنكشى و برترى طلبى بپرهيزيد ! بدانيد كه دوره‌اى از زندگىتان ، امام شما از ديدگانتان پنهان خواهد شد . » تا اينكه فرمود : « دوازده بيرق مشكوك برپا خواهد شد كه از هم بازشناخته نمىشوند و معلوم نمىشود هركدام متعلق به چه كسى - و جريانى - است . » مفضل مىگويد من گريه كردم . امام عليه السّلام فرمود : اى ابا عبد اللّه چه چيز تو را به گريه انداخت ؟ » تا اينكه فرمود : « به‌خدا قسم امر ما از خورشيد روشنتر و واضحتر است . » « 3 »\r\n4 . عبد اللّه عمر مىگويد : پيامبر صلّى اللّه عليه و إله و سلّم فرمود : « قيامت برپا نخواهد شد تا اينكه حدود شصت دروغگو پيدا شوند كه هركدام ادعا كند كه : « من پيامبر هستم . » « 4 »\r\n5 . ابو خديجه مىگويد : امام صادق عليه السّلام فرمود : « قائم خروج نخواهد كرد تا اينكه دوازده نفر از بنى هاشم خروج كنند كه هركدام از آنها مردم را به خود دعوت كند . » « 5 »\r\n5 . ابو خديجه مىگويد : امام صادق عليه السّلام فرمود : « قائم خروج نخواهد كرد تا اينكه دوازده نفر از بنى هاشم خروج كنند كه هركدام از آنها مردم را به خود دعوت كند . » « 5 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 535 ، روايت 481 .\r\n( 2 ) . اثبات الهداة ، ج 3 ، ص 588 ، روايت 808 .\r\n( 3 ) . اثبات الهداة ، ج 3 ، ص 719 ، روايت 16 .\r\n( 4 ) . اثبات الهداة ، ج 3 ، ص 725 ، روايت 44 .\r\n( 5 ) . اثبات الهداة ، ج 3 ، ص 726 ، روايت 47 .\r\n","page_name":" 117 ","page_number":117},
  {"content":"\r\n\r\n6 . امام باقر عليه السّلام فرمود : « اولين سرزمينى كه خراب شود ، شام است ، سه بيرق در آن منطقه در تردد خواهد بود : بيرق اصهب ( سرخ و سفيد ) ، بيرق ابقع ( سياه و سفيد ) و بيرق سفيانى . » « 1 »\r\n7 . حسن بن جهم مىگويد : مردى از امام رضا عليه السّلام دربارهء فرج سؤال كرد : حضرت فرمود : « زياد و مفصل بگويم يا مختصر ؟ » آن مرد گفت : « مايلم مطلب را برايم كامل كنى . » حضرت فرمود : « وقتى است كه بيرقهاى قيس در مصر و بيرقهاى كنده در خراسان به حركت درآمدند - احتمالا چيز ديگرى غير از كنده هم ذكر فرمود - » « 2 »\r\n8 . امام صادق عليه السّلام فرمود : « قائم قيام نخواهد كرد تا اينكه دوازده نفر قيام كنند كه همه مدعى هستند امام را ديده‌اند و هركدام ديگرى را تكذيب مىكند . » « 3 »\r\n9 . مالك بن اعين از امام باقر عليه السّلام نقل مىكند ، « هر بيرقى كه قبل از قيام قائم برپا شود طاغوت است . » و در روايت ديگرى : « صاحب آن بيرق ، طاغوت است . » « 4 »\r\n10 . در روايتى آمده است : « وقتى خداوند بخواهد آل محمد را بر عالم چيره كند ، در تمام مناطق جنگ شروع مىشود و آن آغاز خروج مهدى عليه السّلام است . » « 5 »\r\n\r\nگفتار ما\r\nاز بررسى مجموع روايات معلوم مىشود كه در دورهء غيبت ، طرفداران مسلكها و مرامهاى باطل انقلابها و قيامهايى غير خدايى برمىانگيزند كه رايتها و بيرقهاى طاغوتى ، همانها هستند . و نيز مقصود از بيرقهاى طاغوتى در روايت نهم ، بيرقها و دعوتهاى باطلى هستند كه در روايات قبل از آن ذكر شد نه اينكه هر پرچم و بيرقى منظور باشد . دليل مطلب هم اين است كه پرچمى كه براى زنده كردن احكام الهى و اقامه معروف و از بين بردن منكرات ، برپا شود مسلما ، آن پرچم و پرچمدار طاغوتى نيستند ، بلكه چنين كسى به تكليف الهى عمل كرده است زيرا مسلمانان موظفند كه از\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، 727 ، روايت 51 .\r\n( 2 ) . اثبات الهداة ، ج 3 ، ص 728 ، روايت 61 .\r\n( 3 ) . اثبات الهداة ، ج 3 ، ص 738 ، روايت 112 .\r\n( 4 ) . اثبات الهداة ، ج 3 ، ص 532 ، روايت 461 .\r\n( 5 ) . اثبات الهداة ، ج 3 ، ص 578 ، روايت 742 .\r\n","page_name":" 118 ","page_number":118},
  {"content":"\r\n\r\nاحكام الهى پاسدارى نمايند و در برابر تهاجمات دشمنان ، از اسلام دفاع نمايند . و نيز از آنجا كه احكام اسلام ، صرفا احكام فردى و شخصى نيستند كه هركسى به تنهايى مأمور اجراى آنها باشد ، بلكه داراى جنبه‌هاى اجتماعى قوى و بارزى چون امر به معروف ، نهى از منكر و قيام براى حفظ مصالح اسلام و مسلمين هستند ، پرچمى كه به اين منظور افراشته شود پرچمى طاغوتى نيست . « 1 »\r\nدر رواياتى كه پس از اين ، ذكر خواهد شد نيز مطالبى در همين زمينه ، بيان مىشود .\r\n\r\nد . حوادث جوّى ، زمينى و زمانى غيرحتمى نزديك زمان ظهور\r\n\r\nروايات\r\n1 . بزنطى مىگويد : امام رضا عليه السّلام فرمود : « قبل از اين امر ( فرج ) قتل بيوح واقع خواهد شد . » عرض كردم : « بيوح چيست ؟ » فرمود : « پيوسته و بدون فاصله . » « 2 » « * »\r\n2 . امام باقر عليه السّلام فرمود : « قبل از اين امر دو نشانه واقع خواهد شد : گرفتگى ماه در روز پنجم و گرفتگى خورشيد در روز پانزدهم ، و از زمان هبوط آدم تاكنون چنين اتفاقى نيافتاده است و در آن روز است كه حساب منجمين بهم مىريزد . » « 3 »\r\n3 . سليمان بن خالد مىگويد : از امام صادق شنيدم كه فرمود : « قبل از قيام قائم دو نوع مرگ واقع مىشود : مرگ سرخ و مرگ سفيد ، به‌طورىكه از هر هفت نفر پنج نفر مىميرند ، اما مرگ سرخ ، مرگ با شمشير است و مرگ سفيد ، طاعون است . » « 4 »\r\n4 . امام صادق عليه السّلام فرمود : « قبل از قيام قائم عليه السّلام ، خورشيد در پنجم\r\n\r\n\r\n","description":"","footnote":"\r\n( 1 ) . پيداست كه منظور از رايت ( بيرق ) ، فقط پرچم پارچه‌اى نيست و از قرينهء « كلّهم يدعوا إلى نفسه » ، « هركدام مردم را به خود دعوت مىكند » و از قرينه عقلى پيداست كه منظور ، هر باشگاه و گروه و دسته و جمعيت و سازمان و حزب و صدا و سيما و نشريه و روزنامه ، و هر عامل ديگرى است كه از نظر سياسى ، فرهنگى ، نظامى ، اقتصادى ، اجتماعى و مذهبى مردم را به خود دعوت مىكند ، « من » خود را تبليغ مىكند و عليه ديگران فعاليت مىنمايد ، چه پرچمى در كار باشد و چه نباشد ، چه از جنس پارچه ، كاغذ ، شيشه ، امواج صوتى و تصويرى ، ملقب به نوعى ايسم و امثال آن باشد يا نباشد . مترجم\r\n( 2 ) . بحار الانوار ، ج 52 ، ص 183 ، روايت 6 .\r\n( * ) . مقصود كشتارهاى پىدرپى و بدون وقفه است . مترجم\r\n( 3 ) . بحار الانوار ، ج 52 ، ص 207 ، روايت 41 .\r\n( 4 ) . بحار الانوار ، ج 52 ، ص 207 ، روايت 42 .\r\n","page_name":" 119 ","page_number":119},
  {"content":"\r\n\r\nماه رمضان مىگيرد . » « 1 »\r\n5 . جابر مىگويد : به امام باقر عرض كردم : « اين امر ( فرج ) چه‌موقع خواهد بود ؟ » فرمود : « چه‌موقع خواهد بود ؟ اى جابر ! آن هنگامى است كه بين حيره و كوفه كشتار زياد شود . » « 2 »\r\n6 . مفضل بن عمر مىگويد : از امام صادق عليه السّلام در مورد آيهء  وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ ،  « 3 » « قبل از عذاب بزرگتر ، از عذاب كوچكتر به آنها خواهيم چشانيد . » سؤال كردم . فرمود : « عذاب كوچكتر ، گرانى است و عذاب بزرگتر ، خروج مهدى با شمشير است . » « 4 »\r\n7 . از امام صادق عليه السّلام سؤال شد كه هنگام خروج قائم چه‌موقع است ؟ فرمود : « وقتى كه حكومت در دست بيضه كشيده‌شدگان ، و زنان بيفتد » « 5 » و علامتهاى ديگرى را نام برد تا اينكه فرمود : « آن‌موقع وقت خروج قائم ما اهل بيت است . » « 6 »\r\n8 . از امام صادق عليه السّلام از پدران بزرگوارش نقل مىفرمايد : على عليه السّلام فرمود : « وقتى آتش در حجاز بيفتد و سيل در نجف جارى شود منتظر ظهور قائمتان باشيد . » « 7 »\r\n9 . محمد بن مسلم مىگويد : از امام صادق عليه السّلام شنيدم فرمود : « قبل از قيام قائم براى مؤمنان نشانه‌هايى از طرف خداى تعالى آشكار خواهد شد . » گفتم : « فدايت شوم ! آن نشانه‌ها چيستند ؟ » فرمود :  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  « 8 » ، و فرمود :  وَ لَنَبْلُوَنَّكُمْ بِشَيْءٍ مِنَ الْخَوْفِ ،  ترس از ناحيه بنى فلان در آخر سلطنتشان است ،  وَ الْجُوعِ  آزمايش با گرسنگى ، به گرانى و بالا بودن قيمتهاست ، و  نَقْصٍ مِنَ الْأَمْوالِ  به از بين رفتن و تباهى بازرگانى و معاملات و\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 207 ، روايت 43 .\r\n( 2 ) . بحار الانوار ، ج 52 ، ص 209 ، روايت 50 .\r\n( 3 ) . سجده : 21 .\r\n( 4 ) . اثبات الهداة ، ج 3 ، ص 564 ، روايت 646 .\r\n( 5 ) . شايد كنايه از نامردها و افراد بىغيرت باشد چنان كه در كلام مولى على عليه السّلام آمده است : « يا أشباه الرّجال و لا رجال » . مترجم\r\n( 6 ) . اثبات الهداة ، ج 3 ، ص 578 ، روايت 741 .\r\n( 7 ) . اثبات الهداة ، ج 3 ، ص 578 ، روايت 746 .\r\n( 8 ) . بقره : 155 - و قطعا شما را به نوعى از ترس و گرسنگى و زيان مالى و جانى و كمبود محصول مىآزماييم و صابران را نويد ده .\r\n","page_name":" 120 ","page_number":120},
  {"content":"\r\n\r\nبهره‌ورى كم در آنهاست ،  وَ نَقْصٍ مِنَ الْأَمْوالِ وَ الْأَنْفُسِ ،  عبارت از مرگ سريع و آشكار است ،  وَ نَقْصٍ مِنَ . . . الثَّمَراتِ  نيكو نشدن كشت و زرع و بىبركتى آن است ، و  بَشِّرِ الصَّابِرِينَ  بشارت صابران به تعجيل در خروج قائم ماست ، سپس فرمود : اى محمد اين تأويل آيه است و خداوند مىفرمايد :  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  « 1 » « حقيقت نهانى آن را جز خدا و آنان كه دانش در سينه‌هايشان آرام يافته است كسى نمىداند . » « 2 »\r\n10 . ابو بصير دربارهء آيهء  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  « 3 » ، « اگر بخواهيم از آسمان نشانه‌اى بر آنان فرو فرستيم كه شرمگينانه بر آن گردن نهند . » از امام باقر عليه السّلام نقل مىكند كه فرمود : « خداوند به زودى اين كار را دربارهء آنان انجام خواهد داد . ابو بصير مىگويد : عرض كردم « آنان چه كسانى هستند ؟ فرمود : « بنى اميه و پيروان آنها » ، گفتم : « آن نشانه چيست ؟ » فرمود : « توقف خورشيد بين ظهر تا عصر و آشكار شدن چهره و نيم‌تنهء مردى در قرص خورشيد كه به نام و نشانش شناخته مىشود ، و اين كار در زمان سفيانى انجام خواهد شد كه در آن‌موقع ، نابودى او و قومش فرا رسيده است . » « 4 »\r\n11 . امام صادق عليه السّلام فرمود : « قبل از قيام قائم عليه السّلام به واسطهء آتشى كه در آسمان پيدا مىشود ، سرخى كه هوا را فرامىگيرد ، گرفتگى ماه در بغداد و بصره ، خونهايى كه ريخته مىشود ، ويرانى منازل و ساكنانش و ترسى كه به دل مردم عراق مىافتد كه آرام و قرار ندارند ، مردم از گناه بازداشته مىشوند . » « 5 »\r\n12 . امام باقر عليه السّلام فرمود : « قائم ظهور نمىكند تا اينكه در شام ، فتنه و آشوبى دامن مردم را بگيرد كه راه نجاتى از آن نيابند و كشتار بين حيره و كوفه واقع شود ، كشته‌هاى آنها مثل هم هستند « 6 » و منادى از آسمان ندايى دردهد . » « 7 »\r\n13 . امام صادق عليه السّلام فرمود : « اين امر واقع نخواهد شد تا اينكه هر گروهى از مردم ،\r\n\r\n\r\n","description":"","footnote":"\r\n( 1 ) . آل عمران : 7 .\r\n( 2 ) . اثبات الهداة ، ج 3 ، ص 731 ، روايت 76 .\r\n( 3 ) . شعراء : 4 .\r\n( 4 ) . اثبات الهداة ، ج 3 ، ص 732 ، روايت 82 .\r\n( 5 ) . اثبات الهداة ، ج 3 ، ص 733 ، روايت 87 .\r\n( 6 ) . احتمالا مقصود اين است كه هردو دسته بر باطل و اهل آتش هستند . مترجم\r\n( 7 ) . اثبات الهداة ، ج 3 ، ص 739 ، روايت 118 .\r\n","page_name":" 121 ","page_number":121},
  {"content":"\r\n\r\nبه حكومت بر مردم دست يابد و طورى نباشد كه گروهى بگويند : « اگر ما حكومت داشتيم به عدالت رفتار مىكرديم . » آن‌وقت است كه قائم به حق و عدل قيام مىكند . » « 1 »\r\n\r\nگفتار ما\r\nنشانه‌هايى كه براى ظهور حضرت قائم عليه السّلام ذكر شده است بر دو نوع است : حتمى و غيرحتمى .\r\nهرچند تعبير « نشانه‌هاى غيرحتمى » در روايات نيامده است ، امّا از آنجا كه بعضى از نشانه‌ها ، در روايات ، به نشانه‌هاى حتمى موسوم شده‌اند ، نشانه‌هاى ديگر را نشانه‌هاى غيرحتمى ناميده‌اند . آنچه در اينجا ذكر كرديم و آنچه در حوادث مربوط به قرآن و سنت و مسلمانان و طرفداران باطل نقل شد بيانگر نشانه‌هاى غيرحتمى هستند .\r\nدر اين زمينه ، روايات ديگرى نظير ، روايت عمار ياسر ، « 2 » روايت عامر بن واثله ، « 3 » روايت جابر جعفى ، « 4 » روايت جذّام بن بشير « 5 » و روايت معاويه بن سعيد ، « 6 » و نيز بيانى از ارشاد مفيد در مورد نشانه‌هاى قبل از قيام قائم عليه السّلام ، كه شيخ حر عاملى در اثبات الهداة آن را نقل كرده ، « 7 » وجود دارد كه به خاطر جلوگيرى از به درازا كشيدن مطلب از نقل آنها خوددارى نموديم .\r\nدر اين روايات نكته قابل وجهى وجود دارد و آن اينكه : گرفتگى ماه در پنجم ، و گرفتگى خورشيد در پانزدهم و طلوع خورشيد از مغرب - كه در امور حتمى آمده است - و توقف خورشيد ، درواقع از آيات الهى هستند و با محاسبات معمول سازگارى ندارند از همين‌رو فرموده‌اند : « از زمان هبوط آدم تاكنون چنين اتفاقى نيافتاده است . » و « در آن‌موقع ، حساب منجمين به هم مىريزد . »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 738 ، روايت 111 .\r\n( 2 ) . بحار الانوار ، ج 52 ، ص 207 ، روايت 45 .\r\n( 3 ) . بحار الانوار ، ج 52 ، ص 209 ، روايت 48 .\r\n( 4 ) . اثبات الهداة ، ج 3 ، ص 727 ، روايت 51 .\r\n( 5 ) . اثبات الهداة ، ج 3 ، ص 727 ، روايت 52 .\r\n( 6 ) . اثبات الهداة ، ج 3 ، ص 730 ، روايت 69 .\r\n( 7 ) . اثبات الهداة ، ج 3 ، ص 740 ، روايت 11 .\r\n","page_name":" 122 ","page_number":122},
  {"content":"\r\n\r\n\r\nه . امور حتمى در روايات\r\n\r\nروايات\r\n1 . زيد العمّى مىگويد : امام زين العابدين عليه السّلام فرمود : « در يكى از سالها ، قائم ما براى گرفتن حق مردم قيام مىكند . » و فرمود : « آيا قيام قائم بدون ظهور سفيانى واقع مىشود ؟ ظهور قائم ، از ناحيه خداوند ، حتمى است ، و ظهور سفيانى - نيز از ناحيه خداوند - حتمى است و ظهور قائم بدون ظهور سفيانى شدنى نيست . » عرض كردم :\r\n« فدايت شوم ! امسال چنين چيزى واقع مىشود ؟ » فرمود : « هرچه خدا بخواهد » عرض كردم : « سال آينده چنين خواهد شد ؟ » فرمود : « خداوند ، هرچه بخواهد انجام مىدهد . » « 1 »\r\n2 . عمر بن حنظله مىگويد : از امام صادق شنيدم كه فرمود : « قبل از قيام قائم ، پنج نشانهء حتمى ظاهر مىشود : ظهور يمانى ، ظهور سفيانى ، صيحه ( فرياد آسمان ) ، كشته شدن نفس زكيه ، خسوف و گرفتگى در بيابان . » « 2 »\r\n3 . عامر بن واثله از امير المؤمنين عليه السّلام نقل مىكند : پيامبر صلّى اللّه عليه و إله و سلّم فرمود : قبل از قيامت ، ده چيز قطعا اتفاق مىافتد : ظهور سفيانى ، آمدن دجّال ، پيدا شدن دود در آسمان ، خروج دابّه ، خروج قائم ، طلوع خورشيد از مغرب ، گرفتگى در مشرق ، خسوف در جزيرة العرب ، خروج آتشى از دوردست در عدن كه مردم را به يك‌جا مىراند و جمع مىكند . » « 3 »\r\n4 . امام صادق عليه السّلام فرمود : « در يك سال ، يك ماه و يك روز سه نفر خروج خواهند كرد : خراسانى ، سفيانى و يمانى ، و در بين آنها از بيرق يمانى ، رهيافته‌تر و به حق نزديكتر ، رايتى نيست . » « 4 »\r\n5 . امام صادق عليه السّلام فرمود : « نداى آسمانى ، ظهور سفيانى ، كشته‌شدن نفس زكيه و\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 182 ، روايت 5 .\r\n( 2 ) . بحار الانوار ، ج 52 ، ص 204 ، روايت 34 .\r\n( 3 ) . بحار الانوار ، ج 52 ، ص 209 ، روايت 48 .\r\n( 4 ) . بحار الانوار ، ج 52 ، ص 210 ، روايت 52 .\r\n","page_name":" 123 ","page_number":123},
  {"content":"\r\n\r\nپيدا شدن دستى در آسمان ، از امور حتمى است . » « 1 »\r\n6 . ابو هاشم جعفرى مىگويد : نزد حضرت امام محمد تقى عليه السّلام نشسته بوديم صحبت از سفيانى و حتمى بودن ظهور او - در روايات - به ميان آمد . به امام جواد عليه السّلام عرض كردم : « آيا در امر حتمى بداى الهى جارى مىشود ؟ » فرمود : « آرى » عرض كردم : « آيا نمىترسيد كه در قيام قائم بدا جارى شود » فرمود : « قيام قائم ، ميعاد است و خداوند از وعده تخلف نمىفرمايد : « و اللّه لا يخلف الميعاد » . « 2 »\r\n\r\nگفتار ما\r\nاينها بخشى از احاديثى بودند كه بيانگر نشانه‌هاى حتمى ايام نزديك ظهور حضرت حجّت عليه السّلام هستند ، امّا تمام اين نشانه‌ها ، چه حتمى و چه غيرحتمى ، بر حسب اينكه در قضاء الهى رقم خورده باشند يا در قدر الهى تعيين شده باشند ، قطعى تخلّف‌ناپذير نيستند و قابل تغييرند و مشيت و بداى الهى ممكن است در آنها جارى شود و اساسا هيچكدام واقع نشوند ، چنان كه در قرآن كريم فرموده است : « خداوند آنچه را بخواهد از صفحهء وجود پاك مىكند و آنچه را بخواهد برقرار مىنمايد و ام الكتاب و لوح اصلى حاكى از هستى و عدم نزد اوست . » « 3 » و حديث ابو هاشم جعفرى كه در آخر همين روايات نقل شد شاهد ديگرى بر اين مطلب است .\r\nآرى ، قيام قائم عليه السّلام از چيزهايى است كه بدا در آن جارى نمىشود ، زيرا قيام قائم از مصاديق ميعاد است و خداوند ميعاد را قطعا عملى مىسازد .\r\n\r\n12 - 2 : ويژگىهاى حسنى ، يمانى ، سفيانى ، و دجّال\r\n\r\nالف . حسنى\r\n\r\nروايات\r\n1 . مفضل بن عمر مىگويد : امام صادق عليه السّلام فرمود : « . . . سپس حسنى ، جوان خوش‌چهره و نورانى از طرف ديلم خروج مىكند و با صدايى رسا فرياد مىكند : « اى\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 233 ، روايت 98 .\r\n( 2 ) . اثبات الهداة ، ج 3 ، ص 740 ، روايت 123 .\r\n( 3 ) . رعد ، 39 :  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ \r\n","page_name":" 124 ","page_number":124},
  {"content":"\r\n\r\nآل احمد به نداى مظلوم كه از جانب حرم ، بلند است پاسخ دهيد . » آن‌گاه گنجهاى طالقان ، او را پاسخ مىگويند ، چه گنجهايى ! از طلا و نقره نيستند ، بلكه مردانى چون پاره‌هاى آهن بر اسبهاى ابلق سوار و سلاحى در دست دارند ، پيوسته ستمكاران را مىكشند تا اينكه بيشتر زمين را پاك مىكنند و وارد كوفه مىشوند و آن را خيمه‌گاه و محل استقرار خود قرار مىدهند . بعد از آن ، خبر آمدن حضرت مهدى عليه السّلام به او و يارانش مىرسد و يارانش به او مىگويند : « اى پسر رسول خدا ! اين كيست كه به محل ما آمده است ؟ ، آن‌گاه حسنى مىگويد : برويم او را ببينيم و خواسته‌اش را بدانيم ، و البته او خود مىداند كه آن حضرت ، مهدى عليه السّلام است و ايشان را مىشناسد ولى مقصودش اين است كه آن حضرت را به اصحابش معرفى نمايد .\r\nسپس حسنى خارج مىشود و خطاب به آن حضرت مىگويد : « اگر تو مهدى آل محمد عليهم السّلام هستى پس عصاى جدّت ، انگشتر ، ردا ، زره ، عمامه ، اسب بلندقامت ، شتر ( ناقهء عضباء ) ، دلدل ، استر آن حضرت ، يعفور ، چارپاى آن بزرگوار ، براق ، اسب حضرت و قرآن امير المؤمنين كجاست ؟ حضرت مهدى عليه السّلام آنها را نشان مىدهد ، حسنى عصا را مىگيرد و در سنگ سخت فرومىبرد و آن را مىشكافد « 1 » و مقصودش آن است كه فضل حضرت مهدى را به يارانش نشان دهد بعد از آن‌كه سنگ از هم شكافت حسنى مىگويد : « اللّه اكبر ، يابن رسول اللّه ، دستت را دراز كن تا با تو بيعت كنيم . » آن حضرت دستش را دراز مىكند ، حسنى و بقيه لشگريانش با آن حضرت بيعت مىكنند فقط چهل هزار نفر كه به زيديه معروفند بيعت نمىكنند و مىگويند :\r\n« اين جز يك سحر بزرگ ، چيز ديگرى نيست . » « 2 »\r\n\r\nگفتار ما\r\nاز اين حديث چهار مطلب روشن مىشود :\r\n1 . حسنى كيست ؟\r\n\r\n\r\n","description":"","footnote":"\r\n( 1 ) . شايد هم‌معنى اين باشد كه عصاى خشك را در سنگ فرومىبرد ، چوب خشك در دل سنگ سخت ، سبز مىشود و برگ و بار مىدهد . و اين معنى براى توجه به قدرت و فضل آن حضرت ، مناسبتر به نظر مىرسد .\r\nمترجم\r\n( 2 ) . بحار الانوار ، ج 53 ، ص 14 - 16 بخشى از روايت 1 .\r\n","page_name":" 125 ","page_number":125},
  {"content":"\r\n\r\n2 . از كجا خروج مىكند ؟\r\n3 . مقصد و هدفش چيست ؟\r\n4 . از روبرو شدن با حضرت حجت و سؤال و جواب با آن حضرت چه منظورى دارد ؟\r\n\r\nب . يمانى\r\n\r\nروايات\r\n1 . ابو بصير از امام باقر عليه السّلام نقل مىكند : « خروج سفيانى و يمانى و خراسانى ، در يك سال ، يك ماه و يك روز ، به‌طور منظم مثل رشته تسبيح و دنبال هم انجام مىگيرد .\r\nاز هر جهت قوى و شجاعند ، واى بر كسىكه به قصد دشمنى با آنها روبرو شود . »\r\nدر ميان بيرقها ، رهيافته‌تر از بيرق يمانى ، بيرقى نيست ، آن ، بيرق هدايت است زيرا مردم را به صاحب شما فرامىخواند . وقتى يمانى خروج كند فروختن سلاح بر مردم و تمام مسلمانان حرام است ؛ هرگاه يمانى خروج كرد به آنان بپيوند كه بيرقشان ، بيرق هدايت است و بر هيچ مسلمانى جايز نيست كه با آن مقابله و از آن ممانعت كند و اگر چنين كند اهل جهنم خواهد بود زيرا يمانى ، به حق و راه راست دعوت مىكند . . . » « 1 »\r\n\r\nج . سفيانى\r\n\r\nروايات\r\n1 . ابن اذينه از امام صادق عليه السّلام از پدر بزرگوارش عليه السّلام نقل مىكند كه امير المؤمنين - صلوات اللّه عليه - فرمود : پسر آكلة الاكباد - زن خورنده جگرها - از سرزمين خشك خروج مىكند ، مردى ميان قامت ، بدشكل ، كلّه‌گنده ، كه در صورتش زخمهاى چركين دارد كه وقتى نگاهش مىكنى خيال مىكنى يك‌چشم است ، نامش عثمان و نام پدرش عنبسه و از نسل ابو سفيان است ، خروج مىكند تا اينكه به زمين  قَرارٍ وَ مَعِينٍ  « 2 » مىرسد و بر منبر بالا مىرود . » « 3 »\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 232 ، روايت 96 .\r\n( 2 ) . مؤمنون : 50 .\r\n( 3 ) . بحار الانوار ، ج 52 ، ص 205 ، روايت 36 .\r\n","page_name":" 126 ","page_number":126},
  {"content":"\r\n\r\n2 . عمر بن يزيد مىگويد : امام صادق عليه السّلام به من فرمود : « اگر سفيانى را ببينى پليدترين مردم با چهره‌اى قرمز مايل به كبودى ، را ديده‌اى ، پناه بر خدا ، پناه بر خدا پناه بر خدا از آتش . سفيانى در پليدى به آنجا رسيده است كه همسرش را ، از ترس اينكه او را معرفى كند ، زنده به گور مىنمايد . » « 1 »\r\n3 . امام صادق عليه السّلام فرمود : « موضوع خروج سفيانى از امور حتمى و وقوع آن در ماه رجب است . » « 2 »\r\n4 . عبد اللّه بن ابى منصور مىگويد : از امام صادق عليه السّلام در مورد نام سفيانى سؤال كردم فرمود : « به اسمش چه‌كار دارى ؟ » وقتى پنج شهر شام ، دمشق ، حمّص ، فلسطين ، اردن و قنّسرين را به تصرف درآورد ، آن‌موقع ، منتظر فرج باشيد . » گفتم : آيا نه ماه مالك آنهاست ؟ فرمود : « نه ، بلكه فقط هشت ماه ، حتى يك روز هم بيشتر نمىشود . » « 3 »\r\n5 . عمر بن ابان كلبى از امام صادق عليه السّلام نقل مىكند كه فرمود : گويا سفيانى ، يا رفيق سفيانى ، را مىبينم كه در محلّه رحبه در كوفه ، بار انداخته و منادى ، از طرف او ، ندا مىدهد كه : هركس سر شيعه‌اى را براى من بياورد هزار درهم جايزه دارد ، بعد از آن ، همسايه به همسايه‌اش يورش مىبرد و مىگويد اين شيعه است ، گردنش را مىزند و هزار درهم مىگيرد . . . » « 4 »\r\n6 . فضل بن شاذان از امام صادق عليه السّلام نقل مىكند : « امام قائم عليه السّلام ، تشريف مىآورد تا اينكه وارد نجف مىشود . در يك روز چهارشنبه لشگر سفيانى و يارانش در حالىكه مردم هم با او هستند از كوفه به سوى امام عليه السّلام روان مىشوند . امام عليه السّلام آنها را مخاطب قرار داده به حق خودش ايشان را سوگند مىدهد - كه حق را بشناسند و جانب حق را نگه دارند - و مظلوميت خود را به آنان اعلام مىكند و مىفرمايد : « هركس مجادله و نزاعش با من ، در راه خداست بداند كه من نزديكترين و مقربترين مردم در پيشگاه خدا هستم . . . » آنها مىگويند : « از هرجا آمدى به همان‌جا برگرد ، ما به تو نيازى نداريم ،\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 205 ، روايت 37 .\r\n( 2 ) . بحار الانوار ، ج 52 ، ص 204 ، روايت 32 .\r\n( 3 ) . بحار الانوار ، ج 52 ، ص 206 ، روايت 38 .\r\n( 4 ) . بحار الانوار ، ج 52 ، ص 215 ، روايت 72 .\r\n","page_name":" 127 ","page_number":127},
  {"content":"\r\n\r\nما شما را آزموده و تجربه كرده‌ايم - و ديگر به شما ميلى نداريم - » آن‌گاه بدون جنگيدن پراكنده مىشوند و روز جمعه برمىگردند . در آن روز تيرى رها شده و يكى از مسلمانان كشته مىشود ، فرياد بلند مىشود كه فلانى كشته شد ، آن‌گاه امام عليه السّلام بيرق رسول اللّه صلّى اللّه عليه و إله و سلّم را به اهتزاز درمىآورد و ملائكه‌اى كه در جنگ بدر به يارى مسلمانان شتافتند فرود مىآيند ؛ هنگام ظهر ، بادى موافق مىوزد ، امام عليه السّلام و يارانش بر آنان حمله مىبرند و بر آنها غالب مىشوند ، آنها فرار مىكنند ، امام و يارانش ايشان را مىكشند تا اينكه به خانه‌هاى كوفه وارد مىشوند و منادى از طرف امام فرياد برمىآورد كه : « هركس را كه فرار كرده و دست از مقاومت كشيده است نكشيد ، مجروحان را آسيبى نرسانيد » و با آنان همان‌گونه عمل مىكند كه على عليه السّلام در جنگ بصره با دشمنانش رفتار كرد . » « 1 »\r\n7 . جابر بن يزيد از امام باقر عليه السّلام نقل مىكند كه فرمود : « وقتى به سفيانى خبر برسد كه امام قائم عليه السّلام از كوفه به سوى او روان است ، با عده‌اى از سوارانش به ديدار حضرت قائم مىرود . امام عليه السّلام مىفرمايد : « پسرعمويم را به سوى من بفرستيد » ، سفيانى از بين سواران خارج مىشود ، امام عليه السّلام با او صحبت مىفرمايد ، سفيانى با امام بيعت مىكند ، آن‌گاه نزد يارانش برمىگردد . دوستانش از او مىپرسند : چه كردى ؟ مىگويد اسلام آورد و بيعت كردم ، دوستانش مىگويند : رويت سياه باد ، تو خليفه‌اى بودى كه از تو اطاعت و پيروى مىشد اينك دنباله‌رو شدى . » سفيانى براى جنگ با امام آماده مىشود ، شب را صبح مىكنند و فرداى آن روز به جنگ با امام قائم برمىخيزند .\r\nخداوند امام قائم و اصحابش را بر آنان مسلط مىكند تا ريشهء آنها را مىكنند به‌طورى كه كسى از آنها در پشت يا درون درختى يا سنگى مخفى مىشود و سنگ و درخت فرياد مىزنند : « اى مؤمن ، اين كافر اينجاست ، او را بكش . » پس آن مؤمن او را مىكشد . و فرمود : « درندگان و پرندگان از گوشتشان سير مىشوند ، پس امام قائم آنچه اراده دارد انجام مىدهد . . . » « 2 »\r\n8 . عبد الاعلى حلبى از امام باقر عليه السّلام نقل مىكند : « . . . آن‌گاه ( امام قائم عليه السّلام ) وارد كوفه\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 387 ، روايت 205 .\r\n( 2 ) . بحار الانوار ، ج 52 ، ص 388 ، روايت 206 .\r\n","page_name":" 128 ","page_number":128},
  {"content":"\r\n\r\nمىشود ، و هيچ مؤمنى نيست مگر اينكه يا در كوفه است يا مشتاق كوفه است ، و اين مطلبى است كه امير المؤمنين عليه السّلام از آن خبر داده است ، سپس ( امام ) به اصحابش مىفرمايد : به سمت اين ستمگر كوچ كنيد ، و مردم را به كتاب خدا و سنت پيامبر صلّى اللّه عليه و إله و سلّم دعوت مىكند ، سفيانى با او بيعت مىكند ، عده‌اى از دايىهايش به او مىگويند : « اين چه‌كارى بود انجام دادى ، به خدا قسم ما بر اين كار از تو اطاعت نمىكنيم . » سفيانى مىگويد : « چه كنم ؟ » به او مىگويند : « با او مقابله كن » بعد به مقابله با امام برمىخيزد .\r\nامام عليه السّلام مىفرمايد : « آماده باش كه من تو را مىكشم » جنگ درمىگيرد . خداوند امام را بر آنان مسلط مىكند ، سفيانى اسير و كشته مىشود . » « 1 »\r\n9 . امام باقر عليه السّلام فرمود : ظهور سفيانى و قائم در يك سال واقع مىشود . » « 2 »\r\n\r\nگفتار ما\r\nاز اين روايات ، وضعيت سفيانى و ويژگيهايش آشكار مىشود و احتياج به توضيح ديگرى نيست .\r\n\r\nد . دجّال\r\n\r\nروايات\r\n1 . نزال بن سبره مىگويد : على بن ابى طالب عليه السّلام براى ما خطبه ايراد فرمود ، خدا را حمد و ثنا گفت و فرمود : « مردم ، قبل از اينكه مرا نيابيد ، هرچه مىخواهيد ، از من بپرسيد . » - سه‌بار اين مطلب را فرمود - آن‌گاه اصبغ بن نباته بلند شد و گفت :\r\n« اى امير المؤمنين ! دجال كيست ؟ » فرمود : « بدانيد كه دجّال ، صائد بن صيد [ صائد 
  ] است ، بدبخت كسى است كه او را تصديق كند و بپذيرد ، و خوشبخت كسى است كه او را تكذيب كند و دروغگو بشمارد . او از شهرى به نام اصبهان - اصفهان - از روستايى يهودى ، خروج مىكند ، چشم راستش از حدقه صاف است - حدقه ندارد - و چشم چپش در پيشانى است كه مثل ستارهء صبح مىدرخشد ، درون آن پارهء گوشت خون آلوده‌اى است ، بين دو چشمش طورى نوشته شده است : « كافر » كه هر باسواد و\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 344 ، روايت 91 .\r\n( 2 ) . اثبات الهداة ، ج 3 ، ص 737 ، روايت 105 .\r\n","page_name":" 129 ","page_number":129},
  {"content":"\r\n\r\nبيسوادى مىتواند آن‌را بخواند .\r\nدر درياها فرومىرود و خورشيد هم با او حركت مىكند ، پيشاپيش او كوهى از دود و پشت‌سرش كوهى سفيد است كه مردم آن‌را غذا مىپندارند ، در زمانىكه قحطى شديد است خروج مىكند ، چهارپاى سفيدرنگى دارد كه هر قدمش يك ميل است و راهها را منزل به منزل طى مىكند ، از كنار هيچ آبى نمىگذرد مگر اينكه آن آب ، تا قيامت به زمين فرومىرود .\r\nبا فرياد بلندى كه جن و انس و شيطانها ، بين مشرق و غرب عالم ، آن‌را مىشنوند مىگويد : « دوستان من ، نزد من بياييد ، من آن خدايى هستم كه موجودات را خلق كرد و نظام داد و همه‌چيز را به ميزان معين كرد و هدايت نمود ، من پروردگار بلندمرتبهء شما هستم . » او دشمن خداست و دروغ مىگويد ، يك‌چشم است ، شكم دارد و چيزى مىخورد و در بازارها راه مىرود ، در حالىكه خداوند و پروردگار شما ، يك‌چشم نيست ، غذا نمىخورد ، راه نمىرود و از بين رفتنى نيست - او برتر و بلندمرتبه‌تر از اين حرفهاست - .\r\nبيشتر پيروان دجال ، حرامزادگانى هستند كه طيلسان « 1 » سبز مىپوشند ، خداوند ، قبل از نيمروز روز جمعه ، در درّه‌اى به نام افيق در شام ، به دست كسىكه حضرت مسيح عيسى بن مريم در نماز به او اقتدا مىكند ، دجال را مىكشد . . . » « 2 »\r\n2 . مردى از اهل بلخ بر امام باقر عليه السّلام وارد شد ، آن حضرت به وى فرمود : « اى خراسانى ! آيا منطقهء فلان و فلان منطقه را مىشناسى ؟ » عرض كرد : « آرى » ، امام به او فرمود : « آيا در فلان منطقه ، دره‌اى با اين خصوصيات مىشناسى ؟ » گفت : « آرى » ، امام عليه السّلام فرمود : « دجّال از آن‌جا خروج مىكند . » « 3 »\r\n\r\nگفتار ما\r\nاولا : اگرچه - به علت اينكه ما از حقايق امور بىاطلاعيم - تصور بياناتى كه به\r\n\r\n\r\n","description":"","footnote":"\r\n( 1 ) . طيلسان جامهء بلندى است كه تمام بدن را مىپوشاند و فاقد دوخت و برش است . مجمع البحرين ، مترجم\r\n( 2 ) . بحار الانوار ، ج 52 ، ص 192 - 194 ، روايت 26 .\r\n( 3 ) . بحار الانوار ، ج 52 ، ص 192 ، روايت 19 .\r\n","page_name":" 130 ","page_number":130},
  {"content":"\r\n\r\nمعصومين نسبت داده شده براى ما مشكل است ، اما قبول اينكه خداوند مقدّر كرده باشد كه روزى اين حوادث ، اتفاق بيفتد هيچ اشكالى ندارد ، كما اينكه در گذشته ، امور خارق‌العاده‌اى در جهان اتفاق افتاده كه اگر به گفتار كسانىكه آنها را مشاهده كرده‌اند يا اخبارش را نقل كرده‌اند اعتماد نداشتيم ، يا آثار باقيمانده از آن را نمىديديم ، ممكن نبود آن‌را باور كنيم ، نسبت به مسائلى كه در آينده ممكن است اتفاق بيفتد عينا همين وضع وجود دارد - و بعيد بودن و غيرممكن به نظر رسيدن چيزى ، نبايد ما را يكسره به وادى انكار بكشاند - به‌خصوص آنكه كسىكه از اين امور خبر داده است به حقايق عالم و آنچه بوده و هست و خواهد بود آگاه است .\r\nثانيا : ممكن است مقصود از نشانه‌هايى كه براى دجال ذكر شده است كنايه از وسايل و ابزار پيشرفته امروزى مثل هواپيماها ، موشكها ، قمر مصنوعى ، راديو ، تلويزيون و يا دست‌ساخته‌هاى ديگر انسان كه هنوز به ميدان اختراع پا نگذاشته يا حتى مخترعش متولد نشده است باشد ، و بنابراين احتمال ، امام عليه السّلام با چشم حقيقت بين خويش ، آنچه را در دورهء نزديك به زمان ظهور واقع مىشود مشاهده فرموده است ، امّا چون مردم آن دوره فهم و درك اين پيشرفتها را نداشته‌اند و تصور آن برايشان ميسّر نبوده است امام عليه السّلام با اين تعبيرات به آنها اشاره فرموده است ، و هرچند بعضى از جملات حديث ، با اين بيان سازگارى ندارد اما در هرحال چنين احتمالى مردود نيست .\r\nدر هرحال صرفا به خاطر عجيب و غريب بودن اين مسائل و امكان بحث و مناقشه و خدشه وارد كردن در سند احاديث ، نمىتوان مضامين اين‌گونه روايات را انكار كرد ، زيرا در رواياتى كه از پيامبر و اهل بيت عليهم السّلام نقل شده است نظير اين مطالب ، بسيار زياد است .\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nباب سوم وقايع زمان ظهور تا زمان رجعت *\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\n1 - 3 : آيا وقت ظهور معلوم است ؟\r\n\r\nروايات\r\n1 . مفضل بن عمر مىگويد : از مولايم امام صادق عليه السّلام پرسيدم : « آيا براى - ظهور - امام منتظر ، حضرت مهدى عليه السّلام وقت مشخصى هست كه مردم بدانند ؟ » فرمود : « منزه است خداوند از اينكه براى ظهور - حضرت حجت - وقتى قرار دهد كه شيعيان ما از آن مطلع باشند . » عرض كردم : « مولاى من ! علت چيست ؟ » فرمود : « زيرا زمان ظهور همان ساعتى است كه خداوند تعالى فرمود :  يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ، ثَقُلَتْ فِي السَّماواتِ وَ الْأَرْضِ  « 1 » و آن زمان ظهور ، همان ساعتى است كه خداوند فرمود :  يَسْئَلُونَكَ عَنِ السَّاعَةِ أَيَّانَ مُرْساها  « 2 » و فرمود :  عِنْدَهُ عِلْمُ السَّاعَةِ *  « 3 » ، « علم آن ساعت فقط نزد اوست » ، و نفرمود نزد كس ديگرى هست ، و فرمود :  فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً ، فَقَدْ جاءَ أَشْراطُها  « 4 » و فرمود :   اقْتَرَبَتِ السَّاعَةُ وَ انْشَقَّ الْقَمَرُ   « 5 » و فرمود :  وَ ما يُدْرِيكَ لَعَلَّ السَّاعَةَ تَكُونُ قَرِيباً  « 6 » و فرمود :\r\n يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ ، أَلا إِنَّ الَّذِينَ \r\n\r\n\r\n","description":"","footnote":"\r\n( 1 ) . اعراف : 186 - با اين تفاوت كه در اوّل آيه شريفه حرف واو نيست . ترجمه : از تو دربارهء زمان وقوع ( قيامت يا ظهور ) سؤال مىكنند ، بگو علم آن نزد خداست و كسى جز او نمىداند ، امر آن بر آسمانها و زمين سنگينى مىكند .\r\n( 2 ) . نازعات : 42 - از تو مىپرسند كه آن - قيامت يا ظهور - كى واقع خواهد شد .\r\n( 3 ) . لقمان : 32 و زخرف : 85 - با اين تفاوت كه يك واو در اول آيه بيشتر دارد . ترجمه : اطلاع از آن زمان ، منحصر به اوست .\r\n( 4 ) . محمّد : 18 - آيا منتظرند كه آن ساعت ناگهان فرارسد ؟ علائم آن نزديك است .\r\n( 5 ) . قمر : 1 - زمان نزديك شده و ماه شكافت .\r\n( 6 ) . احزاب : 63 - چه مىدانى ؟ شايد زمان نزديك باشد .\r\n","page_name":" 135 ","page_number":135},
  {"content":"\r\n\r\n يُمارُونَ فِي السَّاعَةِ لَفِي ضَلالٍ بَعِيدٍ  « 1 »\r\nعرض كردم : « معنى [ يمارون 
  ] چيست ؟ » ، « اينكه مجادله مىكنند يعنى چه ؟ » ، فرمود : « مىگويند : كى متولد شده ؟ چه‌كسى او را ديده ؟ كجاست ؟ كى ظهور خواهد كرد ؟ و همه اينها به خاطر عجله داشتن در امر الهى و شك و ايراد در قضا و قدرت اوست . آنها كسانى هستند كه در دنيا زيان كرده‌اند و كافران به بد جايگاهى برخواهند گشت . »\r\nعرض كردم : « آيا مىشود براى آن وقتى معلوم كرد ؟ » امام فرمود : « اى مفضّل ، من وقتى تعيين نمىكنم ، وقت آن هم تعيين شدنى نيست ، هركس براى ظهور مهدى ما وقتى تعيين كند در علم خدا خود را شريك دانسته و مدعى اطلاع از اسرار الهى شده است . و هيچيك از اسرار الهى كه در ميان اين خلق گمراه و از اولياء خدا بريده موجود است ، پنهان نشده است ، مگر اينكه اولياء خدا به دانستن آن راز مخصوص شده‌اند و آن راز نزد ايشان موجود است تا بر آنان حجت باشد . » « 2 »\r\n2 . مفضل بن عمر از امام صادق عليه السّلام دربارهء آيهء  فَإِذا نُقِرَ فِي النَّاقُورِ  « 3 » ، « آن‌گاه كه در صور دميده شود . » نقل مىكند كه فرمود : « از ما اهل بيت امامى پيروز و پنهان وجود دارد كه وقتى خداوند بخواهد او را آشكار كند ، به دلش الهام نمايد و او به امر خداى تبارك و تعالى ظهور نمايد . » « 4 »\r\n3 . ابو بصير مىگويد : از امام صادق عليه السّلام در مورد قائم سؤال كردم ، فرمود : آنها كه وقت - براى ظهور - تعيين مىكنند دروغگويند ، ما اهل بيت ، هيچ‌گاه وقت تعيين نمىكنيم . » « 5 »\r\n4 . در روايت ابى وائل از امير المؤمنين عليه السّلام آمده است : « در حالىكه مردم در حيرت\r\n\r\n\r\n","description":"","footnote":"\r\n( 1 ) . شورى : 18 - آنها كه ايمان ندارند عجله مىكنند و آنها كه ايمان دارند ، از آن ( ساعت قيامت ) مىترسند و مىدانند كه حق است ، بدانيد كسانىكه در مورد آن مجادله و نزاع مىكنند در گمراهى آشكارند .\r\n( 2 ) . بحار الانوار : ج 53 ، ص 1 ، روايت 1 .\r\n( 3 ) . مدثر : 8 .\r\n( 4 ) . اثبات الهداة ، ج 3 ، ص 447 ، روايت 39 .\r\n( 5 ) . اثبات الهداة ، ج 3 ، ص 447 ، روايت 40 .\r\n","page_name":" 136 ","page_number":136},
  {"content":"\r\n\r\nو بىتوجهى ، حق در حال نابودى و باطل غالب است ، ظهور مىنمايد . . . » « 1 »\r\n5 . حكيمه دختر امام جواد عليه السّلام از امام عسكرى عليه السّلام نقل مىكند كه فرمود :\r\n« . . . اى عمّه ! او در حمايت پروردگار و پناه او زير پرده غيب اوست تا اينكه به او اجازهء ظهور بدهد ، پس هرگاه خداوند مرا ميراند و ديدى شيعيانم دچار اختلاف شدند ، معتمدان شيعه را خبر كن ، پيش خودت و آنها مخفى بماند ، خداوند ولىّ خودش را از ديدهء مردم پنهان مىكند ، هيچكس او را نمىبيند تا اينكه جبرئيل اسبش را تقديم كند تا آنكه آنچه شدنى است خداوند به انجام رساند . » « 2 »\r\n6 . مفضل بن عمر مىگويد : امام صادق عليه السّلام فرمود : « وقتى به امام ، اذن خروج داده شود ، خدا را به اسم عبرانى حق مىخواند ، سيصد و سيزده نفر از اصحابش مثل پاره‌هاى ابر خزانى و پراكنده ، به دورش هجوم مىبرند و آنها داراى ولايت هستند . . . » « 3 »\r\n7 . زرارة بن اعين مىگويد : از امام صادق عليه السّلام در مورد آيه  فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً *  « 4 » فرمود : « آن ساعت قيام قائم است كه ناگهان فرامىرسد . » « 5 »\r\n8 . محمد بن حنفيه از پدرش امير المؤمنين عليه السّلام نقل مىكند كه فرمود : پيامبر صلّى اللّه عليه و إله و سلّم فرمود : « مهدى ، از ما اهل بيت است ، خداوند در يك شب ، امر فرجش را مهيا سازد . » « 6 »\r\n9 . عبد اللّه بن عمر مىگويد : شنيدم كه حسن بن على عليهما السّلام فرمود : « اگر از دنيا غير از يك روز باقى نمانده باشد ، خداوند ، همان يك روز را طولانى مىكند تا مردى از نسل من ظهور كند كه بعد از پر شدن زمين از جور و تباهى ، آن را از عدل و داد سرشار نمايد ، اين مطلب را به همين شكل ، از پيامبر شنيدم . » « 7 »\r\n10 . ابو بصير مىگويد : امام باقر عليه السّلام فرمود : « امام قائم عليه السّلام ، روز شنبه عاشورا ، روزى\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 505 ، روايت 308 .\r\n( 2 ) . اثبات الهداة ، ج 3 ، ص 506 ، روايت 315 .\r\n( 3 ) . اثبات الهداة ، ج 3 ، ص 548 ، روايت 547 .\r\n( 4 ) . محمّد : 18 ، و زخرف : 66\r\n( 5 ) . اثبات الهداة ، ج 3 ، ص 565 ، روايت 654 .\r\n( 6 ) . اثبات الهداة ، ج 3 ، ص 459 ، روايت 100 .\r\n( 7 ) . اثبات الهداة ، ج 3 ، ص 465 ، روايت 122 .\r\n","page_name":" 137 ","page_number":137},
  {"content":"\r\n\r\nكه امام حسين عليه السّلام كشته شد ، خروج مىنمايد . » « 1 »\r\n11 . ابو بصير مىگويد : امام صادق عليه السّلام فرمود : « امام قائم عليه السّلام قيام نمىكند مگر در يكى از سالهاى فرد ، نه ، سه ، پنج و يك . » « 2 »\r\n12 . معلّى بن خنيس در حديث نوروز ، از امام صادق عليه السّلام نقل مىكند كه فرمود : « آن روزى است كه ، در آن ، قائم ما اهل بيت و واليان حكومت الهى ظهور مىكنند و خداوند ، قائم عليه السّلام را بر دجال پيروز مىنمايد و او را بر خرابه‌هاى كوفه به دار مىآويزد ، هيچ نوروزى نمىآيد مگر اينكه ما در آن روز ، منتظر فرج هستيم ، زيرا كه نوروز از روزهاى ماست ، ايرانيها آن را حفظ كردند و شما آن را ضايع نموديد . » « 3 »\r\n\r\nگفتار ما\r\nاگر كسى در احاديثى كه ذكر شد دقت نمايد متوجه مىشود كه نه رواياتى كه بر ظهور امام بعد از پر شدن زمين از عدل و داد ، دلالت دارد و نه رواياتى كه نشانه‌هاى حتمى ظهور را بيان مىكند و نه هيچيك از روايات ديگر ، براى ظهور ، وقت تعيين نمىكنند ، بلكه فقط در صدد بيان علائم ظهور و آثار آن هستند .\r\nامّا در مورد علم امام عليه السّلام به زمان ظهور ؛ معلوم است كه براساس رواياتى كه دلالت دارد بر اينكه امام به همهء حقايق عالم و آنچه بوده و هست و خواهد بود ، « 4 » آگاه است ، امام عليه السّلام زمان ظهور را مىداند و البته اين مطلب با رواياتى كه ذكر شد منافاتى ندارد زيرا مقصود از آن روايات اين است كه امام عليه السّلام تعيين وقت نمىفرمايد نه اينكه وقت ظهور را نمىداند ، بلكه مىتوان گفت ، جملهء انتهايى روايت اول كه فرمود :\r\n« هيچيك از اسرار الهى نيست مگر اينكه اولياء خدا به دانستن آنها مخصوص شده‌اند و آن راز نزد ايشان موجود است تا بر آنان حجت باشد . » دلالت بر اين مىكند كه امام عليه السّلام از زمان ظهور ، مطلع است .\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 491 ، روايت 233 .\r\n( 2 ) . اثبات الهداة ، ج 3 ، ص 514 ، روايت 354 .\r\n( 3 ) . اثبات الهداة ، ج 3 ، ص 571 ، روايت 693 .\r\n( 4 ) . برخى از اين روايات در كتاب فروغ شهادت صفحات 90 - 100 ذكر شده است .\r\n","page_name":" 138 ","page_number":138},
  {"content":"\r\n\r\n\r\n2 - 3 : نشانه‌هاى زمان ظهور امام زمان عليه السّلام\r\n\r\nروايات\r\n1 . ابو بصير مىگويد : امام صادق عليه السّلام فرمود : « . . . صيحه ( فرياد آسمانى ) ، جز در ماه مبارك رمضان نخواهد بود ، و آن نداى جبرئيل به سمت مردم است . »\r\nسپس فرمود : فريادگرى از آسمان به نام قائم عليه السّلام ندا درمىدهد كه هركس در شرق و غرب عالم است مىشنود و از هول و هراس آن ، هركه خواب است بيدار مىشود ، هركه برپا ايستاده بر زمين مىنشيند و هركه نشسته است از جا برمىخيزد . هركس كه به اين صدا توجه كند و به آن پاسخ گويد مورد رحمت پروردگار واقع مىشود . صداى اول ، همانا صداى جبرئيل روح الامين است . . . » « 1 »\r\n2 . امام صادق عليه السّلام فرمود : « . . . صداى آسمانى در شب جمعه بيست و سوم ماه مبارك رمضان به گوش مىرسد ، در آن هيچ شك نكنيد ، بشنويد و اطاعت كنيد ، و در آخر روز صداى ابليس ملعون به گوش مىرسد كه مىگويد : « آى ! فلانى كشته شد » تا اينكه مردم را به شك بيندازد و آنها را بفريبد ، آن روز چقدر افراد گيج و سرگردان و دودل پيدا مىشوند كه در آتش سقوط كرده‌اند ! هرگاه در ماه رمضان ندا را شنيديد ترديد به دل راه ندهيد كه صداى جبرئيل است و نشانهء آن اين است كه به نام قائم عليه السّلام و پدرش ندا مىدهد تا جايى كه دختران پشت پرده ، صدا را مىشنوند و پدران و برادرانشان را تحريك به خروج مىنمايند . . . » « 2 »\r\n3 . امام صادق عليه السّلام فرمود : « . . . قطعا قبل از خروج قائم ، اين‌دو صدا به گوش مىرسد : صدايى از آسمان ، كه صداى جبرئيل است و صدايى از زمين كه صداى ابليس ملعون است ، كه نام شخصى را مىبرد و مىگويد مظلوم كشته شد ، و مقصودش از اين حرف ، ايجاد فتنه و آشوب است ، از نداى اولى اطاعت كنيد و از صداى دومى بپرهيزيد كه مبادا شما را بفريبد . . . » « 3 »\r\n4 . مفضل بن عمر از امام صادق عليه السّلام نقل مىكند : « . . . وقتى خورشيد طلوع كند و\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 230 ، روايت 96 .\r\n( 2 ) . بحار الانوار ، ج 52 ، ص 230 ، روايت 96 .\r\n( 3 ) . بحار الانوار ، ج 52 ، ص 230 ، روايت 96 .\r\n","page_name":" 139 ","page_number":139},
  {"content":"\r\n\r\nآفتاب بدرخشد ، ندايى از جانب خورشيد ، به زبان عربى روشن و رسا ، به‌طورىكه هركه در آسمانها و زمين است بشنود ، مردم را مخاطب قرار داده مىگويد : « اى مردم ! اين مهدى آل محمد است ، او را به نام و كنيهء جدش پيامبر صلّى اللّه عليه و إله و سلّم مىنامد و نسبش را از امام حسن عسكرى عليه السّلام به امام حسين - صلوات اللّه عليهم اجمعين - مىرساند ، با او بيعت كنيد كه به راه راست هدايت شويد و از امر او سرپيچى نكنيد كه گمراه خواهيد شد . . . » « 1 »\r\n5 . امام صادق عليه السّلام فرمود : « . . . اولين كسىكه دست او ( قائم ) را مىبوسد ، فرشتگان ، سپس جنّيان و بعد از آن برگزيدگان بشر هستند و مىگويند : « شنيديم و اطاعت كرديم » ، و هيچ صاحب گوشى در عالم نمىماند مگر اينكه آن صدا را مىشنود ، و همهء مردم ، شهرى و بيابانى ، اهل خشكى و دريا همه طاعتش را پذيرا مىشوند و بعضى از همديگر در مورد صدايى كه شنيده‌اند توضيح مىخواهند .\r\nوقتى غروب خورشيد نزديك مىشود ، فريادى از مغرب بلند مىشود كه :\r\n« اى مردم ! پروردگار شما از درهء يابس از سرزمين فلسطين ظهور كرده است ، او عثمان بن عنبسه اموى از نسل يزيد بن معاويه است ، با او بيعت كنيد تا به حق راه يابيد و مخالفت نكنيد كه گمراه مىشويد . » فرشتگان ، جنيان و برگزيدگان بشر در پاسخ ، او را تكذيب كرده ، حرفش را دروغ مىشمارند و مىگويند : « كلامت را شنيديم و زير پا گذاشتيم » و در آن هنگام ، هيچ شكّاك ، دودل و منافق يا كافرى باقى نمىماند مگر اينكه با اين صداى آخرى گمراه مىشود . . . » « 2 »\r\n6 . عثمان بن سعيد عمرى از امام عسكرى عليه السّلام نقل مىكند : « . . . سپس او خروج مىكند و گويا من بيرقهاى سفيد را مىبينم كه بر بالاى سرش ، در نجف به اهتزاز درآمده‌اند » . « 3 »\r\n7 . عبد الكريم جلّاب مىگويد : در خدمت امام صادق عليه السّلام ، سخن از امام قائم عليه السّلام به ميان آمد ، فرمود : « بدانيد كه وقتى او قيام كند ، مردم مىگويند : « اين ديگر كجا بود و از\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 8 ، از روايت 1 .\r\n( 2 ) . بحار الانوار ، ج 53 ، ص 8 ، از روايت 1 .\r\n( 3 ) . اثبات الهداة ، ج 3 ، ص 482 ، روايت 189 .\r\n","page_name":" 140 ","page_number":140},
  {"content":"\r\n\r\nكجا آمده است ؟ اين‌كه مدتهاست استخوانهايش هم پوسيده است . » « 1 »\r\n8 . على بن ابى حمزه مىگويد : امام صادق عليه السّلام فرمود : « وقتى قائم قيام كند ، مردم او را انكار خواهند كرد ، زيرا در سيماى جوانى مؤمن ظهور خواهد كرد ، و هيچكس بر اعتقاد به او ثابت نمىماند مگر كسىكه خداوند ، در عالم ذر ، از او پيمان گرفته است . » « 2 »\r\n9 . سيف بن عميره مىگويد : امام باقر عليه السّلام به من فرمود : وقتى قائم عليه السّلام قيام كند ، مؤمن در قبرش مطلع مىشود و به او گفته مىشود : صاحب تو قيام كرده است ، اگر مىخواهى به او ملحق شوى ، ملحق شو و اگر مىخواهى همچنان در نعمت و بزرگداشت پروردگارت بمانى ، بمان . » « 3 »\r\n10 . ام سعيد احمسيه مىگويد : به امام صادق عليه السّلام عرض كردم : « نشانه‌اى از خروج قائم برايم بيان فرما . » امام عليه السّلام فرمود : « اى ام سعيد ! هرگاه قرص تمام ماه ، در ماه رجب گرفت و مردى در آن هنگام خروج كرد ، آن موقع ، وقت خروج قائم است . » « 4 »\r\n\r\nگفتار ما\r\nدر فصلهاى بعد نيز ، احاديث ديگرى ذكر خواهد شد كه به موضوع نشانه‌هاى ظهور مربوط است .\r\nقابل ذكر است كه هرچند محتوا و مضمون احاديث مربوط به صيحه ( فرياد آسمانى ) باهم اختلاف دارند ، امّا همه آنها اصل واقع شدن صيحه را اثبات مىكنند و شايد اين اختلاف جزئى از ناحيهء راويانى باشد كه احاديث را نقل كرده‌اند . « 5 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 533 ، روايت 467 .\r\n( 2 ) . اثبات الهداة ، ج 3 ، ص 536 ، روايت 483 .\r\n( 3 ) . اثبات الهداة ، ج 3 ، ص 574 ، روايت 721 .\r\n( 4 ) . اثبات الهداة ، ج 3 ، ص 575 ، روايت 724 .\r\n( 5 ) . براى كسانىكه همه‌چيز را با معيارهاى مادى مىسنجند و قدرت خداوند را هم در چارچوب ابزارهاى دنيوى و اسباب مادى بررسى مىنمايند ، روزى اين اشكال مطرح شده است كه چگونه ممكن است شخصى در كنار كعبه فريادى بزند يا صيحه‌اى در نقطه‌اى بلند شود و تمام مردم دور و نزديك ، آن صدا را بشنوند در حالىكه نه افراد نزديك ، از شدت صدا آسيبى ببينند و نه افراد دور ، مشكلى در شنيدن داشته باشند . امّا امروزه كه سلطه انسان بر امواج به جايى رسيده كه شخصى در دورترين فاصله ، به همان راحتى نزديكترين افراد ، و -\r\n","page_name":" 141 ","page_number":141},
  {"content":"\r\n\r\n\r\n3 - 3 : بيرقهاى باطل در هنگام ظهور ، و مشخصّات پرچم حقّ حضرت مهدى عليه السّلام\r\n\r\nروايات\r\n1 . ابو بصير مىگويد : امام صادق عليه السّلام فرمود : « قائم عليه السّلام از مكه خروج نخواهد كرد تا اينكه حلقه‌اى گرداگردش را فراگيرد . » عرض كردم : « تعداد حلقه چند نفر است ؟ » فرمود : « ده هزار نفر ؛ جبرئيل از سمت راست ، و ميكائيل از سمت چپ ، آن‌گاه امام عليه السّلام پرچم غلبه و پيروزى را به اهتزاز درآورده آن را به حركت درآورد ، در شرق و غرب عالم كسى نمىماند مگر اينكه آن را لعنت مىكند ، در حالىكه آن ، همان پرچم پيامبر صلّى اللّه عليه و إله و سلّم است كه جبرئيل در روز جنگ بدر آن را فرود آورد . » سپس فرمود : « اى ابا محمد ! به خدا قسم ، آن پرچم از نخ ، كتان ، ابريشم و يا حرير نيست . » عرض كردم :\r\n« پس ، از چه‌چيزى است ؟ » فرمود : « از برگهاى بهشتى است كه پيامبر صلّى اللّه عليه و إله و سلّم ، در روز جنگ بدر ، آن را باز كرد ، سپس پيچيد و به على عليه السّلام داد ، پرچم نزد على عليه السّلام بود تا اينكه در جنگ جمل ، امير المؤمنين عليه السّلام آن را باز كرد و خداوند ، فتح و پيروزى نصيب او فرمود ، سپس آن حضرت ، بيرق را درهم پيچيد ، هم‌اكنون آن پرچم نزد ماست و هيچكس آن را نمىگشايد تا اينكه قائم عليه السّلام قيام كند ، وقتى امام قائم عليه السّلام قيام كرد پرچم را باز مىكند ، و در شرق و غرب عالم كسى نمىماند مگر اينكه آن را لعنت مىكند ، در فاصله‌اى به اندازهء حركت يك‌ماه ، از چهار طرف ، ترس از آن بيرق ، همه را فرامىگيرد . « 1 »\r\n2 . ابو حمزه ثمالى مىگويد : امام باقر عليه السّلام به من فرمود : « اى ثابت گويا قائم اهل بيتم را مىبينم كه به نجف شما مشرف شده و با دستش به طرف كوفه اشاره مىكند ، وقتى\r\n\r\n\r\n","description":"","footnote":"\r\nدر همان زمان ، صداى يك نفر را مىشنود و تصوير او را مىبيند ، ديگر اين اشكال ، خودبخود مرتفع شده است ، به‌خصوص اگر به اين نكته توجه داشته باشيم كه هرچه در عالم هست مقهور اراده امام عليه السّلام است .\r\nضمن آنكه تازه ، كيفيت اين ندا و انتقال آن هنوز معلوم نيست به استفاده از قوانين كشف شده فعلى هم احتياجى باشد . در هرحال ، انكار و اشكالتراشى در امكان اين امور ، فقط ناشى از سرسختى در پذيرش حق ، اعتماد به ديده‌ها و ملموسات و انكار غير آنها ، و داشتن روحيه استبعاد و لجاج است . مترجم\r\n( 1 ) . اثبات الهداة ، ج 3 ، ص 545 ، روايت 533 .\r\n","page_name":" 142 ","page_number":142},
  {"content":"\r\n\r\nبه نجف وارد شود پرچم پيامبر صلّى اللّه عليه و إله و سلّم را باز مىكند و با باز شدن آن بيرق ، فرشتگانى كه در جنگ بدر پيامبر را يارى كردند ، فرود مىآيند . » عرض كردم : « پرچم رسول اللّه چيست ؟ » فرمود : چوب تيرك آن از عمود عرش و رحمت پروردگار است و بقيهء قسمتهاى آن از نصرت و يارى الهى ، بر هيچ‌چيزى فرود نمىآيد مگر اينكه خداوند ، آن را نابود مىكند . » عرض كردم : « آيا آن پرچم نزد شما پنهان است ؟ آيا آن حضرت ، پرچم را مىيابد يا برايش مىآورند ؟ » فرمود : « برايش مىآورند » عرض كردم : « چه كسى برايش مىآورد ؟ » فرمود : « جبرئيل عليه السّلام . » « 1 »\r\n3 . عمر بن شمر مىگويد : نزد امام باقر عليه السّلام از مهدى عليه السّلام نام برده شد ، امام عليه السّلام فرمود :\r\nدر حالى وارد كوفه مىشود كه سه بيرق ، اوضاع كوفه را درهم ريخته است ، آن‌گاه همه چيز ، خالص تحت ولايت او قرار مىگيرد . » « 2 »\r\n\r\nگفتار ما\r\nدر بعضى روايات مثل روايت سوم ، مقصود از بيرق و رايت ، همان بيرق ظاهرى است امّا در بعضى روايات ديگر ، مثل روايت ابو بصير و ابو حمزه ، مقصود پرچمهايى كه معمولا براى ترساندن دشمنان به اهتزاز درمىآيد و چرخانده مىشود نيست ، بلكه مقصود پرچم معنوى است كه رعب و وحشت ويژه‌اى ايجاد مىكند به‌طورىكه اهل باطل در شرق و غرب عالم ، آن را لعنت مىكنند و اين مطلب از عبارت :\r\n« چوبش از عمود عرش و رحمت پروردگار و بقيه قسمتهاى آن از نصرت الهى است » پيداست .\r\n\r\n4 - 3 : ظهور امام زمان عليه السّلام از ايّام اللّه ، و نحوهء خروج و چگونگى علم آن حضرت به‌وقت قيام\r\n\r\nروايات\r\n1 . امام باقر عليه السّلام فرمود : « ايام اللّه سه روز است ، روز قيام قائم ، روز رجعت ، و\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 545 ، روايت 534 .\r\n( 2 ) . اثبات الهداة ، ج 3 ، ص 555 ، روايت 588 .\r\n","page_name":" 143 ","page_number":143},
  {"content":"\r\n\r\nروز قيامت . » « 1 »\r\n2 . ابو الجارود مىگويد : به امام باقر عليه السّلام عرض كردم : « فدايت شوم ، از صاحب الامر چيزى برايم بگو . » فرمود : « شب‌هنگام بيش از همه مردم در خوف و هراس است و صبح بيش از هركسى امنيت دارد و اين خوف و امن هرروز و هرشب به او الهام - وحى - مىشود . » عرض كردم : « اى ابا جعفر ! آيا به او وحى مىشود ؟ » فرمود : « اى ابا جارود ، اين وحى ، وحى پيامبرى نيست ، امّا همان‌طور كه به مريم دختر عمران ، مادر موسى و به زنبور عسل وحى شد به او هم وحى مىشود . اى ابا جارود ! قائم ، در نزد خداوند ، از مادر عيسى و مادر موسى و زنبور عسل گرامىتر است ! » « 2 »\r\n3 . عبد الاعلى حلبى مىگويد : امام باقر عليه السّلام فرمود : « صاحب الامر در يكى از اين درّه‌ها غيبتى خواهد داشت . » سپس با دستش به منطقهء ذى طوى اشاره كرد ، تا اينكه فرمود : « به خدا قسم ، گويا او را مىبينم كه به سنگ تكيه زده است و خدا را به حق خودش سوگند مىدهد . » « 3 »\r\n4 . مفضل بن عمر مىگويد : امام صادق عليه السّلام فرمود : « وقتى خداوند بلندمرتبه به قائم عليه السّلام اجازهء خروج بدهد ، او بر منبر بالا مىرود و مردم را به سوى خود فرامىخواند . . . » « 4 »\r\n5 . عبد الرحمن بن كثير از امام صادق عليه السّلام در مورد آيه   أَتى أَمْرُ اللَّهِ فَلا تَسْتَعْجِلُوهُ   « 5 » نقل مىكند كه فرمود : « آن امر ، امر ما ، يعنى قيام قائم ماست ، خداوند به ما امر فرموده است كه در آن شتاب نكنيم و هرگاه كه سه لشگر فرشتگان ، مؤمنان و رعب بر او نازل شدند ، اين امر به انجام مىرسد ، و خروج امام عليه السّلام ، مثل خروج رسول اللّه صلّى اللّه عليه و إله و سلّم از شهر مكه است كه خدا مىفرمايد :  كَما أَخْرَجَكَ رَبُّكَ مِنْ بَيْتِكَ بِالْحَقِّ  « 6 » « 7 » »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 560 ، روايت 624 .\r\n( 2 ) . اثبات الهداة ، ج 3 ، ص 585 ، روايت 798 .\r\n( 3 ) . اثبات الهداة ، ج 3 ، ص 550 ، روايت 559 .\r\n( 4 ) . اثبات الهداة ، ج 3 ، ص 555 ، روايت 592 .\r\n( 5 ) . نحل : 1 - امر خدا واقع‌شدنى است ، شتاب مكنيد .\r\n( 6 ) . انفال : 5 - همان‌گونه كه خداوند ترا به حق از خانه‌ات بيرون برد .\r\n( 7 ) . اثبات الهداة ، ج 3 ، ص 562 ، روايت 635 .\r\n","page_name":" 144 ","page_number":144},
  {"content":"\r\n\r\n6 . محمد بن مسلم از امام باقر عليه السّلام دربارهء آيه شريفه  أَمَّنْ يُجِيبُ الْمُضْطَرَّ إِذا دَعاهُ  « 1 »\r\nنقل مىكند كه فرمود : « اين آيه در مورد امام قائم عليه السّلام است ، آن‌گاه كه خروج كند ، عمامه به سر بندد ، نزد مقام ابراهيم نماز گزارد و به پيشگاه پروردگارش زارى كند ، آن‌گاه هيچ چيز و هيچ‌كس از تحت سلطه و غلبهء او خارج نخواهد شد . » « 2 »\r\n7 . از امام زين العابدين نقل شده است كه فرمود : « سپس در حالىكه مردم اطرافش گرد آمده‌اند به سمت مكّه خروج مىكند ، خود به تنهايى قيام مىكند و مىگويد : « اى مردم ! من فلانى فرزند فلانى هستم ، من پسر پيغمبر خدا هستم ، شما را به همان چيزى دعوت مىكنم كه پيامبر خدا ، شما را به آن فراخواند . » « 3 »\r\n8 . سماعه مىگويد : امام صادق عليه السّلام فرمود : گويا قائم عليه السّلام را مىبينم كه در ناحيهء ذى طوى روى پاهايش ايستاده و هراسان و نگران است ، همان‌طور كه موسى چنين حالتى داشت ، تا اينكه به نزد مقام ابراهيم مىآيد و مردم را - به حق - فرامىخواند . » « 4 »\r\n9 . ابو بصير مىگويد : امام صادق عليه السّلام فرمود : « چرا در خروج قائم شتاب مىكنيد ؟ به خدا قسم ، او جز لباس خشن نمىپوشد و جز غذاى ناگوار نمىخورد ، او جز شمشير - و مظهر مبارزه - چيزى نيست ، و مرگ در سايه شمشير ، گريبان مردم را مىگيرد . » « 5 »\r\n10 . ابو بصير مىگويد : امام صادق عليه السّلام فرمود : « قائم عليه السّلام از مكّه خروج نخواهد كرد تا اينكه حلقه‌اى گرداگردش را فراگيرد . » عرض كردم : « تعداد حلقه چند نفر است ؟ » فرمود : « ده هزار نفر ، جبرئيل از سمت راست ، ميكائيل از سمت چپ ، آن‌گاه امام عليه السّلام ، پرچم غلبه و پيروزى را به اهتزاز درآورده ، با آن به راه مىافتد . » « 6 »\r\n11 . ابو حمزه ثمالى مىگويد : از امام باقر عليه السّلام شنيدم كه در مورد آيهء  وَ لَمَنِ انْتَصَرَ بَعْدَ ظُلْمِهِ  فرمود يعنى قائم و يارانش ،  فَأُولئِكَ ما عَلَيْهِمْ مِنْ سَبِيلٍ  « 7 » و قائم هنگامىكه قيام كند ، خود و يارانش ، از بنى اميه ، دروغگويان و دشمنان عداوت پيشه\r\n\r\n\r\n","description":"","footnote":"\r\n( 1 ) . نمل : 62 - كيست كه آن هنگامىكه مضطر و درمانده او را مىخواند پاسخ گويد ؟\r\n( 2 ) . اثبات الهداة ، ج 3 ، ص 564 ، روايت 644 .\r\n( 3 ) . اثبات الهداة ، ج 3 ، ص 582 ، روايت 771 .\r\n( 4 ) . اثبات الهداة ، ج 3 ، ص 583 ، روايت 779 .\r\n( 5 ) . اثبات الهداة ، ج 3 ، ص 540 ، روايت 503 .\r\n( 6 ) . اثبات الهداة ، ج 3 ، ص 545 ، روايت 533 .\r\n( 7 ) . شورى : 41 - آنان‌كه بعد از ستمى كه كشيده‌اند ، انتقام مىگيرند ، گناهى بر ايشان نيست .\r\n","page_name":" 145 ","page_number":145},
  {"content":"\r\n\r\nانتقام مىگيرند . » « 1 »\r\n\r\nگفتار ما\r\nعلاوه بر آنچه در اين فصل ذكر شد ، در بابهاى اول و دوم و فصلهاى قبلى همين باب نيز دربارهء چگونگى خروج امام عليه السّلام مطالبى وجود داشت و در فصلهاى آينده نيز ، مطالبى در اين‌باره خواهد آمد .\r\n\r\n5 - 3 : ويژگىهاى جانشين پيامبر صلّى اللّه عليه و إله و سلّم به‌طور عموم ، و ويژگىهاى خاصّ حضرت حجت عليه السّلام\r\n\r\nروايات\r\n1 . امام رضا عليه السّلام فرمود : « امام نشانه‌هايى دارد ، دانشمندترين مردم ، حكيمترين ، باتقواترين ، حليمترين و پرتحمل‌ترين ، شجاعترين ، عابدترين ، و بخشنده‌ترين آنان است . مختون ، پاكيزه و بدون عيب متولد مىشود ، همان‌طور كه از روبرو مىبيند از پشت‌سر هم مىبيند ، سايه ندارد ، وقتى از مادر متولد مىشود روى رانها به زمين مىنشيند و صدايش را به شهادتين بلند مىكند ، شيطان در خواب به او راه ندارد ، چشمش مىخوابد ولى دلش نمىخوابد ، با او - از سوى خدا و فرشتگان - سخن گفته مىشود ، زره پيامبر صلّى اللّه عليه و إله و سلّم بر اندام او اندازه است ، از او ادرار و مدفوع ديده نشده است زيرا خداوند به زمين فرمان داده است كه هرچه از او خارج شود در خود فروبرد ، بوى او از مشك خوشتر است ، نسبت به مردم ، از خودشان ، اولى و داراى حق بيشترى است ، از پدر و مادر بر آنان مهربانتر است و بيش از همهء مردم ، براى خداوند ، فروتنى دارد و بيش از همه از دستورات او اطاعت مىكند و از آنچه نهى فرموده دورى مىجويد ، دعا و درخواستش پذيرفته است به‌طورىكه اگر صخره‌اى را نفرين كند از وسط به دو نيم خواهد شد ، سلاح پيامبر نزد اوست ، شمشيرش ذو الفقار است ، كتابى كه نامهاى تمام شيعيان و نيز كتابى كه نامهاى تمام دشمنان ، تا قيامت ، در آن نوشته شده است نزد اوست ؛ جامعه ، كه صحيفه‌اى است با هفتاد ذرع طول و تمام نيازهاى بنى آدم\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 553 ، روايت 578 .\r\n","page_name":" 146 ","page_number":146},
  {"content":"\r\n\r\nدر آن موجود است نزد اوست ، جفر اكبر ، جفر اصغر ، پوست بز و ميشى كه در آنها تمام علوم ، حتى ديهء خراشى كه بر پوست افتد ، تا حد يك تازيانه و نصف تازيانه و ثلث تازيانه ، در آن موجود است ، و نيز مصحف حضرت فاطمه عليها السّلام ، نزد او موجود است . » « 1 »\r\n2 . اباصلت هروى مىگويد : به امام رضا عليه السّلام عرض كردم : « نشانهء قائم شما چيست ؟ » فرمود : « نشانه‌اش اين است كه از نظر سنّى ، پير و در قيافه و سيما ، جوان است به‌طورىكه هركس او را نگاه مىكند ، او را مردى چهل ساله يا كمتر مىداند و از نشانه‌هايش آن است كه با گذشت زمان ، پير نمىشود تا اينكه اجلش برسد . » « 2 »\r\n3 . ابو الجارود از امام باقر از پدران بزرگوارش نقل مىكند كه امير المؤمنين عليه السّلام بر بالاى منبر فرمود : « در آخر الزمان از نسل من فرزندى متولد مىشود كه داراى چهره‌اى درخشنده ، سينه‌اى ستبر ، پاهايى قوى ، شانه‌هايى پهن و تناور است كه در پشتش دو علامت دارد ، يكى همرنگ پوست خودش و ديگرى همرنگ علامتى كه پيامبر صلّى اللّه عليه و إله و سلّم داشت ، او دو اسم دارد ، يكى پنهان و ديگرى آشكار ، آن اسم پنهان احمد و اسم آشكارش محمد است ، هرگاه رايت و بيرقش را تكان دهد هرچه بين شرق و غرب عالم است برايش روشن و آشكار مىشود ، وقتى دستش را بر سر بندگان خدا بكشد هيچ مؤمنى نيست مگر اينكه دلش از پارهء آهن محكمتر مىشود و نيروى چهل مرد پيدا مىكند ، تمام مردگان ، در آن هنگام ، در دل خويش احساس شادى مىنمايند و در قبرها به ديدار يكديگر رفته ، قيام قائم را به يكديگر تبريك مىگويند . » « 3 »\r\n4 . جابر جعفى مىگويد : از امام باقر عليه السّلام شنيدم كه فرمود : عمر بن خطاب از امير المؤمنين عليه السّلام در مورد حضرت مهدى و نامش ، سؤال كرد حضرت فرمود : « حبيبم رسول اللّه از من پيمان گرفته است كه تا زمانى كه خداوند او - حضرت مهدى - را مبعوث مىنمايد نامش را ذكر نكنم . » عمر گفت : « اوصافش را برايم بيان كن . » حضرت فرمود : « جوانى ميان قامت ، خوشرو و نيكوموى است كه مويش بر شانه‌هايش ريخته و نور چهره‌اش بر سياهى محاسن و موى سرش غلبه كرده است ، پدرم فداى پسر\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 716 ، روايت 9 .\r\n( 2 ) . اثبات الهداة ، ج 3 ، ص 722 ، روايت 29 .\r\n( 3 ) . اثبات الهداة ، ج 3 ، 722 ، روايت 32 .\r\n","page_name":" 147 ","page_number":147},
  {"content":"\r\n\r\nبهترين كنيزان باد . » « 1 »\r\n5 . امام باقر عليه السّلام فرمود : پيامبر در روز غدير فرمود : « اى مردم ! من پيامبرم و على جانشين من است ، بدانيد كه پايان امامت با مهدى قائم است ، او در دين غالب است و از ستمكاران انتقام مىگيرد ، بدانيد كه او گشايندهء دژها و ويران‌كنندهء آنهاست ، او بر قبايل مشركين پيروز مىشود ، خوانخواه خون به ناحق ريختهء اولياء خداست ، او ياريگر دين است ، او از درياى ژرف آب مىكشد و هر صاحب فضل و هنر را به فضلش و هر جاهلى را به جهلش مىشناسد و مىنامد ، او برگزيده خداوند است ، او وارث هر علمى و مسلط به هر دانشى است ، اطلاعات او از ناحيه پروردگار است ، او رشيد و كامل است و تمام امور در اختيار اوست ، او حجت باقى است و ديگر بعد از او حجتى نيست ، حق جز با او و نور و روشنى جز در نزد او يافت نمىشود ، او پيروز و مسلط است و كسى بر او غالب نمىشود ، او ولى خدا در زمين و حاكم او در بين مردم و امين خداوند در آشكار و نهان است . » « 2 »\r\n\r\nگفتار ما\r\nمقصود از آوردن روايات اين فصل ، توجه‌دادن خوانندگان محترم و شيعيان امام عليه السّلام و به صفات و نشانه‌هاى آن حضرت است تا اينكه به دنبال ادعاى مدعيان دروغگو ، در دورهء غيبت و ظهور ، به گمراهى نيفتند ، به‌ويژه آنكه در بعضى از روايات بر شناخت آثار و نشانه‌هاى امام ، براى نيفتادن به ورطهء گمراهى ، جدا تأكيد شده است .\r\n\r\n6 - 3 : جريان سنّتهاى پيامبران عليهم السّلام به‌ويژه رسول اكرم صلّى اللّه عليه و إله و سلّم دربارهء حضرت مهدى عليه السّلام\r\n\r\nروايات\r\n1 . ابو بصير مىگويد : از امام صادق عليه السّلام شنيدم كه فرمود : « سنتهايى كه براى پيامبران در دورهء غيبتشان جارى شده است عينا در مورد قائم ما اهل بيت جارى مىشود . » « 3 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 730 ، روايت 71 .\r\n( 2 ) . اثبات الهداة ، ج 3 ، ص 558 ، روايت 613 .\r\n( 3 ) . اثبات الهداة ، ج 3 ، ص 473 ، روايت 152 .\r\n","page_name":" 148 ","page_number":148},
  {"content":"\r\n\r\n2 . سعيد بن جبير مىگويد : از امام صادق عليه السّلام شنيدم كه فرمود : « در مورد قائم ما ، سنتهايى از سنن پيامبران جارى مىشود : سنتى از آدم ، سنتى از نوح ، سنتى از ابراهيم ، سنتى از موسى ، سنتى از عيسى ، سنتى از ايّوب و سنتى از محمد صلّى اللّه عليه و إله و سلّم ، امّا سنتى كه از آدم و نوح درباره قائم عليه السّلام انجام مىشود طول عمر است ، از ابراهيم ، مخفى بودن ولادت و كناره‌گيرى از مردم ، از موسى ، خوف و هراس و غيبت ، از عيسى ، اختلاف مردم دربارهء او ، از ايّوب ، فرج و گشايش بعد از آزمايش و مصيبت و از محمد ، خروج با شمشير . » « 1 »\r\n3 . محمد بن مسلم طحّان مىگويد : بر امام باقر عليه السّلام وارد شدم ، در حالىكه قصد داشتم در مورد قائم آل محمد صلّى اللّه عليه و إله و سلّم ، از ايشان سؤال كنم . آن حضرت ابتدائا - بدون اينكه من قصدم را در ميان بگذارم - فرمودند : « اى محمد بن مسلم ! در قائم آل محمد به پنج تن از پيامبران شباهتهايى وجود دارد : يونس بن متى ، يوسف بن يعقوب ، موسى ، عيسى و محمد صلّى اللّه عليه و إله و سلّم ، امّا شباهتش به يونس ، بازگشتش به ميان مردم است در حالىكه باوجود سنّ زياد ، جوان به نظر مىرسد ، امّا شباهتش به يوسف ، غايب شدن از ديد عام و خاص و مخفى شدن از برادرانش و مشكل شدن كار بر پدرش يعقوب عليه السّلام است ، با اينكه فاصله بين او و خانواده و شيعيانش نزديك است ، اما شباهتش به موسى ، دوام ترس و هراس و به درازا كشيدن غيبت ، مخفى بودن ولادت ، رنج و سختى شيعيانش و ناراحتى و مصيبتى است كه كشيدند تا اينكه خداوند به او اجازهء ظهور داد و ياريش كرد و بر دشمنش غلبه داد ، امّا شباهتش به عيسى ، اختلافى است كه دربارهء او واقع شد و گروهى گفتند : « متولد نشده است » ، عده‌اى گفتند : « مرده است . » بعضى گفتند : « كشته شده و به دار آويخته شده است . » ، امّا شباهتش به جدش مصطفى صلّى اللّه عليه و إله و سلّم خروجش ، با شمشير و كشتن دشمنان خدا و دشمنان پيامبر و ستمكاران و گردنكشان است و اينكه با شمشير و افتادن ترس به دل دشمنان ، خداوند او را يارى مىكند آن‌گاه هيچ‌چيز و هيچ‌كس از تحت سلطه و غلبه او خارج نخواهد ماند . » « 2 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 466 ، روايت 124 .\r\n( 2 ) . اثبات الهداة ، ج 3 ، ص 468 ، روايت 132 .\r\n","page_name":" 149 ","page_number":149},
  {"content":"\r\n\r\n4 . در سؤالى كه احمد بن اسحق بن سعد اشعرى از امام عسكرى عليه السّلام پرسيده آمده است : « . . . از خضر و ذو القرنين چه سنتى در مورد آن حضرت جارى مىشود ؟ » امام عليه السّلام در جواب فرموده است : « به درازا كشيدن غيبت ، اى احمد ! . . . » « 1 »\r\n5 . حنّان بن سدير به نقل از پدرش از امام صادق عليه السّلام نقل مىكند كه فرمود : « قائم ما غيبتى دارد كه طولانى مىشود . » عرض كردم : « يابن رسول اللّه ! علت آن چيست ؟ » فرمود : « خداوند نمىخواهد اين امر انجام شود مگر اينكه تمام سنتهايى را كه پيامبران در غيبتهايشان داشته‌اند ، در اين غيبت قرار دهد و اى سدير ! - بنابراين بايد تمام مدت مجموع غيبتهاى پيامبران ، در اين غيبت وجود داشته باشد . خداوند مىفرمايد :\r\n لَتَرْكَبُنَّ طَبَقاً عَنْ طَبَقٍ  « 2 » « مرحله‌اى پس از مرحلهء ديگر را سير خواهيد كرد » مقصود اين است كه سنتهاى گذشتگان در مورد شما جارى خواهد شد . » « 3 »\r\n\r\nگفتار ما\r\nآنچه از مجموع اين روايات به دست مىآيد اين است كه سنتهايى از سنن پيامبران عليهم السّلام دربارهء حضرت حجت عليه السّلام جارى مىشود و آن حضرت در بعضى مسائل و وقايع با آنها مشابهتى دارد . علت اين مطلب براى ما روشن نيست و فقط شايد بتوان گفت كه اين سنتها ، نشانه‌ها و اشاره‌هايى بر امامت و ولايت آن حضرت است تا اينكه پيروان حق و طرفداران خط هدايت ، راه را گم نكنند . چنان كه روايت هشتم از باب سوم شاهد خوبى بر درستى اين احتمال است .\r\nامّا روايت اول و پنجم در صدد بيان مطلب ديگرى است و آن مطلب - احتمالا - اين است كه غيبتهاى پيامبران براى آزمايش امّتشان بوده است و مقدار طولانى شدن دورهء آزمايش هر امت بر حسب نقص و كمال عقلى و ايمان و اقبال و توجه آنان به فطرت توحيدى خودشان است و از آن‌جا كه امت پيامبر صلّى اللّه عليه و إله و سلّم ، از اين جهات ، كاملترين امتها هستند ، هم در زمان خود پيامبر و هم در زمان جانشينان ايشان به قدر\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 479 ، روايت 180 .\r\n( 2 ) . انشقاق : 19 .\r\n( 3 ) . اثبات الهداة ، ج 3 ، ص 486 ، روايت 212 .\r\n","page_name":" 150 ","page_number":150},
  {"content":"\r\n\r\nكمالاتشان مورد امتحان قرار گرفته‌اند و بعد از آن نيز چون روزبه‌روز كمال عقلى بيشترى يافته‌اند با غايب شدن امام دوازدهم و طولانى شدن غيبتش تحت آزمايش بزرگترى واقع شده‌اند و بعد از سپرى شدن اين دورهء آزمايش ، زمان ظهور قائم و غايب منتظر فرامىرسد و هنگامهء تحقق وعدهء الهى و چيره شدن دين اسلام بر همهء اديان برپا مىگردد و برترين مصداق آيه شريفه كه فرمود :  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ *  « 1 » نمايان مىشود .\r\n\r\n7 - 3 : حضرت مهدى عليه السّلام ، وارث آثار و ميراث همهء پيامبران عليهم السّلام\r\n\r\nروايات\r\n1 . امام باقر عليه السّلام فرمود : « عصاى موسى از آن آدم بود ، بعد به شعيب رسيد و سپس به دست موسى بن عمران افتاد ، هم‌اكنون نزد ماست ، چندى قبل آن را ديدم ، مثل وقتى كه از درخت كنده شده بود تر و تازه است ، اگر از آن سؤالى بشود جواب مىدهد ، آمادهء استفادهء قائم ماست ، با آن همان كارى را خواهد كرد كه موسى بن عمران انجام مىداد . . . » « 2 »\r\n2 . ابو سعيد خراسانى از امام صادق عليه السّلام نقل مىكند : امام باقر عليه السّلام فرمود : « هنگامى كه قائم ، در مكه قيام كند و قصد رفتن به كوفه را داشته باشد ، منادى آن حضرت ندا مىدهد كه : « اى مردم ! كسى با خود ، غذا و نوشيدنى نياورد » و سنگ حضرت موسى ، كه بار شترى است ، همراه اوست ، به هرجا مىرسند ، چشمه‌اى از وسط آن سنگ مىجوشد ، كه هر گرسنه‌اى از آن بخورد سير مىشود و هر تشنه‌اى را سيرآب مىنمايد ، توشهء آنها همين است تا اينكه از طرف كوفه وارد نجف شوند . » « 3 »\r\n3 . امام باقر از پدران بزرگوارش از على عليه السّلام نقل مىكند : پيامبر صلّى اللّه عليه و إله و سلّم فرمود : « مهدى از نسل من است ، او غيبت و گمگشتگى دارد كه مردم ، در آن دوره ، به گمراهى مىافتند ، ذخيره و گنجينهء پيامبران را با خود دارد ، زمين را همان‌طور كه از ستم و بيداد\r\n\r\n\r\n","description":"","footnote":"\r\n( 1 ) . توبه : 33 ، وصف : 9 - اوست كه پيامبر را براى هدايت بشر و حاكميت دين حق فرستاد تا علىرغم ميل مشركان ، بر همهء اديان پيروز شود .\r\n( 2 ) . اثبات الهداة ، ج 3 ، ص 439 ، روايت 2 .\r\n( 3 ) . اثبات الهداة ، ج 3 ، ص 440 ، روايت 3 .\r\n","page_name":" 151 ","page_number":151},
  {"content":"\r\n\r\nپر شده است از عدل و داد سرشار خواهد نمود . » « 1 »\r\n4 . مفضل بن عمر از امام صادق عليه السّلام ، در روايت پيراهن يوسف ، نقل مىكند : عرض كردم : « پيراهن يوسف به چه كسى رسيد ؟ » فرمود : « به اهلش ، و وقتى قائم ما خروج كند ، پيراهن پيش اوست . » سپس فرمود : « هر پيامبرى ، علم يا هرچيز ديگرى به ارث گذاشته باشد به حضرت محمد صلّى اللّه عليه و إله و سلّم رسيده است . » « 2 »\r\n5 . عبد اللّه بن سنان مىگويد : از امام صادق عليه السّلام شنيدم كه فرمود : « عصاى موسى از چوب آس درخت بهشتى بود كه وقتى به سمت مدين رفت جبرئيل برايش آورد ، و آن عصا و تابوت آدم در درياچه طبرستان است ، نه مىپوسند و نه تغيير حالت پيدا مىكنند تا اينكه وقتى قائم قيام كند ، آنها را بيرون آورد . » « 3 »\r\n6 . زياد بن منذر مىگويد : امام باقر عليه السّلام به من فرمود : « وقتى قائم عليه السّلام ظهور كند ، بيرق رسول اللّه صلّى اللّه عليه و إله و سلّم ، انگشتر سليمان ، و سنگ و عصاى موسى را به همراه خود آشكار مىسازد . » « 4 »\r\n7 . امام باقر عليه السّلام فرمود : « امام قائم عليه السّلام اول از انطاكيه شروع مىكند ، تورات ، عصاى موسى و انگشتر سليمان را از غارى در آنجا ، بيرون مىآورد . . . » « 5 »\r\n8 . ابو بصير مىگويد : امام صادق عليه السّلام فرمود : « قائم از مكه خروج نخواهد كرد تا اينكه حلقه‌اى گرداگردش را فراگيرد . » عرض كردم : تعداد حلقه چند نفر است ؟\r\nفرمود : « ده هزار نفر ، جبرئيل از سمت راست و ميكائيل از سمت چپ ، آن‌گاه امام عليه السّلام پرچم غلبه و پيروزى را به اهتزاز درآورده با آن به راه مىافتد ، در شرق و غرب عالم ، همه آن را لعنت مىكنند ، در حالىكه آن ، همان پرچم پيامبر صلّى اللّه عليه و إله و سلّم است كه جبرئيل در روز جنگ بدر ، آن را فرود آورد . » تا اينكه امام عليه السّلام فرمود : « پيراهنى كه رسول اللّه در روز جنگ احد به تن داشت ، عمامه و زره بلند آن حضرت به تن قائم عليه السّلام است و\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 461 ، روايت 105 .\r\n( 2 ) . اثبات الهداة ، ج 3 ، ص 494 ، روايت 251 .\r\n( 3 ) . اثبات الهداة ، ج 3 ، ص 540 ، روايت 508 .\r\n( 4 ) . اثبات الهداة ، ج 3 ، ص 541 ، روايت 509 .\r\n( 5 ) . اثبات الهداة ، ج 3 ، ص 584 ، روايت 786 .\r\n","page_name":" 152 ","page_number":152},
  {"content":"\r\n\r\nذو الفقار ، شمشير رسول اللّه ، در دست اوست . » « 1 »\r\n9 . على بن حسين مسعودى در كتاب اثبات الوصيه نقل مىكند : « در سال دويست و پنجاه و نه ، امام عسكرى عليه السّلام به مادرش فرمود كه حج به‌جا بياورد و آنچه را در سال دويست و شصت واقع مىشود به او خبر داد ، و صاحب الامر عليه السّلام را خواست ، به او وصيت فرمود ، اسم اعظم و ديگر مواريث و سلاح را به او تحويل داد ، آن‌گاه ، مادر امام عسكرى عليه السّلام همراه صاحب الامر عليه السّلام به سمت مكه رفتند . » « 2 »\r\n\r\nگفتار ما\r\nآنچه ذكر شد بعضى از رواياتى است كه مىفرمايد ، ميراثهاى پيامبران نزد حضرت حجت ، - عجل اللّه تعالى فرجه - است . اگر كسى بپرسد فايدهء اين ميراثها و بودن آنها در دست حضرت مهدى عليه السّلام چيست ؟ مىتوان گفت : همان‌طور كه از روايت اول فصل پنجم همين باب برمىآيد ، اين ميراثها ، نشانه‌ها و اشاره‌هايى بر امامت حضرت مهدى عليه السّلام و حجت بودن ايشان در روى زمين است - تا مردم گمراه نشوند - و آن حضرت براى استفاده در رسيدن به اهدافش ، آنها را به كار مىگيرد ، چنان كه پيامبران پيشين نيز - آن‌طور كه از دقت در روايات قبلى برمىآيد - چنين مىكردند .\r\n\r\n8 - 3 : محلّ ظهور و دعوت امام زمان عليه السّلام\r\n\r\nروايات\r\n1 . امام باقر عليه السّلام فرمود : « قائم از راه گردنهء ذى طوى فرود مىآيد ، سيصد و سيزده نفر - به تعداد مجاهدان بدر - همراه او هستند ، تا اينكه پشتش را به حجر الاسود تكيه مىدهد و بيرق پيروزى را به اهتزاز درمىآورد . » « 3 »\r\n2 . صالح بن عقبه از قول امام صادق عليه السّلام در مورد آيهء  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ  « 4 » نقل مىكند كه فرمود : « دربارهء قائم آل محمد\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 545 ، روايت 533 .\r\n( 2 ) . اثبات الهداة ، ج 3 ، ص 579 ، روايت 750 .\r\n( 3 ) . اثبات الهداة ، ج 3 ، ص 547 ، روايت 541 .\r\n( 4 ) . نمل : 62 - كيست كه آن هنگامىكه مضطرّ و درمانده او را مىخواند پاسخ مىگويد ، و بلا و رنجورى را\r\n","page_name":" 153 ","page_number":153},
  {"content":"\r\n\r\nنازل شده است كه در مقام ابراهيم ، دو ركعت نماز مىگزارد ، و خداوند را مىخواند ، خدا او را پاسخ مىگويد و ناراحتى او را بر طرف مىنمايد و او را خليفه و جانشين خود در روى زمين قرار مىدهد . » « 1 »\r\n3 . مفضل بن عمر از امام صادق عليه السّلام نقل مىكند كه فرمود : « مولاى قائم ما به كعبه تكيه مىزند و مىگويد : « اى مردم ! بدانيد ! كه هركس مىخواهد به آدم و شيث بنگرد ، همانا من ، آدم و شيث هستم ، هركه مىخواهد نوح و فرزندش سام را ببيند ، بداند كه من نوح و سام هستم ، هركه مىخواهد ابراهيم و اسماعيل را نظاره كند ، من ابراهيم و اسماعيل هستم ، هركه ميل نگاه به چهرهء موسى و يوشع دارد ، بداند كه من موسى و يوشع هستم ، هركه جمال و كمال عيسى و شمعون را طالب است ، من عيسى و شمعون هستم ، هركه مىخواهد به محمد و امير المؤمنين صلوات اللّه عليهما بنگرد - و معنى حسن و كمال را دريابد - من محمد و امير المؤمنين هستم ، هركه مىخواهد جلوهء حسن و حسين عليهما السّلام را درك كند ، من حسن و حسين هستم و هركه مىخواهد امامان سلالهء حسين عليهم السّلام را بنگرد ، من آن امامان هستم ، درخواست و دعوت مرا پاسخ مثبت گوئيد ، من به شما از همان چيزى خبر مىدهم كه به شما خبر داده شده است و شما به گوش نگرفته‌ايد . هركس اهل خواندن كتابها و صحف آسمانى و فهم آنهاست ، پس به من گوش بسپارد . »\r\nسپس شروع به خواندن صحفى كه خداوند بر آدم و شيث عليهما السّلام نازل كرده ، مىنمايد . امت آدم صفوة اللّه و شيث هبة اللّه مىگويند : « به خدا قسم كه بىهيچ ترديدى ، اين همان صحف است ، به ما چيزى نماياند كه از آن بى خبر بوديم و بر ما پوشيده بود ، هيچ‌چيز از آن كم نشده ، عوض نشده و تحريف نگشته است . » سپس صحف نوح و ابراهيم و تورات و انجيل و زبور را مىخواند ، آن‌گاه اهل انجيل و تورات و زبور مىگويند : « به خدا قسم كه بىهيچ ترديدى ، اين همان صحف نوح و ابراهيم عليهما السّلام است و چيزى از آن كم نشده ، عوض نشده و تحريف نگشته است ، و به\r\n\r\n\r\n","description":"","footnote":"\r\nمىگرداند ، و شما را جانشينان روى زمين مىكند ؟ !\r\n( 1 ) . اثبات الهداة ، ج 3 ، ص 553 ، روايت 576 .\r\n","page_name":" 154 ","page_number":154},
  {"content":"\r\n\r\nخدا قسم اين همان تورات و زبور و انجيل كامل و دست‌نخورده است و بيش از آن چيزى است كه به دست ما رسيده بود . » سپس ، آن حضرت قرآن را تلاوت مىفرمايد ، آن‌گاه مسلمانان مىگويند : « به خدا قسم ، بدون هيچ ترديدى ، اين همان قرآنى است كه خداوند بر محمد صلّى اللّه عليه و إله و سلّم نازل كرده است و هيچ‌چيز از آن كاسته نشده ، عوض نشده و تحريف نگشته است . » « 1 »\r\n\r\nگفتار ما\r\nشايد همان‌طور كه از روايت پنجم فصل چهارم از همين باب برمىآيد ، علت خروج و قيام حضرت مهدى عليه السّلام از كعبه ، تأسى و پيروى آن حضرت از پيامبر صلّى اللّه عليه و إله و سلّم باشد ، علاوه بر آنكه شهر مكه ، در تمام ايام سال ، محل تجمع مسلمين و گردهمايى آنان در طواف است و احتمال اين نيز هست كه در دورهء ظهور حضرت حجت به واسطهء مسائل سياسى و ارتباطات بين‌المللى ، طرفداران مذاهب مختلف ، با همهء اختلافى كه در نظريات و عقايدشان دارند ، بيش از امروز ، به مكّه علاقه نشان دهند و به آن ، رو بياورند ، « 2 » چنان كه روايت سوم نيز از اشاره به اين مطلب خالى نيست .\r\nدر فصل چهارم همين باب نيز ، رواياتى دربارهء اين موضوع ذكر شده است .\r\n\r\n9 - 3 : بيعت‌كنندگان با امام مهدى عليه السّلام و اصحاب و يارىكنندگان آن حضرت\r\n\r\nروايات\r\n1 . امام صادق عليه السّلام فرمود : « . . . امام قائم عليه السّلام به كعبه تكيه مىزند ، دستش را دراز مىكند ، « بيضآء من غير سوء » « 3 » بدون هيچ عيب و مرضى ، نورانى ديده مىشود و\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 9 و 10 از روايات طولانى باب 25 .\r\n( 2 ) . اگر چنين احتمالى واقعيت پيدا كند ، شايد هم به اين علت باشد كه طرفداران مذاهب مختلف ، اجتماع مردم در مكه را موقعيت مناسبى براى نشر افكار و جلب هوادار براى خودشان ببينند . در اين صورت اگر صاحبان بيرقها ، كه سابقا از آنها ياد شد ، نيز به سمت مكه روان شوند ، و در آنجا حقّشان به امام بپيوندد و باطلشان به دست ايشان نابود شود ، بر صحيح بودن اين علّت براى روآوردن به مكه ، بيشتر مىتوان اعتماد كرد . مترجم\r\n( 3 ) . اشاره به آيهء 32 سورهء قصص است كه خداوند به موسى فرمود : دست در گريبانت فروبر و آن را نورانى ، بدون عيب ، بيرون آر . حضرت حجّت نيز عينا همين عمل را انجام دهد .\r\n","page_name":" 155 ","page_number":155},
  {"content":"\r\n\r\nمىگويد : « اين دست خدا و از جانب خدا و به امر خداست . » سپس اين آيه را تلاوت مىكند :  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ ، يَدُ اللَّهِ فَوْقَ أَيْدِيهِمْ ، فَمَنْ نَكَثَ فَإِنَّما يَنْكُثُ عَلى نَفْسِهِ . . .  « 1 »\r\nاول كسىكه دست او را مىبوسد و با او بيعت مىكند جبرئيل است ، سپس فرشتگان و نجباء ( برگزيدگان ) جنيان بيعت مىكنند و آن‌گاه نقباء ( بزرگان ) دست بيعت مىدهند . . . » « 2 »\r\n2 . محمد بن مسلم از امام باقر عليه السّلام در مورد آيهء  أَمَّنْ يُجِيبُ الْمُضْطَرَّ إِذا دَعاهُ  « 3 » نقل مىكند كه فرمود : « دربارهء قائم عليه السّلام و جبرئيل كه روى ناودان و به صورت پرنده‌اى سفيد به‌عنوان اولين مخلوق پروردگار با او بيعت مىكند و بعد از آن سيصد و سيزده نفر از مردم با او بيعت مىكنند ، نازل شده است . » « 4 »\r\n3 . ابو خالد كابلى مىگويد : امام باقر عليه السّلام فرمود : « در مكّه ، براى عمل به كتاب خدا و سنت پيامبرش با امام عليه السّلام بيعت مىشود ، آن‌گاه امام عليه السّلام ، حاكمى در مكه مىگمارد و به سمت مدينه حركت مىكند . . . » « 5 »\r\n4 . ابو بصير مىگويد : مردى از امام صادق عليه السّلام سؤال كرد : چند نفر با قائم عليه السّلام خروج مىكنند ؟ مردم مىگويند با او سيصد و سيزده نفر به تعداد مجاهدان بدر خروج مىكنند » فرمود : جز در بين عده‌اى اولى قوه ( نيرومند ) خروج نمىكند و اولوا القوه ( نيرومندان ) كمتر از ده هزار نفر نيست . » « 6 »\r\n5 . عوام بن زبير مىگويد : امام صادق عليه السّلام فرمود : « قائم عليه السّلام با چهل و پنج نفر از نه قبيله ( منطقه يا محله ) خروج مىكند ، از يك قبيله يك نفر ، از قبيله‌اى دو نفر ، از\r\n\r\n\r\n","description":"","footnote":"\r\n( 1 ) . فتح : 10 - آنها كه با تو بيعت كنند همانا با خدا بيعت كرده‌اند ، قدرت پروردگار از تمام قدرتها برتر است و هركه نقض بيعت كند به زيان خويش پيوند گسسته است .\r\n( 2 ) . بحار الانوار ، ج 53 ، ص 8 ، از روايت 1 .\r\n( 3 ) . نمل : 62 - يا كيست كه دعاى درمانده را چون بخواندش ، اجابت مىكند ؟ !\r\n( 4 ) . اثبات الهداة ، ج 3 ، ص 546 ، روايت 538 .\r\n( 5 ) . اثبات الهداة ، ج 3 ، ص 583 ، روايت 774 .\r\n( 6 ) . اثبات الهداة ، ج 3 ، ص 491 ، روايت 234 .\r\n","page_name":" 156 ","page_number":156},
  {"content":"\r\n\r\nقبيله‌اى سه نفر ، از قبيله‌اى چهار نفر ، از قبيله‌اى پنج ، از قبيله‌اى شش از قبيله‌اى هفت ، از قبيله‌اى هشت و از قبيله‌اى نه نفر تا اينكه چهل و پنج نفر تمام شود . » « 1 »\r\n6 . طبرسى ، صاحب مجمع البيان ، ذيل آيه شريفهء  أَيْنَ ما تَكُونُوا يَأْتِ بِكُمُ اللَّهُ جَمِيعاً  « 2 » مىنويسد : « در اخبار اهل بيت عليهم السّلام نقل شده است كه مقصود ، اصحاب مهدى عليه السّلام در آخر الزمان است ، و امام رضا عليه السّلام فرمود : « به خدا قسم ، وقتى قائم ما قيام كند ، خداوند همه شيعيان ما را از تمام مناطق به دور او جمع خواهد كرد . » « 3 »\r\n7 . طبرسى در ذيل آيه  أَنَّ الْأَرْضَ يَرِثُها عِبادِيَ الصَّالِحُونَ  « 4 » از امام باقر عليه السّلام نقل مىكند كه فرمود : آنها ياران مهدى عليه السّلام در آخر الزمان هستند . » « 5 »\r\n8 . ابو بصير مىگويد : امام صادق عليه السّلام فرمود : « عدهء كمى از عرب با قائم همراهند . » به آن حضرت عرض شد : « عدهء زيادى از آنها در اين‌باره حرف مىزنند . » فرمود : « مردم ، ناگزير ، بايد آزمايش شوند ، سره از ناسره و مؤمن از غيرمؤمن بازشناخته شود و غربال شوند ، و عده زيادى از مردم از غربال خارج خواهند شد . » « 6 »\r\n9 . امام صادق عليه السّلام فرمود : « از عرب بپرهيزيد ، در مورد آنها خبر ناگوارى هست ، بدانيد كه يكنفر هم از آنها همراه قائم خروج نخواهد كرد . » « 7 »\r\n10 . ريّان بن شبيب در حديث فضل الحسين عليه السّلام ، از قول امام رضا عليه السّلام نقل مىكند كه فرمود : « هفت هزار فرشته براى يارى امام حسين به زمين فرود آمدند ، امّا به آنها اجازه يارى و جنگ داده نشد ، آنها غبارآلود و پريشان در كنار قبر آن حضرت آماده‌اند تا اينكه قائم قيام كند و آنها او را يارى كنند . » « 8 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 496 ، روايت 258 .\r\n( 2 ) . بقره : 148 - هرجا باشيد همه شما را يك‌جا گرد مىآورد .\r\n( 3 ) . اثبات الهداة ، ج 3 ، ص 524 ، روايت 415 .\r\n( 4 ) . انبياء : 105 - زمين را بندگان صالح من به ارث مىبرند .\r\n( 5 ) . اثبات الهداة ، ج 3 ، ص 525 ، روايت 419 .\r\n( 6 ) . اثبات الهداة ، ج 3 ، ص 537 ، روايت 489 .\r\n( 7 ) . اثبات الهداة ، ج 3 ، ص 517 ، روايت 376 .\r\n( 8 ) . اثبات الهداة ، ج 3 ، ص 456 ، روايت 85 .\r\n","page_name":" 157 ","page_number":157},
  {"content":"\r\n\r\n11 . امام صادق عليه السّلام فرمود : « قائم عليه السّلام در ميان كمتر از فئه ( گروه ) خروج نخواهد كرد و فئه از ده هزار كمتر نيست . » « 1 »\r\n12 . عمر بن شمر مىگويد : نزد امام باقر عليه السّلام از مهدى عليه السّلام نام برده شد ، امام فرمود :\r\nدر حالى وارد كوفه مىشود كه سه بيرق ، اوضاع كوفه را درهم ريخته است ، آن‌گاه همه چيز ، خالص تحت ولايت او قرار مىگيرد . . . » « 2 »\r\n13 . عبد الرحمن بن حجاج از امام صادق عليه السّلام نقل مىكند كه فرمود : « وقتى قائم قيام كند ، به دشت كوفه مىآيد و به محلى اشاره كرده مىگويد : « اينجا را حفر كنيد . » آن‌جا را حفر مىكنند و دوازده هزار زره ، دوازده هزار شمشير و دوازده هزار كلاه‌خود جنگى كه هر كلاه‌خود دوطرف دارد بيرون مىآورند ، سپس دوازده هزار نفر از موالى و عجم را فرامىخواند و آن لباسها را به تن آنها مىپوشاند و مىگويد : « هركس اين لباس را بر تن نداشت ، او را بكشيد . » « 3 »\r\n14 . امام صادق عليه السّلام فرمود : وقتى قائم از پشت اين خانه ظهور كند خداوند بيست و هفت مرد را با او برمىانگيزد كه چهارده تن آنها از قوم موسى عليه السّلام هستند . . . » « 4 »\r\n15 . امام باقر عليه السّلام فرمود : « وقتى قائم ظهور كند و به كوفه وارد شود ، خداوند از وراى كوفه ، هفتاد هزار صدّيق را برمىانگيزد كه يار و ياورش باشند . » « 5 »\r\n16 . امام باقر عليه السّلام فرمود : « گويا قائم اهل بيتم را مىبينم كه به نجف شما وارد مىشود و بيرق رسول اللّه صلّى اللّه عليه و إله و سلّم را مىگشايد و وقتى بيرق را باز كرد فرشتگانى كه در جنگ بدر پيامبر را يارى كردند فرود مىآيند . » « 6 »\r\n( 5 ) 17 . محمد بن مسلم مىگويد : امام صادق عليه السّلام فرمود : خداوند دو شهر ، يكى در\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 548 ، روايت 549 .\r\n( 2 ) . اثبات الهداة ، ج 3 ، ص 555 ، روايت 588 .\r\n( 3 ) . اثبات الهداة ، ج 3 ، ص 558 ، روايت 611 .\r\n( 4 ) . اثبات الهداة ، ج 3 ، ص 573 ، روايت 707 .\r\n( 5 ) . اثبات الهداة ، ج 3 ، ص 584 ، روايت 788 .\r\n( 6 ) . اثبات الهداة ، ج 3 ، ص 548 ، روايت 548 .\r\n","page_name":" 158 ","page_number":158},
  {"content":"\r\n\r\nشرق و يكى در مغرب ، دارد « 1 » ، در آنها مردمى هستند كه ابليس را نمىشناسند و از خلقت او بىاطلاعند ، هميشه آنها با ما ديدار مىكنند ، آنچه را نياز دارند از ما مىپرسند ، ما هم به آنها مىآموزيم ، از ما مىخواهند بر ايشان دعا كنيم و در مورد زمان ظهور قائم ما ، از ما سؤال مىكنند ، اهل عبادت و مجاهدهء شديد هستند . » تا آنجا كه فرمود : « گروهى از آنها هستند كه از زمانى كه منتظر قائم هستند سلاح را كنار نگذاشته‌اند ، از خدا درخواست مىكنند كه آن حضرت را به ايشان بنماياند . « 2 »\r\n18 . هشام بن سالم مىگويد : امام صادق عليه السّلام فرمود : خداوند در مشرق شهرى دارد به نام جابلقا كه دوازده هزار دروازدهء طلايى دارد و بين هر دروازه با دروازهء مجاورش يك فرسخ فاصله است . هر درى برجى دارد كه در آن دوازده هزار رزمنده با اسبهاى آماده و سلاح برنده منتظر قيام قائم ما هستند ، و خداوند در مغرب شهرى دارد به نام جابرصا ( جابلصا ) ، « 3 » سپس امام عليه السّلام فرمود كه آن هم مثل جابلقاست و در انتظار قائم ما هستند . »\r\n19 . مفضّل مىگويد : امام صادق عليه السّلام فرمود : « همراه با قائم عليه السّلام سيزده نفر زن هستند . » عرض كردم : « به آنها چه كارى واگذار مىكند ؟ » فرمود : « آنها مجروحان را مداوا و از بيماران نگهدارى و پرستارى مىكنند ، همچنانكه در زمان پيامبر چنين بود . » « 4 » ، در ادامه حديث نامهاى آنها ذكر شده است .\r\n20 . جابر جعفى از امام باقر عليه السّلام نقل مىكند : « . . . به خدا قسم ، سيصد و چند ده نفر كه پنجاه نفر زن در ميان آنها هستند ، بدون قرار قبلى ، مثل تكه‌هاى ابر پاييزى كه به سرعت باد در حركتند ، يكى پس از ديگرى وارد مكه مىشوند و گرد هم مىآيند و آن مصداق همين آيه شريفه است كه فرمود :  أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ \r\n\r\n\r\n","description":"","footnote":"\r\n( 1 ) . مقصود از اينكه خداوند شهرهايى دارد ، شايد اين باشد كه مردم از آنها بىاطلاعند و فقط خداوند به حال آنها عالم است ، يا اينكه خداوند به آنها عنايتى ويژه دارد ، يا هردو ، و گرنه تمام هستى از آن خداست و اختصاص دو شهر به خدا معنى ندارد . و اللّه العالم . مترجم\r\n( 2 ) . اثبات الهداة ، ج 3 ، ص 522 ، روايت 405 .\r\n( 3 ) . اثبات الهداة ، ج 3 ، ص 522 ، روايت 406 .\r\n( 4 ) . اثبات الهداة ، ج 3 ، ص 575 ، روايت 725 .\r\n","page_name":" 159 ","page_number":159},
  {"content":"\r\n\r\n شَيْءٍ قَدِيرٌ  « 1 » . . . » « 2 »\r\n\r\nگفتار ما\r\nعلاوه بر مقامات بلند آن حضرت عليه السّلام و تأئيد الهى وى با نيروهاى غيبى و تقويت ياورانش با نيروى فوق العاده و فراتر از معمول ، مطلب ديگرى كه از روايات برمىآيد اين است كه آن حضرت از بين فرشتگان و انسانها و جنيان و ديگران هم ياران و دوستدارانى دارد .\r\nامّا ما از جابلقا و جابلصا اطلاعى نداريم تا اينكه ساكنانش را بشناسيم ، فقط چيزى كه هست ، در روايات از آنها زياد نام برده شده است « 3 » - و قابل انكار نيست - و شايد از اين پس اوضاع به‌گونه‌اى سير و تحول پيدا كند كه موجب شود آنها را بشناسيم ، چنان كه امامان معصوم عليهم السّلام از چيزهايى خبر داده‌اند كه گذشتگان ما از آنها اثرى نيافتند و ما بعضى از آنها را به چشم خود ديديم و بعضى ديگر يا بهتر بگوييم بيشتر آنها ، هنوز آشكار نشده است و بيشتر حوادثى كه در دوران ظهور و رجعت رخ مىدهد از همين قبيل است .\r\nامّا زنان به‌طور كلى و يا زنان مؤمن در چه حالى هستند ؟ آيا باوجود تعداد زيادشان حضرت حجت را يارى مىنمايند يا خير ؟\r\nتاكنون غير از دو روايتى كه بر مداواى مجروحان و رسيدگى به بيماران ، توسط زنان ، دلالت مىكند به دليل ديگرى كه بر يارى كردن يا يارى نكردن آنها ، حضرت حجت را ، دلالت كند دست نيافته‌ايم .\r\nاين احتمال نيز هست كه آن زنان ، همان پيرزنانى باشند كه خداوند تعالى دربارهء آنها فرموده است :  وَ الْقَواعِدُ مِنَ النِّساءِ اللَّاتِي لا يَرْجُونَ نِكاحاً فَلَيْسَ عَلَيْهِنَّ جُناحٌ أَنْ يَضَعْنَ ثِيابَهُنَّ غَيْرَ مُتَبَرِّجاتٍ بِزِينَةٍ وَ أَنْ يَسْتَعْفِفْنَ خَيْرٌ لَهُنَّ وَ اللَّهُ سَمِيعٌ عَلِيمٌ  « 4 »\r\n\r\n\r\n","description":"","footnote":"\r\n( 1 ) . بقره : 148 - هرجا باشيد خداوند شما را گرد هم آورد كه او بر هر كارى تواناست .\r\n( 2 ) . تفسير البرهان ، ج 2 ، ص 164 ، روايت 10 .\r\n( 3 ) . به بحار الانوار ، ج 12 ، ص 206 ، ج 27 ، ص 43 و 47 ، ج 44 ، ص 41 و 56 ، ج 57 ، ص 324 و 329 ، 333 ، 334 و 336 مراجعه كنيد .\r\n( 4 ) . نور : 60 - و آن زنان بازنشسته و از تك و تا افتاده كه اميدى به ازدواج - يا ميل و توانى براى امور جنسى -\r\n","page_name":" 160 ","page_number":160},
  {"content":"\r\n\r\n\r\n10 - 3 : ويژگىهاى ياران امام قائم عليه السّلام\r\n\r\nروايات\r\n1 . امير المؤمنين عليه السّلام فرمود : « ياران مهدى جوان هستند و پير در ميان آنها وجود ندارد مگر فقط به مقدار سرمه در چشم و نمك در غذا ، و كمترين چيز در ميان غذا نمك است . » « 1 »\r\n2 . امام صادق عليه السّلام فرمود : « گويا قائم عليه السّلام را بر منبر كوفه مىبينم كه سيصد و سيزده تن از يارانش ، به عدد مجاهدان بدر ، گرداگردش را گرفته‌اند ، آنها ياران بيرقها « 2 » و حكام خدا در روى زمين هستند . . . » « 3 »\r\n3 . امام باقر عليه السّلام فرمود : « گويا اصحاب و ياران امام قائم عليه السّلام را مىبينم كه شرق و غرب را پر كرده‌اند ، هيچ‌چيز در عالم پيدا نمىشود مگر اينكه از آنها اطاعت مىكند ، و حتى درندگان و پرندگان وحشى نيز مطيع آنها هستند ، همه‌چيز در روى زمين خواهان به دست آوردن رضايت آنهاست تا جايى كه قطعه‌اى از زمين بر قطعه‌اى ديگر افتخار مىكند و مىگويد : « امروز مردى از ياران قائم عليه السّلام از روى من عبور كرد . » « 4 »\r\n4 . ابو بصير مىگويد : امام صادق عليه السّلام فرمود : « اينكه لوط عليه السّلام به قومش گفت :  لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ  « 5 » ، چيزى جز آرزوى داشتن نيروى حضرت قائم ، و تكيه به قدرت ياران آن حضرت نبود ، به هر مردى از ياران امام عليه السّلام ، نيروى چهل مرد داده شده و دلش از پاره‌هاى آهن محكمتر و قويتر است ، اگر از كوهها عبور كنند ،\r\n\r\n\r\n","description":"","footnote":"\r\nندارند ، بر آنان ايرادى نيست كه ، بدون زينت و خودنمايى ، لباس خود را كنار گذارند ، و پوشش جدّى لازم براى جوانترها را نداشته باشند ، و البته اگر عفاف پيشه كنند ، و همان حجاب را رعايت كنند ، براى آنها بهتر است و خداوند به همهء امور شنوا و داناست .\r\n( 1 ) . اثبات الهداة ، ج 3 ، ص 517 ، روايت 377 .\r\n( 2 ) . در متن روايت ، عبارت « أصحاب الألوية » است كه ما ، ياران بيرقها ترجمه كرديم ولى ظاهرا ، به قرينهء اينكه آنها در زمين حاكم هستند و روايت در مقام بيان قدرت آنهاست ، چنان كه در روايت ششم از فصل اول همين باب نيز چنين است ، ممكن است « أصحاب الولاية » يعنى داراى ولايت ، بوده باشد ، و اين با معنى بقيه قسمتهاى روايت سازگارتر است . مترجم\r\n( 3 ) . اثبات الهداة ، ج 3 ، ص 494 ، روايت 247 .\r\n( 4 ) . اثبات الهداة ، ج 3 ، ص 494 ، روايت 248 .\r\n( 5 ) . هود : 80 - اى كاش در برابر شما نيرويى داشتم يا به شخص قابل اعتماد و قدرتمندى پناه مىبردم .\r\n","page_name":" 161 ","page_number":161},
  {"content":"\r\n\r\nكوهها از هم مىپاشند ، تا خداوند عزّ و جلّ راضى نشود شمشيرهايشان را غلاف نخواهند كرد . » « 1 »\r\n5 . مفضل بن عمر مىگويد : امام صادق عليه السّلام فرمود : آيهء  أَيْنَ ما تَكُونُوا يَأْتِ بِكُمُ اللَّهُ جَمِيعاً  « 2 » دربارهء آن عده از اصحاب امام قائم عليه السّلام ، كه غايب هستند نازل شده است كه ناگاه شب‌هنگام از بسترهايشان غايب مىشوند و صبح در مكه هستند ، بعضى از آنها در ميان ابر حركت مىكنند ، اسم آنها ، نام پدرشان و سيما و قيافه و نسبشان شناخته مىشود . » مفضل مىگويد : عرض كردم : فدايت شوم ، ايمان كدام‌يك از آنها قويتر است ؟ فرمود : « آنكه روز در ميان ابر حركت مىكند . » « 3 »\r\n6 . جابر جعفى مىگويد : امام باقر عليه السّلام فرمود : « در بين ركن و مقام ، سيصد و چند نفر ، به تعداد مجاهدان بدر ، با امام بيعت مىكنند ، كه برگزيدگان مصر ، شايستگان اهل شام ، و نيكان عراق در ميان آنها وجود دارند ، آن‌گاه آنچه خداوند اراده كند به دست امام قائم برپا مىشود . » « 4 »\r\n7 . ابان بن تغلب مىگويد : با امام محمد باقر در مسجد مكّه - مسجد الحرام - بودم ، آن حضرت در حالىكه دستم را گرفته بود فرمود : « اى ابان سيصد و سيزده نفر به اين مسجد خواهند آمد ، مردم مكه مىدانند كه هنوز پدران و اجداد آن افراد هم به دنيا نيامده‌اند ، شمشيرهايى با خود دارند كه روى هركدام ، نام صاحب شمشير و نام پدرش و حسب و نسبش نوشته شده است ، آن‌گاه منادى ندا مىدهد كه : « اين مهدى است كه چون داوود و سليمان قضاوت مىكند ، و در قضاوت كردن احتياجى به دليل و شاهد ندارد . » « 5 »\r\n8 . امام باقر عليه السّلام فرمود : « . . . شمشيرهايى بر خود بسته‌اند كه بر روى هركدام هزار كلمه نوشته شده و هر كلمه كليد هزار كلمه است ، باد از هر ناحيه‌اى وزيدن مىگيرد\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 494 ، روايت 249 .\r\n( 2 ) . بقره : 148 - هرجا كه باشيد همهء شما را گرد هم مىآورد .\r\n( 3 ) . اثبات الهداة ، ج 3 ، ص 493 ، روايت 246 .\r\n( 4 ) . اثبات الهداة ، ج 3 ، ص 517 ، روايت 378 .\r\n( 5 ) . اثبات الهداة ، ج 3 ، ص 546 ، روايت 537 .\r\n","page_name":" 162 ","page_number":162},
  {"content":"\r\n\r\nندا مىدهد كه : « اين مهدى است كه همچون داوود قضاوت مىكند و به شاهد و مدرك احتياج ندارد . » « 1 »\r\n9 . امام باقر عليه السّلام فرمود : « ياران قائم ، سيصد و سيزده نفر از فرزندان عجم هستند ، بعضى از آنها به هنگام روز در ميان ابر حركت مىكنند ، به اسم خودشان و نام پدرشان و حسب و نسب شناخته مىشوند ، بعضى از آنها بر بستر خوابيده‌اند ولى ناگهان بدون قرار قبلى در مكه گرد هم مىآيند . » « 2 »\r\n10 . حسين بن ثوير بن ابى فاخته از پدرش از امام زين العابدين نقل مىكند كه فرمود : « وقتى قائم ما قيام كند خداوند مرض و ناراحتى را از شيعيان ما مىبرد و دلهاشان را چون پاره‌هاى آهن ، محكم قرار مىدهد و نيروى هر مردى را با نيروى چهل نفر برابر مىگرداند و آنها را حاكم و رئيس بر مردم قرار مىدهد . » « 3 »\r\n11 . امام صادق عليه السّلام فرمود : اصحاب حضرت موسى طبق آيه  إِنَّ اللَّهَ مُبْتَلِيكُمْ بِنَهَرٍ  « 4 » ، با خوردن از آب نهرى امتحان شدند ، ياران قائم نيز تحت چنين امتحانى واقع خواهند شد . » « 5 »\r\n\r\nگفتار ما\r\nاز نه حديث اول ، ويژگيهاى ياران خاص آن حضرت و از حديث دهم ، خصوصيات عموم اصحابش شناخته مىشود و حديث يازدهم گواه آن است كه تمام ياران امام مورد آزمايش واقع مىشوند .\r\nچگونگى امتحان اصحاب امام از روايت يازدهم فهميده مىشود و از آيه بعد  وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ وَ لكِنَّ اللَّهَ ذُو فَضْلٍ عَلَى الْعالَمِينَ  « 6 » نيز برمىآيد كه وجود اصحاب سرافراز در امتحان ، فضل و منتى است كه خداوند بر\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 546 ، روايت 539 .\r\n( 2 ) . اثبات الهداة ، ج 3 ، ص 547 ، روايت 540 .\r\n( 3 ) . اثبات الهداة ، ج 3 ، ص 496 ، روايت 259 .\r\n( 4 ) . بقره : 249 - خداوند شما را به نهر آبى مىآزمايد .\r\n( 5 ) . اثبات الهداة ، ج 3 ، ص 516 ، روايت 367 .\r\n( 6 ) . بقره : 249 تا 251 - اگر خداوند ضرر و فساد بعضى از شما را به وسيلهء بعضى ديگر از ميان برندارد فساد و تباهى ، زمين را فرامىگيرد امّا خداوند بر تمام جهانيان فضل و رحمتش را فرومىريزد .\r\n","page_name":" 163 ","page_number":163},
  {"content":"\r\n\r\nجهانيان مىگذارد و به دست آنها فساد و مفسدان را از زمين برمىدارد .\r\nاينكه در حديث يازدهم آمده است كه اصحاب مهدى مثل اصحاب موسى امتحان مىشوند ، بر حسب ظاهر دلالت دارد كه آزمايش ياران حضرت ، نظير آن چيزى است كه براى لشگر طالوت واقع شد و با آن مشابهت دارد ، امّا كاملا عين همان آزمايشها نيست ، و اين مطلب از كلمهء « مثل » در روايت ، فهميده مىشود . « 1 »\r\nدر بعضى روايات اشاراتى بر اين مطلب وجود دارد : مثلا ابو بصير از امام باقر عليه السّلام نقل مىكند كه فرمود : « قائم عليه السّلام احكامى اجرا مىفرمايد كه بعضى ، آنها را نادرست مىدانند و انكار مىكنند ، مثل كسىكه طبق حكم آدم عليه السّلام ، در برابر حضرت كشته مىشود ، عده‌اى انكار مىكنند و نادرست مىشمارند ، آنها را پيش مىكشد و گردن مىزند ؛ بر طبق حكم داوود عليه السّلام ، كسى در برابر آن حضرت با شمشير كشته مىشود ، عده‌اى ديگر آن را قبول ندارند ، آنها را پيش مىكشد و گردن مىزند ؛ شخصى ، بر طبق حكم ابراهيم عليه السّلام ، در برابر آن حضرت با شمشير كشته مىشود ، عده‌اى آن را نادرست مىدانند ، آنها را پيش مىكشد و گردن مىزند ، آن‌گاه بر طبق حكم محمد صلّى اللّه عليه و إله و سلّم حكمى مىفرمايد ، هيچكس آن را انكار نمىكند و نادرست نمىشمارد . » « 2 »\r\n\r\n11 - 3 : اجر ياوران امام قائم عليه السّلام\r\n\r\nروايات\r\n1 . جابر مىگويد : گروهى بوديم كه بعد از انجام مناسك ، بر امام باقر عليه السّلام وارد شديم و با ايشان خداحافظى كرده عرض كرديم : « يابن رسول اللّه ! توصيه‌اى بفرمائيد . » پس امام عليه السّلام فرمود : « امر ما و آنچه از جانب ما به شما رسيده است مراعات كنيد ، اگر آن را موافق قرآن يافتيد به آن عمل كنيد و اگر آن را موافق قرآن نيافتيد رد كنيد و اگر امر بر شما مشتبه شد و ندانستيد چه كنيد ، تأمل كنيد و آن را به ما برگردانيد تا اينكه برايتان تفسير كرده مطلب را روشن نمائيم . اگر آن‌طور كه ما توصيه كرديم عمل نموديد و از آن تخطّى نكرديد ، در اين صورت هريك از شما ، قبل از خروج قائم ما از دنيا برود\r\n\r\n\r\n","description":"","footnote":"\r\n( 1 ) . يعنى ممكن است در جزئيات ، مكان ، زمان و ساير مشخصات تفاوتى وجود داشته باشد ، اگرچه در اصل نحوهء امتحان مشابهت وجود دارد . مترجم\r\n( 2 ) . اثبات الهداة ، ج 3 ، ص 585 ، روايت 796 .\r\n","page_name":" 164 ","page_number":164},
  {"content":"\r\n\r\nشهيد به حساب مىآيد و اگر قائم ما را درك كند و در ركاب او كشته شود اجر دو شهيد را دارد و هركس در كنار او ، دشمنى از دشمنانش را بكشد پاداش بيست شهيد دارد . » « 1 »\r\n2 . عبد الحميد واسطى مىگويد : به امام باقر عرض كردم : « خداوند سالمت بدارد ، ما در انتظار اين امر ، بازارها و كسبمان را ترك كرديم تا جايى كه نزديك است بعضى از ما ، به احتياج و درخواست بيفتد . » فرمود : « اى عبد الحميد ! آيا فكر مىكنى كسىكه خود را براى خدا در گرفتارى و مشقت افكنده است ، خداوند ، راه خلاصى برايش قرار نمىدهد ؟ آرى به خدا قسم ، خدا برايش گريزگاهى از گرفتارى قرار خواهد داد ، رحمت خداوند بر كسىكه به خاطر ما ، خود را به گرفتارى بيندازد ، رحمت خداوند بر كسىكه امر ما را زنده بدارد . » عرض كردم : « اگر قبل از اينكه قائم را درك كنم از دنيا بروم چطور ؟ » فرمود : « هركس از شما كه بگويد : « اگر من قائم آل محمد را درك كنم او را يارى مىكنم » ، او مثل كسى است كه در كنار امام شمشير زده است . و كسىكه در كنار او شهيد شود ، دو شهادت نصيبش شده است - يا ثواب دو شهادت را دارد . - « 2 »\r\n3 . ابى الجارود از امام باقر عليه السّلام نقل مىكند : « بدان كه بنى اميه ، سلطنتى دارند كه مردم نمىتوانند آن را از ايشان بگيرند و اهل حق ، دولت و حكومتى دارند كه وقتى زمان برقرارى آن برسد ، خداوند هركس از ما اهل بيت را كه بخواهد ، ولايت مىدهد ، هر كس از شما كه آن دولت و ولايت را درك كند ، با ما در اوج اعلى است ، و هركس كه قبل از رسيدن آن ، خداوند جانش را بگيرد ، خير او را اراده فرموده است . » « 3 »\r\n4 . ابو حمزه از امام باقر عليه السّلام نقل مىكند : « از مسائل حتمى و تغييرناپذير در نزد خداوند ، قيام قائم ماست و هركه در آنچه مىگويم ، شك كند ، در حال كفر خدا را ملاقات خواهد كرد . » تا اينكه فرمود : « اى ابا حمزه ! هركس او را درك كند و همان‌طور كه تسليم و در اختيار محمد و على بوده است ، تسليم و در اختيار او باشد ، بهشت بر او واجب است و هركه تسليم او نباشد از بهشت محروم است و جايگاهش جهنم است ، و جايگاه ستمكاران ، بدجايگاهى است . » « 4 »\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 122 ، روايت 5 .\r\n( 2 ) . بحار الانوار ، ج 52 ، ص 126 ، روايت 16 .\r\n( 3 ) . اثبات الهداة ، ج 3 ، ص 536 ، روايت 486 .\r\n( 4 ) . اثبات الهداة ، ج 3 ، ص 571 ، روايت 692 .\r\n","page_name":" 165 ","page_number":165},
  {"content":"\r\n\r\n\r\nگفتار ما\r\nاين احاديث نشانگر شرافت و عظمت جهاد در ركاب امام زمان عليه السّلام است ، اما همان‌طور كه از روايت چهارم پيداست اين فضل و شرف از آن كسى است كه همان گونه تسليم و در اختيار آن حضرت باشد كه به امر پيامبر و على تن مىداده است .\r\n\r\n12 - 3 : جنگ‌كنندگان با حضرت مهدى عليه السّلام و كثرت كشتارهاى آن حضرت\r\n\r\nروايات\r\n1 . ابو بصير مىگويد : از امام باقر عليه السّلام شنيدم كه فرمود : صاحب الامر ، سنتى از موسى ، و سنتى از عيسى و سنتى از يوسف و سنتى از محمد صلّى اللّه عليه و إله و سلّم را جارى مىكند . . .\r\nامّا سنتى كه از محمد جارى مىكند قيام به سيرهء آن حضرت و بيان آثار و روش آن جناب است ، آن‌گاه ، هشت ماه شمشير بر دوش دارد و پيوسته دشمنان خدا را مىكشد تا خدا خشنود شود . » عرض كردم : « از كجا مىفهمد كه خدا خشنود شده است ؟ » فرمود : « رحم به دلش مىاندازد . » « 1 »\r\n2 . امام صادق عليه السّلام فرمود : « اهل سيزده شهر و طائفه با امام قائم نبرد مىكنند : اهل مكه ، اهل مدينه ، اهل شام ، بنى اميه ، اهل بصره ، اهل دشت ميشان ، كردها ، عربها ، ضبّه ، غنى ، باهله ، ازد بصره ، و اهل رى . » « 2 »\r\n3 . يحيى بن علاء رازى مىگويد : امام صادق عليه السّلام فرمود : « . . . و آنقدر مىكشد كه افراد نادان مىگويند اگر اين از نسل پيامبر بود ، رحم مىكرد . » « 3 »\r\nزراره مىگويد : به امام باقر عليه السّلام عرض كردم : « مردى از صالحين را برايم نام ببر » ، منظورم قائم عليه السّلام بود . امام فرمود : « نام او نام من است . » عرض كردم : « آيا طبق سيرهء محمد صلّى اللّه عليه و إله و سلّم عمل خواهد كرد ؟ » فرمود : هيهات ! هيهات ! ، نه چنين است ، اى زراره ، طبق سيرهء او عمل نخواهد كرد . » بعد اضافه فرمود : « سيرهء رسول اللّه صلّى اللّه عليه و إله و سلّم در ميان مردم ، منت و رحمت و الفت با مردم بود ولى قائم عليه السّلام ، در بيت آنان كشتار به راه مىاندازد . در مرقومه‌اى كه نزد اوست به اين كار مأمور شده است كسى را به توبه\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 468 ، روايت 134 .\r\n( 2 ) . اثبات الهداة ، ج 3 ، ص 544 ، روايت 530 .\r\n( 3 ) . اثبات الهداة ، ج 3 ، ص 504 ، روايت 305 .\r\n","page_name":" 166 ","page_number":166},
  {"content":"\r\n\r\nدعوت نمىكند واى بر كسىكه با او دشمنى ورزد . » « 1 »\r\n5 . محمد بن مسلم مىگويد : از امام باقر عليه السّلام شنيدم فرمود : اگر مردم مىدانستند كه قائم عليه السّلام وقتى خروج كند چه كشتارى از مردم به راه مىاندازد بيشتر آنها دوست مىداشتند كه او را نبينند ، بدانيد كه او از قريش شروع مىكند و جز با شمشير با آنها معامله نمىكند تا اينكه بيشتر مردم مىگويند : « اين از آل محمد نيست ، اگر از آل محمد بود رحم داشت . » « 2 »\r\n6 . از امام صادق عليه السّلام نقل شده است كه  كَذَّبَ بِالْحُسْنى  « 3 » مقصود تكذيب ولايت على است و مقصود از نار در آيه  فَأَنْذَرْتُكُمْ ناراً تَلَظَّى  « 4 » قائم عليه السّلام است در آن هنگامى كه با شمشير قيام مىكند و از هر هزار نفر نهصد و نود و نه نفر را مىكشد . . . » « 5 »\r\n7 . كابلى از امام سجاد عليه السّلام نقل مىكند : « قائم ، از اهل مدينه آنقدر مىكشد كه به اجفر مىرسد و مردم آنجا به گرسنگى و قحطى شديد مبتلا مىشوند . » « 6 »\r\n\r\nگفتار ما\r\nدر فصل دوّم از باب دوّم ، ويژگىهاى سفيانى - كه يكى از محاربان با امام عليه السّلام است - ذكر شد ، و در فصل‌هاى بعد نيز مطالبى كه به صراحت و يا به‌طور ضمنى به اين بحث مربوط باشد ، خواهد آمد .\r\n\r\n13 - 3 : قبيله‌ها و كافرانى كه به دست آن حضرت كشته مىشوند و نحوهء رفتار امام عليه السّلام با آنان\r\n\r\nروايات\r\n1 . عبد اللّه بن شريك مىگويد : امام حسين عليه السّلام بر گروهى از بنى اميه كه در مسجد پيامبر نشسته بودند گذشت ، و فرمود : « به خدا قسم ! ، دنيا تمام نمىشود تا اينكه\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 539 ، روايت 500 .\r\n( 2 ) . اثبات الهداة ، ج 3 ، ص 539 ، روايت 500 .\r\n( 3 ) . ليل : 9 - نيكى را تكذيب كرد .\r\n( 4 ) . ليل : 14 - شما را از آتشى كه زبانه كشد بيم دادم .\r\n( 5 ) . اثبات الهداة ، ج 3 ، ص 568 ، روايت 671 .\r\n( 6 ) . اثبات الهداة ، ج 3 ، ص 585 ، روايت 793 .\r\n","page_name":" 167 ","page_number":167},
  {"content":"\r\n\r\nخداوند از نسل من مردى را برانگيزد كه هزار تا هزار تا از اينان بكشد . » عرض كردم :\r\n« اينها فرزندان فلانى هستند و تعدادشان به اين حد نمىرسد . » فرمود : « اى واى بر تو ، در آن زمان از نسل هر مردى فلان و فلان تعداد آدم متولد شده است به‌طورىكه غلامانشان هم از بين خودشان هستند . » « 1 »\r\n2 . عبد اللّه بن مغيره مىگويد : امام صادق عليه السّلام فرمود : « وقتى قائم آل محمد قيام كند ، پانصد نفر از قريش را گردن مىزند ، بعد از آن پانصد نفر ديگر و تا شش بار اين كار را تكرار مىكند . » عرض كردم : « آيا تعداد اينها به آن حد مىرسد ؟ » فرمود : « آرى ، از خودشان و غلامانشان . » « 2 »\r\n3 . ابى الجارود از امام باقر عليه السّلام نقل مىكند : « وقتى قائم قيام كند به سمت كوفه مىرود و چند ده هزار نفر از آنها را كه تبريه ناميده مىشوند بيرون مىآورد » تا اينكه فرمود : « اول تا آخر آنها را به دم شمشير مىسپارد ، سپس وارد كوفه مىشود و هر منافق شكاكى را مىكشد و كاخهايشان را ويران مىكند و آن‌قدر از آنها مىكشد كه خدا راضى مىشود . » « 3 »\r\n4 . از امام صادق در مورد آيهء  وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ  « 4 » نقل شده است كه فرمود : آن قائم آل محمد است كه خروج مىكند و به خونخواهى حسين ، دشمنان را مىكشد ، و اگر تمام اهل زمين را بكشد ، اسراف نكرده است و در مورد : « فلا يسرف فى القتل » فرمود : « كارى نمىكند كه اسراف باشد » آرى ، امام صادق عليه السّلام فرمود : به خدا قسم ، فرزندان قاتلان حسين را به خاطر عمل پدرانشان مىكشد . » « 5 »\r\n5 . ابو بصير از امام صادق عليه السّلام نقل مىكند : « . . . شمشير برهنه را هشت ماه به دوش\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 505 ، روايت 309 .\r\n( 2 ) . اثبات الهداة ، ج 3 ، ص 527 ، روايت 433 .\r\n( 3 ) . اثبات الهداة ، ج 3 ، ص 528 ، روايت 437 .\r\n( 4 ) . اسراء : 33 - هركه مظلوم كشته شده است براى وليش سلطنت و قدرتى قرار داديم كه در كشتار ، اسراف نكند .\r\n( 5 ) . اثبات الهداة ، ج 3 ، ص 530 ، روايت 454 - براى فهم بهتر حديث و رفع شبهات احتمالى ، به حديث دوازدهم از فصل هفدهم همين باب مراجعه شود . مترجم .\r\n","page_name":" 168 ","page_number":168},
  {"content":"\r\n\r\nمىكشد ، از بنى شيبه شروع مىكند ، دستهايشان را قطع مىكند و به كعبه مىآويزد و منادى آن حضرت ندا مىكند كه : « اينان دزدان خدا هستند . » سپس به قريش مىپردازد ، بين او و آنها جز شمشير چيزى حكومت نمىكند ، و قائم خروج نمىكند مگر اينكه دو نوشته - كتاب - خوانده شود : نوشته‌اى در بصره و نوشته‌اى در كوفه در بيزارى از على عليه السّلام . » « 1 »\r\n6 . مفضل بن عمر مىگويد : از امام صادق عليه السّلام شنيدم كه فرمود : « وقتى قائم ما قيام كند از كسانىكه شيعيان را تكذيب مىكنند و دروغگو مىپندارد شروع مىكند و آنها را مىكشد . » « 2 »\r\n7 . ابو بصير از امام صادق عليه السّلام در مورد آيه :  فَاصْبِرْ عَلى ما يَقُولُونَ *  « 3 » نقل مىكند كه فرمود يعنى اى محمد ، تو را تكذيب مىكنند و در برابر تكذيبشان صبر پيشه كن ، من به وسيلهء مردى از نسل تو از آنها انتقام مىكشم ، او قائم من است كه بر خون ستمكاران مسلّطش كرده‌ام . » « 4 »\r\n8 . ابو حمزه ثمالى از امام صادق عليه السّلام نقل مىكند كه پيامبر صلّى اللّه عليه و إله و سلّم در حديثى به على عليه السّلام فرمود : « بدان كه پسرم از كسانىكه به تو و شيعيانت ستم كرده‌اند انتقام مىگيرد و خداوند در آخرت آنها را عذاب مىنمايد . . . » « 5 »\r\n9 . جابر بن عبد اللّه انصارى از امير المؤمنين عليه السّلام نقل مىكند : « . . . سپس عيسى مىميرد و مهدى منتظر آل محمد صلّى اللّه عليه و إله و سلّم باقى مىماند ، در دنيا به راه مىافتد ، شمشيرش را بر دوش مىكشد و يهود و نصارى و اهل بدعت را مىكشد . » « 6 »\r\n\r\nگفتار ما\r\nدر فصل دهم نيز رواياتى در همين زمينه ذكر شد و در فصلهاى آينده نيز نظير\r\n\r\n\r\n","description":"","footnote":"\r\n( 1 ) . اثبات الهداة ، ص 545 ، روايت 533 .\r\n( 2 ) . اثبات الهداة ، ج 3 ، ص 561 ، روايت 630 .\r\n( 3 ) . طه : 130 و ق : 39 - بر آنچه مىگويند [ و بر تلخى و سختى و ناحق بودنش 
  ] صبر كن .\r\n( 4 ) . اثبات الهداة ، ج 3 ، ص 564 ، روايت 648 .\r\n( 5 ) . اثبات الهداة ، ج 3 ، ص 569 ، روايت 679 .\r\n( 6 ) . اثبات الهداة ، ج 3 ، ص 587 ، روايت 804 .\r\n","page_name":" 169 ","page_number":169},
  {"content":"\r\n\r\nهمين روايات خواهد آمد .\r\nباتوجه به اين روايات ، معلوم مىشود كه براى تعجب و بعيد دانستن اين مطلب كه در حديث ششم از فصل دوازدهم مىفرمايد وقتى قائم قيام كند از هر هزار نفر ، نهصد و نود و نه نفر را مىكشد ، جايى باقى نمىماند .\r\n\r\n14 - 3 : سلاح و ادوات جنگى حضرت مهدى عليه السّلام\r\n\r\nروايات\r\n1 . حارث اعور همدانى مىگويد : امير المؤمنين عليه السّلام فرمود : « پدرم فداى پسر بهترين كنيزان باد - يعنى قائم از نسل آن حضرت - ذلت را به آنها ( دشمنان اهل بيت ) مىچشاند و جام خفت را به آنها مىنوشاند و جز شمشير چيزى نصيبشان نمىكند . » تا اينكه فرمود : « از آنها دست بردار نيست تا اينكه خدا راضى شود . » « 1 »\r\n2 . ابو بصير از امام باقر عليه السّلام نقل مىكند : « . . . كار او جز با شمشير نيست ، هيچكس را به توبه دعوت نمىكند و در راه خدا و دين او از سرزنش هيچكس پروايى ندارد . » « 2 »\r\n3 . بشير نبّال از امام صادق عليه السّلام نقل مىكند : « واى بر اين مرجئه ! ، فردا كه قائم ما قيام كند ، اينها به چه كسى پناه خواهند برد ؟ » تا اينكه فرمود : « به خدايى كه جانم در دست اوست ، مثل قصابى كه سر گوسفندش را مىبرد ، آنها را سر خواهد بريد » و به حلقش اشاره فرمود ، يعنى اين‌طور ذبحشان مىكند . » ( « 3 » )\r\n4 . امام صادق عليه السّلام فرمود : « . . . ما بر شيوهء پيامبر صلّى اللّه عليه و إله و سلّم هستيم تا اينكه خداوند تعالى اجازه دهد كه دينش با شمشير بر همه غالب شود ، آن‌گاه ما مردم را به دين فرامىخوانيم و همان‌گونه كه در آغاز پيامبر بر روى آنها شمشير كشيد ما هم براى بازگشت به دين ، آنها را با شمشير مىكشيم . » « 3 »\r\n5 . در نوشته‌اى به خط امام حسن عسكرى عليه السّلام آمده است : « . . . حجت خدا بر مردم ، با شمشير برهنه ظهور خواهد كرد تا حق را غلبه بخشد . . . » « 4 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 539 ، روايت 497 .\r\n( 2 و 3 ) - اثبات الهداة ، ج 3 ، ص 540 ، روايت 502 ، و ص 543 ، روايت 524 .\r\n( 3 ) . بحار الانوار ، ج 26 ، ص 254 ، روايت 29 .\r\n( 4 ) . بحار الانوار ، ج 26 ، ص 264 ، روايت 49 .\r\n","page_name":" 170 ","page_number":170},
  {"content":"\r\n\r\n6 . در نوشته ديگرى به خط امام عسكرى عليه السّلام : « . . . به زودى شمشير و قلم در بين ما حاكم مىشود . . . » « 1 »\r\n\r\nگفتار ما\r\nدر روايت دوم از فصل ششم اين باب آمده بود كه قائم به سنت محمد با شمشير خروج مىكند ، و در روايت سوم ذكر شد كه شباهت قائم به جدش از نظر خروج با شمشير و كشتن دشمنان خدا و رسول ، و نيز ستمكاران و سركشان و يارىشدن آن حضرت به وسيلهء شمشير و رعب در دل دشمن است ، و در فصل نهم از قول امام صادق ذكر شد كه قائم دوازده هزار زره و شمشير از دشت كوفه خارج مىنمايد و در فصل دوازدهم آمد كه با قريش جز با شمشير رفتار نمىكند .\r\nاز ظاهر اين روايات برمىآيد كه خداوند اراده كرده است كه همان‌گونه كه پيامبران پيشين و پيامبر خود ما - صلى اللّه عليهم اجمعين - را يارى كرده ، حضرت حجت را نيز به همان شيوه ، يارى كند و بر دشمن پيروز نمايد ، از اين روست كه هرچه پيش آنها بوده است در خدمت حضرت حجت ، وجود دارد و آن حضرت هم به همان نحو كه پيامبران ، از آن وسايل استفاده كرده‌اند ، از آنها بهره مىبرد و بنابراين چاره‌اى نيست جز اينكه بگوييم : آلات و ابزارهاى معمول و رايج در زمان ما و يا آنچه از وسايل جنگى و ارتباطى پيشرفته كه انسان ، در آينده ، خواهد ساخت ، در زمان ظهور امام عليه السّلام ، بدون استفاده خواهد ماند و از رونق خواهد افتاد ، حال ممكن است اين مسأله به خاطر علتهاى معنوى باشد يا علتهاى ظاهرى و مادى كه باعث خواهد شد آنها از كار بيفتند . در هرحال فقط خداوند به حقيقت اوضاع آگاه است و بس .\r\n\r\n15 - 3 : وضع كفر و شرك و شيطان پس از قيام حضرت مهدى عليه السّلام\r\n\r\nآيات قرآن\r\n1 .  وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِهِ ، فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ وَ سَوْفَ يُنَبِّئُهُمُ اللَّهُ بِما كانُوا يَصْنَعُونَ  « 2 »\r\n\r\n\r\n","description":"","footnote":"\r\n( 1 ) . بحار الانوار ، ج 26 ، ص 264 ، روايت 50 .\r\n( 2 ) . مائده : 14 - از آنان كه گفتند معتقد به آئين عيسى هستيم ، پيمان گرفتيم ، آنها بهرهء بزرگى از آنچه به\r\n","page_name":" 171 ","page_number":171},
  {"content":"\r\n\r\n2 .  وَ قالَتِ الْيَهُودُ يَدُ اللَّهِ مَغْلُولَةٌ . غُلَّتْ أَيْدِيهِمْ وَ لُعِنُوا بِما قالُوا .   . . وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ  « 1 »\r\n\r\nروايات\r\n1 . جابر مىگويد : من نزد امام باقر عليه السّلام بودم كه مردى خدمت ايشان رسيد و عرض كرد : « رحمت خدا بر تو باد ! اين پانصد درهم را كه زكات مال من است بگير و در هر راهى مصلحت مىدانى مصرف بفرما . » امام باقر عليه السّلام فرمود : « نه ، خودت برادر و بين همسايگانت و بين يتيمان و درماندگان و برادران مسلمانت تقسيم كن . وقتى قائم ما قيام كند ، اين‌طور خواهد بود كه به‌طور مساوى تقسيم شده و بين بندگان نيكوكار و بدكار خدا ، به عدالت رفتار مىشود ؛ هركس از آن حضرت اطاعت كند ، از خدا اطاعت كرده و هركس از آن حضرت سرپيچد ، نافرمانى خدا را انجام داده است ، همانا ، آن حضرت ، مهدى ناميده شده است ، زيرا به امرى پنهان از مردم راهنما مىشود ، تورات و ديگر كتب آسمانى را از غارى در انطاكيه بيرون مىآورد ، آن‌گاه در ميان اهل تورات ، به تورات ، در ميان اهل انجيل به انجيل ، در ميان اهل زبور به زبور و در ميان اهل قرآن ، به قرآن حكم مىكند . » تا آنجا كه فرمود : « و رسول اللّه صلّى اللّه عليه و إله و سلّم فرمود :\r\nاو مردى از نسل من است ، نام او نام من است ، خداوند مرا باوجود او حفظ مىكند ، به سنت من رفتار مىنمايد ، زمين را پس از آنكه از ستم و نادرستى پر شد از داد و روشنى سرشار مىنمايد . » « 2 »\r\n2 . ابو بصير مىگويد : به امام صادق عليه السّلام عرض كردم : « در دورهء آن حضرت ( مهدى ) با اهل ذمه چگونه رفتار مىشود ؟ » فرمود : « با آنها از سر آشتى و مسالمت ، رفتار مىشود همان‌طور كه پيامبر با آنان از سر مسالمت رفتار كرد . » عرض كردم : « كسىكه با\r\n\r\n\r\n","description":"","footnote":"\r\nايشان يادآورى شده بود از دست دادند و ما آتش دشمنى و كينه را تا قيامت در ميان ايشان درانداختيم و به زودى خداوند ، ايشان را به آنچه انجام مىداده‌اند آگاه خواهد ساخت .\r\n( 1 ) . مائده : 64 - يهود گفتند : دست خدا بسته است ، دست خودشان بسته و به كيفر آنچه گفتند ، لعنت و دورباش از رحمت پروردگار بر آنان باد . . . و دشمنى و كينه را تا قيامت ، در ميان ايشان درانداختيم !\r\n( 2 ) . بحار الانوار ، ج 51 ، ص 29 ، روايت 2 .\r\n","page_name":" 172 ","page_number":172},
  {"content":"\r\n\r\nشما دشمنى ورزد چطور ؟ » فرمود : « نه اى ابا محمد ! كسىكه با ما مخالفت كند ، در دولت ما بهره‌اى ندارد ، خداوند ، در زمان قيام قائم ، خون آنها را بر ما حلال كرده است ، امروز كه ريختن خونشان بر ما و شما حرام است نبايد موجب فريفته شدن كسى گردد ، وقتى قائم ما قيام كند انتقام خدا و پيامبر و همهء ما را خواهد گرفت . » « 1 »\r\n3 . سلام بن مستنير مىگويد : شنيدم امام باقر عليه السّلام فرمود : « وقتى قائم قيام كند ، ايمان را بر همه دشمنان عرضه مىكند ، هركس پذيرفت و در آن داخل شد ، درامان است ، و گرنه يا گردن زده مىشود يا آن‌طور كه امروز ، اهل ذمه جزيه مىدهند ، جزيه پرداخت مىكند ، او عليه السّلام - كمر خويش محكم مىبندد - و با عزمى جزم - آنان را از شهر و ديار خود بيرون مىراند .\r\n4 . در حديث مكحول از امير المؤمنين عليه السّلام دربارهء فضايل حضرت مهدى عليه السّلام نقل شده است كه فرمود : « و امّا پنجاه و سوم اينكه ، خداوند ، دنيا را به آخر نخواهد برد تا اينكه قائم ما قيام كند ، دشمنان ما را مىكشد ، و جزيه نمىپذيرد ، صليب و بت را درهم مىشكند ، آتش جنگ فروكش مىكند ، مردم را براى گرفتن مال فرامىخواند و آن را به‌طور مساوى تقسيم مىكند و بين مردم به عدالت رفتار مىنمايد . » « 2 »\r\n5 . ابو بصير از امام صادق عليه السّلام نقل مىكند : « هيچ مكانى از مكانهايى كه در آن غير خدا پرستيده شده است باقى نمىماند مگر اينكه خدا در آن پرستيده مىشود و بر خلاف ميل مشركان ، دين تماما ، دين خدا مىشود . » « 3 »\r\n6 . حسين بن خالد از امام رضا عليه السّلام نقل مىكند : « . . . چهارمين فرزند از نسل من ، پسر سرور كنيزان عالم است ، خداوند به واسطهء او زمين را از بيداد پاك كرده و از هر ستمى پاكيزه مىكند ، اوست كه مردم در ولادتش ترديد مىنمايند و او قبل از خروجش ، غايب است . » « 4 »\r\n7 . عبد العظيم حسنى از امام جواد عليه السّلام نقل مىكند كه فرمود : « قائم ، آن امامى است\r\n\r\n\r\n","description":"","footnote":"\r\n( 1 ) . بحار الانوار ، ج 52 ، ص 376 ، روايت 177 .\r\n( 2 ) . اثبات الهداة ، ج 3 ، ص 496 ، روايت 260 .\r\n( 3 ) . اثبات الهداة ، ج 3 ، ص 473 ، روايت 152 .\r\n( 4 ) . اثبات الهداة ، ج 3 ، ص 477 ، روايت 172 .\r\n","page_name":" 173 ","page_number":173},
  {"content":"\r\n\r\nكه خداوند به وسيلهء او زمين را از كفر و انكار حق پاك مىكند و آن را از عدل و داد سرشار مىنمايد ، او همان كسى است كه ولادتش از مردم پنهان و جسمش از ديدهء آنها غايب است . » « 1 »\r\n8 . ابو بصير مىگويد : امام صادق عليه السّلام دربارهء آيهء :  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ *  « 2 » فرمود : « به خدا قسم ، حقيقت و باطن آيه تاكنون نازل نشده و نازل نخواهد شد تا اينكه امام قائم خروج كند ، و آن‌گاه كه امام قائم عليه السّلام خروج كند هيچ شخص كافر به خداى بزرگ يا منكر امام ، باقى نمىماند مگر اينكه از خروج امام عليه السّلام ناراحت است و كار به جايى مىرسد كه اگر كافرى در دل سنگ بزرگى پنهان شده باشد آن سنگ ، خطاب به ياران امام عليه السّلام صدا مىزند : « اى مؤمن ، در دل من شخص كافرى پنهان شده است ، مرا بشكن و او را بكش . » « 3 »\r\n9 . امام حسن عليه السّلام فرمود : امير المؤمنين عليه السّلام فرمود : « در آخر الزمان و دوران سختى و شدت روزگار و نادانى مردم ، خداوند مردى را برمىانگيزد و او را به وسيله فرشتگان يارى مىكند و يارانش را حفظ مىنمايد و با آيات الهى مدد مىكند و بر مردم زمين مسلط مىسازد تا اينكه به ميل خودشان يا با ناخوشى به دين خدا سر تسليم فرود مىآورند ، او زمين را از دادگرى و روشنى و عقل و منطق و دلايل واضح و روشنگر ، پر مىكند و سرتاسر زمين تسليم او مىشوند به‌طورى كه هر كافرى ايمان مىآورد و هر بدكارى نيكوكار مىشود و در تحت حكومت او درندگان در صلح و مسالمت زندگى مىكنند . » « 4 »\r\n10 . طبرسى در مجمع البيان در تفسير آيهء  لِيُظْهِرَهُ عَلَى الدِّينِ كُلِّهِ *  مىنويسد : زراره و ديگران از امام صادق عليه السّلام نقل كرده‌اند كه فرمود : حقيقت و باطن اين آيه هنوز نيامده است ، وقتى قائم ما قيام كند هركس او را درك كند حقيقت اين آيه را مىبيند ، و تا\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 478 ، روايت 175 .\r\n( 2 ) . توبه : 33 و صف : 9 - او خدايى است كه پيامبرش را براى هدايت مردم به دين حق برمىانگيزد تا بر تمام اديان پيروز شود ، هرچند مشركان آن را ناخوش دارند .\r\n( 3 ) . اثبات الهداة ، ج 3 ، ص 492 ، روايت 239 .\r\n( 4 ) . اثبات الهداة ، ج 3 ، ص 524 ، روايت 414 .\r\n","page_name":" 174 ","page_number":174},
  {"content":"\r\n\r\nهرجا كه شب و تاريكى سايه مىاندازد دين محمد گسترش مىيابد به‌طورىكه ديگر شرك بر روى زمين باقى نمىماند . « 1 »\r\n11 . رفاعة بن موسى مىگويد : از امام صادق عليه السّلام شنيدم كه دربارهء آيهء :  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  « 2 » فرمود : « وقتى قائم قيام كند هيچ زمينى نيست مگر اينكه در آن نداى ، شهادت به يگانگى خداوند و رسالت حضرت محمد بلند است . » « 3 »\r\n12 . از ابن بكير نقل شده است كه گفت از امام كاظم عليه السّلام دربارهء آيهء :  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ  « 4 » سؤال كردم ، امام عليه السّلام فرمود : « اين آيه دربارهء قائم عليه السّلام نازل شده است كه يهود و نصارى و ستاره‌پرستان و بىدينان و مرتدان و كافران شرق و غرب عالم را از پناهگاههايشان بيرون مىكشد و اسلام را به آنها عرضه مىكند ، آن‌گاه هركس به ميل خود اسلام آورد او را به نماز و پرداخت زكات و انجام آنچه بر يك مسلمان واجب است امر مىكند و اگر اسلام نياورد گردنش را مىزند تا در شرق و غرب عالم جز موحّد خداپرست كسى باقى نماند . . . » « 5 »\r\n13 . امام رضا عليه السّلام از پدران بزرگوارش از امير المؤمنين عليه السّلام نقل مىفرمايد :\r\nرسول اللّه صلّى اللّه عليه و إله و سلّم در حالىكه از سؤالى كه در شب معراج از خداوند تبارك و تعالى در مورد حق جانشينانش پرسيده بود ياد مىكرد فرمود : خداى تعالى فرمود : به عزت و جلالم سوگند كه به دست آنان دين خود را بر همه پيروز نمايم و كلمه‌ام را به دست آنان بركشم و به دست آخرين آنها ، زمين را از دشمنانم پاك كنم و او را بر شرق و غرب زمين مسلط نمايم و باد را تحت ارادهء او قرار دهم و ابرهاى قدرتمند را مقهور وى نمايم ، و قدرت او را در بكارگيرى اسباب امور بالا برم و او را با لشگريانم يارى دهم و با فرشتگانم كمك كنم تا دعوت به من بالا گيرد و مردم بر وحدانيت من گرد آيند ، آن‌گاه حكومت او را دوام بخشم و چرخ ايام را تا روز قيامت در دست اوليائم دست به\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 524 ، روايت 416 .\r\n( 2 ) . آل عمران : 83 - آنچه در آسمانها و زمين است خواه ناخواه تسليم اوست .\r\n( 3 ) . اثبات الهداة ، ج 3 ، ص 549 ، روايت 551 .\r\n( 4 ) . آل عمران : 83 - آخر آيه به اين صورت است :  إِلَيْهِ يُرْجَعُونَ . \r\n( 5 ) . اثبات الهداة ، ج 3 ، ص 549 ، روايت 552 .\r\n","page_name":" 175 ","page_number":175},
  {"content":"\r\n\r\nدست بگردانم . » « 1 »\r\n14 . مفضل بن عمر از امام صادق عليه السّلام پرسيد : « . . . مولاى من ! اينكه خداوند مىفرمايد :  لِيُظْهِرَهُ عَلَى الدِّينِ كُلِّهِ  « 2 » مگر پيامبر صلّى اللّه عليه و إله و سلّم بر اديان پيروز نشد ؟ » امام عليه السّلام فرمود : اى مفضل ! اگر پيامبر بر اديان پيروز شده بود ، از آتش‌پرستان ، يهوديان ، ستاره‌پرستان ، مسيحيان ، و از تفرقه و دوگانگى و شك و پرستندگان بتهاى سنگى و چوبى و بتهاى ديگر و پرستندگان لات و عزّى و خورشيد و ماه و ستارگان و آتش و سنگ ، اثرى نبود ، اينكه خداوند فرموده است :  لِيُظْهِرَهُ عَلَى الدِّينِ كُلِّهِ *  مربوط به روز ظهور و حضرت مهدى و رجعت است و همچنين است اينكه مىفرمايد :  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  « 3 » مربوط به چنين روزى است . » « 4 »\r\n15 . امام باقر عليه السّلام در روايتى طولانى از پيامبر صلّى اللّه عليه و إله و سلّم نقل مىفرمايد كه در روز عيد غدير فرمود : « مردم ! من پيامبرم و على جانشين من است ، آخرين امام ما مهدى قائم است ؛ بدانيد كه او بر اديان غلبه مىكند ، از ستمكاران انتقام مىكشد ، دژهاى كفر و شرك را فتح كرده و نابود مىسازد . . . « 5 »\r\n16 . وهب بن جميع مىگويد دربارهء آيهء :   فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   « 6 » از امام صادق عليه السّلام سؤال كردم و گفتم : « فدايت شوم ! اين وقت معلوم چه روزى است ؟ » امام عليه السّلام فرمود : « اى وهب آيا فكر مىكنى كه آن روز ، مقصود روز قيامت است ؟ ، - چنين نيست - خداوند به او - ابليس - تا روزى كه قائم ما قيام كند مهلت داده است ، وقتى خداوند ، قائم ما را برانگيزد ، او در مسجد كوفه است كه ابليس مىآيد و در برابرش زانو مىزند و مىگويد : « اى واى از امروز » ، آن‌گاه قائم عليه السّلام موى پيشانىاش را مىگيرد و گردن مىزند ، و آن روز ، روز وقت معلوم است . » « 7 »\r\n\r\n\r\n","description":"","footnote":"\r\n( 1 ) . بحار الانوار ، ج 26 ، ص 337 ، از روايت 1 .\r\n( 2 ) . توبه : 33 - تا اينكه او را بر همه اديان پيروز كند .\r\n( 3 ) . انفال : 39 - آنها را بكشيد تا اينكه فتنه و آشوبى در زمين باقى نماند و دين خدا تماما غالب شود .\r\n( 4 ) . بحار الانوار ، ج 53 ، ص 33 ، روايت 1 .\r\n( 5 ) . اثبات الهداة ، ج 3 ، ص 558 ، روايت 613 .\r\n( 6 ) . حجر : 37 و 38 ، ص : 79 و 80 - هردو آيه به اين صورت است :  فَإِنَّكَ مِنَ الْمُنْظَرِينَ . \r\n( 7 ) . اثبات الهداة ، ج 3 ، ص 551 ، روايت 567 .\r\n","page_name":" 176 ","page_number":176},
  {"content":"\r\n\r\n17 . جابر در مورد آيهء   وَ اللَّيْلِ إِذا يَغْشى   « 1 » از امام صادق عليه السّلام نقل مىكند كه فرمود :\r\n« حكومت ابليس تا روز قيامت است و آن ، روز قيام قائم است و  وَ النَّهارِ إِذا تَجَلَّى  « 2 » همان قيام قائم است . . . » « 3 »\r\n\r\nگفتار ما\r\nاختلافى كه در بيان روايات وجود دارد باعث شده است كه بين دانشمندان بزرگ ، در اين مورد كه آيا در عصر امام عليه السّلام ، شرك و كفر و گناه و تمرّد باقى مىماند يا خير ، اختلاف پيدا شود .\r\nضمن اينكه بايد اعتراف كرد كه فقط خداوند به حقيقت امور آگاه است ، راه جمع بين روايات و استفاده از همه آنها را اين مىدانيم كه گفته شود : مقصود از قيامت در دو آيه‌اى كه در اول فصل از سورهء مائده نقل شد ايام ظهور حضرت مهدى عليه السّلام است ، چنان كه در دو روايت آخر ، عبارت « ألوقت المعلوم » و « يوم القيامة » به زمان ظهور حضرت حجت عليه السّلام تفسير شده است . و مقصود سه روايت اول كه بر باقى بودن كفر و بدكارى و تمرّد دلالت مىكند ، بيان نحوهء رفتار حضرت حجت عليه السّلام در آغاز كار است ، چنان كه حديث دوم از فصل هفدهم همين باب چنين مىگويد ، و آنچه به وضوح دلالت بر باقى نبودن كفر و انكار و تمرد مىكند مربوط به دورهء تحكيم و تثبيت حاكميت حضرت حجت عليه السّلام است .\r\nآنچه در تعدادى از روايات غيبت آمده كه : « زمين را همان‌گونه كه از ستم و بيداد پر شده است از عدل و داد سرشار مىنمايد » شاهد و دليل خوبى بر اين است كه كفر و شرك و تمرّد باقى نمىماند ، زيرا ظلم و جور از آثار و نتايج كفر و شرك و تمرد است و عدل و داد از آثار و نتايج توحيد و ايمان است و نبودن ظلم و ستم نتيجه باقى نبودن كفر و شرك و عصيان است . و اگر كسى با دقت و تأمل در روايات مربوط به اين موضوع دقت كند به اين نوع جمع بين روايات خواهد رسيد .\r\n\r\n\r\n","description":"","footnote":"\r\n( 1 و 2 ) - ليل : 1 و 2 - سوگند به شب ، آنگاه كه تاريكى فراگير مىشود و سوگند به روز هنگامىكه درخشش پيدا مىكند .\r\n( 3 ) . اثبات الهداة ، ج 3 ، ص 566 ، روايت 662 .\r\n","page_name":" 177 ","page_number":177},
  {"content":"\r\n\r\nاز سوى ديگر رواياتى كه دلالت مىكند كه در زمان رجعت بين امامان معصوم عليهم السّلام و مؤمنان رجعت‌كننده ، با كفار رجعت‌كننده و شيطان و فرزندانش جنگ واقع مىشود با رواياتى كه مىگويد كه شيطان به دست امام قائم عليه السّلام كشته مىشود منافاتى ندارد زيرا باتوجه به احاديث رجعت كه بيانگر رجعت مؤمنان ناب و كافران محض است ، شيطان و پيروانش نيز رجعت خواهند كرد و با اينكه يك بار به دست امام قائم عليه السّلام كشته شده است بار ديگر به دست پيامبر صلّى اللّه عليه و إله و سلّم كشته خواهد شد . « 1 »\r\nروايتهاى عبد الكريم بن عمرو خثعمى و سلمان كه در فصل هشتم از باب چهارم خواهد آمد نيز بر رجعت شيطان و پيروانش دلالت مىكنند .\r\n\r\n16 - 3 : محلّ حكومت و سكونت حضرت حجت عليه السّلام\r\n\r\nروايات\r\n1 . در سؤالى كه مفضل بن عمر دربارهء حضرت مهدى منتظر عليه السّلام ، از امام صادق صلوات اللّه عليه پرسيده چنين آمده است : « . . . عرض كردم آقاى من ! خانهء حضرت مهدى و محل گردهمايى مؤمنان كجاست ؟ امام عليه السّلام فرمود : محل حكومتش كوفه و محل قضاوتش ، مسجد كوفه است ، بيت المال و محل تقسيم غنائم مسلمانان ، مسجد سهله و محل خلوت و عبادتش شنزارهاى اطراف كوفه است .\r\nمفضل مىگويد : « آقاى من آيا همهء مؤمنان در كوفه خواهند بود ؟ امام عليه السّلام پاسخ مىفرمايد : آرى به خدا قسم ! هيچ مؤمنى نيست مگر اينكه يا در كوفه است يا در اطراف آن ، بهاى مختصر زمينى از آن‌كه اسبى در آن جاى گيرد به دو هزار درهم مىرسد و بيشتر مردم دوست دارند كه يك وجب از زمين منطقه سبع از ناحيه همدان در نزديكى كوفه را به يك وجب طلا بخرند ، گستردگى كوفه به پنجاه و چهار ميل رسيده و خانه‌هاى آن به كربلا وصل مىشود و كربلا اردوگاه و محل رفت و آمد فرشتگان و مؤمنان و داراى مقامى بلند و بركاتى زياد است كه اگر مؤمنى در آن‌جا اقامت كند و خدا را بخواند ، با يك بار دعا كردن ، خداوند ، چيزى به قدر هزار برابر\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 42 ، ذيل روايت 12 .\r\n","page_name":" 178 ","page_number":178},
  {"content":"\r\n\r\nملك دنيا به او عطا مىفرمايد . . . » « 1 »\r\n2 . ابو بصير مىگويد : امام صادق به من فرمود : « اى ابا محمد ! گويا كه ساكن شدن قائم و اهل و عيالش در مسجد كوفه را مىبينم . « عرض كردم : فدايت شوم خانه‌اش آن جاست ؟ فرمود : آرى ، خانه ادريس و ابراهيم خليل الرحمن هم آن‌جا بود و خداوند پيامبرى را مبعوث نكرد مگر اينكه در آن مسجد نماز خواند ، و خانه خضر در آن است و كسىكه در آن مسجد اقامت كند مثل كسى است كه در خيمه پيامبر صلّى اللّه عليه و إله و سلّم اقامت كرده است و هيچ مرد و زن مؤمنى يافت نمىشود مگر اينكه دلش براى آن مىتپد . » عرض كردم : فدايت شوم آيا هيچ وقت قائم ، از ميان آن نمىرود ؟ » فرمود :\r\n« آرى مىرود » عرض كردم : پس بعد از او چه مىشود ؟ فرمود : « بعد از او هم همين‌طور است تا زمانىكه عالم خلق كاملا به پايان برسد . . . » « 2 »\r\n3 . ابو خالد كابلى مىگويد : امام باقر عليه السّلام فرمود : « وقتى قائم وارد كوفه شود هيچ مؤمنى نيست مگر اينكه يا در كوفه است يا به سمت كوفه مىآيد چنان كه امير المؤمنين عليه السلام به يارانش مىفرمايد : « به سمت اين مرد سركش برويم و آن‌گاه به سمت كوفه راه مىافتد . » « 3 »\r\n4 . حبّه عرنى مىگويد : امير المؤمنين عليه السّلام فرمود : گويا شيعيانمان را در مسجد كوفه مىبينم كه خيمه زده‌اند و قرآن را همان‌گونه كه نازل شده است به مردم ياد مىدهند ؛ بدانيد كه وقتى قائم قيام كند ، مسجد را خراب كرده و قبله‌اش را درست مىنمايند . » « 4 »\r\n5 . حسن بن محبوب از بعضى از راويانى كه از آنها نقل مىكند از امام صادق عليه السّلام نقل مىكند كه فرمود : « گويا قائم عليه السّلام را مىبينم كه بر منبر كوفه نشسته است ، از جيب قبايش نامه‌اى كه به طلا مهر شده است بيرون مىآورد ، باز مىكند و براى مردم مىخواند و مردم مثل گلّهء گوسفندى كه بگريزند از دور او پراكنده مىشوند و غير از نقباء و برگزيدگان ، كسى باقى نمىماند ، آن‌گاه سخنى مىفرمايد كه قبل از اينكه\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 11 ، از روايت 1 .\r\n( 2 ) . بحار الانوار ، ج 52 ، ص 381 ، روايت 191 .\r\n( 3 ) . بحار الانوار ، ج 52 ، ص 330 ، روايت 51 .\r\n( 4 ) . بحار الانوار ، ج 52 ، ص 364 ، روايت 139 .\r\n","page_name":" 179 ","page_number":179},
  {"content":"\r\n\r\nبه جايى پناه ببرند به سوى او برمىگردند ، و من مىدانم كه آن سخن چيست . » « 1 »\r\n6 . اصبغ بن نباته در حديثى دربارهء فضيلت مسجد كوفه ، از امير المؤمنين عليه السّلام نقل مىكند كه فرمود : « زمانى خواهد آمد كه آن‌جا ، نمازخانهء مهدى از نسل من و نمازخانهء هر مؤمنى خواهد برد ، و هيچ مؤمنى در روى زمين باقى نمىماند مگر اينكه يا در آن جاست يا دلش براى آن مىتپد . » « 2 »\r\n7 . مفضل بن عمر مىگويد : امام صادق عليه السّلام فرمود : « گويا قائم عليه السّلام را بر منبر كوفه مىنگرم كه سيصد و سيزده نفر از يارانش ، به تعداد مجاهدان بدر ، كه صاحب پرچم و حاكمان روى زمين ، هستند ، اطرافش را فراگرفته‌اند . . . » « 3 »\r\n8 . جابر از امام باقر عليه السّلام نقل مىكند كه فرمود : « وقتى قائم ظهور كند و وارد كوفه شود ، خداوند از وراى كوفه هفتاد هزار صدّيق را برمىانگيزد كه در بين ياران و دوستان آن حضرت باشند . » « 4 »\r\n9 . مفضل بن عمر مىگويد : شنيدم امام صادق عليه السّلام فرمود : « وقتى قائم آل محمد قيام كند در كوفه مسجدى خواهد ساخت كه هزار در داشته باشد و خانه‌هاى كوفه به رودخانه كربلا وصل خواهد شد . » « 5 »\r\n10 . ابو الجارود در حديثى طولانى از امام باقر عليه السّلام نقل مىكند كه فرمود : « وقتى قائم قيام كند به سمت كوفه به راه مىافتد » تا اينكه فرمود : « آن‌گاه وارد كوفه مىشود و تمام منافقان شكاك را مىكشد و خانه‌هايشان را ويران مىكند و آنقدر از آنان مىكشد تا خداوند عزّ و جلّ خشنود شود . » « 6 »\r\n( 5 ) 11 . محمد بن احمد فتّال در روضة الواعظين روايت مىكند : امام باقر عليه السّلام در روايتى فرمود : « وقتى قائم قيام كند به طرف كوفه به راه مىافتد و چهار مسجد را در\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 450 ، روايت 57 .\r\n( 2 ) . اثبات الهداة ، ج 3 ، ص 452 ، روايت 66 .\r\n( 3 ) . اثبات الهداة ، ج 3 ، ص 494 ، روايت 247 .\r\n( 4 ) . اثبات الهداة ، ج 3 ، ص 584 ، روايت 788 .\r\n( 5 ) . اثبات الهداة ، ج 3 ، ص 527 ، روايت 430 .\r\n( 6 ) . اثبات الهداة ، ج 3 ، ص 555 ، روايت 595 .\r\n","page_name":" 180 ","page_number":180},
  {"content":"\r\n\r\nآن‌جا ويران مىكند . » « 1 »\r\n\r\nگفتار ما\r\nپاره‌اى از احاديث مربوط به موضوع را ذكر كرديم ، در مورد كوفه روايات ديگرى هم آمده است كه دلالت مىكند بر اينكه در آخر الزمان ، كوفه و قم از لحاظ فضيلت و انتخاب آنها براى سكونت ، « 2 » يكسان هستند كه ما به نقل يكى از آنها بسنده مىكنيم :\r\nاز امام صادق عليه السّلام نقل شده كه فرمود : « وقتى كه مصيبتها عمومى و همه‌گير شود امنيت را بايد در كوفه و شهرهاى اطراف آن و در قم و كوههاى اطراف آن جستجو كرد و قم براى كسىكه از ترس سرگردان است جاى خوبى است . » « 3 »\r\n\r\n17 - 3 : روش و سيره امام مهدى عليه السّلام بعد از ظهور و مقايسه آن با صدر اسلام و دورهء غيبت\r\n\r\nروايات\r\n1 . ابو خديجه مىگويد : از امام صادق عليه السّلام دربارهء قائم سؤال شد . امام عليه السّلام فرمود :\r\nهمهء ما يكى پس از ديگرى قائم به امر خدا هستيم تا اينكه صاحب شمشير بيايد ، وقتى صاحب شمشير بيايد به امرى غير از امر سابق قيام مىكند . » « 4 »\r\n2 . محمد بن مسلم مىگويد : از امام باقر عليه السّلام پرسيدم كه سيره و روش عمل امام قائم عليه السّلام در بين مردم چگونه است ؟ امام عليه السّلام فرمود : « به همان سيره پيامبر صلّى اللّه عليه و إله و سلّم عمل مىكند تا اسلام پيروز شود . » عرض كردم : سيرهء پيامبر صلّى اللّه عليه و إله و سلّم چه بود ؟ فرمود : آنچه در جاهليت بود باطل و منسوخ كرد و مردم را به عدالت دعوت كرد ، قائم نيز چنين مىكند ، آنچه در دورهء آرامش و صلح زمان غيبت رايج بوده باطل مىكند و آنها را به عدل دعوت مىنمايد . » « 5 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 559 ، روايت 619 .\r\n( 2 ) . به بحار الانوار ، ج 60 ، ص 201 ، باب 36 مراجعه نماييد .\r\n( 3 ) . به بحار الانوار ، ج 60 ، ص 214 ، روايت 28 .\r\n( 4 ) . اثبات الهداة ، ج 3 ، ص 448 ، روايت 47 .\r\n( 5 ) . اثبات الهداة ، ج 3 ، ص 454 ، روايت 76 .\r\n","page_name":" 181 ","page_number":181},
  {"content":"\r\n\r\n3 . عبد اللّه بن فضل هاشمى از امام صادق عليه السّلام از پدرش از جدش از رسول اللّه صلّى اللّه عليه و إله و سلّم نقل مىكند كه فرمود : « قائم از نسل من است . . . مردم را بر دين و آيين من به پا دارد و آنها را به كتاب خدا دعوت مىكند ، هركه از او اطاعت كند از من اطاعت كرده و هركس از او سرپيچى كند از من سرپيچى كرده است . . . » « 1 »\r\n4 . عبد اللّه بن زراره از امام صادق عليه السّلام نقل مىكند كه فرمود : « شما بايد مطيع ما باشيد و امور دين و حكومت را به ما واگذاريد و منتظر امر ما و خودتان و فرج ما و فرج خودتان باشيد ، وقتى قائم ما قيام كند و سخنگوى ما سخن بگويد ، قرآن و احكام دين را همان‌گونه كه بر پيامبر صلّى اللّه عليه و إله و سلّم نازل شده است از نو به شما مىآموزد ، در آن روز حتّى روشن بينان شما به شدت اهل انكار هستند ، شما جز وقتى شمشير بر گردنهايتان مسلط باشد به دين خدا پايبند نخواهيد بود ، بعد از پيامبر صلّى اللّه عليه و إله و سلّم خداوند سنت پيشينيان را بر مردم مسلط كرد و آنها در دين خدا تغيير و تبديل و كم و زياد ايجاد نمودند و امروز هيچ چيزى وجود ندارد مگر اينكه از مسير وحى منحرف شده است ، خدا رحمتت كند ، وقتى فراخوانده شدى به آنجا كه رشد داده مىشوى رو كن تا كسى كه دين خدا را از نو برايتان مىآورد بيايد . » « 2 »\r\n5 . ابو بصير مىگويد : امام باقر عليه السّلام فرمود : « قائم كتابى جديد ، امرى جديد و حكمى جديد مىآورد و بر عرب سخت مىگيرد . . . » « 3 »\r\n6 . فضيل بن يسار مىگويد : شنيدم امام باقر عليه السّلام مىفرمايد : « وقتى قائم ما قيام كند بيش از آنچه كه پيامبر با جهل و نادانى جاهليت روبرو شد ، با جهل و نادانى مردم روبرو خواهد شد . » عرض كردم : « چگونه چنين است ؟ » فرمود : « وقتى رسول اللّه صلّى اللّه عليه و إله و سلّم به سوى مردم آمد ، آنها سنگ و صخره و چوب و مجسمه‌هاى چوبى را مىپرستيدند و هنگامى كه قائم ما قيام كند ، مردم كتاب خدا را براى او تأويل مىكنند و با استدلال به آن در برابر امام مىايستند . » سپس فرمود : « بدانيد ، همان‌طور كه سرما و گرما به داخل خانه‌هايشان نفوذ مىكند ، عدالت او به درون خانه‌هايشان\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 482 ، روايت 19 .\r\n( 2 ) . اثبات الهداة ، ج 3 ، ص 560 ، روايت 628 .\r\n( 3 ) . اثبات الهداة ، ج 3 ، ص 540 ، روايت 502 .\r\n","page_name":" 182 ","page_number":182},
  {"content":"\r\n\r\nراه خواهد يافت . » « 1 »\r\n7 . ابى الجارود در مورد آيهء  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ  « 2 » از امام صادق عليه السّلام نقل مىكند كه فرمود : « اين آيه از آن آل محمد ، مهدى و يارانش است ، خداوند شرق و غرب زمين را به تصرف آنها درمىآورد ، به واسطهء او دين را غالب مىكند و همان‌طور كه جهل و نادانى ، حق را نابود كرده است ، خداوند بدعت و باطل را به دست او و يارانش مىميراند به‌طورىكه رد و نشانى از ستم ديده نمىشود ، آنها امر به معروف و نهى از منكر مىكنند و سرانجام نيك از آن خدا و خداپرستان است . » « 3 »\r\n8 . ابو بصير دربارهء آيهء  قُلْ أَ رَأَيْتُمْ إِنْ أَصْبَحَ ماؤُكُمْ غَوْراً  « 4 » از امام صادق عليه السّلام نقل مىكند كه فرمود : « اگر امامتان پنهان شود چه كسى امامى آشكار براى شما خواهد آورد كه از اخبار آسمان و زمين و حلال و حرام خدا ، شما را مطلع كند ؟ » « 5 »\r\n9 . جابر مىگويد : امام باقر عليه السّلام فرمود : « به خدا قسم دنيا به آخر نمىرسد تا اينكه خداوند مردى از ما اهل بيت را برانگيزد كه به كتاب خدا عمل مىكند و هيچ منكرى را نمىيابد مگر اينكه او را زشت مىشمارد . « 6 »\r\n10 . ابو بصير از امام صادق عليه السّلام نقل مىكند كه فرمود : « وقتى قائم قيام كند مسجد الحرام و مسجد پيامبر و مسجد كوفه را پى مىكند - و از نو بنا مىكند - . . . » « 7 »\r\n11 . در نامه‌اى كه حسن بن طريف از امام عسكرى عليه السّلام دريافت كرده آمده است :\r\n« . . . در مورد قائم سؤال كردى و اينكه وقتى بين مردم داورى كند مثل حضرت داوود به علم خودش قضاوت مىكند و شاهد و دليل نمىخواهد . . . » « 8 »\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 544 ، روايت 529 .\r\n( 2 ) . حج : 41 - كسانىكه وقتى به آنان در زمين قدرت داديم ، نماز را به‌پا مىدارند و زكات را ادا مىكنند .\r\n( 3 ) . اثبات الهداة ، ج 3 ، ص 563 ، روايت 641 .\r\n( 4 ) . ملك : 30 - بگو اگر آبى كه مىآشاميد - فرو رود - چه خواهيد كرد ؟ -\r\n( 5 ) . اثبات الهداة ، ج 3 ، ص 568 ، روايت 676 .\r\n( 6 ) . اثبات الهداة ، ج 3 ، ص 588 ، روايت 805 .\r\n( 7 ) . اثبات الهداة ، ج 3 ، ص 449 ، روايت 51 .\r\n( 8 ) . اثبات الهداة ، ج 3 ، ص 403 ، روايت 15 .\r\n","page_name":" 183 ","page_number":183},
  {"content":"\r\n\r\n12 . صالح هروى مىگويد : به امام رضا عليه السّلام عرض كردم : « يابن رسول اللّه دربارهء حديثى كه از امام صادق عليه السّلام نقل شده كه وقتى قائم خروج كند فرزندان قاتلان امام حسين عليه السّلام را مىكشد ، چه مىفرمائيد ؟ آن حضرت فرمود : همين‌طور است ، عرض كردم : پس معنى آيه شريفهء  وَ لا تَزِرُ وازِرَةٌ وِزْرَ أُخْرى *  « 1 » چه مىشود ؟ فرمود : « تمام گفته‌هاى خداوند راست است امّا نسل قاتلان حسين عليه السّلام به آنچه پدرانشان كرده‌اند راضى هستند و به آن افتخار مىكنند و هركس به چيزى راضى باشد مثل كسى است كه آن را انجام داده است ، و اگر كسى در شرق عالم كشته شود و در غرب دنيا كسى به قتل او راضى باشد در پيشگاه خداوند شريك قاتل خواهد بود و قائم عليه السّلام كه فرزندان قاتلان حسين عليه السّلام را مىكشد به خاطر اين است كه از كردهء پدرانشان خشنود هستند ؛ عرض كردم قائم شما از كجا و چطور شروع مىكند ؟ فرمود : از بنى شيبه شروع مىكند و دستهايشان را قطع مىنمايد چون آنها دزدان خانه خداى تعالى هستند . » « 2 »\r\n13 . محمد بن سنان به نقل از مردى دربارهء آيهء  وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ  « 3 » از قول امام صادق عليه السّلام نقل مىكند كه فرمود : « آن قائم آل محمد عليه السّلام است كه به خونخواهى حسين قيام مىكند و اگر همهء اهل زمين را بكشد اسراف نكرده است ، و اينكه خدا فرموده است :  فَلا يُسْرِفْ فِي الْقَتْلِ  يعنى كارى انجام نمىدهد كه اسراف باشد . . . » « 4 »\r\n14 . فرات بن احنف از امام صادق عليه السّلام از پدران بزرگوارش از على عليه السّلام نقل مىكند كه فرمود : « بدانيد كه به خدا سوگند ، من و اين‌دو پسرم كشته مىشويم و خداوند در آخر الزمان مردى از نسل من برمىانگيزد كه خونخواهى ما را مىكند ، به خاطر اينكه گمراهان از رهيافتگان مشخص شوند ، از ديد مردم پنهان مىشود تا جائى كه نادانان مىگويند : « خداوند - براى برانگيختن امام غايب - به آل محمد نيازى ندارد . » « 5 »\r\n\r\n\r\n","description":"","footnote":"\r\n( 1 ) . انعام : 164 ، اسراء : 15 و فاطر : 18 - هيچ باربرى مسؤول حمل بار شخص ديگرى نيست .\r\n( 2 ) . اثبات الهداة ، ج 3 ، ص 455 ، روايت 83 .\r\n( 3 ) . اسراء : 33 - آنكه مظلوم كشته شده است براى ولى او حكومت و سلطنتى قرار داديم ، پس در كشتار اسراف نكند .\r\n( 4 ) . اثبات الهداة ، ج 3 ، ص 530 ، روايت 454 .\r\n( 5 ) . اثبات الهداة ، ج 3 ، ص 532 ، روايت 462 .\r\n","page_name":" 184 ","page_number":184},
  {"content":"\r\n\r\n15 . ابان بن تغلب مىگويد : امام صادق عليه السّلام فرمود : « دو خون در اسلام وجود دارد كه تا زمانى كه قائم اهل بيت قيام كند ، كسى به حكم خدا در مورد آنها ، حكم نمىكند ، وقتى قائم برانگيخته شود بدون درخواست شاهد و دليل ، به حكم خدا دربارهء آنها حكم خواهد كرد و آن‌دو عبارت است از : زناكار متأهل ، كه او را سنگسار مىكند و كسى كه زكات نمىدهد كه او را گردن مىزند . » « 1 »\r\n16 . ابو بصير از امام صادق عليه السّلام نقل مىكند : « وقتى قائم قيام كند وارد كوفه مىشود و دستور مىدهد چهار مسجد را از بنيان خراب كنند و آنها را به سايبانهائى شبيه عريش - سايبان - موسى تبديل مىكند . . . » « 2 »\r\n17 . رفيد مولى ابن هبيره مىگويد : امام صادق عليه السّلام فرمود : « اگر قائم را ديدى كه به كسى صد هزار درهم و به ديگرى فقط يك درهم داد به دلت ناگوار نيايد . » « 3 »\r\n18 . مسعدة بن زياد از امام باقر از پدران بزرگوارش عليهم السّلام از پيامبر صلّى اللّه عليه و إله و سلّم نقل مىكند كه فرمود : « وقتى قائم ما قيام كند قطايع و حكومتهاى طايفه‌اى از بين خواهد رفت . » « 4 »\r\n19 . مولى الشيبان از امام باقر عليه السّلام نقل مىكند : « وقتى قائم ما قيام كند ، خداوند دست عنايتش را بر سر بندگان كشيده عقل آنها زياد شده و فهمشان بالا مىگيرد . » « 5 »\r\n20 . ابو بصير از امام باقر عليه السّلام نقل مىكند : « وقتى قائم قيام كند به سمت كوفه رفته و چهار مسجد را در آن شهر ويران مىكند . . . و هيچ بدعتى را به حال خود رها نمىكند و آن را نابود مىسازد و هيچ سنّتى نيست مگر اينكه آن را اقامه مىكند . » « 6 »\r\n( 5 ) 21 . ابان بن تغلب از امام صادق عليه السّلام نقل مىكند : « وقتى قائم ما قيام كند به هر منطقه‌اى نماينده‌اى مىفرستد « 7 » و به او مىگويد : « حكومت در اختيار توست به هرچه\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 493 ، روايت 243 .\r\n( 2 ) . اثبات الهداة ، ج 3 ، ص 517 ، روايت 374 .\r\n( 3 ) . اثبات الهداة ، ج 3 ، ص 521 ، روايت 401 .\r\n( 4 ) . اثبات الهداة ، ج 3 ، ص 523 ، روايت 409 .\r\n( 5 ) . اثبات الهداة ، ج 3 ، ص 495 ، روايت 253 .\r\n( 6 ) . اثبات الهداة ، ج 3 ، ص 556 ، روايت 598 .\r\n( 7 ) . شايد مقصود از اين افراد ، همان كسانى باشند كه در حديث ابى فاخته از آنها ياد شده است ، به اثبات الهداة ، ج 3 ، ص 496 ، روايت 259 مراجعه شود .\r\n","page_name":" 185 ","page_number":185},
  {"content":"\r\n\r\nمصلحت مىبينى عمل كن . » « 1 »\r\n22 . امام صادق عليه السّلام فرمود : « تمام علم بيست و هفت حرف است و مجموع آنچه پيامبران آورده‌اند دو حرف است و مردم بيش از دو حرف را درك نكرده‌اند ، و وقتى قائم ما قيام كند بيست و پنج حرف ديگر را خارج مىكند و در بين مردم منتشر مىنمايد و دو حرف قبلى را به آن ضميمه مىكند تا بيست و هفت حرف را منتشر نمايد . » « 2 »\r\n\r\nگفتار ما\r\nبراى جمع بين روايات و بهره‌بردارى از همه آنها ، همان‌طور كه از قسمتهايى از بعضى از روايات برمىآيد ، مىتوان گفت امر و نهى و سيرهء عملى پيامبر صلّى اللّه عليه و إله و سلّم در اجتماع ، متناسب با اوضاع و احوال مردم بود و براساس « إنّا معاشر الأنبيآء أمرنا أن نكلّم النّاس على قدر عقولهم » « 3 » با ايشان سخن مىگفت و امامان معصوم عليهم السّلام نيز طبق همين سيره عمل مىفرمودند و همان‌طور كه از حديث دوازدهم اين فصل فهميده مىشود آنها مأمور نبودند كه آن‌گونه كه حضرت حجت عليه السّلام عمل مىفرمايد ، عمل كنند و ما نيز در عصر غيبت مؤموريم كه به آنچه از ظواهر كتاب و سنت به ما رسيده و فقها برايمان روشن كرده‌اند عمل نماييم .\r\nو از آنجا كه عقل مردم در دورهء غيبت ، به بالاترين مرتبهء كمال خودش مىرسد ناگزير وقت آن است كه احكام فطرى الهى درحد كامل اجرا شود و عباراتى مثل « شما از روشن‌بينان هستيد ، يا روشنبينان شما » در روايت چهارم و « فهمشان بالا مىگيرد » در روايت نوزدهم ، بر همين مطلب دلالت دارند . و البته اين بدان معنى نيست كه حضرت حجت عليه السّلام به غير از سيرهء پيامبر اكرم صلّى اللّه عليه و إله و سلّم عمل مىنمايد و جملهء « آنچه در دورهء آرامش و صلح زمان غيبت رايج بوده باطل مىكند » كه در روايت دوم آمد و نيز جملهء « مردم را به عدل دعوت مىكند » در همان روايت ، و جملاتى از اين قبيل ،\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 573 ، روايت 712 .\r\n( 2 ) . سفينة البحار ، ج 2 ، ص 227 ، مادهء علم .\r\n( 3 ) . سفينة البحار ، ج 2 ، ص 214 ، مادهء عقل .\r\n","page_name":" 186 ","page_number":186},
  {"content":"\r\n\r\nبر اين دلالت مىكنند كه آن حضرت ، عدل را در بالاترين مرتبه‌اش اجرا مىفرمايد .\r\nحكم عدل ، حكمى است كه بىترديد ، با واقع امر و حقيقت و باطن هستى ، موافق است ، و واقع امر ، همان موافقت با فطرت الهى انسان است كه خداوند عزّ و جلّ فرموده است :  فِطْرَتَ اللَّهِ الَّتِي فَطَرَ النَّاسَ عَلَيْها ، لا تَبْدِيلَ لِخَلْقِ اللَّهِ ، ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  « 1 »\r\nبا اين بيان مختصر معنى عبارات احاديث روشن مىشود كه از جملهء آنهاست :\r\nالف . « به امرى غير از امر سابق قيام مىكند » در حديث اول\r\nب . « دين نو و تازه‌اى برايتان مىآورد . » در حديث چهارم\r\nج . امر نو و حكم جديد » در حديث پنجم\r\nد . « همه ، كتاب خدا را براى او تأويل مىكنند و با استدلال به آن ، در برابر امام مىايستند . » در حديث ششم\r\nه . « به علم خودش حكم مىكند » در روايت يازدهم\r\nو . « به حكم خدا ، حكم مىكند » در روايت پانزدهم\r\nز . « به سيرهء پيامبر رفتار نمىكند » در حديث چهارم از فصل دوم\r\nروايت بيست و دوم بهترين دليل براى بيانى است كه ذكر شد ، زيرا اين روايت گواه بر اين مطلب است كه براى هيچيك از پيامبران گذشته ، راه نشر علوم فطرى كه در سينه‌هايشان بود باز نشد ، زيرا مردم قابليت نداشتند و شرايط مناسب نبود ، امّا در زمان حضرت حجت عليه السّلام ، چون مردم در درجات بالاى كمال فكرى و عقلى هستند ، آن حضرت مىتواند علوم فطرى را منتشر كرده و عدل و دادى را كه بر نشر آن علوم مترتب مىشود اقامه كند .\r\nامّا علت خراب شدن بعضى از مساجد به دست آن حضرت ، اين است كه در دين اسلام ، مسجد محل عبادت خالصانه و خضوع و خشوع و در برابر خداوند و به مقتضاى فطرت انسانى ، زانو زدن در برابر قدرت لايزال احدى است ، بنابراين اگر مسجد از نظر شكل ساختمان و ويژگيهاى ديگرش به صورتى درآيد كه از مكان\r\n\r\n\r\n","description":"","footnote":"\r\n( 1 ) . روم : 33 - فطرت الهى كه خداوند ، مردم را بر آن آفريده و هيچ تبديلى در خلقت خدا راه ندارد ، دين محكم و استوار همين است ، امّا بيشتر مردم از درك آن دورند .\r\n","page_name":" 187 ","page_number":187},
  {"content":"\r\n\r\nچنين عبادتى خارج شود ، امام عليه السّلام آن را ويران مىكند و بر پايه‌اى كه حق و شايستهء آن است آن را مىسازد ، و البته اين مطلب تنها يك احتمال است ، و روايت شانزدهم ، شاهد صحت آن است ، و نيز ممكن است علت خراب كردن مسجد ، بنا نشدن آن بر اصل تقوى باشد ، چرا كه طبق آيه شريفه قرآن  لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ  « 1 » براى حضور مسلمانان و اقامهء نماز ، شايسته‌تر است و يا احتمال ديگر اين است كه باتوجه به آيهء  ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ شاهِدِينَ عَلى أَنْفُسِهِمْ بِالْكُفْرِ .   . . إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ  « 2 » مسجد بر خلاف رضاى پروردگار به دست كفار و مشركين ساخته و آباد شده است در حالىكه چنين حقى نداشته‌اند ، و فقط مؤمنان به خدا بايد متصدى ساختن و آباد كردن مساجد باشند . « 3 »\r\n\r\n18 - 3 : حال مؤمنان ( زنده و مرده ) و فرشتگان و وظايف مؤمن در زمان ظهور حضرت حجت عليه السّلام\r\n\r\nروايات\r\n1 . ابى الجارود از امام باقر عليه السّلام از پدرش از جدش عليهم السّلام نقل مىكند :\r\nامير المؤمنين عليه السّلام روى منبر فرمود : « در آخر الزمان مردى از نسل من ظهور مىكند . . .\r\nهرگاه پرچمش به اهتزاز درآيد شرق و غرب عالم برايش روشن شود ، دستش را بر سر بندگان خدا مىنهد و دل هر مؤمنى از پاره‌هاى آهن محكمتر مىشود و نيرويى برابر با نيروى چهل نفر پيدا مىكند ؛ شادى ، دل و قبر هر مرده‌اى را پر مىكند و مردگان\r\n\r\n\r\n","description":"","footnote":"\r\n( 1 ) . توبه : 108 - مسجدى كه از روز نخست بر تقوا بنا شده باشد براى حضور مسلمانان و اقامهء نماز ، شايسته‌تر است .\r\n( 2 ) . توبه ، 17 و 18 - مؤمنان را نرسد كه در حالىكه خود گواه كفر خويشند مساجد را آباد كنند . . . آبادانى مساجد منحصرا از آن كسانى است كه به خدا و روز قيامت ايمان آورده‌اند .\r\n( 3 ) . اين احتمال نيز وجود دارد كه مقصود از تخريب مساجد ، مساجد ملعونه باشد ، اين مساجد در سفينة البحار باب مسجد نام برده شده‌اند . به خصوص كه در خبر عيسى بن هاشم از سالم از امام باقر عليه السّلام نقل شده است كه چهار تا از اين مساجد ملعونه در كوفه به شكرانهء و شادباش كشته شدن امام حسين عليه السّلام تجديدبنا شده‌اند .\r\nترجمهء خصال صدوق ، باب خصلتهاى چهارگانه - مترجم\r\n","page_name":" 188 ","page_number":188},
  {"content":"\r\n\r\nدر گورها يكديگر را ديدار مىكنند و به قيام قائم ، بشارت مىدهند . » « 1 »\r\n2 . ابو الربيع شامى مىگويد : از امام صادق عليه السّلام شنيدم كه فرمود : « وقتى قائم ما قيام كند خداوند شنوايى و بينايى شيعيان ما را وسعت دهد به‌طورىكه بين آنها و قائم واسطه و پيكى نباشد ، آن حضرت با ايشان صحبت مىكند و آنها مىشنوند و در همان جايى كه هست ، آن حضرت را مىبينند . » « 2 »\r\n3 . در حديث ابو وائل از امير المؤمنين عليه السّلام آمده است : « . . . از خروج او ، يعنى قائم عليه السّلام ، اهل آسمانها و ساكنان آنها مسرور مىشوند ، زمين را همان‌گونه كه از ستم و بيداد پر شده است از عدل و داد سرشار مىسازد . » « 3 »\r\n4 . بريد عجلى از امام باقر نقل مىكند : « وقتى قائم قيام كند ، دو نفر بر مركبى سوارند ، يكى دست در جيب ديگرى مىكند و به قدر حاجتش از آن برمىدارد و او از اين كار مانع نمىشود . » « 4 »\r\n5 . جابر از امام باقر عليه السّلام نقل مىكند : « دل شيعيان ما را ترس از دشمنانمان فراگرفته است ، وقتى نوبت امر ما برسد و مهدى ما خروج كند ، هريك از شيعيان ما از شير شجاعتر و از نيزه برّاتر و كارىتر خواهد شد ، دشمن ما را زير پايش له مىكند و با دو دستش او را مىكشد . » « 5 »\r\n6 . محمد بن احمد فتّال در روضة الواعظين از امام زين العابدين عليه السّلام نقل مىكند كه فرمود : « وقتى قائم ما قيام كند خداوند مرض و بيمارى را از شيعه ما دور مىكند و دلهايشان را چون پارهء آهن مىگرداند . . . » « 6 »\r\n7 . محمد بن فضيل از امام رضا عليه السّلام نقل مىكند : « وقتى قائم قيام كند خداوند به فرشتگان دستور مىدهد كه بر مؤمنين سلام كنند و در مجالسشان با آنها\r\n\r\n\r\n","description":"","footnote":"\r\n( 1 ) . بحار الانوار ، ج 51 ، ص 35 ، روايت 4 .\r\n( 2 ) . اثبات الهداة ، ج 3 ، ص 450 ، روايت 59 .\r\n( 3 ) . اثبات الهداة ، ج 3 ، ص 505 ، روايت 308 .\r\n( 4 ) . اثبات الهداة ، ج 3 ، ص 557 ، روايت 605 .\r\n( 5 ) . اثبات الهداة ، ج 3 ، ص 557 ، روايت 606 .\r\n( 6 ) . اثبات الهداة ، ج 3 ، ص 559 ، روايت 662 .\r\n","page_name":" 189 ","page_number":189},
  {"content":"\r\n\r\nهمنشين باشند . . . » « 1 »\r\n8 . مفضل از امام صادق عليه السّلام روايت مىكند : وقتى قائم قيام كند ، مؤمن پرنده را از هوا به زير مىطلبد ، آن را مىكشد ، كباب مىكند و گوشتش را مىخورد . . . » « 2 »\r\n9 . مفضل از امام صادق عليه السّلام نقل مىكند : « وقتى قائم قيام كند ، خداوند ، آزار دهندگان مؤمنين هر زمانى را ، به همان صورتى كه بوده‌اند و در بين آنها زندگى مىكرده‌اند ، برمىگرداند تا مؤمنان از آنها انتقام بگيرند . » « 3 »\r\n10 . ابن مسكان مىگويد : از امام صادق عليه السّلام شنيدم كه فرمود : در زمان قائم ، مؤمن در مشرق است برادرش را كه در مغرب است مىبيند و آنكه در مغرب است ، برادرش را در شرق مىبيند . » « 4 »\r\n11 . عبد العظيم حسنى از امام جواد عليه السّلام نقل مىكند كه فرمود : « قائم ما ، مهدى است كه در زمان غيبت بايد انتظارش را كشيد و در زمان ظهور بايد از او اطاعت كرد . . . » « 5 »\r\n12 . اسحاق بن عمّار مىگويد : « در خدمت امام صادق عليه السّلام بودم ، از مواسات و همراهى و همدردى انسان با برادرش ، صحبت فرمود تا اينكه فرمود : « اين مربوط به وقتى است كه قائم قيام كند كه بر مؤمنين واجب است به برادرانشان رسيدگى ، احتياجات آنها را برآورده و ايشان را تقويت نمايند . » « 6 »\r\n\r\nگفتار ما\r\nرواياتى كه در اين زمينه وارد شده و بيانگر ويژگيهاى ياران حضرت مهدى و فضيلتهاى آنهاست ، بسيار زياد است ، كه در فصلهاى پيشين بعضى از آنها ذكر شد و در اينجا نيز به ذكر تعدادى از آنها بسنده كرديم .\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 573 ، روايت 703 .\r\n( 2 ) . اثبات الهداة ، ج 3 ، ص 573 ، روايت 706 .\r\n( 3 ) . اثبات الهداة ، ج 3 ، ص 573 ، روايت 708 .\r\n( 4 ) . اثبات الهداة ، ج 3 ، ص 584 ، روايت 789 .\r\n( 5 ) . اثبات الهداة ، ج 3 ، ص 478 ، روايت 174 .\r\n( 6 ) . اثبات الهداة ، ج 3 ، ص 495 ، روايت 254 .\r\n","page_name":" 190 ","page_number":190},
  {"content":"\r\n\r\nظاهرا اين‌طور است كه دستيابى به اين كمالات ، ويژهء اصحاب و ياران خاص آن حضرت نيست ، بلكه براى تمام مؤمنين قابل دسترسى است .\r\nاينكه در حديث اول فرمود : « دستش را بر سر بندگان خدا مىنهد و هيچ مؤمنى باقى نمىماند مگر اينكه دلش مانند پاره آهن مىشود . » و در حديث نوزدهم از فصل هفدهم فرمود : « خداوند دست عنايتش را بر سر بندگان مىكشد و عقل آنها زياد شده فهمشان بالا مىگيرد » هردو به روشنى دلالت مىكنند بر اينكه گذاشتن دست مباركش بر سر بندگان سبب كسب فضيلتهاى و الا و كمالات بلند نفسانى است ؛ و كمالات وعده داده شده در حديث قرب نوافل « 1 » همان‌طور كه با رياضتهاى شرعى و مبارزه با نفس و مجاهده معنوى قابل دسترسى است ، از طريق توجه و عنايت اولياء الهى و بندگان برگزيده‌اش نيز بدست‌آمدنى است ، و بلكه آنچه از اين راه دوم به دست آيد كاملتر و از آلودگيهاى پالوده‌تر است .\r\nاما اينكه فرشتگان و ساكنان آسمانها و مردگان از ظهور امام عليه السّلام خوشحال مىشوند به خاطر اين است كه كفر و ستم و بيداد و گناه از ابتداى خلقت آنها را آزار داده و اندوهگين مىنموده است و وقتى مىبينند كه ظهور امام عليه السّلام با مرگ باطل و زنده شدن حق و خاموش شدن آتش كفر و شرك و گسترش ايمان و توحيد همراه است خوشحال مىشوند ، و بلكه مىتوان گفت به اين خاطر ، همه چيز در آسمان و زمين از ظهور آن حضرت مسرور مىشوند .\r\nعلاوه بر اين مطالب ، چون امام عليه السّلام واسطهء نزول فيض پروردگار بر تمام موجودات عالم هستى است و ارادهء پروردگار در اصل وجود اشياء و كم و كيف و ديگر وجوه\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 352 ، روايت 7 - حمّاد بن بشير مىگويد : از حضرت صادق عليه السّلام شنيدم كه فرمود :\r\nپيامبر صلّى اللّه عليه و إله و سلّم فرمود : خداى عز و جل مىفرمايد : هركه دوستى از دوستان مرا خوار و خفيف كند قطعا براى جنگ با من كمين كرده است و هيچ بنده‌اى به واسطهء چيزى به من تقرب نجويد كه آن چيز نزد من از آنچه بر او واجب كرده‌ام محبوبتر باشد ، او به وسيلهء نوافل و مستحبات تا جايى به من نزديك مىشود كه او را دوست بدارم و وقتى او را دوست بدارم گوش او مىشوم ، همان گوشى كه با آن مىشنود و چشم او مىشوم كه با آن مىبيند و زبان او شوم كه با آن سخن مىگويد و دست او شوم كه با آن اظهار قدرت كند و اگر مرا بخواند اجابتش كنم و هرچه بخواهد به او بدهم و من در هيچ كارى مانند مرگ مؤمن ترديد نكرده‌ام زيرا او مرگ را ناخوش دارد و من ناخوش بودن او را ناخوش دارم .\r\n","page_name":" 191 ","page_number":191},
  {"content":"\r\n\r\nعنايات الهى به موجودات از طريق امام محقق مىشود ، « 1 » بنابراين بين امام و ساير موجودات رابطه‌اى معنوى برقرار است كه وقتى امام به مصيبت و اندوهى مبتلا شود آنها اندوهگين و هرگاه مسرور باشد آنها مسرور مىشوند . البته اين مطلب به شواهد زيادى از روايات مستند است كه اينجا محل ذكر آنها نيست .\r\n\r\n19 - 3 : وضع زمين و آسمان و جوّ در دوران ظهور مبارك حضرت حجّت عليه السّلام\r\n\r\nروايات\r\n1 . يحيى بن علاء رازى مىگويد : از امام صادق عليه السّلام شنيدم كه فرمود : « خداوند ، در اين امت مردى را ، كه من از اويم و او از من است ، ظاهر خواهد كرد ، كه بركات زمين و آسمانها را به واسطهء او بر مردم فرو مىريزد ، آسمان بارانش را فرومىفرستد و زمين حاصلش را بروز مىدهد ، درندگان و جانوران در امان هستند ، زمين از عدل و داد سرشار مىشود همان‌طوركه پيش از آن از ستم و بيداد پر شده است . » « 2 »\r\n2 . ابو بصير از امام باقر عليه السّلام نقل مىكند كه فرمود : « وقتى قائم قيام كند . . . ، خداوند به فلك فرمان مىدهد كه گردش زمانش را كند كند تا اينكه يك روز معادل ده روز مىشود و يك ماه برابر با ده ماه و يك سال برابر با ده سال . » « 3 »\r\n3 . زيد بن وهب جهنى از قول امام حسن عليه السّلام نقل مىكند كه امير المؤمنين عليه السّلام فرمود : « در آخر الزمان و در دوران سختى روزگار و نادانى مردم ، مردى برانگيخته مىشود . . . و درندگان در حكومت او در آرامش و صلح به سر مىبرند ، زمين بركاتش را بيرون مىريزد و آسمان نعمتهايش را فرومىفرستد ، گنجها براى او آشكار مىشود ، چهل سال بر شرق و غرب مالك است ، خوشا به حال كسىكه دوران او را دريابد و سخنش را بشنود . » « 4 »\r\n4 . ابو بصير از امام صادق عليه السّلام نقل مىكند كه فرمود : « وقتى قائم قيام كند يك سال در\r\n\r\n\r\n","description":"","footnote":"\r\n( 1 ) . كامل الزيارات ، ص 200 ، زيارت 2 - « إرادة الرّبّ فى مقادير أموره تهبط إليكم و تصدر من بيوتكم و الصّادق [ الصّادر 
  ] عمّا فصّل من أحكام العباد . »\r\n( 2 ) . اثبات الهداة ، ج 3 ، ص 504 ، روايت 305 .\r\n( 3 ) . اثبات الهداة ، ج 3 ، ص 517 ، روايت 374 .\r\n( 4 ) . اثبات الهداة ، ج 3 ، ص 524 ، روايت 414 .\r\n","page_name":" 192 ","page_number":192},
  {"content":"\r\n\r\nزمان او برابر ده سال خواهد بود . » ابو بصير مىگويد : عرض كردم : « فدايت شوم سالها چگونه طولانى مىشود ؟ » امام عليه السّلام فرمود : « خداوند به فلك فرمان مىدهد كه آرامتر حركت كند و در نتيجه ، روزها و سالها طولانى مىشود . » عرض كردم : « بعضى مىگويند اگر در فلك و حركت آن تغييرى ايجاد شود همه‌چيز از بين مىرود . » فرمود : « اين اعتقاد بىدينهاست ، امّا مسلمانان چنين چيزى نمىگويند ، خداوند ماه را براى پيامبرش دو نيمه كرد ، و قبل از آن ، خورشيد را براى يوشع بن نون برگرداند و از طولانى بودن روز قيامت خبر داد كه برابر هزار سال از سالهاى معمولى است . « 1 » » « 2 »\r\n5 . محمد بن مسلم ثقفى مىگويد : از امام صادق عليه السّلام شنيدم كه فرمود : « قائم ما با افتادن ترس در دل دشمنانش يارى و با كمك ما تأييد مىشود ، زمين براى او مىپيچد ، گنجها برايش آشكار مىشود و سلطنتش شرق و غرب عالم را مىگيرد . . . » « 3 »\r\n6 . مفضل از قول امام صادق عليه السّلام نقل مىكند كه فرمود : « وقتى قائم ، قيام كند ، زمين به نور پروردگارش مىدرخشد و مردم از پرتو خورشيد بىنياز مىشوند . » « 4 »\r\n7 . على بن عقبه از پدرش از امام صادق عليه السّلام چنين روايت كرده است : « وقتى قائم قيام كند ، به عدل حكم مىنمايد و ستم از بين مىرود ، راهها امن و بىخطر مىشود ، زمين بركتهايش را بيرون مىفرستد و هر حقى به صاحبش برمىگردد . » « 5 »\r\n8 . در حديث جابر از قول امام باقر عليه السّلام آمده است كه امام حسين عليه السّلام قبل از اينكه كشته شود در مورد زمان حضرت قائم عليه السّلام و حوادث آن زمان ، به يارانش چنين فرمود : بركت از آسمان به زمين فرومىبارد ، به‌طورىكه به ارادهء خداوند ، درختان هميشه ميوه دارند و ميوهء زمستان در تابستان و ميوهء تابستان ، در زمستان خورده مىشود و اين مصداق آيهء شريفه است كه مىفرمايد :  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ  « 6 »\r\n\r\n\r\n","description":"","footnote":"\r\n( 1 ) . به سورهء حج ، آيهء 47 مراجعه شود .\r\n( 2 ) . اثبات الهداة ، ج 3 ، ص 528 ، روايت 440 .\r\n( 3 ) . اثبات الهداة ، ج 3 ، ص 528 ، روايت 441 .\r\n( 4 ) . اثبات الهداة ، ج 3 ، ص 555 ، روايت 591 .\r\n( 5 ) . اثبات الهداة ، ج 3 ، ص 556 ، روايت 597 .\r\n( 6 ) . اعراف ، 96 .\r\n","page_name":" 193 ","page_number":193},
  {"content":"\r\n\r\n\r\nگفتار ما\r\nخلاصهء آنچه مىتوان دربارهء اين روايات گفت اين است كه خداوند ، خالق تمام چيزها و مدبّر همهء آنهاست و از اينكه امور از راهى غير از اسباب ، صورت پيدا كند ناخوش دارد و اختيار اسباب هم به دست خود اوست ، بنابراين چه مانعى دارد كه در دوره‌اى از زمان ، اسباب و كار آنها را به شيوه‌اى غير از آنچه در گذشته بوده است مقرر فرمايد ؟\r\nآنچه امام باقر عليه السّلام در حديث چهارم فرموده‌اند و نيز موضوع خلقت حضرت عيسى عليه السّلام - بدون سبب واقع شدن پدر براى تولد - و نيز طول عمر حضرت قائم عليه السّلام و رجعت پيامبران و امامان عليهم السّلام و اعمال خارق العاده و معجزات و كراماتى كه از پيامبران و اولياء صادر شده است ، از اين قبيل هستند .\r\nبنابراين فقط به اين خاطر كه معنى روايات به ذهن و انديشهء كوتاه‌نگر ما ، روشن و قابل‌قبول نيست نمىتوان در سند بعضى از روايات شك و خدشه وارد كرد ، زيرا مقدار زيادى از اين مطالب در لابلاى رواياتى آمده است كه آن روايات از امورى به ما خبر مىدهد كه بعضى از آن امور ، واقع شده است و اين امر به تنهايى ، بر صحيح بودن سند و متن روايت تأكيد مىكند هرچند كه ما در حال حاضر مقصود آن را نفهميم .\r\nعلاوه بر آنچه ذكر شد ، از مجموعهء روايات مربوط به غيبت چنين فهميده مىشود كه در دورهء غيبت و ظهور ، آن‌طور كه در مقدمهء كتاب اشاره كرديم ، بيشتر اتفاقات ، از امور غير عادى است ، و شايد بتوان ادعا كرد كه روايات در اين مورد ، از تواتر معنوى برخوردار هستند و بنابراين جايى براى انكار و تعجب و بعيد شمردن اين امور ، وجود ندارد .\r\n\r\n20 - 3 : نزول حضرت عيسى عليه السّلام براى يارى قائم آل محمد عليهم السّلام و اقتدا به آن حضرت\r\n\r\nروايات\r\n1 . معمّر بن راشد از امام صادق عليه السّلام از پيامبر صلّى اللّه عليه و إله و سلّم نقل مىكند كه فرمود : « مهدى از نسل من است ، وقتى خروج كند عيسى بن مريم براى ياريش فرود مىآيد ، او را\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nپيش‌رو قرار داده و پشت سرش اقتدا مىكند . » « 1 »\r\n2 . ابو بصير مىگويد : امام صادق عليه السّلام فرمود : « آنچه از سنتهاى الهى در مورد غيبتهاى آنان جريان پيدا كرده است دربارهء قائم ما اهل بيت نيز جارى مىشود . . .\r\nسپس خداوند عزّ و جلّ او را ظاهر مىكند و شرق و غرب عالم را به دست او فتح مىنمايد ، عيسى بن مريم روح اللّه نازل مىشود و پشت سر او نماز مىخواند . . . » « 2 »\r\n3 . جابر بن عبد اللّه انصارى از امير المؤمنين عليه السّلام نقل مىكند كه فرمود : « . . . مهدى از نسل من است ، بين ركن و مقام ظهور مىكند ، پيراهن ابراهيم و رداى اسماعيل را به تن و نعلين شيث را به پا دارد و دليل اين مطلب ، فرمايش پيامبر است كه فرمود : عيسى بن مريم ، از آسمان فرود مىآيد و همراه مهدى من است ، وقتى ظهور كرد او را بشناسيد . » . . . سپس عيسى مىميرد و مهدى منتظر از آل محمد باقى مىماند . » « 3 »\r\n4 . در روايت مرفوعه جعفر بن محمد فزارى از امام باقر عليه السّلام آمده است : « اى خيثمه ! زمانى خواهد آمد كه مردم از خدا و توحيد ، شناختى نداشته باشند ، تا اينكه دجال خروج كند و عيسى بن مريم از آسمان فرود آيد و خداوند به دست او دجال را بكشد ، مردى از اهل بيت من پيشاپيش مردم نماز گزارد ، آن‌موقع عيسى پشت سر ما نماز مىخواند و اگرچه او پيامبر است امّا ما از او برتر هستيم . » « 4 »\r\n5 . شهر بن حوشب مىگويد : حجاج به من گفت : « آيه‌اى در قرآن هست كه مرا عاجز كرده است . » گفتم : اى امير ! آن كدام آيه است ؟ حجاج گفت :  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  « 5 » ، به خدا قسم من دستور مىدهم كه يهودى و نصرانى را بكشند ، وقتى آنها گردن زده مىشوند با دقت به آنها مىنگرم نمىبينم لبهايشان تكان بخورد - و شهادتين بگويند - تا اينكه خاموش مىشوند . » گفتم : « خدا امير را سلامت بدارد ، تأويل اين آيه اين‌طور نيست . » حجاج گفت : تأويل آيه چيست ؟ گفتم :\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 495 ، روايت 255 .\r\n( 2 ) . اثبات الهداة ، ج 3 ، ص 473 ، روايت 152 .\r\n( 3 ) . اثبات الهداة ، ج 3 ، ص 587 ، روايت 804 .\r\n( 4 ) . بحار الانوار ، ج 14 ، ص 348 ، روايت 10 .\r\n( 5 ) . نساء : 159 - هيچيك از اهل كتاب باقى نمىماند مگر اينكه قبل از مرگ به او ايمان مىآورد .\r\n","page_name":" 195 ","page_number":195},
  {"content":"\r\n\r\n« عيسى عليه السّلام قبل از روز قيامت به دنيا فرود مىآيد و هيچيك از يهوديان و مسيحيان باقى نمىماند مگر اينكه قبل از مرگش به او ايمان مىآورد ، و پشت‌سر حضرت مهدى نماز مىخواند . » حجاج گفت : « واى بر تو ! ! از كجا چنين تأويلى آوردى ؟ » گفتم :\r\n« محمد بن على بن حسين بن على بن ابى طالب عليهم السّلام اين را به من فرمود . » حجاج گفت :\r\n« به خدا قسم از سرچشمه‌اى زلال ، آن را گرفته‌اى . » « 1 »\r\n\r\nگفتار ما\r\nعباراتى كه گواه آن است كه عيسى عليه السّلام پشت‌سر مهدى - عجل اللّه تعالى فرجه - نماز مىخواند ، در روايات زياد است ، و شايد - البته خدا مىداند - علت اصرار و تأكيد امامان معصوم عليهم السّلام بر اين مطلب ، اين باشد كه چون پيروان عيسى عليه السّلام كه جمعيت زيادى از اهل زمين را هم تشكيل مىدهند ، گمان مىكنند كه عيسى عليه السّلام ، آخرين پيامبر است و نمرده است ، ظهور خواهد كرد و زمين را از فساد پاك خواهد نمود و اوست كه بشر را از فساد و تباهى و ظلم و آلودگيهاى ديگر نجات خواهد داد ، و اين بيانات به منظور نفى اين خيال و باطل اعلام نمودن آن است ، چنان كه در روايات چهارم و پنجم هم به اين مطلب اشاره شده است .\r\nدقت در زواياى اين روايات نشان مىدهد كه مقصود روايات ، همان چيزى است كه ما بيان نموديم نه اينكه مقصود آنها ، بيان اصل رجعت حضرت عيسى - على نبينا و آله و عليه السلام - باشد .\r\nامّا نزول و فرود آمدن حضرت عيسى عليه السّلام به يكى از دو معنى است :\r\nالف . اگر مقصود از آيهء  بَلْ رَفَعَهُ اللَّهُ إِلَيْهِ  « 2 » اين باشد كه خداوند او را به آسمانها بالا برد ، در نزول و فرودش اشكالى نيست و همان معناى اصلى نزول و فرود آمدن را خواهد داشت .\r\nب . اگر مقصود از آيه ، ميراندن آن حضرت و قبض روحش باشد ، نزول به معنى\r\n\r\n\r\n","description":"","footnote":"\r\n( 1 ) . بحار الانوار ، ج 14 ، ص 349 ، روايت 13 .\r\n( 2 ) . نساء : 158 - خداوند او را به سوى خود بركشيد .\r\n","page_name":" 196 ","page_number":196},
  {"content":"\r\n\r\nبازگشت روح مباركش به بدن و حضورش در كنار قائم عليه السّلام خواهد بود . « 1 »\r\n\r\n21 - 3 : مدّت عمر و حكومت امام زمان عليه السّلام بعد از ظهور ، و تعيين كسىكه غسل و كفن و دفن آن حضرت را به عهده مىگيرد\r\n\r\nروايات\r\n1 . جابر جعفى مىگويد : به امام باقر عليه السّلام عرض كردم : « قائم پس از ظهور چه مدت زنده است ؟ » فرمود : « نوزده سال » . . . « 2 »\r\n2 . جابر جعفى در حديث ديگرى مىگويد : به امام باقر عليه السّلام عرض كردم : « قائم در دورهء ظهور تا قبل از مرگ چه مدت عمر مىكند ؟ » امام عليه السّلام فرمود : « از زمان قيام تا مرگش نوزده سال » . . . « 3 »\r\n3 . على بن عمر از امام صادق عليه السّلام نقل مىكند كه فرمود : « قائم از نسل من ، به اندازهء ابراهيم خليل الرحمان عمر مىكند ، در بين مردم قيام مىكند در حالىكه هشتاد ساله است و چهل سال در ميان آنها زندگى مىكند ، زمين را همان‌طور كه از ستم و بيداد پر شده است از عدل و داد سرشار مىسازد . » « 4 »\r\n4 . در سؤالى كه مفضل بن عمر از امام صادق عليه السّلام پرسيده آمده است : « مولاى من ! مدت عمر آن حضرت ( مهدى ) عليه السّلام و حكومتش چقدر است ؟ » امام عليه السّلام فرمود :\r\n« خداوند فرموده است :     فَمِنْهُمْ شَقِيٌّ وَ سَعِيدٌ فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ     « 5 » و مجذود به معنى مقطوع و بريده است ، يعنى عطايى كه قطع‌شدنى نيست بلكه دائمى\r\n\r\n\r\n","description":"","footnote":"\r\n( 1 ) . براى تحقيق پيرامون اين آيه و احتمالات آن به الميزان ، ج 5 ، ص 133 مراجعه شود .\r\n( 2 ) . بحار الانوار ، ج 53 ، ص 100 ، روايت 121 .\r\n( 3 ) . بحار الانوار ، ج 53 ، ص 100 ، روايت 122 .\r\n( 4 ) . اثبات الهداة ، ج 3 ، ص 574 ، روايت 722 .\r\n( 5 ) . هود : 105 تا 108 - بعضى از مردم بدبخت و برخى خوشبخت هستند ، امّا بدبختها براى هميشه تا آسمان و زمين باقى است با آه و ناله در دوزخند مگر اينكه ارادهء خدا چيز ديگرى باشد و خدا هرچه بخواهد مىكند و امّا آنها كه خوشبخت هستند براى هميشه ، تا آسمان و زمين باقى است در بهشتند مگر اينكه ارادهء خدا چيز ديگرى باشد و بخشش و دهش او قطع ناشدنى است .\r\n","page_name":" 197 ","page_number":197},
  {"content":"\r\n\r\nاست و حكومتى كه از بين نمىرود و امرى كه جز به اختيار و اراده و مشيت پروردگار ، باطل‌شدنى نيست و از اين اراده و مشيّت جز خود او كسى باخبر نيست ، سپس قيامت مىآيد و آنچه خداوند در كتابش در شرح آن فرموده است . » « 1 »\r\n5 . ابو الجارود از امام باقر عليه السّلام نقل مىكند كه فرمود : « قائم سيصد و نه سال حكومت مىكند ، همان‌طوركه اصحاب كهف در غارشان سيصد و نه سال درنگ كردند ، او زمين را همان‌طور كه از ستم و بيداد پر شده است از عدل و داد ، سرشار مىنمايد . » « 2 »\r\n6 . زيد بن وهب جهنى از امام حسن عليه السّلام از امير المؤمنين عليه السّلام نقل مىكند كه فرمود :\r\n« . . . در بين شرق و غرب عالم چهل سال حكومت مىكند ، خوشا به حال كسىكه روزگارش را دريابد و سخنش را بشنود . . . » « 3 »\r\n7 . ابن ابى يعفور از امام صادق عليه السّلام نقل مىكند كه فرمود : « قائم ، نوزده سال حكومت مىكند . » « 4 »\r\n8 . عبد الكريم خثعمى مىگويد : به امام صادق عليه السّلام عرض كردم : « قائم چه مدت حاكم خواهد بود ؟ » فرمود : « هفت سال ، روزها و شبها برايش طولانى مىشود تا اينكه يك سال برابر ده سال معمولى مىشود . . . » « 5 »\r\n9 . عبد اللّه بن قاسم بطل دربارهء آيهء  ثُمَّ رَدَدْنا لَكُمُ الْكَرَّةَ عَلَيْهِمْ  « 6 » ، از قول امام صادق عليه السّلام نقل مىكند كه فرمود : « آيه به خروج امام حسين عليه السّلام در ميان هفتاد تن از يارانش مربوط مىشود » تا اينكه فرمود : « وقتى دلهاى مؤمنان به شناخت قطعى رسيد كه آن حضرت ، امام حسين عليه السّلام است ، آنگاه مرگ حضرت حجت فرامىرسد و امام حسين عليه السّلام ، او را غسل مىدهد ، كفن و حنوط مىكند و دفن مىنمايد ، و اين امور مربوط به وحى را جز وحى كسى ديگرى عهده‌دار نيست . » « 7 »\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 34 ، از روايت 1 .\r\n( 2 ) . اثبات الهداة ، ج 3 ، ص 516 ، روايت 372 .\r\n( 3 ) . اثبات الهداة ، ج 3 ، ص 524 ، روايت 414 .\r\n( 4 ) . اثبات الهداة ، ج 3 ، ص 547 ، روايت 542 .\r\n( 5 ) . اثبات الهداة ، ج 3 ، ص 528 ، روايت 439 .\r\n( 6 ) . اسراء : 6 - آن‌گاه ، نوبتى ديگر شما را بر آنها غالب كنيم .\r\n( 7 ) . بحار الانوار ، ج 53 ، ص 93 ، روايت 103 .\r\n","page_name":" 198 ","page_number":198},
  {"content":"\r\n\r\n10 . در حديث ديگرى از امام صادق عليه السّلام آمده است : « حسين عليه السّلام ، در ميان يارانش كه با او كشته شدند و در حالىكه هفتاد پيامبر ، همان‌طور كه با موسى بن عمران بودند ، با او هستند مىآيد ، قائم عليه السّلام ، انگشتر - يا مهر - را به او مىسپارد و حسين عليه السّلام همان كسى است كه آن حضرت را غسل مىكند ، كفن مىپوشاند ، حنوط مىكند و در قبر مىگذارد . » « 1 »\r\n\r\nگفتار ما\r\nاين روايات از طول عمر آن حضرت ، پس از ظهورش ، خبر مىدهد ، لكن چنان كه پيداست ، مدت عمر آن حضرت را مختلف بيان كرده‌اند كه شايد بتوان به اين صورت ، بين روايات ، جمع و توافق ايجاد نمود :\r\nمقصود از زمان در بعضى از روايات ، همان چيزى است كه در روايت دوم و نيز روايت چهارم از فصل نوزدهم همين باب آمده است كه مىگويند : « خداوند به فلك فرمان مىدهد كه گردش زمانش را كند كند تا اينكه يك روز ، معادل ده روز ، يك ماه معادل ده ماه و يك سال برابر ده سال مىشود . » ، و « يك سال در زمان او برابر ده سال است . » و در بعضى روايات ديگر مقصود ، همان وقت و زمان عادى و رايج در بين ماست .\r\nشايد بعضى از روايات در صدد بيان طول دوران زندگى ايشان تا زمان فوت باشد و بعضى ديگر در صدد بيان دوران حكومت آن حضرت و حكومت امامان معصوم عليهم السّلام بعد از رجعت باشد ، زيرا كه دورهء رجعت هم جزء حكومت و ادامهء آن حساب مىشود . و نيز ممكن است رواياتى كه طول دوران زندگى يا حكومت ايشان را ذكر كرده است ، به دورهء رجعت ايشان بعد از مرگ ، مربوط باشد . - البته علم واقعى نزد خداست - .\r\nدر فصل ششم از باب چهارم نيز رواياتى ذكر خواهد شد كه به مدت عمر پيامبر و امامان معصوم عليهم السّلام ، بعد از رجعت ، اشاره مىنمايد .\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 103 ، از روايت 130 .\r\n","page_name":" 199 ","page_number":199},
  {"content":"\r\n\r\nامّا دربارهء مرگ عادى حضرت حجت - عجل اللّه تعالى فرجه - يا كشته شدن ايشان ، ظاهرا باتوجه به دو روايت آخر در همين فصل بايد گفت كه ايشان به مرگ عادى از دنيا مىروند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nباب چهارم رجعت *\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n\r\n1 - 4 : تخلّف‌ناپذير بودن رجعت بعد از ظهور حضرت مهدى عليه السّلام\r\n\r\nروايات\r\n1 . امير المؤمنين عليه السّلام خطاب به كميل مىفرمايد : « . . . اى كميل ! گذشتگان شما بىترديد به اين عالم بازمىگردند و آيندگان شما بدون‌شك - در كنار مهدى عليه السّلام - بر دشمنان پيروز خواهند شد . » « 1 »\r\n2 . زراره مىگويد : « از امام صادق عليه السّلام دربارهء امور مهمى مثل رجعت و شبيه آن سؤال كردم . » حضرت فرمود : « آنچه سؤال مىكنى هنوز وقتش نرسيده است و خداوند تعالى فرموده است :  بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ  « 2 » » « 3 »\r\n3 . ابو بصير مىگويد : امام باقر عليه السّلام به من فرمود : « آيا مردم عراق رجعت را انكار مىكنند ؟ » عرض كردم : آرى ، فرمود : آيا قرآن نمىخوانند كه مىفرمايد :  وَ يَوْمَ نَحْشُرُ مِنْ كُلِّ أُمَّةٍ فَوْجاً  « 4 » » « 5 »\r\n4 . ابو بصير و محمد بن مسلم ، در تفسير آيهء  وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ  « 6 » از امام صادق و امام باقر عليهما السّلام نقل مىكنند كه فرمودند : « هر قريه‌اى كه خداوند مردمش را با عذاب نابود سازد ، مردم آن قريه در رجعت برنمىگردند ، و اين آيه محكمترين دليل بر رجعت است ، زيرا هيچ مسلمانى بازگشت و رجعت همهء\r\n\r\n\r\n","description":"","footnote":"\r\n( 1 ) . اثبات الهداة ، ج 3 ، ص 529 ، روايت 447 .\r\n( 2 ) . يونس : 39 - بلكه آنچه را به آن دانشى ندارند دروغ شمردند و هنوز باطن آن براى آنها روشن نشده است .\r\n( 3 ) . بحار الانوار ، ج 53 ، ص 40 ، روايت 4 .\r\n( 4 ) . نمل : 83 - روزى كه از هر امتى گروهى را محشور نمائيم .\r\n( 5 ) . بحار الانوار ، ج 53 ، ص 40 ، روايت 6 .\r\n( 6 ) . انبياء : 95 - و بر هر قريه‌اى كه آنها را نابود ساختيم حرام است و آنها رجعت نمىكنند .\r\n","page_name":" 203 ","page_number":203},
  {"content":"\r\n\r\nمردم در قيامت را انكار نمىكند ، چه آنها كه هلاك شده باشند و چه آنها كه هلاك نشده باشند ، بنابراين  لا يَرْجِعُونَ  يعنى در رجعت برنمىگردند امّا در قيامت برمىگردند تا اينكه وارد جهنم شوند . » « 1 »\r\n5 . حسن بن جهم مىگويد : مأمون به امام رضا عليه السّلام گفت : « اى ابا الحسن دربارهء رجعت چه مىفرمائيد ؟ » امام عليه السّلام فرمود : « رجعت حق است ، در اديان گذشته هم بوده و قرآن از آن ياد كرده است . . . » « 2 »\r\n6 . احمد بن عقبه از پدرش نقل مىكند كه از امام صادق عليه السّلام سؤال شد كه آيا رجعت حق است ؟ امام عليه السّلام فرمود : « آرى » . . . « 3 »\r\n7 . احمد بن ابى عبد اللّه برقى از امام صادق عليه السّلام نقل مىكند كه فرمود : « هركس به هفت چيز اعتراف كند مؤمن است » و از جملهء آنها ايمان به رجعت را نام برد . » « 4 »\r\n8 . فضل بن شاذان از امام رضا عليه السّلام نقل مىكند كه فرمود : « هركس . . . به رجعت اعتراف كند . . . او واقعا مؤمن و از شيعيان ما اهل بيت است . » « 5 »\r\n\r\nگفتار ما\r\nبر خوانندهء محترم پوشيده نيست كه روايات اين فصل و فصلهاى آينده تعداد اندكى از احاديثى است كه بر رجعت و مسائل مربوط به آن دلالت مىكند و هركس روايات بيشترى را طالب است بايد به كتابهاى مفصل مربوط به موضوع مراجعه نمايد .\r\nبراى توضيح اصل رجعت كافى است كلام استاد بزرگوار - رضوان اللّه تعالى عليه - در بحث روائى پيرامون آيه  هَلْ يَنْظُرُونَ إِلَّا أَنْ يَأْتِيَهُمُ اللَّهُ فِي ظُلَلٍ مِنَ الْغَمامِ وَ الْمَلائِكَةُ وَ قُضِيَ الْأَمْرُ وَ إِلَى اللَّهِ تُرْجَعُ الْأُمُورُ  « 6 » در تفسير الميزان 7 را نقل نمائيم .\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 52 ، روايت 29 .\r\n( 2 ) . بحار الانوار ، ج 53 ، ص 59 ، روايت 45 .\r\n( 3 ) . بحار الانوار ، ج 53 ، ص 103 ، روايت 130 .\r\n( 4 ) . بحار الانوار ، ج 53 ، ص 121 ، روايت 161 .\r\n( 5 ) . بحار الانوار ، ج 53 ، ص 121 ، روايت 161 .\r\n( 6 ) . بقره : 210 - آيا انتظار دارند كه خداوند با ملائكه در هاله‌اى از ابر بر آنها نازل شود ، كار از كار گذشته و -\r\n","page_name":" 204 ","page_number":204},
  {"content":"\r\n\r\nاستاد علامه - رضوان اللّه تعالى عليه - مىفرمايد : « بدانكه اين آيه از ناحيه امامان معصوم عليهم السّلام سه تفسير شده است ، يكى به روز قيامت ، كه در تفسير عياشى از امام باقر عليه السّلام نقل شده است ، ديگرى به رجعت كه صدوق از امام صادق عليه السّلام نقل كرده است و سوّمى به ظهور مهدى عليه السّلام كه عياشى به دو طريق از امام باقر عليه السّلام در تفسيرش آورده است و نظير اين تفاسير زياد است .\r\nهرگاه تأمّل و دقت نمايى ، آيات زيادى را مىيابى كه تفسيرى كه از امامان عليهم السّلام در بارهء آنها به ما رسيده است ، گاهى تفسير به قيامت است ، گاهى تفسير به رجعت و گاهى تفسير به ظهور حضرت مهدى عليه السّلام ، و اين قضيه ، غير از وحدت و يكسانى در چگونگى و سنخيتى كه بين اين سه واقعه وجود دارد ، دليل ديگرى ندارد ، و مردم چون دربارهء حقيقت روز قيامت تحقيقى نكرده‌اند و براى فهم آنچه قرآن در بيان وضع اين روز بزرگ بيان فرموده ، وقتى را اختصاص نداده و همتى مصروف نداشته‌اند ، بنابراين دربارهء معنى اين روايات به اختلاف و تفرقه دچار شده‌اند ، و گروهى از آنها ، اين روايات را باوجود اينكه تعداد آنها به صدها و شايد در ابواب مختلف به پانصد عدد مىرسد ، به دور انداخته و ناديده گرفته‌اند ، و گروهى ، باوجود اينكه روايات كاملا روشن هستند ، آنها را تأويل نموده و به معنى ديگرى برگردانده‌اند و گروهى هم - كه در بين سه گروه بهترين طريقه را در پيش گرفته‌اند - روايات را نقل مىكنند و در مورد آنها هيچ بحث و توضيحى ندارند .\r\nعموم مسلمانان - غير از شيعه - هرچند كه به ظهور حضرت مهدى اعتراف كرده و آن را به طرق متواتر از پيامبر صلّى اللّه عليه و إله و سلّم نقل كرده‌اند ، امّا رجعت را انكار كرده و اعتقاد به آن را از ويژگيهاى شيعه دانسته‌اند و بعضى از منسوبين به شيعه نيز در اين روزگار ، همان نظر را پذيرفته‌اند . »\r\nكمى بعد ، در ادامه مطلب ، استاد - رضوان اللّه تعالى عليه - مىفرمايد : « رواياتى كه رجعت را اثبات مىكنند ، اگرچه باهم اختلافاتى دارند امّا همهء آنها در اين معنى\r\n\r\n\r\n","description":"","footnote":"\r\nحكم صادر شده و همه به سوى خدا بازگشت مىنمايند .\r\n( 7 ) . الميزان ، ج 2 ، ص 106 .\r\n","page_name":" 205 ","page_number":205},
  {"content":"\r\n\r\nمتحدند كه سير و حركت نظام عالم به سمتى است كه تمام آيات الهى به منتهاى ظهور خود برسند و ديگر معصيت خداى سبحان انجام نشود ، بلكه به‌طور خالص و بدون دخالت هواى نفس و وسوسهء شيطان ، عبادت شود ، عده‌اى از دوستان و دشمنان خداى تعالى ، كه مرده‌اند ، به دنيا برگردند و حق و باطل كاملا از هم جدا و شناخته شوند .\r\nاين مطلب مىرساند كه رجعت يكى از مراتب روز قيامت است ، هرچند از نظر بروز و ظهور حقايق ، در مرتبهء پايينترى است ، زيرا در ايام رجعت امكان فساد و فتنه‌انگيزى هست - امّا در قيامت امكان شرارت و فساد هم وجود ندارد - و از همين‌رو ، دوران ظهور حضرت مهدى نيز شايد از مراتب قيامت باشد زيرا در آن روز نيز ، حق ظهورى آشكار دارد ، هرچند كه در اين جهت ، روز ظهور باز در مرتبه‌اى پايينتر از رجعت قرار دارد .\r\nاز قول امامان معصوم عليهم السّلام نيز وارد شده است كه : « ايام اللّه سه روز است ، روز ظهور ، روز رجعت و روز قيامت . » « 1 »\r\nو همين نكته ، يعنى يكىبودن حقيقت اين سه روز و اختلافشان در مراتب و درجات ، باعث شده است كه امامان معصوم عليهم السّلام ، بعضى از آيات را گاه به قيامت ، گاهى به رجعت و گاهى به ظهور حضرت مهدى عليه السّلام تفسير فرمايند .\r\nاز آنچه ذكر شد - كه ما به خاطر رعايت اختصار از نقل آنها خوددارى كرديم - معلوم شد كه اين روز - رجعت - امكان دارد و بلكه وقوع آن حتمى است و كسىكه آن را انكار مىكند ، هيچ دليلى براى انكارش ندارد . » « 2 »\r\nمطلب ديگر اينكه ، آنچه از روايات رجعت برمىآيد اين است كه محل وقوع آن همين جهان طبيعى و مادى است كه ما در آن زندگى مىكنيم و به عوالم ديگر مربوط نيست .\r\nزنده شدن بندگان برگزيده و بازگشتشان به اين دنيا و جنگ با ابزارهاى مادى و\r\n\r\n\r\n","description":"","footnote":"\r\n( 1 ) . به بحار الانوار ، ج 53 ، ص 63 ، روايت 53 مراجعه شود : از امام صادق عليه السّلام : ايام اللّه سه تاست : روزى كه قائم عليه السّلام قيام كند و . . .\r\n( 2 ) . پايان بخشى از كلام استاد علامه طباطبائى كه از تفسير شريف الميزان برگرفته شد .\r\n","page_name":" 206 ","page_number":206},
  {"content":"\r\n\r\nكشتن دشمنان خدا ، يا شهيد شدن آن بندگان برگزيده و مسائلى از اين قبيل ، چيزهايى است كه در همين جهان اتفاق مىافتد و در واقع ، خداوند سبحان ، قبل از اينكه قيامت واقع شود و تمام مردگان اعم از نيكوكار و بدكردار را زنده نمايد ، گوشه‌اى از قدرت بىحد و حساب خود را در اين عالم به نمايش مىگذارد .\r\n\r\n2 - 4 : رجعت پيامبران و امامان دوازده‌گانهء شيعه عليهم السّلام\r\n\r\nروايات\r\n1 . محمد بن مسلم مىگويد : قبل از اينكه ابو الخطاب از مرام حق منحرف شود ، « 1 » از حمران بن اعين و ابو الخطاب شنيدم كه هردو مىگفتند كه از امام صادق عليه السّلام شنيده‌اند كه فرمود : « . . . رجعت ، عمومى نيست بلكه مربوط به عدهء خاصى است ، جز آنها كه داراى ايمان ناب و غير از آنها كه كافر خالص هستند كسى رجعت نمىكند . » « 2 »\r\n2 . فيض بن ابى شيبه مىگويد : امام صادق عليه السّلام در حالىكه آيهء  وَ إِذْ أَخَذَ اللَّهُ مِيثاقَ النَّبِيِّينَ  « 3 » را تلاوت مىكرد فرمود : « تا به پيامبر صلّى اللّه عليه و إله و سلّم ايمان آورند و امير المؤمنين على عليه السّلام را يارى كنند » فيض مىگويد : عرض كردم : « تا اينكه امير المؤمنين را يارى كنند ؟ » امام عليه السّلام فرمود : « آرى ، به خدا قسم ، از زمان آدم گرفته تا آخر ، خداوند پيامبرى را برنيانگيخته مگر اينكه همه را به دنيا برمىگرداند تا تحت فرماندهى امير المؤمنين على بن ابى طالب عليه السّلام با دشمنان ، جنگ كنند . » « 4 »\r\n3 . جميل بن درّاج مىگويد : در خدمت امام صادق عليه السّلام ، آيهء  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  « 5 » را تلاوت كردم ، امام عليه السّلام فرمود : به خدا قسم ، اين به رجعت مربوط است ، آيا نمىدانى كه بيشتر پيامبران در دنيا يارى نشده و كشته\r\n\r\n\r\n","description":"","footnote":"\r\n( 1 ) . ابو الخطاب ، ابتدا در مسير صحيح بوده و بعدها منحرف شده و جزء غاليان شده است ، آنچه از او و ديگر منحرفين ، قبل از انحرافشان نقل مىشود ، پذيرفته است ، به تلخيص از بحار ، ج 53 ، ص 39 ، مترجم .\r\n( 2 ) . بحار الانوار ، ج 53 ، ص 39 ، روايت 1 .\r\n( 3 ) . آل عمران : 81 - وقتى خدا از پيامبران پيمان گرفت .\r\n( 4 ) . بحار الانوار ، ج 53 ، ص 41 ، روايت 9 .\r\n( 5 ) . مؤمن : 51 - ما پيامبرانمان و كسانى را كه در دنيا ايمان آوردند يارى مىكنيم ، و روزى كه شاهدان ، قيام كنند .\r\n","page_name":" 207 ","page_number":207},
  {"content":"\r\n\r\nشدند و امامان همه يارى نشده و كشته شدند ؟ پس ، اين به رجعت مربوط است . » جميل مىگويد : آيهء   وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ يَوْمَ يَسْمَعُونَ الصَّيْحَةَ بِالْحَقِّ ، ذلِكَ يَوْمُ الْخُرُوجِ   « 1 » را قرائت كردم . باز امام عليه السّلام فرمود : « آن مربوط به رجعت است . » « 2 »\r\n4 . بكير بن اعين مىگويد : « كسىكه هيچ ترديد در او و درستى سخنش ندارم ؛ يعنى امام باقر عليه السّلام به من فرمود : « پيامبر و على رجعت مىكنند . » « 3 »\r\n5 . جابر بن يزيد ، دربارهء آيهء    يا أَيُّهَا الْمُدَّثِّرُ قُمْ فَأَنْذِرْ    « 4 » از امام باقر عليه السّلام نقل مىكند كه فرمود ، مقصود آيه ، محمد صلّى اللّه عليه و إله و سلّم و قيامش در هنگام رجعت است كه مردم را مىترساند و مقصود از   إِنَّها لَإِحْدَى الْكُبَرِ نَذِيراً   يعنى محمد صلّى اللّه عليه و إله و سلّم و  نَذِيراً لِلْبَشَرِ  « 5 » به رجعت مربوط است و  أَرْسَلْناكَ إِلَّا كَافَّةً لِلنَّاسِ  « 6 » نيز به رجعت مربوط است . » « 7 »\r\n6 . ابو خالد كابلى از امام زين العابدين عليه السّلام دربارهء آيهء  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  « 8 » نقل مىكند كه فرمود : « پيامبر شما صلّى اللّه عليه و إله و سلّم به سوى شما برمىگردد . » « 9 »\r\n7 . سلام بن مستنير از امام صادق عليه السّلام نقل مىكند كه فرمود : « اسمى بر خود نهادند ، كه خداوند ، جز على بن ابى طالب كسى را به اين اسم نناميد « 10 » و حقيقت آن هنوز روشن نشده است . » عرض كردم : « فدايت شوم ! حقيقت آن‌چه موقع معلوم مىشود ؟ » امام عليه السّلام فرمود : « وقتى موقع آن برسد ، خداوند ، پيامبران و مؤمنان را در ركابش گرد\r\n\r\n\r\n","description":"","footnote":"\r\n( 1 ) . ق : 41 و 42 - گوش فرادار روزى كه فريادگر ، از جايى نزديك ، صدا مىكند ، روزى كه فرياد دعوت به حق را مىشنوند ، آن روز ، روز خروج است .\r\n( 2 ) . بحار الانوار ، ج 53 ، ص 65 ، روايت 57 .\r\n( 3 ) . بحار الانوار ، ج 53 ، ص 39 ، روايت 2 .\r\n( 4 ) . مدثر : 1 و 2 - اى در لباس پيچيده برخيز و بيم ده .\r\n( 5 ) . مدثر : 34 و 35 - آن يكى از امور بزرگ است كه ترسانند بشر است .\r\n( 6 ) . سبا : 28 - ما تو را براى هدايت تمام بشر فرستاديم . آيه به اين صورت است :  وَ ما أَرْسَلْناكَ إِلَّا كَافَّةً لِلنَّاسِ . \r\n( 7 ) . بحار الانوار ، ج 53 ، ص 42 ، روايت 10 .\r\n( 8 ) . قصص : 85 - آنكه قرآن را بر تو فرض گردانيد تو را به جايگاه برگشت ، برمىگرداند .\r\n( 9 ) . بحار الانوار ، ج 53 ، ص 56 ، روايت 33 .\r\n( 10 ) . خلفاى ناحق و ستمكار بنى اميه و بنى عباس ، خود را امير المؤمنين ناميدند . امامان معصوم ما علىرغم داشتن ولايت الهى ، هيچكدام خود را امير المؤمنين نناميده‌اند و فرموده‌اند كه اين لقب ، مخصوص على بن ابى طالب عليهما السّلام است . مترجم\r\n","page_name":" 208 ","page_number":208},
  {"content":"\r\n\r\nمىآورد تا او را يارى كنند ، و خدا فرموده است :  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ  تا آنجا كه مىفرمايد :  أَنَا مَعَكُمْ مِنَ الشَّاهِدِينَ  « 1 » در آن روز ، پيامبر ، پرچم را به على بن ابى طالب عليه السّلام مىسپارد و او امير تمام مخلوقات خواهد بود ، همه مخلوقات ، زير پرچم او هستند و او امير آنهاست ، پس اين حقيقت آيه خواهد بود . » « 2 »\r\n8 . يونس بن ظبيان از امام صادق عليه السّلام نقل مىكند كه فرمود : « كسىكه قبل از روز قيامت به حساب مردم مىرسد حسين بن على عليهما السّلام است ، امّا روز قيامت ، هنگامهء برانگيخته شدن به سوى بهشت و جهنم است . » « 3 »\r\n9 . محمد بن سليمان ديلمى از پدرش نقل مىكند كه گفت : « از امام صادق عليه السّلام در مورد آيهء  فِيكُمْ أَنْبِياءَ وَ جَعَلَكُمْ مُلُوكاً  « 4 » سؤال كردم ، امام عليه السّلام فرمود : پيامبران ، رسول اللّه ، ابراهيم ، اسماعيل و فرزندانش هستند و ملوك و پادشاهان ، ما هستيم ، عرض كردم : « كدام ملك و پادشاهى به شما داده شده است ؟ » فرمود : « ملك بهشت و ملك رجعت . » « 5 »\r\n10 . صالح بن ميثم از امام باقر عليه السّلام دربارهء آيهء :  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  « 6 » نقل مىكند كه فرمود : « آن مربوط به وقتى است كه على عليه السّلام بفرمايد : من از تمام مردم به آيهء  وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ بَلى وَعْداً عَلَيْهِ حَقًّا وَ لكِنَّ أَكْثَرَ النَّاسِ لا يَعْلَمُونَ .   . . كاذِبِينَ  « 7 » اولى و مقدم هستم . » « 8 »\r\n11 . در كتاب من لا يحضره الفقيه آمده است : امام صادق عليه السّلام فرمود : « هركس به\r\n\r\n\r\n","description":"","footnote":"\r\n( 1 ) . آل عمران : 81 - آن هنگام كه خداوند دربارهء كتاب و حكمتى كه به شما داده شد ، از پيامبران پيمان بگيرد . . . و من با شما ، از شاهدان خواهم بود .\r\n( 2 ) . بحار الانوار ، ج 53 ، ص 70 ، روايت 67 .\r\n( 3 ) . بحار الانوار ، ج 53 ، ص 43 ، روايت 13 .\r\n( 4 ) . مائده : 20 - شما را پيامبران و پادشاهان قرار داد . آيه به اين صورت است :  إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً . \r\n( 5 ) . بحار الانوار ، ج 53 ، ص 45 ، روايت 18 .\r\n( 6 ) . آل عمران : 83 - آنكه در آسمانها و زمين است ، خواه ناخواه تسليم امر اوست .\r\n( 7 ) . نحل : 37 و 38 - به خداوند ، سوگند شديد خوردند كه خداوند ، آن كسى را كه مىميرد برنمىانگيزد ، بلكه چنين نيست و اين وعدهء حقى است كه خداوند مقرر فرموده است ولى بيشتر مردم ايمان نمىآورند .\r\n( 8 ) . بحار الانوار ، ج 53 ، ص 50 ، روايت 21 .\r\n","page_name":" 209 ","page_number":209},
  {"content":"\r\n\r\nرجعت ما ايمان نداشته باشد و متعهء ما را حلال نشمارد از ما نيست . » « 1 »\r\n12 . هروى از امام رضا از پدرانش از امير المؤمنين عليهم السّلام از پيامبر صلّى اللّه عليه و إله و سلّم نقل مىكند كه خداوند سبحان در شب معراج ، در تجليل از جانشينان پيامبر صلّى اللّه عليه و إله و سلّم به پيامبرش فرمود : « . . . زمين را به وسيلهء آخرين آنها از دشمنانم پاك مىكنم . » تا آنجا كه فرمود :\r\n« حكومتش را دوام بخشم و تا روز قيامت در ميان اوليائم دست به دست بگردانم . » « 2 »\r\n13 . موسى بن عبد اللّه نخعى از قول امام هادى عليه السّلام ، در زيارت جامعه نقل مىكند :\r\n« . . . و - خداوند - مرا از كسانىكه از آثار و گامهاى شما پيروى مىكنند و راه شما را طى مىنمايند و به هدايت شما ، راه مىيابند و در گروه شما محشور مىشوند و در رجعت شما ، به دنيا برمىگردند و در دولت شما به سلطنت مىرسند و با سلامت شما بزرگى مىيابند و در روزگار قدرت شما ، قدرت مىيابند و فردا چشمشان به ديدن شما روشن مىشود قرار دهد . » « 3 »\r\n14 . صفوان بن مهران جمال در زيارت اربعين از امام صادق عليه السّلام چنين نقل مىكند :\r\n« گواهى مىدهم كه به شما ايمان دارم و به بازگشت شما يقين دارم و به احكام دين و عواقب امورم ملتزم هستم . » « 4 »\r\n15 . در دعاى عرفه امام سجاد عليه السّلام مىخوانيم : « پروردگارا بر اولياء آنها كه به مقامشان معترفند . . . و ايام ( رجعت ) آنها را انتظار مىكشند و به سوى آنها چشم دوخته‌اند درود فرست . » « 5 »\r\n16 . در زيارت امام حسين عليه السّلام كه از امام صادق عليه السّلام نقل شده آمده است : « تو خون به ناحق ريخته در زمين هستى ، خونى كه جز به دست اولياء تو ، خونخواهى نخواهد شد . » « 6 »\r\n17 . از همان بزرگوار نقل شده است : « . . . به دست شما خونخواهى هر مؤمنى\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 92 ، روايت 101 .\r\n( 2 ) . بحار الانوار ، ج 53 ، ص 337 ، از روايت 1 .\r\n( 3 ) . بحار الانوار ، ج 53 ، ص 92 ، روايت 99 .\r\n( 4 ) . بحار الانوار ، ج 53 ، ص 92 ، روايت 100 .\r\n( 5 ) . صحيفهء سجاديه ، دعاى 45 .\r\n( 6 ) . كامل الزيارات ، ص 195 ، از زيارت 1 .\r\n","page_name":" 210 ","page_number":210},
  {"content":"\r\n\r\nانجام مىشود . » « 1 »\r\n18 . از همان بزرگوار نقل شده است : « خداوند و شما را گواه مىگيرم كه به شما ايمان و به رجعت شما يقين دارم . » « 2 »\r\n19 . از همان بزرگوار نقل شده است : « . . . دل من تسليم شما ، امر من تابع شما ، و نصرت و ياريم براى شما حاضر و آماده است تا اينكه خداوند حكم كند و او بهترين حاكم در دين من است ، شما را برمىانگيزد ، پس من با شما هستم و با دشمنان شما نيستم ، من به رجعت شما مؤمن هستم ، قدرت خدا و مشيت او را انكار نمىكنم و هرگز گمان نمىكنم كه آنچه او اراده مىكند نشدنى باشد . » « 3 »\r\n20 . از همان بزرگوار نقل شده است : « . . . اى خوانندهء به سوى خدا ! گوش به فرمانم . گوش به فرمانم . آمادهء يارى شما هستم ، تا خداوند به دينش حكم كند و شما را برانگيزد . » « 4 »\r\n21 . در زيارتى كه حسين بن روح - رضى اللّه عنه - از ناحيهء مقدّسه حضرت حجت - عجل اللّه تعالى فرجه - نقل كرده آمده است : « . . . و رحمت و بركات و درود خدا بر شما باد تا اينكه به حضور شما بازگردم و در رجعت شما رستگار شوم . » « 5 »\r\n22 . در مصباح الزائر آمده است : از امام صادق عليه السّلام نقل شده است كه فرمود :\r\n« هركس مىخواهد پيامبر صلّى اللّه عليه و إله و سلّم و امامان عليهم السّلام را از دور زيارت كند بايد بگويد : « . . . من از معتقدان به فضل شما و معترف به رجعت شما هستم ، هيچ قدرتى براى خدا را ، انكار نمىكنم و واقع شدن چيزى جز آنچه خدا بخواهد به گمانم خطور نمىكند . » « 6 »\r\n\r\nگفتار ما\r\nتعدادى از روايات و بخشهايى از زيارات كه از آنها مىتوان به رجعت پيامبران و\r\n\r\n\r\n","description":"","footnote":"\r\n( 1 ) . كامل الزيارات ، ص 199 ، از زيارت 2 .\r\n( 2 ) . كامل الزيارات ، ص 202 ، از زيارت 3 .\r\n( 3 ) . كامل الزيارات ، ص 218 ، از زيارت 13 .\r\n( 4 ) . كامل الزيارات ، ص 230 ، از زيارت 18 .\r\n( 5 ) . اقبال الاعمال ، ص 632 ، از زيارت مخصوص به ماه رجب .\r\n( 6 ) . بحار الانوار ، ج 53 ، ص 97 ، روايت 112 .\r\n","page_name":" 211 ","page_number":211},
  {"content":"\r\n\r\nامامان عليهم السّلام استدلال كرد آورده شد و رواياتى نيز بعدا خواهد آمد ، اما چيزىكه هست ، مسأله رجعت از امورى است كه تصور آن هم براى عموم مردم سخت است تا چه رسد به تصديق و قبول كردن آن . و از همين‌روست كه بعضى از امامان عليهم السّلام غالبا براى اظهار وقوع رجعت ، سوگند خورده‌اند و بر رجعت انبياء و امامان عليهم السّلام از حدّ اشاره گذرانده ، و تصريح كرده‌اند ، تا اينكه براى عموم مردم و بلكه براى بعضى از دانشمندان و محدثين و خواصى كه ممكن است عجيب و بعيد بودن رجعت به دلشان خطور كند ، هيچ شك و ترديدى در اصل وقوع و خصوصيات رجعت ، باقى نماند . و نيز از همين‌رو براى بيان حتمى و قطعى بودن آن به آيهء  بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ  « 1 » متمسك شده و آن را شاهد آورده‌اند و نيز به ما آموخته‌اند كه در زيارت امامان معصوم عليهم السّلام با تأكيد بر واقع شدن مسأله رجعت بگوييم : « به رجعت شما معترفيم و هيچ قدرتى براى خدا را ، انكار نمىكنيم . » يا بگوييم : « وقوع چيزى جز آنچه خدا بخواهد ، به گمان ما نرسد » و شبيه اين حرفها .\r\nبنابراين آنچه از عموم روايات رجعت به‌ويژه از اين رواياتى كه ذكر شد برمىآيد ، اين است كه خداى تعالى قصد نابود كردن سريع جهان و بلافاصله برپا كردن قيامت و حشر خلائق را ندارد ، بلكه به عكس ، بناى آن ذات مقدس اين است كه جهان ، باقى باشد و بر خلاف زمانهاى پيشين ، عدالت برپا شود و ايمان و توحيد برقرار باشد و ادامه پيدا كند .\r\nاز آنجا كه ارادهء خداى تعالى و بناى او بر اين نيست كه زمين ، از حجت خالى باشد ، ناگزير بايد قبل از قيامت و برپا شدن عدل كلى الهى در جهان آخرت ، حجتهاى الهى - صلوات اللّه عليهم اجمعين - رجعت كنند و در بين رجعت‌كنندگان حكومت نمايند ، و دلهاى آنان و شيعيانشان را آرامش و تسلّى بخشند .\r\n\r\n3 - 4 : اوّلين امامى كه رجعت مىكند\r\n\r\nروايات\r\n1 . در حديث محمد بن مسلم از حمران و ابو الخطاب ، از قول امام صادق آمده\r\n\r\n\r\n","description":"","footnote":"\r\n( 1 ) . يونس : 39 - بلكه آنچه را به آن دانشى ندارند دروغ معرفى كردند و حقيقت آن ، هنوز برايشان روشن نشده است .\r\n","page_name":" 212 ","page_number":212},
  {"content":"\r\n\r\nاست كه فرمود : « اولين كسىكه زمين بر رويش شكافته مىشود و به دنيا برمىگردد حسين بن على عليهما السّلام است . » . . . « 1 »\r\n2 . از رفاعة بن موسى نقل شده كه امام صادق عليه السّلام فرمود : « اولين كسانىكه به دنيا برمىگردند ، حسين بن على عليهما السّلام و يارانش و يزيد بن معاويه و يارانش هستند ، و همهء آنها را از اول تا آخر مىكشد . » سپس امام صادق عليه السّلام تلاوت فرمود :  ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً  « 2 » » « 3 »\r\n3 . احمد بن عقبه از پدرش نقل مىكند كه از امام صادق عليه السّلام دربارهء حق بودن رجعت سؤال شد . حضرت فرمود : « آرى حق است . » سؤال شد : « اولين كسىكه خروج مىكند كيست ؟ » فرمود : « حسين بعد از قائم عليه السّلام خروج مىكند . » عرض كردم :\r\n« آيا همهء مردم با او هستند ؟ » فرمود : « نه ، بلكه همان‌طور كه خداى تعالى فرموده است :\r\n يَوْمَ يُنْفَخُ فِي الصُّورِ فَتَأْتُونَ أَفْواجاً  « 4 » » گروهى بعد از گروه ديگر خروج خواهند كرد . « 5 »\r\n4 . جابر جعفى مىگويد : از امام باقر عليه السّلام شنيدم كه فرمود : « . . . آنگاه منتصر - يارى شده - به دنيا برمىگردد و او حسين عليه السّلام است كه به خونخواهى خود و يارانش قيام مىكند ، مىكشد و به اسارت مىگيرد تا اينكه سفّاح ، از زمين خارج شود ، و او امير المؤمنين عليه السّلام است . » « 6 »\r\n5 . در زيارت امام حسين عليه السّلام كه از امام صادق عليه السّلام نقل شده آمده است : « . . . گواهى مىدهم كه تو به عدل و داد امر كردى و مردم را به سوى آن دعوت نمودى و گواهى مىدهم كه تو ثار اللّه - خون الهى به ناحق ريخته - در زمين هستى تا به خاطر تو از جميع خلقش خونخواهى نمايد . » « 7 »\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 39 ، روايت 1 .\r\n( 2 ) . اسراء : 6 - سپس شما را بار ديگر بر آنها مسلط كنيم و با مال و فرزندان يارى رسانيم و تعدادتان را افزونتر كنيم .\r\n( 3 ) . بحار الانوار ، ج 53 ، ص 76 ، روايت 78 .\r\n( 4 ) . نبأ : 18 - روزى كه در صور دميده شود گروه گروه خواهيد آمد .\r\n( 5 ) . بحار الانوار ، ج 53 ، ص 103 ، روايت 130 .\r\n( 6 ) . بحار الانوار ، ج 53 ، ص 103 ، روايت 130 .\r\n( 7 ) . كامل الزيارات ، ص 196 ، از زيارت 1 .\r\n","page_name":" 213 ","page_number":213},
  {"content":"\r\n\r\n6 . در زيارت ديگرى كه از همان بزرگوار براى امام حسين عليه السّلام نقل شده چنين آمده است : « . . . زمين و هركه روى آن است در گرو خون تو و خونخواهى توست ، يا بن رسول اللّه ! گواهى مىدهم كه آن يارى و پيروزى كه خدا به تو وعده داد خواهد رسيد و وعدهء حق براى نابودى دشمنت محقق خواهد شد . » « 1 »\r\n7 . در دعاى روز سوم شعبان ، ولادت امام حسين عليه السّلام ، كه از ناحيه مقدسه امام زمان عليه السّلام رسيده چنين آمده است : « پروردگارا ! به حق آن كسىكه در اين روز متولد شده . . . آقاى خاندان ، كه روز رجعت با نصرت الهى يارى مىشود و در برابر كشته شدنش ، امامان از نسل او هستند و در تربتش شفاى امراض قرار داده شده و در رجعت - عده‌اى - با او رستگار مىشوند ، و جانشينان پيمبر بعد از قائم و غيبتش ، از خاندان اويند تا خونهاى ناحق ريخته شده را طلب كنند و پروردگار جبار را خشنود سازند و بهترين ياوران - حق و امامان - باشند ، و درود خدا در گذر شب و روز بر آنان باد . » « 2 »\r\n\r\nگفتار ما\r\nاز مجموع اين روايتها و زيارتها و حديث هشتم و نهم از فصل بيست و يكم از باب سوم چند مطلب روشن مىشود :\r\nالف . اولين كسىكه رجعت مىكند كيست ؟\r\nب . چه موقع رجعت مىكند ؟\r\nج . همراه چه كسانى رجعت مىكند ؟\r\nد . با چه كسانى مبارزه و جنگ مىكند ؟\r\nه . چه كسى خاتم - انگشتر يا مهر - حضرت حجت - عجل اللّه تعالى فرجه - را مىگيرد ؟\r\nو . چه كسى بعد از رحلت حضرت حجت ، متصدى غسل و كفن و دفن آن حضرت است ؟\r\n\r\n\r\n","description":"","footnote":"\r\n( 1 ) . كامل الزيارات ، ص 217 ، از زيارت 3 .\r\n( 2 ) . اقبال الاعمال ، ص 689 .\r\n","page_name":" 214 ","page_number":214},
  {"content":"\r\n\r\nز . امام حسين عليه السّلام تا كى زنده است و حكومتش چقدر دوام دارد ؟\r\nهمچنين ، از اين روايتها ، معنى فرمايش امام صادق عليه السّلام ، در حديث اول فصل دوم از همين باب كه فرمود : « رجعت عمومى نيست ، بلكه مربوط به عدهء خاصى است ، جز آنها كه داراى ايمان ناب و غير از آنها كه كافر محض هستند كسى رجعت نمىكند . » روشن مىشود .\r\n\r\n4 - 4 : رجعت امير المؤمنين عليه السّلام و تعداد دفعات رجعت آن حضرت\r\n\r\nروايات\r\n1 . عبد الكريم بن عمرو خثعمى مىگويد : از امام صادق عليه السّلام شنيدم كه فرمود :\r\n« ابليس گفت :  أَنْظِرْنِي إِلى يَوْمِ يُبْعَثُونَ  « 1 » خداوند ، آن را ناخوش داشت و فرمود :   فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   « 2 » وقتى آن روز معين فرارسد ، ابليس با تمام پيروانش كه از زمان خلقت آدم تا آن روز به دنيا آمده‌اند ظهور مىكند ، و آن آخرين بارى است كه امير المؤمنين عليه السّلام رجعت مىكند . » عرض كردم : « آن حضرت بيش از يك بار رجعت مىكند ؟ » امام عليه السّلام فرمود : « آرى ، بارها و بارها ، هيچ امامى نيست كه در زمانى آمده باشد ، مگر اينكه نيكوكار و بدكار زمانش رجعت مىكنند تا خدا مؤمنانشان را بر كافران مسلط كند . »\r\nوقتى روز معين برسد ، امير المؤمنين با اصحابش و ابليس هم با يارانش رجعت مىكنند و محل برخوردشان زمينى از اطراف فرات است كه « روحا » ناميده مىشود و نزديك كوفه است . جنگ سختى بين آنها درمىگيرد كه تا آن روز در عالم ، سابقه نداشته است ، گويى ياران امير المؤمنين عليه السّلام را مىبينم كه صد قدم به عقب برگشته و بعضى از آنها پايشان در آب فرات فرورفته است .\r\nدر اين هنگام است كه عذاب پروردگار براى ابليسيان ، در شكل تودهء ابر و دسته‌هاى فرشتگان فرامىرسد ، « 3 » و كار تمام مىشود ، رسول اللّه پيشاپيش آنها ، در\r\n\r\n\r\n","description":"","footnote":"\r\n( 1 ) . اعراف : 14 - مرا تا روز قيامت مهلت ده .\r\n( 2 ) . حجر : 37 و 38 و ص : 80 و 81 - به تو تا روز معيّن مهلت داده مىشود .\r\n( 3 ) . اشاره به آيهء 210 سورهء بقره :  هَلْ يَنْظُرُونَ إِلَّا أَنْ يَأْتِيَهُمُ اللَّهُ فِي ظُلَلٍ مِنَ الْغَمامِ وَ الْمَلائِكَةُ  ( آيا انتظار دارند كه خداوند با ملائكه در هاله‌اى از ابر بر آنها نازل شود ) .\r\n","page_name":" 215 ","page_number":215},
  {"content":"\r\n\r\nحالىكه حربه‌اى از نور در دست دارد در حركت است . وقتى ابليس به آن حضرت مىنگرد به عقب برمىگردد و به پشت مىافتد - و قصد فرار دارد - كه يارانش به او مىگويند : « كجا ؟ تو كه داشتى پيروز مىشدى . » مىگويد : « من چيزى مىبينم كه شما نمىبينيد ، من از پروردگار جهانيان مىترسم » « 1 » ، آن‌گاه پيامبر صلّى اللّه عليه و إله و سلّم به او مىرسد و نيزه‌اى بين دو كتفش فرو مىكند كه سبب نابودى او و يارانش مىشود ، آن‌موقع خداوند - به دور از هر شركى - پرستيده مىشود . » . . . « 2 »\r\n2 . عاصم بن حميد از امام باقر عليه السّلام نقل مىكند كه امير المؤمنين عليه السّلام فرمود :\r\n« . . . خداوند از من و محمد صلّى اللّه عليه و إله و سلّم بر يارى يكديگر ، پيمان گرفته است ، من محمد را يارى كردم ، پيشاپيش آن حضرت جهاد كردم ، دشمنش را كشتم و به عهد و پيمانى كه خداوند بر يارى محمد صلّى اللّه عليه و إله و سلّم از من گرفته بود وفا كردم ، و چون پيامبران را خداوند قبض‌روح فرموده بود ، هيچكدام مرا يارى نكردند ، امّا به زودى ياريم خواهند كرد ، و آن وقتى است كه در شرق و غرب عالم ، خداوند تمام پيامبران نسل آدم تا محمد صلّى اللّه عليه و إله و سلّم را زنده كند تا پيشاپيش من ، سرهاى زندگان و مردگان جن و انس را با شمشير قطع كنند . . . و من بارها و بارها رجعت خواهم كرد و صاحب رجعتها و حمله‌ها و مصيبتها بر كافران و داراى قدرتهاى شگفت‌انگيز خواهم بود ، من اميرى آهنين ، بندهء خدا و برادر رسول اللّه صلّى اللّه عليه و إله و سلّم هستم . » « 3 »\r\n3 . جابر بن يزيد از امام صادق عليه السّلام نقل مىكند كه فرمود : على عليه السّلام با فرزندش حسين عليه السّلام رجعتى خواهد داشت ، با پرچمش پيش مىرود تا از بنى اميه و معاويه و خاندان معاويه و همه كسانىكه شاهد جنگ آن حضرت بود انتقام بگيرد ، سپس خداوند سى هزار از ياران آن حضرت از كوفه و هفتاد هزار از بقيهء مردم را برمىانگيزد تا مثل دفعه اول ، در صفين با آنها روبرو شوند و طورى آنها را بكشند كه كسى باقى نماند تا خبرى از آنها بياورد ، سپس خداوند آنها را برمىانگيزد و به دست آنان شديدترين عذاب را بر فرعون و خاندانش نازل مىكند .\r\n\r\n\r\n","description":"","footnote":"\r\n( 1 ) . به سورهء انفال آيهء 48 و سورهء حشر آيه 16 مراجعه شود .\r\n( 2 ) . بحار الانوار ، ج 3 ، ص 42 ، روايت 12 - حديث به‌طور كامل در آخر كتاب خواهد آمد .\r\n( 3 ) . بحار الانوار ، ج 53 ، ص 46 ، روايت 20 .\r\n","page_name":" 216 ","page_number":216},
  {"content":"\r\n\r\nسپس امير المؤمنين يك بار با رسول اللّه رجعت مىكند تا خليفهء روى زمين باشد و امامان عليهم السّلام كارگزارانش باشند ، تا اينكه خداوند ، آشكارا او را برانگيزد و عبادتش در زمين ، آشكار باشد ، همان‌طور كه قبلا خدا را ، در سرّ و نهان ، عبادت كرده است . . . آرى به خدا چندين بار و بيش از آن - و با دست چند بار اشاره فرمود - خداوند ، ملك تمام دنيا و پادشاهى آن - از روزى كه دنيا را آفريد و تا وقتى فانى شود - را به پيامبرش مىدهد و تا وعده‌اى را كه در كتاب داده است كه  لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ *  « 1 » » وفا نمايد . « 2 »\r\n4 . حسن بن عبد اللّه از امام صادق عليه السّلام نقل مىكند كه امير المؤمنين عليه السّلام فرمود : « من فاروق « 3 » اكبر هستم ، من صاحب آهن گداخته و نشر اول و آخر « 4 » و صاحب رجعتها و برترين دولت و قدرت هستم ، وعدهء خدا به دست من انجام مىگيرد و كلمه‌اش تمام مىشود و به دست من دين كامل مىگردد . » « 5 »\r\n\r\nگفتار ما\r\nاز روايات اين فصل و روايات مشابه ديگرى كه ما آنها را در اين‌جا نياورده‌ايم ، معلوم مىشود كه مشيت و ارادهء خداوند بر اين تعلق گرفته است كه در ادامهء اين عالم ، عالم ديگرى كه طول آن با طول دنيا از زمان آدم عليه السّلام تا قائم عليه السّلام برابر است ، برقرار شود تا پيامبران و جانشينانشان عليهم السّلام و پيروانشان از اول عالم و مستضعفان و صالحانى كه داراى ايمان ناب هستند ، بعد از پيدايش دولت عدل و حكومت صالح ، از عنايات خاص الهى در زمين بهره‌مند شوند و مستكبران و دشمنان و كافران محض ، پاداش كارهاى بدشان را ببينند .\r\nآيهء   وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ  \r\n\r\n\r\n","description":"","footnote":"\r\n( 1 ) . توبه : 33 ، و صف : 9 - تا دينش را علىرغم ميل مشركان بر تمام اديان مسلط كند . و در هردو جا آيه به اين صورت است : ليظهره . . .\r\n( 2 ) . بحار الانوار ، ج 53 ، ص 74 ، روايت 75 .\r\n( 3 ) . فرق گذارنده و تميزدهندهء بين حق و باطل . مترجم\r\n( 4 ) . شايد مقصود نشر و باز كردن اولين رايت و آخرين رايت باشد . مترجم\r\n( 5 ) . بحار الانوار ، ج 53 ، ص 98 ، روايت 114 .\r\n","page_name":" 217 ","page_number":217},
  {"content":"\r\n\r\n لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ  « 1 » و نيز آيهء  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً  « 2 » بر اين مطلب يعنى برقرارى عالمى ديگر ، در ادامهء همين عالم ، دلالت مىكنند .\r\nبنابر آنچه گذشت ، روايات گواه آن هستند كه وعده‌هايى كه خداوند در اين آيه‌ها داده تا مستضعفين را پيشوايان و وارثان زمين قرار دهد ، به جانشينى بگمارد ، قدرت بخشد و ترسشان را به امنيت تبديل كند ، در مدت كوتاهى واقع نمىشوند ، بلكه در دورانى طولانى و روزگارى دراز محقق مىشوند ، و در نتيجه ، وقوع اين امر ، به رجعتهاى متعدد نياز دارد تا تمام كسانىكه از اول عالم داراى ايمان ناب بوده‌اند يا از كافران محض به شمار مىرفته‌اند رجعت نمايند .\r\nبنابراين ، دنيا پس از ظهور حضرت مهدى ، بلافاصله و با سرعت ، به برپا شدن قيامت منتهى نمىشود . حديث هفتم فصل ششم همين باب كه در آينده خواهد آمد ، بر همين مطلب دلالت مىكند . در آن حديث كه از روز مورد اشاره در آيه  فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  « 3 » سؤال شده است امام صادق عليه السّلام مىفرمايد : « آن بازگشت رسول اللّه صلّى اللّه عليه و إله و سلّم است ، حكومتش در رجعتش پنجاه هزار سال است و امير المؤمنين در رجعتش چهل و چهار هزار سال حكومت مىكند . »\r\nامّا علّت اختصاص چندبار رجعت به امير المؤمنين عليه السّلام از حديث چهارم - كه تمام آن را در آخر كتاب ذكر خواهيم كرد - فهميده مىشود كه شايد اين علت ، يك ويژگى و خصيصه‌اى باشد كه خداوند براى امير المؤمنين عليه السّلام قرار داده است .\r\nدربارهء چگونگى رجعتهاى متعدد امير المؤمنين عليه السّلام و اينكه آيا بعد از مرگ\r\n\r\n\r\n","description":"","footnote":"\r\n( 1 ) . قصص : 5 و 6 - اراده كرده‌ايم كه بر مستضعفان زمين منت گذاريم و آنها را پيشوايان و وارثان زمين گردانيم و در زمين ، قدرت بدهيم و به فرعون و هامان و لشگريانشان ، همان چيزى را كه از ناحيه آنان بيم داشتند ، بنمايانيم .\r\n( 2 ) . نور : 55 - خداوند ، مؤمنان شما را وعده داده است كه به جانشينى در زمين بگمارد همان‌طور كه ديگران را قبل از ايشان به جانشينى گماشت ، و تا دين آنها را كه براى ايشان پسنديده است قدرت دهد و ترسشان را به امنيت بدل كند تا ، بدون هيچ شركى ، مرا بپرستند .\r\n( 3 ) . معارج : 4 - روزى كه مقدارش پنجاه هزار سال است .\r\n","page_name":" 218 ","page_number":218},
  {"content":"\r\n\r\nطبيعى ، يا شهادت و كشته شدن آن حضرت ، رجعت بعدى صورت مىگيرد ، يا اينكه مقصود اين است كه آن حضرت با هر پيامبر و امامى رجعت مىكند تا او را يارى و حمايت كند ، هردو احتمال وجود دارد .\r\n\r\n5 - 4 : امير المؤمنين عليه السّلام دآبّة الارض و دآبّة اللّه\r\n\r\nروايات\r\n1 . ابو بصير از امام صادق عليه السّلام نقل مىكند كه فرمود : « امير المؤمنين عليه السّلام ، در مسجد مقدارى ريگ جمع كرده ، زير سرش گذاشته و خوابيده بود كه رسول اللّه به آنجا رسيد ، با پا او را تكان داد و فرمود : « برخيز اى دابة اللّه » . مردى از ياران حضرت عرض كرد : « يا رسول اللّه آيا ما مىتوانيم يكديگر را به اين اسم بناميم ؟ » حضرت فرمود : « نه ، به خدا قسم . اين اسم مخصوص اوست و او همان دابة اللّه است كه خدا در قرآن فرمود :  وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ  « 1 » سپس حضرت فرمود : اى على ! وقتى آخر الزمان برسد ، خداوند ، تو را به بهترين صورت خارج مىكند و آهن گداخته‌اى باتوست كه دشمنانت را با آن داغ مىكنى . . . » « 2 »\r\n2 . در حديث سليم بن قيس از على عليه السّلام ، كه آن را به‌طور كامل بر امام سجاد عليه السّلام خوانده و آن حضرت ، آن را تأييد فرموده‌اند ، آمده است : « . . . عرض كردم : « يا امير المؤمنين ، در آيهء  إِذا وَقَعَ الْقَوْلُ . . .  « 3 » مقصود از دابّة چه كسى است ؟ » فرمود :\r\n« اى ابو الطفيل ! از اين مطلب بگذر . » عرض كردم : « اى امير المؤمنين ! فدايت شوم ! از اين قضيه مطلعم كن . » فرمود : « آن ، دابّه‌اى ( جنبنده‌اى ) است كه غذا مىخورد ، در بازار راه مىرود ، و با زنان ازدواج مىكند . » عرض كردم : « يا امير المؤمنين ! او كيست ؟ » فرمود : « او قوام زمين است كه زمين به واسطهء او آرام مىگيرد . » عرض كردم : « يا\r\n\r\n\r\n","description":"","footnote":"\r\n( 1 ) . نمل : 82 - هنگامىكه وعدهء عذاب كافران به وقوع پيوندد جنبنده‌اى از زمين برانگيزيم كه با آنان سخن گويد كه مردم به آيات ما يقين نداشته‌اند .\r\n( 2 ) . بحار الانوار ، ج 3 ، ص 52 ، روايت 20 .\r\n( 3 ) . نمل : 82 .\r\n","page_name":" 219 ","page_number":219},
  {"content":"\r\n\r\nامير المؤمنين ! او كيست ؟ » فرمود : « صدّيق اين امت ، فاروق ، ربّى « 1 » و ذوالقرنين اين امت » ، عرض كردم : « يا امير المؤمنين ! او كيست ؟ » فرمود : « همان كسىكه خداوند دربارهء او فرموده است :  وَ يَتْلُوهُ شاهِدٌ مِنْهُ  « 2 » و آن كسىكه علم الكتاب « 3 » پيش اوست و آن كسىكه صدق و راستى پيش آورد و پيامبر را قبول و تصديق كرد « 4 » در حالىكه همهء مردم كافر بودند . »\r\nعرض كردم : « يا امير المؤمنين ، او را نام ببر » فرمود : « اى ابو الطفيل ! برايت نام بردم ، به خدا قسم اگر در بين آن عده از شيعيانم كه به كمك آنها با دشمن مىجنگم و از من اطاعت مىكنند و مرا امير المؤمنين مىنامند و جهاد با دشمنانم را جايز مىدانند ، وارد شوم و بعضى از آنچه را از كتاب خدا مىدانم بيان كنم ، از گردم پراكنده مىشوند تا اينكه در ميان عدّهء اندكى از شيعيان نظير تو ، باقى مىمانم . » ترسيدم و گفتم :\r\n« يا امير المؤمنين ! من و امثال من از دور تو پراكنده مىشويم ؟ يا در كنار تو ثابت مىمانيم ؟ » فرمود : « ثابت مىمانيد . »\r\nسپس به من رو كرد و فرمود : « امر ما سخت است و مردان سخت‌كوش سختىپذير را مىطلبد ، جز سه گروه كسى آن را نمىشناسد و قبول نمىكند : يكى فرشتهء مقرب درگاه الهى ، ديگرى پيامبر مرسل و سومى بندهء مؤمن برگزيده‌اى كه خداوند ، دلش را با ايمان آزموده است . اى ابو الطفيل ، پيامبر صلّى اللّه عليه و إله و سلّم از دنيا رفت و مردم پس از او با نادانى و گمراهى ، از دين برگشتند بجز آنكه خداوند به واسطهء ما اهل بيت آنها را از انحراف حفظ كرد . » « 5 »\r\n3 . ابو الصامت حلوانى از امام باقر عليه السّلام نقل مىكند كه امير المؤمنين - صلوات اللّه عليه - فرمود : « شش چيز به من داده شده است : « علم خوابها ، وقايع ، كلام حق و من صاحب رجعتها و بهترين دولت هستم ، من صاحب عصا و آهن گداخته هستم ، من\r\n\r\n\r\n","description":"","footnote":"\r\n( 1 ) . هزاران نفر از مردم ، جماعت ، مجمع البحرين ، مادّه ربب .\r\n( 2 ) . هود : 17 - گواهى صادق ، آن را تلاوت مىكند .\r\n( 3 ) . اشاره به آيه 43 سورهء رعد .\r\n( 4 ) . اشاره به آيه 33 سورهء زمر .\r\n( 5 ) . بحار الانوار ، ج 53 ، ص 668 ، روايت 66 .\r\n","page_name":" 220 ","page_number":220},
  {"content":"\r\n\r\nدابّه‌اى هستم كه با انسانها سخن مىگويد . » « 1 »\r\n4 . ابو عبد اللّه جدلى مىگويد : بر على بن ابىطالب وارد شدم . آن حضرت به من فرمود : « آيا مىخواهى قبل از اينكه كسى به جمع ما وارد شود سه مطلب را برايت بگويم ؟ » عرض كردم : آرى ، فرمود : من بندهء خدا ، دابّهء زمين ، صدق و عدل آن و برادر پيامبر هستم ، و من بندهء خدا هستم . آيا مىخواهى از چشم و بينى مهدى خبرت كنم ؟ » عرض كردم : آرى ، پس با دست به سينه‌اش زد و فرمود : « من . » « 2 »\r\n5 . نزّال بن سبره از على بن ابى طالب عليهما السّلام نقل مىكند كه فرمود : « . . . بدانيد كه بعد از آن - يعنى دجّال - واقعهء بزرگ اتفاق مىافتد . » گفتيم : « يا امير المؤمنين ! واقعهء بزرگ چيست ؟ » فرمود : « خروج دابه‌اى از زمين نزديك صفا ، كه انگشتر سليمان و عصاى موسى را همراه دارد ، انگشتر را به چهرهء هر مؤمنى بگذراد روى آن حكّ مىشود :\r\n« اين واقعا مؤمن است . » و روى چهرهء هر كافرى بگذارد و روى آن حك مىشود : « اين واقعا كافر است » و مؤمن صدا مىزند كه : « واى بر تو اى كافر » و كافر فرياد مىكشد كه :\r\n« خوش به حال تو اى مؤمن » ، دوستم داشتم كه امروز مثل تو مىبودم و رستگار مىشدم ، آن‌گاه دابّه سربلند مىكند و به اذن پررودگار ، بين شرق و غرب عالم ، همه چيز را مىبيند ، آن روز ، توبه از ميان مردم برداشته مىشود و قبول نمىشود و هيچ عملى - از غيرمؤمن - پذيرفته نمىشود و  لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  « 3 » » « 4 »\r\n\r\nگفتار ما\r\nدر روايت سوم فصل يازدهم از باب دوم ، از دابّه و حتمى بودن خروج آن ياد شد ، در اين باب كه به رجعت و مسائل آن مربوط است نيز احاديث دابّه را نقل كرديم تا مقصود از دابّة اللّه و دابّة الارض معلوم شود و همچنين ، از آن حديث و احاديث اين\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 101 ، روايت 123 .\r\n( 2 ) . بحار الانوار ، ج 53 ، ص 110 ، روايت 4 .\r\n( 3 ) . انعام : 158 - ايمان كسىكه قبلا ايمان نياورده برايش فايده‌اى ندارد و اگر بعد از ايمان ، كار خيرى هم انجام دهد پذيرفته نيست .\r\n( 4 ) . بحار الانوار ، ج 52 ، ص 194 ، از روايت 26 .\r\n","page_name":" 221 ","page_number":221},
  {"content":"\r\n\r\nفصل ، روشن مىشود كه رجعت على عليه السّلام بعد از ظهور قائم عليه السّلام تا آخر رجعت پيامبران و اولياء ، امرى حتمى است ، چنان كه روايات فصل چهارم همين باب نيز بر اين مطلب دلالت دارد .\r\nآنچه از مجموع روايات ، در اين زمينه ، برمىآيد اين است كه آن دابّه‌اى كه انتقام تمام مستضعفين را مىگيرد و بعد از ظهور ، حكومت عدل را ، به اراده و اذن پروردگار ، تا روز پايان دنيا برقرار مىكند على عليه السّلام است و اين امر فقط به آن حضرت - عليه آلاف التحية و الثناء - اختصاص دارد .\r\n\r\n6 - 4 : مدّت عمر پيامبر اكرم صلّى اللّه عليه و إله و ائمه عليهم السّلام بعد از رجعتشان\r\n\r\nروايات\r\n1 . در حديث عبد الكريم بن عمرو خثعمى از امام صادق عليه السّلام آمده است :\r\n« امير المؤمنين عليه السّلام چهل و چهار هزار سال حكومت مىكند تا اينكه يك نفر شيعه على عليه السّلام ، هزار فرزند پسر از صلبش به دنيا بيايد ، در آن وقت است كه  جَنَّتانِ   مُدْهامَّتانِ  « 1 » به ارادهء خدا ، در اطراف مسجد كوفه پيدا مىشود . » « 2 »\r\n2 . از حمران ، از امام باقر عليه السّلام نقل شده كه فرمود : « اولين كسىكه رجعت مىكند ، همسايهء شما حسين است ، آن‌قدر حكومت مىكند كه ابروانش از پيرى روى چشمانش بيفتد . » « 3 »\r\n3 . در حديث جابر از امام باقر عليه السّلام آمده است كه امام حسين عليه السّلام قبل از كشته شدن ، به اصحابش فرمود : « . . . جاى مژده و شادى است ، به خدا قسم اگر آنها ما را بكشند ، ما بر پيامبرمان وارد مىشويم » آن‌گاه فرمود : « سپس هرقدر خدا بخواهد خواهم ماند ، آن‌گاه اول كسى خواهم بود كه زمين برايش شكافته شده و از آن خارج مىشود ، پس همزمان با امير المؤمنين و قيام قائممان خروجى خواهم كرد ، آن‌گاه گروهى از نزد خداوند از آسمان بر من فرود آيند كه تا آن روز هرگز بر\r\n\r\n\r\n","description":"","footnote":"\r\n( 1 ) . رحمن : 62 و 64 - دو باغ بهشت سبزينه .\r\n( 2 ) . بحار الانوار ، ج 53 ، ص 43 ، روايت 12 .\r\n( 3 ) . بحار الانوار ، ج 53 ، ص 43 ، روايت 14 .\r\n","page_name":" 222 ","page_number":222},
  {"content":"\r\n\r\nزمين فرود نيامده‌اند ، جبرئيل و ميكائيل و اسرافيل و لشگريانى از فرشتگان بر من فرود آيند ، محمد ، على ، من و برادرم و همهء آنها كه خدا برايشان منت نهاده است بر محملهاى پروردگار ، كه مركبهايى ابلق از نورند و هيچ مخلوقى تا آن روز بر آنها سوار نشده ، فرود آئيم . سپس محمد پرچمش را به اهتزاز درآورد ، و آن را با شمشيرش به قائم ما بدهد ، آن‌گاه هرقدر خدا بخواهد ، در زمين ، مىمانيم ، و بعد از آن خداوند از مسجد كوفه ، چشمه‌اى از روغن ، چشمه‌اى از آب و چشمه‌اى از شير ، جارى خواهد كرد . . . » « 1 »\r\n4 . معلّى بن خنيس و زيد شحّام مىگويند : « از امام صادق عليه السّلام شنيديم كه فرمود :\r\n« اولين كسىكه در رجعت بازگردد ، حسين بن على عليهما السّلام است ، چهل سال در زمين مىماند تا اينكه ابروانش بر روى چشمانش مىافتد . » « 2 »\r\n5 . عبد اللّه بن سنان از امام صادق عليه السّلام نقل مىكند كه رسول اللّه صلّى اللّه عليه و إله و سلّم فرمود : از جملهء آنچه خداوند ، در معراج ، از وراى حجاب مرا مخاطب قرار داد اين بود كه فرمود : « . . .\r\nاى محمد ! على اولين امامى است كه از او پيمان مىگيرم ، اى محمد ! على آخرين امامى است كه روحش را قبض مىكنم و او دابّه‌اى است كه با مردم صحبت مىكند . . . » . « 3 »\r\n6 . جابر جعفى مىگويد : از امام باقر عليه السّلام شنيدم كه فرمود : « به خدا قسم مردى از ما اهل بيت ، بعد از مرگش ، سيصد و نه سال حكومت مىكند . » عرض كردم : « كى چنين خواهد شد ؟ » گفت : « بعد از قائم . . . » « 4 »\r\n7 . از اسد بن اسماعيل نقل شده است كه وقتى از امام صادق عليه السّلام دربارهء روزى كه در آيه  فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  « 5 » مقدار آن ذكر شده سؤال شد ، فرمود : آن مربوط به رجعت رسول اللّه صلّى اللّه عليه و إله و سلّم است كه حكومتش در آن رجعت ، پنجاه هزار سال و\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 61 ، روايت 52 .\r\n( 2 ) . بحار الانوار ، ج 53 ، ص 63 ، روايت 54 .\r\n( 3 ) . بحار الانوار ، ج 53 ، ص 68 ، روايت 65 .\r\n( 4 ) . بحار الانوار ، ج 53 ، ص 100 ، روايت 121 .\r\n( 5 ) . سورهء معارج ، آيهء 4 .\r\n","page_name":" 223 ","page_number":223},
  {"content":"\r\n\r\nحكومت امير المؤمنين چهل و چهار هزار سال است . » « 1 »\r\n\r\nگفتار ما\r\nاين روايات و آنچه در فصل بيست و يكم از باب سوم ، در توضيح مدت عمر و حكومت حضرت قائم عليه السّلام بعد از ظهورش ، ذكر كرديم ، مدت عمر امامان معصوم و حكومتشان بعد از رجعت را براى ما روشن مىكند . و در همان فصل گذشت كه حضرت مهدى عليه السّلام به مرگ طبيعى از دنيا مىرود و امام حسين عليه السّلام او را غسل مىدهد و كفن و دفن مىنمايد .\r\nروايات زيادى وجود دارد « 2 » - كه بعضى از آنها را در فصل آينده مىآوريم - كه دلالت مىكند هيچ مؤمنى كشته نمىشود مگر اينكه رجعت مىكند تا به مرگ طبيعى بميرد و هيچ مؤمنى - از مؤمنين محض - نمىميرد مگر اينكه رجعت مىكند تا كشته شود . و پيامبران و جانشينانشان و به‌ويژه پيامبر ما و جانشينانش عليهم السّلام چون كاملترين بندگان و بلندمرتبه‌ترين آنها هستند قطعا رجعت مىكنند كه اگر به فيض شهادت نرسيده باشند كشته مىشوند و اگر رسيده باشند ، به مرگ طبيعى مىميرند ، و قائم عليه السّلام ، بنابر دو روايت فصل بيست و يكم ، برمىگردد و كشته مىشود ؛ در عين حال ، فقط خداوند به حقيقت امور آگاه است .\r\nغير از آنچه در توضيح دو روايت مزبور ذكر شد ، قسمتهاى پايانى دعايى كه براى روز دحو الارض نقل شده و نيز زيارتى كه براى حضرت قائم رسيده است ، دلالت مىكنند كه آن حضرت ، رجعت خواهد فرمود .\r\nآن‌دو قسمت از دعا و زيارت از اين قرار است :\r\n« پروردگارا بر تمامى پدران و اجدادش درود فرست ، و ما را از ياران و اهل بيتش قرار ده و در رجعتش ما را برانگيز تا در زمان او از يارانش باشيم . . . » « 3 »\r\n« و قرار دهد براى من رجعتى در ظهورت و رجعتى در ايام - حكومت - تو . » « 4 »\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 103 ، روايت 130 .\r\n( 2 ) . ر ، ك : بحار الانوار ، ج 53 ، ص 29 ، از ابواب رجعت ، روايت 5 ، 8 ، 55 ، 58 ، 59 ، 68 ، 70 و 73 .\r\n( 3 ) . مصباح المتهجد ، ص 612 .\r\n( 4 ) . بحار الانوار ، ج 53 ، ص 95 ، روايت 109 .\r\n","page_name":" 224 ","page_number":224},
  {"content":"\r\n\r\n\r\n7 - 4 : رجعت عموم شيعه و خواصّ آنها و بعضى از امّتهاى پيشين\r\n\r\nروايات\r\n1 . محمد بن طيّار دربارهء آيهء  يَوْمَ نَحْشُرُ مِنْ كُلِّ أُمَّةٍ فَوْجاً  « 1 » از قول امام صادق عليه السّلام نقل مىكند كه فرمود : « هيچيك از مؤمنان كشته نمىشود مگر اينكه برمىگردد تا بميرد و هيچكس از مؤمنان نمىميرد مگر اينكه برمىگردد تا كشته شود . » « 2 »\r\n2 . جابر بن يزيد نقل مىكند : از امام باقر عليه السّلام دربارهء آيهء  وَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ  « 3 » سؤال شد ، آن حضرت فرمود : « اى جابر ! آيا مىدانى سبيل اللّه چيست ؟ » ، عرض كردم : « نه به خدا قسم ، مگر اينكه از شما بشنوم . » پس حضرت فرمود : « كشته شدن در راه على عليه السّلام و فرزندانش ، هركس در راه ولايت او كشته شود در راه خدا كشته شده است و هيچكس نيست كه به اين آيه ايمان بياورد مگر اينكه براى او يك كشته شدن و يك مردن هست ، هركس كشته شود ، برانگيخته مىشود تا بميرد و هركس بميرد برانگيخته مىشود تا كشته شود . » « 4 »\r\n3 . ابو بصير مىگويد : در خدمت امام صادق عليه السّلام آيهء  وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ بَلى وَعْداً عَلَيْهِ حَقًّا وَ لكِنَّ أَكْثَرَ النَّاسِ لا يَعْلَمُونَ  « 5 » را تلاوت كردم ، امام عليه السّلام به من فرمود : « اى ابا بصير ! نظرت در مورد اين آيه چيست ؟ » عرض كردم :\r\n« مشركين گمانشان اين‌طور است و براى پيامبر صلّى اللّه عليه و إله و سلّم سوگند مىخورند كه خداوند ، مردگان را زنده نمىكند . » امام عليه السّلام فرمود : « مرگ بر كسىكه چنين بگويد . از آنها بپرس كه آيا مشركان به خدا سوگند مىخورند يا به لات و عزّى ؟ » عرض كردم : « فدايت شوم ! راهنماييم بفرما » ، حضرت فرمود : « اى ابا بصير ! وقتى قائم ، قيام كند ، خداوند گروهى از شيعيان ما را برانگيزد كه شمشيرهايشان را بر دوش دارند ، اين خبر به گروهى از شيعيان ما مىرسد مىگويند : « فلان كس و فلان كس و فلان كس از گورهايشان خارج شدند و همراه حضرت قائم هستند . » خبر به گروهى از دشمنان ما\r\n\r\n\r\n","description":"","footnote":"\r\n( 1 ) . نمل : 83 - روزى كه از هر امتى ، گروهى را محشور كنيم .\r\n( 2 ) . بحار الانوار ، ج 53 ، ص 40 ، روايت 5 .\r\n( 3 ) . آل عمران : 157 - اگر در راه خدا كشته شويد يا بميريد ، بهتر است . . .\r\n( 4 ) . بحار الانوار ، ج 53 ، ص 40 ، روايت 8 .\r\n( 5 ) . نمل : 38 - با تأكيد به خدا سوگند خوردند كه خداوند ، كسى را كه مرد زنده نمىكند ، بلكه وعدهء خدا حق است ، امّا بيشتر مردم ايمان نمىآورند .\r\n","page_name":" 225 ","page_number":225},
  {"content":"\r\n\r\nمىرسد ، مىگويند : « اى گروه شيعيان ! شما چقدر دروغگو هستيد . اين دولت خود شماست و باز در آن دروغ مىگوئيد ، نه به خدا قسم ، اينها زنده نشدند و تا روز قيامت هم زنده نخواهند شد » ، آن‌گاه حضرت فرمود : خداوند قول آنها را نقل مىكند كه :\r\n أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ  « 1 »\r\n4 . در ذيل حديث عبد اللّه بن قاسم بطل از امام صادق عليه السّلام دربارهء آيهء  ثُمَّ رَدَدْنا لَكُمُ الْكَرَّةَ عَلَيْهِمْ  « 2 » آمده است : « اين به خروج امام حسين عليه السّلام و هفتاد نفر از يارانش مربوط است . » . . . « 3 »\r\n5 . از عمّار بن مروان ، در روايتى طولانى ، كه شخصى دربارهء كيفيت قبض روح مؤمن ، از امام صادق عليه السّلام سؤال كرده ، نقل شده است : « سپس آل محمد را در بهشت رضوى ملاقات مىكند و از غذاى آنان با آنها مىخورد و از شرابشان مىنوشد ، و در مجالسشان با آنها به گفتگو مىنشيند تا قائم ما اهل بيت قيام كند ، وقتى قائم ما اهل بيت قيام كرد خداوند آنها را برمىانگيزد ، پس دسته‌دسته به او روى آورده و لبيك مىگويند . » « 4 »\r\n6 . ابن بكير از امام صادق عليه السّلام نقل مىكند كه فرمود : « گويا حمران بن اعين و ميسّر بن عبد العزيز را مىبينم كه در بين صفا و مروه ، مردم را به شمشير مىزنند . » « 5 »\r\n7 . على بن مغيره از امام باقر عليه السّلام نقل مىكند كه فرمود : « گويى عبد اللّه بن شريك عامرى را مىبينم كه عمامه‌اى سياه بر سر و طرفين آن را بين شانه‌هايش انداخته ، از دامنهء كوه ، بالا مىرود ، در ميان چهار هزار نفر تكبير گوى حمله‌كننده در ركاب قائم ما اهل بيت است . » « 6 »\r\n8 . مفضل بن عمر از امام صادق عليه السّلام نقل مىكند كه فرمود : « با قائم عليه السّلام بيست و هفت نفر از وراى كوفه خروج مىكنند ، پانزده نفر از قوم موسى كه هدايت شدند و به\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 92 ، روايت 102 .\r\n( 2 ) . اسراء : 6 - سپس بار ديگر شما را بر آنها مسلط كنيم .\r\n( 3 ) . بحار الانوار ، ج 53 ، ص 93 ، روايت 103 .\r\n( 4 ) . بحار الانوار ، ج 53 ، ص 97 ، روايت 113 .\r\n( 5 ) . بحار الانوار ، ج 53 ، ص 40 ، روايت 7 .\r\n( 6 ) . بحار الانوار ، ج 53 ، ص 76 ، روايت 81 .\r\n","page_name":" 226 ","page_number":226},
  {"content":"\r\n\r\nحق گرويدند ، « 1 » هفت نفر از اصحاب كهف ، يوشع بن نون ، سلمان ، ابو دجانه انصارى ، مقداد و مالك اشتر ، اينها ياران مهدى و حاكمان دولت او هستند . » « 2 »\r\n9 . از امام كاظم عليه السّلام نقل شده است كه فرمود : « انسانهايى كه رفته‌اند بازمىگردند و در آن روز ، قصاص مىشوند . هركس كسى را آزار و شكنجه داد به آن آزار قصاص مىشود ، هركس ، ديگرى را بر آزار يا كشتن ديگرى تحريك كرده ، به آن قصاص مىشود ، هركس كسى را كشته ، به كشتن قصاص مىشود و دشمنان آنها هم ، همراه آنان رجعت مىكنند تا خونخواهى نمايند و بعد از آنها سى ماه عمر مىكنند ، آنگاه پس از خونخواهى و آرام گرفتن دلهاشان ، در يك شب مىميرند و دشمنان آنها به آتش عذاب الهى سپرده مىشوند و سپس در پيشگاه خداى جبار نگاه داشته مىشوند تا حقوق ايشان از آنها گرفته شود . » « 3 »\r\n\r\nگفتار ما\r\nآنچه ذكر شد ، پاره‌اى از رواياتى بود كه بر رجعت شيعه به‌طور عموم و نيز خواص آنها دلالت مىكند و بعدا نيز رواياتى در همين موضوع ذكر خواهد شد .\r\nاگر سؤال شود كه آيا آنان كه در ايام ظهور ، رجعت مىكنند ، در دورهء رجعت مؤمنين ناب نيز رجعت خواهند نمود يا نه ؟ پاسخ اين است كه از روايات محض الايمان ، يعنى رجعت مؤمنان ناب و بخشى از زيارت حضرت قائم - عجل اللّه تعالى فرجه - : « و اينكه براى من در ظهورت رجعتى و در ايام - حكومت يا رجعتت - رجعتى قرار دهد . » « 4 » برمىآيد كه آنها رجعتى ديگر خواهند داشت .\r\n\r\n8 - 4 : مؤمنان و كافران رجعت‌كننده\r\n\r\nروايات\r\n1 . معاوية بن عمار مىگويد : آيهء :  فَإِنَّ لَهُ مَعِيشَةً ضَنْكاً  « 5 » را خدمت امام صادق عليه السّلام\r\n\r\n\r\n","description":"","footnote":"\r\n( 1 ) . اشاره به آيه 59 سوره اعراف :  وَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ  : ( از قوم موسى گروهى هستند كه به حق هدايت مىشوند و به آن مىگروند . )\r\n( 2 ) . بحار الانوار ، ج 53 ، ص 90 ، روايت 95 .\r\n( 3 ) . بحار الانوار ، ج 53 ، ص 44 ، روايت 16 .\r\n( 4 ) . بحار الانوار ، ج 53 ، ص 95 ، روايت 109 .\r\n( 5 ) . طه : 124 - براى او زندگى سختى در پيش است .\r\n","page_name":" 227 ","page_number":227},
  {"content":"\r\n\r\nتلاوت كردم . امام عليه السّلام فرمود : « به خدا قسم ، آن براى دشمنان است » . عرض كردم :\r\n« فدايت شوم ، آنها را ديده‌ايم كه در كمال رفاه عمر طولانى را گذرانده مرده‌اند » .\r\nحضرت فرمود : « به خدا سوگند اين مربوط به رجعت است ، كه در آن‌موقع سرگين مىخورند . » « 1 »\r\n2 . جابر بن يزيد مىگويد : آيهء  كُلُّ نَفْسٍ ذائِقَةُ الْمَوْتِ  « 2 » را بر امام صادق عليه السّلام تلاوت كردم ، حضرت فرمود : منشوره ، عرض كردم : منشوره ، ديگر چيست ؟ فرمود : جبرئيل اين گونه آن را بر محمد صلّى اللّه عليه و إله و سلّم نازل كرد : « كلّ نفس ذائقة الموت و منشوره » ، سپس فرمود :\r\n« در اين امت ، هيچ نيكوكار و بدكردارى نيست مگر اينكه پراكنده - منشوره - و برانگيخته مىشود ، مؤمنان به سوى چشم‌روشنى و بدكاران براى رسيدن به خوارى و خفت الهى ، آيا آيه قرآن را نشنيده‌اى كه مىفرمايد :  وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ  « 3 » و آيهء :    يا أَيُّهَا الْمُدَّثِّرُ قُمْ فَأَنْذِرْ    « 4 » كه مقصود ، قيام محمد صلّى اللّه عليه و إله و سلّم در رجعت و ترساندن آنان است و آيهء :   إِنَّها لَإِحْدَى الْكُبَرِ نَذِيراً لِلْبَشَرِ   « 5 » آن يكى از دو امر بزرگ و ترسانندهء بشر است ، يعنى محمد ، ترسانندهء بشر در رجعت است ، . . . جابر در ادامهء حديث مىگويد : امام باقر عليه السّلام فرمود : امير المؤمنين عليه السّلام دربارهء آيهء  رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ  « 6 » فرمود : آن مال وقتى است كه من و شيعيانم خروج مىكنيم و عثمان بن عفان و پيروانش هم خارج مىشوند و ما بنى اميه را مىكشيم ، آن‌وقت كفار آرزو مىكنند كه كاش مسلمان بودند . » « 7 »\r\n3 . بريد بن معاويه از امام صادق عليه السّلام نقل مىكند كه فرمود : « به خدا قسم ، روزگار به پايان نخواهد رسيد تا اينكه خداوند زنده‌ها را بميراند و مرده‌ها را زنده كند و حق را به\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 51 ، روايت 28 .\r\n( 2 ) . آل عمران : 185 ، انبياء : 35 و عنكبوت : 57 - هر نفسى چشندهء مرگ است .\r\n( 3 ) . سجده : 21 - عذاب كوچكتر را قبل از عذاب بزرگتر به آنها مىچشانيم .\r\n( 4 ) . مدّثر : 1 - اى جامه به خود پيچيده برخيز و بيم ده .\r\n( 5 ) . مدثر : 35 و 36 - آن يكى از دو نشانهء بزرگ است كه بيم‌دهندهء بشر است .\r\n( 6 ) . حجر : 2 - كفار دوست داشتند كه كاش مسلمان مىبودند .\r\n( 7 ) . بحار الانوار ، ج 53 ، ص 64 ، روايت 55 .\r\n","page_name":" 228 ","page_number":228},
  {"content":"\r\n\r\nصاحبش برگرداند و دين خود را كه نزدش پسنديده است برپا كند . . . » « 1 »\r\n4 . ابو بصير از قول امام صادق عليه السّلام دربارهء آيهء  إِنَّهُمْ يَكِيدُونَ كَيْداً  نقل مىكند كه فرمود : « نسبت به پيامبر صلّى اللّه عليه و إله و سلّم و على عليه السّلام و فاطمه عليها السّلام مكر ورزيدند » ، آن‌گاه خداوند فرمود : « اى محمد    إِنَّهُمْ يَكِيدُونَ كَيْداً وَ أَكِيدُ كَيْداً فَمَهِّلِ الْكافِرِينَ    يا محمد  أَمْهِلْهُمْ رُوَيْداً  « 2 » وقتى قائم عليه السّلام برانگيخته شود ، از ستمكاران و طاغوتهاى قريش و بنى اميه و ديگر مردم انتقام مىگيرد . » « 3 »\r\n5 . در تفسير على بن ابراهيم دربارهء آيهء  وَ حَشَرْناهُمْ فَلَمْ نُغادِرْ مِنْهُمْ أَحَداً ،  آمده است كه از امام صادق عليه السّلام دربارهء آيهء  وَ يَوْمَ نَحْشُرُ مِنْ كُلِّ أُمَّةٍ فَوْجاً  روزى كه از هر امتى گروهى را برانگيزيم ، سؤال شد حضرت فرمود : « مردم دربارهء آن‌چه مىگويند ؟ » راوى مىگويد : گفتم : مردم مىگويند به قيامت مربوط است ، امام صادق عليه السّلام فرمود :\r\n« آيا خداوند در قيامت از هر امتى گروهى را برمىانگيزد و بقيه را رها مىكند ؟ اين به رجعت مربوط است امّا آيهء قيامت اين است :  وَ حَشَرْناهُمْ فَلَمْ نُغادِرْ مِنْهُمْ أَحَداً   . . . مَوْعِداً  « 4 » . » « 5 »\r\n6 . در حديث سلمان از پيامبر صلّى اللّه عليه و إله و سلّم آمده است كه بعد از اينكه پيامبر جانشينانش را نام برد ، من گريستم و گفتم : « يا رسول اللّه ! سلمان چگونه مىتواند آنها را درك كند ؟ » پيامبر فرمود : « اى سلمان ! تو و امثال تو و هركه به حقيقت ، آنها را شناخته و پيروى كند ، آنها را درك مىكنيد . » سلمان مىگويد : من خدا را بسيار سپاسگزارى كردم و گفتم : « يا رسول اللّه آيا عمر من تا زمان ايشان مىرسد ؟ » حضرت فرمود : « اى سلمان ، بخوان :   فَإِذا جاءَ وَعْدُ أُولاهُما بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ فَجاسُوا خِلالَ الدِّيارِ وَ كانَ وَعْداً مَفْعُولًا * ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً   « 6 »\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 102 ، روايت 125 .\r\n( 2 ) . طارق : 15 تا 17 - آنان مكر ورزيدند و من هم با آنان مكر كنم ، ( تو اى پيامبر ! ) كافران را مهلتى ده .\r\n( 3 ) . بحار الانوار ، ج 53 ، ص 120 ، روايت 154 .\r\n( 4 ) . كهف : 47 و 48 - آنها را جمع كنيم و هيچيك را وانگذاريم . . .\r\n( 5 ) . بحار الانوار ، ج 53 ، ص 51 ، روايت 27 .\r\n( 6 ) . اسراء : 5 و 6 - چون وعدهء اول آنها فرارسد ، بندگانى سرسخت و نيرومند را بر شما برانگيزيم كه تا درون -\r\n","page_name":" 229 ","page_number":229},
  {"content":"\r\n\r\nسلمان مىگويد : گريه و شوق من زيادتر شد و گفتم : « يا رسول اللّه ، در زمان خودتان چنين خواهد شد ؟ » حضرت فرمود : « آرى ، به آن خدايى كه محمد را به پيامبرى فرستاد سوگند كه در زمان خودم و على و فاطمه و حسن و حسين و نه نفر از امامان و هركس از ماست و هركه از ما مظلوم واقع شده است ، آرى به خدا ، سلمان ! آن‌گاه ابليس و لشگريانش و مؤمنان ناب و كافران محض حاضر خواهند شد تا قصاص شوند و خونهاى به حق ريخته شده از آنان قصاص شود ،  وَ لا يَظْلِمُ رَبُّكَ أَحَداً  « 1 » و ما تأويل اين آيه هستيم كه فرمود :   وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 2 »\r\nسلمان مىگويد : از نزد رسول اللّه عليه السّلام برخاستم در حالىكه برايم هيچ مهم نبود كه چه موقع با مرگ روبرو شوم يا مرگ به سراغم بيايد . » « 3 »\r\n\r\nگفتار ما\r\nاز بررسى و جمع‌بندى ، و جمع بين اين روايات و رواياتى كه علت رجعت را بيان مىكنند ، فهميده مىشود كه رجعت ، به خودى خود هدف اصلى نيست بلكه مقصود از رجعت ، چيزهاى ديگرى است ، كه در فصل آينده ذكر مىشود .\r\nاين اهداف رجعت ، با رجعت مؤمنان ناب و كافران محض ، حاصل مىشود و به رجعت همهء افراد بشر ، نيازى نيست . البته ، شيطان ، بعد از اينكه به دست حضرت مهدى عليه السّلام كشته شد ، « 4 » با تمام ياران و همپالكىهايش از اول خلقت - كه همان محض\r\n\r\n\r\n","description":"","footnote":"\r\nخانه‌هاى شما را جستجو كنند و اين وعده‌اى حتمى است و آنگاه شما را بر آنها برگردانيم و غلبه دهيم و با مال و فرزندان نيرومند يارى كنيم وعدّهء شما را افزون كنيم .\r\n( 1 ) . كهف : 49 - و پروردگار تو به كسى ظلم نمىكند .\r\n( 2 ) . قصص : 5 و 6 - و ما اراده كرده‌ايم كه بر مستضعفان زمين منت نهيم و آنها را پيشوايان و وارثان زمين گردانيم و در زمين نيرومندشان گردانيم و به فرعون و هامان و لشگريان آنها ، آنچه را از آن مىترسيدند ، از ناحيه آنان و به دست ايشان ، بنمايانيم .\r\n( 3 ) . بحار الانوار ، ج 53 ، ص 142 ، روايت 62 .\r\n( 4 ) . روايت شانزدهم از صل پنجم از باب سوم ، نيز بر كشته شدن شيطان به دست قائم عليه السّلام دلالت مىنمود .\r\n","page_name":" 230 ","page_number":230},
  {"content":"\r\n\r\nالكفر هستند - رجعت مىكند و دوباره به دست پيامبر صلّى اللّه عليه و إله و سلّم كشته مىشود و تمام ياران و دوستانش نابود مىشوند .\r\nدلالت آخرين روايت در اين فصل ، بر آنچه ذكر شد ، واضح است .\r\n\r\n9 - 4 : علت رجعت پيامبران و اولياء و اشقياء و كفار\r\n\r\nآيات قرآن\r\n1 .   وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 1 »\r\n2 .  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً  « 2 »\r\n\r\nروايات\r\n1 . فيض بن ابى شيبه مىگويد : امام صادق عليه السّلام ، در حالىكه آيهء  وَ إِذْ أَخَذَ اللَّهُ مِيثاقَ النَّبِيِّينَ  « 3 » را تلاوت مىكرد فرمود : « تا اينكه به پيامبر صلّى اللّه عليه و إله و سلّم ايمان آورند و امير المؤمنين عليه السّلام را يارى كنند . » [ فيض مىگويد : عرض كردم : « تا اينكه امير المؤمنين را يارى كنند ؟ » 
  ] « 4 » امام عليه السّلام فرمود : « آرى به خدا قسم ، از زمان آدم گرفته تا آخر ، خداوند پيامبرى را برنيانگيخته مگر اينكه همه را به دنيا برمىگرداند تا تحت فرماندهى امير المؤمنين ، على بن ابى طالب عليه السّلام با دشمنان ، جنگ كنند . » « 5 »\r\n2 . جميل بن درّاج مىگويد : در خدمت امام صادق عليه السّلام آيهء  إِنَّا لَنَنْصُرُ رُسُلَنا وَ الَّذِينَ \r\n\r\n\r\n","description":"","footnote":"\r\n( 1 ) . قصص : 5 و 6 - و ما اراده كرده‌ايم كه بر مستضعفان زمين منت نهيم و آنها راى پيشوايان و وارثان زمين گردانيم و در زمين نيرومندشان گردانيم و به فرعون و هامان و لشگريان آنها ، آنچه از آن مىترسيدند ، از ناحيه آنان و به دست ايشان ، بنمايانيم .\r\n( 2 ) . نور : 55 - خداوند ، مؤمنان شما راى وعده داده است كه به جانشينى در زمين بگمارد همان‌طور كه ديگران را قبل از ايشان به جانشينى گماشت ، و تا دين آنها را ، كه براى ايشان پسنديده است ، قدرت دهد و ترسشان راى به امنيت بدل كند .\r\n( 3 ) . آل عمران : 81 - وقتى خدا از پيامبران پيمان گرفت .\r\n( 4 ) . آنچه بين علامت [ 
  ] آمده ، بر طبق تفسير عياشى ، ج 1 ، ص 181 ، اضافه شده است .\r\n( 5 ) . بحار الانوار ، ج 53 ، ص 41 ، روايت 9 .\r\n","page_name":" 231 ","page_number":231},
  {"content":"\r\n\r\n آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  « 1 » را تلاوت كردم امام عليه السّلام فرمود : به خدا قسم ، اين به رجعت مربوط است . . . » « 2 »\r\n3 . جابر بن يزيد دربارهء آيهء    يا أَيُّهَا الْمُدَّثِّرُ قُمْ فَأَنْذِرْ    « 3 » از امام باقر عليه السّلام نقل مىكند كه فرمود : مقصود آيه ، محمد صلّى اللّه عليه و إله و سلّم و قيام آن حضرت در هنگام رجعت است و مقصود از   إِنَّها لَإِحْدَى الْكُبَرِ نَذِيراً   « 4 » اين است كه محمد در هنگام رجعت ، بيم‌دهندهء بشر است . » « 5 »\r\n4 . سلام بن مستنير از امام صادق عليه السّلام نقل مىكند كه فرمود : « اسمى بر خود نهادند ، كه خداوند ، جز على بن ابى طالب كسى را به اين اسم نناميد و حقيقت آن هنوز روشن نشده است . » عرض كردم : « فدايت شوم ! حقيقت آن‌چه موقع معلوم مىشود ؟ » امام عليه السّلام فرمود : « وقتى موقع آن برسد ، خداوند ، پيامبران و مؤمنان را در ركابش گرد مىآورد تا او را يارى كنند ، و خدا فرموده است :  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ .   . . أَنَا مَعَكُمْ مِنَ الشَّاهِدِينَ  « 6 » » « 7 »\r\n5 . سليمان ديلمى از پدرش نقل مىكند كه گفت : « از امام صادق عليه السّلام در مورد آيهء  فِيكُمْ أَنْبِياءَ وَ جَعَلَكُمْ مُلُوكاً  « 8 » سؤال كردم ، امام عليه السّلام فرمود : پيامبران ، رسول اللّه ، ابراهيم ، اسماعيل و فرزندانش هستند و ملوك و پادشاهان ، ما هستيم . عرض كردم :\r\n« كدام ملك و پادشاهى به شما داده شده است ؟ » فرمود : « ملك بهشت و ملك رجعت . » « 9 »\r\n6 - عاصم بن حميد از امام باقر عليه السّلام نقل مىكند كه امير المؤمنين عليه السّلام فرمود :\r\n« خداوند تبارك و تعالى يكى و يگانه است و يگانگى خاص اوست . . . خداوند از من و\r\n\r\n\r\n","description":"","footnote":"\r\n( 1 ) . غافر ( مؤمن ) : 51 - پيامبرانمان و كسانى را كه در دنيا ايمان آوردند يارى مىكنيم ، و روزى كه شاهدان قيام كنند .\r\n( 2 ) . بحار الانوار ، ج 53 ، ص 65 ، روايت 57 .\r\n( 3 ) . مدثر : 1 و 2 - اى در لباس به خود پيچيده ، برخيز و بيم ده .\r\n( 4 ) . مدّثر : 35 - 36 .\r\n( 5 ) . بحار الانوار ، ج 53 ، ص 42 ، روايت 10 .\r\n( 6 ) . آل عمران : 81 - آن هنگام كه خداوند دربارهء كتاب و حكمتى كه به شما داده شد ، از پيامبران پيمان گرفت . . . من با شما از شاهدان خواهم بود .\r\n( 7 ) . بحار الانوار ، ج 53 ، ص 70 ، روايت 67 .\r\n( 8 ) . مائده : 20 - شما را پيامبران و پادشاهان قرار داد . آيهء شريفه اين‌گونه است :  جَعَلَ فِيكُمْ أَنْبِياءَ . \r\n( 9 ) . بحار الانوار ، ج 53 ، ص 45 ، روايت 18 .\r\n","page_name":" 232 ","page_number":232},
  {"content":"\r\n\r\nمحمد صلّى اللّه عليه و إله و سلّم بر يارى يكديگر ، پيمان گرفته است ، من محمد را يارى كردم ، پيشاپيش آن حضرت جهاد كردم ، دشمنش را كشتم و به عهد و پيمانى كه خداوند بر يارى محمد صلّى اللّه عليه و إله و سلّم از من گرفته بود وفا كردم ، و چون پيامبران را خداوند قبض‌روح فرموده بود ، هيچكدام مرا يارى نكردند ، امّا به زودى ياريم خواهند كرد و آن وقتى است كه در شرق و غرب عالم ، خداوند تمام پيامبران نسل آدم تا محمد صلّى اللّه عليه و إله و سلّم را زنده كند تا پيشاپيش من ، سرهاى زندگان و مردگان جن و انس را با شمشير قطع كنند . . . » « 1 »\r\n7 . عبد الكريم بن عمرو خثعمى مىگويد : از امام صادق عليه السّلام شنيدم كه فرمود :\r\nابليس گفت :  أَنْظِرْنِي إِلى يَوْمِ يُبْعَثُونَ  « 2 » خداوند آن را ناخوش داشت و فرمود :   فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   « 3 » و آن آخرين بارى است كه امير المؤمنين عليه السّلام رجعت مىكند . » عرض كردم : « آن حضرت بيش از يك بار رجعت مىكند ؟ » امام عليه السّلام فرمود : « آرى ، بارها و بارها ، هيچ امامى نيست كه در زمانى آمده باشد ، مگر اينكه نيكوكار و بدكار زمانش رجعت مىكنند تا خدا مؤمنان را بر كافران مسلّط كند . . . » « 4 »\r\n8 . در دعاى روز تولد امام حسين عليه السّلام از ناحيه مقدسهء حضرت مهدى - عجل اللّه تعالى فرجه - آمده است : « . . . آقاى خاندان ، كه در روز رجعت ، با نصرت الهى يارى مىشود و در برابر كشته شدنش ، امامان از نسل او هستند و در تربتش شفاى امراض قرار داده شده و در رجعت - عده‌اى - با او رستگار مىشوند و جانشينان پيامبر ، بعد از قائم و غيبتش ، از خاندان اويند تا خونهاى ناحق ريخته شده را طلب كنند و پروردگار جبّار را خشنود سازند و بهترين ياوران - حق و امامان - باشند . . . اينك ما به قبر او پناهنده‌ايم ، بر خاكش حاضريم و رجعتش را انتظار مىكشيم ، آمين رب العالمين . » « 5 »\r\n9 . در زيارت قائم عليه السّلام آمده است : « اگر قبل از ظهور تو ، مرگ مرا دريابد ، با واسطه قرار دادن خودت ، دست توسّل به سوى خدا دراز مىكنم و از او مىخواهم كه بر\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 46 ، روايت 2 .\r\n( 2 ) . اعراف : 14 - مرا تا روز قيامت مهلت ده .\r\n( 3 ) . اعراف : 15 - به تو تا روز معين مهلت داده مىشود .\r\n( 4 ) . بحار الانوار ، ج 53 ، ص 42 ، روايت 12 .\r\n( 5 ) . بحار الانوار ، ج 53 ، ص 94 ، روايت 107 .\r\n","page_name":" 233 ","page_number":233},
  {"content":"\r\n\r\nمحمد و آل محمد درود و رحمت فرستد و براى من ، در ايام ظهورت رجعتى و در ايام - حكومت يا رجعتت - رجعتى قرار دهد تا با اطاعت تو به مقصود برسم و با كشتن دشمنانت ، دلم شفا يابد . » « 1 »\r\n\r\nگفتار ما\r\nاز اين دو آيه و روايات اين فصل و روايات مشابه آنها چنين فهميده مىشود كه پيامبران و ائمه عليهم السّلام و پيروان آنها - كه همان مؤمنان ناب هستند - رجعت مىكنند تا از دشمنان زمان خودشان و از ستمكاران - كه همان كافران محض هستند - انتقام بگيرند و باعث تسكين دلهاشان شده و خشمشان از مصيبتهايى كه از ستمكاران ديده‌اند فرونشيند .\r\nامّا راز اينكه امير المؤمنين عليه السّلام ، چندين‌بار ، همراه پيامبران عليهم السّلام رجعت مىكند شايد به علّت عظمت و مقام بلند امير المؤمنين ، و نيز به اين خاطر باشد كه مظلوميت پيامبران و پيروانشان تا زمان على عليه السّلام ، مقدّمه و سبب مظلوميت آن حضرت بعد از رسول اكرم صلّى اللّه عليه و إله و سلّم باشد و به اين علّت ، خداى سبحان ، دفعات رجعت امير المؤمنين عليه السّلام را زياد مىكند تا از هركس كه در مظلوميت پيامبران و مظلوميت امير المؤمنين عليه السّلام و امامان معصوم عليهم السّلام و پيروانشان شريك و دخيل بوده است انتقام بكشد . و اللّه العالم .\r\n\r\nيك نكته\r\nاز جملهء « و اينكه در ايام ظهورت ، برايم رجعتى قرار دهد و در ايام - حكومت يا رجعتت ، رجعتى » فهميده مىشود كه شيعه دو رجعت دارد ، رجعتى در زمان ظهور آن حضرت و رجعتى در رجعت آن حضرت عليه السّلام . و نيز از جملهء « تا اينكه از اطاعت تو به مقصودم برسم » كه در همان زيارت آمده است ، علاوه بر علت رجعت ، فهميده مىشود كه در ايام فرج ، مؤمنان رجعت‌كننده ، به كمال انسانى ، كه هدف نهايى خلقت است مىرسند و اين جز همان فرج شخصى در ضمن فرج عمومى ، كه در فصل\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 95 ، روايت 109 .\r\n","page_name":" 234 ","page_number":234},
  {"content":"\r\n\r\nشانزدهم از باب اول به آن اشاره شده چيزى نيست .\r\n\r\n10 - 4 : چگونگى رجعت ، ويژگىهاى رجعت‌كنندگان ، رجعت خانوادهء رجعت‌كنندگان ، رجعت زنان كافر و مؤمن و پايان رجعت\r\n\r\nالف . چگونگى رجعت مؤمنان ناب و كافران خالص\r\n\r\nروايات\r\n1 . عبد الكريم خثعمى از امام صادق عليه السّلام نقل مىكند كه فرمود : وقتى زمان قيام قائم فرارسد ، در ماه جمادى الثانى و ده روز از رجب بارانى بر مردم مىبارد كه كسى نظيرش را نديده باشد ، آن‌گاه خداوند به وسيلهء آن باران ، گوشت و بدن مؤمنين را از گورهايشان مىروياند و گويا آنها را مىبينم كه دارند از طرف جهينه مىآيند و خاك را از موهايشان مىتكانند . « 1 »\r\n2 . در دعاى عهد كه از امام صادق عليه السّلام نقل شده آمده است : « . . . خدايا ! اگر مرگ حتمى بين من و او ( مهدى ) فاصله انداخت ، مرا در حالىكه كفن را لباس خود كرده ، شمشير برهنه و نيزهء آماده در دست دارم از قبرم برانگيز تا در همه‌جا ، دعوت او را لبيك گويم . » « 2 »\r\n\r\nگفتار ما\r\nبا قبول اصل رجعت ، پذيرفتن چگونگى و خصوصيات آن ، مشكل نيست ، زيرا همان‌طور كه ، قدرت خدا و اراده او را نسبت به اصل مسأله رجعت ، انكار نمىكنيم ، جايى براى انكار قدرت خدا نسبت به خصوصيات رجعت نيز وجود ندارد ، و اگر قرار بر انكار و تعجب باشد ، قبل از آن بايد وقوع قيامت و خصوصيات آن - كه از رجعت ، به مراتب بزرگتر و مهمتر است - را انكار كرد و بعيد دانست ، در حالىكه هيچ صاحب عقل سليم و هيچكسى كه به خدا و پيامبران معتقد باشد ، آن را انكار نمىكند .\r\nخلاصه آنكه هركس قدرت خدا را قبول داشته باشد ، جايى براى انكار رجعت و\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 90 ، روايت 94 .\r\n( 2 ) . بحار الانوار ، ج 102 ، ص 111 .\r\n","page_name":" 235 ","page_number":235},
  {"content":"\r\n\r\nخصوصيات آن نمىيابد .\r\n\r\nب . رجعت خانواده‌هاى مؤمنان ناب و كافران خالص ، و رجعت زنان كافران و مؤمنان ناب\r\n\r\nروايات\r\n1 . جعفر بن فضيل مىگويد : به محمد بن فرات گفتم : « اصبغ را ديده‌اى ؟ » گفت :\r\n« آرى ، او را همراه پدرم ديدم ، پيرى سپيد مو و سپيد محاسن و بلند قد بود . پدرم به او گفت : « از احاديثى كه خودت از امير المؤمنين شنيده‌اى برايمان بگو » گفت : « از على عليه السّلام روى منبر شنيدم كه فرمود : « من آقاى سپيد مويم و با ايّوب شباهتى دارم و خدا ، همان‌طور كه اهل و خانوادهء ايوب را برايش جمع كرد براى من نيز جمع خواهد كرد . » مىگويد : اين حديث را من و پدرم از اصبغ بن نباته شنيديم و طولى نكشيد كه بعد از آن مرد - خدايش رحمت كند - » « 1 »\r\n2 . مسعدة بن صدقه از امام صادق عليه السّلام از قول امير المؤمنين عليه السّلام نقل مىكند كه فرمود : « من آقاى پيرانم ، و در من سنّتى از ايوب جارى است ، خداوند ، همچنانكه براى يعقوب ، اهلش را گرد آورد ، براى من نيز اهل و خانواده‌ام را جمع مىكند و آن وقتى است كه مدتها بگذرد و شما بگوييد : « مرد و از بين رفت . » . . . « 2 »\r\n3 . عبد الرحيم قصير مىگويد : امام باقر عليه السّلام به من فرمود : « وقتى قائم ما قيام كند ، حميراء ( عايشه ) برگردانده مىشود تا آن حضرت بر او حدّ جارى كند و انتقام فاطمه عليها السّلام ، دختر محمد را از او بگيرد . » « 3 »\r\n\r\nگفتار ما\r\nاز غير اين روايات و روايت مفضل بن عمر و جابر جعفى « 4 » و روايات بازگشت\r\n\r\n\r\n","description":"","footnote":"\r\n( 1 ) . بحار الانوار ، ج 53 ، ص 77 ، روايت 83 .\r\n( 2 ) . بحار الانوار ، ج 53 ، ص 89 ، روايت 91 .\r\n( 3 ) . بحار الانوار ، ج 53 ، ص 90 ، روايت 93 .\r\n( 4 ) . به فصل 9 از باب 3 روايت 19 و 20 مراجعه شود .\r\n","page_name":" 236 ","page_number":236},
  {"content":"\r\n\r\nمؤمنان ناب و كافران خالص ، « 1 » چنين برمىآيد كه زنان و خانوادهء كافران و مؤمنان ناب به دنيا رجعت مىكنند و هيچ بعيد هم نيست . و خلاصه آنكه در روايات غيبت ، ظهور و رجعت ، وقايعى كه اتفاق مىافتد جز به اشاره ذكر نشده است و ما ، غير از آنچه ذكر كرديم ، دربارهء زنان ، همسران و كودكان ، چيز ديگرى نيافتيم و شايد ائمه عليهم السّلام در اين قضيه تعمدى داشته‌اند يا اينكه مطالبى فرموده‌اند ولى به دست ما نرسيده است . در هر حال خدا به اصل امور آگاه است .\r\n\r\nج . در پايان رجعت چه اتّفاق مىافتد ؟\r\nاز حديث مفضل بن عمر « 2 » برمىآيد كه پايان رجعت ، قيامت ، با همهء اوصافى كه خداوند در قرآن برايش ذكر كرده ، مىباشد .\r\n\r\n\r\n","description":"","footnote":"\r\n( 1 ) . به فصلهاى قبلى باب چهارم مراجعه شود .\r\n( 2 ) . به فصل بيست و يك از باب سوم ، روايت سوم ، مراجعه شود .\r\n","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\n\r\nخاتمهء كتاب\r\n\r\nحديثى از امير المؤمنين عليه السّلام ، پاسخگوى مشكلات غيبت و رجعت\r\n\r\nترجمهء متن روايت\r\nعاصم بن حميد از امام باقر عليه السّلام نقل مىكند كه امير المؤمنين عليه السّلام فرمود : « خداوند تبارك و تعالى يكى و يگانه است و وحدانيت را مخصوص خود قرار داده است .\r\nآن‌گاه به كلمه‌اى تكلم فرموده ، آن كلمه ، نور گشته و از آن نور ، محمد صلّى اللّه عليه و إله و سلّم و من و فرزندانم را آفريد . بعد از آن ، كلمه‌اى ايجاد فرمود و آن كلمه ، روح شد و خداوند آن روح را در آن نور مستقر كرد و آن را در بدنهاى ما قرار داد ، پس ما روح خدا و كلمات او هستيم و به وسيلهء ما بر مخلوقاتش حجت را تمام فرمود . پس ما پيوسته در قبّه و سايهء خضراء بوديم ، آنجا كه نه خورشيدى بود و نه ماهى و نه از شب خبر بود و نه از روز و نه چشمى بر آن افتاده بود . ما او را مىپرستيديم و تسبيح و تقديس مىكرديم و اين قضيه ، قبل از آفرينش مخلوقات و پيمان گرفتن از پيامبران به ايمان آوردن به ما و يارى ما بود كه خداى عزّ و جلّ فرموده است :  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ ، لَتُؤْمِنُنَّ بِهِ وَ لَتَنْصُرُنَّهُ  « 1 » يعنى تا اينكه به محمد ايمان آورده و جانشينش را يارى كنيد ، و البته ، به زودى همگى او را يارى خواهيد كرد .\r\n\r\n\r\n","description":"","footnote":"\r\n( 1 ) . آل عمران : 81 - آن هنگام كه خداوند دربارهء كتاب و حكمتى كه به شما داده شد ، از پيامبران پيمان گرفت ، آن‌گاه رسولى كه به راستى كتاب و شريعت شما گواهى مىداد به سوى شما آمد تا ايمان آورده و او را يارى كنيد .\r\n","page_name":" 239 ","page_number":239},
  {"content":"\r\n\r\nو خداوند از من و محمد صلّى اللّه عليه و إله و سلّم بر يارى يكديگر ، پيمان گرفته است ؛ من محمد را يارى كردم ، در ركاب آن حضرت جهاد كردم ، دشمنش را كشتم و به عهد و پيمانى كه خداوند بر يارى محمد صلّى اللّه عليه و إله و سلّم از من گرفته بود وفا كردم ، و چون پيامبران را خداوند قبض‌روح فرموده بود ، هيچكدام مرا يارى نكردند ، امّا به زودى ياريم خواهند كرد ، و آن وقتى است كه در شرق و غرب عالم ، خداوند تمام پيامبران نسل آدم تا محمد صلّى اللّه عليه و إله و سلّم را زنده كند تا پيشاپيش من ، سرهاى زندگان و مردگان جن و انس را با شمشير قطع كنند . . .\r\nاى عجب ! و چگونه عجيب نباشد كه خداوند ، مردگان را زنده مىكند و گروه‌گروه با « لبيك لبيك يا داعى اللّه » گويان نداى پروردگار را اجابت مىكنند ، به كوچه و خيابانهاى كوفه وارد مىشوند در حالىكه شمشيرهاى آماده را بر دوش نهاده ، با آنها گردن كفار ، ستمگران و پيروان آنان را از اولين تا آخرين آنها قطع مىنمايند تا اينكه وعدهء الهى محقق شود كه فرمود :  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً  « 1 » ؛ يعنى با امنيت كامل مرا بپرستند و از هيچيك از بندگان من نترسند و از هيچكدام تقيه نكنند .\r\nو من بارها و بارها رجعت خواهم كرد و صاحب رجعتها و حمله‌ها و مصيبت بر كافران و داراى قدرتهاى شگفت‌انگيز خواهم بود ، من اميرى آهنين ، بندهء خدا و برادر پيامبر صلّى اللّه عليه و إله و سلّم هستم .\r\nمن امين و خزانه‌دار و حافظ و پرده‌دار اسرار الهى ، وجه اللّه ، صراط خدا و ميزان او هستم . من گردآورندهء مردم به سوى خدا و « كلمة اللّه » ى هستم كه پراكنده‌ها به وسيله آن مجتمع مىشوند و مجتمع شده‌ها از هم متفرق مىگردند .\r\nمن اسماء حسناى خدا ، نمونه‌هاى برتر او و آيات بزرگش هستم ، من صاحب بهشت و دوزخم ، بهشتيان را در بهشت و جهنميان را در جهنم قرار مىدهم\r\n\r\n\r\n","description":"","footnote":"\r\n( 1 ) . نور : 55 - خداوند ، مؤمنان شما را وعده داده است كه به جانشينى در زمين بگمارد همان‌طور كه ديگران را قبل از ايشان به جانشينى گماشت و تا دين آنها را ، كه براى ايشان پسنديده است قدرت دهد و ترسشان را به امنيت بدل كند تا بدون هيچ شائبهء شركى ، فقط مرا بپرستند .\r\n","page_name":" 240 ","page_number":240},
  {"content":"\r\n\r\nخوشيهاى بهشتيان و ناراحتى دوزخيان به دست من است ، « 1 » و من آن بازگشتى هستم كه هرچيزى بعد از پايان يافتن هستىاش به آن برمىگردد ، حساب همهء خلق با من است ، بخششها به دست من است ، من مؤذن و بانگ برآورندهء بر اعراف ، ظاهركنندهء خورشيد ، من دابّة الارض و تقسيم‌كننده آتش و نگهبان بهشتها و صاحب اعراف هستم .\r\nمن امير مؤمنان ، رئيس متقيان ، نشانه و آيه براى پيشينيان ، و زبان گوياى گويندگان و آخرين جانشينان و وارث پيامبران ، خليفهء پروردگار جهانيان ، صراط مستقيم پروردگار و اردوگاه او در زمين هستم . من حجت خدا بر اهل آسمانها و زمين و موجودات بين آسمان و زمين هستم ، من آن كسى هستم كه خداوند در آغاز آفرينشتان به واسطهء من بر شما حجت را تمام كرد ، من گواه روز جزا هستم ، من آن كسى هستم كه دانش خوابها ، اتفاقات و داوريها را دارم ، سخن حق و نسبهاى صحيح مردم پيش من است و من نگاهبان آيات و احكام الهى پيامبران و رسولانى هستم كه در نزد مردم كوچك شمرده شده‌اند .\r\nمن صاحب عصا و آهن گداخته هستم و من آنم كه ابرها و رعد و برق ، تاريكى و روشنى ، بادها و كوهها و درياها ، و ستارگان و خورشيد و ماه در اختيار من است .\r\nمن امير پولادين ، جداگر حق و باطل از هم در ميان امت ، و هدايت‌كنندهء مردم هستم . من كسى هستم كه با دانشى كه پروردگار در سينه‌ام نهاده است و با رازى كه در دل محمد صلّى اللّه عليه و إله و سلّم نهاده و پيامبر در دل من قرار داده است ، عدد هرچيزى را مىدانم و من آنم كه پروردگارم اسم و كلمه و حكمت و دانش و فهمش را به من عنايت كرده است .\r\nاى جمعيت مردم ! قبل از آنكه مرا نيابيد ، هرچه مىخواهيد از من بپرسيد ، خدايا من تو را گواه مىگيرم و در برابر آنها از تو يارى مىجويم ، و لا حول و لا قوّة إلّا باللّه العلىّ العظيم و حمد و سپاس مىگويم خدا را در حالىكه امر و فرمانش را تابعم و اطاعت مىكنم . » « 2 »\r\n\r\n\r\n","description":"","footnote":"\r\n( 1 ) . در متن روايت « تزويج أهل الجنّة » آمده است ، لكن به نظر مىرسد « ترويح أهل الجنّة » مناسبتر باشد . مترجم\r\n( 2 ) . بحار الانوار ، ج 53 ، ص 46 ، روايت 20 .\r\n","page_name":" 241 ","page_number":241},
  {"content":"\r\n\r\n\r\nگفتار ما\r\nدربارهء اين روايت و روايتهاى ديگرى كه از زبان امامان معصوم عليهم السّلام به ما رسيده است يك نكته لازم به يادآورى است و آن اين است كه وقتى معصوم عليه السّلام سخنى را آغاز مىفرمايد ، در همان آغاز مىداند و توجه دارد كه در پايان كلام چه خواهد فرمود و نيز در حين سخن گفتن ، اوضاع و احوال شنوندگان يا كسانى را كه در آينده ، آن كلام به آنها خواهد رسيد در نظر مىگيرد و گاه مصلحت را در آن مىبيند كه كلام را به گونه‌اى رها كند تا مورد انكار منكران قرار نگيرد . بعد از ذكر اين نكته ، اينك مىگوئيم :\r\nامام على بن ابى طالب عليه السّلام در اين روايت ، ابتدا به توحيد خداى تعالى و يگانگى آن ذات مقدس پرداخته ، سپس خلقت نورى خودش قبل از پيامبران عليهم السّلام را مطرح كرده ، آن‌گاه فضيلتها و مقام بلند خود را عنوان مىفرمايد و با اين‌همه ، تأكيد مىكند كه او بندهء خدا و برادر رسول اللّه صلّى اللّه عليه و إله و سلّم است ، سپس حول و قوه را منحصر به خدا دانسته ، او را حمد و ستايش مىكند و خود را تابع امر پروردگار معرفى مىنمايد و تمام اين مقدمه‌چينيها و مطالب براى اين است كه بيان كند كه اگر كار خارق‌عادت انجام مىدهد يا چندين بار رجعت مىكند همه به اذن پروردگار و قدرت اوست و همچنان كه نمىتوان قدرت خدا را انكار كرد ، هر كارى هم كه به اذن خدا انجام گيرد قابل انكار نيست .\r\nروشن است كه اينكه ، آن حضرت ، كمالات و فضيلتهايى را در اين روايات براى خود مطرح مىفرمايد به اين معنى نيست كه پيامبر صلّى اللّه عليه و إله و سلّم و امامان ديگر عليهم السّلام داراى اين كمالات نيستند ، بلكه منظور اين است كه على عليه السّلام مأمور اجرا و به ظهور رساندن اين كمالات است و اين يك ويژگى است كه خداوند به آن حضرت اختصاص داده است .\r\nو خداوند سبحان اراده فرموده است كه آن حضرت ، با همهء پيامبران و امتهاى گذشته ، رجعت كند و به اذن و ارادهء خدا از ستمكاران اول و آخر عالم انتقام بگيرد ، و در عين حال خداى سبحان فعّال ما يشاء است و سررشتهء همه كارها ، يكسره به دست اوست ، و لا حول و لا قوّة إلّا باللّه العلىّ العظيم . و الحمد للّه ربّ العالمين .\r\nآنچه از آيه‌ها و روايتهاى مربوط به غيبت و ظهور و رجعت كه در نظر بود ذكر شود ، آورده شد و در هر فصلى ، توضيح مختصرى دربارهء آنها بيان شد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nاميد است اين تلاش ناچيز مورد قبول حضرت حجت - عجل اللّه تعالى فرجه - قرار گيرد و خداوند ، آن را براى خوانندگان و كسانى كه اهل دقت و توجه هستند ، مفيد قرار دهد .\r\nاز خوانندگان ارجمند ، انتظار مىرود كه به ديدهء عفو و اغماض بنگرند و اين نويسنده و پدر و مادرم را از دعا و طلب مغفرت و رحمت فراموش نفرمايند .\r\nهو الغفور\r\n\r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\n\r\nمعرفى آثار استاد على سعادت‌پرور\r\n\r\n1 . جمال آفتاب و آفتاب هر نظر ؛ شرحى بر ديوان حافظ\r\nموسوعه‌اى ده جلدى است كه با استفاده از روش « تفسير حافظ به حافظ » و بهره‌گيرى از آيات ، روايات و ادعيه‌ى متناسب و به دور از اصطلاح‌پردازىهاى ادبى و عرفانى ، از منظر معارف توحيدى به شرح غزليات حافظ پرداخته و نقاب از چهره‌ى مقاصد و اشارات خواجه‌ى شيراز باز مىگشايد و بدين‌سان ، خواننده را قادر مىسازد تا در آينه‌ى شفاف قرآن و احاديث به تماشاى لطايف و معانى نغز اشعار حافظ بنشيند .\r\nبنياد اوليه‌ى اين اثر ، محصول جلسات خصوصى اخلاقى - عرفانى مرحوم علامه طباطبايى است كه نويسنده ساليانى دراز از اين جلسات فيض برده‌اند . مرحوم علامه طباطبايى در جلسات يادشده حدود 200 غزل از ديوان حافظ را به نحو اجمال - و گاه با تفصيل - تشريح و نگارنده بيانات علامه را يادداشت نموده‌اند ، تا اين‌كه بنابر سفارش برخى از بزرگان ، تصميم مىگيرند تمامى غزليات حافظ را با همان سبك و سياقى كه از مرحوم علامه طباطبايى آموخته بودند ، شرح كنند و مبناى آن را ديوان حافظ با تصحيح مرحوم « قدسى » قرار مىدهند كه از نقطه‌نظر عرفانى بهترين نسخه‌ى ديوان حافظ شناخته شده است و مورد توجه استاد علامه طباطبايى - رضوان اللّه عليه - نيز بوده است و حاصل آن شرحى مبسوط ، گران سنگ بر تمامى 600 غزل نسخه‌ى قدسى و يك مثنوى حافظ مىگردد ، كه حقا نكته نكته‌ى مطالب آن درخور\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nتأمل و انديشه و راه‌گشاى سالكان راه و سبب وجد و حال با معشوق حقيقى است و افزون بر اين ، پاره‌اى مباحث مربوط به شخصيت خواجه « حافظ شيرازى » و موضوعات محورى « ديوان حافظ » در زمينه‌ى سيروسلوك الى اللّه ، به صورت جداگانه و موضوعى در مقدمه‌ى 10 جلد اين مورد بررسى قرار گرفته است .\r\n\r\n2 . جلوه‌ى نور ؛ پرتويى از فضايل معنوى فاطمه‌ى زهرا - سلام اللّه عليها -\r\nكتابى با شيوه‌ى دلنواز و مستند در زمينه‌ى منازل و مقامات صديقه‌ى كبرى ، فاطمه‌ى زهرا - سلام اللّه عليها - است كه طى يك مقدمه ، 30 فصل و يك خاتمه با اشاره‌ى گذرا به مقاطعى از تاريخ زندگى آن حضرت و رويدادهايى كه منجر به شهادت آن بزرگوار گرديد ، با محور قرار دادن فضايل معنوى توحيدى فاطمه‌ى زهرا - سلام اللّه عليها - مناقب ويژه‌ى آن حضرت را از آغاز خلقت نورى تا تولد و زندگى آن بزرگوار در دنيا و انتقال ايشان به عالم ديگر و مقام والاى آن حضرت را در قيامت مورد بررسى قرار داده است و در هر فصل نخست روايات مربوط بدون پيش فرض‌هاى ساختگى ذكر و در پايان هر فصل ، نكات حساس در ارتباط با موضوع كتاب ، با توضيح مختصر تبيين شده است .\r\nاين كتاب ، كتاب اول از سرى مباحث مربوط به سه شخصيت بارز و مورد توجه از اهل بيت - عليهم السلام - ؛ يعنى حضرت فاطمه‌ى زهرا ، حضرت سيد الشهداء و حضرت مهدى - عليهم السلام - است كه عموم دوستداران و شيعيان اهل بيت - عليهم السلام - در هر سال مراسم ويژه براى آن بزرگواران تشكيل داده و سخنرانان مذهبى به ايراد سخن درباره‌ى فضايل ايشان مىپردازند . اين مجموعه در مرحله‌ى نخست براى استفاده‌ى محققان و پژوهشگران و سخنرانان تأليف گرديده است تا با استضائه از انوار احاديث صادره از معصومين - عليهم السّلام - هرچه بهتر به افاضه و ارشاد جويندگان حقيقت بپردازند .\r\n\r\n3 . فروغ شهادت ؛ اسرار مقتل سيد الشهداء - عليه السّلام -\r\nتحقيقى نو و مستند در زمينه‌ى نهضت حسينى - عليه السّلام - و مسائل مربوط به احياى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nكتاب حركت آن حضرت مىباشد ، كه طى 31 فصل با استناد به احاديث وارده و به دور از اظهار نظرهاى بىپايه ، به تحليل قيام تاريخى بىنظير آن حضرت از نقطه نظر اخلاقى - عرفانى پرداخته است . اين كتاب بيانگر آن است كه حركت سيد الشهداء - عليه السّلام - از آغاز تا انجام و ادامه‌ى آن با پيام‌رسانى اهل بيت - عليهم السّلام - و در درجه‌ى اول يك حركت معنوى - توحيدى است . بنابراين ، احياى آن با گريه ، عزادارى ، زيارت و . . . بايد متناسب با هدف والاى بنيان‌گذار اين نهضت باشد . از اين رو ، كتاب « فروغ شهادت » به تبيين نكات ناب توحيدى سخنان امام حسين - عليه السّلام - در طول اين نهضت نورانى از « مدينه » تا « مكه » و از « مكه » تا « كربلا » پرداخته است و از اين گذشته ، اشاره به نكات اخلاقى - عرفانى كلمات اهل بيت - عليهم السّلام - و اصحاب آن حضرت در طول مسير حركت و به‌ويژه بعد از شهادت سيد الشهداء - عليه السّلام - از « كربلا » تا « كوفه » و از « كوفه » تا « شام » و نيز تبيين نكات برخى از روايات پرمحتوا و توحيدى مربوط به احياى نهضت حسينى - عليه السّلام - ؛ و بالاخره تبيين فرازهاى كليدى برخى از زيارات آن حضرت ، مطالبى است كه طى فصول متعدد اين كتاب بدان پرداخته شده و همه و همه در راستاى اثبات اين نكته است كه به قيام امام حسين ( ع ) بايد به‌عنوان يك حركت توحيدى نگريست و محورىترين درسى كه از اين نهضت بايد بياموزيم ، درس توحيد و مراقبه‌ى حضرت حق در همه عرصه‌هاى زندگى است .\r\n\r\n4 . سرّ الإسراء فى شرح حديث معراج ؛ يحوث اخلاقية عرفانية فى شرح حديث المعراج الذى هو حواريين اللّه و رسوله - صلّى اللّه عليه و إله و سلّم -\r\nمعراج ، نشانگر نقطه‌ى اوج كمالات منحصر به فرد پيامبر اسلام ( ص ) و حديث معراج ، ارمغان ارزشمند و گوهر گرانبهايى است كه رسول اكرم ( ص ) از اين سفر روحانى ، براى راهنماى امت اسلام به توحيد ناب به ارمغان آورده و در لابلاى گفت و گوهاى معنوى با حضرت حق ، پرسش‌هاى آشكار و نهفته‌ى سالكان طريق الى اللّه را پاسخ گفته است و « سرّ الإسراء » تلاشى است در راستاى احياى حديث شريف معراج .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاين كتاب با روشى بديع و به دور از پيش‌داورى ، در مجموعه‌ى منسجم به شرح و تفسير فرازهاى اين حديث كه بالغ بر 200 فراز است ، نخست آيات و روايات متناسب با فراز مورد بحث را ذكر كرده و در پايان هر فراز - در موارد موردنياز - با بيان مختصر به رفع اشكال يا جمع بين احاديث باب پرداخته است و بدين ترتيب ، عمده‌ى مشكلاتى را كه موجب سردرگمى طالبان مىگردد ، پاسخ داده و فضاى منحصر به فرد علمى و عملى را فراهم آورده است كه هم خواننده در اثر جذابيت خاص مجلس گفت‌وگوى حضرت حق با برگزيده‌ترين بنده‌ى خود ، به سوى عمل به مضامين اين حديث ناب جذب مىگردد و هم مشكلات علمى خود را كه در راه سير و سلوك الى اللّه براى سالكان پيش مىآيد ، حل شده مىبيند .\r\nاين اثر درواقع حاصل بخشى از جلسات اخلاقى - عرفانى مرحوم علامه طباطبايى است كه طىّ آن با عنايتى ويژه ، حديث معراج را يك دوره از آغاز تا پايان شرح نموده و نكاتى ارزشمند در شرح جملات آن بيان كرده‌اند كه اين نكات بدون نقل مستقيم از آن بزرگوار ، در جاىجاى اين شرح متبلور است .\r\n\r\n5 . ترجمه‌ى فارسى « سرّ الإسراء » همراه با متن عربى در 4 جلد\r\nدر اين اثر افزون بر متن عربى « سرّ الإسراء » موارد زير اعمال شده است : ترجمه‌ى كل اثر به فارسى ، اعراف‌گذارى متن عربى آيات و روايات ، كنترل مدارك و منابع و افزودن منابع و مأخذ تكميلى در پاورقى ، فهرست موضوعى مباحث عربى و فارسى به صورت جداگانه و . . .\r\nناگفته نماند كه بخشى از جلد نخست « سرّ الإسراء » پيش از اين با نام « سيرى به سوى انسانيت » منتشر گرديد و قرار بود كه كل مجموعه در 5 جلد نشر گردد ، كه بنا به دلايلى از ادامه‌ى آن خوددارى و مجددا اقدام به ترجمه‌ى كل اثر گرديد .\r\n\r\n6 . الشموس المضيئه فى الغيبة و الظهور و الرجعة\r\nتحقيقى نو و مستند پيرامون وقايع دوره‌ى غيبت و ايام ظهور امام زمان - عج - و رجعت امامان - عليهم السّلام - است كه به طرزى بديع احاديث مربوط به حضرت\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nحجت - عج - و وقايع بعد از آن حضرت را در 4 باب عمده - شامل مسائل مربوط به قبل از غيبت صغرى ؛ مسائل مربوط به غيبت صغرى و كبرى تا زمان ظهور ؛ اتفاقات زمان ظهور ؛ و رجعت - و يك خاتمه را در فصل‌هاى متعدد كه مجموعا 60 فصل است ، تنظيم و با رساندن روايات هر باب به حد استفاضه - كه حجيّت آن در استنباط مورد خدشه نيست - ميان روايات باب جمع نموده و در هر فصل يكى از مسائل مربوط به مهدويت را كه مورد پرسش عموم معتقدان به حضرت مهدى - عج - است ، با استفاده از آيات قرآن كريم و امامان معصوم - عليهم السّلام - و به دور از اظهارنظرهاى بىپايه‌ى شخصى ، پاسخ گفته و مشكل بزرگ مراجعه به انبوه روايات متفرق و متفاوت را كه پيشاروى جست‌وجوگران است ، آسان كرده است و به‌طور غيرمستقيم ، خواننده را با تكاليف و وظايف مربوط به امام زمان - عج - و استضائه از انوار ملكوتى آن خورشيد در پس پرده‌ى غيبت آشنا نموده و به سوى تلاش براى حصول فرج شخصى و ارتباط معنوى با حضرت حجت - عج - سوق مىدهد .\r\n\r\n7 . ظهور نور ؛ ترجمه‌اى از كتاب « الشموس المضيئه »\r\nاين اثر ترجمه‌ى كتاب « الشموس المضيئه فى الغيبة و الظهور و الرجعة » است كه پيش از اين معرفى گرديد .\r\n\r\n8 . راز دل ؛ شرحى بر منظومه‌ى گلشن راز ، سروده‌ى شيخ محمود شبسترى\r\nجذابت عشق به محبوب حقيقى ، سيروسلوك را آسان جلوه داده و انسان با خيال آسوده در اين راه گام مىنهد ؛ ولى ديرى نمىپايد كه اين درياى خروشان با صدها موج آتشين ، آهنگ سوختن هستى او را مىكند اين جاست كه دست نياز به سوى راهنمايان طريق گشوده و براى ادامه‌ى راه از آنان استمداد مىكند . عارفان برجسته اين نياز طالبان معرفت را احساس كرده و كتاب‌ها و مقالات متعددى در پاسخ‌گويى به اين‌گونه پرسش‌هاى معنوى - علمى و عملى - سالكان ، با نظم و نثر به رشته‌ى تحرير درآورده‌اند .\r\nپرسش‌هايى كه توسط « امير حسينى هروى » از عرفان قرن هفتم و هشتم هجرى به\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنظم كشيده شده و پايه و اساس سرودن مثنوى بىنظير و شورانگيز « گلشن راز » سروده‌ى « سعد الدين / نجم الدين محمود شبسترى » از عارفان قرن هشتم گرديده ، نقطه‌ى اوج اين گفت‌وگوهاى توحيدى معنوى است و به همين لحاظ ، پس از نگارش نزد خواص مقبوليت تام يافته و مورد توجه آنان قرار گرفته است . به حدى كه افزون بر 20 شرح بر آن نوشته شده است .\r\nو « راز دل » تقرير بيانات مرحوم علامه طباطبايى در جلسات اخلاقى - عرفانى است كه نويسنده ساليان دراز در اين جلسات شركت جسته و از آن فيض برده‌اند .\r\nنخست ادبيات « گلشن راز » توسط نگارنده خوانده مىشد و آن‌گاه علامه طباطبايى - رحمة اللّه - پيرامون ابيات خوانده شده بياناتى ايراد مىنمودند و نويسنده ، عين بيانات علامه را به كتابت درمىآورند و در تحرير مجدد ، در مواردى كه حضرت علامه بيانى نداشتند و يا بيان ايشان نياز به توضيح داشت ، توضيحاتى را افزوده‌اند .\r\nامتياز اين شرح در شخصيت منحصر به فرد علامه طباطبايى - رحمة اللّه - است كه بر تطبيق بيانات عرفانى بر كتاب و سنت اصرار مىورزيدند . بدين سان اين شرح ، تطبيق عرفان نظرى و عملى بر بيانات قرآن و حديث است كه دو استاد برجسته ، يعنى علامه طباطبايى و شاگرد ممتاز ايشان ، نگارنده‌ى شرح عهده‌دار آن شده‌اند .\r\nافزون بر اين ، ايجاز اين شرح در عين گويايى و نيز به صورت گفتارى بودن آن ، كه در عين حال با رعايت زبان نگارش تدوين شده است و خواننده را به فضاى جلسات اخلاقى - عرفانى علامه طباطبايى - رحمة اللّه - مىبرد ، بر حسن آن افزوده است .\r\n\r\n9 . معارف ادعيه / نور هدايت / انوار ملكوت\r\nبه ترتيب نام‌هاى پيشنهادى براى سرى كتاب‌هاى 5 جلدى در زمينه‌ى شرح فرازهاى كليدى دعاهاى وارده از معصومين - عليهم السّلام - مىباشد ، كه بر محور كتاب شريف « اقبال الاعمال » نوشته‌ى « سيد ابن طاووس » - رحمة اللّه - نگارش يافته است .\r\nنگارنده در اين مجموعه شيوه‌اى متعادل ميان ايجاز مخل و اطناب ممل را در شرح دعاها و مناجات‌هاى وارده از معصومين - عليهم السّلام - برگزيده و در توضيح\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو تبيين دعاها ، به جاى شرح‌هاى موردى - مانند : شرح دعاى كميل ، شرح دعاى عرفه ، ندبه ، مناجات شعبانيّه و . . . ، شرح عمده‌ى دعاها را عهده‌دار شده است ، ولى به جاى توضيح‌هاى مكرر و اضافى همه‌ى فرازها ، تنها به شرح فرازهاى كليدى بسنده كرده است و اين پديده‌اى نو در اين عرصه است و عمده‌ى منابع و مأخذ اين اثر ، آيات قرآنى و گاه احاديث ناب است و براى اولين بار است كه حقايق توحيدى و ولايى و نكات برجسته در سيروسلوك عملى از متن دعاها استخراج و شرح شده است و موشكافىهاى علمى و مراقبه‌هاى عملى توحيدى دو استاد بزرگ حوزه ، مرحوم علامه طباطبايى - بدون نقل مستقيم - و شاگرد برجسته‌ى ايشان نگارنده‌ى اين شرح ، در جاىجاى اين مجموعه متجلّى است .\r\n\r\n10 . كلمات عرفا / پاسداران حريم عشق\r\nدو نام پيشنهادى براى مجموعه‌ى عظيم ده جلدى است كه دربردارنده‌ى سخنان ناب و مذكر و بيدارگر حضرت حق ، پيامبران سلف و رسول اكرم و اهل بيت - عليهم السّلام - و ابرار ، صاحبان كرامت و عارفان اسلامى مىباشد .\r\nاين اثر ، گزينشى از صدها جلد كتاب است كه نگارنده در طول عمر خويش از نظر گذرانده و به دور از بحث‌هاى جنجالى علمى به انتخاب و گردآورى سخنان حكمت‌آميز از ميان آثار برجستگان دست زده و مجموعه‌اى را در اختيار خوانندگان گذاشته است كه به سخنان بزرگان مقطعى خاص از زمان يا مكان و منطقه اختصاص ندارد و بدون هرگونه پيش‌داورى در مورد اشخاص عارفان ، استفاده از سخنان حالى و مذكر آنان را ممكن ساخته و انسان را به سير در فضاى كمالات انسانى و افق‌هاى دوردست معنويت و توحيد وامىدارد .\r\nاين مجموعه به پيشنهاد علامه طباطبايى - رحمة اللّه - تدوين يافته است . با اين توضيح كه ايشان فهرستى مفصل از نام‌هاى عارفان را كه به ترتيب الفبا تنظيم شده بود ، در اختيار نگارنده مىگذارند و از ايشان مىخواهند كه علاوه بر تكميل آن ، سخنان مذكور ابرار و اهل معرفت را همراه با شرح‌حال و بيوگرافى مختصر از آنان به نگارش درآورند ، بىآن‌كه به كرامات و امور خارق‌العاده و شطحيانى كه از آنان صادر\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nشده پرداخته و يا توضيحى درباره‌ى معنا و شرح سخنان آن بنويسند . نويسنده در حال حيات علامه اقدام به اين كار مىكنند و تحقيقات و تتبعات خويش را به خدمت علامه عرضه مىكنند و مورد قبول ايشان واقع مىشود .\r\nناگفته نماند كه بخش مربوط به كلمات پروردگار ، پيامبران سلف و رسول اكرم و اهل بيت - عليهم السّلام - از اين مجموعه قرار بود با نام « الانوار الملكوتية » به صورت جداگانه و به عربى منتشر گردد ، كه با موافقت مؤلف محترم همراه با متن عربى ، ترجمه و به صدر اين مجموعه انتقال يافت .\r\n\r\n11 . يادداشت‌هاى مؤلف از جلسات اخلاقى - عرفانى استاد علامه طباطبايى - ( ره )\r\nپس از آن‌كه نگارنده بعد از مدتى دانش‌اندوزى و شيدايى ، با توسل به اهل بيت - عليهم السّلام - در دوران جوانى توفيق آشنايى با مرحوم علامه طباطبايى را پيدا مىكند ، گمشده‌ى خويش را در وجود مبارك آن بزرگ‌مرد الهى مىيابد . از اين‌رو ، از ايشان راهنمايى عملى مىنمايد و به تدريج در مسير برنامه‌هاى سلوكى قرار گرفته و به جلسات اخلاقى - عرفانى معظم له راه پيدا مىكند . اين جلسات كه پس از اندكى فترت و تعطيلى دوباره به سفارش نگارنده ادامه يافت ، خمير مايه‌ى اصلى اين كتاب است .\r\nدر اين جلسات نويسنده زير نظر و هدايت معنوى استاد ، به كارگردانى جلسه مىپردازد و هر هفته انبانى از پرسش‌ها در زمينه‌ى آيات ، احاديث ، فرازهاى ناب و پيچيده از ادعيه و زيارات و سخنان دشوار اوليا و اهل معرفت را به محضر استاد مىبرند و از ديد صائب ملكوتى و احاطه‌ى تامّ معظم‌له به كتاب و سنت و كلمات عرفا و علوم مختلف عقلى و نقلى استفاضه مىكنند .\r\nاين نشست‌هاى پربار معنوى - توحيدى كه به دور از اغيار تشكيل مىشد ، محيطى آزاد براى علامه طباطبايى - ره - از لحاظ ابراز آرا و نظريات و محفل انسى براى استضائه از انوار آيات ، روايات و سخنان ناب ملكوتى اولياى الهى به شمار مىآمد .\r\nتفسير و پرده‌بردارى از بطون پاره‌اى از آيات ، تبيين احاديث بسيار مشكل و پيچيده\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nدر زمينه‌هاى مختلف معرفتى ، به‌ويژه توحيد و ولايت از جوامع روايى شيعه ، مانند « كافى » ، « بصائر الدرجات » ، « وسائل الشيعة » ، « بحار الانوار » و . . . ، توضيح نقاط حساس « رساله‌ى سيروسلوك » منسوب به « بحر العلوم » - ره - شرح حدود 200 غزل از « ديوان حافظ » ، شرح عمده‌ى ابيات مثنوى « گلشن راز » سروده‌ى « نجم الدين محمود شبسترى » ، روشنگرى پيرامون كلمات غامض ديگر اولياى الهى كه نگارنده طى تحقيق طاقت‌فرسا و تفحص و تصفّح صدها كتاب و رساله بدان دست يافته بود ، و تبيين عبارات برخى رساله‌هاى عرفانى ، بخشى از معارف و حقايقى است كه در اين جلسات بدان پرداخته شده است كه برخى از آن‌ها به صورت جداگانه تأليف يافته و بقيه در مجموعه « يادداشت‌هاى مؤلف از جلسات اخلاقى - عرفانى استاد علامه طباطبايى - ره - گرد آمده است .\r\n\r\n12 . قرآن و فطرت\r\nاين اثر حاصل يك عمر تكاپوى علمى - عملى نگارنده در دست‌يابى به معانى ، بطون و حقايق قرآن كريم مىباشد و نگارنده در اين اثر با سير « آيه به آيه » و روش تبيينى « قرآن به قرآن » از بطون آيات پرده‌دارى نموده است ، اگرچه معظم‌له از روى تواضع ، از كاربرد واژه‌ى « تفسير » بر اين مجموعه تحاشى نموده و آن را احتمالاتى در معانى آيات قرآن مىدانند .\r\nعمده‌ى نظر مؤلف كه در اين نوشتار بر آن تمركز نموده و در جاىجاى اين رساله بر آن تأكيد مىورزند ، اين است كه قرآن كريم بيانگر جريان توحيد در همه‌ى موجودات است و اين‌كه نهاد همه‌ى عالم - شامل موجودات ، مجرد و مادى ، ذى روح و غير ذى روح از جماد و نبات گرفته تا انس و جن - بر معرفت پروردگار سرشته شده است و فطرت توحيدى ، امّ المعارف معارف اسلامى - اعمّ از بيان اعتقادات و باورها در زمينه‌ى شناخت پروردگار ، جهان ، انسان و مقام والاى ولايت و فضايل ؛ و مواعظ اخلاقى ؛ و احكام تكليفى و وضعى ؛ نقل رخدادهاى تاريخى و قصص انبيا - عليهم السّلام . . . و است .\r\nنگارنده براى اثبات اين مطلب از هيچ كوششى دريغ نورزيده است ، بلكه با\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nژرف‌انديشى در الفاظ قرآن كريم و ارتباط آيات با يكديگر و با استفاده از سياق آيات ، مجموعه‌اى حيرت‌انگيز از استفاضه‌هاى باطنى مطابق با ظاهر قرآن را ارايه داده و در لابه‌لاى اين رساله اين حقيقت را گوشزد نموده است كه توجه به فطرت توحيدى ، در حوزه‌ى تكوين و ارتباط تكوينى آگاهانه‌ى موجودات با يكديگر ، و دعوت به مراقبه و توجه به توحيد در حوزه‌ى تشريع ، زيربناى آموزه‌هاى قرآنى و حقيقتى سارى در همه‌ى حقايق است .\r\n\r\n13 . منطق الطّير ، به همراه دو رساله‌ى كوچك ديگر\r\nاين مجموعه دربردارنده‌ى سه رساله است :\r\n1 . رساله‌ى منطق الطّير ؛ كه برگردان كتاب « منطق الطّير » سروده‌ى « فريد الدين عطار نيشابورى » از نظم به نثر ، با روشى بديع و هنرمندانه است و در كنار هريك از موضوعات مطرح شده ، اشعارى متناسب از ديوان « خواجه حافظ شيرازى » در آن گنجانده شده است . نگارنده در اين كتاب مذكر و بيدارگر ، مراحل سلوك را از آغاز تا پايان به تصوير كشيده و موانع سير را گوشزد كرده است . نگارنده ، مطالعه‌ى اين رساله را در هر سال يك بار به سالكان توصيه مىنمايد . 2 . ماجراى « شيخ صنعان » از آغاز تا پايان ، كه سالكان را به دست برداشتن از تعلقات و توجه به توحيد ناب فرامىخواند . 3 . حكايت « سرّى » و « تحفه » كه حالات و سخنان شورانگيز عرفانى جاريه‌ى عارفه « تحفه » را به تصوير كشيده است .\r\n\r\n14 . تدوين ، تلخيص ، تصحيح و تحشيه‌ى برخى از رساله‌هاى توحيدى - عرفانى\r\nاين رساله‌ها ان شاء اللّه تعالى بعد از انتشار آثار گذشته ، معرفى و به چاپ خواهد رسيد .\r\nو على اللّه التّكلان و هو الهادى\r\n\r\n\r\n","description":"","footnote":"","page_name":" 254 ","page_number":254}
  ]