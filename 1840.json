[
  {"content":"\r\nترجمهء\r\nالحياة\r\n","description":"","footnote":"","page_name":" 1 ","page_number":1},
  {"content":"\r\n\r\n","description":"","footnote":"","page_name":" 2 ","page_number":2},
  {"content":"\r\nترجمهء\r\nالحياة\r\nدايرة المعارف اسلامى ، علمى ، پژوهشى ، كه روش زندگى فردى و اجتماعى آزاد و پيشرو را ترسيم مىكند ، و انسانهاى سراسر جهان را به پيريزى يك نظام مردمى شايسته فرا مىخواند .\r\nجلد سوم\r\nاحمد آرام\r\n","description":"","footnote":"","page_name":" 3 ","page_number":3},
  {"content":"\r\nدفتر نشر فرهنگ اسلامى\r\nنام كتاب : ترجمهء « الحياة » - جلد سوم\r\nمؤلفان : محمد رضا حكيمى ، محمد حكيمى ، على حكيمى\r\nمترجم : احمد آرام\r\nويراستار : محمد رضا حكيمى\r\nتاريخ نشر : 1373\r\nناشر : دفتر نشر فرهنگ اسلامى\r\nتعداد : 3000 جلد\r\nچاپ و صحافى : چاپخانه دفتر نشر فرهنگ اسلامى\r\nصفحه آرائى : سازمان طرح و اجراى كتاب\r\n","description":"","footnote":"","page_name":" 4 ","page_number":4},
  {"content":"\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n","description":"","footnote":"","page_name":" 16 ","page_number":16},
  {"content":"\r\nبِسْمِ الله الرَّحْمنِ الرَّحِيمِ\r\n* ( يا أَيُّهَا الَّذِينَ آمَنُوا اسْتَجِيبُوا لِلَّه وَلِلرَّسُولِ إِذا دَعاكُمْ لِما يُحْيِيكُمْ . . . ) * سوره 8 آيه 24 .\r\nاى مؤمنان ! چون خدا و پيامبر شما را به آيينى فرا خوانند كه سر چشمهء زندگى است بپذيريد ! .\r\n","description":"","footnote":"","page_name":" 17 ","page_number":17},
  {"content":"\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nسر آغاز\r\n","description":"","footnote":"","page_name":" 19 ","page_number":19},
  {"content":"\r\nدر آغاز جلد نخست ، به خطوط كلَّى اين كتاب و هدفها و منظورهايى كه براى عملى شدن آنها به رشتهء تحرير در آمده است اشاره كرديم . اميد است آن اشاره ، پيوسته مورد نظر خوانندگان عزيز باشد . از اين رو خود را نيازمند نمىبينيم تا بارى ديگر در بارهء اين هدفها سخن بگوييم ، ليكن شايسته است در اينجا چند نكتهء لازم را - به كوتاهى - يادآور شويم .\r\n1 - در تنظيم جلدها و بابهاى كتاب « الحياة » ، چنان مناسب ديديم كه پس از بابهاى دهگانهء گذشته ( در جلد اوّل و دوّم ) ، به بحث در بارهء موضوعات و مسائل مالى و اقتصادى و معيشتى بپردازيم ، به اين دليلها :\r\n( 1 ) - از مهمترين هدفهاى اجتماعى - انسانى پيامبران « ص » و انگيزه هاى بعثت آنان و آوردن شرايع الهى ، آن است كه مردمان قسط و عدل را بر پاى دارند * ( لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ الْكِتابَ وَالْمِيزانَ لِيَقُومَ النَّاسُ بِالْقِسْطِ ) * « 1 » - ما ( 1 ) پيامبران خويش را با آيات آشكار فرستاديم ، و با ايشان كتاب و ميزان فرود\r\n\r\n","description":"","footnote":"\r\n« 1 » « سورهء حديد » ( 57 ) : 25 .\r\n","page_name":" 20 ","page_number":20},
  {"content":"\r\nآورديم ، تا مردمان عدالت را بر پاى دارند ) . پس شريعتهاى الهى آمده‌اند تا جامعه اى بسازند انسانى كه جز عدالت چيزى نشناسد و جز بر پايهء قسط بر پا نباشد ، و اين هدف بزرگ تنها با از ميان بردن اين دو امر صورتپذير مىشود : « استكبار اقتصادى » و « استضعاف اقتصادى » و سپس پديد آوردن يك نظام معيشتى متعادل .\r\n( 2 ) - چرخيدن عادلانهء مال ( و امكانات معيشتى ) در جامعه ، از مهمترين عوامل بنيادينى است كه قوام و استحكام اجتماعى و اقتصادى و اخلاقى و فرهنگى و سياسى و دفاعى را پديد مىآورد . و از اين راه است كه « حضور دين در جامعه » آشكار مىشود ، زيرا كه « العدل حياة الأحكام « 1 » - ( 1 ) با اقامهء عدل است كه احكام دين زنده مىماند ( و مورد عمل قرار مىگيرد ) » . و عدل و قسط تنها با تعادل ( همسطحى ) تحقّق مىيابد ؛ پس قرار گرفتن « ميزان » ( ترازو - وسيلهء ايجاد تعادل ) در كنار « كتاب » ( قرآن ) « 2 » ، آشكارا دليل بر آن است كه ميان « ميزان » و « عدل » پيوند علَّت و معلولى است ، يعنى بدون تعادل و توازن مالى و معيشتى ( در همهء سطحهاى جامعه ) ، هيچ قسط و عدلى وجود نخواهد داشت .\r\n( 3 ) - پول و ثروت - چنان كه در « قرآن كريم » آمده است « 3 » - وضعيّتى الهى و حياتى و « قوامى » دارد ( يعنى پشتوانه اى است براى زندگى مردمان ) ، كه نبايد از آن وضعيّت بيرون رود و در مسير ديگرى بيفتد ، و اين « وضعيّت قوامى » ( پشتوانه اى ) ، جز با ايجاد نظام متعادل محفوظ نخواهد ماند ، زيرا در چنين نظامى اقتصادى است كه اموال ( و ثروتها و امكانات موجود در جامعه ) ، پشتوانهء يك زندگى انسانى مىشود براى همهء قشرها و بخشهاى جامعه ؛ و در نتيجه ، اجتماعى « قرآنى - انسانى »\r\n\r\n","description":"","footnote":"\r\n« 1 » « غرر الحكم » / 30 ؛ نيز - فصل 47 ، از باب 12 ( جلد ششم ) - ( مقصود از اين نشانه « » - در ارجاعها - اين است كه خوانندگان گرامى و جويا ، به فصل يا فصلهاى مورد اشاره ، در جاهاى خود ، رجوع كنند ، و در آيات و احاديث و بحثهايى كه در آنجاها آمده است بژرفى و با تأمّل بنگرند ) .\r\n« 2 » در آيهء معروف « سورهء حديد » ، كه در بالا آورده شد .\r\n« 3 » فصل 1 و 2 و 3 ، از باب 11 ( همين جلد ) .\r\n","page_name":" 21 ","page_number":21},
  {"content":"\r\nپديد مىآيد .\r\nآرى ، پول و ثروت و چگونگى توزيع و چرخش آن در ميان مردم ، با تربيت انسانى و قوام اجتماعى و حضور دين و تعليمات آن در اجتماع ارتباطى تنگاتنگ دارد ؛ اموال و امكانات هنگامى كه به شكلى سالم مورد بهره بردارى قرار گيرد ، و عادلانه در ميان مردم توزيع شود ، پشتوانهء يك زندگى با فضيلت اسلامى خواهد شد - به همانسان كه خداوند متعال مقرّر كرده است - و از هيچ گونه بهره بردارى و توزيع ديگرى اين نتيجه حاصل نخواهد گشت .\r\n( 4 ) - افراط و تفريط اقتصادى ( يعنى « تكاثر » « 1 » و « فقر » ) ، زندگى انسانى را از استوارى مىاندازد ، و آن را به پستى و سقوط مىكشاند ؛ بنا بر اين ، تأكيد شديد بر اقامهء قسط و توازن ، براى از بين بردن اين دو مفسدهء بزرگ ( تكاثر و فقر ) است ، دو مفسده اى كه حيات انسان و بقاى اسلام و هستى مسلمانان را تهديد مىكند .\r\nدر پرتو آنچه ياد شد ، آشكار مىشود كه هدف از تدوين مسائل اقتصادى ، با اين صورت اسلامى مبتنى بر دو اصل اساسى اسلام ، يعنى « قرآن » و « حديث » ، برداشتن گامى است براى رسيدن به هدف اصلى دين و تجديد حيات آن در جامعه هاى انسانى ، تا جامعه ها با پذيرش اصول « قسط قرآنى » و عمل بر طبق آن اصول ، سعادتمند گردند .\r\n2 - مشكل بزرگ انسان - در سراسر تاريخ كهن خويش - ظلم اقتصادى است\r\n\r\n","description":"","footnote":"\r\n« 1 » « تكاثر » واژه و اصطلاحى است قرآنى ، يعنى : « به داشتن مال بيشتر و فرزندان افزونتر نازيدن » ، « از ديگران بيشتر گرد آوردن » ( افزوندارى - افزونخواهى ) ، و در نتيجه ، بسندگى نداشتن و افزون خواستن ( و به تعبير اين روزگار : سرمايه دارى و مالاندوزى و كوشش براى تصاحب اموال و امكانات فراوان ) . در حديث عظيم « جنود عقل و جهل » ( نيروهاى فعّال عقل و جهل در وجود انسان - « اصول كافى » 1 / 22 ، « تحف العقول » / 296 ) ، واژهء « مكاثره » به كار رفته است ، به همان معنى .\r\nو چون خوانندگان با اين واژهء قرآنى ( تكاثر ) آشنا هستند ، و بار معنايى گسترده و منفى آن به خوبى در ذهنها حضور مىيابد و تداعى مىشود ، مناسب ديده شد كه - در بيشتر جاها - همين واژه به كار رود .\r\n","page_name":" 22 ","page_number":22},
  {"content":"\r\nنه ظلم سياسى و اجتماعى ، زيرا اين دو ظلم نيز - بيشتر - از ظلم اقتصادى پديد مىآيند و فراگير مىشوند ؛ و اينكه « قرآن كريم » به مبارزه اى فراگستر و ژرف بر ضدّ « تكاثر » ( افزونخواهى ) و « متكاثران » ( افزونخواهان ) ( سرمايه دارى و سرمايه داران ) و « اتراف » « 1 » ( شادخوارى ) ( اشرافيگرى و تجمّلگرايى ) و « مترفان » ( شادخواران ، تنعّم پرستان و تجمّلگرايان ) پرداخته است ، براى آن است كه مردمان را از اين خطر بزرگ آگاه كند ، و همگان را به ضرورت نبرد كردن با آن برانگيزد . از اين رو بر علماى اسلام ( كه خواستار استوار ساختن پايه هاى دين الهى ، و نجات دادن جوامع بشرى ، و تكامل بخشيدن به زندگى مسلمانان بر اساس احكام اسلامى هستند ) واجب است كه پيوسته در جبههء دفاع از محرومان و مستضعفان و حقوق سلب شده ، و روزيهاى دزديده ، و خانه هاى غصب گشته ، و كرامت بر باد رفته ، و شخصيّت فروكوفتهء آنان حضور داشته باشند . علماى اسلام بايد در سركوب كردن قدرتمندان و طاغوتان مالى - مانند مبارزه با جبّاران سياسى - به پيامبران اقتدا كنند ، و براى بازگرداندن اموال و حقوق محرومان و بيرون آوردن روزى آنان از حلقوم غاصبان بجنگند و سپس آن همه را به صاحبان اصلى آنها برسانند ، تا از اين راه توده هاى وسيع له شده و فراموش گشته بتوانند دين و مناسك آن را بر پاى دارند ، و به انجام دادن واجبات دينى از نماز و روزه و حج و ديگر احكام - به صورتى صحيح - بپردازند « 2 » ، و نسل\r\n\r\n","description":"","footnote":"\r\n« 1 » « اتراف » بر وزن « اسراف » - مصدر باب افعال - نيز واژه اى است برگرفته از « قرآن كريم » ، كه برخى از مشتقّات آن در قرآن به كار رفته است از جمله : « مترفين » به فتح « ر » . اتراف يعنى در ناز و نعمت غرق بودن ، ( تنعّم گرايى ، مصرفزدگى ) ، و از زور برخوردارى سر مست گشتن و سركش شدن ( افراط در برخوردارى از نعمتها و امكانات و بيخبرى ) ، و مترف يعنى انسان غرقه در نعمت بسيار و مصرف و تنعّم ( شاد خوار ) ؛ در جامعه هايى كه تبعيض و تفاوت و تنگدستى و محروميّت در آنها حضور دارد ، هر كس بيش از حد معمول از امكانات بهره برد و با استفاده از قدرت و ثروت خويش به ريخت و پاش و پر خرجى و رفاه زدگى گرايد « مترف » است و اين چگونگى از نظر « قرآن كريم » مردود و محكوم است . در اين ترجمه - از جمله - « شاد خوارى » در برابر « اتراف » ، و « شادخواران » در برابر « مترفين » به كار رفته است . از خود واژه نيز استفاده شده است ، زيرا خوانندگان مىتوانند بار منفى آن را به خوبى دريابند ، مانند « تكاثر » .\r\n« 2 » فصل 5 ، از باب 11 ( همين جلد ) .\r\n","page_name":" 23 ","page_number":23},
  {"content":"\r\nجوان خود را چنان تربيت كنند كه موجب خشنودى خدا و رسول « ص » باشد .\r\nاگر پيامبران « ع » از جانب خداى متعال ، تنها براى آن مأمور شده بودند كه آداب عبادت و مناسك شرعى را به مردمان بياموزند ، هرگز به آن انقلابها و جنگهاى بزرگ و خونين نمىپرداختند ، و قرآن كريم نمىفرمود : * ( « وَكَأَيِّنْ مِنْ نَبِيٍّ قاتَلَ مَعَه رِبِّيُّونَ كَثِيرٌ ) * « 1 » چه بسا پيامبر كه خداگرايان بسيار در ركاب او جنگيدند » . و آن جنگها تنها به نبرد كردن با طاغوتان سياسى اختصاص نداشت ، بلكه بر ضدّ طاغوتان مالى ( توانگران تكذيبكنندهء پيامبران - به تعبير كتاب آسمانى ) « 2 » نيز صورت مىگرفت كه يا همان طاغوتان سياسى بودند ، يا كسانى همدست با آنان ، كه از مسند فرمانروايى ايشان حمايت مىكردند تا بتوانند در سايهء آن به تعدّيهاى خويش و مكيدن خون مردمان ادامه دهند . آرى ، پيامبر خدا موسى « ع » نيز بر سر دو طاغوت فرستاده شد : يكى سياسى و ديگرى اقتصادى ، اوّلى فرعون و دوّمى قارون ( و همچنين طاغوت فكرى و فرهنگى ، هامان . . . ) . « 3 » 3 - اسلام به مسائل مالى و تعديل گردش پول در ميان مردم اهميّت مىدهد تا از اين راه اصل قسط و عدل را در اجتماع استقرار بخشد . توجّه اكيد به مسائل اقتصادى و\r\n\r\n","description":"","footnote":"\r\n« 1 » « سورهء آل عمران » : 146 .\r\n« 2 » « سورهء مزّمّل » ( 73 ) : 11 .\r\n« 3 » فصل 7 ، از باب 11 ( همين جلد ) .\r\nاميد است خوانندگان بيدار ، ظلم و ستم فرهنگى و آثار شوم آن و اهميت نبرد جدّى با آن را نيز فراموش نكنند ؛ چنان كه پيامبران و امامان نيز - به صورتى قاطع و ژرف و فراگير - با آن نبرد كرده‌اند ، و اين نبردها در قرآن و احاديث ذكر شده است . و علت اهميّت موضوع اين است كه ظلم فرهنگى پديد آورندهء محروميّت فرهنگى است . و اين محروميّت زيانهايى مهم دارد ، در جهت گمراه سازى فهم و تشخيص مردم ، زيرا توده ها را به دنباله روى و تسليم پذيرى و انحطاط گرايى و ناآگاهى و سقوط و عقب ماندگى وامى دارد ، و از هر گونه رشد و تعالى محروم مىسازد . و از اينجاست كه اين ظلم زمينه ساز و كمككار آن دو ظلم ديگر نيز هست .\r\nالبته گفتگو در اين باره نيازمند مجالى است جدا ؛ در فصل 14 ، از باب 11 ( در همين جلد ) ، ضمن سخن در بارهء « تكاثر و استضعاف » ، در اين مقوله اشاره اى كوتاه آورده‌ايم ، نگريسته شود .\r\n","page_name":" 24 ","page_number":24},
  {"content":"\r\nامور معاشى انسان ، بدين صورت جدّى كه اسلام به آن پرداخته ، يكى از ويژگيهاى اين دين الهى است كه همعنان با واقعيّت و قوانينى طبيعى - كه خدا اشخاص و اشيا را بر مبناى آنها آفريده است - حركت مىكند . انسان ، بنا بر آفرينش و غريزه هاى خويش ، به اسباب معاش و لوازم مادّى زندگى از خوراك و پوشاك و بهداشت و مسكن و نظاير اينها نيازمند است ، و بدون آنها نمىتواند در هيچ بخشى از زندگى يك گام بردارد . از اين رو دين آسمانى براى معاش آدمى سخت اهميّت قائل مىشود ، و براى تأمين نيازمنديهاى او برنامه ريزى مىكند ، و مال را مايهء « قوام » و تداوم زندگى ، و نان را از اسباب برپاداشتن نماز و روزه و حج و ديگر واجبات مىداند و مىگويد : « لولا الخبز ما صلَّينا « 1 » . . . ( 1 ) اگر نان نبود ما نمىتوانستيم نماز بخوانيم . . . » ؛ و بدينسان نان را ستون نماز مىشمارد ؛ و نماز ستون دين است ، و ستون ستون نيز ستون است . پس ديندارى ( و عمل به احكام دين ) بدون نان ( و هزينهء زندگى ) پايدار نخواهد بود ، آرى : « كاد الفقر أن يكون كفرا » « 2 » نادارى به آن نزديك است كه به كفر بينجامد » .\r\n4 - ظلم اقتصادى از خطرناكترين انواع ظلم به شمار است ، بلكه مىتوان گفت مصداق كامل ظلم است كه ديگر شكلها و صورتهاى ظلم را - چنان كه اشاره كرديم - به دنبال دارد ؛ و به همين جهت بزرگترين هدف پيامبران از تبليغ دين و تربيت مردمان و جسور ساختن توده هاى محروم ، و ايجاد درگيريها و نبردها ، از ميان بردن و نابود كردن همين ظلم بوده است .\r\nو بر هر كس كه اندكى فهم و هوشيارى داشته باشد ، آشكار است كه آزادى ( محدود نبودن ) مالكيّت و مصرف ، زمينه را براى ظلم اقتصادى هموار مىسازد ، و راه را براى « تكاثر » و « اتراف » مىگشايد ، و روحيّهء طبقه گرايى و انحصارطلبى را\r\n\r\n","description":"","footnote":"\r\n« 1 » حديث نبوى ، فصل 5 ، از باب 11 .\r\n« 2 » حديث نبوى ، فصل 32 ، از باب 11 ( جلد چهارم ) .\r\n","page_name":" 25 ","page_number":25},
  {"content":"\r\nشيوع مىدهد و هر گونه قسط و عدل اجتماعى را پايمال مىكند . با در نظر گرفتن اين امور ، آيا امكان دارد كه دين مبين اسلام در برابر اين پديده ( نمود ) ويرانگر ، ايستارى ( موضعى ) قاطع نداشته باشد ؟ فصلها و بحثهايى كه پس از اين خواهد آمد ، قاطعيّت اسلام را در اين ايستار روشن خواهد ساخت . از اين رو خواننده در فصلهاى اين دو باب « 1 » - به خواست خداوند متعال - از نظر قطعى اسلام در بارهء « عدالت اقتصادى » و « تعديل معاشى » ، اطلاع كافى به دست خواهد آورد .\r\n5 - اسلام به « اقتصاد » اصالت مىدهد « 2 » و - چنان كه اشاره شد - اين امرى است محرز ، زيرا كه در دين اسلام تعليمات فراوانى آمده است در بارهء قضاياى مالى و اقتصادى و تأمين هزينه هاى زندگى مردم و دفاع از حقوق محرومان ، و حتى از ميان بردن محروميّت و نادارى از درون جامعه ها و فراهم آوردن سطح معيشتيى نزديك به يك ديگر براى عامّهء مردم « 3 » . آرى ؛ اسلام به تأمين معيشت مردم و نان و آب و مسكن ايشان و متعادل كردن رابطه هاى مالى پرداخته است ؛ و وظيفهء قاطع اسلامى نظارت كامل بر اين رابطه هاست تا چنان نشود كه با دست يافتن طاغوتهاى اقتصادى به امور مالى و برنامه ريزيهاى اقتصادى ، ظلم در ميان مردم رواج يابد .\r\nبا دانستن اين مطلب ، اگر كسى اسلام را به بىاعتنايى نسبت به مبارزه با تجاوز اقتصادى و به اهمال در باز پس گرفتن حقوق محرومان و اموال غصبشدهء مظلومان متّهم سازد ، سخنى بى جا گفته است ، چه اسلام به ايجاد عدالت فرمان مىدهد ، و به اجراى قسط فرا مىخواند ، و سرمايه دارى و افزونخواهى ( تكاثر ) را ، و شاد خوارى و\r\n\r\n","description":"","footnote":"\r\n« 1 » هر جا مىگوييم ، « دو باب » ، مقصود باب 11 و 12 ، از اين كتاب است ، كه ويژهء پژوهش در بارهء « اقتصاد اسلامى » است ، يعنى « مكتب اقتصادى اسلام » ، و تبيين نظر اسلام در بارهء مال و منابع درآمد و همچنين ديگر امكانات ، و چگونگى گردش و بهره ورى از آن همه در جامعهء اسلامى . و اين دو باب ، يعنى فصلها و بحثهاى اقتصادى « الحياة » ( شامل 100 فصل ، و در حدود 1400 عنوان اصلى و فرعى ) ، از اين جلد ( سوّم ) مىآغازد و تا پايان « جلد ششم » ادامه دارد .\r\n« 2 » فصل 44 ، از باب 11 ( جلد پنجم ) .\r\n« 3 » فصل 46 و 47 ، از باب 11 ( جلد پنجم ) ، و فصلهاى 27 تا 31 ، از باب 12 ( جلد ششم ) .\r\n","page_name":" 26 ","page_number":26},
  {"content":"\r\nپر مصرفى ( اتراف ) را طرد مىكند ، و معتقد است كه تنها راه اصلاح جامعهء بشرى اجراى عدالت است و بس - چنان كه هم اكنون خواهد آمد .\r\n6 - جامعه را چيزى جز عدالت نمىتواند اصلاح كند . « 1 » و اصلاح اجتماعى بدون برپاداشتن عدالت اجتماعى و اقتصادى پديد نخواهد گشت . و تقوى و فضيلت بدون عملى كردن اصل قسط در ميان مردم تحقّق نخواهد يافت .\r\nقرآن كريم مىفرمايد :\r\n* ( إِنَّ الله يَأْمُرُ بِالْعَدْلِ وَالإِحْسانِ ) * « 2 » خداوند به اجراى عدالت و نيكوكارى فرمان مىدهد . پيامبر اكرم « ص » مىفرمايد :\r\nإنّ أهون الخلق على الله ، من ولي أمر المسلمين فلم يعدل فيهم . « 3 » - ( 2 ) خوارترين مردم در نزد خدا كسى است كه به سرپرستى مسلمانان دست يابد و در ميان ايشان عدالت را اجرا نكند . امام علىّ بن ابى طالب « ع » اعلام مىدارد :\r\nالرّعيّة لا يصلحها إلَّا العدل « 4 » مردم را چيزى جز عدالت اصلاح نمىكند . و در مقام آموختن اصول اساسى اسلام - به روايت امام صادق « ع » - مىفرمايد :\r\nاعرفوا . . . أولي الأمر بالأمر بالمعروف و العدل و الإحسان . « 5 » - ( 4 ) اولياى امور خود را از راه اجراى امر به معروف و اقامهء عدل و احسان بشناسيد .\r\n\r\n","description":"","footnote":"\r\n« 1 » فصل 47 ، از باب 12 ( جلد ششم ) .\r\n« 2 » « سورهء نحل » ( 16 ) : 90 .\r\n« 3 » « بحار » 75 / 352 - از كتاب « جامع الأخبار » .\r\n« 4 » « غرر الحكم » / 29 .\r\n« 5 » « اصول كافى » 1 / 85 .\r\n","page_name":" 27 ","page_number":27},
  {"content":"\r\nو مذهب اهل بيت « ع » ، همواره بر عدل و اجراى آن و احقاق حقوق طبقات محروم متّكى بوده است . و در راه همين اصل و الا به بزرگترين انقلابها دست يازيدند ، و ارجمندترين قربانيها را تقديم تاريخ كردند ؛ تا بدان جا كه اين امر در ادبيّات پيروان مذهب اهل بيت ( شيعه ) نيز تجلَّى يافت ، چنان كه - از جمله - كميت بن زيد اسدى ، شاعر مشهور ، موجوديّت « حكومت جبّار اموى » را مورد هجوم قرار مىدهد و مىگويد :\r\n\r\nفقل لبني أميّة حيث حلَّوا\r\nو إن خفت المهنّد و القطيعا\r\nأجاع الله من أشبعتموه\r\nو أشبع من بجوركم أجيعا\r\n\r\n- ( 1 ) به حكومتگران اموى ، در هر جا كه باشند - اگر چه از برق شمشير و صفير تازيانهء آنان بترسى - بگو :\r\nخداوند گرسنه گرداند ، آن كسان را كه شما ( به ناحق و از اموال عمومى و حقوق محرومان ) سير كرديد ( و دستشان را در سوء استفاده از اموال مردم باز گذاشتيد ) ، و سير گرداند محرومانى را كه از ستم شما گرسنه مانده‌اند . بدين گونه مىنگريد كه مشكل گرسنگان مشكل پيروان آل محمّد « ص » نيز بوده است ، و مبارزه با شكمبارگان و شادخواران ، اصلى از اصول آنان به شمار مىرفته است « 1 » ، چنان كه با شعر زنده و سرشارشان نيز درآميخته است . آرى ، پيروان پيشوايان عدالت ، در برابر سيرى و پرخورى ستمگر و گرسنگى ستمديده آرام نداشتند ؛ و اين سيرهء دينى و اجتماعى - يعنى سيرهء متعهّد علوى - از راه تعليم و تربيت ائمّهء طاهرين « ع » در جانشان ريشه دوانيده بود . بنا بر اين ، بر هر مسلمان واجب است كه به پيشينيان متعهّد و صالح اقتدا كند ، و به دفاع از محرومان و مظلومان اقتصادى ( كه\r\n\r\n","description":"","footnote":"\r\n« 1 » فصل 48 ، از باب 11 ، « نگاهى به سراسر فصل » ، « هشدار 8 » ( جلد پنجم ) .\r\n","page_name":" 28 ","page_number":28},
  {"content":"\r\nحقوقشان بوسيلهء ديگران غصب شده است ) برخيزد ، و در برابر شياطين « تكاثر » و « اتراف » بايستد ، و ستمگرى ستمگران و ستمكشى ستمكشان را برنتابد . « 1 » 7 - ممكن نيست تكاثر و تكاثرگرايان در اجتماعى وجود پيدا كنند ، و اتراف و اسراف و زياده روى در مصرف در آن اجتماع پديد نيايد ، زيرا « تكاثر » و « اتراف » ( و\r\n\r\n","description":"","footnote":"\r\n« 1 » دين كامل ( كه جامع برنامهء زندگى انسان در هر دو جهان است ) آن است كه « مقتضيات رشد » بشر را - در همهء محيطها - فراهم آورد ، و « موانع رشد » بشر را از ميان بردارد . يكى از بنياديترين عوامل رشد انسانها سلامت روانى ( اعتدال درونى و آرامش روحى ) است . افراد هر جامعه اى اگر از سلامت روانى برخوردار نباشند ، خانواده ها نيز چنين خواهند بود ، و سپس جامعه - كه جداى از افراد و خانواده ها نيست - چنين خواهد شد . و افراد چنين جامعه اى در هيچ كارى از كارهاى ظاهرى و معنوى ( دنيايى و آخرتى ) موفّق نخواهند بود ، و در هيچ بعدى از ابعاد تلاشها بازدهيى شايسته و ارزشآفرين نخواهند داشت ( يا در كمترين حد خواهند داشت ، هم در شمار و هم در چگونگى ) .\r\nچرا ؟ چون موفّقيّت در كارها و داشتن بازده شايسته متوقّف بر « رشد » است ، و رشد متوقّف بر سلامت روانى و آرامش روحى است . و مردمى از نظر روانى سالم و از نظر روحى داراى آرامشند كه كمبود نداشته باشند و با تنگدستى و محروميّت اقتصادى و مظلوميّت معيشتى دست به گريبان نباشند\r\nمسائل بسيارى در سلامت روانى و آرامش روحى افراد و خانواده ها ( اجتماع ) نقش دارند ، ليكن يكى از مهمترين و مؤثّرترين آنها رفع كمبودها و نيازهاست . بسيارى از نقصها در انواع كارهاى مادّى و بسيارى از بىتوفيقيها در كارهاى معنوى ( حتى عبادات صرف ) ، از عامل فقر و تنگدستى و كمبود دارى مايه مىگيرد ( و اين بجز سقوطها و فسادهاست ) ، كه هم تن افراد را دچار ضعف و سستى مىكند ، و هم اعصاب آنان را مىفرسايد ، و هم روح آنان را مضطرب مىسازد . و اينها همه ، « موانع رشد » است و عوامل سقوط و انحطاط مرئى و نامرئى . و در مقابل اينها ، اين عدل و قسط و تعديل است كه از « مقتضيات رشد » است - مقتضيات بسيار بنيادين . و اسلام كه در خلال تعاليم و احكام گوناگون خود ، بر « اجراى عدالت » و « اقامهء قسط » و « نشر احسان » اين همه تأكيد مىورزد ، و هيچ چيز را به جاى آنها نمىپذيرد ( و قرآن كريم ، كه خود را « هادى متّقين » مىخواند ، و راه رسيدن به « تقوى » را در « اجراى عدالت » مىداند ؛ و پيامبر اكرم « ص » ، كه به فرمودهء امام محمّد باقر « ع » ، نخستين برخوردى كه با مردم مىكند ، بر پايهء اجراى عدالت است - استقبل النّاس بالعدل » - « التّهذيب » 6 / 154 ؛ و امام علىّ بن ابى طالب « ع » ، كه در نخستين روزهاى خلافت خود ، به اجراى عدالت مالى و تصحيح تصرّفات بيت المال مىپردازد - « نهج البلاغه » / 66 ) ، همه براى همين است كه « موانع رشد » افراد و جامعه از ميان برود ، و « مقتضيات رشد » افراد و جامعه فراهم آيد ، حتى افراد غير مسلمانى كه در جامعهء اسلامى زندگى مىكنند ، چنان كه امام على « ع » مىفرمايد : « در حاكميّت اسلامى بر معاهدان ( اقليّتهاى دينى ) نيز كمترين ستمى نمىرود » ( « كافى » 8 / 32 ) .\r\n","page_name":" 29 ","page_number":29},
  {"content":"\r\n« اسراف » ملازم يك ديگرند . و آشكار است كه زندگى مسرفانه و پر ريخت و پاش مايهء به هدر رفتن حقوق ديگران است . بنا بر اين ، از اسلام راستين دور است كه در برابر تكاثرگرايان و شادخوران و اسراف پيشگان سكوت كند ، تا چه رسد به اينكه اعمال فساد آلود و زندگى تباهى آفرين آنان را درست بشمارد .\r\nقرآن كريم در آيات متعدّد ، روش زندگى اين كسان را به سختى نكوهيده و خود و روششان را طرد كرده است ؛ و بدينسان ، براى مسلمانان ، با اين ايستار اجتماعى و انسانى ، برنامه اى قطعى طرحريزى كرده است . احاديث نيز چنين است ، يعنى پايگاههاى اينان را از جوانب گوناگون به گونه اى ويران كرده است كه اگر به آن احاديث عمل شود ، موجوديّت اين غاصبان اقتصادى و اجتماعى نابود خواهد گشت .\r\n8 - همچنين اگر در جامعه اى تكاثر و متكاثران وجود داشته باشند ، ممكن نيست در حكومت نفوذ نكنند و بر آن مستولى نشوند « 1 » ، چه اينكه تكاثر ( افزونخواهى و سرمايه دارى ) بدون نفوذ در حكومت ، يا پديد نمىآيد يا باقى نمىماند ، از اين رو سرمايه داران هماره تلاش مىكنند تا در حكومتها و كارگزاران آنها نفوذ كنند و بر آنان مستولى گردند . به همين دليل ، دين مبين اسلام بر ضدّ اين پديدهء ويرانگر به مبارزه اى فراگير پرداخته است ، كه از آن در همين كتاب سخن خواهيم داشت ؛ مانند اينكه مال فراوان را حلال نمىشمارد ، و زندگى همراه با اتراف و اسراف را زندگيى شيطانى مىداند ، و متكاثران و شادخواران را بعنوان ستمگر و غاصب معرّفى مىكند « 2 » ، و عالمان و ديگر مردمان را از معاشرت با ثروتمندان و همنشينى با ايشان بر حذر مىدارد ، تا بدين گونه موقعيّت اجتماعى خود را از دست بدهند ، و در نتيجه از غصب مال مردم و تصرّف در اموال عمومى محروم مانند . « 3 »\r\n\r\n","description":"","footnote":"\r\n« 1 » فصل 20 ، از باب 11 ( جلد چهارم ) .\r\n« 2 » فصلهايى چند ، مناسب اين موضوعها ، در باب 11 آمده است ، بنگريد .\r\n« 3 » فصل 22 ، از باب 11 ( جلد چهارم ) .\r\n","page_name":" 30 ","page_number":30},
  {"content":"\r\nو اين از عظمت آموزشهاى اسلام انقلابى است ، كه زيانهاى دشمنان بشريّت و غاصبان حقوق انسانها را از چهارده سده پيش آشكار ساخته است ، تا در اجتماعات از موقعيّتى برجسته برخوردار نشوند ، و به آنان اجازه داده نشود تا به امور سرنوشتساز اجتماعى ( و پستهاى كليدى ) دست يابند ، و ديگر قدرت فساد كردن در زمين و بهره كشى از مردم و مكيدن خون ايشان را نداشته باشند ، و از رواج دادن تباهيهاى انسانى و از فروريزى بنيانهاى اخلاقى ناتوان مانند .\r\nدر اينجا امورى است كه بايد نسبت به آنها بيدار بود :\r\n( 1 ) - اسلام تنها به نكوهيدن تكاثر و متكاثران و كوبيدن كامل آنان بسند نكرده ، بلكه روش زندگى اترافگرايانهء آنان را سخت مورد نكوهش قرار داده است ، تا جامعه فساد كردار و انحراف معيشتى آنان را با همهء وجود احساس كند ، و به - ويران كردن پايگاههاى ايشان از ريشه بپردازد .\r\n( 2 ) - تكاثر مالى ( كه سرمايه دارى معاصر يكى از اشكال آن است ) ، و اتراف و پرمصرفى - ناگزير - به وابستگى اقتصادى مىانجامد . و اين همان چيزى است كه موجب استيلاى بيگانگان است و موجوديّت اسلام و مسلمانان را متزلزل مىسازد ؛ و اسلام به همين جهت آن را به صورت قطعى طرد كرده است * ( ( وَلَنْ يَجْعَلَ الله لِلْكافِرِينَ عَلَى الْمُؤْمِنِينَ سَبِيلًا ) * « 1 » خداوند هرگز براى استيلاى كافران بر مؤمنان راهى قرار نداده ( و آن را نپذيرفته ) است ) . پس بر مسلمانان واجب است كه ( با تجديد نظر در هزينه ها و مصرفهاى فردى و اجتماعى ) سرزمينهاى خود را از چنگال اين اختاپوس ( وابستگى ) خلاص كنند .\r\n( 3 ) - اسلام به صورتهاى گوناگون به مبارزه با فقر و علَّتهاى آن برخاسته ، و آثار و عوارض منفى آن را آشكار و قاطع شرح داده است ، و مردمان را بيدار كرده و به\r\n\r\n","description":"","footnote":"\r\n« 1 » « سورهء نسا » : 141 .\r\n","page_name":" 31 ","page_number":31},
  {"content":"\r\nآنان فهمانده است كه چگونه با پديدهء ويرانگر فقر به مبارزه برخيزند ، و محرومان ، ظلمهاى اقتصادى را به هيچ روى برنتابند .\r\n9 - آنچه اسلام با تأكيد در بارهء آن سخن گفته ، اين است كه محروم بودن محرومان و گرسنگى گرسنگان و برهنگى برهنگان و نيازمندى نيازمندان و بينوايى بينوايان ، معلول قضا و قدر الهى نيست ، زيرا كه خداوند مردمان را آفريده و براى آنان روزى و آنچه زندگى ايشان به آن وابسته است فراهم ساخته است * ( ( نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا ) * « 1 » ما امكانات زندگى در اين جهان را در ميان مردمان تقسيم كرده‌ايم ( و براى همگان سهمى قرار داده‌ايم ) ) ؛ ابزار زينت و زيور نيز برايشان پديد آورده است * ( قُلْ : مَنْ حَرَّمَ زِينَةَ الله الَّتِي أَخْرَجَ لِعِبادِه ؟ ) * « 2 » بگو : چه كسى زيورهايى كه خدا براى بندگانش به وجود آورده حرام كرده است ؟ ) ؛ آرى\r\n\r\n","description":"","footnote":"\r\n« 1 » « سورهء زخرف » ( 43 ) : 32 - حضرت امام جعفر صادق « ع » در بارهء تقسيم الهى اموال در ميان همهء توده ها چنين مىفرمايد : « إنّ المال مقسوم ، مضمون لكم ، قد قسمه عادل بينكم بيگمان مال تقسيم گشته ، و براى همه تضمين شده است ، خداى عادل آن را در ميان شما قسمت كرده است » ( « اصول كافى » 1 / 30 ) . اين سخن مىرساند كه همهء مردمان در تقسيم الهى شريكند و سهمى دارند . بنا بر اين هر كس سهمش به او نرسد ، جز غصب غاصبان حقوق ديگران ، و تعدّى ستمگران اقتصادى ، و سهل انگارى و ناتوانى آنان كه بايد در اين باره ها اقدام كنند علَّتى نمىتواند داشت . و اينكه در سخن امام صادق « ع » وصف به كار رفته است يعنى « عادل » ( قسمه عادل بينكم ) و فعل « قسم » به وصف ( عادل ) اسناد داده شده است ، دليل بسيار روشنى است بر مفهوم علَّيّت و ضرورت رعايت عدالت در تقسيم ، زيرا تقسيمكنندهء عادل است و جز به ميزان عدالت تقسيم نخواهد كرد . و چون « تكاثر » و « فقر » هر دو از عدالت دور است و هر دو ظلم است ، و خداوند متعال محال است به كسى ظلم كند ، بنا بر اين ، ظلم از خود مردم پيدا مىشود ، و اين خود مردمند كه برخى بر برخى ديگر ظلم مىكنند ، و سهم آنان را مىبرند ، و قدرتمندان ضعيفان را مىبلعند - چنان كه در « قرآن كريم » آمده است ، و احاديث در اين باره خواهد آمد - و به خوبى روشن است كه اين وضعگيرى قرآنى و حديثى ( كه امكانات بايد براى همه باشد و همگان در آنها سهيمند ) ، بايد در اجتهاد و فتوا و قانونگذارى و اجرا همواره ديده شود و به عمل درآيد .\r\n« 2 » « سورهء اعراف » : 32 . و شايد مسلمان متعهّد ، معتقد نباشد كه اين زيورها كه خداى متعال براى بندگان خود آفريده است ، مخصوص توانگران و اترافگرايان است ، و خداوند زيورها را تنها براى آنان فراهم آورده است ، و بينوايان و ناداران جزء بندگان خدا نيستند ، و در اين آفريده ها سهمى ندارند ؟ !\r\n","page_name":" 32 ","page_number":32},
  {"content":"\r\nآفريدگان همه روزيخوار اويند ، و ( 1 ) او روزيهايشان را تضمين كرده ، و قوت و غذاى ايشان را مقدّر ساخته است ( ضمن أرزاقهم و قدّر أقواتهم ) . « 1 » بنا بر اين ، پس فقر و بينوايى و ديگر امور ياد شده از كجا سرچشمه مىگيرد و مىجوشد ؟ بدون شك امور فاجعه آميز ياد شده چيزهايى است كه جنايت ثروتمندان و غصب غاصبان و ستم ستمگران اقتصادى آنها را پديد مىآورد و بر جامعه تحميل مىكند . اينك بيان قاطع اسلام را در اين باره بنگريد :\r\nپيامبر اكرم « ص » مىفرمايد :\r\nإنّ الله جعل أرزاق الفقراء في أموال الأغنياء ، فإن جاعوا و عروا فبذنب الأغنياء « 2 » .\r\n- ( 2 ) خدا روزى تهيدستان را در اموال ثروتمندان قرار داده است ، پس اگر گرسنه و برهنه بمانند ، سبب آن گناه ثروتمندان است . امام علىّ بن ابى طالب « ع » مىفرمايد :\r\nما جاع فقير إلَّا بما منع غنيّ . « 3 » فقيرى گرسنه نمىماند مگر به سبب آنكه ثروتمندى حق او را باز مىدارد . امام جعفر صادق « ع » مىفرمايد :\r\n. . . إنّ النّاس ما افتقروا ، و لا احتاجوا ، و لا جاعوا ، و لا عروا ، إلَّا بذنوب الاغنياء « 4 » - ( 4 ) مردمان ، تنگدست و نيازمند و گرسنه و برهنه نمىشوند ، مگر به سبب گناه ثروتمندان .\r\n\r\n","description":"","footnote":"\r\n« 1 » « نهج البلاغه » 231 ؛ عبده 1 / 159 .\r\n« 2 » « مستدرك الوسائل » 1 / 509 .\r\n« 3 » « نهج البلاغه » / 1242 ؛ عبده 3 / 231 . در اين شرح چنين آمده است : « ما جاع فقير إلَّا بما متّع به غنيّ هيچ فقيرى گرسنه نمىماند مگر به سبب آنچه ثروتمندى بكامرانى ( و فراوانى ) از آن استفاده مىكند » .\r\n« 4 » « وسائل » 6 / 4 .\r\n","page_name":" 33 ","page_number":33},
  {"content":"\r\nامام موسى كاظم « ع » مىفرمايد :\r\n. . . لو عدل في النّاس لاستغنوا . « 1 » - ( 1 ) اگر در ميان مردم عدالت اجرا شود ، همه بىنياز خواهند شد . امام حسن عسكرى « ع » مىفرمايد :\r\n. . . أغنياؤهم يسرقون زاد الفقراء « 2 » ثروتمندانشان توشهء فقيران را مىدزدند ( و با ايجاد تورّم و گرانى از دسترس آنان دور مىدارند ) . مجموعهء اين آموزشهاى زنده - كه موافق با راهنماييهاى قرآن كريم است ، و هر كدام ديگرى را تأييد و تثبيت مىكند - اصول و تعاليم بنيادين اين دين را در بارهء « اجتماع » و « اقتصاد » تشكيل مىدهد ، و واجب شرعى بزرگى را بر دوش امّت مسلمان و حكومت اسلامى و علماى اسلام مىگذارد ، يعنى : قيام براى زنده كردن « عدل اقتصادى و معيشتى » و نبرد با « ظلم اقتصادى و معيشتى » ، و از بن بركندن پايگاههاى اجتماعى طاغوتهاى اقتصادى ، و دور كردن ايشان از همهء كرسيهاى حاكميّت و قانونگذارى و اقتصادى و اجرايى ، چنان كه خداى متعال در شب معراج به پيامبر اسلام « ص » فرمان داد ، و - بنا بر آنچه از امير المؤمنين علىّ بن ابى طالب « ع » روايت شده است - به او فرمود : « يا أحمد ! . . . بعّد الأغنياء و بعّد مجلسهم منك « 3 » اى پيامبر ! ثروتمندان را دور كن ، و از نشستن با ايشان دورى جوى . . . » . اين حديث و امثال آن - نيز برخى از آيات قرآن كريم « 4 » - سيره و رفتار پيامبر اكرم « ص » را به خوبى نشان مىدهد ، و بخصوص وظيفهء سران جوامع اسلامى را معيّن مىكند كه بايد چه\r\n\r\n","description":"","footnote":"\r\n« 1 » « اصول كافى » 1 / 542 .\r\n« 2 » « مستدرك الوسائل » 2 / 322 .\r\n« 3 » « ارشاد القلوب » 201 ؛ و از چاپى ديگر : 279 - 280 ؛ نيز فصل 22 ، از باب 11 ( جلد چهارم ) .\r\n« 4 » فصل 22 ، و فصل 39 ، از باب 11 ( جلد چهارم ) .\r\n","page_name":" 34 ","page_number":34},
  {"content":"\r\nكسانى را از خود دور سازند و با ايشان معاشرت نكنند ، اگر بواقع و در عمل ، پيرو سيرهء پيامبر اسلامند .\r\nضرورت توجّه كردن به امور ياد شده ، در جهان معاصر ، آشكارتر و قابل فهمتر است ، بخصوص نسبت به « زندگى نوين » و « انسان نوين » و « فرهنگ نوين » و « اقتصاد نوين » . و ادراك و فهم « حوادث واقعهء اقتصادى » « 1 » ما را آشكارا به موضوعى كه ياد شد مىرساند . و ادراك و فهم « حوادث واقعهء اقتصادى » ، در اوضاع و احوال كنونى كه بشريّت با ميليونها مليون از افراد ، زير فشار قرار گرفته و حق خويش را به غصب غاصبان از دست داده است ، از مهمترين واجبات است . و ما مسلمانان وظيفه داريم كه آنان را نجات دهيم ، خواه مسلمان باشند و خواه نامسلمان ، چه همهء آنان آفريدگان خدايند و روزيخواران او .\r\n\r\n","description":"","footnote":"\r\n« 1 » « حوادث واقعه » ، تعبيرى است كه از معصوم « ع » رسيده است ( فصل 14 ، از باب 8 را ببينيد - جلد دوم ) ، و به معناى « پديده هاى تازه » ، « مسائل نو » ، « موضوعات جديد » و « امور مستحدثه » است كه در جامعهء بشرى و حيات انسانى ، بر پايهء ناموس تطوّر - نو به نو - حادث مىشود و به ظهور مىرسد . اين وظيفهء علم « فقه » است كه با استناد به « مدارك اجتهادى » ، تكليف « حوادث واقعه » يعنى مسائل جديد و موضوعات تازه و پديده هاى نوين را در حيات انسانى و زندگى بشرى روشن كند .\r\nبنا بر اين اصل روشن - كه خود حديث « حوادث واقعه » ، دلالت صريح بر آن دارد - از مهمترين تكليفهاى واجب عالمان دين ، به دست آوردن شناختى درست از « حوادث واقعه » است ، تا بتوانند حكم درست آنها را از مدارك شرعى به دست آورند و عرضه بدارند . و روشن است كه از مهمترين بخشهاى « حوادث واقعه » و مسائل نو و موضوعات جديد ، « حوادث واقعهء اقتصادى » است يعنى مسائل جديد و روابط و نمودهاى تازه در قلمرو اقتصاد هر عصر .\r\nو نزد هر مختصر آگاهى ، روشن است كه اگر اين مسائل و موضوعات تازه و روابط و شكلهاى نوين آنها بدرستى شناخته نشود ، و احكام آنها چنان كه بايد - طبق مذاق شرع عدل و دين قسط - استنباط و عرضه نگردد ، بزرگترين صدمه و جبرانناپذيرترين زيان به اجراى عدل و قسط و احقاق حقوق محرومان و مظلومان ( كه يكى از هدفهاى اصلى دين اسلام است ) وارد مىآيد ، و سبب گسستن انسان نو و مسائل نو از دين و گسستن دين از انسان نو و مسائل نو مىشود ، و سستى نسلها را در امر دين خدا در پى مىآورد ( چنان كه تجربه آن را نشان داده است ) . و اين چگونگى براى موجوديّت مسلمانان و سامانيابى جامعه هاى اسلامى و حفظ نسلها و بقاى ارزشها زيانهايى ويرانگر دارد . در فصل 2 ، از همين باب ، سخن بيدارگر و ارتجاع ستيز امام صادق « ع » را ، در اين باره بنگريد .\r\n","page_name":" 35 ","page_number":35},
  {"content":"\r\nو لازم است كه قيام براى اداى اين واجب ، از هر شكلى از اشكال « سازشكارى » و « مبهمگويى » و « انحرافپذيرى » و « طمعورزى » پاك باشد ، زيرا كه « لا يقيم أمر الله - سبحانه - إلَّا من لا يصانع و لا يضارع و لا يتّبع المطامع « 1 » دين خداوند پاك را تنها كسانى مىتوانند به پا دارند كه « سازشكار » و « انحرافپذير » و « طمعورز » نباشند » .\r\n10 - از بحثها و فصلهاى اين دو باب از اين كتاب ، آشكار مىشود كه اسلام دينى انسانى است ، كه به امور آدمى و خواستهاى حياتى او همچون پدرى مهربان توجّه دارد ، و از ظلم اقتصادى حتى اگر به اندازهء ذرّه اى باشد چشمپوشى نمىكند ، و از بازپسگيرى حقوق غصبشدهء ستمديدگان - به هيچ روى - خاموش نمىماند . پس بايد برنامهء كار كسانى كه به اين دين وابستگى دارند و مىخواهند احكام آن را به مورد اجرا گذارند نيز چنين باشد .\r\n11 - از سوى كارشناسان اقتصادى جهانى ، در بارهء آيندهء بشريّت ، از جهت بىنياز شدن انسان از كار و حرفه و رسيدن او به كمال رفاه و آسايش در زندگى ، پيشگوييهايى شده است . اگر چنين پيشگوييهايى تحقّق يابد ، در صورتى كه زندگى آدمى بهره مند از كمال مطلوبهاى عالى روحى و توجّه به انجام دادن كارهايى شايستهء اوقات فراغت و بيكارى او نباشد ، ناگزير زيانهايى جبرانناپذير خواهد داشت .\r\nو شايد دين اسلام كه با چارچوبگذاريهاى اقتصادى خود خواسته است ظلم و تعدّى اقتصادى را از راه برپاداشتن توازن و قسط از ميان بردارد ، هدفى بزرگ داشته است ، يعنى فراهم آوردن چنين اوقات فراغت و آسايشى براى مردمان تا از گرفتاريهاى سنگين زندگى رهايى يابند ، و فرصت كافى براى بحث و تحقيق در بارهء حقايق و فهم آنها به دست آورند ، و بخش درخورى از اوقات خود را به سير در فضاى « حيات حقيقى » ، از راه تفكَّر و عبادت خالص ، و همجوشى با واقعيّت زندهء\r\n\r\n","description":"","footnote":"\r\n« 1 » « نهج البلاغه » 1137 ؛ عبده 3 / 176 .\r\n","page_name":" 36 ","page_number":36},
  {"content":"\r\nهستى ، و ارتباط يافتن مستقيم با حقيقت متعالى ابدى اختصاص دهند .\r\n12 - هدفى كه اسلام در ساختن اجتماع و سامان دادن به آن دارد - و از مذهب اهل بيت « ع » استنباط مىشود - از بين بردن ثروتمندى افراطى و زندگى تجمّلى و پرمصرف و اسراف آميز ، و نيز از ميان بردن نادارى و فقر و تنگدستى از پهنهء زيست انسانى است « 1 » ، تا عموم مردم به يك تراز زندگى قابل قبول دسترسى پيدا كنند . از اين رو اسلام شخص اسرافكار را خورندهء چيزى معرّفى مىكند كه به او تعلَّق ندارد « 2 » ؛ و براى شخص فقير چندان كمكرسانى در نظر مىگيرد تا بتواند زندگى خانوادهء خود را با ديگر مردم همسطح سازد « 3 » ؛ بلكه از مردمان چنان مىخواهد كه « مواسات » « 4 » و « مساوات » را در زندگى معيشتى و اقتصادى همچون يك اصل بپذيرند . « 5 » 13 - غرض ما از عرضه كردن آنچه در اين دو باب آمده ، آن نبوده است كه صورت كاملى از « مكتب اقتصادى اسلام » - به معناى اصطلاحى آن - به خوانندگان عرضه كنيم ، چه برآوردن اين منظور ( پس از گردآورى همهء چيزهايى كه در آيات و احاديث در بارهء قضاياى اقتصادى آمده ، و چارچوبهايى كه تعيين شده ، و راه حلهايى كه براى مشكلات كار ارائه گشته است ) ، نيازمند رسيدگيى است فنّى و گسترده و جامع ، از سوى انجمنى بزرگ از دانشمندان متخصّص و ماهر در اقتصاد ، و جمعى از مجتهدان صاحب رسالت و متبحّر و زمانشناس ؛ زيرا پس از چنين پژوهشى فراگير و جدّى ، در فرصتى كافى ، بوسيلهء گروه تركيبى ياد شده ، مىتوان صورت صحيح و\r\n\r\n","description":"","footnote":"\r\n« 1 » حذف « غناى افراطى » و « زندگى تجمّلى و مصرفى و اسرافى » - كه اسلام با قاطعيّت آن را خواسته است - درست همان حذف فقر است ، زيرا بديهى است كه حذف « علَّت » به معناى حذف « معلول » است ؛ بنا بر اين پس از « حذف نخست » و تحقّق بخشيدن به آن ، نيازى به « حذف دوّم » نيست .\r\n« 2 » فصل 27 ، از باب 11 ( جلد چهارم ) .\r\n« 3 » فصل 27 ، از باب 12 ( جلد ششم ) .\r\n« 4 » « مواسات » ، كمكرسانى به يك ديگر است ، و اينكه انسان ، بخشى از مال و امكانات معيشتى و رفاهى و مسافرتى و تفريحى خويش را در اختيار ديگران بگذارد .\r\n« 5 » فصلهاى 45 تا 47 ، از باب 11 ( جلد پنجم ) .\r\n","page_name":" 37 ","page_number":37},
  {"content":"\r\nكامل و پخته اى از « مكتب اقتصادى اسلام » در دنياى جديد به دست آورد ؛ ليكن در اينجا واقعيتى است كه واجب است نسبت به آن آگاهى داشته باشيم و در بارهء آن اهتمام ورزيم ، و آن اين است كه مؤلَّفان و انديشمندان مسلمانى كه كوشيده‌اند تا از ميان تعاليم اسلامى ، « مكتب اقتصادى اسلام » را به دست آورند ، و به مطرح ساختن ديدگاههايى سازنده نيز دست يافته‌اند - و سعى ايشان مشكور باد - به اين امر نپرداخته‌اند كه اصول كلَّى ، و مبانى اصلى ، و تعليمات اساسى ، و ديدگاههاى عمومى ، و چارچوبهاى تعيينكننده « 1 » ( و مذكور در آيات و احاديث كليدى ) را ، كه تصوير روشن و استوارى از مبانى اقتصادى اسلام براى ما ترسيم مىكند ، يك جا جمعآورى كنند و مرتّب سازند و در برابر ما قرار دهند .\r\nنيز - چنان كه بايد - توجّه به آن نداشته‌اند كه ارتباطهاى ذاتى ميان « اصول » و « احكام » را به صورتى « محور يافته » و « فراگير » شناسايى كنند . اين مؤلَّفان ، نماى كلَّى و خطوط زير بنايى و بنيادينى را كه آيات و احاديث در بارهء پول و مالكيّت ، و تعريف مال و ضوابط استفاده از آن ، همچنين چگونگى چرخش آن در بين مردم ، و راههاى به كار اندازى آن ، و كيفيّت توليد و وارد كردن كالا و توزيع و مصرف ، تعيين كرده است - آنسان كه آزاد پژوهى ضرورى براى اين بحث سرنوشتساز در جهان معاصر خواستار آن است - استخراج و تدوين نكرده‌اند ؛ با اينكه اين استخراج و تدوين و كشف ارتباط ياد شده « 2 » ، براى هر كس كه بخواهد بر پايهء تعاليم اسلامى ، صورت\r\n\r\n","description":"","footnote":"\r\n« 1 » بخشى از اين « چارچوبها » و « راه حلها » ، در باب يازدهم و دوازدهم كتاب « الحياة » ( از اين جلد تا پايان جلد ششم ) ، جمع آورى شده و ترتيب يافته و عرضه گشته است ، كه اميد است خوانندگان - بويژه صاحبان صلاحيّت - در آنها همه نيك بينديشند ، و به ضميمهء آيات و احاديث ديگر ( و سيرهء عملى پيامبر اكرم « ص » و ائمّهء طاهرين « ع » ) ، « مكتب متعالى اقتصادى اسلام » را كه جز بر اجراى عدل و قسط ( قسط قرآنى ) مبتنى نيست به شايستگى تدوين كنند و عرضه بدارند ، تا در نتيجه ، متخصّصان « علم اقتصاد » بتوانند برنامه هاى اقتصادى قرآنى و اسلامى را پى ريزند ، و در برابر برنامه ها و برنامه ريزيهايى جز آن بايستند ، تا دين اسلام كه دين قسط و عدل و مواسات و مساوات است ، به نام دينى طرفدار تبعيض و تفاوت و پذيراى تكاثر و فقر معرّفى نشود .\r\n« 2 » با رعايت دو جهت « محور » و « ارتباط » در هر حكمى از احكام ، كه در « بند 16 » به آن اشاره خواهد شد .\r\n","page_name":" 38 ","page_number":38},
  {"content":"\r\nصحيح و سنجيده اى از « مكتب اقتصادى اسلام » به دست آورد ، كمال ضرورت را دارد .\r\nبه گفتهء ديگر : بر هر فقيه و عالم مسلمان كه بخواهد يك فتواى اقتصادى صادر كند ، يا هر پژوهندهء مسائل اقتصادى در اسلام - متخصّص يا غير متخصّص - كه بخواهد مسائل اقتصادى را استنباط كند ، و برنامه اى اقتصادى در جامعهء اسلامى طرح بريزد ، واجب است كه پيش از هر چيز به استخراج نظرهاى اساسى و فراگير و عادلانهء اسلام در بارهء امورى كه برخى هم اكنون ياد مىشود بپردازد :\r\n( 1 ) - فراخوانى مردمان به برپادارى « قسط » .\r\n( 2 ) - انگيزش جامعه به همتراز سازى زندگى فقيران و محرومان با ديگران .\r\n( 3 ) - ديدگاه اسلام در بارهء ثروت و مالكيّت ، از اين لحاظ كه در اين دين خود مال و مالكيّت اصالتى ندارد و هدف نيست ، و نمىتواند و نبايد تنها در ميان مشتى ثروتمند به گردش درآيد .\r\n( 4 ) - ديدگاه اسلام در بارهء زمين و مالكيّت و عدم مالكيّت آن .\r\n( 5 ) - تأكيد همارهء اسلام بر انفاق مال به صورتى مستمر ، به منظور استفادهء همهء مردم از آن .\r\n( 6 ) - دادن موضع « قوامى » ( پشتوانه اى ) به مال در زندگى فرد .\r\n( 7 ) - معرّفى مال بعنوان ايفاكنندهء نقشى اجتماعى در زندگى جامعه .\r\n( 8 ) - ديدگاه اسلام در بارهء به كار اندازى مال و ثروت و چگونگى آن ، و مردود شمردن ثروتهاى راكد .\r\n( 9 ) - ديدگاه اسلام در بارهء توليد .\r\n( 10 ) - ديدگاه اسلام در بارهء واردات .\r\n( 11 ) - ديدگاه اسلام در بارهء توزيع .\r\n( 12 ) - تعيين مرزهاى كيفى و كمّى براى مالكيّت و مردود شمردن « تكاثر » .\r\n","description":"","footnote":"","page_name":" 39 ","page_number":39},
  {"content":"\r\n( 13 ) - تعيين مرزهاى كيفى و كمّى براى مصرف و مردود شمردن « اتراف » .\r\n( 14 ) - مبارزه بر ضدّ اسراف ، و اعلام اين موضوع كه اسرافكاران حقّ ديگران را مىخورند و به مصرف مىرسانند .\r\n( 15 ) - معرّفى فقرا بعنوان شركاى مظلوم اغنيا در اموال .\r\n( 16 ) - معرّفى فقر بعنوان امرى تحميلى بر محرومان ، در نتيجهء ظلم توانگران و مكيده شدن خون بينوايان .\r\n( 17 ) - اعلام شجاعانهء دزديده شدن روزى ( و امكانات زندگى ) فقيران بوسيلهء توانگران .\r\n( 18 ) - بر پا كردن جنگ بر ضدّ فقر و استضعاف اقتصادى .\r\n( 19 ) - محكوم كردن قطعى ثروت فراوان ، و تصريح به اين امر كه مال فراوان از حلال فراهم نمىشود .\r\n( 20 ) - بقا و فناى اجتماع را - از جمله - به اموال و كيفيّت گردش درست يا نادرست آنها مربوط دانستن . « 1 » بدين گونه پس از فهم و دريافت اين مسائل حياتى مهم و آنچه به آنها پيوستگى دارد ، و واقف شدن بر آنها به شكلى محورى و دقيق و فراگير ، بوسيلهء عالم محقّق و متخصّص اقتصادى ، اين امكان براى او فراهم مىآيد كه « مكتب اقتصادى اسلام » را به صورتى مطمئن و پخته و مطابق با مقتضيات زمان حاضر - چنان كه بايد - تشخيص دهد ؛ و براى فقيه مجتهد نيز ميسّر مىگردد تا در بارهء مسائل مالكيّت و آنچه وابستهء به آن است ، به صورتى مطمئن و درست و سازگار با زمان معاصر فتوا دهد .\r\n\r\n","description":"","footnote":"\r\n« 1 » همچنين مسائلى مهم از اين گونه :\r\n( 1 ) - « تبدّل موضوع و صورتهاى دقيق آن » .\r\n( 2 ) - « روابط درونى احكام » .\r\n( 3 ) - فهميدن و استنباط كردن « احكام دين » در ارتباط با « اهداف دين » .\r\n( 4 ) - ماهيّت تحوّل و زمان و محتويات آن .\r\n( 5 ) - ماهيّت انديشهء انسانى و تحوّلهاى آن در ارتباط با سلوك انسانى .\r\n","page_name":" 40 ","page_number":40},
  {"content":"\r\nآنچه ذكر شد ، بيقين براى رسيدن به مقصود ياد شده ضرورت دارد . و ما به همين جهت به تلاشى پرداختيم كه خوانندگان در اين دو باب ( از آغاز اين جلد تا پايان جلد ششم ) آن را مشاهده مىكنند ، يعنى :\r\n- روشن ساختن زمينه هاى كلَّى و بنيادين ( براى شناخت « مكتب اقتصادى اسلام » ) ، - شناسايى پيوندهاى ذاتى ميان « اصول » و « احكام » ، - عرضه كردن نظرهاى زير بنايى اسلام و چارچوبهاى تغيير ناپذير آن ، در جهت پشتوانه قرار دادن اموال براى زندگانى عموم مردم ، و در آوردن اموال و امكانات از انحصار توانگران ، - توضيح موضعگيريهاى قاطع اسلام در برابر دارايى و نادارى ، - بيان راه حلهاى سازندهء اسلام در بارهء قضاياى مالى و اقتصادى ، - تأكيد بر فراهم سازى آنچه براى هر فرد ( از امكانات معيشتى و نيازمنديهاى حيات طبيعى و وسايل آسايش و تأمين بهداشت و آموزش و پرورش ) لازم است ، - نظر قاطعى كه براى طرد فقر و عدم قبول آن ابراز داشته ، و مقرّراتى كه براى برانداختن آن وضع كرده است ، - و مبارزه با تكاثر ( افزونخواهى - سرمايه دارى ) و ثروت اندوزى و مصرفى گرى . . .\r\n14 - در پرتو اين چارچوبهاى تعيين شده بوسيلهء قرآن و احاديث ، مشاهده خواهد شد كه اسلام انسان را ، در همهء قانونگذاريها و احكام ، نقطهء هدف قرار داده است ، نه مال و مالكيّت را ؛ از نظر اسلام تنها انسان و كرامت انسانى ، محور و مركز به شمار مىآيند ، حتّى در مسائل معيشتى و قضاياى مالى . مال در برابر كرامت آدمى و حيثيّت جامعهء بشرى ، از هيچ اعتبار مستقلَّى برخوردار نيست . اگر كرامت انسان و انسانيّت محفوظ نماند ، مال - به تنهايى - داراى هيچ قدر و ارجى نيست ، و از نظر قدر و\r\n","description":"","footnote":"","page_name":" 41 ","page_number":41},
  {"content":"\r\nمنزلت بر انسان برترى و تقدّم ندارد .\r\n15 - از اينجاست كه اسلام ، با قلمى درشت خط بطلان مىكشد بر هر گونه ثروت و دارايى ، يا هر گونه مالكيّتى كه نتيجهء آن شكستن قدر و مرتبهء آدمى ، و ابطال هدفهاى انسانى ، و ويران كردن قسط و داد ، و گسستن بنيان اجتماعى و اقتصادى متعادل ، و شيوع فقر و بيچارگى در ميان مردم باشد ، يعنى ثروتهاى تكاثرى و مالكيّتهاى آزاد و نامحدود ، يا مصرفهاى آزاد و نامحدود ، يا دارايى و مالكيّتى كه در آنها حقوق و حدود خدا و احكام دين و حقوق مردم - در مراحل مالك شدن و مصرف كردن - مراعات نشده باشد ، و صاحبان آنها حقوق رسمى و غير رسميى را كه بر عهدهء آنان است ادا نكرده باشند .\r\nو اين مفاسد ويرانگر ممكن است در ميان ثروتمندان و مالكين صورت گيرد ( با دور شدن آنان از فضايل اخلاقى و تراز برجستهء انسانى ، و كشيده شدن به پرتگاههاى تكبّر و استكبار و ستمگرى ، و غصب كردن اموال مردم و بهره كشى از رنجبران ، و از بين رفتن معنويّات انسانى آنان ) ، يا در ميان محرومان و بيچارگان ( با افتادن ايشان در مغاك پستى ، و تسليم شدن به كارهاى زشت و مايهء سقوط ) . و هر دو صورت آن از نظر اسلام محكوم است . پس هيچ شرف و كرامتى در آن مالكيّت نيست كه موجب فرو ريختن مبانى دادگرى و نيكوكارى ، و پيدايش بزرگى فروشى در مالداران ، يا خوارى در بيچيزان شود . نيز هيچ مشروع بودنى در آن مالكيّت يا مصرف كردن وجود ندارد كه موجب فقير شدن مردمان و سپس به كفر كشيده شدن ايشان ( بنا بر آنچه در حديث شريف نبوى آمده است ) « 1 » باشد . و از اينجاست كه بايد گفت ، « قواعد » ( چه فقهى و چه اصولى ) حجّت بر اسلام و آرمانى بودن آن نيست ، بلكه اسلام حجّت بر « قواعد » است . بعلاوه ارزشهاى والاى قرآنى ، تابع تمايلات و خواسته ها و عادات و رسوم و سليقه هاى شخصى نيست ، هر چند زير عنوانهايى\r\n\r\n","description":"","footnote":"\r\n« 1 » « اصول كافى » 1 / 406 ، نيز فصل 32 ، از باب 11 ( جلد چهارم ) .\r\n","page_name":" 42 ","page_number":42},
  {"content":"\r\nظاهر الصّلاح مطرح گردند ؛ بلكه بر هر قاعده يا رسمى و سنّتى واجب است كه از اهداف اساسى اسلام و جهتگيريهاى قاطع آن ، در ساختن اجتماعات و پيراستن افراد ، پيروى كند و با آرمانى بودن بىنظير اسلام ، در همهء جهان انسانيّت ، همعنان باشد .\r\nدين اسلام نيامده است تا در « جوامع اسلامى » ، گروهى اندك از متكاثران و اترافگرايان مسرف به تصاحب ثروتها دست يازند و به زندگى سراسر تنعّم خويش ادامه دهند ، در حالى كه گروهها گروه از مردم ، از درد گرسنگى و نادارى رنج ببرند و زير فشار بيچارگى و محروميّت خرد شوند ! اگر چنين است ، پس كو و كجاست آن قسط و عدلى كه پيامبران آمدند تا جامعه ها از آن سرشار گردند ؟\r\nدين اسلام نيامده است تا در « جوامع اسلامى » ، شمارى كسان كاخهاى عالى و خانه هاى « ويلايى » آراسته و امكانات رفاهى فراوان داشته باشند ، در حالى كه بخشهايى در كوخها و زاغه ها به سر برند ، بلكه كسانى يافت شوند كه به سايبانى براى زيستن دسترس نداشته باشند ! اگر چنين است ، پس كو و كجاست آن قسط و عدلى كه پيامبران آمدند تا جامعه ها از آن سرشار گردند ؟\r\nدين اسلام نيامده است تا در « جوامع اسلامى » ، عدّه اى تا گلو در انواع گوناگون نعمتها و خوشگذرانيها و سفرها و استراحتها فرو رفته باشند ، و براى اسباببازى كودكان خود پولهاى گزاف خرج كنند ، در حالى كه در كنار ايشان كسان ديگرى به سر برند كه نتوانند براى جلوگيرى از مرگ كودك دم مرگ خود دارويى اندك به دست آورند ! اگر چنين است ، پس كو و كجاست آن قسط و عدلى كه پيامبران آمدند تا جامعه ها از آن سرشار گردند ؟\r\nدين اسلام نيامده است تا در « جوامع اسلامى » ، پسران و دختران بخشى از مسلمانان به همهء امكانات آموزش و پرورش و رسيدن به مدارج عالى در علم و\r\n","description":"","footnote":"","page_name":" 43 ","page_number":43},
  {"content":"\r\nتخصّص دسترس داشته باشند ( و از مدارس اختصاصى و امتيازات آنها برخوردار گردند ) ، در حالى كه فرزندان بخشى ديگر از مردم وسايل تحصيلات ابتدايى نداشته باشند ! اگر چنين است ، پس كو و كجاست آن قسط و عدلى كه پيامبران آمدند تا جامعه ها از آن سرشار گردند ؟\r\nدين اسلام نيامده است تا در « جوامع اسلامى » كسانى « 1 » خون ديگران را بمكند ، و هماره در لذّتها و امكانات رفاهى گوناگون غرق باشند ، و اموال غصبشدهء توده ها را ، در گوشه و كنار جهان - در ساحلهاى زيبا و ييلاقهاى سرسبز - خرج كنند ، و پسران و دخترانشان با اموالى كه پدران ( زير پوششهايى به ظاهر درست و فريبناك ) به دست آورده‌اند ، در دريايى از نعمت و رفاه و آسايش غوطه خورند « 2 » ، در حالى كه جهان - حتّى سرزمينهاى اسلامى - پر باشد از توده هايى خاكنشين كه در زير فشارهاى هلاككنندهء تنگدستى و نادارى خرد گشته‌اند ! اگر چنين است ، پس كو و كجاست آن قسط و عدلى كه پيامبران آمدند تا جامعه ها از آن سرشار گردند ؟\r\nاسلام - چنان كه گفته‌اند - « دين نوگرايى ، اقدام ، سازندگى ، ابتكار ، قدرت ، امنيّت ، صلح ، محبّت ، برادرى و همگانى شدن همه چيز است » ؛ و دينى اين چنين ، به هيچ روى نمىتواند - بنا بر ذات خود و احكام خود - با آن گونه برنامه ها و روشهاى جهنّمى\r\n\r\n","description":"","footnote":"\r\n« 1 » به تعبير پيامبر اكرم « ص » : « اشرار امّت » ؛ براى شناخت آنان ، احاديث صريح نبوى را كه در فصل 8 ، از باب 11 آمده است بنگريد ( همين جلد ) .\r\n« 2 » در اينجا خوب است ياد كنيم كه اين گونه هزينه گذاريهاى اترافى و خرجهاى مسرفانه و بدور از تعهّدهاى اسلامى و انسانى و اخلاقى مردمى ، و تصرّف در امكانات ، و تصاحب قهرى حقوق ديگران ، و بهره ورى از نعمتها و رفاهها ، اختصاص به ثروتمندان و توانگران درجهء اوّل ندارد ، بلكه كسان بسيار ديگرى ( در پاره اى از اصناف گوناگون مردم ) هستند ، كه در حدّ امكانات خود مىتوانند كمتر خرج كنند ، و هزينه ها را در موارد مختلف سبكتر گيرند ، و در زندگى و خانه و همهء لوازم آن و لباس و سفر و مهمانى ، به شكل ساده ترى - اگر چه نسبى - بسنده كنند ، و همواره به فكر خود و نزديكان خود نباشند ، و پاره اى هزينه هاى گوناگون و وسائل رفاهى و حتى امكانات مسافرتى ، و پرخرجى در مهمانيها و عروسيها و سفرها را باز نهند ، و اين مقدار را در اختيار ديگران و محرومان قرار دهند\r\n","page_name":" 44 ","page_number":44},
  {"content":"\r\nهمساز باشد .\r\n\r\nسخنى در بارهء روش كار در اين كتاب\r\n16 - شايسته است در اينجا اشاره كنيم كه روشى كه در اين تحقيق و عرضه كردن آن در پيش گرفته‌ايم - به صورت مختصر - چگونه بوده است ( كه البتّه تفصيل آن را در خود كتاب و بابها و فصلهاى آن مىبينيد ) :\r\n( 1 ) - مراجعه به كتاب خدا و استناد به آن ، با رعايت منطق ويژهء آن ( مقدّم داشتن اصول و اهداف ) كه در آغاز جلد اوّل بدان اشاره كرده‌ايم .\r\n( 2 ) - مراجعه به حديث و استناد به آن ، زيرا كه حديث از قرآن كريم مايه مىگيرد ، و شارح و مفسّر راستين كمّى و كيفى قرآن است ، و ما را از چار چوبهاى فكرى و عملى قرآن آگاه مىسازد . احاديث معدن فيض و بركتى است كه در ظرف مدّت دويست و هفتاد سال ، از تعليمات پيامبر اكرم « ص » و اوصياى معصوم او ، نصيب امّت مسلمان شده است ، زيرا كه آنان آنچه را در قرآن آمده است - از روى كمال شايستگى و دانايى - مورد توضيح قرار داده‌اند .\r\n( 3 ) - نگريستن به تعاليم و احكامى كه در قرآن و حديث آمده است ، به صورتى نظامدار و موضوعى ، و جستجو در بارهء آنها به شكلى مرتبط به يك ديگر - البتّه بعد از كشف اين ارتباطها تا آنجا كه براى ما ميسّر شده است - و اين روش به اين دليل مىبايست رعايت مىشد كه فهميدن ارتباط احكام بهم مربوط و ملاكهاى فردى و اجتماعى ملحوظ در آنها ، از مهمترين عواملى است كه به روشن گشتن آنها مدد مىرساند ، و پژوهشى را از درك انحرافى - يا ضعيف ، يا ارتجاعى - آنها دور مىدارد ؛ بلكه بايد گفت كه فهم صحيح هر مطلب يا حكم دينى ، بدون درك مذكور ( درك مرتبط و مجموعى ) ، امكانپذير نمىشود ، زيرا كه هر حكمى از احكام داراى دو جهت است :\r\n","description":"","footnote":"","page_name":" 45 ","page_number":45},
  {"content":"\r\nأ - محور .\r\nب - ارتباط .\r\nيعنى : هر حكمى از احكام دينى داراى محورى مخصوص به خود است ، در عين حال داراى بهم پيوستگى و ارتباطى است با ديگر اصول « 1 » و احكام ، بنا بر اين واجب است كه اين « محور » شناخته شود ، و چگونگى « ارتباط » ياد شده نيز به دست آيد ، و تطبيق هر حكم ، با حفظ محور اصلى و در نظر گرفتن ارتباط آن با ديگر احكام و اصول ، صورت پذيرد . و بدين گونه است كه « تفقّه » در هر حكم يا تعليم دينى كامل مىشود ، و هر حكم يا تعليم با نظام عامّ و اهداف كلَّى اسلام هماهنگ مىگردد . « 2 » - اساس قرار دادن اصلهاى بنيادينى كه « قرآن كريم » براى ديگر احكام اصلى و فرعى آورده است ، و مقياس قاطع شمردن آنها براى پذيرفتن يا رد كردن ؛ براى توضيح در اينجا سه مثال مىآوريم :\r\nيك - اصل اجراى عدالت و قسط .\r\n\r\n","description":"","footnote":"\r\n« 1 » مقصود از « اصول » در اينجا ، اصول اعتقادى و اصول عمومى و عمليى است كه دين اسلام براى ساختن فرد و جامعه ، همهء آنها را مطرح كرده و مورد تأكيد قرار داده است . پيوستگى استوار « اصول اعتقادى » با گرايشهاى فقهى و احكام دينى روشن است ، زيرا دينى كه « عدل » از اصول اعتقادى آن است و معتقد است كه خداى متعال عادل است نمىشود حكمى و قانونى در آن يافت شود كه موجب گسترش ظلم باشد ( مانند تأييد تكاثر و فقر ) . بنا بر اين ، مجتهد معتقد به اصل « عدل » ، نمىتواند به هنگام استنباط هر حكمى از احكام دين ، از آنچه باعث تحقّق يافتن عدالت در اجتماع است و موانع اجراى عدالت را بر طرف مىسازد چشم بپوشد ؛ و چنين مجتهدى در فتوا دادن ، ايستارى كه ضدّ عدالت باشد و قسط را در ميان مردم نابود سازد نخواهد داشت .\r\nبدين گونه مىنگريم كه اعتقاد به اصل « عدل » - اگر مورد توجّه و تعمّق قرار گيرد - در گرايشهاى فقهى و فتوايى ، تأثيرى بزرگ خواهد داشت و چارچوب فتوا را تعيين مىكند . و اين امر روشن است . و از همين جاست كه دو جنبهء دين ، يعنى جنبهء اعتقادى ( نظرى ) و جنبهء احكامى ( عملى ) آن هماهنگ مىگردد ، و يكپارچگى دين در عقيده ( معارف - فقه اكبر ) و احكام ( فقاهت - فقه اصغر ) ، خدشه نمىپذيرد .\r\nامّا اصول عمومى و عملى سازندهء افراد و اجتماعات كه در اسلام آمده است ، پاره اى از آنها را در باب پنجم ياد كرده‌ايم ، نگريسته شود ( جلد دوّم ) .\r\n« 2 » فصل 25 ، از همين باب « نگاهى به سراسر فصل » ، « بند 13 » ( جلد چهارم ) .\r\n","page_name":" 46 ","page_number":46},
  {"content":"\r\nدو - اصل نفى تكاثر و اتراف .\r\nسه - اصل حمايت از مستضعفان .\r\nامّا اصل اوّل ( كه خود قائم بر ميزان الهى و وسيلهء رسيدن به تعادل است ) ، يك اصل قرآنى اساسى است ، پس بىترديد مقياس و وسيلهء سنجش براى همهء احكام اسلامى - اقتصادى و جز آن - خواهد بود ، و هر حكم يا فتوايى كه متناقض با اين اصل اساسى باشد ، يا از تحقّق يافتن آن جلوگيرى كند ، ناگزير از قالب قرآنى بيرون است .\r\nاصل دوّم نيز يك اصل قرآنى اساسى است كه قرآن كريم با هشدارهايى قاطع به بيان آن پرداخته است ، پس آن نيز مقياس و معيارى براى همهء احكام اسلامى به شمار مىرود - خواه اقتصادى و خواه جز آن - بنا بر اين هر حكم يا فتوايى كه هدف آن تحقّق بخشيدن به اين اصل در جامعه نباشد ، ناگزير از قالب قرآنى بيرون است .\r\nاصل سوّم نيز يك اصل قرآنى اساسى است ، و وسيلهء سنجش همهء احكام اسلامى است - اقتصادى و جز آن - ؛ بنا بر اين هر حكم يا فتوايى كه در ارتباط با آن نباشد و سبب به كار افتادن مضمون آن نشود ، ناگزير خارج از قالب قرآنى است .\r\nپس در اين تحليل ، دو امر زير از عمده ترين مقياسهاى اصلى براى استنباط احكام اسلامى و فهم درست و تفقّه صحيح در بارهء آنها به شمار مىرود ، زيرا كه بوسيلهء اين دو امر ، اسلامى بودن احكام استنباط شده تضمين مىشود ؛ و آن دو از اين قرار است :\r\nيك - قرار دادن اصول اساسى و غايى دين بعنوان ملاكى قطعى براى همهء احكام .\r\nدو - تلاش براى كشف ارتباطات موجود ميان احكام .\r\n( 5 ) - توجّه به شناخت زندگى انسان معاصر ، با همهء تطوّر و تكاملى كه در معيشت و انديشه و كار و پرورش و فرهنگ و توليد و بازرگانى « 1 » و صنعت و تخصّص و هنر\r\n\r\n","description":"","footnote":"\r\n« 1 » پيشرفت پيچيده اى كه در قلمرو « كار » و « توليد » و « بازرگانى » پديد آمده است ، چيزى است كه هيچ انسان بيدارى از آن غفلت ندارد ؛ و هيچ مجتهد آگاهى و هيچ ديندار محتاطى منكر لزوم بازنگرى در احكام و مسائل مربوط به موضوعهاى ياد شده نيست ، تا حقّى ضايع نشود و بر حقدارى ستم نرود ، و جامعيّت دين و توانايى فقه اسلامى مخدوش نگردد ، و « فرد سازى » و « جامعه پردازى » آن ، در عمل و اقدام نشان داده شود ، و جامعه اى - داراى روابطى قابل قبول - بسازد .\r\n","page_name":" 47 ","page_number":47},
  {"content":"\r\nو سياست و دفاع و نيازمنديهاى تازهء انسان پيدا شده است ، كه با زندگى آدمى در قرون گذشته اختلاف فراوان دارد . و روشن است كه شناخت ياد شده ، و دريافت واقعيّت در حال تطوّرى كه انسان معاصر در آن زندگى مىكند ، به هيچ روى نبايد مورد غفلت واقع شود ، بويژه براى آن كس كه در صدد استنباط احكام اسلامى و فتوا دادن بر اساس آنهاست ، و مىخواهد با آگاهى از جايگاهها و پيوندها و زيرسازهاى احكام فتوى دهد ، و اين همه را از قرآن كريم و احاديث - كه با هر زمان همراهند - استخراج كند . « 1 » - جدّى گرفتن « حوادث واقعهء اقتصادى » و فهم حقيقى آنها ، بدون توجّه به مكتبها و افكار ديگرى كه در اين زمينه وجود دارد . و بايد دانست كه جهتگيرى مؤلَّفان در اين تحقيق و عرضه داشت آن ، و قصدى كه از بيان احكام اقتصادى اسلام ( با توجّه به « محور » و « ارتباط » در احكام و قالببندى آنها به صورتى جامع و عملى كه پاسخگوى نيازمنديهاى اجتماعات باشد ) داشته‌اند واكنشى نسبت به هيچ كار يا چيزى نيست ، بلكه مقتضاى رجوع به دو عامل هدايت ، يعنى دو يادگار سفارششدهء پيامبر اكرم « ص » ( قرآن كريم و احاديث اوصياى او ) است ، « 2 » و استخراج تعاليم حياتى از آنها به منظور گشودن مشكلى كه از بزرگترين دشواريهاى زندگى آدمى به شمار مىرود - يعنى مشكل « توانگرى » و « فقر » - و عرضه كردن آن تعاليم بر اجتماع بشرى ، در اين تنگناهاى سختى كه انسان معاصر ، بويژه محرومان و ستمديدگان ، بايد از آنها عبور كنند . « 3 »\r\n17 - در پرتو آنچه ياد شد ، روشن مىگردد كه كتاب « الحياة » ، در مجموع ،\r\n\r\n","description":"","footnote":"\r\n« 1 » « بند 22 » و « بند 23 » و « بند 25 » ، از اين مقدّمه را با ژرفنگرى بنگريد .\r\n« 2 » چنان كه خوانندگان ، اين چگونگى را از سراسر بابها و فصلهاى « الحياة » ، به خوبى حس مىكنند .\r\n« 3 » چنان كه خوانندگان ، اين چگونگى را از سراسر بابها و فصلهاى « الحياة » ، به خوبى حس مىكنند .\r\n","page_name":" 48 ","page_number":48},
  {"content":"\r\nدستاوردى است از كتاب خدا ( قرآن ) و احاديث مفسّران دانا و شارحان راستين آن ( پيامبر اكرم و امامان معصوم ) كه هدفهاى قرآن را بيان كرده‌اند و تعليمات و راهنماييهاى اين كتاب الهى را آشكار ساخته‌اند . و خود پيامبر « ص » ، در احاديثى بسيار ، از جمله حديث متواتر « ثقلين » ، همهء امّت را به « قرآن - عترت » ارجاع داده است ، و راه يافتن و گمراه نگشتن را منحصر در پيروى تام از آن دو شمرده است . « 1 » 18 - و در اينجا بايد اشاره كنيم كه آيات و احاديثى كه در فصول و مباحث كتاب مىآوريم ، همهء آيات و احاديث مربوط به موضوع نيست ، بلكه نمونه ها و بخشهايى است كه براى ترسيم خطوط بحث و تعيين حدود آن عرضه مىداريم ، و نظر خوانندگان و پژوهشگران را به محتواى آنها - و امثال آنها - جلب مىكنيم ، تا خود به تحقيق و مطالعهء فراگير و سازنده ، در حوزهء اسلام و تعليمات آن بپردازند .\r\n19 - احاديث ياد شده ، در خط هدايت قرآنى و قالب آن قرار دارد ، و هدفهاى قرآن كريم را بيان مىكند ، و راه روشن كتاب آسمانى را مىنماياند . و اين حقيقتى است كه خواننده هنگامى كه آيات قرآن كريم را در آغاز بحثها و فصلها مىخواند ، به آن متوجّه مىشود . و اين مهمترين دليل بر معتبر بودن « حديث » و محتواى حديثى است .\r\n20 - علاوه بر آنچه در بارهء اعتبار احاديث كتاب به آن اشاره كرديم ، نظر خوانندگان را به چند امر جلب مىكنيم :\r\n( 1 ) - اين احاديث يك ديگر را تأييد مىكنند ، و با مضامينى كه در آنها تكرار\r\n\r\n","description":"","footnote":"\r\n« 1 » رجوع كنيد به مجلَّدات ششگانهء « حديث ثقلين » ، از كتاب عظيم « عبقات الأنوار » ، تأليف علَّامهء مجاهد كبير ، حضرت مير حامد حسين هندى ( م : 1306 ق ) . در اين كتاب سترگ ، اسناد فراوان حديث ، از طرق عالمان برادران اهل سنّت ، و همچنين سخنان جمعى از بزرگان و مشاهير ايشان ، در بارهء محتواى حديث و شرح آن ، گرد آورى شده است . مطالعهء دقيق اين كتاب ، مغتنم بلكه لازم است - چاپ اصفهان ، مؤسّسهء نشر نفائس مخطوطات ( 1380 - 82 ق 1339 - 41 ش ) .\r\n","page_name":" 49 ","page_number":49},
  {"content":"\r\nمىشود - چنان كه اشاره اى گذشت - همهء پشتوانهء يك ديگر و مايهء تقويت يك ديگرند .\r\n( 2 ) - اين احاديث را مشايخ بزرگوار اسلام - كه رحمت خداى متعال شامل حالشان باد - در كتابهاى خويش آورده‌اند ، چونان اين بزرگان :\r\n- شيخ حسين بن سعيد كوفى اهوازى ، در كتابهاى خويش .\r\n- شيخ ابو العبّاس حميرى قمى ، در كتابهاى خويش .\r\n- شيخ ابو جعفر كلينى ، در كتاب « كافى » .\r\n- شيخ ابو جعفر صدوق ، در كتاب « من لا يحضره الفقيه » و ديگر كتابهاى خويش .\r\n- شيخ حسن بن شعبهء حرّانى ، در كتاب « تحف العقول » .\r\n- شيخ محمد بن نعمان مفيد بغدادى ، در كتابهاى خويش .\r\n- شيخ ابو جعفر طوسى ، در كتاب « تهذيب » و كتاب « استبصار » و ديگر كتابهاى خويش .\r\n- شيخ علىّ بن ابراهيم قمى ، در كتاب « تفسير » ( تفسير قمى ) .\r\n- شيخ ابو النّضر عيّاشى سمرقندى ، در كتاب « تفسير » ( تفسير عيّاشى ) .\r\n- شريف ابو الحسن رضى بغدادى ، در « نهج البلاغة » .\r\n- شيخ ابو القاسم بن قولويه قمى ، در كتابهاى خويش .\r\n- شيخ ابو على طبرسى ، در تفسير « مجمع البيان » و كتاب « إعلام الورى » .\r\n- شيخ احمد بن فهد حلَّى ، در كتاب « عدّة الدّاعى » و كتابهاى ديگر خويش .\r\n- شيخ فخر الدّين ، ابن ادريس حلَّى ، در كتاب « سرائر » .\r\n- شيخ محمّد بن مكَّى ، شهيد اوّل ، در كتابهاى خويش .\r\n- شيخ زين الدّين ، شهيد ثانى ، در كتابهاى خويش .\r\n- شيخ محمّد بن على ، ابن شهر آشوب مازندرانى ، در كتاب « مناقب » و كتابهاى ديگر خويش .\r\n- شيخ ابو منصور طبرسى در كتاب « احتجاج » .\r\n","description":"","footnote":"","page_name":" 50 ","page_number":50},
  {"content":"\r\n- قاضى نعمان مصرى ، در كتاب « دعائم الاسلام » . . . و همچنين ديگر محدّثان . . . « 1 » و مشايخ متأخّر ما ، اين احاديث را ، در كتابهاى خود ، از مشايخ ياد شده و همانندان آنان ، با استناد ، روايت كرده‌اند . « 2 » - مشايخ متقدّم ما ، از فقيهان و محدّثان ، به احاديثى كه مورد اعتمادشان بوده است عمل مىكرده‌اند - هر چند وثوق و اعتماد از روى قراينى خارجى ، جز سند ، حاصل شده باشد « 3 » - و به مقتضاى آن فتوا مىداده‌اند . و متأخّران از فقها ، به همين رويّه ، تا زمان حاضر عمل كرده‌اند و مىكنند . بنا بر اين ، معتبر بودن حديث و عمل كردن به آن ، محدود به اصطلاحاتى نبوده است « 4 » كه دو فقيه بزرگ و مشهور ، سيّد احمد بن طاوس حلَّى ( م : 673 ق ) و شاگرد وى ، علَّامهء حلىّ ( م : 726 ق ) ، در اواخر قرن هفتم و اوايل قرن هشتم ، آنها را مطرح ساختند . و استاد ما ، عالم ربّانى ، و متألَّه قرآنى ، و داناى حقايق معارف قرآنى و حديثى ، حضرت شيخ مجتبى قزوينى خراسانى ( م : 1346 ش 1386 ق ) ، نيز بيشتر به همين روش عالمان پيشين « 5 » عمل مىكرد و آن را رواج مىداد .\r\n( 4 ) - و ما نيز از همين روش پيروى كرديم « 6 » ، و آن را خطَّ سير خود قرار داديم ،\r\n\r\n","description":"","footnote":"\r\n« 1 » نام راويان احاديث ، در كتابهاى اين عالمان مشهور بزرگ - يا در مداركى كه از آنها نقل كرده‌اند - آورده شده است . و اين اسناد روايى در جاهاى خويش محفوظ است .\r\n« 2 » نام راويان احاديث ، در كتابهاى اين عالمان مشهور بزرگ - يا در مداركى كه از آنها نقل كرده‌اند - آورده شده است . و اين اسناد روايى در جاهاى خويش محفوظ است .\r\n« 3 » اين « قرائن » - يعنى قرائن خارج از سند - را شمارى از عالمان بزرگ ياد آور شده‌اند ، از جمله ملا محسن فيض كاشانى ( م : 1091 ق ) ، در مقدّمات كتاب عظيم « وافى » . نيز بنگريد به سخنان شيخ عزّ الدّين حسين بن عبد الصّمد عاملى ( م : 984 ق ) ، در كتاب « الدّراية » ، در بارهء « حديث صحيح » و توضيح آن . نيز خاتمهء « وسائل الشيعه » را بنگريد كه در آنجا كتابهاى معتبر حديثى ، و گواهى عالمان به صحّت آنها ، و همچنين « قرائن موثّق بودن راوى حديث » آورده شده است .\r\n« 4 » چنان كه استاد اكبر ، ملَّا محمّد باقر وحيد بهبهانى ( م : 1208 ق - يا 1209 ) ، در اين باره گفته است :\r\n« نسبت صحيح قدما و صحيح متأخّرين ، عموم و خصوص مطلق است » . مقدّمهء « كافى » ، از استاد على اكبر غفّارى ، چاپ تهران ، مكتبهء اسلاميّه ( 1388 ق ) .\r\n« 5 » و حتى عالمان متأخّر و معاصر - در مقام عمل - .\r\n« 6 » و اين سيره و روشى است عقلايى ، كه عقلا و خردمندان همواره در هر عصرى و شهرى آن را معمول داشته‌اند و به آن عمل كرده‌اند ، چنان كه طبيعت زندگانى مشترك انسانى در جامعه ها ، كه از چيزها به يك ديگر خبر مىدهند و جوياى خبر مىشوند ، و به آموزش دادن چيزها و آموختن از يك ديگر مىپردازند ، همين روش را ايجاب مىكند ، يعنى اينكه سخن و خبر و اطلاع يك ديگر را - جز در موارد خاص - بپذيرند ؛ همان گونه كه فقيهان و مجتهدان ما - از سلف پيشين و سپس ديگران - همين روش را مورد پذيرش و عمل قرار داده‌اند .\r\nو البتّه اين سخن به اين معنى نيست كه همهء آنچه در كتابهاى حديثى آمده ، يا به نام « حديث » نقل شده است - بطور يك جا و دربست - پذيرفته باشد ، زيرا بايد حديث به سرحد « اعتبار » برسد و مورد شناخت فنّى قرار گيرد . بنا بر اين ، با اينكه نمىتوان همهء احاديث را صحيح و معتبر دانست ، نيز نمىتوان - و نمىشود - همهء احاديث را ضعيف شمرد ، يعنى به دليل وجود شمارى احاديث ضعيف در ميان « مجموعهء احاديث » ، نمىتوان از درياى موّاج احاديث ( چه احاديث نبوى و چه احاديث معصومين « ع » ، كه تبيين اصلى و كامل تعاليم قرآنى و مبانى اسلامى ، در « اصول » و « فروع » و همه رشته هاى مربوط ، در مسائل اعتقاد و عمل و زندگى و انسان و شناخت و تحقّق ، در گرو رجوع به آنها و فهم آنها و استفاده از آنهاست ) چشم پوشيد ، و با خود پنداشت كه بدون « دانش حديث » ، و شناخت جامع و فنّى و « اجتهادى » احاديث ، شناختى از اسلام مىتوان داشت ، و به تحليل مبانى آن مىتوان رسيد . و اينها همه در نزد صاحبان اطَّلاع و صلاحيّت روشن است .\r\n","page_name":" 51 ","page_number":51},
  {"content":"\r\nمگر در جايى كه دليل عقليى بديهى يا مفهوم شرعيى قطعى - كه هر دو حجّتند - ما را از پيمودن اين راه باز داشته باشد ؛ و ليكن بايد دانست كه عرضه كردن حديث بر قرآن - بنا بر آنچه ائمّهء طاهرين « ع » - فرمان داده‌اند ، مقياسى است استوار ؛ و مطابق بودن محتواى حديثى با منظور قرآنى بزرگترين دليل است بر صحّت آن . « 1 » 21 - گاه گاه ، پاره اى از آيات و احاديث ، چند بار - در جاهاى مختلف - آورده مىشود . اين كار به منظور استفاده از بعدهاى گوناگون محتواى آيات و احاديث و بهره گيرى از آموزشهاى متنوّع و ژرف و چند جانبهء آنها انجام مىيابد ؛ بنا بر اين تكرار به معناى متعارف آن نيست . و ما با همين ياد آورى خوانندگان را ترغيب\r\n\r\n","description":"","footnote":"\r\n« 1 » طريقهء علمى و مهمّ ديگرى براى شناخت صدور و صحّت حديث و اعتبار يا عدم اعتبار آن - و بويژه فهم معانى و مرادات احاديث - نيز وجود دارد ، يعنى روشى كه - از جمله - عالم قرآنى بزرگ ، محقّق مؤسّس ، حضرت ميرزا مهدى اصفهانى ( م : 1365 ق ) ، استاد استاد ما ، شيخ مجتبى قزوينى خراسانى - كه روح هر دو در انوار قدّوسى مستغرق باد - آن را مورد تأكيد قرار داده است ، و در كتاب « المواهب السّنيّة » ( في بيان المعاريض و التّورية ) ، در بارهء خصوصيّات آن - دقيق و مستند - سخن گفته است . و سخن برخى از تأويلگرايان بيراهه رو - از جمله شيخيّه - را رد كرده است .\r\n","page_name":" 52 ","page_number":52},
  {"content":"\r\nمىكنيم كه در اين آيات و احاديث و تعبيرها و تعليمهاى آنها با ديدهء پژوهش و تحقيق و « تعقّل » و ژرفكاوى بنگرند .\r\n22 - اميدواريم اين مجموعه در دسترس علما و فقهاى اسلام - كه هماره مؤيّد و استوار انديش و استوار رو باشند - قرار گيرد ، و خود زمينه اى حاصلخيز براى گسترش يافتن دايرهء فقاهت و اجتهاد نسبت به اين گونه موضوعات و آنچه به آنها - از لحاظ اقتصاد و « مكتب اقتصادى اسلام » - مربوط است بشود ، چه استنباط مكتب اقتصادى اسلام نيازمند وارسى و تفقّه و اجتهادى تازه است ، كه همهء « حوادث واقعهء اقتصادى » را فرا گيرد ، در يك اقدام تحقيقى ، كه بايد صاحبنظران با درك و بيدار ، از ميان مجتهدان بزرگ و آگاه ، به آن بپردازند و اين راه تازه را براى آيندگان بگشايند . « 1 » آرى ، مسائل اقتصادى و معيشتى جديد و نوين ( با افقهاى گسترده و فروع فراوان و قضاياى متنوّع ، و با وجود آرا و نظريّات علمى ، و پيچيدگى و دگرگونى ويژهء آنها ، و تخصّص و مهارتى كه لازمهء پرداختن به اين گونه مسائل است ) ، چيزى نيست كه بتوان به صورتى ساده ، با راه و روشهاى قديمى ، به آن دست يافت ، بلكه بر ما واجب است كه افق تفقّه و اجتهاد را در اين قلمرو ( بويژه پس از مشاهدهء آموزشها و چارچوبهاى بسيارى كه در قرآن كريم و حديث شريف در اين خصوص آمده است ، شامل فلسفه هايى حياتى و راهنماييهايى سرنوشتساز و غير قابل چشمپوشى ) ، چنان گسترش دهيم كه به دست آوردن « رأى متمركز اصيل » و « نظرهاى ارشادگر گرانبها » امكانپذير شود ، و « فقاهت اسلامى » بتواند پاسخگوى همهء پرسشهاى مهم و\r\n\r\n","description":"","footnote":"\r\n« 1 » در « بند 13 » - از اين مقدّمه - گفتيم كه استخراج و تدوين « مكتب اقتصادى اسلام » ، نياز به انجمنى دارد مركب از مجتهدان بزرگ و كارشناسان ماهر اقتصادى ، كه در ضمن كوششى كارشناسانه و دامنه دار و فراگير بدان بپردازند . و اين سخن با آنچه هم اكنون مىگوييم ناسازگار نيست ، زيرا مجتهدان بزرگ بايد در اين كار سهم خويش را به انجام رسانند ، يعنى همهء توان علمى و فقهى و تتبّعى و استنباطى خود را به كار گيرند ، و همهء دليلها و متنهاى شرعى را بپژوهند ، تا بتوانند انجمن ياد شده را تغذيه كنند .\r\n","page_name":" 53 ","page_number":53},
  {"content":"\r\nپيچيدهء اقتصادى بشريّت در اين روزگار باشد . « 1 » 23 - واضح است كه تفقّه و اجتهاد در مسائل جديد و « حوادث واقعهء اقتصادى « 2 » » ، با عمقهاى فراوان و شاخه هاى پيچيدهء تخصّصى - كه به آنها اشاره كرديم - با تفقّه و اجتهاد در مسائل مالكيّت در دوران گذشته تفاوت فراوان دارد .\r\nآرى ، قانون تطوّر و تكامل در حيات بشرى و روابط اقتصادى ، و تحوّل يافتن موضوعات حكمى و ضرورت فهم درست آنها ( كه ائمّهء طاهرين « ع » با به كار بردن واژهء « حوادث » - چيزهاى تازه و امور نو پيدا در زندگى - ما را به برخورد درست با آنها توجّه داده‌اند ) « 3 » ، از امورى است كه ناگزير بايد به آنها پرداخت و از آنها آگاهى كامل حاصل كرد ؛ زيرا كه « حوادث واقعهء » امروز غير از « وقايع سابقهء » ديروز است - و اين واضح است . و شناخت زمان با ابعاد و محتويات آن ، رمز بقا در اين دنياى\r\n\r\n","description":"","footnote":"\r\n« 1 » بنا بر اين ، ما خود « اصولى » هستيم ، يعنى قائل و معتقد به اجتهاد و لزوم به كارگيرى قواعد علم اصوليم ، و در « نظام اجتهاد » ، گرايشى به چيزى جز توسعهء آفاق آن نداريم . و حكمت اين امر ( توسعه خواهى در اجتهاد و تأكيد بر « پويا » شدن فقه و فقاهت ) روشن است ، زيرا سستگيرى در كار « اجتهاد » شالودهء « فقاهت دينى » را ويران مىسازد ، ليكن تأكيد بر « پويا » شدن فقه و وسعت بخشى به آفاق آن - با همان اصول ثابته - موجب بقا و گسترش آن و تحقّقيابى اهداف آن خواهد بود . و اين موضوعى است كه هر انسان آگاهى كه زمان را مىشناسد و معناى « عصر » را درك مىكند و با مسائل انسان نو سر و كار دارد ، و آينده را در نظر مىگيرد ، از هوادارى آن باز نمىايستد .\r\n« 2 » بويژه در بارهء اين موضوعها :\r\n( 1 ) - كار .\r\n( 2 ) - توليد .\r\n( 3 ) - بازرگانى .\r\n( 4 ) - نرخگذارى .\r\n( 5 ) - توزيع .\r\n« 3 » و با ضرورت توجه كردن به آنچه در احاديث آنان در بارهء شناخت زمان و محتواى آن آمده است ، از جمله سخن امام صادق « ع » : « العالم بزمانه لا تهجم عليه اللَّوابس » ( تحف العقول / 261 ) ؛ يعنى :\r\n« تنها انسان زمانشناس است كه از شبيخون مسائل اشتباه انگيز و پيچيده در امان مىماند ( و مغلوب هجوم فكرى و مرعوب تهاجم فرهنگى و تدليسهاى زمان و تلبيسهاى محيط نمىشود ) » . و معناى اين سخن گران آموز اين است كه انسان زمان ناشناس و ناآگاه از محتواهاى گوناگون زمان و عصر ، همواره مغلوب و مرعوب است و اين واقعيّتى است كه خرد و آزمون نيز آن را مىنمايانند .\r\n","page_name":" 54 ","page_number":54},
  {"content":"\r\nپر حوادث است - و اين آشكار است . و واپس ماندن و جمود و تنگانديشى ، يا فريب خوردن از توجيهات غلط ثروتمندان و تنعّم پرستان ، از امورى است كه دين و دنيا را تباه مىكند - و اين روشن است .\r\n24 - بنا بر اين ، مقصود مؤلَّفان از اين عرضه داشت و تصنيف چيزى نبوده است جز :\r\n- خدمت كردن به دين و پيروان دين .\r\n- زنده كردن بخشى از ارزشها و تعاليم و اصولى كه براى ساختن جامعهء اسلامى ضرورى است .\r\n- مجهّز كردن « فقاهت اسلامى » به اين آموزشهاى حياتبخش ، با تأكيد بر حفظ « نظام اجتهاد » ، اجتهادى « پويا » ( نه « راكد » ) ، با نگرشى آگاهانه ، و داراى دركى نافذ و رسالتى متعهّدانه - چنان كه بدان اشاره كرديم .\r\n- به عزّت رسانيدن مسلمانان و سرزمينهاى ايشان ، در پرتو برپادارى اين چارچوبها و اصول .\r\n- عرضه كردن آنچه در اسلام براى دفاع از توده هاى مستضعف و بيدفاع و تحت فشار و محروم آمده است ، به منظور بازپسگيرى حقوق ايشان ، و بالا بردن تراز معيشتى آنان و رساندن سطح زندگى اين گروهها به ديگران - چنان كه منظور اسلام است .\r\n- تشويق جوانان و انقلابيّون مسلمان به گرد آمدن در پيرامون هستهء اصلى دين ، به منظور نجات توده ها ، و مصون داشتن ايشان از گرايش به مكتبهاى الحادى و گمراهى آفرين .\r\n- ريشه كن كردن طاغوتيگرى اقتصادى .\r\n- احياى حقّ و عدل ، و استوار سازى پايگاههاى « قسط قرآنى » در اجتماع و اقتصاد ، به بركت آنچه اسلام ( در قرآن و حديث ) ، به انسان و انسانيّت ارزانى داشته\r\n","description":"","footnote":"","page_name":" 55 ","page_number":55},
  {"content":"\r\nاست .\r\n- فراخوانى توانگران به بازگرداندن اموال به جايگاه الهى و « قوامى » آنها .\r\n- اصلاح جامعه ، از راه برانداختن دو فاجعهء بزرگ : « تكاثر » و « فقر » ، از پهنه هاى زيست انسانى .\r\n- پديد آوردن زمينه اى شايسته براى تحقّق پيدا كردن قسطى كه پيامبران « ع » آمدند تا جامعه ها از آن سرشار گردند .\r\n- دعوت از متفكَّران جهان تا بار ديگر ارزشها و تعاليم اسلامى را مورد تحقيق و مطالعه قرار دهند .\r\n25 - نيز اميد آن داريم كه طلَّاب علوم اسلامى ، با روح اين آموزشهاى قرآنى و حديثى - آموزشهاى « زندگىبخش » و « فردپرور » و « جامعه ساز » و « تعالىگرا » - جوش بخورند ، و به اقامهء عدل و احقاق حق و پايه گذارى شالوده هاى قسط قرآنى در جوامع اسلامى ، و مبارزهء راستين با تكاثر و فقر برخيزند ؛ ايشان كسانى هستند كه امّت مسلمان آرزومند است كه در آينده عالمانى عامل و فقيهانى صاحب رسالت و پيشوايانى شكفته انديشه باشند ، و حركات سازندهء جهان اسلام را رهبرى كنند ، و از همهء تحوّلات و آگاهيها با خبر گردند ، و از مقتضيات زمان و ضرورتهاى آن به خوبى آگاه شوند ، و از حضور در طليعهء نهضتهاى پيشرفت خواه مسلمانان نهراسند « 1 » ، و راه را براى « حكومت عدل جهانى » چنان آماده سازند ، كه در سراسر آفاق زندگى بشرى و همهء مناطق زمين زمينهء تحقق آن فراهم گردد .\r\nپس هدف نهايى پژوهشهاى اقتصادى « الحياة » ( از جلد سوّم تا جلد ششم ) ، آن است كه در برابر خوانندگان آگاه و هوشيار ، بويژه فقيهان و مجتهدان و استادان\r\n\r\n","description":"","footnote":"\r\n« 1 » و بر مسلمانان واجب است كه اين گونه نهضتها را پديد آورند ، و در پيشبرد آنها همه گونه تلاش كنند ، تا دين ، قبله ، موجوديّت ، سرزمينها ، ثروت ، علم ، فرهنگ و اخلاق خويش را از چنگ و چنگال استعمار و استكبار جهانى درآورند و نجات بخشند ، و نسلهاى « قرآن و قبله » را حراست كنند .\r\n","page_name":" 56 ","page_number":56},
  {"content":"\r\nمحقّق و پژوهشيان فرهيخته ، و طلَّاب با درايت علوم اسلامى ، جايگاه مبانى اقتصاد الهى قرآنى و احكام اقتصادى اسلامى - با همهء چارچوبهاى آنها - به وضوح روشن شود ، و ارتباط و پيوستگى آنها با هر گونه حكم ديگر - از اقتصادى و غير اقتصادى - آشكار گردد ؛ و معلوم شود كه اين ارتباط و پيوستگى چيزى است كه فقيه پژوهشگر و مجتهد اهل استنباط نمىتواند نسبت به آن ناآگاه باشد ، يا چشمپوشى كند و غفلت ورزد ، چه با رعايت آن هر مجتهدى مىتواند نظرهاى مطمئن و قطعى اسلام را نسبت به مال و موضوعات و احكام آن استنباط كند ، و به راه حلهاى ريشه اى اسلام براى قضاياى مربوط به مال و امكانات و سير آنها در دست مردم برسد ، و قالبهاى اسلامى اقتصاد ، و اسلامى يا غير اسلامى بودن وضعيّت مال و امكانات را در جامعه تشخيص دهد ؛ آرى ، با درك اين ارتباط و پيوستگى و مورد نظر قرار دادن آن ، استنباط مسائل مالى به صورت اسلامى و فراگير امكانپذير خواهد شد ، و از مجموع آنچه اسلام در بارهء اموال و هدفهاى فردى و اجتماعى صحيح استفاده كردن از آنها در زمينه هاى مختلف بيان كرده است ، انحرافى صورت نخواهد گرفت . و بدين گونه است كه مسائل استنباط شده شايستگى آن را پيدا خواهد كرد كه در اينجا و آنجا عملى گردد ، و هيچ گونه واپسگرايى و جداماندگى از حقايق زمان معاصر در آنها مشاهده نشود .\r\n26 - از آنجا كه در « قرآن كريم » واژه هايى غنى و زنده وجود دارد كه براى بيان « مفاهيم اقتصادى » به بهترين وجه كفايت مىكند ، ما خود را نيازمند آن نديديم كه در تدوين مقاصد كتاب از اصطلاحات تازه بهره بردارى كنيم ؛ مثلا كلمهء « تكاثر » كه در قرآن آمده ، و كلمهء « اتراف » كه مأخوذ و مشتق از تعبيرهاى قرآنى است ، براى رساندن و بيان مفاهيمى كه در مقاصد اقتصادى ، مورد نظر است ، به گونه اى روشن و فراگير كفايت مىكند ؛ بنا بر اين اگر گاهى از واژه ها و تعبيرهاى نو در ضمن مطالب بياوريم ، براى آشنا بودن ذهنها با آنهاست و عنوان تأكيد و توضيح دارد نه جنبهء\r\n","description":"","footnote":"","page_name":" 57 ","page_number":57},
  {"content":"\r\nاساسى .\r\nو معلوم است كه مقصود از « تكاثر » اصطلاح رايج سرمايه دارى نيست ، بلكه منظور مفهوم قرآنى اين كلمه است « 1 » كه معنايى گسترده است و اين اصطلاحات تازه را نيز شامل مىشود ، هر چند بعضى از آنها فرع و شاخه اى از اين مفهوم يا نتيجه اى از آن باشد .\r\nو هنگامى كه به كلمهء « تكاثر » كلمهء « اتراف » را اضافه مىكنيم - چنان كه كرده‌ايم - گسترش دامنهء مبارزهء قرآنى بر ضدّ غناى تكاثرى و معيشت اترافى آشكار مىشود ، و به ترازى بلند ارتقا پيدا مىكند ، كه هيچ مكتبى به آن ارتقا پيدا نكرده است ؛ چه قرآن كريم مبارزهء خويش را تنها به غناى تكاثرى و شخص اغنيا اختصاص نداده است ، بلكه با زندگى شادخوارانهء آنان نيز - چنان كه اشاره كرديم - به نبرد برخاسته است . و بدين گونه اين مبارزه كامل و ثمر بخش مىشود ، زيرا كه « تكاثر » و « اتراف » از مهمترين عوامل ويرانكنندهء اجتماعاتند و پايمالكنندهء مصلحت بشرى و سعادت فرد فرد انسانها .\r\n27 - پس از آنكه جلد اوّل و دوّم « الحياة » در دسترس مردم قرار گرفت ، و عالمان و محقّقان و استادان و معلَّمان و ديگر فرهيختگان و طلَّاب علوم اسلامى و دانشجويان دانشگاه ها . . . آنها را ديدند و خواندند ، و در كتاب به چشم دوستى و تشويق نگريستند ، برخى از ايشان خواستار آن شدند كه در ضمن توضيح نويسى براى آيات و احاديث ، بيان گسترده تر و شرح كاملترى آورده شود تا چنان باشد كه تعاليم و هدفهاى مورد نظر به صورتى بهتر تبيين شود . مؤلَّفان در اين دو باب تا آنجا كه مناسب بوده است به انجام دادن اين خواستهء خوانندگان پرداخته‌اند ، و بدين منظور به جاى « نگاهى به سراسر باب » ، « نگاهى به سراسر فصل » انداخته‌اند ، آن هم بيدرنگ\r\n\r\n","description":"","footnote":"\r\n« 1 » در آغاز فصل 8 ، از باب 11 ( همين جلد ) نيز توضيحى در بارهء دو واژهء « تكاثر » و « اتراف » آورده‌ايم ، ديده شود .\r\n","page_name":" 58 ","page_number":58},
  {"content":"\r\nپس از هر فصل نه در پايان باب ؛ با وجود اين از وضع كتاب به صورت كلَّى خارج نشده‌اند ، و تنها در آنجاها كه مناسب ديده‌اند توضيح بيشترى عرضه كرده‌اند ، و در جاهاى ديگر كوتاهتر سخن گفته‌اند ، تا چندان از اصل موضوع و هدف اساسى كتاب دور نشده باشند ، كه همان عرضه داشت آيات و احاديث است ، به صورت مجموعه اى تحقيقى و بهم پيوسته و « نظامدار » ، و مرتبشده در ضمن بابها و فصلها ، براى آن مقاصد اساسى كه در گزارش آغازين جلد نخست به آنها اشاره كرده‌ايم .\r\nپس بنا بر آنچه گفته شد ، مؤلَّفان بحث در پيرامون اين موضوعات و آموزشها و راهنماييها و مضمونهاى سازنده را براى كتاب « تفسير الحياة » به تأخير مىاندازند ، كه اميد است - به خواست خداى بزرگ - به رشتهء تحرير در آيد ، كه خود نيز نوشتن آن را امرى لازم مىدانند ، و از خداوند متعال مسألت دارند كه آنان را به اين مقصود كامياب فرمايد .\r\nو از خوانندگان گرامى - كه خواستار تفصيل بيشترى هستند - دعوت مىكنيم كه براى اين منظور در هر فصل به « نگاهى به سراسر فصل » مراجعه فرمايند و در آن امعان نظر كنند و با ما همراه و همگام باشند ؛ چه در اين « نگاهها » ، در پيرامون هدفهاى آيات كريمه و احاديث شريفه و آموزشها و راهنماييهاى آنها توضيحاتى آمده است .\r\n28 - مؤلَّفان همچنان اميدوارند كه جلد سوّم تا ششم كتاب نيز ، در نظر دانشمندان و فقيهان و انديشمندان و مصلحان انقلابى و صاحبنظران فرهيخته و اقتصاددانان انسان دوست و متعهّد و هواخواهان مستضعفان و مؤمنان راستين و استادان آگاه و طلَّاب و دانشجويان آزاده « 1 » و نويسندگان و شاعران و هنرمندان و جز ايشان نيز ،\r\n\r\n","description":"","footnote":"\r\n« 1 » و ما را آرزويى گران است در بارهء طلَّاب جوان و خوشفكر علوم اسلامى ، كه در اين راه سرنوشتساز و آرمانى ( استقرار « نظام قسط قرآنى » و عدالت معيشتى ) ، با استوارى گام بردارند ، و كوششهاى ديگرى را ( كه از نظر تكميل مقدّمات و پژوهشهاى لازم ديگر ، در قلمرو توجه بيشتر به آيات و روايات و استفاده ژرفتر و جامعتر و سازنده تر از آنها ضرورت دارد ) ، به ثمر برسانند ، و براى آزادى و سربلندى اقاليم قرآن و قبله ، و نجات انسان و انسانيّت بجان بكوشند - به خواست خداوند رحمان و توفيقهاى او ، و با عنايت ولىّ بزرگ او ، عجّل اللَّه فرجه ، و فرج العدل و الإنسانيّة به .\r\n","page_name":" 59 ","page_number":59},
  {"content":"\r\nهمچون دو جلد پيشين ، مورد توجّه و عنايت واقع شود ، و سبب آن گردد تا برخى از آرزوهاى مقدّس اين تأليف و تصنيف ، در خصوص انتشار عدالت اجتماعى و اقتصادى و معيشتى در ميان مردم ، و شناساندن « نظام قسط قرآنى » براى عملى شدن آن در جامعه ، و استقرار پايه هاى دين حنيف الهى ، و ديگر خواسته هايى كه در بند بيست و چهارم به آنها اشاره شده است ، هر چه سريعتر صورت تحقّق پيدا كند ؛ و مؤمنان قويدل را به مبارزه بر ضدّ طاغوتهاى اقتصادى - كه در پهنه هاى گسترده اى از جوامع اسلامى تسلَّط دارند - برانگيزاند . « 1 » 29 - شايد بر مصلحانى كه هدفشان اصلاح جامعه از روى صدق و اخلاص باشد ، و همهء كسانى كه در پى اين گونه هدفها و آرمانها هستند ، اين مطلب پوشيده نباشد كه طرحهاى ياد شده در اين دو باب ، برنامه اى نشان مىدهد عملى ، يعنى قابل تحقّق يافتن ، در راه حلّ مشكلات اقتصادى انسان ، و پيريزى يك نظام مالى قوامى و متعادل ، و اجراى اصل « قسط قرآنى » در ميان توده هاى مردم ، البته با اين گونه تحقّقبخشانى - :\r\n- انقلابيّونى دگرگونساز . . .\r\n- باز انديشانى غير مرتجع . . .\r\n- جهتدارانى قويدل . . .\r\n- آرمانخواهانى راستين . . .\r\n\r\n","description":"","footnote":"\r\n« 1 » اشخاص - بحسب اصطلاح - مقدّس و محتاط ( و خشكه مقدّسان ) نيز بايد به مبارزه با طاغوتهاى اقتصادى بپردازند ، زيرا لازمهء ديندارى و تقدّس و محتاط بودن اين است كه اين گونه كسان ستمهاى بزرگ مالى و معيشتى را كه سراسر زندگى دردناك بينوايان و محرومان را فرا گرفته است و استخوان آنان را مىفرسايد تحمّل نكنند ، زيرا حضور چگونگى ياد شده در جامعه ، هر تصرّفى را شبهه ناك مىسازد ، و بر هر تقوى و تقدّسى خط بطلان مىكشد .\r\n","page_name":" 60 ","page_number":60},
  {"content":"\r\n- دينگسترانى در خطَّ خدا و اولياى خدا . . .\r\n- حقطلبانى بيباك . . .\r\n- آزاديخواهانى آزاده و صريح . . .\r\n- انساندوستانى پايدار . . .\r\n- قرآن باورانى عدالت طلب . . .\r\n- پيامبر روشانى بريده از ثروتمندان و مرفّهان و پيوسته به محرومان و بينوايان و مستضعفان ( به صورتى راستين ) . . .\r\n- علىگرايانى بيتاب در برابر شكمبارگى ستمگران و گرسنگى ستمديدگان ( كوبندهء نيرومندان با گرفتن حقّ ديگران از ايشان ، و نيرو بخش به ناتوانان با بازگرداندن حقوق آنان ) . . .\r\n- جعفرى مذهبانى فراخوان مردم به پذيرفتن اصل « مساوات » در معيشت و زندگى . . .\r\n- فريب ناخوردگانى از سالوسى متكاثران و بىهراس از فتنه انگيزى آنان . . .\r\n- تسليم ناشوندگانى در برابر هر ضعف ، يا سازش ، يا ارتجاع ، يا طمعورزى ، يا هواداريهاى ناروا . . .\r\n- و به تعبير كوتاه قرآنى : « * ( قَوَّامِينَ بِالْقِسْطِ شُهَداءَ لِلَّه ) * ( 1 ) بر پاى دارندگان سختكوش عدل و گواهان خداوند بر اجراى آن » . . . « 1 »\r\n\r\n","description":"","footnote":"\r\n« 1 » اين بند ( 29 ) را براى آن آورديم تا اگر كسانى بپندارند كه اين برنامه ها عملى نيست ، يا برخى از بيگانگان بخواهند بر ضدّ ارزشهاى اسلامى سخنى بگويند و آنها را غير عملى وانمود كنند ؛ پاسخى دندان شكن به آنان باشد ، زيرا هنگامى كه برنامه اى را قرآن كريم و پيامبر بزرگ و امامان معصوم « ع » - بارها و با صراحتها - بيان كردند و بر آن تأكيد ورزيدند ، بلكه آن را اصل دانستند ، بيقين - و صد درصد - عملى خواهد بود ، زيرا در شرع عقلانى اسلام هيچ دستورى و حكمى غير عملى نداريم ، چه اينكه جعل حكم غير قابل عمل ( تكليف ما لا يطاق ) ، بر خلاف عقل است ، و در شرع مبين چنين احكامى نيست . قرآن كريم بصراحت مىفرمايد : « * ( إِنَّ اللَّه يَأْمُرُ بِالْعَدْلِ\r\nخداوند به اجراى عدالت امر مىكند » ، و « * ( لِيَقُومَ النَّاسُ بِالْقِسْطِ\r\nپيامبران را فرستاديم تا مردمان در سايهء عدالت زندگى كنند » ، و امام صادق « ع » - مفسّر معصوم و راستين قرآن - مىفرمايد : « إنّ النّاس يستغنون إذا عدل بينهم اگر عدالت اجرا گردد همهء مردم بىنياز مىشوند » ( « كافى » 3 / 568 ) .\r\nپس اجراى عدالت ( به معناى زندگى بىفقر و ساختن جامعهء بدون فقر ) ، عملى و شدنى و قابل تحقّق است ( و گر نه چگونه قرآن با صراحت به آن امر مىكرد ، و معصوم با صراحت تعريف آن را بيان مىداشت ؟ ) ، منتها به دست * ( « قَوَّامِينَ بِالْقِسْطِ ، شُهَداءَ لِلَّه »\r\n؛ و از اين رو قرآن كريم معيار مسلمان تراز قرآن را بيان مىكند ، و در خطاب به مسلمانان مىفرمايد : * ( « كُونُوا قَوَّامِينَ بِالْقِسْطِ ، شُهَداءَ لِلَّه »\r\n.\r\n","page_name":" 61 ","page_number":61},
  {"content":"\r\nو بيقين انقلابيّون دگرگونساز و قهرمان ، خواستهء خود را در اين تعاليم ، براى ايجاد حركتى در جهت تحققيابى « قسط قرآنى » خواهند يافت ، بدانسان كه « نهج البلاغه » مىفرمايد : « لتساطنّ سوط القدر ، حتّى يعود أسفلكم أعلاكم ، و أعلاكم أسفلكم . . . » ، البتّه به صورتى كه اسلام پيشنهاد مىكند . . .\r\n30 - و از خداوند بزرگ درخواست مىكنيم كه مسلمانان را - كه اين تعاليم زندهء پر مايهء انقلابى در دست ايشان است - به آن موفّق فرمايد كه از نو به مطالعه و تحقيق در اين تعاليم - به صورتى مخلصانه و ژرفنگرانه - بپردازند ( به گونه اى كه پاره اى از آنها از پاره اى ديگر جدا نگردد ) ، و براى ساختن اجتماعى انسانى و قرآنى و صالح و پيشرو به كوشش برخيزند - تا شايد آن اجتماع براى اجتماعات بشرى همهء جهان نمونه و سرمشق گردد - و همواره مشعلهاى هدايت را فراراه توده هاى عظيم انسانهاى زير فشار « تكاثر » و « اتراف » ، در اطراف و اكناف زمين ، بر سر دست گيرند . . .\r\nو اين كار بر خداوند گران نيست ، و توفيق تنها به دست خداست ، و يارى از جانب خداى تواناى حكيم است .\r\nخداوندا ، بر محمّد و آل محمّد درود فرست ، و فرج ايشان را - كه فرج حق و عدالت و انسانيّت است - نزديك فرما ! خداوندا ، ما را به انجام دادن آنچه دوست مىدارى و مىپسندى ، توفيق ده ، و اولياى خودت را از ما خشنود گردان ! خداوندا ، ما و پدران و مادران ، و استادان ما و استادان ايشان ، و خويشاوندان و دوستان و همسايگان ، و كسانى كه حقى بر گردن ما دارند ، و\r\n","description":"","footnote":"","page_name":" 62 ","page_number":62},
  {"content":"\r\nكسانى كه به ما نيكى كرده‌اند ، و مردان و زنان مؤمنى كه پيش از ما آمده‌اند و رفته‌اند ، همه را بيامرز ، و ما را از مصلحان قرار ده ! خداوندا ، درجات عالمان ربّانى و متّقى و عامل به وظيفه و بيدار و مجاهد ما را بالا بر ! خداوندا ، بر درجات شهيدان اسلام بيفزا ، كسانى كه با فدا كردن جان خود ارزش زندگى را بالا بردند ، و با خونهاى شعله ور خويش چهرهء خورشيد را آذين بستند ؛ و آنان را به شهيدان « بدر » و « عاشورا » برسان ! و سلام بر آن كس كه تنها به خاطر حق به خدمت حق برمىخيزد ، و براى برپاداشتن قسط و عدل مىكوشد ؛ و توان و قوّتى جز از سوى خدا نيست .\r\nشعبان المعظَّم ، سال 1406 ق ، 1365 ش .\r\n","description":"","footnote":"","page_name":" 63 ","page_number":63},
  {"content":"\r\n\r\n","description":"","footnote":"","page_name":" 64 ","page_number":64},
  {"content":"\r\nباب يازدهم\r\n","description":"","footnote":"","page_name":" 65 ","page_number":65},
  {"content":"\r\n\r\nباب يازدهم ، مدخلى بر تحقيق در اقتصاد اسلامى ( خطوط كلَّى )\r\n، 50 فصل :\r\n","description":"","footnote":"","page_name":" 66 ","page_number":66},
  {"content":"\r\n\r\nفصل نخست مال در تصوّر اسلامى ( 1 )\r\n\r\nأ - چارچوب كلَّى\r\n\r\nقرآن\r\n1 - * ( فَإِذا قُضِيَتِ الصَّلاةُ فَانْتَشِرُوا فِي الأَرْضِ وَابْتَغُوا مِنْ فَضْلِ الله ، وَاذْكُرُوا الله كَثِيراً ، لَعَلَّكُمْ تُفْلِحُونَ ، ) * « 1 » هنگامى كه نماز به پايان رسد ، در زمين پراكنده شويد و از فضل خدا روزى بخواهيد ، و خدا را فراوان ياد كنيد ، باشد كه رستگار شويد ، 2 - * ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً . . . ) * « 2 » اموال خود را - كه خداوند سبب برپايى زندگى شما قرار داده است - به دست سفيهان مدهيد ( و مالى را كه به كسانى سفيه و بيخرد رسيده است در دسترس خود آنان مگذاريد تا تباه نسازند ) . . . 3 - * ( وَلا تَأْكُلُوا أَمْوالَكُمْ بَيْنَكُمْ بِالْباطِلِ وَتُدْلُوا بِها إِلَى الْحُكَّامِ . . . ) * « 3 »\r\n\r\n","description":"","footnote":"\r\n« 1 » « سورهء جمعه » ( 62 ) : 10 .\r\n« 2 » « سورهء نسا » : 5 .\r\n« 3 » « سورهء بقره » : 188 .\r\n","page_name":" 67 ","page_number":67},
  {"content":"\r\n( 1 ) از اموال يك ديگر به صورت نادرست استفاده نكنيد ، و براى بدست آوردن مالى بيشتر به حاكمان رشوه ندهيد . . . 4 - * ( ما أَفاءَ الله عَلى رَسُولِه مِنْ أَهْلِ الْقُرى ، فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ، كَيْ لا يَكُونَ دُولَةً بَيْنَ الأَغْنِياءِ مِنْكُمْ . . . ) * « 1 » آنچه خداوند ، از مردم كافر آباديها به پيامبر خود بازگردانيد ، از آن خداست و فرستادهء خدا و خويشاوندان او ، و يتيمان و بينوايان و در راه - ماندگان ، تا چنان نباشد كه ( در انحصار گروهى درآيد و ) در ميان توانگران شما دست به دست بگردد . . . 5 - * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ . . . ) * « 2 » بدانيد كه آنچه ( در جنگها ) به غنيمت بهرهء شما مىشود ، پنج يك آن مخصوص خداست و پيامبر و خويشاوندان او ، و يتيمان و بينوايان و در راه - ماندگان . . . 6 - * ( وَأَقِيمُوا الصَّلاةَ وَآتُوا الزَّكاةَ . . . ، ) * « 3 » نماز را بر پا بداريد و زكات بدهيد . . .\r\n\r\n","description":"","footnote":"\r\n« 1 » « سورهء حشر » ( 59 ) : 7 .\r\n« 2 » « سورهء انفال » : 41 .\r\n« 3 » « سورهء بقره » : 43 .\r\n","page_name":" 68 ","page_number":68},
  {"content":"\r\n7 - * ( لِلرِّجالِ نَصِيبٌ مِمَّا اكْتَسَبُوا وَلِلنِّساءِ نَصِيبٌ مِمَّا اكْتَسَبْنَ . . . ) * « 1 » . . . مردان را از كار و كسب خود نصيبى است ، و زنان را از كار و كسب خود نصيبى . . . 8 - * ( الَّذِينَ يَبْخَلُونَ وَيَأْمُرُونَ النَّاسَ بِالْبُخْلِ ، وَيَكْتُمُونَ ما آتاهُمُ الله مِنْ فَضْلِه ، وَأَعْتَدْنا لِلْكافِرِينَ عَذاباً مُهِيناً ، ) * « 2 » ( خدا دوست ندارد متكبّران فخرفروش را ) ، آنان كه بخل مىورزند و مردمان را به بخلورزيدن فرمان مىدهند ، و مالى را كه خدا از فضل خويش به ايشان داده است پوشيده مىدارند ؛ ما براى كافران عذابى خواركننده آماده ساخته‌ايم ، 9 - * ( وَالَّذِينَ فِي أَمْوالِهِمْ حَقٌّ مَعْلُومٌ ، لِلسَّائِلِ وَالْمَحْرُومِ ، ) * « 3 » كسانى كه در اموال آنان سهمى است معيّن ، براى سائلان و محرومان ، 10 - * ( آمِنُوا بِالله وَرَسُولِه ، وَأَنْفِقُوا مِمَّا جَعَلَكُمْ مُسْتَخْلَفِينَ فِيه . . . ) * « 4 » به خدا و فرستاده اش ايمان آوريد ، و از اموالى كه از راه ارث به شما رسانيد ( و شما را جانشين صاحبان پيشين آنها ساخت ) انفاق كنيد . . .\r\n\r\n","description":"","footnote":"\r\n« 1 » « سورهء نسا » : 32 .\r\n« 2 » « سورهء نسا » : 37 .\r\n« 3 » « سورهء معارج » ( 70 ) : 24 - 25 .\r\n« 4 » « سورهء حديد » ( 57 ) : 7 .\r\n","page_name":" 69 ","page_number":69},
  {"content":"\r\n11 - * ( الَّذِي يُؤْتِي مالَه يَتَزَكَّى ، ) * « 1 » آن كس كه مال خويش مىبخشد ( زكات مىدهد ) تا ( در نزد خداوند ) پاك باشد ، 12 - * ( وَاعْلَمُوا أَنَّما أَمْوالُكُمْ وَأَوْلادُكُمْ فِتْنَةٌ . . . ) * « 2 » بدانيد كه داراييها و فرزندان شما وسيلهء آزمايش شمايند . . . 13 - * ( اعْلَمُوا أَنَّمَا الْحَياةُ الدُّنْيا لَعِبٌ وَلَهْوٌ وَزِينَةٌ وَتَفاخُرٌ بَيْنَكُمْ وَتَكاثُرٌ فِي الأَمْوالِ وَالأَوْلادِ . . . ) * « 3 » بدانيد كه زندگى اين جهان بازيى است ، و سرگرميى ، و آرايشى ، و نازيدنى به يك ديگر ، و لاف زدنى به فزونى دارايى و فرزندان . . . 14 - * ( وَما يُغْنِي عَنْه مالُه إِذا تَرَدَّى ، ) * « 4 » هنگامى كه در مغاك هلاك افتد ، مال او برايش كارى نكند ، 15 - * ( يا أَيُّهَا الَّذِينَ آمَنُوا ، لا تُلْهِكُمْ أَمْوالُكُمْ وَلا أَوْلادُكُمْ عَنْ ذِكْرِ الله . . . ) * « 5 » اى مردم باايمان ، مبادا داراييها و فرزندانتان شما را از ياد خدا غافل كنند . . .\r\n\r\n","description":"","footnote":"\r\n« 1 » « سورهء ليل » ( 92 ) : 18 .\r\n« 2 » « سورهء انفال » : 28 .\r\n« 3 » « سورهء حديد » ( 57 ) : 20 .\r\n« 4 » « سورهء ليل » ( 92 ) : 11 .\r\n« 5 » « سورهء منافقون » ( 63 ) : 9 .\r\n","page_name":" 70 ","page_number":70},
  {"content":"\r\n16 - * ( وَتُحِبُّونَ الْمالَ حُبًّا جَمًّا ، ) * « 1 » مال را بسيار دوست مىداريد ، 17 - * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ . . . ) * « 2 » در راه خدا ( براى « جهاد » و ديگر امور خير ) انفاق كنيد ، و خويشتن را به دست خود ( با ترك انفاق ، يا زياده روى در آن ) به هلاكت ميندازيد . . . 18 - * ( ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ الله ، فَمِنْكُمْ مَنْ يَبْخَلُ ، وَمَنْ يَبْخَلْ فَإِنَّما يَبْخَلُ عَنْ نَفْسِه ، وَالله الْغَنِيُّ وَأَنْتُمُ الْفُقَراءُ ، وَإِنْ تَتَوَلَّوْا يَسْتَبْدِلْ قَوْماً غَيْرَكُمْ ثُمَّ لا يَكُونُوا أَمْثالَكُمْ ، ) * « 3 » اينك شما آن كسانيد كه فراخوانده مىشويد تا در راه خدا انفاق كنيد ، پس برخى از شما بخل مىورزند ؛ هر كس بخل ورزد ، بيقين از بخشيدن چيزى به خود بخل ورزيده است ؛ « 4 » خداوند بىنياز است و شما نيازمندانيد ، و اگر روى بگردانيد ، قومى ديگر جايگزين شما مىسازد ، آنگاه آنان چون شما نخواهند بود ( و بخل نخواهند داشت ) ، 19 - * ( كَلَّا إِنَّ الإِنْسانَ لَيَطْغى ، أَنْ رَآه اسْتَغْنى ، ) * « 5 »\r\n\r\n","description":"","footnote":"\r\n« 1 » « سورهء فجر » ( 89 ) : 20 .\r\n« 2 » « سورهء بقره » : 195 .\r\n« 3 » « سورهء محمّد « ص » ( 47 ) : 38 .\r\n« 4 » زيرا « انفاق در راه خدا » ، ذخيره اى است براى خود انفاقكننده .\r\n« 5 » « سورهء علق » ( 96 ) : 6 - 7 .\r\n","page_name":" 71 ","page_number":71},
  {"content":"\r\n( 1 ) خير ، آدمى سركشى مىكند ، همين كه خود را بىنياز بيند ، 20 - * ( كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه ، فَيَحِلَّ عَلَيْكُمْ غَضَبِي . . . ) * « 1 » از روزيهاى پاكيزه ( و حلال ) كه به شما داده‌ايم بخوريد ، و در ( طلب روزى و مصرف ) آن زياده روى نكنيد ( و به حرام نگراييد ) ، كه گرفتار خشم من خواهيد گشت . . . 21 - * ( سَيَقُولُ لَكَ الْمُخَلَّفُونَ مِنَ الأَعْرابِ : شَغَلَتْنا أَمْوالُنا وَأَهْلُونا . . . ) * « 2 » آن دسته از اعراب باديه ، كه از همراهى تو ( در سفر به مكَّه ، سال حديبيه ) تخلَّف ورزيدند ، ( بعنوان عذرخواهى ) خواهند گفت : اموال و كسانمان ( و مزارع و احشام ، و رسيدگى به اين همه ) ما را از همراهى تو ( و پيوستن به ديگر مسلمانان ) بازداشتند . . . 22 - * ( لَتُبْلَوُنَّ فِي أَمْوالِكُمْ وَأَنْفُسِكُمْ . . . ) * « 3 » شما بيقين بوسيلهء مال و جان خود آزمايش خواهيد شد . . . 23 - * ( . . . وَجاهِدُوا بِأَمْوالِكُمْ وَأَنْفُسِكُمْ فِي سَبِيلِ الله ، ذلِكُمْ خَيْرٌ لَكُمْ . . . ) * « 4 » . . . با مال و جان خود در راه خدا جهاد كنيد ، اين كار براى شما بهتر است . . .\r\n\r\n","description":"","footnote":"\r\n« 1 » « سورهء طاها » ( 20 ) : 81 .\r\n« 2 » « سورهء فتح » ( 48 ) : 11 .\r\n« 3 » « سورهء آل عمران » : 186 .\r\n« 4 » « سورهء توبه » : 41 .\r\n","page_name":" 72 ","page_number":72},
  {"content":"\r\n24 - * ( فَضَّلَ الله الْمُجاهِدِينَ بِأَمْوالِهِمْ وَأَنْفُسِهِمْ عَلَى الْقاعِدِينَ دَرَجَةً . . . ) * « 1 » . . . خداوند مجاهدان را كه با مال و جان خود به جهاد مىپردازند ، بر غير مجاهدان ( و غايبان از پهنه هاى پيكارهاى مقدّس ) ، با ( ترفيع ) درجه اى برترى بخشيده است . . . 25 - * ( إِنَّ الله اشْتَرى مِنَ الْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ الْجَنَّةَ . . . ) * « 2 » خدا از مؤمنان جان و مالشان را خريده است ، تا در برابر ، بهشت از آن ايشان باشد . . . 26 - * ( . . . وَكُلُوا وَاشْرَبُوا وَلا تُسْرِفُوا ، إِنَّه لا يُحِبُّ الْمُسْرِفِينَ ، ) * « 3 » . . . بخوريد و بياشاميد ، و اسراف مكنيد ، كه خدا اسرافكنندگان را دوست نمىدارد ، 27 - * ( وَإِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها . . . ) * « 4 » هر گاه بخواهيم ( مردم ) سرزمينى ( جامعه اى ) را نابود كنيم ، توانگران شادخوار را ( به عبادت و عدالت ) امر مىكنيم ، پس آنان نافرمانى مىكنند ( و مستحق عذاب و نابودى مىشوند ) . . .\r\n\r\n","description":"","footnote":"\r\n« 1 » « سورهء نسا » : 95 .\r\n« 2 » « سورهء توبه » : 111 .\r\n« 3 » « سورهء اعراف » : 31 .\r\n« 4 » « سورهء اسراء » ( 17 ) : 16 .\r\n","page_name":" 73 ","page_number":73},
  {"content":"\r\n28 - * ( . . . إِنَّهُمْ كانُوا قَبْلَ ذلِكَ مُتْرَفِينَ ، ) * « 1 » آن كسان ( كه در دوزخ شكنجه مىشوند ) ، از آن پيش ( در زندگى دنيا ) ، توانگرانى ناز پرورد بودند ،\r\nبنگريد ! در اين آيات آسمانى نيك نظر كنيد ، و آنها را با تعمّق بخوانيد ، و بارى ديگر بخوانيد ؛ و سپس در محتواى آموزشهاى حياتبخش آنها ، كه همچون خورشيد مىدرخشند ، و چونان قلب زندگى مىتپند ، و چونان سيلى - بسان ريزش حيات از قلَّه هاى هستى - فرو مىريزند ، نيك بينديشيد . . . آيا پس از اين تعاليم ( بعنوان مكتبى اقتصادى و عدالت آفرين ) ، چيزى باقى مىماند تا مكتب مالى يا اقتصادى ديگرى بيايد و با بيان آن ، زمينهء خوشبختى انسان و برپادارى عدالت اجتماعى را فراهم سازد ؟\r\nآرى ، در اينجا گردنه اى دشوار وجود دارد ، و آن عمل كردن به اين آيات است . و ما در اين آغاز ، خلاصه اى از مضامين اين تعاليم را ، در عرضه داشتى گذرا ، با خوانندگان در ميان مىنهيم :\r\n1 - تلاش كردن و براى كسب روزى در زمين پراكنده شدن .\r\n2 - يارى جستن از خدا ، در تلاش و كوشش ، با ياد كردن فراوان او .\r\n3 - بازداشتن سفيهان ( و غير متخصّصان ) از تصرّف در اموال و دخالت كردن در برنامه هاى اقتصادى .\r\n4 - اموال را پشتوانهء زندگى مردم و استقامت ايشان دانستن .\r\n5 - جلوگيرى از خورده شدن اموال مردم به دلايل باطل .\r\n6 - جلوگيرى از رشوه دادن به كارگزاران و طاغوتان و دانشمندان دينى متمايل به دنيا .\r\n7 - تأكيد قاطع در بارهء حقوق يتيمان و بينوايان و در راه ماندگان .\r\n\r\n","description":"","footnote":"\r\n« 1 » « سورهء واقعه » ( 56 ) : 45 .\r\n","page_name":" 74 ","page_number":74},
  {"content":"\r\n8 - پرهيز دادنى سخت از تسلَّط انحصارى توانگران بر اموال .\r\n9 - فرمان دادن به پرداختن زكات و آن را همچون خواندن نماز دانستن .\r\n10 - بخشيدن سهمى به هر كس كه كسب كند و براى چيزى زحمت كشد و در راه آن متحمّل مشقّت شود .\r\n11 - مبارزهء قاطع بر ضدّ بخل و تأثيرپذيرى از روحيّات بخيلان .\r\n12 - بخيلان و ممسكان نه اين است كه مال خودشان را نگاه مىدارند ، بلكه با آنچه خدا از فضل خويش به آنان بخشيده است چنين مىكنند .\r\n13 - شمردن بخيلان و ممسكان در شمار كافران .\r\n14 - تأكيد بر پرداختن زكات باطنى ( يعنى « حقّ معلوم » مذكور در « قرآن كريم » ) و بخشيدن آن به سائلان و محرومان .\r\n15 - انفاق را در رديف ايمان به خداى متعال قرار دادن .\r\n16 - انفاق را عملى نيابى به شمار آوردن ، يعنى آن كس كه انفاق مىكند چيزى از مال خود نمىدهد ، بلكه بعنوان نايب از مالك اصلى آن را مىبخشد .\r\n17 - پاكيزگى جان و مال جز از طريق بخشيدن مال ممكن نيست .\r\n18 - مال به خودى خود فتنه ( مايهء گرفتارى و آزمون ) است ، پس نبايد شخصى كه به توحيد ايمان دارد و مدّعى تعهّد دينى است ، آن را قطب زندگى خويش قرار دهد .\r\n19 - كوبيدن قاطع تكاثر ( بسياردارى و بسيارخواهى ) و نازيدن به مال و ثروت .\r\n20 - ناچيزى مال به خودى خود و ناتوانى آن از كمك كردن به مالك خويش به هنگام سقوط و نگونسارى .\r\n21 - نظرى خشم آميز به انباشتن مال ، چون آدمى را از ياد خداى متعال غافل مىكند .\r\n22 - عيبجويى از مالدوستى ، و حرص زدن در راه به دست آوردن آن .\r\n23 - فرمان دادن به انفاق و اينكه ترك آن سبب هلاكت است ، و اينكه بخيلان ( در واقع ) ، در حقّ خود بخل مىورزند ، و اينكه سرانجام\r\n","description":"","footnote":"","page_name":" 75 ","page_number":75},
  {"content":"\r\nترك انفاق ( و قرار ندادن اموال در دسترس همگان ) ، اين است كه قوم ممسك از ميان بروند و گروهى ديگر در جاى آنان بنشينند .\r\n24 - ملازمه ميان بىنيازى و سركشى ، و اينكه طاغوت مالى نيز طاغوت است .\r\n25 - نهى از تكبّر و گردنكشى و طغيان ، در بهره بردارى از اموال و ارزاق خدا ، كه بر بندگان خود منّت گذاشته و به ايشان بخشيده است .\r\n26 - اموال ( در صورت كوتاهى كردن در انواع تكليفهاى مالى ) ، سبب بازداشتن انسان مىشود از اداى تكاليف انسانى و دينى و اجتماعى .\r\n27 - مالها وسايلى است براى خالص سازى انسانها و آزمودن آنان .\r\n28 - جهاد با مال به منزلهء جهاد با جان است .\r\n29 - ستايش از جهادكنندگان با مال و جان و فضيلت آنان .\r\n30 - خدا مال را از كسانى مىخرد ( و مىپذيرد ) كه توانايى بخشيدن و انفاق دارند ( هر كس به هر اندازه بتواند انفاق كند - اگر چه اندك - خداوند آن را مىپذيرد و به او پاداش مىدهد ) .\r\n31 - طرد اسراف و نهى شديد و قطعى از آن .\r\n32 - محكوم شمردن زندگيهاى اشرافى و اترافى ( پرريخت و پاش ) .\r\n\r\nحديث\r\n1 - النّبيّ « ص » - فيما رواه الإمام جعفر الصّادق « ع » : لم نبعث لجمع المال ، و لكن بعثنا لإنفاقه . « 1 » پيامبر « ص » - به روايت امام جعفر صادق « ع » : ما پيامبران براى\r\n\r\n","description":"","footnote":"\r\n« 1 » « مشكاة الأنوار » / 183 .\r\n","page_name":" 76 ","page_number":76},
  {"content":"\r\nجمع آورى مال انگيخته نشديم ، بلكه براى انفاق كردن آن انگيخته شديم . 2 - النّبيّ « ص » : طوبى لمن اكتسب من المؤمنين مالا من غير معصية ، و أنفقه في غير معصية ، و عاد به على أهل المسكنة ؛ و جانب أهل الخيلاء و التّفاخر و الرّغبة في الدّنيا ، المبتدعين خلاف سنّتي ، العاملين به غير سيرتي . « 1 » پيامبر « ص » : خوشا به حال مؤمنى كه مال را بدون معصيت به دست آورد ، و آن را بدون معصيت خرج كند ، و به مستمندان بدهد ، و از معاشرت با خود پسندان و فخر فروشان و دنيادوستان - كه بر خلاف سنّت من بدعت مىگذارند ، و سيره و رفتارى جز سيره و رفتار من دارند - خوددارى كند . 3 - النّبي « ص » : أمّتي في الدّنيا على ثلاثة أطباق ، أمّا الطَّبق الأوّل ، فلا يحبّون جمع المال و ادّخاره ، و لا يسعون في اقتنائه و احتكاره ، و إنّما رضاهم من الدّنيا سدّ جوعة و ستر عورة ، و غناهم منها ما بلغ بهم الآخرة ؛ فأولئك الآمنون الَّذين لا خوف عليهم و لا هم يحزنون .\r\nو أمّا الطَّبق الثّاني ، فإنّهم يحبّون جمع المال من أطيب وجوهه و أحسن سبله ، يصلون به أرحامهم ، و يبرّون به إخوانهم ، و يواسون به فقراءهم ، و لعضّ أحدهم على الرّضف أيسر عليه من أن يكتسب درهما من غير حلَّه ، أو يمنعه من حقّه ، أو يكون له خازنا إلى يوم موته ؛ فأولئك الَّذين إن نوقش عنهم عذّبوا ، و إن عفي عنهم سلموا .\r\nو أمّا الطَّبق الثّالث ، فإنّهم يحبّون جمع المال ممّا حلّ و حرم ، و منعه ممّا افترض و وجب ؛ إن أنفقوه أنفقوا إسرافا و بدارا ، و إن أمسكوه أمسكوا بخلا\r\n\r\n","description":"","footnote":"\r\n« 1 » « تحف العقول » / 28 ؛ « كافى » 8 / 169 .\r\n","page_name":" 77 ","page_number":77},
  {"content":"\r\nو احتكارا ؛ أولئك الَّذين ملكت الدّنيا زمام قلوبهم ، حتّى أوردتهم النّار بذنوبهم . « 1 » پيامبر « ص » : امّت من در دنيا سه گروهند : گروه نخست ، دوستار گرد آوردن و ذخيره كردن مال نيستند ، و در فراهم آوردن و احتكار كردن آن تلاش نمىكنند ؛ و آنچه از دنيا مايهء خرسندى ايشان است ، خوردن به اندازهء رفع گرسنگى و پوشيدن براى پوشاندن خود است . و بهره مندى ايشان از مال به آن است كه آنان را ( با زندگيى ساده ) به آخرت رساند . اينان كسانيند كه ( در آن جهان ) آسوده خاطرند ، نه ترسى دارند و نه در اندوه به سر مىبرند .\r\nگروه دوم ، كسانى هستند كه مال را از پاكيزه ترين راهها گرد مىآورند ، و با بخشيدن آن به خويشاوندان صلهء رحم مىكنند ، و آن را به برادران خود مىدهند ، و مقدارى از مال خويش را به فقيران مىبخشند ؛ در نزد اينان خاييدن سنگ داغ آسانتر است از كسب يك درهم از راه حرام ، يا نپرداختن حقّ مال ، يا نگاهدارى مال تا دم مرگ ؛ و اين گروه ( با وضعى كه گفته شد ) ، اگر با دقّت به حسابشان رسيدگى شود دچار عذاب مىشوند ، و اگر مورد عفو قرار گيرند ، جان سالم به در مىبرند .\r\nو امّا گروه سوم ، آن كسانند كه جمعآورى مال را از حرام و حلال دوست مىدارند ، و حقوق واجب مال را نمىپردازند ؛ اگر انفاق كنند از روى اسراف است و شتابناك ، و اگر آن را نگاه دارند از روى بخل است و احتكار ؛ اينانند كه دنيا افسار آنان را به دست گرفته است ، و مىبرد تا ( به دليل اين همه گناه ) به دوزخشان درافكند .\r\n\r\n","description":"","footnote":"\r\n« 1 » « بحار الأنوار » 103 / 23 - 24 ؛ « عدّة الدّاعي » / 92 - 93 ، با اندكى اختلاف .\r\n","page_name":" 78 ","page_number":78},
  {"content":"\r\n4 - الإمام علي « ع » : يا كميل ! البركة في مال من آتى الزّكاة ، و واسى المؤمنين ، و وصل الأقربين . « 1 » امام على « ع » : اى كميل ! بركت در مال كسى است كه زكات دهد ، و بخشى از مال خويش را به مؤمنان ديگر بخشد ، و ( با امكاناتى كه دارد ) به زندگى خويشاوندان برسد . 5 - الإمام الباقر « ع » - فيما رواه الإمام جعفر الصّادق : هي ( الدّنانير و الدّراهم ) خواتيم الله في أرضه . . . « 2 » امام باقر « ع » - به روايت امام جعفر صادق « ع » : اينها ( دينارها و درهمها ) ، سكَّه هاى خداست در زمين . الإمام الرّضا « ع » : إنّ الله يبغض . . . إضاعة المال . . . « 3 » امام رضا « ع » : ضايع كردن مال ، خدا را خشمگين مىكند .\r\n\r\nب - مال ، از آن خداى متعال\r\n\r\nقرآن\r\n1 - . . . و آتوهم من مال الله الَّذي آتاكم . . . « 4 »\r\n\r\n","description":"","footnote":"\r\n« 1 » « تحف العقول » / 120 .\r\n« 2 » « امالى » شيخ طوسى 2 / 133 .\r\n« 3 » « تحف العقول » / 326 .\r\n« 4 » « سورهء نور » ( 24 ) : 33 .\r\n","page_name":" 79 ","page_number":79},
  {"content":"\r\n. . . ( 1 ) به آنان ( بردگانى كه مىخواهند آزاد شوند ) ، از « مال خدا » ، كه به شما داده است بدهيد . . .\r\n\r\nحديث\r\n1 - النّبي « ص » - فيما رواه الإمام الباقر : قال رسول الله « ص » : يأتي علي النّاس زمان يشكون فيه ربّهم . . . يقول الرّجل : و الله ما ربحت شيئا منذ كذا و كذا ، و لا آكل و لا أشرب إلَّا من رأس مالي ! و يحك ، و هل أصل مالك و ذروته إلَّا من ربّك ؟ « 1 » پيامبر « ص » - به روايت امام محمّد باقر « ع » : زمانى خواهد آمد كه مردمان از پروردگار خويش گله مىكنند . . . مردى مىگويد : « به خدا سوگند كه از فلان وقت سودى به چنگ نياورده‌ام ، و همه از سرمايه خورده‌ام و نوشيده‌ام ! » .\r\nاى واى ، آيا اصل مال تو و سرمايهء تو ، جز از پروردگار تو است ؟ 2 - النّبي « ص » : إنّ الله لا يطاع جبرا ، و لا يعصى مغلوبا ، و لم يهمل العباد من المملكة ، و لكنّه القادر على ما أقدرهم عليه ، و المالك لما ملَّكهم إيّاه . . . « 2 » پيامبر « ص » : خدا را بندگان از روى جبر عبادت نمىكنند ، نافرمانى و معصيت ايشان نيز از آن جهت نيست كه خدا ناتوان ( از جلوگيرى آنان ) باشد ،\r\n\r\n","description":"","footnote":"\r\n« 1 » « وسائل الشيعه » 12 / 340 .\r\n« 2 » « تحف العقول » 32 .\r\n","page_name":" 80 ","page_number":80},
  {"content":"\r\n( بلكه همه از آن است كه خداوند آنان را مختار قرار داده است تا هر چه مىكنند به اختيار باشد : طاعت يا معصيت ) ، ( 1 ) و خداوند بندگان را از قدرت تصرّف نيز محروم نداشته است ، ليكن هر چيز و هر كارى كه آنان را بر آن قادر ساخته است ، از حيطهء قدرت او نيز بيرون نيست ، و آنچه را ملك ايشان قرار داده است خود نيز مالك آن است . . . الإمام الصّادق « ع » - في حديث عنوان البصريّ المعروف : قلت : يا أبا عبد الله ! ما حقيقة العبوديّة ؟ قال : ثلاثة أشياء : أن لا يرى العبد لنفسه فيما خوّله الله ملكا ، لأنّ العبيد لا يكون لهم ملك ، يرون المال مال الله ، يضعونه حيث أمرهم الله به . . . « 1 » امام صادق « ع » - در حديث معروف « عنوان بصرى » ، گفتم : اى ابا عبد الله ! حقيقت بندگى چيست ؟ فرمود : سه چيز : اينكه بنده در آنچه خدا بر او منّت گذاشته و بخشيده است براى خود مالكيّت نبيند ، بدان جهت كه بندگان را ملكى نيست ، مال را مال خدا مىدانند ، و آن را در جايى كه خدا فرموده است قرار مىدهند . . . 4 - الإمام الصّادق « ع » - فيما رواه أبان بن تغلب : أ ترى الله أعطى من أعطى من كرامته عليه ، و منع من منع من هوان به عليه ؟ لا ، و لكنّ المال مال الله يضعه عند الرّجل ودائع . . . « 2 » امام صادق « ع » - به روايت ابان بن تغلب : آيا به نظر تو ( اى ابان ! ) ، خداوند به\r\n\r\n","description":"","footnote":"\r\n« 1 » « بحار » 1 / 225 ، به نقل از خطَّ « شيخ بهاء الدّين عاملى » .\r\n« 2 » « تفسير عيّاشى » 2 / 13 .\r\n","page_name":" 81 ","page_number":81},
  {"content":"\r\nكسانى مال داده است كه در نزد او محترم بوده‌اند ، ( 1 ) و به كسانى نداده است كه نزد او احترامى نداشته‌اند ؟ نه چنين است ، بلكه مال ، مال خداست ، و آن را به امانت نزد كسانى قرار داده است ( تا به مصرفهايى كه خود فرموده است برسانند ، و زندگى محرومان را تأمين كنند ) . . . 5 - الإمام الصّادق « ع » - فيما رواه عيسى بن موسى : يا عيسى ! المال مال الله . . . « 1 » امام صادق « ع » - به روايت عيسى بن موسى : اى عيسى ، مال مال خداست . . .\r\nبنگريد ! اين خط دهى تعالى آفرين و اين آموزش حياتبخش ، يعنى « مال را مال خدا دانستن و به اين باور چونان اصلى گردن نهادن » ، در تعاليم اسلامى فراوان است ، بلكه خود اصلى است از اصول « ايمان به خدا » ، زيرا كه بنا بر « ايمان به خدا » و باور به وجود او - كه آفرينندهء همه كس و همه چيز است - چيزها همه از آن خداى آفريننده است :\r\n* ( لِلَّه ما فِي السَّماواتِ وَما فِي الأَرْضِ . . . ) * « 2 » از آن خداست هر چه در آسمانهاست و هر چه در زمين . . .\r\n\r\n","description":"","footnote":"\r\n« 1 » « مستدرك الوسائل » 2 / 423 .\r\n« 2 » « سورهء بقره » : 284 .\r\n","page_name":" 82 ","page_number":82},
  {"content":"\r\n* ( وَلِلَّه ما فِي السَّماواتِ وَما فِي الأَرْضِ . . . ) * « 1 » از آن خداست . . .\r\n* ( وَلِلَّه ما فِي السَّماواتِ وَما فِي الأَرْضِ . . . ) * « 2 » از آن خداست . . .\r\n* ( وَلِلَّه ما فِي السَّماواتِ وَما فِي الأَرْضِ . . . ) * « 3 » از آن خداست . . .\r\n* ( وَلِلَّه ما فِي السَّماواتِ وَما فِي الأَرْضِ . . . ) * « 4 » از آن خداست . . .\r\n* ( وَلِلَّه ما فِي السَّماواتِ وَما فِي الأَرْضِ . . . ) * « 5 » از آن خداست . . .\r\n* ( لَه ما فِي السَّماواتِ وَما فِي الأَرْضِ . . . ) * « 6 » از آن اوست . . .\r\nو ديگر آيات كتاب آسمانى در اين باره ؛ بلكه اعتقاد دينى توحيدى ، خود مالك يعنى انسان را نيز - چنان كه اشاره شد - ملك خداى متعال مىداند : * ( « أَلا إِنَّ لِلَّه مَنْ فِي السَّماواتِ وَمَنْ فِي الأَرْضِ ) * « 7 » آگاه باشيد كه هر كس در آسمانها و زمين است از آن خداست » . پس در سايهء اين اعتقاد توحيدى ، همهء مالها و چيزها و مواهب و نعمتها و امكانات و كالاهايى كه در نزد انسان و در دسترس و مورد استفادهء او است ، بنا بر اصل ، ملك او نيست بلكه ملك خدا و از خدا و از روزيها و نعمتهاى او است كه به انسان ارزانى داشته و به او - بعنوان امانت و بر اساس نيابت - بخشيده است . و خدا با او شرط كرده است كه از آنچه حلال و پاكيزه است بخورد * ( ( يا أَيُّهَا النَّاسُ كُلُوا مِمَّا فِي الأَرْضِ حَلالًا طَيِّباً ) ) * « 8 » ؛ و پا بر جاى پاى شيطان نگذارد * ( ( وَلا تَتَّبِعُوا خُطُواتِ الشَّيْطانِ ) ) * « 9 » ؛ و سپاسگزار نعمت باشد * ( ( وَاشْكُرُوا نِعْمَتَ الله ) ) * « 10 » ؛ و اسراف نكند * ( ( وَلا تُسْرِفُوا ) ، ) * « 11 » ؛ و پرهيزگارى را از دست ندهد * ( فَكُلُوا مِمَّا غَنِمْتُمْ حَلالًا طَيِّباً وَاتَّقُوا الله ) * « 12 » ؛ و در حال توانگرى برخوردى متكبّرانه و طاغوتى نداشته باشد * ( ( وَلا تَطْغَوْا فِيه ) ) * « 13 » ؛ و مال را در دست\r\n\r\n","description":"","footnote":"\r\n« 1 » « سورهء آل عمران » : 109 .\r\n« 2 » « سورهء آل عمران » : 129 .\r\n« 3 » « سورهء نسا » : 126 .\r\n« 4 » « سورهء نسا » : 131 .\r\n« 5 » « سورهء نسا » : 132 .\r\n« 6 » « سورهء نسا » : 171 .\r\n« 7 » « سورهء يونس » ( 10 ) : 66 .\r\n« 8 » « سورهء بقره » : 168 .\r\n« 9 » « سورهء بقره » : 168 .\r\n« 10 » ( 10 ) « سورهء نحل » ( 16 ) : 114 .\r\n« 11 » ( 11 ) « سورهء انعام » : 161 ؛ « سورهء اعراف » : 31 .\r\n« 12 » ( 12 ) « سورهء انفال » : 69 .\r\n« 13 » ( 13 ) « سورهء طاها » ( 20 ) : 81 .\r\n","page_name":" 83 ","page_number":83},
  {"content":"\r\nخود نگاه ندارد ، بلكه پيوسته و پيوسته انفاق كند * ( ( وَأَنْفِقُوا ) * . . . * ( وَأَنْفِقُوا . . . ) ، ) * . « 1 » پس بنا بر اين اصل عقيدتى اساسى ، مالكيّت خدا بر چيزها و مالها و كالاها و هر چه عنوان مال دارد و داراى ارزش و بهاست ، مالكيّتى حقيقى است ، و مالكيّت انسان بر اين چيزها عنوان مجازى و اعتبارى و وكالتى دارد ، زيرا كه خدا به او بخشيده و در دست او قرار داده است .\r\nاين اصل ، در بارهء ساخته ها و اختراعات بشرى ، و هر چه كه انسان از راه صنعتگرى و كشاورزى و بازرگانى و غوّاصى و بهره بردارى از ثروتهاى زمين و جز آن به دست مىآورد نيز صادق است ، زيرا كه سازندگان و مخترعان و نيرو و كارايى و انديشهء نيرومند و استعداد ممتازى كه دارند ، و همهء موادّى كه در صنعتها به كار مىبرند ، و پديده هاى طبيعت كه به كمك آنها امكان اختراع و توليد فراهم مىشود ، و هر چيز كه از آن ساختن چيزى ديگر امكان مىپذيرد ، همه و همه ، به خداى يگانه تعلَّق دارد و بس . آيا آدمى مىتواند در اين جهان فراخ چيزى بيابد كه آن را خود از عدم ساخته باشد ؟ و آيا انسان به خودى خود ( و شخصا ) ، قدرت و توانايى پديد آوردن يا ساختن يا تبديل كردن دارد ؟ آيا مىتواند آن مقدار هوا به وجود آورد كه چند لحظه در آن تنفّس كند ؟ آيا ذرّه اى از ذرّات عالم را او به وجود آورده است ؟ آيا ياخته اى از ياخته هاى بدنش را خود ساخته است ؟ و آيا انسان ساكن بر روى اين زمين توانسته است قانونى از قوانين كلَّى و عمومى را در موجودات استقرار بخشد ، قوانينى كه با آنها پيدايش چيزها و پديده ها تحقّق مىيابد ، و همه رشد مىكنند و به بار مىنشينند و تجزيه و تركيب مىشوند ؛ قوانينى كه بشر با شناخت اندكى از آنها - آن هم شناختى ناقص - به اكتشافى يا صنعتى دست مىيابد ؟ . . . نه ، و هزار بار نه ، انسان خود چيزى نبوده است تا چيزى ديگر را به وجود آورد * ( ( هَلْ أَتى عَلَى الإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً ، إِنَّا خَلَقْنَا الإِنْسانَ مِنْ نُطْفَةٍ أَمْشاجٍ ) *\r\n\r\n","description":"","footnote":"\r\n« 1 » « سورهء بقره » : 195 و 254 و 268 ؛ « سورهء توبه » : 53 ؛ « سورهء حديد » ( 57 ) :\r\n7 ؛ « سورهء منافقون » ( 63 ) : 10 ؛ « سورهء تغابن » ( 64 ) : 16 .\r\n","page_name":" 84 ","page_number":84},
  {"content":"\r\n* ( نَبْتَلِيه فَجَعَلْناه سَمِيعاً بَصِيراً ، ) * « 1 » بر آدمى روزگارى گذشت كه چيزى در خور ذكر نبود ، ما او را از نطفه اى آميخته شده آفريديم تا بيازماييم ، و او را شنوا ساختيم و بينا ، ) ، پس انسان چيزى را نيافريده است ، ( 2 ) و آدميان ، هر چند با هم كمك كنند ، نمىتوانند چيزى - حتى مگسى را - بيافرينند * ( لَنْ يَخْلُقُوا ذُباباً وَلَوِ اجْتَمَعُوا لَه ) ) * « 2 » ، ( 3 ) بلكه اگر مگسى چيزى را از ايشان بربايد نمىتوانند از چنگ آن بيرون آورند * ( ( وَإِنْ يَسْلُبْهُمُ الذُّبابُ شَيْئاً لا يَسْتَنْقِذُوه مِنْه ) ) * « 3 » ، بلكه آدمى چيزى نمىداند تا بر اين گونه چيزها توانايى پيدا كند ، و هر چه مىداند خدا به او آموخته است * ( ( وَالله أَخْرَجَكُمْ مِنْ بُطُونِ أُمَّهاتِكُمْ لا تَعْلَمُونَ شَيْئاً . . . ) * « 4 » و * ( عَلَّمَ الإِنْسانَ ما لَمْ يَعْلَمْ ، ) ) * . . . « 5 » آرى ، آدمى هيچ طبيعتى از طبايع جهان و هيچ قانونى از قوانين آن را نيافريده است ، و در همهء اكتشافات و صنايع و بهره برداريهاى خويش از ثروتهاى عالم و سير كردن در فضاى نامحدود ، از اين طبايع و قوانين ، استفاده برده است . همهء ساكنان كرهء زمين توانايى آن را ندارند كه يك روز خورشيد و نور آن را براى رشد كردن اجسام و جريان يافتن نهرها و پيدا شدن كانيها به وجود آورند ، و ( 4 ) « اين خداست كه خورشيد را از خاور مىآورد ، پس تو ( اى منكر خدا ) آن را ( اگر مىتوانى ) از باختر برآور . . . » * ( ( فَإِنَّ الله يَأْتِي بِالشَّمْسِ مِنَ الْمَشْرِقِ ، فَأْتِ بِها مِنَ الْمَغْرِبِ . . . ) ) * « 6 » ، ( 5 ) « خورشيد و ماه و ستارگان همه فرمانبر اويند . . . » * ( ( . . . وَالشَّمْسَ وَالْقَمَرَ وَالنُّجُومَ مُسَخَّراتٍ بِأَمْرِه . . . ، ) * « 7 » .\r\nاين ايمان الهى توحيدى اسلام است . و جوهر آن عبارت از اين است كه جهان و هر چه در آن است ، از طبيعت و اشيا و قوانين - و چيزهاى غير طبيعى ( مصنوعى ) - همه از آن خدا و آفريده و ملك او\r\n\r\n","description":"","footnote":"\r\n« 1 » « سورهء دهر » ( 76 ) : 1 - 2 .\r\n« 2 » « سورهء حج » ( 22 ) : 73 .\r\n« 3 » « سورهء حج » ( 22 ) : 73 .\r\n« 4 » « سورهء نحل » ( 16 ) : 78 .\r\n« 5 » « سورهء علق » ( 96 ) : 5 .\r\n« 6 » « سورهء بقره » : 258 .\r\n« 7 » « سورهء اعراف » : 54 .\r\n","page_name":" 85 ","page_number":85},
  {"content":"\r\nاست * ( لَه مُلْكُ السَّماواتِ وَالأَرْضِ ) ، ) * « 1 » ، و او موهبتها را در نزد انسان - كه نيز آفريده و ملك خداست - به وديعه نهاده است ، و خدا به انسان نيابت داده است تا به آن صورت كه خود مقرّر داشته و سفارش كرده است عمل كند و به اندازه اى كه او فرموده است بهره مند شود .\r\nو در اينجا ، در بارهء اين موضوع اساسى ويرانكننده و سازنده ( ويرانكنندهء تجاوز مالى و ظلم اقتصادى ، و سازندهء جامعهء دادگر و سالم و قائم به قسط ) مسائل مهمّى هست كه - به خواست خدا - در « نگاهى به سراسر فصل » ، بتفصيل از آنها ياد خواهيم كرد ، تا اين گونه توضيحات كه گاه اشاره وار مىآوريم ، چندان به درازا نكشد .\r\n\r\nج - اموال ، امانت و عاريه\r\n\r\nقرآن\r\n1 - * ( . . . وَأَنْفِقُوا مِمَّا جَعَلَكُمْ مُسْتَخْلَفِينَ فِيه . . . ) * « 2 » . . . از آنچه ( خدا ) شما را در آن جانشين قرار داده است انفاق كنيد . . .\r\n\r\nحديث\r\n1 - الإمام علي « ع » : المال عارية . « 3 »\r\n\r\n","description":"","footnote":"\r\n« 1 » « سورهء حديد » ( 57 ) : 5 .\r\n« 2 » « سورهء حديد » ( 57 ) : 7 .\r\n« 3 » « غرر الحكم » / 15 .\r\n","page_name":" 86 ","page_number":86},
  {"content":"\r\n( 1 ) امام على « ع » : مال عاريه است . 2 - الإمام الصادق « ع » : اجعل مالك كعارية تردّها . « 1 » امام صادق « ع » : مالت را همچون امانتى در نظر داشته باش كه بايد پس بدهى . 3 - الإمام الصّادق « ع » - فيما رواه عيسى بن موسى : يا عيسى ! المال مال الله ، جعله ودائع عند خلقه . . . « 2 » امام صادق « ع » - به روايت عيسى بن موسى : اى عيسى ! مال مال خداست ، كه آن را به صورت امانت به آفريدگان خود سپرده است . 4 - الإمام الصّادق « ع » : إنّما أعطاكم الله هذه الفضول من الأموال لتوجّهوها حيث وجّهها الله ، و لم يعطكموها لتكنزوها . « 3 » امام صادق « ع » : خداوند اين اموال را كه افزون از اندازهء نيازتان به شما بخشيده است براى آن است تا آنها را به همان مصرفهايى برسانيد كه خود او معيّن كرده است ، نه اينكه آن همه را در نزد خود بيندوزيد . 5 - الإمام الصّادق « ع » - فيما رواه أبان بن تغلب : أ ترى الله أعطى من أعطى من كرامته عليه ، و منع من منع من هوان به عليه ؟ لا ، و لكنّ المال مال الله ، يضعه\r\n\r\n","description":"","footnote":"\r\n« 1 » « مشكاة الأنوار » / 244 .\r\n« 2 » « مستدرك الوسائل » 2 / 423 .\r\n« 3 » « كافى » 4 / 32 .\r\n","page_name":" 87 ","page_number":87},
  {"content":"\r\nعند الرّجل ودائع . . . « 1 » امام صادق « ع » - به روايت ابان بن تغلب : آيا به نظر تو خداوند به كسانى مال داده است كه در نزد او محترم بوده‌اند ، و به كسانى نداده است كه در نزد او احترامى نداشته‌اند ؟ هرگز ! بلكه مال مال خداست ، و آن را به امانت نزد كسانى قرار داده است . . . 6 - الإمام الرّضا « ع » : قال جلّ و علا : « و اعلموا أنّما غنمتم من شيء ، فأنّ لله خمسه و للرّسول و لذي القربى » ، إلى آخر الآية ، فتطوّل علينا بذلك امتنانا منه و رحمة ، إذ كان المالك للنّفوس و الأموال و سائر الأشياء ، الملك الحقيقيّ ، و كان ما في أيدي النّاس عواري ، و إنّهم مالكون مجازا لا حقيقة له ؛ و كلّ ما أفاده النّاس فهو حقيقة غنيمة . . . « 2 » امام رضا « ع » : خداوند بزرگ فرمود : « و اعلموا أنّما غنمتم من شيء ، فأنّ لله خمسه و للرّسول و لذى القربى بدانيد كه آنچه ( در جنگها ) به غنيمت بهرهء شما مىشود « 3 » ، پنج يك ( خمس ) آن مخصوص خداست و پيامبر خدا و خويشاوندان او ، ( تا آخر آيه ) ، و از آن جهت چنين كرد تا با رحمت خود بر ما منّت گذارد ، زيرا مالك جانها و مالها و چيزهاى ديگر خود او است كه مالكيّت حقيقى دارد ؛ و آنچه در دست مردم است عنوان عاريه دارد ، و مردمان به مجاز مالكند نه به حقيقت ؛ و آنچه مردم به دست مىآورند ( از راه\r\n\r\n","description":"","footnote":"\r\n« 1 » « تفسير عيّاشى » 2 / 13 .\r\n« 2 » « مستدرك الوسائل » 1 / 552 .\r\n( ، ) نيز « نگاهى به سراسر فصل » ، « بند 3 » .\r\n« 3 » همچنين درآمدهاى ديگر ، در صورتى كه افزون بر هزينهء سال باشد ، چنان كه در همين حديث آمده است .\r\n","page_name":" 88 ","page_number":88},
  {"content":"\r\nكسب و كار و بازرگانى و صنعت و . . . ) ، همه ، در حقيقت غنيمت است ( يعنى مالك خمس آن نيستند و بايد بپردازند ) .\r\n\r\nد - اموال ، پشتوانه و مايهء زندگى ( موضع الهى مال )\r\n\r\nقرآن\r\n1 - * ( وَالَّذِينَ إِذا أَنْفَقُوا لَمْ يُسْرِفُوا وَلَمْ يَقْتُرُوا وَكانَ بَيْنَ ذلِكَ قَواماً ، ) * « 1 » ( بندگان خداوند رحمان ) كسانيند كه در خرج كردن براى هر چيز ، نه اسراف مىكنند و نه خسّت مىورزند ، و با ميانه روى ( به زندگى خويش ) قوام مىبخشند ، ، شيخ ابو على طبرسى - صاحب تفسير - مىگويد : « . . . يعنى خرج كردن ايشان در حدّ ميانه است : نه اسراف است كه به تبذير ( ولخرجى ) بينجامد ، و نه تنگگيرى كه موجب كوتاهى در اداى وظيفه گردد . و همين روش پسنديده است . و « قوام » در زندگى آن است كه تو را برپا نگاه دارد و بىنياز كند » . « 2 » 2 - * ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً . . . ) * « 3 »\r\n\r\n","description":"","footnote":"\r\n« 1 » « سورهء فرقان » ( 25 ) : 67 .\r\n« 2 » « مجمع البيان » 7 / 179 .\r\n« 3 » « سورهء نسا » : 5 .\r\n","page_name":" 89 ","page_number":89},
  {"content":"\r\n( 1 ) اموال خود را - كه خداوند سبب برپايى زندگى شما قرار داده است - به دست سفيهان مدهيد . . .\r\n\r\nحديث\r\n1 - الإمام الباقر « ع » - فيما رواه الإمام جعفر الصّادق : إنّه سئل عن الدّنانير و الدّراهم و ما على النّاس فيها ؟ فقال : هي خواتيم الله في أرضه ، جعلها الله مصحّة لخلقه ، و بها تستقيم شؤونهم و مطالبهم . . . « 1 » امام باقر « ع » - به روايت امام جعفر صادق « ع » : از او ( پدرم ) در بارهء دينار و درهم ( پول ) و وظيفهء مردمان در بارهء آنها پرسيدند ، فرمود : « اينها سكَّه هاى خداست در زمين ، خداوند آنها را مايهء سامانيابى زندگى خلق ( و گذران امور آنان ) قرار داده است ، و بوسيلهء آنهاست كه كارهاى مردمان روبراه مىشود و نيازهاى آنان بر آورده مىگردد » .\r\n\r\nه - اموال ، انفاق و بخشيدن\r\n\r\nقرآن\r\n1 - * ( . . . وَأَنْفِقُوا مِمَّا جَعَلَكُمْ مُسْتَخْلَفِينَ فِيه ، فَالَّذِينَ آمَنُوا مِنْكُمْ وَأَنْفَقُوا ، لَهُمْ أَجْرٌ كَبِيرٌ ، ) * « 2 »\r\n\r\n","description":"","footnote":"\r\n« 1 » « امالي » شيخ طوسى 2 / 133 .\r\n« 2 » « سورهء حديد » ( 57 ) : 7 .\r\n","page_name":" 90 ","page_number":90},
  {"content":"\r\n( 1 ) . . . از آنچه ( اموال ، امكانات ) كه خداوند اكنون شما را ( پس از ديگران و رفتگان ) مالك آنها گردانيده است انفاق كنيد ؛ كسانى از شما كه ايمان آوردند و انفاق كردند ، پاداشى بزرگ دارند ، 2 - * ( وَأَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ . . . ) * « 1 » از آنچه روزى شما كرديم ، پيش از آنكه مرگ به سراغ شما بيايد ، انفاق كنيد . . . 3 - * ( لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ . . . ) * « 2 » هرگز به نيكى كردن ( و نيكوكار شدن ) دست نخواهيد يافت ، مگر آنكه از هر چه دوست مىداريد ( و به دلتان بسته است ) انفاق كنيد . . .\r\n\r\nحديث\r\n1 - النّبيّ « ص » : لم نبعث لجمع المال و لكن بعثنا لإنفاقه . « 3 » پيامبر « ص » : ما پيامبران نه براى جمع كردن مال ، بلكه براى انفاق كردن آن برانگيخته شديم .\r\n\r\n","description":"","footnote":"\r\n« 1 » « سورهء منافقون » ( 63 ) : 10 .\r\n« 2 » « سورهء آل عمران » : 92 .\r\n« 3 » « مشكاة الأنوار » / 183 .\r\n","page_name":" 91 ","page_number":91},
  {"content":"\r\n، در فصول دهگانه اى كه در بارهء « انفاق » خواهد آمد ، از تأكيدهاى قاطع اسلام ، در بارهء پراكندن مال و توزيع آن در ميان مردم ، به صورتهاى گوناگون ، سخن خواهيم گفت ؛ شما به فصلهاى شانزدهم تا بيست و پنجم ، از باب دوازدهم رجوع كنيد . « 1 »\r\n\r\n","description":"","footnote":"\r\n« 1 » ( پايان جلد پنجم و آغاز جلد ششم ) .\r\n","page_name":" 92 ","page_number":92},
  {"content":"\r\n\r\nنگاهى به سراسر فصل\r\n\r\n1 - چارچوب كلَّى\r\n: از آيات و احاديث رسيده در بارهء اموال و آنچه به آنها ارتباط پيدا مىكند - و بسيارى از آنها در جاى جاى اين دو باب از كتاب « الحياة » از نظرتان مىگذرد - اين موضوعها به روشنى به دست مىآيد :\r\n( 1 ) - ايستار كلَّى اسلام نسبت به اموال و هدفهاى كسب مال .\r\n( 2 ) - جهتگيريهاى اصلى و اساسى اسلام در سياستهاى مالى و اقتصادى .\r\n( 3 ) - راه صحيح گردش اموال ميان مردم .\r\n( 4 ) - نقش مهم تقسيم و توزيع مال ، و تعديل مالكيّت و مصرف .\r\n( 5 ) - نقش محورى انفاق در سياست اقتصادى اسلام و نظام مالى معيّن آن .\r\nپس آيات و احاديث فراوان - همه تأييدكنندهء يك ديگر - و بهم پيوسته ، با مضمونها و راهنماييهايى گوناگون ، كه در بارهء مسائل مالى و موضوعهاى اقتصادى آمده است ، چارچوب اصلى و قلمرو كلَّى مال و حركت آن را در اجتماع اسلامى نشان داده است . از آن جمله آياتى است كه در آغاز اين فصل گذشت ، و احاديثى كه به دنبال آنها آمد . و در خود فصل نظر خوانندگان را - به اختصار - به برخى از آموزشهاى آنها جلب كرديم ؛ يكى اين سخن جهت دهندهء نبوى كه « ما پيامبران براى جمع كردن مال برانگيخته نشديم . . . » . اين سخن ژرف و زنده و جهت بخش ، معرّف اصلى حياتى و سرنوشتساز در ميدانهاى اقتصادى جامعه هاى پيرو دين است ، چه آشكارا و استوار اعلان مىكند كه :\r\nرسالت دينهاى الهى و هدف دعوتهاى پيغمبران ، مبتنى بر اصل انفاق مال و پراكندن آن ، و به گردش در آوردن آن ميان مردم و در دسترس همه قرار دادن است ، نه جمع كردن و اندوختن و نزد خود نگاه داشتن ،\r\n","description":"","footnote":"","page_name":" 93 ","page_number":93},
  {"content":"\r\nبه صورتى كه گروهى اندك از مردم ، قسمت بزرگ و هولناكى از اموال را داشته باشند ، يعنى همانان كه تجاوز و تعدّى مالى و ظلمهاى كمرشكن خود را - در بازارها و كارخانه ها و كارگاهها و كشتزارها - با پوششهايى گوناگون و مزوّرانه مىپوشانند ، و تسلَّط خود را بر اين ثروتهاى شگرف ، حاصل استعدادها و كوششها و تلاشهاى خود جلوه مىدهند . . . .\r\nو ما پيش از اين ، در « بنگريد » دوّم ، از اين فصل ، به بطلان اين پندار اشاره كرديم . و تفصيل سخن در بارهء كشف اين دروغ و فريبكارى پس از اين نيز خواهد آمد .\r\nو آنچه بايد به دقّت مورد توجّه قرار گيرد ، اين است كه كلمهء « انفاق » ، در حديث ياد شده ، در مقابل كلمهء « جمع » ( گرد آورى ) آمده است تا بدين گونه نفى جمع كردن مال و طرد آن ، مورد تأكيد قرار گيرد .\r\nپس مفهوم آشكار از تعليمات الهى دينى - قرآنى يا حديثى - در مسائل مربوط به اموال ، آن است كه اساس در مال ، انفاق و توزيع آن ميان مردم و رساندن آن به دست همگان است ، تا چنان شود كه مال در سراسر پهنهء زندگى ملَّتها جريان پيدا كند ، نه اينكه در دست مشتى توانگر انباشته شود ، و در نزد شمارى ثروتمند محبوس بماند ، و تنها ميان ايشان دست به دست بگردد ، و وقف بر آنان باشد .\r\nالبته افكارى نيز وجود دارد كه براى جمع آورى و ذخيره كردن مال مانعى نمىبيند ، بلكه « تكاثر » ( زياده خواهى و فزوندارى ) را مىستايد ، و به « تعديل مالى » توجّهى ندارد ، و باز گذاشتن دست سرمايه داران را مىپذيرد ، تا هر گونه مىخواهند عمل كنند ، و به بهره كشى از مردمان بپردازند ، و دستمزدها را به ميل خود تعيين نمايند ، و در نرخگذارى و مقدار دارايى و كيفيت مصرف و ديگر تصرّفات مالى آزاد باشند ، صاحبان اين گونه افكار ، به نامهايى ظاهر الصّلاح از توانگران متكاثر جانبدارى نيز مىكنند . در اين صورت ، آنچه در اين كتاب از مبانى موضوعى اسلام در بارهء مسائل مالى آورده‌ايم ، بيداردلان و فهميدگان را بر آن مىدارد تا آن گونه افكار جانبدارانه را محكوم كنند ، و خارج از چارچوبهاى اسلامى بدانند ، و منحرف از واقعيّت دينى به شمار آورند .\r\nدر انحراف ياد شده ، و دور بودن اين گونه افكار از روشهاى اصيل\r\n","description":"","footnote":"","page_name":" 94 ","page_number":94},
  {"content":"\r\nدين ، علَّت و انگيزه هر چه باشد ، مسأله تفاوت پيدا نمىكند ، چه دين جمع آورى مال و انباشتن آن را به سختى طرد كرده است ؛ شيخ بزرگوار ، « احمد بن فهد حلَّى » گفته است : « دانستى كه بر كاسب و عائله دار واجب است كه در كسب درآمد و مصرفهاى خود ميانه روى را برگزيند ؛ و اين قاعده اى كلَّى است كه شرع به طور عموم به آن فرمان داده است » . « 1 » و شيخ ما ، « حاج ميرزا حسين نورى » - صاحب كتاب « مستدرك الوسائل » - بابى در اين كتاب زير اين عنوان : « جايز نبودن جمع آورى مال و انفاق نكردن از آن » آورده است . « 2 » پس بر اساس اين تعليمات زنده و بر حق ، انقلاب كردن و برآشفتن در برابر سلطه هاى مالى از مهمترين وظايف دينى محسوب مىشود ؛ و تكليف تنها در انقلاب كردن در برابر سلطه هاى سياسى منحصر نيست . پيامبر خدا موسى « ع » - در انقلاب معروف تاريخى خود ، چنان كه پيشتر اشاره شد - بر سر فرعون و هامان و قارون فرستاده شد ؛ و او به همان گونه كه به مبارزه با فرعون پرداخت به مبارزه با قارون نيز پرداخت ، و به همان گونه كه فرعون در دريا غرق و نابود شد ، قارون را نيز زمين در خود فرو برد و هلاك كرد .\r\nانقلاب بزرگ اسلام نيز چنين بود . پيامبر ما ، حضرت محمّد « ص » ، به همان گونه كه براى كار زار كردن با كفر و بتپرستى قريش مبعوث شد ، به آن نيز مبعوث شد كه با اشرافيّت قريش و داراييهاى مشكوك و زندگى ستمگرانه و معيشت افراطى و فرهنگهاى سرمايه دارى خرافى و جاهلى قريش نيز درگير شود . « 3 »\r\n\r\n","description":"","footnote":"\r\n« 1 » « عدّة الدّاعي » / 81 .\r\n« 2 » « مستدرك الوسائل » 2 / 645 ؛ نيز « وسائل » 15 / 265 .\r\n« 3 » بنا بر اين ، بر كسانى كه مىخواهند تاريخ اسلام را بپژوهند ، واجب است نخست تاريخ زندگى و سيرهء پيامبر اكرم « ص » را نيك بياموزند و فرا گيرند ، تاريخ و سيره اى سرشار از درگيريهاى بزرگ و كوبنده ، بر ضدّ طاغوتان و مستكبران مالى و سياسى .\r\nمكّه مكرّمه - جاى فرود آمدن وحى آسمانى - به هنگام بعثت نبوى ، پايگاه طاغوتهاى ثروت و مال بود ، يعنى بازرگانان بزرگ و رباخواران و گنجوران . و نجات آور الهى « ص » با آنان همى نبرد كرد ، و گروهها و تجمّعهاى آنان را همى پراكنده ساخت ، و آيات فراگير و كوبندهء آسمانى را بر سرشان همى فرو خواند ، تا توده ها را از چنگ و دندان آنان - كه خون بيچارگان و تحقيرشدگان و فراموشگشتگان از آنها مىچكيد - رهايى بخشد .\r\nو از آنجا كه سيره و عملكرد پيامبر اكرم - كه نمونه و اسوهء عملكرد مسلمانان است - بيقين چنين بوده است ، بر حكومتها و فقاهتها و جامعه هاى اسلامى فرض است كه بر طبق همان سيره و عملكرد - به صورتى قاطع - عمل كنند و هيچ از آن دور نيفتند ؛ تا دين خدا - معاذ اللَّه - بدان متّهم نگردد كه به سوى طاغوتيگرى اقتصادى گرايش دارد ، و داشتن ثروتهاى كلان و غناى تكاثرى را ( كه موجب محو قسط و پايمال شدن عدالت و ويرانى بنيانهاى دينى و درماندگى انسان و انسانيّت است ) مىپذيرد .\r\n","page_name":" 95 ","page_number":95},
  {"content":"\r\nو واضح است كه نظام مالى اگر متّكى بر پايهء انفاق و توزيع مال باشد ، نه جمعآورى و روى هم انباشتن آن ، نه فقيرى بيچاره در اجتماع وجود پيدا خواهد كرد و نه توانگرى ولخرج و شادخوار .\r\nو هيچ كس نبايد گمان كند كه احاديث رسيده در اين خصوص ، يك يا دو يا سه تاست ، تا در سند يا دلالت آنها خدشه كند ، چه اين امر مهم و اساسى در قرآن و حديث هر دو آمده است ( چونان مسائل اساسى و موضوعات ديگرى كه در « الحياة » مطرح گشته است ) . و آيات قرآنى مربوط به اين موضوع چنان قاطع و جازم است كه ناگزير بايد به آنها گردن نهاد و بر وفق آنها عمل كرد .\r\nآيا براى پايمال كردن تكاثر و متكاثران ، برخوردى شديدتر از « سورهء تكاثر » و لحن كوبندهء آن هست : * ( « أَلْهاكُمُ التَّكاثُرُ ، حَتَّى زُرْتُمُ الْمَقابِرَ ، كَلَّا سَوْفَ تَعْلَمُونَ ، ) * « 1 » باليدن به بسيارى مال و فرزندان ، شما را به غفلت واداشت ، تا آنگاه كه به ديدار گورها رفتيد ( تا مردگان خود را بشمريد ) ، نه چنان است ( كه مىپنداريد ) ، همانا به زودى خواهيد دانست ، » . آيا براى ويران سازى پايگاههاى تموّل فراوان ( سرمايه دارى ) و اشرافيگرى ، تبليغى نيرومندتر از تصريح قرآن كريم به اين امر هست كه ، هدف از فرستادن پيامبران و نازل شدن كتابهاى آسمانى و ميزان الهى ، برپادارى قسط است در جامعه ؟ « 2 » و آيا براى طرد فاصله هاى كمرشكن معيشتى ، انگيزشى رساتر از اين\r\n\r\n","description":"","footnote":"\r\n« 1 » « سورهء تكاثر » ( 102 ) : 1 - 3 .\r\n« 2 » « سورهء حديد » ( 57 ) : 25 .\r\n","page_name":" 96 ","page_number":96},
  {"content":"\r\nفرياد پر طنين قرآن كريم وجود دارد كه : * ( إِنَّ الله يَأْمُرُ بِالْعَدْلِ وَالإِحْسانِ ) * « 1 » خداوند به دادگرى و نيكوكارى فرمان مىدهد » ؟ اينها خطوطى است كه قرآن براى ايجاد « جامعه اى قرآنى » طرح ريزى كرده است . و امّا احاديثى كه به اصول ياد شده تصريح دارد ، بسيار فراوان است و - چنان كه اشاره كرديم - همه تأييدكنندهء يك ديگر است ، و همه در خطَّ تعاليم قرآن كريم است . . . و خوانندگان در جاى جاى اين دو باب ، نمونه هايى مناسب از آنها را ملاحظه خواهند كرد .\r\nاين در مرتبهء نخست ؛ و در مرتبهء دوم مىگوييم كه : اين امر ( يعنى پراكندن و توزيع اموال ) ، روح و جوهر اسلام است در تنظيم حياتى جامعهء انسانى و قانونگذارى عادلانهء كلَّى . و اصل اساسى ياد شده ، يكى از اصول الهى و مبانى اسلامى در ميدانهاى سياست مالى است ، كه از دلايل اسلامى متّكى بر آيات و احاديث ( با تعبيرهاى متعدّد و بيانهاى گوناگون ) ، و از تقريرهاى عملى پيامبر اكرم « ص » و ائمّهء طاهرين « ع » دستگير ما مىشود ؛ بنا بر اين ، همهء آنچه آورده شد ، مؤيّد اصلى اساسى است در مسائل مالى و اقتصادى ؛ اصلى كه جامعه را به قوامى عادلانه مىرساند ، و به بهره منديى همگون ، و مصرفى متعادل ، و همياريى تضمين شده ، متّكى به اداى حقوق ، و دور از افزونطلبى و تنعّمپرستى و خاصه بخشى و ويژه خواهى ، و در نبرد با فقر و آثار منفى آن . و ما هم اكنون خواننده را بيشتر با اين مسائل آشنا خواهيم كرد :\r\nقرآن كريم ، مواهب طبيعى و نعمتهاى الهى را رزقى براى انسان و وسيله اى محسوب داشته است كه با آنها زندگى وى ادامه پيدا مىكند و وسايل معيشت او فراهم مىآيد ، و مايهء بقا و حركت او است به سوى خير و تكامل ، و كالايى است براى او و چارپايانش ، و وسيله اى است براى گذران معيشت و موادّى براى خوردن و آشاميدن او . قرآن مال و انباشتن آن را هدف نهايى انسان قرار نداده ، و آن را غايت مطلوب اين زندگى و مواهب آن به شمار نياورده است .\r\n\r\n","description":"","footnote":"\r\n« 1 » « سورهء نحل » ( 16 ) : 90 .\r\n","page_name":" 97 ","page_number":97},
  {"content":"\r\nخداى متعال مىفرمايد : * ( « وَالأَرْضَ مَدَدْناها وَأَلْقَيْنا فِيها رَواسِيَ وَأَنْبَتْنا فِيها مِنْ كُلِّ زَوْجٍ بَهِيجٍ ) * ، . . . * ( وَنَزَّلْنا مِنَ السَّماءِ ماءً مُبارَكاً فَأَنْبَتْنا بِه جَنَّاتٍ وَحَبَّ الْحَصِيدِ ، وَالنَّخْلَ باسِقاتٍ لَها طَلْعٌ نَضِيدٌ ، رِزْقاً لِلْعِبادِ . . . ) * « 1 » زمين را گسترديم ، و كوههاى استوار در آن جاى داديم ، و در آن از هر گونه گياه جفتهايى زيبا و بهجتانگيز رويانديم ، . . . و از آسمان آبى پر بركت ( و مايه دار ) بارانديم ، و با آن بارانها بوستانها و دانه هاى خوراكى دروشدنى سبز كرديم ، و درختان خرماى بلند ، با شكوفه هاى بر هم چيده ، تا اين همه روزى بندگان باشد . . . » ؛ نيز مىفرمايد : * ( « ثُمَّ شَقَقْنَا الأَرْضَ شَقًّا ، فَأَنْبَتْنا فِيها حَبًّا ، وَعِنَباً وَقَضْباً ، وَزَيْتُوناً وَنَخْلًا ، وَحَدائِقَ غُلْباً ، وَفاكِهَةً وَأَبًّا ، مَتاعاً لَكُمْ وَلأَنْعامِكُمْ ، ) * « 2 » سپس زمين را آنچنان شكافتيم ، و در آن دانه رويانديم ، و انگور و سپست ، و زيتون و خرما ، و بوستانهاى پوشيده از درخت ، و ميوه و علف ، تا شما و چارپايانتان را بهره مند سازد ، » .\r\nسپس خداى نعمتآفرين ، با آفريدن اين نعمتها و بخششها براى آدمى ، او را از حرام كردن چيزهاى پاكيزه ( و حلال ) بر خود نهى كرد ، بلكه به او فرمان داد كه از آنها ( چيزهاى پاكيزه و حلال ) بخورد و بياشامد . و اين خطاب تنها ويژهء گروهى اندك از ثروتمندان شادخوار و توانگران پر پول و كسان ايشان نيست ، بلكه خطابى است متوجّه به توده ها و توده ها ، از فرزندان حضرت آدم « ع » ( چنان كه نظام آفرينش نيز مقتضى همين چگونگى است ، زيرا ( 3 ) هر جاندارى قوت و روزى مىخواهد ، « لكلّ ذي رمق قوت « 3 » » ) .\r\nو براى همين جهت ، يعنى اينكه نعمتهاى خدا براى همگان آفريده و آماده گشته است ، خداوند ثروتمندان را از طغيان و اسراف و تجاوز از حدود منع كرده است ، تا چنان باشد كه نعمتها در دسترس همگان قرار گيرد ، و روزيها به همهء مردمان ( و جانداران ) برسد ؛ مىفرمايد : * ( « يا أَيُّهَا ) *\r\n\r\n","description":"","footnote":"\r\n« 1 » « سورهء ق » ( 50 ) : 7 و 9 - 11 .\r\n« 2 » « سورهء عبس » ( 80 ) : 26 - 32 .\r\n« 3 » « كافى » 8 / 23 ، از سخنان امام على « ع » ، در « خطبهء وسيله » .\r\n","page_name":" 98 ","page_number":98},
  {"content":"\r\n* ( الَّذِينَ آمَنُوا ، لا تُحَرِّمُوا طَيِّباتِ ما أَحَلَّ الله لَكُمْ وَلا تَعْتَدُوا ) * « 1 » اى معتقدان متعهّد ، روزيهاى پاك را كه خدا بر شما حلال كرده است حرام مشماريد ، و ( از حدود ) تجاوز مكنيد » ، و : * ( « كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه ) * « 2 » از روزيهاى پاكيزه ( و حلال ) كه به شما داده‌ايم بخوريد ، و اندازه نگاه داريد » ؛ * ( وَكُلُوا وَاشْرَبُوا وَلا تُسْرِفُوا ) * « 3 » بخوريد و بياشاميد ، و اسراف نكنيد » .\r\nسپس خداوند بخشندهء نعمتها ، براى آنكه آدمى را در چارچوب بهره بردارى معتدل از نعمتهاى الهى محدود سازد ، و از فزونروى و سركشى در مصرف نگاه دارد ، آياتى مؤكَّد در بارهء تقواى اقتصادى و معيشتى نازل كرده است ، از جمله : * ( « وَكُلُوا مِمَّا رَزَقَكُمُ الله حَلالًا طَيِّباً وَاتَّقُوا الله ) * « 4 » از هر چيز حلال و پاكيزه اى كه خدا روزى شما كرده است بخوريد ، و تقوى را رعايت كنيد . . . » ، و معلوم است كه استفاده از نعمتهاى الهى ، با رعايت تقوى در معيشت ، در ضمن چهار امر امكانپذير خواهد بود :\r\n( 1 ) - رفع نيازمنديهاى زندگى ، بوسيلهء مال ، در حدّى مناسب و اقتصادى .\r\n( 2 ) - پرهيز كردن از زياده طلبى و تكاثر در كسب مال و مالكيّت و اندوختن .\r\n( 3 ) - دورى گزيدن از مصرفگرايى و اسراف و تبذير در خرج كردن و مصرف مال .\r\n( 4 ) - انفاق مقدار زايد مال و امكانات ( خوراك ، پوشاك ، مسكن ، تحصيل ، و امكانهاى مسافرتى عبادى ، يا علمى ، يا تفريحى ) به ديگران .\r\nامّا امر اوّل ، از آن جهت ضرورت دارد كه تجاوز از ميانه روى و اعتدال در هزينه هاى معيشتى ، سبب كشيده شدن شخص به امر دوم\r\n\r\n","description":"","footnote":"\r\n« 1 » « سورهء مائده » : 87 .\r\n« 2 » « سورهء طاها » ( 20 ) : 81 .\r\n« 3 » « سورهء اعراف » : 31 .\r\n« 4 » « سورهء مائده » : 88 .\r\n","page_name":" 99 ","page_number":99},
  {"content":"\r\n( تكاثر ) و امر سوّم ( اسراف ) مىشود .\r\nامّا امر دوّم ، بدان جهت كه زياده روى در كسب مال و اندوختن آن ، و خواستن و داشتن مقدار فراوانى از آن ، آشكارترين مصداق تجاوز از حدود ضرورى و مقرّرات دين در بارهء مال است ، و يكى از مظاهر طغيان و سركشى است ، خواه در داشتن باشد ( كه تكاثر است ) و خواه در خرج كردن ( كه اتراف است و اسراف ) . و اين حالت ، صرف نظر از اينكه موجب طغيان اقتصادى و اجتماعى - و نيز سياسى - مىشود ، موجب طغيان نفسانى و تكبّر روانى ، و به دنبال آن پيدا شدن فساد در حالت روحى فرد توانگر مصرفگرا و تباهى خلق و خوى او نيز خواهد شد ، و او را - چنان كه پس از اين خواهيم ديد - به پرتگاههاى سقوط و هلاكت خواهد كشاند . و اين چگونگى نيز - در نتيجه - زيان فراوانى به اجتماع مىرساند ، و سبب خارج شدن از چارچوبى مىشود كه تعاليم دينى آن را تعيين كرده است . نيز لازم است كه تكاثر مالى را از مصداقهاى اسراف به شمار آوريم ، زيرا كه تكاثر تجاوز از حد ( و اسراف ) است در مالدارى . و اسراف - چنان كه به وضوح مىدانيم - در همهء اشكال آن غير مجاز است .\r\nامّا امر سوّم ، از آن روى كه مصرفگرايى و اسراف و تبذير با حدود الهى براى مال سازگار نيست ، بنا بر اين ، افراد مصرفگرا و مسرف و ولخرج ، در زمينهء اقتصاد و معيشت ، پيرو مقرّرات اسلامى نيستند .\r\nو امّا امر چهارم ، به اين دليل كه بخشيدن مال و انفاق كردن آن ، ( عملا ) به معنى دورى جستن از تعدّى و طغيان در امور مالى است « 1 » ، و توزيع اموال ، و ترك مسابقه براى به دست آوردن هر چه بيشتر آن ، پيروى از روش اسلامى است كه تعليمات دين در اين باره تأكيد مىكند .\r\nپس بنا بر آنچه گذشت ، هدف نهايى از مال و به دست آوردن آن ، در منطق اسلامى ، منحصر به دو امر خواهد بود :\r\n\r\n","description":"","footnote":"\r\n« 1 » افزون بر آن ، اقدام كردن به تكليف و اداى مسئوليّت است در برابر نيازهاى گوناگون مردم و جامعه .\r\n","page_name":" 100 ","page_number":100},
  {"content":"\r\n( 1 ) - تأمين معيشت مقتصدانه و به اندازهء كفاف ( بس بودن ) و نزديك به آن .\r\n( 2 ) - بخشيدن افزونى مال و انفاق كردن و پراكندن آن ميان مردم ، تا چنان باشد كه مال تنها در ميان توانگران به گردش نيفتد ، و حركات معيشتى و رفاهى و حياتى و پرورشى و تكاملى مردم متوقّف نشود .\r\nو در سايهء اين منطق قرآنى سازنده ، مشاهده مىكنيم كه ارتباط انسان با مال همچون ارتباط او با طبيعت و مواهب و نعمتهاى الهى است . و در اين ارتباط ، مال تنها و تنها وسيله است نه هدف . و اين پيوند و ارتباط بدان صورت كه ياد شد ، از قوانين كلى حاكم بر كاينات پيروى مىكند و با آن پيوستگى دارد . و بنا بر اين تعليم - كه آن را در هيچ مكتب يا مذهبى نمىيابيم - مىنگريم كه همهء رابطه هاى انسان - در اين صورت - به هم پيوسته و سازگار و تنيده در يك ديگر خواهد بود ، يعنى رابطهء انسان با مال ، رابطهء او با طبيعت و مواهب آن ، رابطه اش با زندگى ، رابطه اش با حركت و تلاش ، و رابطه اش با همهء چيزهاى ديگر ، همه به صورت روابطى همخوان و همگون و داراى انسجامى كامل درخواهد آمد ، و جز ارتباطى عادلانه و معتدل و هدفدار نخواهد بود ، ارتباطى به دور و بر كنار از هر گونه ستم و تجاوز و طغيان .\r\nدر تفسير شيخ بزرگوار ، علىّ بن ابراهيم قمى ، در بارهء اين آيه * ( « . . . وَقَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ ) * « 1 » ، ( 1 ) خداوند روزى اهل زمين را ، در چهار روز تعيين ( و تأمين ) كرد ، همه كامل گشته ، براى روزيخواهان » ، « 2 » چنين آمده است : « يعنى در چهار زمان ، كه خداوند در آنها ، خوراكها و روزيهاى مردمان و چارپايان و پرندگان و حشرات و آفريده هاى خشكى و دريا ، و ميوه ها و گياهان و درختان ، و آنچه معاش همهء جانوران وابسته به آن است فراهم مىآورد . و آن چهار زمان بهار است و تابستان و پاييز و زمستان ؛ در زمستان خدا بادها و بارانها و مه ها و ريزشهاى آسمانى را فرو مىفرستد ، و زمين و درخت را باردار مىكند ،\r\n\r\n","description":"","footnote":"\r\n« 1 » « سورهء فصّلت » ( 41 ) : 10 .\r\n« 2 » « مجمع البيان » 9 / 5 ديده شود .\r\n","page_name":" 101 ","page_number":101},
  {"content":"\r\nو اين فصل سرماست . پس از آن بهار مىآيد كه زمان اعتدال ميان گرما و سرماست ، و درختان ميوه مىدهند و زمين گياهان خود را مىروياند ، و هنوز همه چيز نرسيده است ؛ سپس روزهاى تابستان گرم مىرسد ، كه در آن ميوه ها مىرسند ، و دانه هايى كه قوت مردمان و جانوران از آنها فراهم مىشود از حالت نرمى بيرون مىآيد و به حدّ كمال مىرسد ؛ پس از آن فصل پاييز مىآيد ، كه پاره اى ديگر از ميوه ها مىرسند و هوا خنك مىشود . اكنون اگر همهء اوقات سال يكسان مىبود ، گياهى از زمين نمىرست ، چه اگر پيوسته بهار باشد ، ميوه ها نمىپزد و حبوبات نمىرسد ؛ و اگر هماره تابستان باشد ، هر چه بر زمين است خواهد سوخت و جانوران معاش و قوتى نخواهند داشت ؛ و اگر دايم پاييز باشد ، و زمستان و بهار و تابستانى پيش از آن نباشد ، هيچ چيزى كه قوت ساكنان جهان بشود به دست نخواهد آمد . اين است كه خداوند روزيها را در اين چهار فصل به ثمر رسانيد ، تا جهان و زندگى برپا و ماندگار باشد .\r\nو خدا از اين چهار فصل به نام « ايام » ( روزها ) ياد كرد ، يعنى ( فصلهايى ) مساوى ، براى سائلان ، يعنى نيازمندان ، چه هر نيازمندى سؤال خواهد كرد . آفريدگانى نيز كه نمىتوانند سؤال كنند مانند جانوران باز سائلند ( و از خداوند طلب روزى مىكنند « 1 » ) » . پس « خداوند روزى اهل زمين را ، بر طبق نياز آنان براى بقاى تن و جان ، چه انسان و چه حيوان ، مقدّر فرمود » . « 2 » بنا بر آنچه گذشت ، بر آدمى واجب است كه اين حقيقت آشكار را بپذيرد ، كه خداى تواناى حكيم ، چيزها و اوقات و امور و طبايع و خواص چيزها را ، بر نظامى دقيق و سازگار با منافع همهء آفريدگان ، چنان مقدّر فرموده است كه انسان و حيوان - همه و همه - از مواهب او به خوبى بهره مند شوند ، و ارتباط آدمى با آنها به صورتى باشد كه زيانى از آن به ديگران نرسد .\r\nو اين پذيرش ( و سلوك بر طبق آن ) ، خاستگاهى است بزرگ براى\r\n\r\n","description":"","footnote":"\r\n« 1 » « مجمع البيان » 9 / 5 .\r\n« 2 » « تفسير قمى » 2 / 262 - 263 .\r\n","page_name":" 102 ","page_number":102},
  {"content":"\r\nحركت تكاملى آدمى ، چه هماهنگى ارتباط آدمى با كاينات - در سلسلهء بزرگ هستى - سبب مىگردد تا انسان در خط تكامل كلَّى جهانى قرار گيرد ، و از آن منحرف نشود ، و لغزش پيدا نكند ، و كارش به سقوط نينجامد ؛ ليكن هنگامى كه آدمى از اين چارچوب عمومى و طبيعى - كه دين الهى براى او معيّن كرده است - بيرون رود ، و به انباشتن بيحساب ثروت ، و ترك انفاق ، و اسراف در مصرف روى آورد ، در پرتگاههاى هلاك فردى و اجتماعى درمىافتد ، و در مغاك نابودى فرو مىغلتد ؛ خداى متعال مىفرمايد : * ( « كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه ، فَيَحِلَّ عَلَيْكُمْ غَضَبِي ، وَمَنْ يَحْلِلْ عَلَيْه غَضَبِي فَقَدْ هَوى ) * « 1 » ، ( 1 ) از روزيهاى پاكيزه ( و حلالى ) كه به شما داده‌ام بخوريد ، و اندازه نگاه داريد ، و گر نه به خشم من دچار خواهيد گشت ؛ و هر كس به خشم من دچار گردد ، در دوزخ سرنگون شود ، » ، نيز : * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ ) * « 2 » در راه خدا انفاق كنيد ، و به دست خود خويشتن را به هلاكت نيندازيد » ، و امام على « ع » مىفرمايد : ( 3 ) « هر كس انحصارطلبى كند ( و بخواهد بخشى از اموال را به خود اختصاص دهد و در انحصار خود گيرد ) ، هلاكت خواهد شد » ( من يستأثر من الأموال يهلك ) . « 3 » پس زياده روى در خوردن ، يا جمع كردن مال ، هر دو انسان را به طغيان وامىدارد و از راه مستقيم دور مىكند ، و به غضب خدا دچار مىسازد * ( ( فَيَحِلَّ عَلَيْكُمْ غَضَبِي ) ) * ، و به مهلكه ها درمىافكند * ( ( وَلا تُلْقُوا بِأَيْدِيكُمْ إِلَى التَّهْلُكَةِ ) ) * .\r\nو از اينجا آشكار مىشود كه ، به همان گونه كه تباه كردن ثروتها و منابع طبيعى بر انسان حرام است ، ضايع كردن مال و اسراف كردن در خرج آن ، و جلوگيرى از گشتن آن در دست مردم نيز بر وى حرام است . و اين خود دليل ديگرى است بر وجود رابطه هاى مذكور ميان مال\r\n\r\n","description":"","footnote":"\r\n« 1 » « سورهء طاها » ( 20 ) : 81 .\r\n« 2 » « سورهء بقره » : 195 .\r\n« 3 » « تحف العقول » / 155 .\r\n","page_name":" 103 ","page_number":103},
  {"content":"\r\nو آدمى و اهميّت سالم نگاهدارى اين رابطه ها . . .\r\nدر حديث دوم از احاديث نبوى اين فصل ، آموزشى سازنده آمده و تصريح شده است كه نگاه داشتن مال و دوست داشتن آن امرى است ضدّ سيرهء پيامبر « ص » ؛ در حالى كه پيامبر اكرم براى همه اسوه و الگو است ، و بايد همه از روش او در زندگى پيروى كنند . و از اينجا معلوم مىشود كه بسيارى از مفاسد اجتماعى و انحطاطهاى تحميل شده بر جامعه هاى اسلامى برخاستهء از اين گونه چيزهاست :\r\n( 1 ) - دور شدن ثروتمندان و توانگران مسلمان ، از سيرهء اسلامى ، در تحصيل ثروت و تملَّك آن ، از راه انباشتن ، و تمام همّت را مصروف آن داشتن ، و تمايل به فزونخواهى مال و به آن باليدن .\r\n( 2 ) - كوتاهى كردن علماى مسلمان ، در قطع رابطه با متكاثران و صاحبان اموال بزرگ و زندگيهاى افراطى ، و مسامحهء ايشان در حرام شمردن ثروت تكاثرى و تعدّى اقتصادى .\r\n( 3 ) - خوددارى حكومتگران كشورهاى اسلامى از مبارزهء با اين گنجوران متكاثر و ثروتمندان ولخرج ، بلكه تمايل نشان دادن به ايشان ، و - در بسيارى از اوقات - به حكومت رسيدن خود آنان .\r\n( 4 ) - طرفدارى برخى از كسانى كه مردمان به سخن ايشان گوش فرا مىدهند ، از ثروتمندان و مال اندوزان و تأييد كارهاى ايشان .\r\n( 5 ) - طرح ريزى قوانين و برنامه هاى اقتصادى به صورتى كه به سود ثروتمندان و مالداران بزرگ باشد .\r\nاما بر اساس حديث نبوى و ديگر آيات و احاديثى كه در اين باره در دين اسلام آمده است ، انباشته شدن مال در نزد مشتى از مردم و تهى ماندن دست تودهء مردم از آن ، مخالف با موازين دينى و تجاوز نسبت به مقياسهاى اسلامى است . و چنين است طرفدارى كسانى از اين روش اقتصادى و حمايت طرفداران سرمايه دارى از آن ، كه همه چونان قيامى است بر ضد سيرهء مقدّس نبوى ، و دورى جستن است از آموزشهاى سازندهء اسلامى .\r\n","description":"","footnote":"","page_name":" 104 ","page_number":104},
  {"content":"\r\nدر اين حديث ارشادگر و جهت بخش ، و آموزش بيداركننده ، بخشهايى زنده و مهم ، در بيان چگونگى كسب مال و حدود مشروع و راههاى درست صرف كردن آن مشاهده مىشود ، كه دوست داريم نظر خوانندگان را به آنها بيشتر جلب كنيم ، زيرا عمل به آنها و چارچوبهاى تعيين شده در آنها ، در ساختن اجتماعى اسلامى و سالم تأثيرى قاطع دارد . بخشهاى مورد اشاره ، در آيات و احاديث و مضمونهاى سازندهء آنها - هماره - تأييد و تكرار شده است :\r\n( 1 ) - كسب مال بدون معصيت ( كسب معتدل و مشروع ) : « طوبى لمن اكتسب من المؤمنين مالا من غير معصية « 1 » خوشا به حال مؤمنى كه مالى را بدون معصيت به دست آورد » . اين بخش از حديث اشاره به اين امر دارد ، كه كسب مال واجب است از معصيت و گناه - خواه اقتصادى و خواه غير اقتصادى - دور باشد ؛ با توجّه به اين موضوع كه گناه اقتصادى و خواه غير اقتصادى - دور باشد ؛ با توجّه به اين موضوع كه گناه اقتصادى از بزرگترين گناهان اجتماعى است ، كه زيان آن گسترده تر و وخامت آن شديدتر است . گناهانى كه امام جعفر صادق « ع » آنها را اساس انهدام اجتماعى و علَّت اصلى فقر فقيران و گرسنگى گرسنگان و برهنگى برهنگان مىداند « 2 » ، اغلب ، گناهان اقتصادى است ، و چنين است گناهانى كه ثروتمندان ولخرج مرتكب مىشوند ، و اموال و كالاهاى فراوانى را به ميل اندازه ناپذير و شكمهاى سيرى ناشناس خويش مصرف مىكنند ؛ و مسرفانى كه چيزهايى را مىخرند و مىپوشند يا مىخورند كه از آن ايشان ( و حق ايشان ) نيست « 3 » . . . از اين گونه گناهان است امساك و بخل و احتكار و اجحاف در نرخگذارى ، و ستمروايى بر مزدبگيران و كارگران و زحمتكشان و كم دادن حقوق ايشان ، و گناهان و تعدّيهاى ديگر .\r\n( 2 ) - انفاق ( هزينه گذارى ) بدون معصيت ؛ « و أنفقه في غير\r\n\r\n","description":"","footnote":"\r\n« 1 » « تحف العقول » / 28 . براى آسان شدن كار خوانندگان ، مدارك احاديث و شماره هاى آيات را ، در « نگاهى به سراسر فصل » نيز مىآوريم ، اگر چه در خود فصل ذكر شده باشند .\r\n« 2 » « وسائل » 6 / 4 ؛ نيز فصل 38 ، از باب 11 ( جلد چهارم ) .\r\n« 3 » « خصال » 1 / 121 .\r\n","page_name":" 105 ","page_number":105},
  {"content":"\r\nمعصية « 1 » و آن ( مال ) را ( كه بدون معصيت به دست آورده است ) ، در امورى كه معصيت نباشد هزينه گذارى و انفاق كند » ؛ اين قسمت اشاره به آن دارد كه مصرف كردن و انفاق مال واجب است كه از معصيت و گناه به دور باشد ، و عنوان اسراف و هدر دادن مال پيدا نكند . پس راهى براى خرج كردن مال براى هدفها و خواسته هاى فاسد و در جهت شر و بدى و در راه انحلال اخلاقى وجود ندارد . بنا بر اين ، مسلمان معتقد كسى است كه مال را بدون ارتكاب معصيت به دست آورد و بدون ارتكاب معصيت مصرف كند . پس در آنچه خير و صلاح است امساك روا نيست ، و در شر و فساد انفاق جا ندارد .\r\n( 3 ) - قرار دادن مال در دسترس تيره بختان و مستمندان : « و عاد به على أهل المسكنة « 2 » و آن را در اختيار مستمندان قرار دهد » ، پس مقدار زايد بر زندگى سالم و مقتصدانهء اسلامى را ، شخص توانگر مسلمان ، به نيازمندان نادار ، يا به بنگاههاى خيريّهء عمومى گوناگون - كه متناسب با نيازمنديهاى هر زمان و هر آبادى عمل مىكنند - مىبخشد تا سود آن عايد همهء مردم بشود .\r\nو اين اصل ، همان اصل انفاقى است كه اسلام آن را اصلى اساسى قرار داده و هر كس را كه توان انفاق دارد به آن تشويق كرده است . نظير اين انگيزش و تشويق به انفاق - به اين صورت ريشه اى و گسترده - را ، در زمينهء تربيت و اخلاق اقتصادى ، در هيچ انديشه يا مكتب يا دينى نمىتوان يافت . و از جمله فلسفه هاى اساسى انفاق همان گردش اموال در ميان مردم است ، تا چنان شود كه حركت « قوامى » مال استمرار پيدا كند ، و انباشتن و افزونطلبى و تنعّمپرستى و اسراف از ميان برود . و انفاق ، شامل زيادى مال مىشود ( و فضل ماله مبذول « 3 » خردمند كامل كسى است كه زيادى مال خويش را به ديگران بدهد ) ، هر چه و هر گونه باشد . و اين انفاق تنها به مقدار خوراك يك روز يا يك هفته محدود\r\n\r\n","description":"","footnote":"\r\n« 1 » « تحف العقول » : 28 .\r\n« 2 » « تحف العقول » / 28 .\r\n« 3 » « تحف العقول » / 287 ، از سخنان امام موساى كاظم « ع » .\r\n","page_name":" 106 ","page_number":106},
  {"content":"\r\nنمىشود ، بلكه همهء هزينه ها و مصرفها را دربرمىگيرد ، همچون هزينهء درس خواندن ، يا به حرفه اى دسترس پيدا كردن ؛ نيز خرجهاى اكتشافات علمى و بهداشتى ، و هزينهء ازدواج و تهيهء مسكن و پرورش فرزندان ، و خرج سفر حج يا زيارت پيغمبر « ص » « 1 » ، كه همهء اينها به گردش مال در اجتماع به صورت قوامى اسلامى مىانجامد .\r\nپس بنا بر اين مبناى تربيتى ، كسب مال براى تأمين زندگى ضرورت دارد ، و ليكن به اندازهء كفايت ، نه در حدّ زياده روى و فخر فروشى و ولخرجى . تفاصيل اين موضوع در فصلهاى اين دو باب از نظر خواننده خواهد گذشت . پس آنچه از حديث مذكور فهميده مىشود ، تصوير زنده و تپنده اى از حيات اجتماعى و اقتصادى مورد پسند اسلام و پسنديده در نزد پيامبر اكرم « ص » است . و براى آنكه دو صورت مالدارى شايسته و ناشايسته از نظر تعاليم شرعى تجسّم پيدا كند ، پيامبر اكرم « ص » ، پس از نشان دادن تصويرى سالم از اقتصاد و معيشت در جامعه اسلامى ، به نشان دادن صورتى از مالدارى و توانگرى كه متضاد با آن است مىپردازد :\r\n( 4 ) - خودپسندى ، گردنكشى و نازيدن به مال : « . . . و جانب أهل الخيلاء و التّفاخر « 2 » و از معاشرت با مردم خودپسند و گردنكش و فخرفروش خوددارى كند » . اين بخش از حديث ، اين شكل از زندگى اقتصادى و معيشتى را مىنكوهد ، و دور بودن آن را از راه راست و روشن اسلامى نشان مىدهد . خود پسندان گردنكش دوستدار مال و نازندهء به آن ، از آموزشهاى دينى و سيرت اسلامى دورند ، چون مال در چنين زندگى و معيشت ، وسيله اى براى تأمين هزينه ها و نيازمنديهاى يك زندگى سالم نيست ، بلكه عاملى است كه ثروتمندان آن را براى فخر فروشى و خود بزرگنمايى و كامگيرى از دنيا و لذايذ آن مورد استفاده قرار مىدهند .\r\n\r\n","description":"","footnote":"\r\n« 1 » فصلهاى « سطح زندگى براى توده ها » ، باب 12 ( جلد ششم ) .\r\n« 2 » « تحف العقول » / 28 .\r\n","page_name":" 107 ","page_number":107},
  {"content":"\r\n( 5 ) - بدعتگذارى بر خلاف « سنّت » و رفتار بر ضدّ سيرهء نبوى :\r\n« المبتدعين خلاف سنّتي ، العاملين به غير سيرتي « 1 » آنان كه بر خلاف سنّت من بدعت مىگذارند ، و سيره و رفتارى جز سيره و رفتار من دارند » . پس از آنكه آشكار شد كه سيرهء نبوى - يعنى سيرهء اسلامى خالص كه بايد در عمل مسلمانان نشان داده شود - كسب مال است بدون ارتكاب گناه ، و انفاق ( مصرف كردن ) آن است بدون ارتكاب گناه ، و رساندن زيادى آن است به دست محرومان و مستمندان ، و دورى گزيدن است از خود پسندان و متكبّران فرعون خصلت ، به خوبى روشن مىگردد ، كه آنان كه جز در اين راه مىروند ، بدعتگذارانيند كه بر خلاف سنّت پيامبر « ص » عمل مىكنند ، و رفتارى جز رفتار او دارند . و همين بيان پيامبر اكرم كه نقل شد ، حدّ فاصل است ميان زندگى اسلامى و زندگى غير اسلامى ، در چارچوب تموّل و مالكيّت .\r\nو آنچه اندوهى گران مىآفريند و كمرشكن است ، سخن پيامبر اكرم است ، در حديث سوّم ، در بارهء طبقهء دوّم از توانگران امّت ؛ . . . طبقهء اوّل رستگارانند كه شمارهء آنان اندك است ؛ طبقهء سوّم هلاكشوندگانند ؛ ولى طبقهء دوّم ( يعنى كسانى كه مال را از پاكيزه ترين و نيكوترين راههاى آن گرد مىآورند ، و با بخشيدن آن به خويشاوندان صلهء رحم مىكنند ، و از آن به برادران خود مىدهند ، و با دادن مال به فقيران تسلَّى خاطر آنان را فراهم مىآورند ، و به دندان خاييدن سنگ داغ براى ايشان آسانتر است از كسب يك درهم از راه حرام ، يا نپرداختن آن به صاحب حق ، يا اندوختن آن تا دم مرگ ؛ با وجود اين اوصاف ) ، پيامبر اكرم « ص » در حقّ ايشان فرموده است : « إن نوقش عنهم عذّبوا « 2 » اگر به حسابشان رسيدگى شود دچار عذاب مىشوند » . . . پس پناه بر خدا . . .\r\n\r\n2 - مال ، از آن خداى متعال\r\n: در « بنگريد » گذشته ، در اين باره ،\r\n\r\n","description":"","footnote":"\r\n« 1 » « تحف العقول » / 28 .\r\n« 2 » « بحار » 103 / 23 - 24 .\r\n","page_name":" 108 ","page_number":108},
  {"content":"\r\nگفتيم كه مال را « مال خدا » شمردن و به آن همچون اصلى گردن نهادن ، جزو متن آموزشها و اعتقادات اسلامى است . اكنون در اينجا مىخواهيم بيشتر اين موضوع را در روشنى قرار دهيم ، و به اين مطلب اشاره مىكنيم كه حركت الهى و اسلامى مال در اجتماع چيست و چگونه صورت مىپذيرد :\r\nحركت الهى و اسلامى مال در اجتماع انسانى ، ناگزير حركتى مردمى و عمومى است ، زيرا كه مقصود از اين تعبير : « المال لله مال از آن خدا است » و اين تعبير : « المال مال الله مال مال خداست » ، اين است كه بايد مال در دست مردمان و عموم خلايق - طبق آنچه در دين خدا آمده است - در گردش باشد ( و همگان بوسيلهء آن نيازهاى خود را بر آورند ) ، و نبايد در دست مشتى از مردم انباشته گردد و نزد گروهى چند محبوس شود ، چرا ؟ چون در احاديث آمده است كه « الخلق كلَّهم عيال الله تعالى « 1 » همهء آفريدگان عيال و روزيخوار خداى متعالند » ؛ نيز در احاديث آمده است كه « مال مال خدا است » ، و مال هر كس به عيال او تعلَّق دارد . خداوند آفريدگان را همچون عائله اى براى خود آفريده ، و رساندن روزى آنان را ضمانت كرده و طبيعت و مواهب آن را در اختيار آنان قرار داده است ، پس منابع ثروت و اموال را براى آن به كار انداخته است تا وسيلهء فراهم آمدن امكانات معيشت و بقاى زندگى اين عائلهء بزرگ باشد . با اين حساب ، اين افزونخواهان مسلَّط بر اموالند ، كه به خدا در اموال او خيانت مىورزند ، و آنچه را ( به تقدير شرعى ) مقدّر كرده است نقض مىكنند ، از آن روى كه مالها را براى خود و كسان خود نگاه مىدارند و ذخيره مىكنند ، و مانع آن مىشوند كه اموال در مدار تعيين شده و مشروع خود گردش كند و به ديگران برسد ، و نمىگذارند كه بندگان خدا و خانوادهء بزرگ او از اموال بهره يابند و زندگى خود را با آن بگردانند ؛ * ( « وَسَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ ، ) * ( 2 ) كسانى كه ستم كردند ، به زودى خواهند دانست كه به چه سرنوشتى دچار خواهند\r\n\r\n","description":"","footnote":"\r\n« 1 » « نهج البلاغه » / 230 ؛ « عبده » 1 / 159 ، « كافى » 2 / 199 .\r\n","page_name":" 109 ","page_number":109},
  {"content":"\r\nگشت ( و در چه مغاكى در دوزخ سرنگون خواهند شد ، ) » . « 1 » قرآن كريم ، در بسيارى از آيات روشن خويش - آشكارا - از مالكيّت خدا بر همهء چيزها و نعمتها و جانها سخن گفته ، و ياد كرده است كه شخص و جامعه و زندگى ، و هر چه در طبيعت هست ، و آنچه در دست مردمان است ، همه ملك او است - نمونه هايى روشن از اين آيات گذشت . و اين همه براى آن است كه اصل ياد شده را حاكميّت دهد و استوار سازد ، و نظرها را به اين قاعدهء اساسى جلب كند . « 2 » به همين جهت مشاهده مىكنيد كه قرآن كريم بارها به اين امر تصريح كرده است كه مردمان روزى خدا ( رزق الله ) را مىخورند ، و روزى پروردگارتان ( رزق ربّكم ) و روزيهاى پاكيزه اى كه به شما داده‌ايم * ( ( مِنْ طَيِّباتِ ما رَزَقْناكُمْ ) ) * ، پس آنچه مردمان - و از جمله فقيرانى كه ديگران به ايشان خوراك انفاق مىكنند - مىخورند ، در منطق قرآنى ، روزى دادن بعضى از مردم به بعضى ديگر نيست ، بلكه روزى خدايى است كه براى همهء مردم آماده كرده و در اختيار ايشان گذاشته است * ( « فَهُمْ فِيه سَواءٌ ) * « 3 » و ( 1 ) همه در آن با يك ديگر برابرند » « 4 » ، چيزى كه هست بعضى از مردم خودشان دستشان به اين روزى خدايى مىرسد ، بعضى ديگر به توسّط اشخاص يا حاكميّت يا نهادهاى تأمين اجتماعى در دسترس آنان قرار مىگيرد .\r\nو اين آيات به خوبى صريح از آن جهت در كتاب آسمانى آمده است كه آدمى بداند :\r\n( 1 ) - پيوند او با مال ، پيوندى با اموال شخصى نيست ، بلكه با اموال الهى است و روزيهاى الهى و نعمتهاى الهى ( و مالكيّت انسانها اعتبارى است نه حقيقى ) .\r\n( 2 ) - ارتباط او با مال ارتباطى مستقل نيست ، بلكه ارتباطى نيابى\r\n\r\n","description":"","footnote":"\r\n« 1 » « سورهء شعرا » ( 26 ) : 227 .\r\n« 2 » نظر ثقة الاسلام كلينى را ، در نفى عمومى مالكيّت مردم ، در باب 11 ، فصل 25 ، « نگاهى به سراسر فصل » ، « بند 12 » ، ملاحظه كنيد ( جلد چهارم ، نيز « كافى » 1 / 407 و 538 ) .\r\n« 3 » « سورهء نحل » ( 16 ) : 71 .\r\n« 4 » « مجمع البيان » 6 / 373 .\r\n","page_name":" 110 ","page_number":110},
  {"content":"\r\nاست .\r\n( 3 ) - آدمى كه چهار زانو بر سر سفرهء بزرگ و گستردهء خدا نشسته است بايد بداند كه اين سفره ، سفرهء اختصاصى او نيست ، و اين نعمتها تنها براى او و كسان او آفريده نشده است ، بلكه او خود يكى از بندگان و جيره خواران خداست و نيازمند به روزى خدا ، و اين خداوند است كه اين روزى را به او داده است ؛ پس اگر اسراف يا تبذير كند ، يا از حق خود تجاوز روا دارد ، و آنچه را كه نبايد بخورد بخورد ، به مال همه زيان رسانيده ، و به حقوق همهء خلايق تجاوز كرده است .\r\nو چون مال ( مال خدا ) ، در راه خدا - كه همان راه خلق خداست - مصرف شود ، افقهاى زندگى باز مىشود و مواهب انسانى شكوفا مىگردد ، و زمينه هاى رشد و پيشرفت در زندگى مادّى و معنوى براى همهء افراد و طبقات فراهم مىآيد ، و هر كس در راه عروج به سوى خداى متعال گام برمىدارد ، زيرا كه براى همگان اين فرصت فراهم مىآيد كه به نيازمنديهاى خود - در راه علم و عمل - دسترس پيدا كنند . « 1 » و از اين راه يك همگونى چشمگير در پاره هاى اجتماع و بخشهاى آن پديد مىآيد ، يعنى ديگر نه فقير و بينوايى بهم مىرسد ، كه راهى به تحصيل روزى نداشته باشد ، و نه ثروتمند گردنكشى كه انسان و مصالح انسان و\r\n\r\n","description":"","footnote":"\r\n« 1 » روشن است كه حضور دانش و دانشطلبى در جامعه نيازهايى دارد ، همچنين براى عمل به تكليفهاى دينى نيز هزينه هايى ضرورى است ، چنان كه در حديث نبوى آمده است : « لو لا الخبز ما صلَّينا و لا صمنا و لا أدّينا فرائض ربّنا اگر نان ( امكانات تغذيه و توانا شدن بدن ) نمىبود ، ما نه مىتوانستيم نماز بخوانيم ، نه روزه بگيريم ، و نه واجبات ديگر الهى را ادا كنيم » - ( « كافى » 5 / 73 ) .\r\nو آنچه مايهء تأسّفى دردناك است اين است كه زمينهء مناسبى براى بازپسگيرى حقوق طبقات محروم و رساندن به دست آنان يافت نمىشود ، تا اين قشرها نيز بتوانند واجبات دينى خود را - كه به دليل فقر خوارى آفرين و زمينگيرى و محروميّتهاى بهداشتى و فرهنگى و تربيتى از انجام دادن آنها باز مىمانند - ادا كنند و از اسلام و تعاليم محمّدى - چنان كه بايد - بهره مند گردند . امام ابو الحسن علىّ بن موسى الرّضا « ع » در بارهء علَّت واجب شدن زكات مىفرمايد : « و تقوية الفقراء و المعونة لهم على أمر الدّين يكى هم براى تقويت بينوايان است و كمك رسانى به آنان براى امر دين ( و عمل بر طبق وظايف دينى ) » - ( « علل الشّرائع » / 369 ) .\r\n","page_name":" 111 ","page_number":111},
  {"content":"\r\nاجتماع و پيشرفت آن را بازيچهء خود قرار دهد . آرى ، ديگر نه بتى به نام « مال » در اختيار بتپرستان مالى خواهد بود ، و نه مانعى چونان فقر و نيازمندى بر سر راه خواستاران تكامل و تعالى ؛ كه مال ، مال خداست ، و خلق عيال خدايند ، و مال خدا به مصرف عيال خدا رسيده است .\r\n\r\n3 - اموال ، امانت و عاريه\r\n: تعاليم اسلامى در اين خصوص ، ديدگاههاى دين اسلام را در بارهء مسائل مالى و سياست اقتصادى براى اجتماع ترسيم مىكند ، و زمينه هايى را كه اسلام براى برنامه ريزيهاى استوار و عادلانه در بارهء مال و كيفيّت تصرّف در آن ، و رسم خطوط كلى « مكتب اقتصادى اسلام » پديد آورده است نشان مىدهد . در اين آموزشها تأكيد بر آن است كه مال در دست مالداران چيزى عاريه است « 1 » ، تا همچون وسيله اى شايسته براى از بين بردن فقر و مسكنت به مصرف برسد ، و نفع عامّهء مردم تضمين شود . و نتيجهء اين تعاليم ( اگر عملى گردد ) ، برانداختن قطعى هر گونه محور شدن مال است ، و آن را هدف اصلى فعّاليّتهاى زندگى شمردن ، يا وسيله اى براى بهره كشى از مردم قرار دادن .\r\nخدا آدمى را آفريده و او را جانشين خود در زمين قرار داده است * ( ( إِنِّي جاعِلٌ فِي الأَرْضِ خَلِيفَةً ) * « 2 » مىخواهم جانشينى در زمين قرار دهم ) . و اين خلافت ( نيابت ) ، رسالتى الهى و بزرگ است كه آدمى را بر آن مىدارد تا در زمين همچون نايب خدا عمل كند ، و در بهره گيرى\r\n\r\n","description":"","footnote":"\r\n« 1 » در بارهء هر دو گونهء « غنا » ( اترافى و كفافى ) ، در فصل 8 ، از باب 11 ( همين جلد ) و فصل 41 ، از باب 11 ( جلد پنجم ) بحث كرده‌ايم ، و در آنجاها شرح داده‌ايم كه اسلام ثروت تكاثرى و مال كثير بسيار را نمىپذيرد و تأييد نمىكند ، و اين گونه اموال و ثروتها را اموالى نمىداند كه از راههاى حلال و مشروع به دست آمده باشد ؛ چنان كه قرآن كريم اين پديده را به سختى كوبيده است . بنا بر اين آن غنى و توانگرى كه اسلام او را مىپذيرد و تكليفهايى براى او تعيين مىكند ، اين سرمايه داران اصطلاحى يا مالكان تكاثرگراى پرپول نيستند ، بلكه توانگرى است كه در مورد آنچه دارد « امين » است ، و در مالكيّت و مصرف ميانه رو است ، نيكوكار است ، خير رسان است ، و در يك جمله ، در شمار كسانى است كه احاديث آنان را بعنوان « وكيل خرج محتاجان أمناء على المحاويج » معرّفى كرده‌اند - ( « اصول كافى » 2 / 265 ) . در بالا نيز در اين باره اشاره اى خواهد آمد .\r\n« 2 » « سورهء بقره » : 30 .\r\n","page_name":" 112 ","page_number":112},
  {"content":"\r\nاز مواهب و نعمتهاى خداوند و تصرّف در آنها همچون نايب خدا ( بر طبق دستور خدا و رضاى خدا ) كار كند .\r\nو اين تعليم دينى استوار ، به انسان آزادى تصرّف در دارايى خود را - به طور مطلق - نمىدهد ، چون انسان ساكن كرهء زمين را موجودى مستقل به شمار نمىدارد ، و در مالكيّت و تصرّف و بهره بردارى از نعمتها و مواهب الهى - از نظر مقدار و چگونگى - آزاد نمىشمارد ، بلكه او را جانشين و وكيل خداى متعال مىداند ، كه خدا مال را به او داده است تا بر طبق آيين الهى در آن عمل كند . پس مالى كه در دست وكيل است ، در حقيقت ملك وكيل نيست ، بلكه ملك موكَّل است كه وى را وكيل كرده و اين مال را براى مصارف خاص و معيّن و مشروع در اختيار او قرار داده است . و او بايد همهء محدوديّتهاى مصرف را در آن مراعات كند . و كتاب آسمانى همين معنى را بيان كرده است : * ( « وَأَنْفِقُوا مِمَّا جَعَلَكُمْ مُسْتَخْلَفِينَ فِيه ) * « 1 » از آنچه ( خدا ) شما را در آن نايب قرار داده است انفاق كنيد » ، يعنى « اموالى كه خدا شما را نايب قرار داده است تا در آنها تصرّف كنيد ، پس اين اموال در حقيقت متعلَّق به او است نه به شما » . « 2 » در تعبيرى كه در اين آيه آمده است ، نكتهء مهمّى وجود دارد كه نبايد از آن غافل بمانيم . و آن نكته ، در ضمير خطاب جمع ( كم ) در كلمهء « جعلكم » است ، يعنى « شما » ( شما را نايب قرار داد ) . و اين تعبير خطابى عامّ است به همهء اجتماع . « 3 » بنا بر اين ، معنى آن چنين مىشود : « خدا همهء مردمان را - با حفظ موازين شرع - صاحب حق در اموال و بهره بردن از\r\n\r\n","description":"","footnote":"\r\n« 1 » « سورهء حديد » ( 57 ) : 7 .\r\n« 2 » ملا محسن فيض كاشانى ، در تفسير اين آيه مىگويد : « من الأموال الَّتي جعلكم اللَّه خلفاء في التّصرّف فيها ، فهي في الحقيقة له لا لكم ؛ أو الَّتي استخلفكم عن من قبلكم في تملَّكها و التّصرّف فيها . و فيه توهين للإنفاق على النّفس يعنى اموالى كه خداوند شما را نايب قرار داده است تا در آنها تصرّف كنيد و بهره ببريد ، پس اين اموال در حقيقت از آن اوست نه از آن شما ؛ يا اموالى كه شما را جانشين كسانى قرار داده است كه پيش از شما مالك آنها بودند ، و اكنون ( به ارث به شما رسيده است و ) مىتوانيد در آنها تصرّف كنيد . و اين بيان قرآنى ( و تأمّل در آن ) ، انفاق و بخشيدن مال را بر انسان آسان مىكند » - ( « تفسير صافى » 5 / 133 ) .\r\n« 3 » فصل 36 ، از اين باب ( جلد چهارم ) و فصل 3 ، از باب 12 ( جلد پنجم ) .\r\n","page_name":" 113 ","page_number":113},
  {"content":"\r\nآنها قرار داده است » . و لازمهء آن چنين مىشود كه مجموع مال و ثروت موجود در اجتماع ، مورد « نايبگذارى » ( استخلاف ) باشد ، و تصرّف در اين مجموع بايد به همين عنوان صورت بپذيرد . و اين امر جز با جريان پيدا كردن مال در دست همهء مردم و بيرون آمدن از انحصار ثروتمندان ميسّر نخواهد شد . پس هر گونه پيوند انسان با اموال و ثروتها - و نيز مبادلات - جز پيوندى بر اساس نيابت و وكالت نيست ؛ و بنا بر اين لازم است كه اموال - در راه خدا ( كه همان راه خلق خداست ) - دست به دست بگردد . و اين گردش به صورتى باشد كه خداى متعال در شريعت خود دستور داده است .\r\nو چون گردش اموال در ميان مردم چنين باشد ، دست به دست شدن اموال ناگزير صورت « قوامى » پيدا مىكند ، يعنى : مال بر اين اساس ، سببى براى قوام و دوام زندگى فردى و اجتماعى ، و انگيزه اى براى شكوفا شدن تواناييها و موهبتهاى انسانى خواهد بود نه چيزى ديگر .\r\nبنا بر اين ، نظام مالى تكاثرى - كه بر اتراف و ولخرجى اقليّت و ناكامى اكثريّت مبتنى است - نظامى نيابى ( به شرحى كه گذشت ) و اسلامى نيست ؛ چه قرآن و حديث با آن به مخالفت برخاسته و آن را طرد كرده‌اند ، و با تأكيد گفته‌اند كه مال بايد وسيلهء سامانيابى مردمان و برپايى زندگى آنان باشد ؛ و انفاق ( يعنى به گردش انداختن مال در ميان مردم ) را امرى طبيعى دانسته‌اند ، چه انفاقكننده جز از دارايى و امكاناتى كه به « نيابت » در نزد اوست چيزى نمىدهد . اين است كه تعليمات اسلامى به مردم مىگويد : « از آنچه مالك آن نيستيد ، بلكه نگاهبان و وكيل مالك حقيقى آنيد ، انفاق كنيد ؛ شما در آن حق تصرّف داريد ، ليكن تصرّف به مصرف كردن عادلانه و بدون اسراف محدود مىشود ، و به انفاق كردن هماره . . . * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ ) * ( 1 ) در راه خدا انفاق كنيد و خود را به دست خود به هلاكت نيندازيد » . پس نگاه داشتن فزونى مال كارى است كه دين آن را نمىپذيرد ، و قانون حق و عدالت آن را تصويب نمىكند ، چون بر خلاف جنبهء « نيابت الهى » در تصرّف در اموال است ، و تجاوز از جنبهء امانتى الهى آن است ، و سبب هلاك شدن افراد و متلاشى شدن\r\n","description":"","footnote":"","page_name":" 114 ","page_number":114},
  {"content":"\r\nاجتماعات است .\r\n\r\n4 - اموال ، پشتوانه و مايهء زندگى ( موضع الهى مال )\r\n: اين موضوع مهمّ حياتى را در ضمن پنج مسأله شرح مىدهيم :\r\nمسألهء نخست : رعايت موضع الهى مال - كه همان « قوام » ( پشتوانهء زندگى * ( وَكانَ بَيْنَ ذلِكَ قَواماً ) * « 1 » ، و « قيام » ( مايهء زندگى * ( أَمْوالَكُمُ الَّتِي جَعَلَ الله لَكُمْ قِياماً ) * « 2 » است - از تباه كردن و تضييع مال و اسراف ، در همهء صورتها و اشكال كلَّى و جزئى و اصلى و فرعى ، در توليد و واردات و توزيع و مصرف ( چه از نظر كمى و چه كيفى ) جلوگيرى مىكند ؛ زيرا كه تباه كردن مال مخالف موضع قوامى الهى آن است .\r\nامام باقر « ع » مىفرمايد : « رسول خدا « ص » از . . . تباه كردن مال نهى كرده و . . . خدا فرموده است : * ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً ) * ( 1 ) مالهاى خودتان را كه خداوند براى برپا ماندن زندگى شما قرار داده است ، به سفيهان مدهيد » « 3 » مسألهء دوّم : موضع الهى مال ، اشكال گوناگون خوردن مال هر كس را به باطل ( نامشروع ) رد مىكند ، چون حركت آميخته به باطل مال ، ضدّ حركت درست قوامى آن است و به تباه شدن مال مىانجامد .\r\nدر بيان علَّتهاى حرام شدن ربا - كه از آشكارترين نمونه هاى خوردن مال به باطل ( نامشروع ) است - چنين آمده كه ربا مايهء تباهى و تلف شدن اموال است ؛ امام ابو الحسن علىّ بن موسى الرّضا « ع » مىفرمايد : « خداوند متعال ربا را از آنرو حرام كرد كه مال را تباه مىكند ، به همان گونه كه دادن مال شخص سفيه به دست خود او نيز از آنرو جايز نيست كه بيم تباه شدن آن مال به دست وى مىرود » . « 4 » در اين تعليم رضوى ، نكته اى استدلالى و مهم ، در بيان علَّت « ممنوع بودن سفيه از تصرّف در مال خود » وجود دارد ، و اين نكته به ما مىفهماند كه قواميّت مال ، به همان گونه كه بر ما واجب مىسازد كه مال\r\n\r\n","description":"","footnote":"\r\n« 1 » « سورهء فرقان » ( 25 ) : 67 .\r\n« 2 » « سورهء نسا » : 5 .\r\n« 3 » « تفسير برهان » 1 / 342 .\r\n« 4 » « عيون أخبار الرّضا « ع » 2 / 94 .\r\n","page_name":" 115 ","page_number":115},
  {"content":"\r\nسفيه را به دست او ندهيم - چون سفيه ميان قوام و جز آن فرقى نمىگذارد و آنچه را كه مايهء قوام و بقاى زندگى او است ضايع مىكند - به همان گونه هم واجب است كه ربا گرفته نشود ، چه اين هر دو امر ، مال را از گردشگاه قوامى آن خارج مىكنند .\r\nمسألهء سوم : موضع ياد شده ( موضع الهى قوامى ) ، حركت تكاثرى مال را در اجتماع نيز منع مىكند ؛ و علَّت آن همان است كه در دو مورد ديگر ذكر شد ، چه مال در سطح تكاثرى از موضع قوامى خود خارج مىشود ، زيرا كه تكاثر ضدّ قوام است ؛ و امام صادق « ع » مىفرمايد : « مكاثره ( تكاثر ) ، ضدّ قوام است » . « 1 » مسألهء چهارم : موضع قوامى ، موضع انسانى و همگانى مال است ، به اين دليلها :\r\n( 1 ) - موضع مذكور براى مال هنگامى وجود پيدا مىكند كه مالها و ثروتها به همه برسد و به گردش افتد ، و از انحصار توانگران در آيد ، چنان كه قرآن كريم بر اين امر تأكيد كرده است ، « 2 » چه مال در اين نگرش ( يعنى نگرش الهى قوامى ) ، چيزى است كه بوسيلهء آن زندگى فرد و اجتماع ( و حيات اسلام و مسلمانان ) قوام پيدا مىكند « 3 » ، نه چيزى كه براى تكاثر و تفاخر ذخيره مىشود * ( ( . . . وَتَفاخُرٌ بَيْنَكُمْ وَتَكاثُرٌ فِي الأَمْوالِ ) ) * « 4 » ، و نه آنكه به شكل ربا خورده شود * ( ( . . . لِيَرْبُوَا فِي أَمْوالِ النَّاسِ ) ) * « 5 » ، و نه آنچه چند برابر گرفته مىشود * ( ( . . . لا تَأْكُلُوا الرِّبَوا أَضْعافاً مُضاعَفَةً ) ) * . « 6 » - موضع قوامى موافق با نيازمندى انسانى و تأمين زندگى افراد است در حدّ اقتصاد و ميانه روى ، بدون تكاثر و فقر ، و تبعيض و تفاوتى سنگين . و اين موضع و تحقّق بخشى به آن در اجتماع ، مردم را به\r\n\r\n","description":"","footnote":"\r\n« 1 » « كافى » 1 / 22 .\r\n« 2 » « سورهء حشر » ( 59 ) : 7 .\r\n« 3 » تعريف « مال » ، از نظر اسلام ، در فصل 23 ، از اين باب ، خواهد آمد ( جلد چهارم ) .\r\n« 4 » « سورهء حديد » ( 57 ) : 20 .\r\n« 5 » « سورهء روم ) ( 30 ) : 39 .\r\n« 6 » « سورهء آل عمران » : 130 .\r\n","page_name":" 116 ","page_number":116},
  {"content":"\r\nپذيرفتن دو اصل اسلامى « مواسات » و « مساوات » وادار مىكند « 1 » ، و تفاوتهاى غير انسانى و غير اسلامى را از ميان مىبرد . و در اين صورت است كه :\r\nيك - توليد صورتى « قوامى » پيدا مىكند ، و عادلانه و در جهت نياز همگان خواهد بود ، و از توليد كالاهاى تجمّلى مصرفى ( غير ضرورى ) كه سبب از دست رفتن حقوق ديگران است ، جلوگيرى مىشود ، مگر هنگامى كه همگان بتوانند از توليداتى از آن دست استفاده كنند و در زندگى همه سودمند باشد .\r\nدو - بازرگانى و وارد كردن كالاها از خارج نيز صورتى « قوامى » مىيابد ، و جز كالاهاى لازم براى همگان چيزى وارد نمىشود ، و از آوردن كالاهاى تجمّلى و مصرفى كه سبب « وابستگى اقتصادى » و هدر دادن حقوق توده هاست نيز جلوگيرى مىشود .\r\nسه - توزيع كالاها نيز به صورتى « قوامى » درمىآيد ، و تابع سنّتهاى حق و عدالت مىشود ، و به پاسخگويى به نيازهاى درست جامعه مىپردازد .\r\nچهار - مالكيّت نيز مالكيّتى « قوامى » خواهد شد ، و انباشتن مال و تكاثر از ميان خواهد رفت .\r\nپنج - و سرانجام مصرف كردن نيز صورتى « قوامى » پيدا خواهد كرد ، و همهء موجبات گمراهى آفرين و زيانبارى كه در مصرفهاى اسرافى و تجمّلى هست - خواه به زيان خود مصرفكننده تمام شود يا به زيان ديگران - از بين خواهد رفت .\r\nدر نتيجهء وضعيّت ياد شده ، توليد و همچنين واردات و توزيع و مالكيّت و مصرف ، همه صورت طبيعى پيدا مىكنند ، يعنى صورتى كه اسلام آن را قبول دارد ، چه هماهنگ با موضع « قوامى » و « الهى » مال خواهند بود ؛ خلاصه آنكه ، موضع ياد شده - علاوه بر آنچه ذكر شد - هر افراط يا تفريط اقتصادى و هر اسراف يا تبذير يا تنگگيرى بر عائله را ، در مراحل مختلف استفاده از مواهب طبيعى ( موادّ كانى و دريايى و\r\n\r\n","description":"","footnote":"\r\n« 1 » براى اطَّلاع از احاديث مهمّى كه در بارهء « مواسات » و « مساوات » رسيده است ، فصل 46 و 47 از اين باب ( جلد پنجم ) .\r\n","page_name":" 117 ","page_number":117},
  {"content":"\r\nجنگلى و كوهى و دشتى ) تا توليد و واردات و توزيع و مالكيّت و مصرف ، ريشه كن مىكند .\r\nمسألهء پنجم : پس از همهء آنچه گفتيم به اصلى مهم كه جنبهء اساسى و حياتى دارد مىرسيم ؛ و آن اصل اين است كه چون مال از موضع « قوامى » و حدود طبيعى خود خارج شود ، موجب تباهى و نابودى فرد و اجتماع خواهد شد ، خواه :\r\n( 1 ) - از راه خوردن مال اشخاص به سببهاى باطل باشد ، كه در واقع يك انتحار اجتماعى است * ( ( وَلا تَقْتُلُوا أَنْفُسَكُمْ ) * « 1 » خودهاتان را مكشيد ) ؛ ( 2 ) - يا از راه رباخوارى ( إذا أراد الله بقوم هلاكا ظهر فيهم الرّبا « 2 » چون خدا هلاك قومى را بخواهد ، رباخوارى در ميان ايشان رواج مىيابد ) ؛ ( 3 ) - يا از راه تكاثر و انحصارطلبى ( من يستأثر من الأموال يهلك « 3 » هر كس مال را تنها براى خود و كسان خود بخواهد هلاك مىشود ) ؛ ( 4 ) - يا از راه بخل و انفاق نكردن * ( ( أَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ ) * « 4 » از اموال خود در راه خدا انفاق كنيد ، و به دست خود خود را به هلاكت ميندازيد ) ؛ ( 5 ) - يا از راه انباشتن مال و گنج فراهم آوردن ( و صاحب الثّلاثين ألفا هالك « 5 » هر كس سى هزار درهم ، بيش از نياز ، نگاه دارد هلاك خواهد شد ) ؛ ( 6 ) - يا از راه اسراف و تبذير ( من لم يحسن الاقتصاد أهلكه\r\n\r\n","description":"","footnote":"\r\n« 1 » « سورهء نسا » : 29 .\r\n« 2 » « وسائل » 12 / 427 ، از سخنان امام صادق « ع » .\r\n« 3 » « تحف العقول » / 155 ، از سخنان امام علىّ بن ابى طالب « ع » .\r\n« 4 » « سورهء بقره » : 195 .\r\n« 5 » « تحف العقول » / 279 ، از سخنان امام صادق « ع » .\r\n","page_name":" 118 ","page_number":118},
  {"content":"\r\nالإسراف « 1 » هر كس ميانه روى در مصرف را به خوبى رعايت نكند ، اسراف او را از پاى درخواهد آورد ) ؛ و نظاير اينها .\r\nمسائل و دلائلى كه ذكر شد ، نگاهدارى موضع « قوامى » مال و عملى ساختن آن و پاسدارى از آن را در بخشهاى مختلف ، در همهء اجتماعها ، تأكيد مىكند . علاوه بر اين ، امورى كه به آنها اشاره كرديم ، مصداقهاى ظلم و جور و تعدّى است ، پس لازم است با همهء آنها چندان مبارزه شود تا سرانجام عدالت اقتصادى و معيشتى در همهء سطحها حكمفرمايى پيدا كند . و عدالت زمانى پيروز مىشود كه موضع قوامى مال رعايت گردد ، چنان كه امام باقر « ع » در تفسير « آيهء قوام » ( آيهء 67 ، از سورهء « فرقان » ، كه در خود فصل ، در بند « د » آورده شد ) مىفرمايد :\r\n« القوام ، العدل و الإنفاق فيما أمر الله به « 2 » قوام يعنى عدالت ، و انفاق در همهء مواردى كه خداوند فرموده است » . و با اين عدالت مالى و اقتصادى است كه ظلمهاى اقتصادى و تجاوز و بيدادگرى در پهنه هاى گوناگون زندگى و معيشت مردمان از ميان خواهد رفت .\r\nمسائل و دلائل ياد شده ، همچنين ما را به حقايقى از « مكتب اقتصادى اسلام » رهبرى مىكند كه خوب است به آنها اشاره شود :\r\n( 1 ) - برجستگى علمى قرآن در مسائل اقتصادى و نشان دادن راه حلهاى اساسى و ژرف و مصلحتآميز در موضوع اقتصاد .\r\n( 2 ) - انسجام نظام اقتصادى كامل اسلام ، و هماهنگى فراوان و پر دامنهء آن با قوانين تكوينى حاكم بر زندگى فرد و اجتماع .\r\n( 3 ) - پيوستگى طبيعى و ژرف ميان موضع الهى مال و ديگر مبانى و اصول اقتصادى اسلام .\r\n( 4 ) - معرّفى عوامل بقاى جوامع انسانى و رشد و تكامل ، يا از بين رفتن و نابود شدن آنها .\r\n\r\n","description":"","footnote":"\r\n« 1 » « غرر الحكم » / 274 .\r\n« 2 » « تفسير نور الثّقلين » 4 / 27 .\r\n","page_name":" 119 ","page_number":119},
  {"content":"\r\n( 5 ) - تعيين اصل « قوام » بودن مال و حركت پشتوانه اى آن ، به منزلهء شاخصى براى نظام اقتصادى و مالى اسلام ، هم از لحاظ خود اسلام و هم نسبت به امور ديگر :\r\n- امّا از لحاظ خود اسلام ، بايد بگوييم كه اين اصل ، نظام اقتصادى اسلام را از ديگر نظامهاى اقتصادى جدا مىكند ، چه اقتصاد اسلام نه اقتصاد شرقى ( اشتراكى ) است و نه اقتصاد غربى ( سرمايه دارى ) ، بلكه اقتصادى « قوامى » است . و توجّه نكردن به همين اصل ، سبب عمدهء انحراف است در فهم نظام مالى و اقتصادى در اسلام . پس هر كس قصد آن داشته باشد كه - در ضمن رد كردن دو نظام شرقى و غربى - آميخته اى از آن دو را بعنوان « مكتب اقتصادى اسلام » مطرح سازد ، از اين لحاظ ، يعنى تبيين و عرضهء اقتصاد قوامى فراگير و اصلاحگر و سازندهء اسلام ، موفّق نخواهد بود .\r\n- امّا نسبت به امور ديگر ، بايد دانست كه هر رأى يا فتوا يا نظر يا قانونى كه مال را از قوامى بودن خارج كند و از اين مدار دور سازد ، و راه را براى آنكه اموال در انحصار مشتى توانگر درآيد هموار سازد ، اشتباهى بيش نيست ، زيرا كه مال را از صورت الهى و چار چوب اسلامى آن خارج مىكند ، پس مردود است و محكوم .\r\n( 6 ) - مراعات اصل ياد شده ( قوامى بودن مال ) ، نه تنها خود فقر را از ميان مىبرد ، بلكه علَّتها و اسباب آن را نيز كه افراط در اين دو امر است از ميان مىبرد ، يعنى مالكيّت و مصرف ، چه قوام بودن مال - چنان كه گذشت - اشكال مختلف اين افراط را از ميان بر مىدارد ؛ آرى ، حركت قوامى مال با فقر تضادّى بنيادين و اساسى دارد . و فقر از جايى آغاز مىشود كه حركت مال در جامعه انحراف پيدا كند ، و از مدار قوامى و قرآنى خود خارج گردد . و اين موضوع در ضمن فصول اين دو باب بر خواننده آشكار آشكار خواهد گشت .\r\n( 7 ) - موضع قوامى مال ، موضعى انسانى و متناسب با وجود انسان و واقعيّت حياتى او است ، زيرا كه ( 1 ) « هر تفريطى ( كوتاهى در هر مورد ) ، براى آدمى زيانبخش است ، و هر افراطى ( زياده روى در هر مورد ) ، مايهء\r\n","description":"","footnote":"","page_name":" 120 ","page_number":120},
  {"content":"\r\nتباهى اوست » . و اين سخن مولاى ما امير المؤمنين علىّ بن ابى طالب « ع » است : « . . . فكلّ تقصير به مضرّ ، و كلّ إفراط له مفسد » . « 1 » - موضع قوامى مال ، همچنين ، موضعى اخلاقى و فرهنگى و سياسى و دفاعى و . . . نيز هست ، چه اينكه شكوفايى اخلاق و فرهنگ ، و پختگى سياست و مديريّت اجتماعى ، و توانمندى نيروى دفاعى ، همه در گرو حركت مال است در اجتماع به صورتى صحيح و عادلانه ، بدون حضور فقر كه مايهء سقوط است ، و تكاثر كه مايهء پرداختن به لهو و بلهوسى است . روشن است كه فساد اقتصادى ساير جنبه هاى زندگى انسانى را نيز - چنان كه در فصلهاى مختلف اين دو باب روشن شده است - به فساد و تباهى مىكشاند . بنا بر اين همخوانى و همگونى ضرورى براى قشرهاى گوناگون اجتماع ، در قلمرو حيات اخلاقى و فرهنگى و سياسى و ادارى و دفاعى و حتى هنرى ، هنگامى پديد مىآيد كه مال در مدار درست قوامى خود - پيرو مقياسهاى عادلانه - حركت كند .\r\n( 9 ) - با رعايت كردن موضع قوامى مال ، انگيزه هاى نفسانى و زمينه هاى باطنى براى منحرف سازى مال و جستجوى آن از راههاى نادرست نيز از ميان مىرود . و از جملهء اين انگيزه ها اين است كه براى مال و جمع كردن آن ارزش ذاتى قائل شوند ، چه موضع قوامى هرگز مال را داراى ارزش ذاتى نمىشمارد ، بلكه داراى ارزش افزارى و وسيله اى مىشناسد ، براى تأمين معيشت توده ها .\r\n( 10 ) - « قوام اجتماعى » - كه ركن جامعه و جامعه سازى است - معلول توازن اقتصادى است . و اين توازن جز با قائل شدن موضعى « قوامى » براى مال - بدان صورت كه قرآن كريم بر آن تأكيد كرده است - ميسّر نمىشود . و از همين راه است كه « برادرى اسلامى » ، به معنى واقعى آن - نه شعارى - تحقّق پيدا مىكند .\r\nدر فصول آينده از اين دو باب ( يازدهم و دوازدهم ) - به خواست خداى متعال - در اين باره ها سخن خواهيم گفت .\r\n\r\n","description":"","footnote":"\r\n« 1 » « كافى » 8 / 21 ، نيز فصل 40 ، از اين باب ( جلد چهارم ) .\r\n","page_name":" 121 ","page_number":121},
  {"content":"\r\n\r\nفصل دوّم مال در تصوّر اسلامى ( 2 )\r\n\r\nأ - محدوديّت تصرّف در اموال\r\n\r\nقرآن\r\n1 - * ( كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه . . . ) * « 1 » از روزيهاى پاكيزه ( و حلال ) كه به شما داده‌ايم بخوريد ، و در ( طلب روزى و مصرف ) آن زياده روى نكنيد . . . 2 - * ( يا أَيُّهَا النَّاسُ ! كُلُوا مِمَّا فِي الأَرْضِ حَلالًا طَيِّباً ، وَلا تَتَّبِعُوا خُطُواتِ الشَّيْطانِ . . . ) * « 2 » اى مردم ! از آنچه در زمين حلال و پاكيزه است بخوريد ، و پا جاى پاى شيطان نگذاريد . . . 3 - * ( ما أَفاءَ الله عَلى رَسُولِه مِنْ أَهْلِ الْقُرى ، فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ، كَيْ لا يَكُونَ دُولَةً بَيْنَ الأَغْنِياءِ مِنْكُمْ . . . ) * « 3 »\r\n\r\n","description":"","footnote":"\r\n« 1 » « سورهء طاها » ( 20 ) : 81 .\r\n« 2 » « سورهء بقره » : 168 .\r\n« 3 » « سورهء حشر » ( 59 ) : 7 .\r\n","page_name":" 122 ","page_number":122},
  {"content":"\r\n( 1 ) غنيمتى كه خدا از مردم آباديها نصيب پيامبر خود كرد ، مخصوص خداست و فرستادهء خدا و خويشاوندان او ، و يتيمان ، و بينوايان ، و در راه ماندگان ، تا چنان نباشد كه در انحصار توانگران درآيد . . .\r\n\r\nحديث\r\n1 - الإمام الصّادق « ع » - فيما رواه عيسى بن موسى : يا عيسى ! المال مال الله ، جعله ودائع عند خلقه ؛ و أمرهم أن يأكلوا منه قصدا ، و يشربوا منه قصدا ، و يلبسوا منه قصدا ، و ينكحوا منه قصدا ، يركبوا منه قصدا ؛ و يعودوا بما سوى ذلك على فقراء المؤمنين . فمن تعدّى ذلك كان أكله حراما ، و ما شرب منه حراما ، و ما ألبسه منه حراما ، و ما انكحه منه حراما ، و ما ركبوا منه حراما . « 1 » امام صادق « ع » - به روايت عيسى بن موسى : اى عيسى ! مال مال خداست كه آن را به صورت امانت به بندگان خود سپرده و به ايشان فرمان داده است تا با ميانه روى از آن بخورند ، و با ميانه روى از آن بياشامند ، و با ميانه روى از آن بپوشند ، و با ميانه روى از آن براى ازدواج هزينه كنند ، و با ميانه روى از آن وسيلهء سوارى بخرند ؛ و آنچه باقى مىماند به فقراى مؤمنان بدهند ؛ پس هر كس از اين روش ( ميانه روى ) تجاوز كند ، خوردن و نوشيدن و پوشيدن و ازدواج كردن و وسيلهء سوارى خريدن او همه حرام است . 2 - الإمام الصّادق « ع » - فيما رواه أبان بن تغلب : المال مال الله ، يضعه عند الرّجل ودائع ، و جوّز لهم أن يأكلوا قصدا ، و يشربوا قصدا ، و يلبسوا قصدا ، و\r\n\r\n","description":"","footnote":"\r\n« 1 » « مستدرك الوسائل » 2 / 423 .\r\n","page_name":" 123 ","page_number":123},
  {"content":"\r\nينكحوا قصدا ، و يركبوا قصدا ؛ و يعودوا بما سوى ذلك على فقراء المؤمنين و يلمّوا به شعثهم . فمن فعل ذلك كان ما يأكل حلالا ، و يشرب حلالا ، و يركب حلالا ، و ينكح حلالا ؛ و من عدا ذلك كان عليه حراما . ثمّ قال : * ( « وَلا تُسْرِفُوا إِنَّه لا يُحِبُّ الْمُسْرِفِينَ » ، ) * « 1 » ، أ ترى الله ائتمن رجلا على مال خوّل له ، أن يشتري فرسا بعشرة آلاف درهم ، و يجزيه فرس بعشرين درهما ؟ . . . و قال :\r\n* ( « وَلا تُسْرِفُوا إِنَّه لا يُحِبُّ الْمُسْرِفِينَ » ، ) * « 2 » ؟\r\n( 1 ) امام صادق « ع » - به روايت ابان بن تغلب : مال مال خداست كه آن را نزد مالداران به امانت مىگذارد ، و بر آنان روا مىدارد كه از اين مال با ميانه روى بخورند و بياشامند و بپوشند و ازدواج كنند و از مركوب بهره مند شوند ؛ و آنچه مىماند به فقراى مؤمنان بدهند ، و نابسامانى زندگى آنان را به سامان آورند ؛ پس هر كس چنين كند ، آنچه مىخورد و مىآشامد و سوار مىشود و ازدواج مىكند ، بر وى حلال است ، و آنچه از اين اندازه بگذرد بر وى حرام است . سپس امام اين آيه را خواند : « * ( وَلا تُسْرِفُوا إِنَّه لا يُحِبُّ الْمُسْرِفِينَ ، ) * ، اسراف مكنيد كه خدا اسرافكنندگان را دوست نمىدارد » . و فرمود : آيا خيال مىكنيد كه خدا مردى را بر مالى - كه به او عطا كرده است - امين بداند ، كه براى خود اسبى به ده هزار درهم بخرد ، با اينكه اسب بيست درهمى براى او بس است ؟ . . . و در قرآن بگويد : * ( « وَلا تُسْرِفُوا إِنَّه لا يُحِبُّ الْمُسْرِفِينَ ، » ، ) * . ، از صراحت اين حديث مىفهميم كه خداى متعال چون مالى به كسى عطا كند ، او را در آن مال امين قرار داده است ، بنا بر اين بر صاحب مال واجب است كه همچون فردى امين و مورد اعتماد خدا عمل كند . « 3 »\r\n\r\n","description":"","footnote":"\r\n« 1 » « سورهء انعام » ؛ 141 ؛ « سورهء اعراف » : 31 .\r\n« 2 » « تفسير عيّاشى » 2 / 13 .\r\n« 3 » در بارهء اين موضوع نيز فصلهاى 26 و 28 ، از همين باب ( جلد چهارم ) .\r\n","page_name":" 124 ","page_number":124},
  {"content":"\r\n\r\nب - برخى از عوامل برپايى و نابودى اجتماع\r\n\r\n1 - بر پايى اجتماع و مال ( اگر در دست كسانى افتد كه حق مال را بدانند و ادا كنند )\r\n\r\nقرآن\r\n1 - * ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً . . . ) * « 1 » اموال خودتان را - كه خداوند سبب برپايى زندگى شما قرار داده است - به دست سفيهان مدهيد . . .\r\n\r\nحديث\r\n1 - الإمام الصّادق « ع » : إنّ من بقاء المسلمين و بقاء الإسلام ، أن تصير الأموال عند من يعرف فيها الحقّ و يصنع المعروف . و إنّ من فناء الإسلام و فناء المسلمين ، أن تصير الأموال في أيدي من لا يعرف فيها الحقّ و لا يصنع فيها المعروف . « 2 » امام صادق « ع » : از جمله عوامل بقاى مسلمانان و اسلام آن است كه اموال نزد كسانى قرار گيرد كه حقّ مال ( و مالدارى ) را بدانند و كار نيك كنند . و از\r\n\r\n","description":"","footnote":"\r\n« 1 » « سورهء نساء » : 5 .\r\n« 2 » « وسائل » 11 / 521 ؛ « وافى » 2 ( م 6 ) / 62 .\r\n","page_name":" 125 ","page_number":125},
  {"content":"\r\nجمله عوامل فناى اسلام و مسلمانان آن است كه اموال به دست كسانى بيفتد كه حقّ مال و ( مالدارى ) را ندانند و اموال را در راه كارهاى نيك به مصرف نرسانند .\r\nبنگريد ! اين تعليم صادقى - با وجود مختصر بودن آن - مهمترين و ژرفترين اصول اجتماعى ، و محكمترين و استوارترين قوانين اقتصادى را طرح ريزى كرده است ، از اين قرار :\r\n( 1 ) - گردش مال در اجتماع بر دو گونه است :\r\nيك - گردش قوامى سالم ، در چارچوب نظامى ماليى درست و متعهد ، با مديريّتى آگاه و مسئول .\r\nدو - گردش مصرفى ناسالم و ضدّ قوامى ، در نظام ماليى مغشوش و منحط ( سرمايه دارى و تكاثرى ) ، با مديريّتى ناآگاه و غير مسئول يا خيانتكار .\r\n( 2 ) - آنچه در مورد اموال و جريان يافتن آنها ميان مردم حايز اهميّت است ، كيفيّت اين جريان است نه كميّت مال موجود در اجتماع ؛ مقدار مال از لحاظ كمى و فراوانى ، ملاك قطعى براى مفاسد و مصالح اجتماعى و استقرار عدالت و قسط نيست ، بلكه ملاك ، چگونگى گردش مال در ميان مردم و برخوردارى افراد است از آن . بنا بر اين بقا يا فناى اجتماع از لحاظ اموال به مقدار مال موجود در دست مردم مربوط نيست ، بلكه - اغلب - به مقرّرات مالى و قوانين اقتصادى و برنامه هاى صحيح و اوضاع و احوال حاكم بر بهره بردارى و رشد و توزيع و مصرف مربوط است .\r\n( 3 ) - برخوردارى درست اجتماع از مال و جريان قوامى آن به دو اصل اساسى وابسته است :\r\nيك - تأكيد بر تخصّص كامل در مسائل اقتصادى و امور وابسته به\r\n","description":"","footnote":"","page_name":" 126 ","page_number":126},
  {"content":"\r\nاموال ، و اطَّلاع كافى از نكات و مسائل دقيق آن ، تا اينكه مديريّت اموال به دست كسانى بيفتد كه حق را در مورد آنها بشناسند و با علم و كاردانى عمل كنند . و اين اصل بر هر اجتماع اسلامى واجب مىسازد كه هيئت حاكمه و مديران مسئول آن از حقوق اموال و از نقش حياتى مال و نظر اسلام در اين باره آگاه باشند ، و اهميّت كيفى حركت مال در ميان طبقات مردم و صور برخوردارى اشخاص را از آن به خوبى در نظر بگيرند ، و نسبت به رويكردهاى زندگى و احوال معيشتى مردم حساسيّت نشان دهند ، و در قضاياى مربوط به اموال و ميدانهاى مختلف اقتصادى - بخصوص « اقتصاد نوين » - از تخصّص و كاردانى بهره مند باشند .\r\nدو - مسئوليّتشناسى و متعهّد بودن ، بدان گونه كه حاكميّت و اعضاى آن به آنچه مىدانند متعهّد باشند ، و با قاطعيت و وظيفه گرايى و شناخت و حسّاسيّت به دانسته هاى خود عمل كنند . « 1 »\r\n\r\n2 - نابودى اجتماع و مال ( اگر در دست كسانى افتد كه حق مال را ندانند و ادا نكنند )\r\n\r\nقرآن\r\n1 * ( وَإِذا أَرَدْنا أَنْ نُهْلِكَ قَرْيَةً ، أَمَرْنا مُتْرَفِيها فَفَسَقُوا فِيها ، فَحَقَّ عَلَيْهَا الْقَوْلُ ، فَدَمَّرْناها تَدْمِيراً ، ) * « 2 » هر گاه بخواهيم مردم سرزمينى ( قومى ) را نابود كنيم ، توانگران شادخوار را ( به عبادت و عدالت ) امر مىكنيم ، پس آنان ( از سر توانگرى و شادخوارى )\r\n\r\n","description":"","footnote":"\r\n« 1 » نيز « نگاهى به سراسر فصل » .\r\n« 2 » « سورهء اسرا » ( 17 ) : 16 .\r\n","page_name":" 127 ","page_number":127},
  {"content":"\r\nنافرمانى مىكنند ، آنگاه سزاوار كيفر مىگردند ، پس دمار از روزگار آنان برمىآوريم ، 2 * ( . . . وَأَهْلَكْنَا الْمُسْرِفِينَ ، ) * « 1 » . . . ما اسرافكنندگان را هلاك مىكنيم ،\r\n\r\nحديث\r\n1 النّبي « ص » - فيما رواه الإمام عليّ بن أبي طالب : الدّنيا رو الدّرهم أهلكا من كان قبلكم ، و هما مهلكاكم . « 2 » پيامبر « ص » - به روايت امام علىّ بن ابى طالب « ع » : دينار و درهم ( مال و دوستى مال ) ، كسانى را كه پيش از شما بودند هلاك كردند ، شما را نيز چنان خواهند كرد . 2 - الإمام علي « ع » : هلك خزّان الأموال و هم أحياء . « 3 » امام على « ع » : مالاندوزان - اگر چه به ظاهر زنده‌اند - هلاك شده‌اند . 3 الإمام الصّادق « ع » : . . . إنّ من فناء الإسلام و فناء المسلمين أن تصير الأموال في أيدي من لا يعرف فيها الحقّ ، و لا يصنع فيها المعروف . « 4 »\r\n\r\n","description":"","footnote":"\r\n« 1 » « سورهء انبيا » ( 21 ) : 9 .\r\n« 2 » « وسائل » 6 / 26 .\r\n« 3 » « نهج البلاغه » / 1156 ؛ « عبده » 3 / 187 .\r\n« 4 » « وسائل » 11 / 521 ؛ « وافى » 2 ( م 6 ) / 62 .\r\n","page_name":" 128 ","page_number":128},
  {"content":"\r\n( 1 ) امام صادق « ع » : . . . از عوامل فناى اسلام و مسلمانان آن است كه اموال به دست كسانى بيفتد كه حقّ مال ( و مالدارى و توان اقتصادى داشتن ) را ندانند ، و اموال را در راه كارهاى نيك به مصرف نرسانند .\r\n\r\n3 - تباهى اجتماع به دست انحصار طلبان\r\n\r\nقرآن\r\n1 * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ . . . ) * « 1 » در راه خدا انفاق كنيد و خود را به دست خود به هلاكت نيندازيد . . . 2 * ( كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه فَيَحِلَّ عَلَيْكُمْ غَضَبِي ، وَمَنْ يَحْلِلْ عَلَيْه غَضَبِي فَقَدْ هَوى ، ) * « 2 » از روزيهاى پاكيزه ( و حلال ) كه به شما داده‌ايم بخوريد ، و در ( طلب روزى و مصرف ) آن زياده روى ( طغيان ) نكنيد ( و به حرام نگراييد ) ، كه سزاوار خشم من خواهيد گشت ؛ و هر كس سزاوار خشم من گردد ، به مغاك ( دوزخ ) در خواهد افتاد ،\r\n\r\nحديث\r\n1 الإمام علي « ع » : من يستأثر من الأموال يهلك . « 3 »\r\n\r\n","description":"","footnote":"\r\n« 1 » « سورهء بقره » : 195 .\r\n« 2 » « سورهء طاها » ( 20 ) : 81 .\r\n« 3 » « تحف العقول » / 155 .\r\n","page_name":" 129 ","page_number":129},
  {"content":"\r\n( 1 ) امام على « ع » : هر كس اموالى را به خود اختصاص دهد ( و در امور مالى و اقتصادى و معيشتى انحصارطلبى كند ، رو به تباهى رود و ) هلاك شود . 2 الإمام علي « ع » : إنّ الدّنيا كالشّبكة تلتفّ على من رغب فيها ، و تتحرّز عمّن اعرض عنها ؛ فلا تمل إليها بقلبك ، و لا تقبل عليها بوجهك ، فتوقعك في شبكتها ، و تلقيك في هلكتها . « 1 » امام على « ع » : دنيا همچون دامى است كه هر كس را كه به آن ميل كند در خود گرفتار سازد ، و از كسى كه از آن دورى جويد كناره گيرد ؛ از اين رو از دل به آن مايل مشو ، و روى خوش به آن نشان مده ، كه تو را گرفتار خود سازد و رو به تباهى برد . الإمام علي « ع » : . . . فخفّض في الطَّلب ، و أجمل في المكتسب . . . و إيّاك أن توجف بك مطايا الطَّمع فتوردك مناهل الهلكة . « 2 » امام على « ع » : . . . در طلب ( مال ) پر مكوش « 3 » ، و كسب را مختصر گير « 4 » . . . و زينهار كه مركبهاى آزمندى را تند بدوانى كه تو را به آبشخورهاى هلاكت فرود خواهند آورد .\r\n\r\n","description":"","footnote":"\r\n« 1 » « غرر الحكم » / 117 .\r\n« 2 » « نهج البلاغه » / 929 ؛ « عبده » 3 / 57 .\r\n« 3 » يعنى بكوش و به اندازهء كفايت و انفاق معتدل به دست آر ، تا نيازمند كسى نباشى\r\nليكن افراط مكن و همهء عمر و توان خويش را براى به دست آوردن و نگاهداشتن مال به هدر مده .\r\n« 4 » يعنى بكوش و به اندازهء كفايت و انفاق معتدل به دست آر ، تا نيازمند كسى نباشى\r\nليكن افراط مكن و همهء عمر و توان خويش را براى به دست آوردن و نگاهداشتن مال به هدر مده .\r\n","page_name":" 130 ","page_number":130},
  {"content":"\r\n\r\n4 - تباهى اجتماع به دست شادخواران\r\n\r\nقرآن\r\n1 * ( وَإِذا أَرَدْنا أَنْ نُهْلِكَ قَرْيَةً ، أَمَرْنا مُتْرَفِيها فَفَسَقُوا فِيها . . . ) * « 1 » هر گاه بخواهيم مردم سرزمينى ( قومى ) را نابود كنيم ، توانگران شادخوار را ( به عبادت و عدالت ) امر مىكنيم ، پس آنان ( از سر توانگرى و شادخوارى ) نافرمانى مىكنند . . . 2 * ( وَكَمْ قَصَمْنا مِنْ قَرْيَةٍ كانَتْ ظالِمَةً ، وَأَنْشَأْنا بَعْدَها قَوْماً آخَرِينَ ، فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ ، لا تَرْكُضُوا وَارْجِعُوا إِلى ما أُتْرِفْتُمْ فِيه وَمَساكِنِكُمْ لَعَلَّكُمْ تُسْئَلُونَ ، ) * « 2 » چه بسيار شهرهايى را در هم كوبيديم كه ( مردمان ) آنها ستمكار بودند ، و پس از ايشان قومى ديگر پديد آورديم ، و آن ستمكاران چون آمدن عذاب را حس مىكردند ، از شهرهاى خود بيرون مىدويدند ، ( از روى تمسخر و توبيخ به آنان گفته مىشد : ) بيرون ندويد ( كه ديگر هنگام گريختن نيست ) ، و بر سر سفره هاى ناز و نعمت خود ، در خانه ها ، باز گرديد ، شايد كسانى بخواهند از شما ( از آن همه ناز و نعمت ) چيزى درخواست كنند ؟ ! ،\r\n\r\nحديث\r\n1 - النّبي « ص » - في وصاياه لابن مسعود : يا ابن مسعود ! سيأتي من بعدي أقوام\r\n\r\n","description":"","footnote":"\r\n« 1 » « سورهء اسراء » ( 17 ) : 16 .\r\n« 2 » « سورهء انبيا » ( 21 ) : 11 - 13 ؛ « مجمع البيان » 7 / 41 .\r\n","page_name":" 131 ","page_number":131},
  {"content":"\r\nيأكلون طيّبات الطَّعام و ألوانها ، و يركبون الدّوابّ ، و يتزيّنون بزينة المرأة لزوجها ، و يتبرّجون تبرّج النّساء ، و زيّهم مثل زيّ الملوك الجبابرة ؛ هم منافقوا هذه الأمّة في آخر الزّمان ، شاربوا القهوات ، لاعبون بالكعاب ، راكبون الشّهوات . . . يبنون الدّور ، و يشيدون القصور ، و يزخرفون المساجد . . . يا ابن مسعود ! محاريبهم نساؤهم ، و شرفهم الدّراهم و الدّنانير ، و همّتهم بطونهم .\r\nأولئك [ هم 
  ] شرّ الأشرار ، الفتنة منهم و إليهم تعود . « 1 » پيامبر « ص » - در سفارش به ابن مسعود : اى ابن مسعود ! پس از من مردمانى خواهند آمد كه خوراكهاى لذيذ و رنگارنگ مىخورند ، و بر مركبها سوار مىشوند ، و خود را با آرايشى همچون آرايش زن براى شوهر زينت مىدهند ، و مانند زنان به خودنمايى مىپردازند ، و هيئت و پوشش ايشان برسان پادشاهان ستمگر است ؛ اينان منافقان اين امّتند در آخر الزّمان ، كه مىمىنوشند و قاببازى مىكنند و خود را به شهوات مشغول مىدارند . . .\r\nخانه ها مىسازند و كاخها مىافرازند ، و مساجد را زرق و برق و آرايش مىدهند . . . اى ابن مسعود ! زنان ايشان محرابشان است ، و درهم و دينار ( مال و ثروت ) شرف و آبروى ايشان ، و شكم ( و شكمبارگى ) هدف اصليشان .\r\nآنان بدترين بدانند ؛ فتنه ( و فسادهاى اجتماعى و ضلالت و تباهى ) از ايشان است و كار ايشان . . . 2 الإمام علي « ع » : المال للفتن سبب . . . « 2 » امام على « ع » : مال مايهء فتنه ها ( آشوبها و بلاها ) ست .\r\n\r\n","description":"","footnote":"\r\n« 1 » « مكارم الأخلاق » / 525 - 526 .\r\n« 2 » « غرر الحكم » / 34 .\r\n","page_name":" 132 ","page_number":132},
  {"content":"\r\n3 الإمام علي « ع » : كثرة السّرف يدمّر . « 1 » امام على « ع » : اسراف زياد ، ويرانگر است .\r\nبنگريد ! آشكارا و مسلم است كه اشرافيت و آسايشطلبى و غرق شدن در ناز و نعمت ، از مهمترين عوامل اساسى تباهى انسان و نابودى فرد و اجتماع است ، چه اين پديده ها و حالات به تباهى مىانجامد ، و فساد را از راههاى گوناگون - آشكار و ناآشكار - در جامعه رواج مىدهد ، و زمينهء آماده اى براى شيوع بىبندوبارى در ميان مردم ، در لايه هاى مختلف اجتماع ، فراهم مىآورد . نمونه اى از اين راههاى گوناگون نشر فساد را در « نگاهى به سراسر فصل » خواهيم آورد .\r\n\r\nج - خوردن مال مردم به باطل ( مال مردم خورى ) و طرد آن\r\n\r\n1 - مال مردم خورى به طور عام\r\n\r\nقرآن\r\n1 * ( يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ . . . ) * « 2 »\r\n\r\n","description":"","footnote":"\r\n« 1 » « غرر الحكم » / 245 .\r\n« 2 » « سورهء نسا » : 29 .\r\n","page_name":" 133 ","page_number":133},
  {"content":"\r\n( 1 ) اى مؤمنان ! ( اموال خود را - ضمن روابطى كه داريد - به باطل و ناروا مخوريد . . .\r\n\r\nحديث\r\n1 الإمام الصادق « ع » : . . . أمّا وجوه الحرام من البيع و الشّراء ، و كلّ أمر يكون فيه الفساد ممّا هو منهيّ عنه ، من جهة أكله و شربه ، أو كسبه ، أو نكاحه ، أو ملكه ، أو إمساكه ، أو هبته ، أو عاريته ، أو شيء يكون فيه وجه من وجوه الفساد نظير البيع بالرّبا - لما في ذلك من الفساد - أو البيع للميتة ، أو الدّم ، أو لحم الخنزير ، أو لحوم السّباع من صنوف سباع الوحش ، أو الطَّير ، أو جلودها ، أو الخمر ، أو شيء من وجوه النّجس ، فهذا كلَّه حرام و محرّم ، لأنّ ذلك كلَّه منهيّ عن أكله و شربه و لبسه و ملكه و إمساكه و التقلَّب فيه ، بوجه من الوجوه - لما فيه من الفساد - فجميع تقلَّبه في ذلك حرام . و كذلك كلّ بيع ملهوّ به ، و كلّ منهيّ عنه ، ممّا يتقرّب به لغير الله ، أو يقوى به الكفر و الشرك ، من جميع وجوه المعاصي ؛ أو باب من الأبواب يقوى به باب من أبواب الضّلالة ، أو باب من أبواب الباطل ، أو باب يوهن به الحقّ ، فهو حرام محرّم ، حرام بيعه و شراؤه و إمساكه و ملكه و هبته و عاريته و جميع التقلَّب فيه ، إلَّا في حال تدعو الضّرورة فيه إلى ذلك . « 1 » امام صادق « ع » : . . . امّا وجوه حرام از خريد و فروش ، و هر امرى كه در آن فساد است و نهى شده ، از جهت خوردن و آشاميدن آن ، يا كسب كردن آن ، يا ازدواج كردن ، يا مالك شدن آن ، يا نگاه داشتن آن ، يا بخشيدن آن ، يا به عاريت دادن آن ، يا چيزى كه در آن وجهى از وجوه فساد وجود دارد ،\r\n\r\n","description":"","footnote":"\r\n« 1 » « تحف العقول » / 245 - 246 .\r\n","page_name":" 134 ","page_number":134},
  {"content":"\r\n( 1 ) همچون داد و ستد ربايى - به سبب فسادى كه در آن است - يا فروختن مردار ، يا خون ، يا گوشت خوك ، يا گوشتهاى درندگان يا مرغان وحشى ، يا پوست آنها ، يا شراب ، يا چيزهاى نجس ، همهء اينها حرام است و تحريم شده است ، زيرا خوردن و نوشيدن و پوشيدن و مالك شدن و نگاه داشتن يا بهره مندى از آنها به هر وجه كه باشد - به سبب فسادى كه در آن است - همه حرام است . و چنين است خريدن چيزى كه اسباب لهو است ، و هر آنچه از آن نهى شده است و مايهء نزديكى به غير خداست ، يا سبب تقويت كفر و شرك مىشود ، از همهء گونه هاى گناهان ؛ يا وسيله اى كه سبب تقويت گمراهى ، يا تأييد باطل ، يا توهين به حق مىشود ، همهء اينها حرام است و تحريم شده است ، يعنى فروختن و خريدن و نگاه داشتن و مالك شدن و بخشيدن و عاريه دادن و هر گونه تصرّفى در آنها حرام است ، مگر در هنگامى كه ضرورتى پيش آيد .\r\n، تفصيل « كسبهاى حرام » و خوردن اموال مردمان به باطل - از راههاى گوناگون - در كتابهاى فقيهان ما - رضوان الله عليهم - آمده است ، بايد به آنجا رجوع شود .\r\n\r\n2 - مال مردم خورى به طور خاص\r\n\r\nقرآن\r\n1 * ( إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ . . . ) * « 1 »\r\n\r\n","description":"","footnote":"\r\n« 1 » « سورهء توبه » : 34 .\r\n","page_name":" 135 ","page_number":135},
  {"content":"\r\n( 1 ) بسيارى از عالمان دين يهود و راهبان ترسا اموال مردمان را به باطل ( راههاى نامشروع ) مىخورند . . .\r\n\r\nحديث\r\n1 الإمام علي « ع » : طلبة هذا العلم على ثلاثة أصناف . . . و صنف منهم يتعلَّمون للاستطالة و الختل . . . فإنّه يستطيل على أشباهه من أشكاله ، و يتواضع للأغنياء من دونهم ، فهو لحلوائهم هاضم ، و لدينه حاطم . . . « 1 » امام على « ع » : طالبان ابن علم ( علم دين ) سه دسته‌اند : . . . دسته اى آن را مىآموزند براى مقام يافتن و صيد كردن مريد . . . اين دسته در برابر همرديفان خود بزرگى مىفروشند ، و در برابر ثروتمندانى كه از آنان پايينترند تواضع مىكنند ، چنين كسى حلواى توانگران را مىخورد و دين خود را پايمال مىكند . 2 الإمام الصّادق « ع » : طلبة العلم ثلاثة ، فاعرفهم بأعيانهم و صفاتهم . . . و صنف يطلبه للاستطالة و الختل . . . و صاحب الاستطالة و الختل ، ذو خبّ و ملق ، يستطيل على مثله من أشباهه ، و يتواضع للأغنياء من دونه ، فهو لحلوائهم هاضم ، و لدينه حاطم . . . « 2 » امام صادق « ع » : طالبان علم سه دسته‌اند ، پس همه را با صفات شخصيشان بشناس ( تا از بدانشان بپرهيزى ) . . . و يك دسته است كه علم را مىآموزد براى مقام يافتن و صيد كردن مريد . . . چنين كسى سالوس است و چاپلوس ، در برابر\r\n\r\n","description":"","footnote":"\r\n« 1 » « روضة الواعظين » / 9 ؛ « خصال » شيخ صدوق 1 / 194 ، از چاپ على اكبر غفّارى .\r\n« 2 » « اصول كافى » 1 / 49 .\r\n","page_name":" 136 ","page_number":136},
  {"content":"\r\nهمرديفان خود بزرگى مىفروشد ، و در برابر مالدارانى كه پستتر از اويند تواضع مىكند ، آرى ، او حلواى آنان را مىخورد ، و دين خود را پايمال مىكند .\r\n\r\nد - اموال يتيمان و تأكيد بر نگاهدارى آنها\r\n\r\nقرآن\r\n1 * ( إِنَّ الَّذِينَ يَأْكُلُونَ أَمْوالَ الْيَتامى ظُلْماً ، إِنَّما يَأْكُلُونَ فِي بُطُونِهِمْ ناراً ، وَسَيَصْلَوْنَ سَعِيراً ، ) * « 1 » كسانى كه اموال يتيمان را به ستم مىخورند ، همچون آتشى است كه در شكمهاى خود مىافكنند ؛ و سرانجام در آتش افروختهء دوزخ خواهند سوخت ،\r\n\r\nحديث\r\n1 النّبي « ص » - فيما رواه الإمام الصّادق : لمّا أسري بي إلى السّماء ، رأيت قوما يقذف في أجوافهم النّار و تخرج من أدبارهم ، فقلت : من هؤلاء يا جبرئيل ؟\r\nفقال : هؤلاء الَّذين يأكلون أموال اليتامى ظلما . « 2 » پيامبر « ص » - به روايت امام صادق « ع » : هنگامى كه مرا به آسمان ( شبانه ) سير مىدادند ، گروهى را ديدم كه شكم ايشان را پر از آتش مىكردند ، و از\r\n\r\n","description":"","footnote":"\r\n« 1 » « سورهء نسا » : 10 .\r\n« 2 » « وسائل » 12 / 182 .\r\n","page_name":" 137 ","page_number":137},
  {"content":"\r\nپشتشان آتش بيرون مىزد ؛ گفتم : اى جبرئيل ، اينان كيانند ؟ گفت : اينان كسانيند كه اموال يتيمان را به ستم مىخورند . 2 الإمام الصّادق « ع » : إنّ آكل مال اليتيم يخلفه و بال ذلك في الدّنيا و الآخرة ، أمّا في الدّنيا فإنّ الله تعالى يقول : * ( « وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ ، فَلْيَتَّقُوا الله » ) * « 1 » ؛ و أمّا في الآخرة فإنّ الله عزّ و جلّ يقول : * ( « إِنَّ الَّذِينَ يَأْكُلُونَ أَمْوالَ الْيَتامى ظُلْماً ، إِنَّما يَأْكُلُونَ فِي بُطُونِهِمْ ناراً ، وَسَيَصْلَوْنَ سَعِيراً » ) * . « 2 » امام صادق « ع » : خورندهء مال يتيم ، و بال اين كار را در دنيا و آخرت مىبيند ؛ امّا در دنيا ، خداى متعال مىفرمايد : * ( « وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ ، فَلْيَتَّقُوا الله ) * بترسند ( وصيّانى ) كه اگر از خود فرزندانى ضعيف باقى مىگذاشتند ( از ستم كردن ديگران ) بر ايشان بيمناك مىبودند ، پس از ( مخالفت با حكم ) خدا بپرهيزند » ؛ و امّا در آخرت ، خداى بزرگ مىفرمايد : * ( « إِنَّ الَّذِينَ يَأْكُلُونَ أَمْوالَ الْيَتامى ظُلْماً ، إِنَّما يَأْكُلُونَ فِي بُطُونِهِمْ ناراً ، وَسَيَصْلَوْنَ سَعِيراً ، ) * » . 3 - الإمام الرّضا « ع » : . . . و حرّم الله أكل مال اليتيم ظلما ، لعلل كثيرة من وجوه الفساد . أوّل ذلك أنّه إذا أكل الإنسان مال اليتيم ظلما ، فقد أعان على قتله ، إذ اليتيم غير مستغن و لا محتمل لنفسه و لا قائم ( عليم - خ ل ) بشأنه ، و لا له من يقوم عليه و يكفيه كقيام و الدّيه ، فإذا أكل ماله فكأنّه قتله و صيّره إلى الفقر و الفاقة ؛ مع ما حرّم الله عليه و جعل له من العقوبة في قوله عزّ و جلّ :\r\n\r\n","description":"","footnote":"\r\n« 1 » « سورهء نسا » : 9 .\r\n« 2 » « وسائل » 12 / 181 .\r\n","page_name":" 138 ","page_number":138},
  {"content":"\r\n* ( « وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ ، فَلْيَتَّقُوا الله » ) * .\r\nو كقول أبي جعفر « ع » : « إن الله أوعد في آكل مال اليتيم عقوبتين : عقوبة في الدّنيا و عقوبة في الآخرة » .\r\nففي تحريم مال اليتيم استبقاء ( استغناء - خ ل ) اليتيم و استقلاله بنفسه ؛ و السّلامة للعقب أن يصيبهم ما أوعد الله في العقوبة . . . « 1 » امام رضا « ع » : . . . خدا خوردن مال يتيم را به ستم ( و ناحق ) حرام كرده است ، به علَّتهاى فراوانى كه همه موجب فساد است ؛ نخستين آنها اين است كه چون آدمى مال يتيم را به ستم بخورد ، به كشتن او كمك كرده است ، چه يتيم بىنياز نيست و نمىتواند از خود نگاهدارى كند و كارهاى خود را سامان دهد ، و كسى ندارد كه همچون پدر و مادر به او برسند ، پس چون مال او خورده شود بدان مىماند كه او را كشته و به فقر و فاقه مبتلا كرده باشند ؛ و خداى بزرگ ، اين كار را حرام كرده و براى آن در اين آيه كيفر قرار داده است : * ( « وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ ، فَلْيَتَّقُوا الله » ) * ؛ و امام باقر « ع » فرموده است : « إنّ الله أوعد في آكل مال اليتيم عقوبتين ، عقوبة في الدّنيا و عقوبة في الآخرة خداوند براى خوردن مال يتيم دو كيفر قرار داده است ، كيفرى در دنيا و كيفرى در آخرت » .\r\nپس علَّت حرمت خوردن مال يتيم اين است كه يتيمان بتوانند به زندگى خود ( با بىنيازى ) ادامه دهند ، و روى پاى خود بايستند ، و فرزندان كسانى كه مال يتيمان در دست آنان است از چنين سرنوشتى ( كه اموالشان را كسانى بخورند ) در امان مانند ، زيرا خداوند چنين كيفرى را يادآور شده است . . .\r\n\r\n","description":"","footnote":"\r\n« 1 » « وسائل » 12 / 181 .\r\n","page_name":" 139 ","page_number":139},
  {"content":"\r\n\r\nه - به مال يتيم ، جز به بهترين وجه مصلحت يتيم ، نزديك نشويد\r\n\r\nقرآن\r\n1 - * ( وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ ، حَتَّى يَبْلُغَ أَشُدَّه . . . ، ) * « 1 » به مال يتيم - جز به بهترين وجه ( مصلحت يتيم ) - نزديك نشويد ، ( و كفالت او را به خوبى انجام دهيد ) تا به سنّ رشد برسد . . . 2 - * ( وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ ، حَتَّى يَبْلُغَ أَشُدَّه ، وَأَوْفُوا بِالْعَهْدِ ، إِنَّ الْعَهْدَ كانَ مَسْؤُلًا ، ) * « 2 » به مال يتيم ، جز به بهترين وجه ( مصلحت يتيم ) ، نزديك نشويد ، تا به سنّ رشد برسد ، و به عهد خود وفا كنيد ، كه بيقين در بارهء عهد و پيمان مسئول خواهيد بود ،\r\n\r\nحديث\r\n1 - الإمام الباقر « ع » : من ألفاظ رسول الله « ص » : « شرّ المآكل أكل مال اليتيم » . « 3 » امام باقر « ع » : اين جمله را رسول خدا « ص » بسيار مىفرمود : « شرّ المآكل أكل مال اليتيم بدترين خوردنيها خوردن مال يتيم است » .\r\n\r\n","description":"","footnote":"\r\n« 1 » « سورهء انعام » : 152 .\r\n« 2 » « سورهء اسرا » ( 17 ) : 34 .\r\n« 3 » « وسائل » 12 / 181 .\r\n","page_name":" 140 ","page_number":140},
  {"content":"\r\nالإمام الصّادق « ع » : . . . من عال يتيما حتّى ينقطع يتمه ، أو يستغني بنفسه ، أوجب الله عزّ و جلّ له الجنّة ، كما أوجب النّار لمن أكل مال اليتيم . « 1 » امام صادق « ع » : هر كس يتيمى را تا زمانى سرپرستى كند كه يتيمى او به پايان برسد ، يا خود بتواند به كار خويش سامان دهد ، خداى بزرگ بهشت را بر او واجب كند ، چنان كه آتش را براى خورندهء مال يتيم واجب كرده است .\r\n\r\nو - رسيدن به كار يتيمان بر پايهء عدالت\r\n\r\nقرآن\r\n1 * ( . . . وَأَنْ تَقُومُوا لِلْيَتامى بِالْقِسْطِ . . . ) * « 2 » . . . ( دستور خدا اين است كه ) در بارهء يتيمان به عدالت و انصاف رفتار كنيد . . . 2 * ( وَآتُوا الْيَتامى أَمْوالَهُمْ ، وَلا تَتَبَدَّلُوا الْخَبِيثَ بِالطَّيِّبِ ، وَلا تَأْكُلُوا أَمْوالَهُمْ إِلى أَمْوالِكُمْ ، إِنَّه كانَ حُوباً كَبِيراً ، ) * « 3 » اموال يتيمان را ( كه كفالت كرده‌ايد ) به ايشان بازگردانيد ، و متاع نامرغوب خود را به جاى متاع مرغوب آنان نگذاريد ، و اموال ايشان را با اموال خود ( مخلوط نكنيد ) و نخوريد ، كه اين گناهى است بزرگ ،\r\n\r\n","description":"","footnote":"\r\n« 1 » « وسائل » 12 / 181 .\r\n« 2 » « سورهء نسا » : 127 .\r\n« 3 » « سورهء نسا » : 2 .\r\n","page_name":" 141 ","page_number":141},
  {"content":"\r\n\r\nحديث\r\n1 الإمام الصّادق « ع » - في تعيين حدود الاقتراب من مال اليتيم : إن كان في دخولكم عليهم منفعة لهم فلا بأس . و إن كان فيه ضرر فلا . . . * ( « بَلِ الإِنْسانُ عَلى نَفْسِه بَصِيرَةٌ » ) * ، فأنتم لا يخفى عليكم . و قد قال الله عزّ و جلّ : * ( « وَالله يَعْلَمُ ) * المصلح من المفسد » . « 1 » امام صادق « ع » - در تعيين حدود نزديك شدن به مال يتيم : اگر در دخالت كردن شما سودى براى ايشان باشد با كى نيست « 2 » ، و اگر زيانى در آن باشد نزديك مشويد . . . « * ( بَلِ الإِنْسانُ عَلى نَفْسِه بَصِيرَةٌ ) * و آدمى از باطن ( و نيّت ) خود آگاه است » ، پس چيزى بر خود شما پوشيده نيست . و خداى بزرگ فرموده است : « * ( وَالله يَعْلَمُ ) * المصلح من المفسد خدا مىداند چه كسى سامان بخش است و چه كسى تباهيگر » . 2 الإمام الصّادق « ع » - في تفسير قوله تعالى : * ( « وَمَنْ كانَ فَقِيراً فَلْيَأْكُلْ بِالْمَعْرُوفِ » ) * « 3 » : من كان يلي شيئا لليتامى و هو محتاج ليس له ما يقيمه ، فهو يتقاضى أموالهم و يقوم في ضيعتهم ، فليأكل به قدر و لا يسرف . و إن كانت ضيعتهم لا تشغله عمّا يعالج بنفسه ، فلا يرز أنّ من أموالهم شيئا . « 4 »\r\n\r\n","description":"","footnote":"\r\n« 1 » « وسائل » 12 / 184 .\r\n« 2 » اين گونه تأكيدها بر نگاهدارى و محافظت از « اموال يتيمان » ، و نهى از نزديك شدن به مال يتيم اگر سودى براى او نداشته باشد ، دليل روشنى است بر اينكه در دين اسلام ، اقتصاد و پرداختن به مسائل اقتصادى اصالت دارد ، و اسلام خود داراى نظرهاى اقتصادى و مكتب اقتصادى ويژه اى است فصل 44 ، از همين باب ( جلد پنجم ) .\r\n« 3 » « سورهء نسا » : 6 .\r\n« 4 » « وسائل » 12 / 185 - 186 .\r\n","page_name":" 142 ","page_number":142},
  {"content":"\r\n( 1 ) امام صادق « ع » - در تفسير اين آيه : * ( « وَمَنْ كانَ فَقِيراً فَلْيَأْكُلْ بِالْمَعْرُوفِ ) * هر كس ( از قيّمها ) فقير باشد به اندازهء متعارف بخورد » : هر كس سرپرستى چيزى از يتيمان را بر عهده گرفته است ، و خود نيازمند است و چيزى براى زندگى ندارد ، و اموال ايشان را گرد مىآورد و كشت و زراعت ايشان را اداره مىكند ، مىتواند به اندازه - نه به اسراف - از مال ايشان بخورد . و اگر رسيدگى به ملك ايشان او را از كار كردن براى خود بازنمىدارد ، نبايد از اموال يتيم چيزى بردارد .\r\n\r\nز - طرد سلطه هاى مالى ( ديكتاتورى مال ) و برده سازى اقتصادى ، فردى و اجتماعى\r\n\r\nقرآن\r\n1 * ( . . . وَأَحْسِنْ كَما أَحْسَنَ الله إِلَيْكَ ، وَلا تَبْغِ الْفَسادَ فِي الأَرْضِ ، إِنَّ الله لا يُحِبُّ الْمُفْسِدِينَ ، ) * « 1 » . . . نيكويى كن به همان گونه كه خدا به تو نيكويى كرده است ، و خواستار تباهى در زمين مباش كه خدا تبهكاران را دوست نمىدارد ، 2 * ( وَلَقَدْ أَرْسَلْنا مُوسى بِآياتِنا وَسُلْطانٍ مُبِينٍ ، إِلى فِرْعَوْنَ وَهامانَ وَقارُونَ . . . ) * « 2 » موسى را با آيات خود و برهانى آشكار فرستاديم ، بر سر فرعون و هامان و\r\n\r\n","description":"","footnote":"\r\n« 1 » « سورهء قصص » ( 28 ) : 77 .\r\n« 2 » « سورهء غافر » ( 40 ) : 23 - 24 .\r\n","page_name":" 143 ","page_number":143},
  {"content":"\r\nقارون . . . 3 * ( . . . وَمِنْهُمْ مَنْ خَسَفْنا بِه الأَرْضَ وَمِنْهُمْ مَنْ أَغْرَقْنا ، وَما كانَ الله لِيَظْلِمَهُمْ ، وَلكِنْ كانُوا أَنْفُسَهُمْ يَظْلِمُونَ ، ) * « 1 » . . . بعضى از آنان ( مستكبران ) را در زمين فرو برديم و بعضى را غرق كرديم ؛ خدا به ايشان ستم نكرد ، بلكه خود به خويشتن ستم كردند ،\r\n\r\nحديث\r\n1 الإمام علي « ع » : . . . و ما أخذ الله على العلماء أن لا يقارّوا على كظَّة ظالم و لا سغب مظلوم . . . « 2 » امام على « ع » : . . . خداوند از علما پيمان گرفته است ، كه در برابر سير خوارى ستمگر و گرسنگى ستمكش سكوت نكنند . . . 2 الإمام الحسين « ع » : اعتبروا أيّها النّاس بما وعظ الله به أولياءه ، من سوء ثنائه على الأحبار إذ يقول : * ( « لَوْ لا يَنْهاهُمُ الرَّبَّانِيُّونَ وَالأَحْبارُ عَنْ قَوْلِهِمُ الإِثْمَ » ) * « 3 » . . . و إنّما عاب الله ذلك عليهم لأنّهم كانوا يرون من الظَّلمة الَّذين بين أظهرهم المنكر و الفساد فلا ينهونهم عن ذلك ، رغبة فيما كانوا ينالون منهم و رهبة ممّا يحذرون ، و الله يقول : * ( « فَلا تَخْشَوُا النَّاسَ وَاخْشَوْنِ » ) * « 4 » ، و قال : * ( « وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ » ) * « 5 » ، فبدأ\r\n\r\n","description":"","footnote":"\r\n« 1 » « سورهء عنكبوت » ( 29 ) : 40 .\r\n« 2 » « نهج البلاغه » / 52 ؛ « عبده » 1 / 32 .\r\n« 3 » « سورهء مائده » : 63 .\r\n« 4 » « سورهء مائده » : 44 .\r\n« 5 » « سورهء توبه » : 71 .\r\n","page_name":" 144 ","page_number":144},
  {"content":"\r\nالله بالأمر بالمعروف و النّهي عن المنكر فريضة منه ، لعلمه بأنّها إذا أدّيت و أقيمت استقامت الفرائض كلَّها ، هيّنها و صعبها . و ذلك أنّ الأمر بالمعروف و النّهي عن المنكر دعاء إلى الاسلام ، مع ردّ المظالم ، و مخالفة الظَّالم ، و قسمة الفيء و الغنائم ، و أخذ الصّدقات من مواضعها و وضعها في حقّها . . .\r\nو استسلمتم أمور الله في أيديهم ، يعملون بالشّبهات و يسيرون في الشّهوات ؛ سلَّطهم على ذلك فراركم من الموت و إعجابكم بالحياة الَّتي هي مفارقتكم ، فأسلمتم الضّعفاء في أيديهم ، فمن بين مستعبد مقهور ، و بين مستضعف على معيشته مغلوب . . . « 1 » امام حسين « ع » : اى مردم ! از پندى كه خدا - با نكوهش عالمان يهود - به دوستان خود داده است عبرت بگيريد ، در آنجا كه فرموده است : * ( « لَوْ لا يَنْهاهُمُ الرَّبَّانِيُّونَ وَالأَحْبارُ عَنْ قَوْلِهِمُ الإِثْمَ ) * . . . چرا عالمان يهود آنان را از گفتار گناه آميز نهى نمىكردند ؟ » . . . و از آن جهت بر ايشان عيب گرفت كه از ستمگران پيرامون خود كارهاى زشت و تبهكاريها مىديدند ، و براى قطع نشدن سهمى كه به ايشان مىرسيد ، و ترس از برخورد و درگيرى ، نهى از منكر نمىكردند ، در صورتى كه خداوند مىفرمايد : * ( « فَلا تَخْشَوُا النَّاسَ وَاخْشَوْنِ » ) * از مردمان مترسيد و از من ( و كوتاهى در وظايف خود در برابر من ) بترسيد » . و خداوند فرموده است : * ( « وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ ، يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ ) * مردان مؤمن و زنان مؤمن ، برخى دوستان برخى ديگرند ، به كار نيك فرمان مىدهند و از كار بد نهى مىكنند » ؛ در اين آيه خداوند از امر به معروف و نهى از منكر - بعنوان فريضه اى الهى - آغاز كرده است ، زيرا مىدانسته است كه چون اين كار\r\n\r\n","description":"","footnote":"\r\n« 1 » « تحف العقول » / 171 - 172 .\r\n","page_name":" 145 ","page_number":145},
  {"content":"\r\nصورت پذيرد و اين فريضه عملى گردد ، ( 1 ) همهء كارهاى واجب - از آسان و دشوار - صورت خواهد پذيرفت ؛ چرا ؟ چون امر به معروف و نهى از منكر دعوت به اسلام است ، با جلوگيرى از ستمها و مخالفت با ستمگران ، و تقسيم كردن سودها و غنيمتها ، و گرفتن صدقات ( زكات و . . . ) از آنجا كه بايد گرفته شود و رساندن آنها به جاهايى كه بايد به آنجاها برسد . . . و شما كارهاى خدا ( و دين خدا و احكام خدا ) را به دست اين ستمگران واگذاشتيد ، تا به كارهاى شبهه ناك دست يازند ، و خود را در اميال و شهوات غرق سازند .\r\nگريز شما از مرگ و شيفتگى به زندگى ( ناپايدار ) دنيا - كه ناگزير روزى شما را ترك خواهد گفت - ستمگران را بر شما مسلَّط ساخت ، و چنان شد كه ناتوانان را تسليم چنگال آنان كرديد ، تا برخى به بندگى ناگزير شدند ، و برخى مستضعف گشتند و بيچاره و نادار . . .\r\n، مىنگريم كه قرآن كريم ، طاغوت اقتصادى ( يعنى قارون و قارون روشان ) را از ترويج فساد در زمين و از برده ساختن مردمان و بهره كشى از ايشان نهى كرده است . همين گونه مىنگريم كه شارحان قرآن ، امام علىّ بن ابى طالب « ع » و امام حسين بن على « ع » ، اين هدف قرآنى مطلوب - يعنى مبارزه بر ضدّ بهره كشى و برده سازى مردمان - را تعليم مىدهند و در بارهء آن تأكيد مىورزند ، و جامعه هاى اسلامى را بيدار مىكنند ، تا گرفتار چنين دامها نشوند ، و يوغ اين خوارى را بر گردن ننهند ، و تا هيچ سلطه ( حاكميّت ، ديكتاتورى ) مالى ، يا برده سازى اقتصادى در اين جامعه ها پا نگيرد .\r\n","description":"","footnote":"","page_name":" 146 ","page_number":146},
  {"content":"\r\n\r\nح - نه زيان ديدن ، نه زيان رساندن ( لا ضرر و لا ضرار )\r\n\r\nقرآن\r\n1 * ( . . . وَلا تَعْتَدُوا إِنَّ الله لا يُحِبُّ الْمُعْتَدِينَ ، ، ) * « 1 » . . . تعدّى مكنيد كه خدا تعدّىكنندگان را دوست نمىدارد ، 2 * ( . . . لا تُضَارَّ والِدَةٌ بِوَلَدِها ، وَلا مَوْلُودٌ لَه بِوَلَدِه . . . ) * « 2 » . . . هيچ مادرى به خاطر فرزندش نبايد زيان ببيند ، و هيچ پدرى به خاطر فرزندش . . . 1 - * ( أَسْكِنُوهُنَّ مِنْ حَيْثُ سَكَنْتُمْ مِنْ وُجْدِكُمْ ، وَلا تُضآرُّوهُنَّ لِتُضَيِّقُوا عَلَيْهِنَّ . . . ) * « 3 » بايد همسران را ( در ماه‌هاى عدّهء طلاق ) ، در يكى از خانه هاى خود كه در خور باشد نگاهدارى كنيد ، و به اين منظور كه عرصه را بر ايشان تنگ كنيد ، ( در خوراك و پوشاك ) بر آنان سخت مگيريد . . . 4 - * ( . . . وَأَشْهِدُوا إِذا تَبايَعْتُمْ ، وَلا يُضَارَّ كاتِبٌ وَلا شَهِيدٌ . . . ) * « 4 » . . . چون خريد و فروش كنيد ، گواه بگيريد ، و نويسندهء ( سند ) و گواه نبايد زيان\r\n\r\n","description":"","footnote":"\r\n« 1 » « سورهء بقره » : 190 ؛ « سورهء مائده » 87 .\r\n« 2 » « سورهء بقره » : 233 ، « مجمع البيان » 1 / 335 .\r\n« 3 » « سورهء طلاق » ( 65 ) : 6 .\r\n« 4 » « سورهء بقره » : 282 ؛ « مجمع البيان » 2 / 399 .\r\n","page_name":" 147 ","page_number":147},
  {"content":"\r\nرسانند ( و در سندنويسى و گواهى دادن به زيان كسى كار كنند ) . . . 5 - * ( وَالَّذِينَ اتَّخَذُوا مَسْجِداً ضِراراً وَكُفْراً وَتَفْرِيقاً بَيْنَ الْمُؤْمِنِينَ . . ) * « 1 » كسانى از منافقان كه ( در كنار مسجد « قبا » ) مسجد « ضرار » را ساختند ، تا پايگاهى باشد براى زيانرسانى ( به مسلمانان ) و رواج دادن كفر و تفرقه در ميان مؤمنان . . .\r\n\r\nحديث\r\n1 - النّبي « ص » : . . . خصلتان ليس فوقهما من الشّرّ شيء : الشّرك با لله ، و الضّرّ لعباد الله . « 2 » پيامبر « ص » : . . . دو خصلت است كه بالاتر از آنها شرّى نيست :\r\nشركورزيدن به خدا ، و زيان رساندن به بندگان خدا . 2 - الإمام الصّادق « ع » : من أخرج ميزابا ، أو كنيفا ، أو أوتد وتدا ، أو أوثق دابّة ، أو حفر شيئا في طريق المسلمين ، فأضاب شيئا فعطب ، فهو له ضامن . « 3 »\r\n\r\n","description":"","footnote":"\r\n« 1 » « سورهء توبه » : 107 ، نيز « منابع فقه » / 122 - 123 ، تأليف علَّامهء جعفرى تبريزى ، چاپ تهران ( 1349 ش ) .\r\n« 2 » « تحف العقول » / 31 .\r\n« 3 » « الفصول المهمّة في أصول الأئمّة « ع » / 124 ، تأليف محدّث بزرگ ، شيخ حرّ عاملى ، چاپ سنگى ( 1304 ق ) .\r\n","page_name":" 148 ","page_number":148},
  {"content":"\r\n( 1 ) امام صادق « ع » : هر كه ناودانى يا آبريزگاهى بسازد ، يا ميخى بكوبد ، يا حيوانى را در جايى ببندد ، يا گودالى در راه مسلمانان حفر كند ، و مايهء زيانى شود ، ضامن آن است . 3 - الإمام علي « ع » - فيما كتب إلى عمّاله : أدقّوا أقلامكم ، و قاربوا بين سطوركم ، و احذفوا من فضولكم ، و اقصدوا قصد المعاني ؛ و إيّاكم و الإكثار ، فإنّ أموال المسلمين لا تحتمل الإضرار . « 1 » امام على « ع » - در نامه اى به كارگزاران حكومت خود : قلمهاى خود را نازك بتراشيد ، و فاصلهء ميان سطرها را كم كنيد ، از زياده نويسى بپرهيزيد و مقصود را هر چه كوتاهتر بيان كنيد ؛ و مبادا پر خرجى كنيد ، زيرا كه نبايد به اموال مسلمانان زيانى برسد . « 2 » 4 - الإمام الباقر « ع » : إنّ سمرة بن جندب كان له عذق في حائط لرجل من الأنصار ، و كان منزل الأنصاريّ بباب البستان ، و كان يمرّ به إلى نخلته و لا يستأذن ، فكلَّمه الأنصاريّ أن يستأذن إذا جاء ، فأبى سمرة . فلما تأبّى جاء الأنصاريّ إلى رسول الله فشكا إليه و خبّره الخبر ، فأرسل إليه رسول الله و خبّره بقول الأنصاريّ و ما شكى و قال : « إن أردت الدّخول فاستأذن » ، فأبى . فلمّا أبى ساومه حتى بلغ به من الثّمن ما شاء الله فأبى أن يبيع ، فقال :\r\n« لك بها عذق يمدّ لك في الجنّة » ، فأبى أن يقبل ؛ فقال رسول الله للأنصاريّ : « اذهب فاقلعها و ارم بها إليه ، فإنّه لا ضرر و لا ضرار » . « 3 »\r\n\r\n","description":"","footnote":"\r\n« 1 » « مستدرك نهج البلاغه » / 111 ، تأليف شيخ هادى كاشف الغطاء نجفى ، چاپ بيروت .\r\n« 2 » اين است اسلام ! ( و ما جز به اين چگونگى و عملكرد ، به هيچ چيز ، در هيچ كتابى و هيچ زمانى ، فرا نخوانده‌ايم - دانسته باد ! ) .\r\n« 3 » « كافى » 5 / 292 .\r\n","page_name":" 149 ","page_number":149},
  {"content":"\r\n( 1 ) امام باقر « ع » : سمرة بن جندب ، در باغ يكى از انصار درخت خرمايى داشت ، و خانهء آن انصارى بر در باغ بود . سمره براى سر زدن به درخت خود وارد باغ مىشد و از جلو خانهء صاحب باغ مىگذشت و از او اجازه نمىگرفت ؛ انصارى از سمره خواست كه هنگام آمدن اجازه بگيرد و او گوش نداد ؛ اين شد كه نزد پيامبر « ص » آمد و موضوع را گفت و شكايت كرد . پيامبر كسى را نزد سمره فرستاد تا او را از شكايت انصارى آگاه سازد و بگويد : « هر وقت مىخواهى وارد باغ شوى از صاحب باغ اجازه بگير » ، ليكن سمره امتناع كرد .\r\nپيامبر « ص » از او خواست تا به هر بهايى كه دلش مىخواهد نخل را بفروشد ، و او راضى نشد ، پس به وى فرمود : « به بهاى اين نخل ، درخت خرمايى براى تو در بهشت كاشته خواهد شد » باز هم نپذيرفت . آنگاه رسول خدا به مرد انصارى فرمود : « برو و درخت را از ريشه بكن و بينداز جلو او ، زيرا كه لا ضرر و لا ضرار ( در آيين مسلمانى ) نه زيان ديدن است و نه زيان رسانيدن » . 5 - الإمام الصّادق « ع » : قضى رسول الله « ص » بين أهل المدينة في مشارب النّخل ، أنّه لا يمنع نفع الشّيء . و قضى بين أهل البادية ، أنّه لا يمنع فضل ماء ليمنع به فضل كلا ؛ و قال : لا ضرر و لا ضرار . « 1 » امام صادق « ع » : رسول خدا « ص » ميان اهل مدينه در بارهء آبدادن نخلستانها چنين قضاوت كرد كه از استفاده از آب نبايد جلوگيرى شود . و ميان اهل باديه چنين حكم داد كه : از مصرف كردن زيادتى آب براى آبيارى كشت علوفه نبايد جلوگيرى شود و گفت : « لا ضرر و لا ضرار » .\r\n\r\n","description":"","footnote":"\r\n« 1 » « كافى » 5 / 294 .\r\n","page_name":" 150 ","page_number":150},
  {"content":"\r\n6 - الإمام الصّادق « ع » : الجار كالنّفس ، غير مضارّ و لا آثم . « 1 » امام صادق « ع » : همسايه به منزلهء خود انسان است ، نبايد به او زيانى برسد ، و او نبايد بدرفتارى كند . 7 - الإمام العسكري « ع » : - محمّد بن الحسين قال : كتبت إلى أبي محمّد « ع » :\r\nرجل كانت له قناة في قرية فأراد رجل أن يحفر قناة أخرى إلى قرية له ، كم يكون بينهما في البعد حتى لا يضرّ بالأخرى في الأرض ، إذا كانت صلبة أو رخوة ؟ فوقّع « ع » : « على حسب أن لا يضرّ إحداهما بالأخرى - إن شاء الله » .\r\nقال : و كتبت إليه : رجل كانت له رحى على نهر قرية ، و القرية لرجل ، فأراد صاحب القرية أن يسوق إلى قريته الماء في غير هذا النّهر و يعطَّل هذه الرّحى ، أله ذلك أم لا ؟ فوقّع : « يتّقي الله ، و يعمل في ذلك بالمعروف ، و لا يضرّ أخاه المؤمن » . « 2 » امام عسكرى « ع » : محمّد بن حسين گويد : به امام حسن عسكرى « ع » چنين نوشتم : كسى در روستايى قناتى دارد ، و كس ديگرى مىخواهد قنات ديگرى براى روستاى خود حفر كند ؛ ميان اين دو قنات چه اندازه بايد فاصله باشد تا به آن زيان نرساند ، بر حسب اينكه زمين سخت باشد يا نرم ؟ آن حضرت در پاسخ چنين نوشت : « به اندازه اى كه از هيچ يك به آن ديگرى زيانى نرسد ، ان شاء الله » . ( راوى ) گويد : نيز نوشتم : مردى لب نهر روستايى آسيابى دارد ، و روستا از آن مرد ديگرى است ؛ اكنون مالك روستا\r\n\r\n","description":"","footnote":"\r\n« 1 » « الفصول المهمّة » / 120 .\r\n« 2 » « كافى » 5 / 293 .\r\n، رجوع كنيد به « باب الضّرار » ( بابى در بارهء احكام زيان رسانى ) ، در كتاب « كافى » 5 / 292 - 294 .\r\n","page_name":" 151 ","page_number":151},
  {"content":"\r\nمىخواهد آب را از نهر ديگرى به روستاى خود برساند ، ( 1 ) كه در نتيجه آسياب از كار مىافتد ، آيا مالك چنين حقى دارد يا نه ؟ حضرت در جواب نوشت :\r\n« بايد از خدا بترسد و در اين باره به نيكى رفتار كند و به برادر مؤمن خود زيانى نرساند » .\r\n\r\nتذييل « 1 » وام و اهميّت پرداخت آن\r\n\r\nقرآن\r\n1 - * ( يا أَيُّهَا الَّذِينَ آمَنُوا ، إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوه ) * . . . * ( وَلْيُمْلِلِ الَّذِي عَلَيْه الْحَقُّ ، وَلْيَتَّقِ الله رَبَّه ، وَلا يَبْخَسْ مِنْه شَيْئاً . . . ) * « 2 » اى مؤمنان ! چون به يك ديگر - براى مدّتى معيّن - وام دهيد ، آن را بنويسيد . . .\r\nمديون بايد مبلغ را بگويد تا نوشته شود ، و از خداى بپرهيزد ، و چيزى از وامى كه بر او است نكاهد . . .\r\n\r\n","description":"","footnote":"\r\n« 1 » « تذييل » ، مصدر باب « تفعيل » است ، و در اصل لغت به معناى دامن دار كردن جامه و دراز كردن دامن آن است . « ذيّل الكتاب » نيز به كار مىرود ، يعنى در ذيل ( دنبالهء ) كتاب ( يا فصل ، يا مطلب ) چيزى افزود ، براى تكميل موضوع و تأكيد يا توضيح بيشتر آن ؛ به تعبير ديگر ، يعنى بخش يا بخشهاى تكميلى مىشد به جاى آن ، « پىنوشت » آورد ، ليكن چون خود « تذييل » واژه اى است متداول - و چه بسا اصطلاح - و رسانندهء مقصود ، همان را به كار برديم .\r\n« 2 » « سورهء بقره » : 282 .\r\n","page_name":" 152 ","page_number":152},
  {"content":"\r\n\r\nحديث\r\n1 - الإمام الباقر « ع » : أول قطرة من دم الشّهيد كفّارة لذنوبه إلَّا الدّين ، فإنّ كفّارته قضاؤه . « 1 » امام باقر « ع » : نخستين قطره از خون شهيد كفارهء گناهان او است مگر دين ، كه كفارهء آن پرداختن آن است . 2 - الإمام الباقر « ع » - عن أبي ثمامة قال : دخلت على أبي جعفر « ع » و قلت له :\r\nجعلت فداك ! إنّي رجل أريد أن ألازم مكَّة ، و عليّ دين للمرجئة ، فما تقول ؟\r\nقال : فقال : « ارجع إلى مؤدّى دينك ، و انظر أن تلقى الله عزّ و جلّ و ليس عليك دين ، فإنّ المؤمن لا يخون » . « 2 » امام باقر « ع » : ابو ثمامه گويد : به حضور امام باقر « ع » رسيدم و گفتم : فدايت شوم ! مىخواهم بروم و در مكَّه مجاور شوم ، و از « مرجئه » « 3 » دينى بر گردن دارم ، در اين باره چه مىگويى ؟ فرمود : « برو به جايى كه بتوانى دينت را بپردازى ، و مواظب باش تا خداى بزرگ را در حالى ملاقات كنى كه دينى نداشته باشى ؛ مؤمن هرگز خيانت نمىكند » . 3 - الإمام الصّادق « ع » - عن معاوية بن وهب قال : قلت لأبي عبد الله « ع » : بلغنا أنّ رجلا من الأنصار مات و عليه دين ، فلم يصلّ عليه النّبيّ « ص » و قال « لا تصلَّوا على صاحبكم حتّى يقضى عنه الدّين ؟ فقال : « ذلك حقّ » . « 4 »\r\n\r\n","description":"","footnote":"\r\n« 1 » « الفصول المهمّة » / 109 .\r\n« 2 » « بحار » 100 / 142 - 143 ( از چاپ بيروت ) ، از كتاب « علل الشّرائع » .\r\n« 3 » « مرجئه » ، فرقه اى بودند داراى عقايدى انحرافى و نادرست « سفينة البحار » 1 / 510 .\r\n« 4 » « بحار » 100 / 143 ، از كتاب « علل الشّرائع » .\r\n","page_name":" 153 ","page_number":153},
  {"content":"\r\n( 1 ) امام صادق « ع » - معاوية بن وهب گويد : به امام صادق « ع » گفتم : شنيده‌ايم كه مردى از انصار مرد و دينى بر عهده داشت و پيامبر « ص » بر او نماز نگذاشت و فرمود : « بر جنازهء دوستتان نماز مگذاريد تا دينش پرداخته شود » ؟ امام صادق « ع » فرمود : « آنچه شنيديد درست است » . 4 - الإمام الصّادق « ع » : من استدان دينا فلم ينو قضاءه ، كان بمنزلة السّارق . « 1 » امام صادق « ع » : هر كه وامى بگيرد و قصد پرداختن آن را نداشته باشد ، به منزلهء دزد است . 5 - الإمام الكاظم « ع » - قيل لأبي الحسن « ع » : رجل يهوديّ أو نصرانيّ كانت له عندي أربعة آلاف درهم ، فمات إلى أن أصالح ورثته ، و لا أعلمهم كم كان ؟\r\nقال : « لا يجوز حتى تخبرهم » . « 2 » امام كاظم « ع » - كسى به آن امام گفت : مردى يهودى يا نصرانى چهار هزار درهم نزد من داشت و اكنون مرده است ، مىخواهم با ورثهء او مصالحه كنم و به آنان نگويم كه پولش چه اندازه بود ؟ امام فرمود : « جايز نيست ، بايد مبلغ را به آنان بگويى » . 6 الإمام الكاظم « ع » : إنّ أهل الأرض لمرحومون ، ما تحابّوا ، و أدّوا الأمانة ، و عملوا بالحقّ . « 3 »\r\n\r\n","description":"","footnote":"\r\n« 1 » « الفصول المهمّة » / 109 .\r\n« 2 » « الفصول المهمّة » / 110 .\r\n« 3 » « مشكاة الأنوار » / 52 .\r\n","page_name":" 154 ","page_number":154},
  {"content":"\r\n( 1 ) امام كاظم « ع » : اهل زمين ، تا زمانى كه يك ديگر را دوست بدارند ، و امانت را باز دهند ، و به حق عمل كنند ، مشمول رحمت خدايند .\r\n","description":"","footnote":"","page_name":" 155 ","page_number":155},
  {"content":"\r\n\r\nنگاهى به سراسر فصل\r\n\r\n1 - محدوديّت تصرّف در اموال\r\n: امعان نظر در فرهنگ اقتصادى اسلام ، و نصهاى اساسى ( آموزشها و دستورهاى روشن و بنيادين ) كه در آن آمده است آشكارا ما را به محدود بودن تصرّف در اموال و ملكيّتها - براى مالك و غير مالك - و تأكيد در بارهء آن همچون يك اصل رهبرى مىكند ، نه به آزادى تصرّف و باز بودن دست متصرفان در اموال . در اين باره به اين واژه ها توجّه كنيد : « خوردن » ، « آشاميدن » ، « روزى » ، « معيشت » ، « كالا » ، « مدد » ( كمك ) ، « قيام و قوام » ( پايه و پشتوانه ) ؛ آيا اين تعبيرها جز بر محدوديّتى كه اشاره كرديم دلالت مىكند ؟ اين تعبيرها و نظاير اينها آشكارا اعلان مىكنند كه مال جز وسيله اى براى معيشت و روزى مردم و مدد زندگى و قوام جامعهء بشرى چيزى نيست . و طبيعت آنچه وسيله و مدد و رزق و قوام است ، اين است كه تصرّف كردن در آن و بهره مند شدن از آن محدود باشد ، يعنى شخص مصرفكننده و بهره گيرنده اجازه نداشته باشد بيش از حد نياز به مصرف برساند . اين را هماره در نظر داشته باشيد . علاوه بر آنچه ياد شد ، تعبيرهاى قاطعى مىيابيم كه با بيانى روشن ، حدود تصرّف مالى را ( حتى در مورد تصرّف خود شخص در آنچه مالك آن است ) محدود مىسازد ، مانند « * ( لا تُسْرِفُوا ، ) * اسراف نكنيد » ، « * ( لا تَعْتَدُوا ، ) * زياده روى نكنيد » ، « * ( لا تَطْغَوْا ، ) * فيه در تصرّف خود طغيان نكنيد » و * ( « لا تَأْكُلُوا أَمْوالَكُمْ بَيْنَكُمْ بِالْباطِلِ » ، ) * اموال يك ديگر را - ضمن روابط زندگى - به باطل مخوريد » .\r\nاينها تعبيرها و چارچوبهاى اقتصادى اسلام در موضوع مال و مصرف است ، كه هر چيز و هر كالايى را كه به درد زندگى و مصرف مىخورد شامل مىشود . پس اسلام هر چند مردم را به زندگى سخت و زاهدانه و ترويج آن دعوت نمىكند ، آزادى تصرّف در مال را هم به صورت مطلق روا نمىدارد . و مىنگريم كه تعبيرها و حدودى كه ياد شد ، به طور كامل ، بر عكس تعبيراتى است كه در قاموس متكاثران و\r\n","description":"","footnote":"","page_name":" 156 ","page_number":156},
  {"content":"\r\nتوانگران و سرمايه داران مىبينيم ، مانند « سرمايه » ، « تكثير ثروت » ؛ « رشد مالى » ، « سود » ، « افزايش سود » ، « رقابت آزاد » ، « انحصار وارداتى » ، « انحصار توليد » ، « انحصار توزيع » و نظاير اينها ، از واژه ها و اصطلاحات ديگر متداول در ميان ايشان . همهء اين تعبيرها و اصطلاحات ، بازتابى از روحيّهء افزونخواهى و انحصارطلبى است ، و از ارزشهاى اساسيى پرده بر مىدارد ، كه آسياب تكاثر و سرمايه دارى - در ميان افراد و گروههاى متكاثر - بر گرد آنها گردش مىكند .\r\nبنياد اقتصادى اسلام بر محور بودن انسان و مركزيّت دادن به انسان پى افكنده شده است نه محور بودن مال و مركزيّت دادن به مال . به همين جهت اسلام همهء كالاها و فراورده ها را - خواه طبيعى و خواه مصنوعى - وسايلى براى خدمت كردن به انسان و رفع نيازمنديهاى انسان و پاسدارى از كرامت انسانى در نظر مىگيرد ، ليكن بنياد تكاثر و سرمايه دارى بر محور بودن مال و مركزيّت دادن به آن مبتنى است ؛ از اين رو مال را همهء هدف خويش مىشمارد ، و انسان و انسانيّت را در راه آن قربانى مىكند ؛ و با اين جهتگيرى مادّى منحط ، مال را از مدار قوامى سالم خود - كه براى انسانيّت مفيد است - بيرون مىبرد ، و آن را هدف اصلى قرار مىدهد ، و انسان را فداى مال و گرد آورى آن مىكند ، به جاى آنكه مال را فداى انسان كند .\r\nبراى اهميّتى كه اين موضوع دارد ، و گردش اموال را در جامعهء دينى به راه درست مىاندازد ، شش مبحث را در اينجا - با اندكى تفصيل - در ميان مىنهيم :\r\n( 1 ) - محور و مركز بودن انسان : محور و مركز اصلى قرار دادن انسان ، روح حاكم بر همهء آموزشهاى اسلامى و از جمله آموزشهاى اقتصادى اسلام است . اسلام انسان را محور و اصل مىداند نه وابسته و فرع . به همين جهت انسان را مقياس مال و مناط حركت كمّى و كيفى آن قرار مىدهد ، آن هم نه تنها از لحاظ حيات مادّى و جسمانى ، بلكه از لحاظ زندگى روحى و معنوى ، و نيز از جهت اعتقاد و فطرت و خصلتهاى انسانى . و از همين جاست كه امام على « ع » مىفرمايد :\r\n","description":"","footnote":"","page_name":" 157 ","page_number":157},
  {"content":"\r\n« و اعلموا أنّ كثرة المال مفسدة للدّين ، مقساة للقلوب « 1 » بدانيد كه فزونى مال مايهء تباهى دين و قساوت دل است » . اين تعليم از روابط ژرف موجود ميان فزونى مال و حالات معنوى و احوال قلبى انسان پرده بر مىدارد . و آشكار است كه در مكتب اقتصاد تكاثرى و سرمايه دارى موضوع بر عكس است ، يعنى انسان و معنويّت او به هيچ وجه مورد توجّه نيست . انسان متكاثر و افزونخواه ، مال را بسيار دوست مىدارد و پيوسته در فكر افزودن بر مقدار آن است ، و هيچ در بند تأثيرات بد افزونخواهى در نفس انسانى نيست ، با آنكه فراوانى مال و ثروت مفرط و سرمايه دارى ، به خودى خود ، تباه كنندهء عقل و فطرت و براندازندهء دين و وجدان است . و از آنجا كه اسلام در فكر معنويّات انسان است - حتى در مكتب اقتصادى خود - مراعات حدودى را در مالكيّت و تصرف در اموال بر انسان واجب مىكند ، تا چنان شود كه به مال همچون وسيله اى براى رفع نيازهاى زندگى بنگرد نه همچون هدفى براى تلاشهاى حيات انسانى .\r\nيكى از مسائل مهمّى كه لازم است همه به آن توجه پيدا كنند ، اين است كه اسلام از انسان مىخواهد كه مصرفهاى مالى خود را تابع نيازمنديهاى معنوى خود سازد . چرا ؟ چون صفات معنوى آدمى و احوال روحى او ، مراعات و محدوديّتهايى را نيز بر وى واجب مىسازد . و محدوديّتهاى برخاسته از احوال معنوى امرى تكوينى است ، چه « قوانين حاكم » بر « فطرت انسان » و واقعيّت وجودى وى او را محدود مىسازد و از تجاوز و زياده خواهى و طغيان بازمىدارد ، چرا ؟ چون فطرت سليم فطرتى الهى است ؛ و اين فطرت صاحب خود را به ميانه روى و توازن فرا مىخواند . و خصلت تكاثرى امرى ضدّ الهى و ضدّ فطرى است ، چرا ؟ چون سركش و تجاوزگر است ، پس پديده اى شيطانى و نفسانى است ، و مستلزم مسخ كردن هويّت انسان است ، و به دنبال آن ، نابودى انوار فطرت . « 2 »\r\n\r\n","description":"","footnote":"\r\n« 1 » « تحف العقول » / 141 .\r\n« 2 » فصل 17 و 18 ، از اين باب ( جلد چهارم ) .\r\n","page_name":" 158 ","page_number":158},
  {"content":"\r\nهمينسان است مصرفگرايى آزاد و تجاوز از حدود معيّن براى مصرف ، كه موجب دور شدن از زمينه هاى فطرت است و سبب هلاك شدن فرد و اجتماع ، و شريعت اسلام آن را نهى كرده است ، زيرا كه « نظام تشريعى » مبتنى بر « نظام فطرى » است ؛ و نظام فطرى آنچه را كه موجب تباهى و نابودى شود ( يعنى آزادى مطلق در مصرف خوراك و پوشاك و مسكن و هر چيز مصرفى ديگر ) طرد مىكند .\r\n( 2 ) - خوردن و مصرف كردن در دو مكتب : خوردن و بهره بردنى كه قرآن و اسلام آنها را مجاز مىشمارند ، همان به اندازهء نياز است ، كه تابع ميانه روى و اعتدال باشد و به اندازهء قوام و كفاف ، چون خداى متعال فرموده است : « كلوا بخوريد » ، يعنى خوردن ( اكل ) طبيعى . و طبيعت انسان نيز مقتضى خوردن طبيعى است ، يعنى خوردن به اندازهء نياز آدمى ؛ طبيعت ، خوردن بيش از نياز را اقتضا نمىكند بلكه آن را نمىپذيرد . بنا بر اين ، خوردن طبيعى و شرعى محدود است به حدود نيازمندى طبيعى كمّى و كيفى ، يعنى مقدار لازم براى ادامهء زندگى و حفظ نيرو و نشاط . پس اسلام خوردن و مصرف كردن افراطى و بيرون از اندازهء ياد شده را - كه متضاد با احوال فطرى انسان و باعث تباهى و نابودى است - ناگزير مجاز نمىشمارد ، هر چند مكتب اقتصاد تكاثرى و مصرفى آن را روا بدارد .\r\n( 3 ) - زمينه ها و انگيزه هاى محدوديّت : زمينه ها و انگيزه هايى اصلى براى محدود كردن مصارف بشرى وجود دارد ، كه لزوم مراعات شرايط طبيعى را بر انسان واجب مىكند . در جاى جاى اين كتاب مطالبى آمده است كه حقيقت اين موضوع را براى خواننده مىنماياند و آن را در برابر وى مجسّم مىسازد . ما در اينجا تنها به دو امر اشاره مىكنيم كه از مهمترين زمينه هاى محدودكنندهء مصرف انسانى به شمار مىروند :\r\nيك - مال در نظر اسلام - چنان كه پيشتر گذشت - وديعه اى الهى است در نزد انسان ، و او حق ندارد آن را به مصرف برساند جز به صورتى كه وديعه گذار ( خدا ) ، بوسيلهء شريعت خود مقرّر كرده است ؛ و آن فقط مصرف كردن مقدارى است كه نياز انسان را در حد اعتدال و\r\n","description":"","footnote":"","page_name":" 159 ","page_number":159},
  {"content":"\r\nميانه روى بر طرف سازد .\r\nدو - چون اموال مال خداست - چنان كه در پيش روشن گشت - پس به حسب واقع و ملاك ، مال مردمان و از آن مردمان نيز هست ، زيرا كه همه آفريدگان او و روزيخواران اويند ؛ بنا بر اين ، زياده روى در آن - چه از لحاظ مالكيّت و چه از لحاظ مصرف - تجاوز به حقوق مردمان و غصب وسيلهء معاش ديگران به شمار مىرود .\r\nبه سخن ديگر : مصرف اسرافى و پر ريخت و پاش اموال و كالاها و ارزاق و پوشاك و خانه و وسايل سوارى و جز اينها ، عنوان اينكه شخص مال خود را مصرف كرده است ندارد ، هر چند مصرفكننده مالك باشد ، بلكه بر حسب ملاكهاى اسلامى تصرّف در اموال و امكانات معيشتى ديگران است ، چنان كه امام على « ع » مىفرمايد : « للمسرف ثلاث علامات : يأكل ما ليس له ، و يلبس ما ليس له ، و يشتري ما ليس له « 1 » مسرف سه نشانه دارد : چيزى را مىخورد كه حقّ او نيست ، و چيزى را مىپوشد كه حقّ او نيست ، و چيزى را مىخرد كه حقّ او نيست ، » . « 2 » و چنين رفتارى جايز نيست .\r\n( 4 ) - حقوق اجتماع در مالكيّتهاى شخصى : آشكار است كه انسان در همهء آنچه كسب مىكند و به دست مىآورد ، وامدار اجتماع است ، زيرا كه اجتماع - به دليل سوابق دور و نزديك و تلاشهاى فراوان و انجام دادن كارهاى سنگين و ارتباطات و انديشه ها و استعدادها و تجربه ها و امكاناتى كه فراهم مىآورد - سبب پيدا شدن اين امكان براى فرد شده است كه آنچه را دارد به دست آورد . اگر اين استعدادها و افكار و تجربه ها و مهارتها و كارها نمىبود ، و آن تلاشهاى دسته جمعى صورت نمىپذيرفت ، انسان نمىتوانست به هيچ چيز دسترسى پيدا كند .\r\n\r\n","description":"","footnote":"\r\n« 1 » « خصال » 1 / 98 .\r\n« 2 » مقصود اين نيست كه چيزى را كه مىخورد يا مىپوشد ، مال او نيست ، نه ، مال او هست ، حق او نيست ، يعنى حق ندارد حتى در مال خود اسراف كند . و چون اسراف كرد ، در واقع به حق ديگران تجاوز كرده و حق ديگران را ضايع كرده است ، زيرا اگر توانگران و مسرفان اسراف نكنند ، امكانات و وسايل به ديگران نيز مىرسد ؛ نيز فصل 27 ( اسراف و تبذير ) ، از همين باب ( جلد چهارم ) .\r\n","page_name":" 160 ","page_number":160},
  {"content":"\r\nبنا بر اين ، مالكيّت آدمى از دو لحاظ « واقعيّت » و « شمول » ، محدود مىشود ، چون اجتماع در آنچه آدمى دارد شريك بزرگ او است .\r\nبنا بر اين اسراف و شادخوارى - در واقع - جز تجاوز از حدّ ميانه و سوء استفاده از نعمت يا روزى يا حقّ ديگران چيزى نيست ، يعنى همان خوردن و پوشيدن چيزى و ساكن شدن در جايى كه حقّ او نيست ، چنان كه در احاديث مربوط به مسرفان آمده است . پس بنا بر آيات و احاديث متعدّد ، مالكيّت در اسلام مالكيّت « فردى - اجتماعى » يا « اجتماعى - فردى » خواهد بود . و به همين جهت مىنگريم كه قرآن كريم اموال را - به حسب ملاك - اموال « همگان » به شمار مىآورد و با واژه خطاب جمع ( كم ) ياد مىكند : * ( « وَلا تُؤْتُوا السُّفَهاءَ أَمْوالَكُمُ ) * « 1 » مالهاى خودتان را به سفيهان مدهيد » ، * ( « الَّتِي جَعَلَ الله لَكُمْ ) * « 2 » اموالى كه خدا براى شما قرار داد » ، * ( « لا تَأْكُلُوا أَمْوالَكُمْ ، ) * « 3 » اموال خود را - به باطل - مخوريد » .\r\nدو آيهء اخير - همچون همانندهاى فراوان آنها - بافتى كاملا اقتصادى و اجتماعى دارد . و چنين است آنچه در احاديث آمده است ؛ و همه دلالت دارد بر شريك بودن فقيران در اموال ثروتمندان . « 4 » و اين موضوع ، با ملاحظهء اين امر كه اسلام به اجتماع هويّتى مستقل بخشيده است تأكيد مىشود ، و عملى كردن آن ضرورت پيدا مىكند .\r\n( 5 ) - محدوديّت تكوينى انسان و ارتباط آن با مصرف : انسان - بنا بر تكوين خود - به امكانات طبيعى و نيازهاى زندگى احتياجى محدود دارد ، چه با مقدارى محدود از خوراك سير و با مقدارى محدود از آب سيراب مىشود ، و اندكى لباس او را مىپوشاند ، و مساحتى محدود از زمين او را از باقى زمين بىنياز مىكند ، پس هم حدّ طبيعى ( تكوينى ) و هم حدّ شرعى در همهء اين نيازمنديها حدّ ميانه است ، يعنى مناسب است انسان به اندازهء نياز خود در اختيار داشته باشد ، نه كمتر تا فقير و بدبخت شود ، و نه بيشتر تا به صورت انسانى مسرف و مصرفى\r\n\r\n","description":"","footnote":"\r\n« 1 » « سورهء نسا » : 5 .\r\n« 2 » « سورهء نسا » : 5 .\r\n« 3 » « سورهء نسا » : 29 ، نيز فصل 36 ، از اين باب ( جلد چهارم ) .\r\n« 4 » فصل 37 ، از اين باب ( جلد چهارم ) .\r\n","page_name":" 161 ","page_number":161},
  {"content":"\r\nدرآيد . و چون شخص از مقدار محدود نياز تجاوز كند ، براى او و سلامتى و نشاطش زيانآور است و به معنويّات و اخلاق او نيز آسيب مىرساند ، چنان كه اگر به اين اندازهء محدود دسترس نداشته باشد ، براى او و سلامت و نشاط و معنويّات و اخلاق او زيانبخش خواهد بود . و همين حكمت واقعگرايانهء معاشى است كه مولاى ما امير المؤمنين « ع » در اين سخن خود به آن اشاره مىكند : « . . . فكلّ تقصير به مضرّ ، و كلّ إفراط له مفسد « 1 » هر كوتاهيى براى انسان مايهء زيان است ، و هر زياده رويى سبب فساد و تباهى اوست » ( نه افراط درست است نه تفريط - در هر چيز ) .\r\nپس وضعيّت اقتصادى شايسته و درست براى آدمى ، آن است كه با طبيعت تكوينى و چارچوب شرعى موافق باشد و اين همان حدّ ميانه و مقتصدانه است . و اين وضعيّت اقتصادى شايسته ، همان است كه امام سجّاد « ع » آن را از خداوند بدين گونه خواستار شده است : « . . . و أسألك من المعيشة - ما أبقيتني - معيشة أقوى بها في جميع حالاتي ، و أتوصّل بها في الحياة الدّنيا إلى آخرتي ، عفوا لا تترفني فأطغى ، و لا تقتّر عليّ فأشقى « 2 » از تو مىخواهم كه - تا در دنيا مرا زنده نگاه مىدارى - معاشى به من بدهى كه در همهء حالاتم از آن توان گيرم ، و با آن در اين دنيا براى آخرت خود اندوخته فراهم آورم ، به اندازه اى در خور ، كه نه چندان به من بدهى كه طغيان كنم ، و نه چندان بر من تنگ بگيرى كه بدبخت شوم » .\r\nو از اين آموزش دعايى چنان مفهوم مىشود كه ، معيشتى كه بوسيلهء آن انسان در همهء حالات تقويت پيدا مىكند ، و در نتيجهء آن به تأمين زندگى ابدى خود نيز دست مىيابد ، معيشت مقتصدانهء متوسّط و در خور است كه نه با تنعّم فراوان طغيان انگيز همراه باشد و نه با سختى و تنگدستى مايهء مشقّت و بدبختى . و اين در واقع همان معيشت حقيقى و واقعى است ، پس حدّ مناسب براى واقعيّت انسانى همان حدّ معتدل خواهد بود . و همين مقدار است كه بايد در اختيار همگان باشد ، تا در\r\n\r\n","description":"","footnote":"\r\n« 1 » « كافى » 8 / 21 .\r\n« 2 » « بحار » 90 / 87 ، از كتاب « مصباح المتهجّد » و « جمال الأسبوع » .\r\n","page_name":" 162 ","page_number":162},
  {"content":"\r\nجامعه نه نيازمند بدبخت مشاهده شود و نه متنعّم گردنكش ، و چنان باشد كه در درون توده ها حتى يك تن به هم نرسد كه هزينهء زندگى نداشته باشد ، چنان كه مولا امير المؤمنين « ع » ، در توصيف حاكميّت اسلامى فرموده است : « . . . ما عال فيكم عائل « 1 » در ميان شما يك تن به هم نرسد كه هزينهء زندگى نداشته باشد » .\r\nو اين همان برنامهء اقتصاديى است كه دين اسلام براى مردم طرح ريخته است ، يعنى برنامهء متعادلى كه پس از عمل كردن به آن ، نه نيازمند بيچيزى كه از نادارى رنج ببرد در اجتماع ديده خواهد شد ، و نه متنعّم فزونخواهى كه مردمان ديگر را به بدبختى گرفتار كند . و رسيدن مردمان به اين حدّ شايسته ممكن نيست مگر پس از آنكه به محدوديّت مصرف كردن و بهره مند شدن از نعمتهاى الهى گردن نهند ، و بيش از آنچه به آن نياز دارند مصرف نكنند ، تا حق و روزى و مسكن و پوشاك ديگران را در معرض تلف قرار ندهند . پس اسلام به هيچ انسانى اجازه نمىدهد كه از اين حد در اثر اسراف و مصرفگرايى تجاوز كند ، و از سويى ديگر كسانى در آتش فقر و نادارى بسوزند .\r\n( 6 ) - تأكيد بر موضع مال : پيشتر گفتيم كه مال موضعى الهى دارد ، و اين همان موضع قوامى و قيامى است * ( ( جَعَلَ الله لَكُمْ قِياماً ) ) * . پس به مال همچون هدفى مستقل نظر نمىشود ، بلكه به صورت ابزارى مورد توجّه قرار مىگيرد كه قوام و برپا ماندن زندگى مردمان وابسته به آن است و شئون زندگى همه با آن سامان مىيابد . و واضح است كه « قوام » بودن مال در جامعه ، با بهره وريهاى وسيع عدّه اى و مصرف كردنهاى نامحدود آنان تحقّق نمىيابد ، بلكه تحقّق يافتن آن هنگامى صورت مىگيرد كه همگان ، در اموال ، تصرّفهاى محدود و مشروع داشته باشند ، و از اين لحاظ دارا و نادار يكسان عمل كنند ، تا همهء مردم آنچه را كه از وسايل زندگى نياز دارند ، به صورت قوامى ( پشتوانه اى ) و تأمين شده در دسترس داشته باشند ، نه تنها به صورت سدّ جوع و ستر عورت ، زيرا كه اين چگونگى به هيچ وجه نشان دهندهء اقتصاد اسلامى فراگير و مردمى\r\n\r\n","description":"","footnote":"\r\n« 1 » « كافى » 8 / 32 ؛ « مستدرك نهج البلاغه » / 37 .\r\n","page_name":" 163 ","page_number":163},
  {"content":"\r\nنيست ؛ زيرا كه اقتصاد اسلامى مردمى ، اقتصادى است كه آشكار گشتن ( و به كار افتادن ) گنجينه هاى عقلى انسانها را - كه پيامبران و فرستادگان خدا براى همين منظور مبعوث شده‌اند - ميسّر مىسازد ، و شكوفا شدن نبوغها و توانهاى استعدادى افراد را - كه هدف جدّى و قاطع اسلام است - مقدور مىگرداند . و مگر امكان آن هست كه با وجود فقر و پريشانى و مسكنت گنجينه هاى عقلى به كار افتد ، و نبوغها و استعدادها بشكفد ؟ « 1 »\r\n\r\n2 - مال و برپايى جامعه\r\n: در خلال فصلى كه گذشت ، در بارهء اين موضوع ( پيوستگى برپايى و سامانيابى جامعه به مال و امكانات ) كه از قرآن و حديث استفاده مىشود ، و از نظر حس و تجربه نيز امرى مسلَّم است ، سخنانى مختصر گفتيم ؛ و اكنون پرتو تازه اى بر آنچه گذشت مىافكنيم :\r\nمىافكنيم :\r\nبر اجتماع اسلامى - بنا بر تعاليم دينى - واجب است كه براى برنامه ريزيهاى اقتصادى مترقّى و ثمربخش و تعهّد آميز مبارزه و تلاشى دامنه دار داشته باشد ، و در راه تعديل و هماهنگى و تكامل پذيرى توانهاى اقتصادى ، و به جريان انداختن اموال به منظور تأمين زندگى انسانى و بالا بردن سطح آن ، و فراهم آوردن وسايل زندگى همهء افراد - شهروندان ، روستاييان ، كوچنشينان ، صحرا گردان و شبانان در دشت و كوه - همواره بكوشد ، و به جلوگيرى از فقرهاى مرئى و نامرئى گوناگون مردم ، و تأمين وسايل آموزشى و پرورشى همهء افراد و تأمين مسكن و بهداشت و كار و ازدواج براى همهء مردم بپردازد . . . و لازم است كه جلوگيرى و طرد قطعى تفريط مالى زيانبار ( يعنى فقر ) و افراط مالى زيانبارتر ( يعنى تكاثر ) ، از موادّ اصلى اين برنامه ريزى باشد ، به صورتى كه ديگر از آنها اثرى در اجتماع باقى نماند . و همين است خواستهء شارع اسلام ، و هدف هر جامعهء سعادتمند ، و مقتضاى قسط و عدالتى كه پيامبران « ع » براى برپاداشتن آن به دست مردم آمدند . و با تلاش جدّى در اين باره است كه باقى ماندن اجتماع و امنيّت آن تضمين خواهد شد ،\r\n\r\n","description":"","footnote":"\r\n« 1 » در اين باره فصل 26 و 27 ، از اين باب ( جلد چهارم ) .\r\n","page_name":" 164 ","page_number":164},
  {"content":"\r\nو از راههاى متلاشى شدن و نابودى آن جلوگيرى به عمل خواهد آمد . « 1 » و با اين گونه گردش مثبت مال در اجتماع ، مىتوان با گردش منفى آن مبارزه كرد ، يعنى حركت مال بر ضدّ حدّ اعتدال ، كه ارزش اصلى مال را سلب مىكند ، و آن را از اينكه وسيلهء شايسته اى براى زندگى مادّى و روحى آدمى باشد و مايهء « قوام » و سامانيابى زندگى مردم گردد ، و نردبانى براى رشد ملَّت در نواحى مختلف زندگى و شخصيّت انسانى به شمار آيد ، دور مىدارد . در پرتو آنچه عرضه شد ، موضع مال و موقعيّت ارزشى آن در نظر اسلام براى خواننده آشكار مىشود ، بدان گونه كه ( براى هر مسلمان آگاه متعهّد ) عدول از آن ميسّر نخواهد بود .\r\nدر اين باره ، در حديثى كه از امام صادق « ع » نقل شد ، تعليمهايى خطدهنده و جهتبخش وجود دارد ، كه شايسته نافهميده از كنار آنها بگذريم :\r\n( 1 ) - « . . . اموال نزد كسانى قرار گيرد . . . » ؛ اين جمله اشاره است به لزوم حركت مال در اجتماع و دست به دست گشتن آن ميان مردم ، و حالت گنج پيدا نكردن و ذخيره و حبس نشدن در نزد برخى ، و اختصاص نيافتن به مشتى از مردم . نيز آشكارا از اين اصل اقتصادى و اجتماعى مهم حكايت دارد ، كه جريان كلَّى مال در اجتماع - بر حسب مكتب اقتصادى رايج - در دست نظام حاكم بر اجتماع است ؛ پس اگر نظام سياسى و اقتصادى از حق و عدالت تبعيّت كند ، و پيرو ملاكها و موازين قسط و به كار انداختن آن در اجتماع باشد ، و بر آن اصرار داشته باشد كه اجتماع بر شالودهء توازن زندگى كند ، و با حدود ميزان و عدلى همعنان باشد كه دين الهى قائم بر كتاب و ميزان آن را اساس قرار داده است * ( ( وَأَنْزَلْنا مَعَهُمُ الْكِتابَ وَالْمِيزانَ ) ) * « 2 » ، جامعه را به دادگرى و قسط رهبرى مىكند ، و سبب ايجاد توازن اجتماعى و اقتصادى در پهنه هاى زندگى و تلاشهاى مردم خواهد شد ، و در برابر دو طرف حدّ وسط\r\n\r\n","description":"","footnote":"\r\n« 1 » نيز فصل 19 و 20 ، از اين باب ( جلد چهارم ) .\r\n« 2 » « سورهء حديد » ( 57 ) : 25 .\r\n","page_name":" 165 ","page_number":165},
  {"content":"\r\n( يعنى فقر و تكاثر ) خواهد ايستاد ، و آنها را نابود خواهد ساخت و از عرصهء زندگى اجتماع دور خواهد كرد .\r\nدر نظر اسلام ، و بنا بر تعاليم اين دين ، يكى از مهمترين عوامل اساسى براى قوام و دوام اجتماع ، قسط است و برپا داشتن و مراعات كردن همارهء آن . و قسط چيزى جز به وجود آوردن توازن اقتصادى و اجتماعى در همهء قشرها نيست . و اين خود از واجبات اساسى حكومت اسلامى است .\r\nزيرا كه فقه اسلامى انفال و اراضى و منابع ثروت و كانها و انواع بهره بردارى كمّى و كيفى از آنها را در اختيار دستگاه فرمانرواى بر مسلمانان قرار داده است ، و چنين است آنچه با عناوين ثانويّه و احكام ولائيّه در اختيار هيئت حاكمه قرار گرفته باشد ؛ بنا بر اين ، اقدام كردن براى تعديل زمينه هاى مالى و از بين بردن فقر از سر راه اجتماع و نابود كردن تكاثر و جلوگيرى از ذخيره كردن مال ، كار حاكميّت است . و حاكميّت صالح همان گونه عمل خواهد كرد ، و اموال و معادن و واردات و توزيع و نرخگذارى در اختيار عده اى از متكاثران و شادخواران قرار نخواهد گرفت ، و مال از تراز الهى و جايگاه حياتى و محدودهء قوامى و طبيعت توازنى خود خارج نخواهد شد ، و در جامعه حالتى ضدّ توازن و تعادل مالى پديد نخواهد آمد در جز صورت ياد شده ، دو پديدهء « استكبار مالى » و « استضعاف مالى » در جامعه آشكار خواهد شد ، و مردمان را به اكثريّتى تشكيل يافته از فقيران و تيره روزان ، و اقليّتى از ثروتمندان شكمباره و ولخرج تقسيم خواهد كرد . و آشكار است كه اين كيفيّت شيطانى منحرف ، اجتماع را به پرتگاههاى سقوط و از هم - گسيختگى ، و مسلمانان را به مغاك تباهى و اضمحلال پرتاب خواهد كرد - چنان كه در حديث گذشت ، و پس از اين نيز فصولى در اين خصوص خواهد آمد .\r\n( 2 ) - « . . . حقّ مال ( و مالدارى ) را بدانند . . . » ، اين جمله محكمترين و ژرفترين پيوندهاى موجود ميان مال و حق را بيان مىكند ، و با « اطلاق » خود ، ماهيّت حق و صورتهايى از آن را كه بايد دارندگان مال و متولَّيان امور مالى از آنها آگاه باشند بر ما عرضه مىدارد : اموال بايد در دست چه كسانى باشد ؟ در دست كسانى كه حق را در مورد مال ( روش درست\r\n","description":"","footnote":"","page_name":" 166 ","page_number":166},
  {"content":"\r\nتصرّف در مال و مصرفهاى آن ) مىشناسند . و آيا آن كس كه از حق در مورد اموال آگاه است با آن كس كه آگاه نيست برابر است ؟ نه ، آن دو با يك ديگر برابر نيستند . و آيا حق در مورد اموال چيست ؟ آيا قرار دادن آن است در حدّ قوامى خود ، يا مسلَّط كردن مشتى از مردم است بر آن ؟\r\nپاسخ اسلام به اين پرسش آشكار است .\r\n( 3 ) - « . . . و كار نيك كنند . . . » ؛ اين جمله به صراحت مىگويد كه دارندگان مال و گردانندگان جامعه ، از لحاظ مالى و اقتصادى ، بايد به انجام دادن كارهاى نيك بپردازند ، و در مورد اموال - در همهء شئون مربوط به برنامه ريزى و مراحل عملى - چنان كار كنند كه نتيجهء آن براى مردم و جوانب مختلف زندگى مادّى و روحى و فردى و اجتماعى مردم خير باشد ، بدون هيچ انحصارطلبى و جانبدارى ؛ و چنان شود كه كار ايشان در اصطلاح شرع عنوان « معروف » پيدا كند نه « منكر » . و مسلَّم است كه در ميدانهاى مالى ، چيزى بيشتر از قرار دادن اموال در موضع الهى آنها و رعايت حق و عدالت در آنها عنوان « معروف » ندارد .\r\nو در حديث امام صادق « ع » ، جملهء « حقّ مال ( و مالدارى ) را بدانند » ، بر جملهء « كار نيك كنند » مقدّم آمده است ؛ اين امر دليل بر آن است كه اساس مهم در امور مالى و اقتصادى - همچون ساير امور و حوادث - علم و شناخت و تخصّص داشتن است ، چه بدون شناختى جامع و مهارتى دقيق در مسائل فراوان و گوناگون مالى ، و تخصّص در شعبه هاى علوم اقتصادى ، هيچ كس - هر كه باشد - نمىتواند با اموال به انجام دادن « معروف » بپردازد ، و مال را از جاى خود منحرف نسازد ، و از حقيقت ارزشى خود جدا نكند ، هر اندازه هم كه مسلمانى متعهّد باشد ، چه ايمان و التزام چيزى غير از كارشناسى و تخصّص است ، و اين هر دو چيزى سواى بيدارى و هشيارى است ، و چه نيكوتر كه اينها همه با هم جمع شوند .\r\nنپرداختن به كار خير و « معروف » در مال نيز از سه ناحيه صورت مىگيرد :\r\n( 1 ) - ندانستن مسائل اقتصادى و نداشتن تخصّص در آنها .\r\n","description":"","footnote":"","page_name":" 167 ","page_number":167},
  {"content":"\r\n( 2 ) - بىاطلاعى از « حوادث واقعهء » اقتصادى و اجتماعى معاصر . و اين از واضحات است ، چه هر كس كه در مسائل مربوط به كار و كارگرى و كشاورزى و زمين و صنعت و بازرگانى و توليد و توزيع - در اشكال امروزين آنها - خبره نباشد ، و عملكرد نظامهاى سرمايه دارى و ابعاد و پوششهاى آنها را در تراز سرمايه دارى اين عصر نشناسد ، چگونه مىتواند نظرى نزديك به « درست » در بارهء اين گونه مسائل اظهار كند ، تا چه رسد به نظر « درست » ؟\r\nآرى ، معلَّم بزرگ ، امام جعفر صادق « ع » ، در آنجا كه فرموده است : « العالم بزمانه لا تهجم عليه اللَّوابس « 1 » تنها انسان مطَّلع از زمان خود است كه در معرض هجوم چيزهاى اشتباه انگيز واقع نمىشود » ، حقيقت را بيان كرده است . و آشكار است كه مقصود از زمان در اينجا مضامين و محتويات و حوادث و فرهنگهاى زمان است نه تاريخ و ايّام آن .\r\n( 3 ) - متعهّد نبودن و صلاحيّت نداشتن ؛ چه غير متعهّدان در انديشهء منافع مردم نيستند ، بلكه همه به منافع خود مىانديشند ، و در بارهء منافع شخصى با طاغوتهاى اقتصادى ، به زيان تودهء مردم ، به چانه زدن مىپردازند .\r\nپس بنا بر آنچه گذشت ، و با نظر داشتن به پيوندهاى پيچيدهء اقتصادى و اجتماعى زمان حاضر ، اگر اجتماعى بخواهد به مال مركزيّتى صحيح بدهد و آن را در مسيرهاى سالم و سازنده به جريان بيندازد ، بر او واجب است كه به تأسيس نظام اقتصاديى اسلامى و علمى بپردازد كه از همه سو مبتنى بر تخصّص باشد ، و دستگاه ادارى هوشيار و مؤمن و متعهّدى آن را اداره كند ، تا كار به دست كسانى بيفتد كه حق را در اموال بشناسند و به انجام دادن خير و « معروف » بپردازند .\r\nبراى تأسيس يك نظام اقتصادى علمى و متعهّد - طبق اوصاف ياد شده - به اين شناختهاى دهگانه نياز داريم :\r\n\r\n","description":"","footnote":"\r\n« 1 » « تحف العقول » / 261 .\r\n","page_name":" 168 ","page_number":168},
  {"content":"\r\n( 1 ) - شناخت « فقه » و مبانى اجتهاد .\r\n( 2 ) - شناخت « تفقّه » و امكانات فراوان و قلمرو گسترده و اصيل و فراگير آن ، تا در نتيجه بتوانيم به استنباط احكام شرعى ، به صورت نظامى بهم پيوسته و انداموار ( ارگانيك ) بپردازيم نه به صورت بابهايى پراكنده و بىارتباط .\r\n( 3 ) - شناخت « حوادث واقعه » به طور كلى .\r\n( 4 ) - شناخت « حوادث واقعه » به طور خاص ، يعنى در قلمرو اقتصاد و آنچه به ابعاد گستردهء اجتماعى و اقتصادى مربوط مىشود ، مانند اطلاع از مسائل جديد بازرگانى ، و جريان مال در اقتصاد ، و توليد ، و توزيع ، و بانك ، و كار و كارگرى و مسائل آن ، و كشاورزى ، تا صدها مسألهء ديگر متعلَّق به اين قلمرو ، كه به اين صورت كنونى ، نام و نشانى از آنها در گذشته وجود نداشته است .\r\n( 5 ) - شناخت سنّتهاى الهى در ابعاد اقتصادى و اجتماعى .\r\n( 6 ) - شناخت « تعريف مال » در اسلام ، و سير تكوينى و فطرى آن ، و ارتباط اين سير از لحاظ كمّى و كيفى با هويّت انسان و فطرت و وجود او ، و با هويّت مستقل اجتماع .\r\n( 7 ) - شناخت پيامدهاى منفى فقر و تكاثر ، و آثار واقعى و سنگين آنها در ارتباط با موجوديّت فرد و اجتماع .\r\n( 8 ) - شناخت حكمت « حرمت مال » و فلسفهء حقيقى آن ، كه در احاديث بيانگر علَّتها و حكمتهاى احكام ( علل الشّرائع ) ، ذكر شده است .\r\n( 9 ) - شناخت پايگاه مال و نقش آن در اجتماع ، و اينكه مال در جسد اجتماع همچون خون است در جسد افراد ؛ و شناخت آنچه از احكام ولائيّه كه براى تحقّق بخشى به نقش ياد شده لازم است .\r\n( 10 ) - شناخت نسبت واقعى ميان روابط تكاثرى و حرمت مال ، و اينكه اين نسبت ، تضادّ ماهوى است ، زيرا كه تكاثر ارزش « قوامى » مال\r\n","description":"","footnote":"","page_name":" 169 ","page_number":169},
  {"content":"\r\nرا از ميان مىبرد ، و آن را به عامل تباهى و فساد ، در بخشهاى خوشگذران و پر مصرف جامعه ، و عامل بدبختى و ناكامى در بخشهاى فقير آن تبديل مىكند ، كه در بارهء اين امر ، بتفصيل ، در فصلهاى مناسب اين مباحث ، در اين دو باب سخن گفته‌ايم .\r\n\r\n3 - مال و نابودى جامعه\r\n: اجتماعات بشرى تركيبى از مادّه و صورت و روح و معنى است ، و هر يك از اين دو را كمال و نقصى و بقا و زوالى است . و فناى هر جامعه ممكن است فناى صورى و مادّى باشد يا روحى و معنوى . پس به همان گونه كه گمراهيهاى اعتقادى و پوچيهاى اخلاقى و سقوطهاى روحى سبب فناى ملَّتها و جامعه ها و هلاك آنها مىشود ، گمراهيهاى اقتصادى و تجاوزهاى مالى و ستمهاى معيشتى نيز سبب از بين رفتن ملَّتها و جامعه ها و متلاشى شدن آنها خواهد شد ، بويژه با توجّه به پيوندهاى استوار و ريشه دار و مؤكَّدى كه ميان امكانات مادّى و پديده هاى روحى و معنوى وجود دارد ، و ميان اين پيوندها پيوسته فعل و انفعالاتى صورت مىگيرد . قرآن كريم اين دو « اصل » را با بيانى محكم آشكار ساخته است ؛ در مورد سبب شدن گمراهى اعتقادى براى نابودى اجتماع چنين فرموده است : * ( « فَكَذَّبُوه فَأَهْلَكْناهُمْ ، إِنَّ فِي ذلِكَ لَآيَةً . . . ) * « 1 » هود را تكذيب كردند ، پس آنان ( قوم هود ) را هلاك كرديم ؛ و در اين پيشامد نشانه اى است و عبرتى . . . » ؛ و * ( « ما آمَنَتْ قَبْلَهُمْ مِنْ قَرْيَةٍ أَهْلَكْناها ، أَ فَهُمْ يُؤْمِنُونَ ) * ، « 2 » ( مردم ) هر قريه را كه پيش از ايشان ايمان نياوردند ، هلاك كرديم ، آيا ( اينان ) ايمان مىآورند ؟ ، » ؛ در اينجاها نابود شدن ، نتيجهء تكذيب كردن پيامبران و خوددارى از قبول حق و جوش خوردن با آن است . و در بارهء جاهايى كه سبب نابودى اجتماع ، گمراهى مالى و تجاوز اقتصادى است فرموده است : * ( « وَأَهْلَكْنَا الْمُسْرِفِينَ ، ) * « 3 » اسرافكاران را نابود كرديم » ، * ( « وَإِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها ، فَحَقَّ عَلَيْهَا الْقَوْلُ ، فَدَمَّرْناها تَدْمِيراً ، ) * « 4 » چون\r\n\r\n","description":"","footnote":"\r\n« 1 » « سورهء شعرا » ( 26 ) : 139 .\r\n« 2 » « سورهء انبيا » ( 21 ) : 6 .\r\n« 3 » « سورهء انبيا » ( 21 ) : 9 .\r\n« 4 » « سورهء اسرا » ( 17 ) : 16 .\r\n","page_name":" 170 ","page_number":170},
  {"content":"\r\nبخواهيم كه مردم آباديى را هلاك كنيم ، متنعّمان و شادخواران آنجا را ( به طاعت ) فرمان مىدهيم ، پس از آنكه نافرمانى و فسق كردند ، وعدهء عذاب در حق آنان تحقّق پيدا مىكند ، پس آن آبادى ( و مردمانش ) را به سختى در هم مىكوبيم ، » .\r\nبنا بر اين ، چون نظام مالى و اقتصادى به دست كسانى باشد كه پول و مال را هدف مىشمارند ، و براى آزاد بودن هر چه بيشتر در بهره كشى از ديگران و از مال تلاش مىكنند ، و فزونخواهى و زراندوزى و انحصارطلبى را براى خود جايز مىشمارند ، اين چگونگى - بطبع - معنويّات اجتماع و روحيهء ملَّت را به پرتگاههاى سقوط و تلاشى نزديك مىكند ، و توده ها را به مغاك پوچى و انحطاط در مىافكند ، و در درون مردم خصلتهاى پديد مىآورد كه چيزى جز سقوط و پستى پذيرى به دنبال ندارد ، و سبب پرورش يافتن صفاتى غير انسانى در طبايع مردم مىشود كه آنان را به نابودى مىكشاند ، چنان كه امام علىّ بن ابى طالب « ع » مىفرمايد : « و إياك أن توجف بك مطايا الطَّمع ، فتوردك مناهل الهلكة « 1 » از آن بترس كه مركوب آز و طمع تو را بردارد و به آبشخورهاى هلاكت در آورد » . امام على « ع » در سخن خود ، طمع و حرص را - كه صفاتى نفسانيند - عاملى براى هلاك و نابودى به شمار آورده است . از اينجا معلوم مىشود كه معنويّات و مادّيّات ، در فرد و اجتماع ، از لحاظ زندگى و تأثير در يك ديگر ، از هم منفك نيستند ، و چون امور مادّى فاسد شود امور معنوى نيز فاسد خواهد شد ، و بالعكس . و دو جزئى بودن اجتماع و مركَّب بودن آن از مادّه و معنى ، حقيقتى مسلَّم است كه در صميم واقعيّت آدمى و جوهر زندگى بشرى آشكار است . و اجتماع چيزى جز تجمّعى از افراد ، در يك محيط ، براى دست يافتن به مصالح مشترك نيست ( و افراد همه داراى دو جهتند : مادّى و معنوى ، پس جامعه نيز چنين است ) .\r\nپس از اين مقدمهء مختصر مىگوييم : گردش مال در دست مردم ، اگر به صورتى مغشوش و منحرف باشد ، سبب نابودى اجتماع و تباهى ظاهرى ( اقتصادى ، معاملاتى و معيشتى ) و باطنى ( اخلاقى ، دينى و\r\n\r\n","description":"","footnote":"\r\n« 1 » « نهج البلاغه » / 929 ؛ « عبده » 3 / 57 .\r\n","page_name":" 171 ","page_number":171},
  {"content":"\r\nرفتارى ) مردم خواهد بود ، زيرا كه مال - چنان كه اشاره اى گذشت - براى كالبد اجتماع مانند خون است در تن آدمى . چون خون در بدن آدمى جريان سالم و متعادل و موزون داشته باشد ، سبب دوام زندگى و استمرار عمر و حفظ نشاط خواهد بود ، ولى چون گردش خون عليل شود و از حدّ اعتدال و توازن تجاوز كند ، و در عضوى پيش از اندازهء لازم جمع شود ، و به عضوى به اندازهء لازم نرسد ، مايهء تباهى جسد و سپس مرگ خواهد شد .\r\nمال نيز چنين است : اگر چنان در مجموعهء كالبد اجتماع گردش داشته باشد كه به هر يك از اعضاى اين كالبد به اندازهء نياز آن برسد ، و همهء اندامها و ياخته هاى اجتماع از آن بهره مند شوند ، سبب زندگى با نشاط و متكامل خواهد شد ، ليكن اگر مال در مجموعهء اين كالبد گردش سالم متوازن نداشته باشد ، و بعضى از اندامها چنان آن را بمكند كه حالت آكندگى پيدا كنند ، سبب سست شدن و از بين رفتن زندگى و رمق در ديگر اندامها خواهد شد ، و خون و حيات و نشاط و نموّ به آنها نخواهد رسيد . و چنين حالتى هر دو طايفه ( متكاثران و فقيران ) را به حضيض نگونسارى و فروپاشى درخواهد افكند . و چون چنين شود ، مال از اينكه عامل قوام و هستى و نشاط باشد فرو مىافتد ، و عنوان عامل نابودى و سقوط و فروپاشى پيدا مىكند . بنا بر اين ، هلاكت و نابودى اجتماع و پوچى و انحطاط آن - در بعد اقتصادى - در درجهء اوّل ، به علل برخاسته از توليد و مصرف منوط نخواهد بود ، بلكه به مكتب اقتصادى رايج در آن اجتماع منوط است ، و از روش توزيع غير عادلانه و نامتوازن و فساد گردش مال در دست مردم و نادرست بودن آن مايه مىگيرد .\r\nاين حقيقت اجتماعى ، همان است كه قرآن كريم چارچوب آن را با بيانى استوار و قاطع و زنده چنين تعيين كرده است : * ( « لا تَأْكُلُوا أَمْوالَكُمْ بَيْنَكُمْ بِالْباطِلِ ، إِلَّا أَنْ تَكُونَ تِجارَةً عَنْ تَراضٍ مِنْكُمْ ، وَلا تَقْتُلُوا أَنْفُسَكُمْ ) * « 1 » اموالتان را در ميان خود ( و در ضمن روابطى كه داريد ) ، به ناحق مخوريد ، مگر اينكه از راه بازرگانى ، با رضاى يك ديگر ، فراهم آمده\r\n\r\n","description":"","footnote":"\r\n« 1 » « سورهء نسا » : 29 .\r\n","page_name":" 172 ","page_number":172},
  {"content":"\r\nباشد ، و يك ديگر را مكشيد . . . » ؛ شش خطاب جمع و عام در اين آيهء آسمانى موجود است : * ( « لا تَأْكُلُوا » ) * ، * ( « أَمْوالَكُمْ » ) * ، * ( « بَيْنَكُمْ » ) * ، * ( « مِنْكُمْ » ) * ، * ( « لا تَقْتُلُوا » ) * و * ( « أَنْفُسَكُمْ » ) * ، و همهء آنها خطابهاى عامّى است كه تمامى اجتماع بشرى را شامل مىشود ، و آن را به صورت شىء واحد درمىآورد ، و شكل كالبد واحدى به آن مىبخشد ، كه چون اندامى از آن گرفتار درد شود ، اندامهاى ديگر ناله مىكنند ، حتى در مورد نيازمنديهاى اقتصادى ( و درد فقر و بينوايى ) ، بلكه اين همدردى ( همدردى با بينوايان و مرحومشدگان ) ، از مهمترين مصداقهاى همدردى با بينوايان و محرومشدگان ) ، از مهمترين مصداقهاى همدردى در زندگى جامعه ها محسوب مىشود . تصويرى كه در آيهء ياد شده آمده است ، چند امر را مورد تأكيد قرار مىدهد :\r\n( 1 ) - همهء اندامهاى كالبد اجتماعى و بخشهاى آن ، پيوندهاى محكمى با نظام مالى و اقتصادى دارند ، به طورى كه زندگى و نشاط آن اندامها به سالم بودن نظام اقتصادى وابسته است ، و پژمردگى و فروپاشى آنها به ناسالم بودن نظام اقتصادى .\r\n( 2 ) - اهميّت سرنوشتساز قضاياى مالى به چگونگى گردش مال در دست مردم و راههاى بهره مند شدن از آن و اندازه هاى آن وابسته است ، كه بايد به وجهى كه صحيح و حق است صورتپذير شود ، و صورتهاى معتدل و متوازن و اندازه هاى غير ظالمانه و به دور از مصرفگرايى داشته باشد ، نه جز آن .\r\n( 3 ) - درستى داد و ستدها ( معاملات ) ، مبتنى بر « تراضى » است ، كه امرى طرفينى است ؛ بنا بر اين لازم است دو طرف معامله راضى باشند ، نه اينكه فروشنده راضى و خرسند باشد ، و رضاى خريدار را نيازمندى وى و اوضاع و احوال بر او تحميل كرده باشد . همچنين است تصويرى كه احاديث از جامعهء اسلامى مىدهند . امام باقر « ع » مىفرمايد : « المؤمنون في تبارّهم و تراحمهم و تعاطفهم كمثل الجسد ، إذا اشتكى تداعى له سائره بالسّهر و الحمّى « 1 » مؤمنان در نيكى كردن و ترحّم آوردن و\r\n\r\n","description":"","footnote":"\r\n« 1 » « بحار » 74 / 234 .\r\n","page_name":" 173 ","page_number":173},
  {"content":"\r\nمهربان بودن به يك ديگر ، در حكم تن واحدند ، كه تا عضوى از آن به درد آيد ، عضوهاى ديگر ، با بيدار ماندن و گرفتار تب شدن با آن همنوايى مىكنند » . اين تصوير نيز بر امورى تأكيد مىكند كه آشكارا قضاياى مالى را نيز شامل مىشود . بنا بر اين جامعه اى مىتواند ادّعاى اسلامى بودن و محمّدى شدن كند كه تفاوت مردم با يك ديگر در آن ، از لحاظ معيشت ، تفاوت چندانى نباشد ، « 1 » و در آن عضوهاى فراوانى با درد فقر و بدبختى دست به گريبان نباشند . . .\r\n\r\n4 - تباهى اجتماع به دست انحصار طلبان\r\n: انحصارطلبى و هواداريهاى اقتصادى و مالى از مهمترين عوامل پديد آمدن اختلاف معيشتى و تعدّى اقتصادى است . و پيداست كه نتيجهء اين كيفيّت نادرست در زندگى هر اجتماع ، چيزى جز فساد افراد و سقوط جامعه و تباه گشتن سامان زندگيها نخواهد بود . و اين حقيقتى آشكار است ، مگر اينكه عواملى سبب گمراهى فهم تودهء مردم شود . . .\r\nو چون عنوان اين قسمت « تباهى اجتماع به دست انحصار طلبان » است ( و اين تعبير و مضمون از حديث گرفته شده و احاديث آن نقل شده است ) ، چنان دوست داريم كه توضيحى در بارهء معنى « تباهى » بدهيم . تباهى نسبت به انسان ، باطل شدن هستى واقعى و هويّت اصلى و از بين رفتن مواهب و استعدادهاى او است . و « تباهى اجتماع » ، باطل شدن موجوديّت مستقل و شناخته شده و قوام قطعى و فعّال آن است .\r\nهنگامى كه فرد يا اجتماع از مسير سنّتهاى تكوينى تكاملى و قوانين بر حقّ تشريعى منحرف شود ، در پرتگاههاى پستى و سقوط قرار مىگيرد ، چنان كه امام علىّ بن ابى طالب « ع » فرموده است : « من لم ينجه الحقّ أهلكه الباطل « 2 » آن كس كه حق او را نجات ندهد ، باطل او را\r\n\r\n","description":"","footnote":"\r\n« 1 » و فراموش مكنيد سخن پيامبر اكرم « ص » را : « ما آمن بي من بات شبعان و جاره طاوي . ما آمن بي من بات كاسيا و جاره عاري هر كس شب سير بخوابد و همسايه اش گرسنه باشد به من ايمان نياورده است . هر كس شب را با پوشش ( لباس و وسائل خواب ) به سر آورد و همسايه اش بىپوشش ( لباس و وسائل خواب ) باشد ، به من ايمان ندارد » - ( « مستدرك الوسائل » 2 / 80 ) .\r\n« 2 » « غرر الحكم » / 273 .\r\n","page_name":" 174 ","page_number":174},
  {"content":"\r\nهلاك مىكند » . و حق تنها به قضاياى نظرى و عقايدى اختصاص ندارد ، بلكه كارها و جهتگيريها را نيز شامل مىشود ، كه از جمله آنهاست جهتگيريهاى مالى و اقدامات اقتصادى ، كه در آنها نيز حق و باطل وجود دارد . و هر كس كه به دليل انحصارطلبى و هوادارى از انحصار طلبان به جهتگيرى « باطل » ( نادرست ) اقتصادى بگرايد از حق منحرف شده است . و هر كس از حق منحرف شود حق او را نجات نمىدهد ، پس ناگزير باطل او را تباه مىكند . اگر بخواهيم كه اين واقعيّت ثابت در برابر ما تجسّم پيدا كند ، لازم است كه در پيوند انسان با مال و مالكيّت نيك بينديشيم و بدانيم كه پيوند انسان با مال ( و هر چه مال و متاع و ثروت و امكانات به شمار مىآيد ) پيوندى تكوينى و واقعى ، و پيوند او با مالكيّت پيوندى اعتبارى است ، پس انسان با مال دو ارتباط و پيوند دارد :\r\n( 1 ) - پيوندى اعتبارى ، يعنى مالكيّت .\r\n( 2 ) - پيوندى واقعى ، يعنى تصرّف و مصرف . « 1 » پيوند دوّم - بر حسب واقع آن - همان پيوند انسان با معيشت اوست ، كه با زندگى وى و شرايط و نيازمنديها و وسايل نگاهدارى آن مربوط مىشود . و چون اين ارتباط و پيوند درست باشد ، تابع نظامهاى الهى و قوانين عمومى حاكم بر جهان هستى و بر اجتماعها و افراد خواهد بود . « 2 » و از مهمترين اين نظامها و قوانين ، در عرصه هاى زندگى ، قانون توازن و\r\n\r\n","description":"","footnote":"\r\n« 1 » اين پيوند ، امرى تكوينى است ، مانند پيوند انسان با غذا ( يعنى انسان - به طور طبيعى و تكوينى - با غذا و خوراك پيوند و بستگى و به آن نياز دارد ) . و آن - هم از جهت مالكيّت و هم از جهت مصرف - داراى سه صورت است : صورت افراط ، صورت تفريط ، صورت حدّ ميانه . و هر صورتى داراى آثارى است طبيعى و روانى و اخلاقى و اجتماعى و اقتصادى .\r\nدر بارهء شمارى از اين آثار ، در فصل 17 و 18 و 31 از اين باب ( جلد چهارم ) سخن گفته‌ايم . نيز فصل 4 ، از اين باب را ( در همين جلد ) بنگريد .\r\n« 2 » دو پيوند ياد شده ميان انسان و مال - يعنى پيوند اعتبارى و واقعى - دو گونه مىتواند باشد :\r\n( 1 ) - پيوندى تابع نظام الهى عمومى حاكم بر جهان هستى و بر جامعه ها و افراد ؛ و اين گونه پيوند - بحتم - مطابق دين خدا و احكام دين خواهد بود .\r\n( 2 ) - پيوندى تابع نظامها و روشهاى شيطانى و نفسانى و طاغوتى ، كه بر جامعه ها و افراد تحميل مىشود ؛ و اين گونه پيوند - بحتم - مخالف دين خدا و احكام دين خواهد بود .\r\n","page_name":" 175 ","page_number":175},
  {"content":"\r\nتعادل است . و از اينجاست كه هر چه در عالم هست شود ، داراى طبيعتى متعادل و چارچوبى موزون است ، به گونه اى كه اگر اين توازن مختل شود ، آن چيز در اصل و خواص و آثار و نمودهايش مختل خواهد شد .\r\nپس جهان - با همهء موجودات عظيم و آفاق گسترده و حقايق فراوان آن - موجودى متوازن است كه ، به فرمودهء قرآن كريم ، بدون اين توازن قوامى ندارد : * ( « وَالسَّماءَ رَفَعَها وَوَضَعَ الْمِيزانَ ، ) * « 1 » آسمان را برافراشت و ميزان را بر پا داشت ، » ، كه در اين آيه ، افراشتن آسمان و برپاداشتن ميزان ، دو امر برابر با يك ديگر معرّفى شده است .\r\nو اين ميزانى كه خدا آن را با افراشتن آسمان و آفرينش جهانها همراه قرار داده است ، چيزى جز ميزان عدالت ، و قانون توازن ، و قرار دادن هر چيز در جاى خود ، با اندازه اى شايسته و ضرورى براى زندگى و بقا و استوارى آن چيز نيست . و اين كيفيّت حكمت آميز ، اساس تقديرهاى بزرگ آفرينش است كه از بزرگترين كهكشانها تا كوچكترين ذرّات در همه جارى است . امام علىّ بن ابى طالب « ع » مىفرمايد : « العدل أساس به قوام العالم « 2 » عدل شالوده اى است كه قوام و استوارى جهان به آن است » .\r\nو اين ميزان عادل حاكم بر جهان كبير - بر حسب موازين تكوينى - بر عالم صغير نيز حاكم است ، يعنى انسان و اجتماعات انسانى . و بدين گونه است كه دو عالم با يك ديگر در هم مىتنند ، و در مسيرها و هدفهاى كمالى با يك ديگر هماهنگ مىشوند . بنا بر اين ، چون آدمى رعايت ميزان ( توازن ) و عمل كردن به آن را ترك كند و به چيزى ديگر توسّل جويد ، از كاروان بزرگ هستى جدا مىماند ، و در گذرگاه تكاملى خود ، به كليّت بزرگ و تكامل پذير جهانى نمىرسد .\r\nاين را نيز بيفزاييد كه انسان با بيرون رفتن از اين ميزان - كه بر وجود او به صورت تكوينى حاكم است - به تباهى خود كمك مىكند ، چه خروج جزء از روند آنچه فرمانرواى بر كلّ است ، باعث تباهى جزء است . بنا بر اين ، عدل كه قانون عظيم حاكم بر همهء هستى است ، بايد بر\r\n\r\n","description":"","footnote":"\r\n« 1 » « سورهء رحمان ( الرّحمن ) » ( 55 ) : 7 .\r\n« 2 » « بحار » 78 / 83 ، از كتاب « مطالب السّؤول » .\r\n","page_name":" 176 ","page_number":176},
  {"content":"\r\nحيات انسان و حيات اجتماع انسانى نيز حكومت داشته باشد ، تا اين دو ( انسان و اجتماع انسانى ) نيز از توازن هستى و قوام عالم و شرايط تكاملى زندگى خارج نشوند .\r\nدر پرتو آنچه گفته شد ، مهمترين چيزى كه بر همهء افراد « 1 » ، در همهء كارها يا ترك كار ، و در همهء اقدامها و تلاشها و جهتگيريها و موضعداريهاى خود - به منظور دست يافتن به يك زندگى سالم طبيعى - لازم است ، پيروى كامل از همين ميزان تعادل عامّ است تا از اين راه در خط تكامل وجودى و همسانى انسانى قرار گيرند ، و هر فرد با افراد ديگر و حتّى با ساير موجودات هماهنگ باشد . بر اجتماع نيز واجب است كه اين تعادل را در همهء بخشها و گروههاى خود عملى سازد ، تا از حركت صعودى حيات عقب نماند و به پرتگاههاى زوال و سقوط نزديك نشود .\r\nاز اينجا معلوم مىشود كه مهمترين بخش از رسالتهاى پيامبران و فعاليّتهاى ايشان ( يعنى آنان كه براى آن مبعوث شدند تا زندگانى افراد و جامعه ها را تابع نظام وجودى تعادلى عام و پيرو سنّتها و قوانين آن سازند ) ، تصحيح مسير جامعه ها و افراد است ، از راه باز داشتن آنان از انحراف و تكروى ، و منع ايشان از تعدّى و ستمگرى و اسراف و تكاثر ، و رساندن آنان به حدّ تعادل و توازن عام و دقيق ، چنان كه قرآن كريم مىفرمايد : * ( لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ الْكِتابَ وَالْمِيزانَ ، لِيَقُومَ النَّاسُ بِالْقِسْطِ ) * ( 1 ) ما پيامبران خود را با بيّنات ( دلايل روشن ) ، و همراه با ايشان كتاب و ميزان ، بدان جهت فرستاديم تا مردمان به قسط برخيزند ( و در سايهء عدالت زندگى كنند ) » ؛ پس از نظر اجتماعى و شكل زندگى ، قيام به قسط ( زندگانى در سايهء عدالت ) ، مقصد نهايى بوده است . و چون جهان هستى پيرو ميزان و بر پا به عدل است ، و برپاداشتن ميزان و برافراشتن آسمان مقرون با يك ديگرند - چنان كه گذشت - پس لازم است كه مردمان نيز پيروان ميزان باشند و\r\n\r\n","description":"","footnote":"\r\n« 1 » اين وظيفه بسيار با اهميّت و كوشش دامنه دار براى عملى كردن آن ، بيشتر از همه ، متوجّه حاكمان اسلامى و عالمان دينى است .\r\n","page_name":" 177 ","page_number":177},
  {"content":"\r\nبرپادارندگان قسط و عدل . « 1 » و اين اصل تكوينى عام - به شكلى خاص و جدّى - بر ضرورت ايجاد توازن و تعادل در زندگى اجتماعى و رعايت آن همچون اصلى واجب تأكيد مىكند . و اين امرى است كه انجام دادن آن جز با برقرارى توازن مالى و تعادل معيشتى در ميان مردم ميسّر نخواهد شد ، زيرا با اين اصل است كه بقاى اجتماع - به صورتى شايسته و بدور از بيداد و تجاوز و پوچى و فروپاشى - تضمين مىشود ، به همان گونه كه نبودن عدل اقتصادى ، به ناكامى و محروميّت و فقر و بيچارگى اكثريّت مردم مىانجامد . و اين خود از مهمترين عوامل تباهى مادّى و معنوى مردم است ، چه عدم تعادل معيشتى و فقدان عدل اقتصادى ، به معنى فقدان « قسط » در جامعه و بلكه از آشكارترين مصداقهاى آن است . و هنگامى كه قسط از ميان برود ، چگونه مردم مىتوانند به اجراى قسط برخيزند و در سايهء عدالت زندگى كنند ؟ و هنگامى كه مردمان در سايهء عدالت زندگى نكردند ، چگونه آرزوهاى پيامبران و هدفهاى رسالتى ايشان تحقّق پيدا كند ؟ و هنگامى كه آرزوها و هدفهاى پيامبران از كار رسالت تحقّق پيدا نكرد ، چگونه دين خدا مىتواند زنده بماند و احكام و شرايع آن اجرا شود ؟ و هنگامى كه دين خدا زنده نباشد و در زندگى به آن عمل نشود ، چگونه اجتماع مىتواند در مسير حركت تكاملى الهى قرار گيرد ، و از ميزانى ( و سنّتهايى الهى ) كه با افراشته شدن آسمان و برپايى هستى و تداوم زندگى مقرون است دور نشود ؟\r\nو از اينجا معناى عنوان اين بحث ( تباهى اجتماع به دست انحصارطلبان ) آشكار مىشود ؛ آرى ، انحصار طلبان كسانيّند كه اهداف عدالتخواهانه را پايمال مىكنند و راه توازن و همسانى را مىبندند ، و قوانين جارى در هستى و زندگى - از جمله هستى و زندگى اجتماع - را زير پا مىگذارند ، و مردمان را گرفتار مصيبتهاى نابسامانى و تباهى مىسازند ؛ براى چه ؟ براى آنكه قوانين عامّ جهانى تسليم هواهاى نفسانى\r\n\r\n","description":"","footnote":"\r\n« 1 » در بارهء اين موضوع كه در اينجا مطرح گشت ، بحثى مفصّل ، در فصل 46 ، از باب 12 ، « نگاهى به سراسر فصل » ( جلد ششم ) آمده است ، ژرف در آن بنگريد .\r\n","page_name":" 178 ","page_number":178},
  {"content":"\r\nايشان نمىشود ، و بر وفق اميال آنان جريان پيدا نمىكند ، بلكه بر آنان و بر ايادى ايشان مىتازد ، و همه را نابود مىسازد ، و به صورت ريشه هاى پوسيدهء درخت خرما در مىآورد . و در اين هنگام بلا همگان را فرا مىگيرد ، و تر و خشك با هم مىسوزد ، و تباهى آنان و هر چه دارند فرا مىرسد ، و تباهى ديگران نيز به سبب ايشان . و اين نتيجه اى است از خروج اجتماع از مسير عامّ عالم ، به همان گونه كه اگر سيّاره اى از مدار خود خارج شود گرفتار سقوط خواهد شد . و اجتماع هنگامى با نشاط و زنده و در راه پيشرفت و تقدّم است كه بر مدار صحيح خود گردش كند ؛ و چون از آن منحرف شود ، در معرض زوال قرار مىگيرد و مواهب آن فانى مىشود ، چنان كه در قرآن كريم آمده است : * ( . . . وَإِنْ تَتَوَلَّوْا يَسْتَبْدِلْ قَوْماً غَيْرَكُمْ ، ثُمَّ لا يَكُونُوا أَمْثالَكُمْ ، ) * « 1 » اگر ( از فرمان خدا ) روى بگردانيد ، قوم ديگرى را به جاى شما خواهد آورد ، كه آنان همچون شما نباشند ، » . و معنى « همچون شما نباشند » اين است كه آنان عدل را بر پا مىدارند و - بر خلاف شما كه ستم پراكنى مىكرديد و بخل مىورزيديد - شالوده هاى عدالت اجتماعى را استوار مىسازند .\r\nپس بنا بر اين مبناى قرآنى ، واجب است كه آزاديهاى اقتصادى محدود شود ، تا اموال به تصرّف مشتى از مردم در نيايد ، بلكه به دست همهء مردم برسد و دست به دست بگردد ، و اجتماع بدين وسيله به حدّ تعادل و قسط برسد ، و از اين راه سامانيابى آن تضمين شود ، و بيم از - ميان رفتن و جانشينى براى آن پيدا شدن از ميان برخيزد .\r\nو از جمله چيزهايى كه اين سخنان را تأكيد مىكند ، اين است كه مال طبيعتى اجتماعى و غير فردى دارد ، چنان كه امام باقر « ع » مىفرمايد : « هي ( الدّنانير و الدّراهم ) خواتيم الله في أرضه ، جعلها الله مصحّة لخلقه ، و بها تستقيم شؤونهم و مطالبهم « 2 » اين درهم و دينار ، مهرها و سكَّه هاى خداست در زمين ، خداوند آنها را وسيلهء سامانيابى زندگى خلق ( و گذران امور مردم ) قرار داده است ، با اين سكَّه هاست كه كار مردمان رو به راه مىشود و نيازهاى آنان بر آورده مىگردد » . پس انحصارطلبى\r\n\r\n","description":"","footnote":"\r\n« 1 » « سورهء محمّد « ص » » ( 47 ) : 38 .\r\n« 2 » « امالى » شيخ طوسى 2 / 133 .\r\n","page_name":" 179 ","page_number":179},
  {"content":"\r\nاقتصادى مال را از طبيعت اجتماعى و عمومى آن بيرون مىآورد ، و طبيعتى فردى و خاص و تحميلى به آن مىدهد . و اين چگونگى خود بيرون رفتن از مسير قوانين عام وجودى است .\r\nنوع ديگرى از تباهى اجتماعى هست كه به دنبال انحصارطلبى و هوادارى از آن و اعمال تبعيض پيش مىآيد . و اين نوع زيان كمترى از گونهء اوّل ندارد ، بلكه زيان آن بيشتر و خسران آن بزرگتر است ، و آن ، تباهى روحى و معنوى است ، زيرا انحصارطلبى ( فردى يا گروهى ) و همه چيز را براى خود و گروه خود خواستن ، از مهمترين انگيزه هاى بهره كشى از انسان و پايمال كردن مواهب او به سود بهره كشان است ، زيرا انحصار طلبان به دخلهاى تكاثرى و سرشار ، و همچنين درصد بسيار بالاى مصرف نياز دارند . و اينها همه ، آنان را به بهره كشى از ديگران وامىدارد ، تا جايى كه نگذارند استعدادها و مواهب مردم رشد كند و به فعليّت برسد .\r\nانحصار طلبان مردمان ديگر را به فقر مىكشانند ، و نيازمندى و نادارى را بر ايشان تحميل مىكنند ، و توشهء زندگى آنان را - به فرمودهء حضرت امام حسن عسكرى « ع » - مىدزدند ، و از راه مكيدن نتايج كار ايشان در مقابل مزدى ناچيز ، آنان را به حضيض فقر و نادانى و بيچارگى مىكشانند . و اين چگونگى ، انسانيّت را در آدمى مىكشد ، و درهاى شكوفايى عقلى و رشد فكرى و فرهنگى را بر او مىبندد . بدين گونه اجتماع به دست اين گونه كسان به تباهى معنوى كشيده مىشود . خود آنان نيز به سبب از دست دادن شرف انسانى و تعهّد دينى و مسئوليت اجتماعى و خصلتهاى عالى - كه اين گونه خصلتها در وجود انحصارطلبان جان نمىگيرد « 1 » - به مغاك تباهى در مىافتند . پس اينانند كه تباه مىشوند و تباه مىكنند ، و مىميرند و ديگران را مىميرانند . « 2 » و بيشتر اعمال ايشان و راه و روش و هدفهاى ايشان در زندگى با اسلام سازگار نيست ، زيرا اسلام و مكتب مالى و اقتصادى آن ، به زنده كردن مردمان فرا مىخواند ، ( از راه برپادارى عدل و قسط ، و برابرى در معيشت و مصرف - در حدود\r\n\r\n","description":"","footnote":"\r\n« 1 » نيز فصل 16 ، از اين باب ( جلد چهارم ) .\r\n« 2 » نيز فصل 17 و 18 ، از اين باب .\r\n","page_name":" 180 ","page_number":180},
  {"content":"\r\nنزديك به يك ديگر - براى همهء افراد اجتماع ) ، و به استحكام بخشيدن به روابط عالى انسانى .\r\n\r\n5 - تباهى اجتماع به دست شادخواران\r\n: شادخوارى و خودبزرگبينى و اشراف منشى و رفاه طلبى بسيار و تنآسايى ، از مؤثّرترين زمينه هايى است كه به تباهى و هلاك آدمى مىانجامد . اين سرانجام ، از راهها و روشهايى گوناگون صورت مىگيرد ، كه برخى از آنها را به نظر خوانندگان مىرسانيم :\r\n( 1 ) - فراوانى امكانات مادّى : وفور امكانات مادى ، و بالا بودن نسبت مصرفهاى تجمّلى و بيرون از حدّ اعتدال و ميانه روى ، انسان را به لذّتپرستى و آزمندى شديد نسبت به هر چه مايهء لهو است و مشغولكننده است مىكشاند ، و او را از هر خودسازى و نيكانديشى و ميانه روى باز مىدارد ، و آميختن با كاموريهاى جسمى فرصتى براى صعود دادن روح باقى نمىگذارد ؛ از اين رو هر فرصتى را ، براى انديشيدن و از راه انحراف بازگشتن ، از انسان سلب مىكند ، و دل و وجدان را با پردهء شهوات و لذّتهاى آماده مىپوشاند ، و آدمى را به سوى مرام « اصالت لذّت » مادّى و دورى جستن از هر جهتگيرى شايان انسانيّت سوق مىدهد .\r\n( 2 ) - لذّتپرستى و كامرانى : لذّتپرستى و كامرانى و غرق شدن در آنها و ادامه دادن به اين وضعيت - كه لازمهء تنعمزدگى و زندگى مصرفى است - شالوده هاى معنويّت و جوهره هاى روحى و اخلاقى را منهدم مىسازد . و اين چگونگى از مهمترين عواملى است كه به انواع فسق و فجور و خيانت و ستمگرى و شيوع اين امور در بخشهاى مختلف اجتماع مىانجامد .\r\n( 3 ) - شيوع افت اخلاقى : از لوازم حتمى و آثار روشن اشرافيّت و زندگى پر ريخت و پاش و مصرفى ، رواج يافتن اخلاق اشرافى و رفتار مصرفگرايانه و طرز معيشت ايشان در ميان مردم و تقليد از اين اخلاق و رفتار در بخشهاى گوناگون اجتماع است . اشراف مصرفگرا و مسرف\r\n","description":"","footnote":"","page_name":" 181 ","page_number":181},
  {"content":"\r\n- به سبب نيرومندى و جاه و مالى كه در اختيار دارند - از نفوذى فراوان در ديگر گروههاى اجتماعى برخوردارند ؛ مردمان به آنان نگاه مىكنند ، و در روش زندگى و اعمال و حركات و طرز لباس پوشيدن و چيزهايى نظير اينها به تقليد از آنان مىپردازند ، و دوست مىدارند كه - اگر چه به صورت ناقص - شبيه ايشان باشند . و اين حالت همان چيزى است كه خود اين توانگران مسرف نيز خواهان آنند ، يعنى مىخواهند كه افراد و خاندانها در غل و زنجير تقليد كوركورانه به سر برند ، و براى به دست آوردن هزينه هاى سنگين زندگى تقليدى و تحميلى خود ، همواره كار كنند و گرفتار و نيازمند باشند ، تا ديگر در برابر زندگى استثمارگرانه و تنعّمزدهء آنان كسانى توان عرض اندام نداشته باشند .\r\nو اين امرى آشكار است ، زيرا جامعه اى كه پايه هاى استوار آن فرو ريزد ، و اخلاق والاى آن افت كند ، راهى بلكه توانى براى مبارزه و ايستادگى در برابر هيچ تعدّى و تجاوزى - خواه اقتصادى و خواه غير اقتصادى - ندارد . و افت و پوكى اخلاقى كه به آن اشاره كرديم ، و با سرايت كردن از زندگى و رفتار معيشتى و مصرفى شادخواران ، جامعه را فرا مىگيرد ، از دو راه خواهد بود :\r\nيك - راه عادى ، چون زندگى مصرفى - بنا بر طبيعت افراطى خود - مستلزم مفاسد اخلاقى و غرق شدن در مصرف بيش از اندازه است « 1 » ، و بهره بردارى از لذّات و فراموش كردن آرمانهاى عالى و غافل ماندن از واقعيّت و جوهر انسانى و چسبيدن به زمين خاكى و بهره گيرى از آن و آرايشهاى كاذب آن . پس اگر گروهى چنين زندگيى را در پيش گيرند ، ناگزير روحيّات پوكشدهء ايشان در ساير گروهها نفوذ پيدا مىكند و رفته رفته الگوى تقليد همگان مىشود .\r\nدو - راه تحميلى ، و آن راهى است كه شادخواران با همهء نيروى خود مىكوشند تا آن را بر جامعه تحميل كنند ، و ديگران را به الگوپذيرى از اخلاق پوك خود - يعنى زندگى مصرفى - وادار سازند ، و اجتماع را به شكلى آلوده كنند كه مقياسها و نمونه ها دگرگون شود ، و ايستادگى معنوى افراد ملَّت از ميان برود ، و بىبند و بارى و سقوط\r\n\r\n","description":"","footnote":"\r\n« 1 » نيز فصل 40 ، از اين باب ( جلد چهارم ) .\r\n","page_name":" 182 ","page_number":182},
  {"content":"\r\nاخلاقى در جامعه رايج شود ، تا از اين راه بتوانند به زندگى حيوانى اشرافى خود ادامه دهند ؛ آيهء * ( « وَإِذا أَرَدْنا أَنْ نُهْلِكَ قَرْيَةً ، أَمَرْنا مُتْرَفِيها فَفَسَقُوا فِيها . . . » ) * - كه ترجمهء آن در صفحهء 171 گذشت - به همين امر اشاره مىكند .\r\n( 4 ) - زندگى انگلى و لوازم تحميلى آن بر جامعه : زندگى نخوتآميز و تنعّمگرا ، زندگيى است انگلى ، و برخوردار از بيكارى و فراغت ، و مبتنى بر بهره كشى از ديگران به صورتهاى گوناگون .\r\nمصرفگرايان خودخواه پيوسته از نعمتهاى فراوانى كه در دسترس خود دارند متنعّم مىشوند . و اين - در بيشتر اوقات - تابعى است از غصب كردن حقوق مردم و انباشتن اموال فقيران و محرومان و كارگران و كشاورزان و رنجبرانى كه در خدمت ايشانند . در اين باره مولاى ما امير المؤمنين « ع » مىفرمايد : « ما جاع فقير إلا بما منع غنيّ « 1 » هيچ مستمندى گرسنه نمىماند ، مگر از آنكه توانگرى حق او را باز مىدارد » .\r\nو امام حسن عسكرى « ع » مىفرمايد : « أغنياؤهم يسرقون زاد الفقراء « 2 » توانگران آنان روزى ( و امكانات زندگى ) مستمندان را مىدزدند » .\r\nاز لوازم اين زندگى و شرايط بقا و ادامهء آن اين است كه مردمان نسبت به حقوق خود نادان بمانند ، و در فتنه و فساد سرگردان باشند ، و در غفلت و سادگى و مشاجره و كينه ورزى نسبت به يك ديگر غرق شوند ، و هيچ در انديشهء سرنوشت خودشان و افراد ملَّتشان نباشند ، و در بارهء حقوق و ارزشهاى خويش بىاعتنا گردند ، و از آموزشهاى دينى خود در بارهء احقاق حق و از بين بردن جور و ستم ناآگاه باشند ، و همچون وسايل و افزار كار ، در دست قدرتهاى مالى ، و بازيچه هايى در خدمت گردانندگان اقتصاد جامعه و هوسهاى آنان باقى بمانند .\r\nهنگامى كه مردمان با فرو رفتن در پستيها و تباهيها ، و غوطه خوردن در مصرف بيش از حد مواهب و نعمتها ، از مسير فطرت انسانى الهى ،\r\n\r\n","description":"","footnote":"\r\n« 1 » « نهج البلاغه » / 1242 ؛ « عبده » 3 / 231 . در اين شرح : « إلَّا بما متّع به غنيّ مگر از آنكه توانگرى بيش از اندازه استفاده مىكند » .\r\n« 2 » « مستدرك الوسائل » 2 / 322 .\r\n","page_name":" 183 ","page_number":183},
  {"content":"\r\nمنحرف شوند ، و حق و عدالت و فضيلت را پس پشت اندازند ، ديگر ، بديها و شرها را تشخيص نخواهند داد ، و پرهيزگارى و فجور را از يك ديگر باز نخواهند شناخت ، پس در برابر تباهيها و تبهكاران و ستمها و ستمگران بىاعتنا و بدون تعهّد باقى خواهند ماند ؛ نه در انديشهء بر پا كردن انقلابى براى اقامهء عدالت مىافتند ، و نه به جنبشى براى اقامهء حق مىپردازند ، و در اين هنگام است كه روحيّه ها پست و عزيمتها سست مىشود ، و تباهيها و ستمگريها شيوع پيدا مىكند ، و تبهكاران و ستمگران - كه در برابر خود مانعى نمىبينند - سخت به كار فساد و تباهى خود بر مىخيزند ، و حاصل تلاش مردم و فرزندان اجتماع را تباه مىكنند . پس آنگاه تنبلى و بيحالى در ميان افراد شايع و ناكامى فراگير مىشود ، و بيشتر بخشهاى اجتماع در بدبختى فرو مىرود .\r\nو چون مردمان به صورتى در آيند كه وصف كرديم ، اگر بفرض روزى چنان احساس كنند كه فساد و ظلم اجتماع را فرا گرفته ، و اين نتيجهء جنايت آميز زندگى نخوتبار كاموران است ، ديگر قدرت مبارزه و ايستادن در برابر آنان را نخواهند داشت ؛ به اين دلايل :\r\nيك - مردم در اين گونه حالات در دامهاى مفاسد اخلاقى و شهوات پوچىآفرين اسير مىگردند ، همان مفاسد و شهواتى كه به دست كاموران رواج يافته و در جان مردم نفوذ كرده است ، و چنان سدّى در برابر هر انقلاب و درگيرى ايستاده است ؛ و در اين صورت نه ديگر شهامتى براى قيام به هم مىرسد و نه ايثارى براى فداكارى - از آن گونه كه براى آزادگان ستم ستيز و مقاوم در برابر ستمگران ضرورى است - و نه دستها به دستگيرهء محكمى از فرهنگ راستين و تعاليم دينى آزاد و صريح و مبارزه آموز دست مىيابند ؛ و در چنين وضعى ، زندگى جامعه اى بدين حال ، سبب دوام يافتن زندگى انگلى شادخواران و كاموران مىشود ، به جاى اينكه باعث ريشه كن كردن آن آسيب اجتماعى باشد .\r\nدو - شادخواران افزونخواه ، با ايجاد بحرانها و گمراه كردن انديشه ها ، مردمان را در بيخبرى و نادانى و جمود فكرى نگاه مىدارند . و از اين راه مىتوانند تواناييهاى جسمى و نيروهاى فكرى آنان را هدر دهند و اين همه را در مسيرهاى منحرف بيندازند ، تا جايى كه سبب دور گشتن مردم از\r\n","description":"","footnote":"","page_name":" 184 ","page_number":184},
  {"content":"\r\nآگاهى و پى بردن به فسادهاى اجتماعى و محروميّتها شود ، و نگذارد مردم دريابند كه اين فريب گسترى و ستمگرى چگونه در زندگيهاى ايشان راه يافته است . و چون مردمى چنين ناآگاه گشتند به رخدادهايى بىارزش و مسائلى فرعى مىپردازند ، كه از نظر زندگى و دين و انسانيّت ايشان هيچ گونه اهميّتى ندارد . پس از اينجاست كه كامرانان متنعّم و اشراف جامعه اهل و اصل فتنه‌اند ، و اوّل و آخر فتنه ها ( آشوبها ، سختيها ، سقوطها و گمراهيها ) - چنان كه در حديث شريف نبوى آمده است « 1 » - اينانند .\r\nسه - شادخواران خودبزرگنما ، از سويى ديگر نيز ، از پيشرفت مقاصد صحيح جامعهء بشرى جلوگيرى مىكنند ، و فتنه ها به راه مىاندازند ، و امور را براى مردم واژگونه مىنمايانند « 2 » ؛ و اين همه از آنجاست كه نمىخواهند حقوق حقهء مردم را به ايشان بدهند ، از اين رو در منابع درآمد مالى مستضعفان اخلال مىكنند و بنيهء مالى ايشان را ناتوان مىسازند ، و فرصتها و استعدادهاى ايشان را براى به دست آوردن مال و جلوگيرى از فقر و تهيدستى از كار مىاندازند ، تا پيوسته نيازمند باشند و براى آنان همچون برده كار كنند . و آيا محرومان و زحمتكشان ، با اين اوضاع و احوال ، راهى براى ايستادگى قاطع در برابر اميال متجاوزان اقتصادى و هوسهاى پايان ناپذير آنان خواهند داشت ، بويژه با نفوذ ايشان در همهء سطوح اجتماعى . . .\r\n( 5 ) - تسلَّط يا بى تكاثرى . . . بر توده ها : واضح است كه تسلَّط مالى و اقتصادى بر توده هاى مردم جز با تسلَّط سياسى تحقّق پيدا نمىكند . و اين تسلَّط - در بيشتر اوقات - جز با استيلاى نظامى ميسّر نيست . به همين جهت مشاهده مىكنيم كه از مهمترين هدفهاى مستكبران و توانگران و كاموران ، براى تحميل سلطهء خود بر توده هاى مردم و تداوم اين سلطه - در همه جاى جهان - كوشش پىگير براى دستيابى به\r\n\r\n","description":"","footnote":"\r\n« 1 » « مكارم الأخلاق » / 526 - متن حديث در صفحهء 131 - 132 از نظرتان گذشت ، نيز فصل 19 ، از اين باب ( جلد چهارم ) .\r\n« 2 » فصل 19 ، از اين باب .\r\n","page_name":" 185 ","page_number":185},
  {"content":"\r\nسلطهء سياسى و تحميل آن بر مردم است . نيز روشن است كه زندگى اشرافى ، اگر پشتوانه اى نداشته باشد ، به نابودى تهديد خواهد شد . از اين رو - در جامعه هاى سرمايه دارى - قدرت واقعى يا به دست خود شادخواران و اشراف است يا به دست دستپروردگان و جيره خواران ايشان .\r\nو از اينجاست كه - در طول تاريخ - مىنگريم كه گروههاى شادخوار و اشراف ، يا هم در ظاهر و هم در باطن ، مالك و زمامدار همه چيز در اجتماع بوده‌اند ، يا در باطن ، از راه نفوذيابى ، بويژه در شغلها و پستهاى كليدى اقتصادى و تقنينى .\r\nو چون اهداف انقلابهاى برخاستهء از فهم توده هاى مردم ، سپس ، به دست مصلحان و انديشمندان و نويسندگان آزاده و فهميدگان ، هر چه بيشتر تشريح مىشود و مشكل مىآفريند ، از اين رو سرمايه داران و شادخواران و اشراف و هواداران آنان ، به اين كارها دست مىيازند « 1 » :\r\nيك - در برابر نهضتهاى آزاديبخش و انقلابهاى دگرگونساز به سختى مىايستند .\r\nدو - خواستاران آزادى و عدالت را سركوب مىكنند .\r\nسه - با نيروهاى گروههاى محروم و مستضعف ، از راه افزودن بر تسلَّط اقتصادى خويش و اخلال كردن در نظام اقتصادى جامعه ، به بدترين وجه درگير مىشوند .\r\nچهار - در برابر بيدارگران حقگو ايستادگى مىكنند ، و در صورت لزوم ، خون پيروان فضيلت و عدل را مىريزند .\r\nپنج - آگاهان پاكدامن را ، براى آنكه از چشم توده هاى مردم بيفتند ، به گونه هاى مختلف متّهم مىسازند ، تا فرصت ويران كردن پايگاههاى اشرافيّت و كامورى از دست ايشان خارج شود ؛ و انديشمندان مصلح و افكار روشن و بيداركنندهء ايشان را تحقير مىكنند ، و ايشان را گاه به\r\n\r\n","description":"","footnote":"\r\n« 1 » توجّه شود كه اين سخنان و تحليلها ، مربوط به جامعه هاى سرمايه دارى است ، كه از نظر تكميل بحثهاى كتاب « الحياة » به ذكر آنها پرداخته‌ايم ؛ و بيشتر ، از مضامين آيات و احاديثى كه در بارهء تحليل تاريخ و زندگى متكاثران و مترفان و مسرفان رسيده است ، استفاده كرده‌ايم ؛ و اين همه ، جامعيّت اسلام را به خوبى نشان مىدهد .\r\n","page_name":" 186 ","page_number":186},
  {"content":"\r\nچپ روى ، و گاه به افراطيگرى ، و گاه به ماجراجويى منسوب مىدارند .\r\nشش - خود را به دين و مردان دين مىچسبانند ، و از اين راه حربه اى براى مبارزه با انقلابيون و آزاديخواهان و عدالت طلبان به دست مىآورند .\r\nهفت - مبالغ ناچيزى - در مقايسه با آنچه دارند و از حق توده هاى مردم و ارزاق ايشان به دست آورده‌اند - در اينجا و آنجا به نام كارهاى خير مصرف مىكنند ، تا در زير پوشش اين اقدام ، بهره كشى و حرص شديد خويش را پنهان سازند .\r\nهشت - هنگام صرف كردن مبلغى در كار خير ، هر چه بيشتر در بارهء آن تبليغ مىكنند ، تا وجدان اجتماعى را اغفال كنند .\r\nنه - به ايجاد دسته بنديهاى سياسى و اجتماعى و حزبى و . . . ، به منظور به دست آوردن اكثريّت ( در پارلمانها ) مىپردازند ، تا خود بتوانند به زيان توده ها قانونگذارى را در اختيار گيرند .\r\nده - در همهء نواحى زندگى اجتماعى ، بويژه در هنگام رأىگيرى ، نفوذ مىكنند تا به هدفهاى مطلوب خود دست يابند .\r\nبا انديشيدن در اين امور ، از سرّ بزرگى در زندگى پيامبران الهى « ع » و تاريخ انقلابهاى ايشان آگاه مىشويم ، هنگامى كه مىنگريم كه چگونه خود را پيوسته از اشراف و مستكبران اقتصادى و مالداران و تنعّمگرايان دور نگاه مىداشتند ، و آمادهء مبارزهء با ايشان بودند « 1 » ، و از كوچكترين فرصت براى اين درگيرى بهره بردارى مىكردند و مىگفتند : « * ( يا قَوْمِ ! لا أَسْئَلُكُمْ عَلَيْه مالًا ) * « 2 » اى مردم ! براى رسالت خويش از شما مالى طلب نمىكنيم » . و از آن جهت چنين مىكردند كه تضادّ ميان دينهاى الهى و مستكبرانى كه ذكر آنان گذشت ، تضادّى ماهوى و ريشه دار و مستمرّ است ، در عرض استمرار ستم و سركشى از يك سو ، و ناكامى و استضعاف از سويى ديگر ، در تاريخ دراز دامن و آكندهء انسان از ستمكشى و ستمگرى .\r\n\r\n","description":"","footnote":"\r\n« 1 » فصل 50 ، از اين باب ( جلد پنجم ) .\r\n« 2 » « سورهء هود » ( 11 ) : 29 .\r\n","page_name":" 187 ","page_number":187},
  {"content":"\r\nآيات آسمانيى كه در بارهء پيامبران نازل شده و فعّاليّتهاى آنان را توصيف كرده است ، خبرهايى زنده از اين نبرد دراز دامن و تلخ و گسترده در اختيار ما قرار مىدهد : * ( « وَما أَرْسَلْنا فِي قَرْيَةٍ مِنْ نَذِيرٍ ، إِلَّا قالَ مُتْرَفُوها : إِنَّا بِما أُرْسِلْتُمْ بِه كافِرُونَ ) * « 1 » ، ( 1 ) در هيچ شهرى بيم دهنده اى نفرستاديم مگر اينكه كاموران آنجا گفتند : ما رسالت شما پيامبران را قبول نداريم ، » .\r\nآگاهى و هشدار چيزى كه واجب است به آن توجّه كنيم ، و اندك غفلتى در بارهء آن روا نداريم ، اين است كه زمينه ها و اسباب ويرانكنندهء بنيانهاى عدالت و حق ، و منهدمكنندهء نهادهاى شرف انسانى ، و متناقض با آرمانهاى عالى و فضيلتها ، و كوبندهء ارزشهاى برادرى ايمانى و نيكوكارى و مهربانى انسانى ، از آن دست كه در جامعه هاى تكاثرى و اشرافى مىبينيم و لمس مىكنيم ، اگر به طور كامل و دقيق مراقبت نشود ممكن است در جامعه هاى اسلامى نيز پديد آيد . پس بايد اين مراقبت را امرى جدّى گرفت .\r\nارزشها و اخلاق اسلام و مقياسها و ضوابط آن بر گرد محورى مىگردد ، و ارزشهاى اجتماع تكاثرى و حيات اشرافى و اخلاق و مقياسها و ضوابط آن بر گرد محورى ديگر ، و فاصلهء ميان اين دو محور فراوان است . « 2 » محور زندگى اسلامى چيزى جز كفاف و عدل نيست ، كه هر چيز به اين دو بر پاى مىماند و سامان مىيابد ، ليكن محور اصلى زندگى تكاثرى و اشرافى و كامورانه چيزى جز مال فراوان و استثمار و زندگى مصرفى پر ريخت و پاش با همهء ابعاد آن نيست . اينان اشخاص و اشيا و ارزشها را - هر چه باشد - براى به دست آوردن مال و پاسدارى از آن و تكثير آن به خدمت مىگيرند ، و همه چيز - يا بيشتر\r\n\r\n","description":"","footnote":"\r\n« 1 » « سورهء سبأ » ( 34 ) : 34 .\r\n« 2 » و بايد بدانيم كه دين اسلام هنگامى مردمى را نجات مىدهد و جامعه اى را به سعادت مادّى و معنوى مىرساند ، كه همهء احكام و موازين آن عملى گردد ، چه احكام و موازين اقتصادى و چه احكام و موازين غير اقتصادى .\r\n","page_name":" 188 ","page_number":188},
  {"content":"\r\nچيزها - در نزد ايشان بر گرد همين محور گردش مىكند ، چنان كه مىنگريد كه آنان براى رسيدن به هدفهاى تكاثرى و تنعّمگرايانهء خود به دين نيز متوسّل مىشوند ، و آن را همچون وسيله اى براى دست يافتن به منافع و مصالح خويش مورد بهره بردارى قرار مىدهند . . . و دين را تحريف مىكنند ، و يكى از بزرگترين زيانهاى نظام تكاثرى و مصرفى براى دين ، همين تحريف و تغييرى است كه اين نظامها بر آداب و مراسم دين و احكام رسالتى آن وارد مىسازند ، و از راه تحريف دين ، بر روى يكى از رسالتهاى ريشه اى دين حنيف پرده مىكشند ، يعنى نبرد كردن با فزونخواهى و اشرافيّت و رهانيدن محرومان از چنگال آنان و باز پس گرفتن حقوق از دست رفتهء ايشان . و به دنبال اين چگونگى است كه شعله هاى افكار به خاموشى مىگرايد و جوانان مأيوس مىشوند از :\r\n- سركوب شدن ستمگران و بهره كشان بوسيلهء دين .\r\n- پاسخ دادن دين به نيازمنديهاى اصلى انسان و جامعه .\r\n- گشوده شدن دريچه هاى روشنى بر عرصه هاى حيات و افقهاى زندگى .\r\n\r\n6 - خوردن اموال مردم به باطل ( مال مردم خورى ) و طرد آن\r\n: از مهمترين هدفهاى مورد نظر اقتصاد اسلامى ، بىنيازسازى اجتماع و تأمين قوام و دوام موجوديّت پيشرو و پرنشاط آن است . اسلام تنها به ظاهر وجود انسان نگاه نمىكند ، بلكه به آن و اعماق آن مىنگرد ، و به همهء جهات و استعدادهاى انسان توجّه دارد ، و سلامت جسم و روح او را مىخواهد ، و خواستار رشد وى در دو زندگى مادّى و معنوى است .\r\nاسلام ميان اين انسان و آن انسان و اين محيط و آن محيط تفاوتى قائل نيست ، بلكه همهء انسانها و سعادت آنها را - از هر محيط كه باشند - خواستار است ، و براى سعادتمند ساختن همه برنامه مىريزد ، و براى مصالح توده هاى بشرى ، بدون تمايز قائل شدن ميان گروهى با گروه ديگر يا ميان قوم و نژادى با قوم و نژاد ديگر ، تلاش مىكند .\r\nاين نگاه ژرف اسلام به انسان ، به شكلى كلى و بىتمايز ، اينجا و آنجا در تعاليم اسلامى آشكار است . و يكى از جاهايى كه اين نگاه با وضوح تمام تجلى پيدا كرده است ، در موضعگيرى اقتصادى است .\r\n","description":"","footnote":"","page_name":" 189 ","page_number":189},
  {"content":"\r\nجهتگيرى اقتصادى اسلام جهتگيريى انسانى و عام است ، بدون هيچ تخصيص ، از آن جهت كه انسان آفريدهء خداى متعال است ، و خداوند او را آفريده و روزى او را تضمين و سهم او را تأمين كرده است .\r\nجهتگيريهاى اساسى مكتب اقتصادى اسلام آشكارا در ضمن تعبيرهاى وارد در قرآن كريم به نظر مىرسد ؛ هدف آيات اقتصادى اين كتاب آسمانى عام و فراگير است و همهء افراد بشر و جوامع بشرى را شامل مىشود . اين شمول و عموميّت - چنان كه قرآن آن را ترسيم كرده است - رنگ انسانيى عالى و نمونه دارد ، بدانسان كه نظير آن در مكتبهاى اجتماعى و اقتصادى ديگر كمتر ديده مىشود ؛ از جملهء اين گونه آيات است آيهء : * ( « يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ ، إِلَّا أَنْ تَكُونَ تِجارَةً عَنْ تَراضٍ مِنْكُمْ ، وَلا تَقْتُلُوا أَنْفُسَكُمْ ) * « 1 » اى اهل ايمان ! اموال خود را - ضمن روابطى كه داريد - به ناحق و ناروا ( و به صورتهايى كه از نظر شرع باطل و نادرست است ) مخوريد ، مگر اينكه از راه داد و ستدى باشد با رضايت هر دو طرف معامله ؛ و يك ديگر را مكشيد . . . » . به اين آيه و خطاب عام و محبّت آميز آن بنگريد ، كه همهء اجتماع را طرف خطاب قرار مىدهد ، و به جامعه به صورت واحدى داراى هويّت مستقل و به شكل « يك پيكر » نگاه مىكند ، و خللى را كه بر قضاياى اقتصادى و مبادله و مالكيّت وارد مىشود ( همچون قمار ، احتكار ، فريب در خريد و فروش ، كم فروشى ، گرانفروشى ، بهره كشى از مزدوران و كارگران ، كاستن از حقوق رنجبران ، رشوه دهى و رشوه گيرى و ديگر دستاويزهاى ناحق براى به دست آوردن مال و بهره مند شدن از آن ) ، سببى براى انتحار اجتماعى و كشته شدن نفوس بشرى مىداند .\r\nقرآن كريم ، در گروهى از آيات خود - با سبك ويژهء خويش - در زمانى به بيان بسيارى از مسائل تازهء زندگى نوين انسان پرداخته است كه اين گونه مسائل شناخته و مطرح نبوده است ، و قرآن آنها را به صورتى كلَّى بيان كرده و راههاى حلّ آنها را به شكلى نشان داده است كه با\r\n\r\n","description":"","footnote":"\r\n« 1 » « سورهء نسا » : 29 .\r\n","page_name":" 190 ","page_number":190},
  {"content":"\r\nمصلحت عامهء مردمان سازگار باشد . يكى از آن آيات همين آيه است كه ذكر شد . در اين آيه ، تعبير « الباطل » در * ( « لا تَأْكُلُوا أَمْوالَكُمْ بَيْنَكُمْ بِالْباطِلِ » ، ) * ، تعبيرى عام و فراگير است كه به « سببهاى باطل » ( دستاويزهاى ناحق و ناروا ) تفسير شده و در فقه اسلامى مورد بحث قرار گرفته است ، و - بيشتر - به سببهاى باطلى اشاره شده كه در زمانهاى پيشين شناخته بوده است ، در صورتى كه سببهاى باطل براى خوردن اموال اشخاص ( يا اموال عمومى ) و راههاى غير مشروع براى مبادلات اقتصادى منحصر به آن چيزها نيست كه در زمانهاى پيشين شناخته بوده است ؛ بلكه در اين قلمرو ، « حوادث واقعه » ( مسائل نو پيدا ) و دستاويزهايى تازه و راههايى جديد براى داد و ستد و مالكيّت وجود دارد كه زيانهايى فراوان به اجتماع مىرساند ، و راه را براى تجاوز اقتصادى هموار مىسازد ، و قسط و عدل را پايمال مىكند ، و موجوديّت جامعهء اسلامى و مقام دين حنيف را به خطر مىافكند . در « حوادث واقعهء اقتصادى » ، چيزهايى است كه ستمى كمرشكن بر مزدوران و كارگران و كشاورزان و طبقهء سوم بلكه طبقهء متوسّط تحميل مىكند ، يعنى كسانى كه در كارگاهها و كارخانه ها و مزارع يا در جاهاى ديگر به كار مشغولند و از كوشش خود نان مىخورند ؛ همان كسان كه به فرمودهء امام علىّ بن ابى طالب « ع » : « مردم آنان را از چشم مىاندازند و به آنان توجّه ندارند » « 1 » ، و همان كسان كه جام ناپيداى فقر و مسكنت و بيچيزى را هر دم به كام مىريزند . و نهى قرآنى ، همهء اين نمونه ها و موارد را نيز شامل مىشود ، همان گونه كه نمونه هاى ديگرى را كه پس از اين نيز - بنا به احتمال - پيدا خواهد شد در بر مىگيرد .\r\nبنا بر آنچه عرضه شد ، واجب است كه بر « اسباب باطل » ( كه در علم فقه ياد شده است ) ، چيزهايى را - بعنوان توضيح يا به صورت تأسيس « اصل » - اضافه كنيم كه در اين زمانها در زندگى انسان نو و در اقتصاد نوين پيدا شده است ، يعنى مسائلى پيچيده و رشته هايى تخصّصى و جديد ، كه علم فقه و فقيهان نمىتوانند نسبت به آنها و چارچوبهاى آنها\r\n\r\n","description":"","footnote":"\r\n« 1 » « نهج البلاغه » / 1019 ؛ « عبده » 3 / 112 .\r\n","page_name":" 191 ","page_number":191},
  {"content":"\r\nبىاطلاع بمانند ، و در عين حال ، در بارهء اموال و مسائل گوناگون اقتصادى فتوا صادر كنند .\r\nبعنوان نمونه ، مثالهايى از « اسباب باطل جديد » ( كه در همهء شكلهاى خود ، از اسباب و دستاويزهاى باطل و نارواست يا در برخى از شكلهاى خود ) ، در اينجا براى خوانندگان مىآوريم ، زيرا كه ممكن است برخى نسبت به آنها غافل باشند :\r\n( 1 ) - مالكيّت از طريق توليد كردن چيزهايى كه براى افراد يا اجتماع زيان جسمى يا روحى يا معنوى يا سياسى يا فرهنگى يا اجتماعى يا دفاعى دارد ، يا مصرف كردن آن به انسان مسلمان يا جامعهء اسلامى آسيب مىرساند .\r\n( 2 ) - مالكيّت از راه بند و بستهاى اقتصادى و متّحد شدن شركتهاى سرمايه دارى بين المللى با يك ديگر ، و تأسيس شركتهاى بازرگانى و توليدى و توزيعى انحصارى ، كه سبب مىشود تا نرخگذارى به دست صاحبان صنايع و كارخانه ها يا واردكنندگان بزرگ افتد ، و در نتيجه براى موادّ خام و دستمزد كارگران چيزى اندك قرار دهند ، و در مورد بهاى اجناس خود هر چه مىخواهند اجحاف كنند .\r\n( 3 ) - مالكيّت از راه توليد كالاهاى تجمّلى و مصرف كردن موادّ موجود براى تهيهء آنها ، در جاهايى كه نيازهاى اوّليّهء بسيارى از بخشهاى جامعه همچنان بر زمين مانده باشد .\r\n( 4 ) - مالكيّت از راه تبليغات بازرگانى باسمه اى و فريبنده ، براى ايجاد تقاضاى كاذب در مردم ، در مورد كالاهاى گوناگون .\r\n( 5 ) - مالكيّت از راه واردات آزاد ، بدون وجود مقرّراتى براى آن ، كه مصالح مختلف جامعه را در نظر بگيرد .\r\n( 6 ) - مالكيّت از راه توليد آزاد ، بدون وجود مقرّراتى براى آن .\r\n( 7 ) - مالكيّت از راه توزيع و نرخگذارى آزاد ، بدون وجود مقرّراتى براى آن .\r\n","description":"","footnote":"","page_name":" 192 ","page_number":192},
  {"content":"\r\n( 8 ) - مالكيّت از راه حقّ العمل كارى ميان دو طرف معامله ( بخصوص در ميان دو كشور ) به شكلى كه قيمتها را به زيان تودهء مردم به صورتى كمرشكن بالا برد .\r\nاينها همه از « اسباب باطل » است ، يعنى خوردن اموال مردم ( يا اموال عمومى ) به راحتى و ناروا ، هر چند همه يا بعضى از آنها تازه در دنيا پيدا شده است . و اين همه از پيامدهاى اقتصاد سرمايه دارى جديد و تكاثر معاصر است كه چه بسا برخى بكوشند تا امضاى فقه اسلامى را براى صحّت و پذيرش آنها به دست آورند ، و هيهات كه فقه بيدار و پويا چنين كند .\r\nروش توليد و بازرگانى و توزيع و مصرف در اقتصاد تكاثرى به تراكم ثروت به صورت تكاثر مىانجامد . و اين چگونگى از نيرومندترين سببهاست براى ايجاد خلل در گردش مال ، و افت اقتصادى اجتماع ، و انتحار مالى و معيشتى در جامعه . بنا بر اين ، ماهيّت اقتصاد تكاثرى ، مبتنى است بر خوردن اموال با سببها و وسايل باطل ، و حال آنكه بازرگانى و توليد اسلامى ، دو امر قوامى ضد تكاثرى است و بر كسب مال از راه درست و حق مبتنى است . و اين همان است كه قرآن كريم آن را استثنا كرده و فرموده است : « * ( إِلَّا أَنْ تَكُونَ تِجارَةً عَنْ تَراضٍ » ) * ؛ و امام علي بن ابى طالب « ع » در سخن خود بدين گونه به آن اشاره كرده است : « التّاجر فاجر ، و الفاجر في النّار ، إلَّا من أخذ الحقّ و أعطى الحقّ « 1 » تاجر ( و هر كاسبكار و معامله گرى ) فاجر است و جاى فاجر در آتش است ، مگر كسى كه به حق بگيرد و به حق بدهد » ( حقّ خود را بگيرد نه بيشتر از آن ، و حقّ مردم را بدهد نه كمتر از آن ) .\r\nو گرفتن و دادن حق ، تنها از راه تأمين زندگى سالم ، بوسيلهء توليد و بازرگانى قوامى حاصل مىشود ، نه از راه جمع كردن اموال و دخلهاى چند برابر و انحصارطلبى ، كه فرد و اجتماع را تباه مىكند ، و جز با غصب حقوق و گرايش به روشهاى باطل اقتصادى ميسّر نمىشود ( من لم ينجه الحقّ أهلكه الباطل « 2 » آن كس كه حق او را نجات ندهد ، باطل او را\r\n\r\n","description":"","footnote":"\r\n« 1 » « كافى » 5 / 150 .\r\n« 2 » « غرر الحكم » / 273 .\r\n","page_name":" 193 ","page_number":193},
  {"content":"\r\nهلاك خواهد كرد ) ؛ پس اقتصاد تكاثرى اقتصادى تباهگر و انتحارى است كه شالودهء آن بر خوردن مال به ناحق و نارواست ، و نتيجهء پيمودن راه شيطان است ، چنان كه پيامبر اكرم « ص » مىفرمايد : « . . . و إن كان يسعى تفاخرا و تكاثرا ، فهو في سبيل الشّيطان « 1 » اگر انسان براى تفاخر و تكاثر بكوشد ، پس او در راه شيطان است » .\r\nدر آيهء مذكور ديدگاه مهمّ ديگرى وجود دارد ، و آن خطاب به صورت جمع است در * ( « لا تَقْتُلُوا أَنْفُسَكُمْ » ) * ، كه بر ما معلوم مىدارد كه اگر گردش مال در اجتماع بر قانون حق و عدالت و ميزان توازن نباشد ، به كشته شدن ( و از بين رفتن ) مردمان و برانداختن ايشان مىانجامد . بنا بر اين ، نظم حاكم بر آيهء كريمه ( بافت آيه ) ، اشعار بر آن دارد كه فساد تبادل مال در نزد گروهى و بخشى از جامعه ، موجب فساد كلى و نابودى فراگير مردمان خواهد شد . آرى ، با تباهى گروهى گروهها به فساد كشيده مىشوند ، و با تجاوز و تعدّى بخشى از اجتماع همه ( هر كدام به گونه اى ) نابود مىگردند .\r\nو اين اشاره در آيه ، از موارد برجستهء بيان قرآنى ، در مسائل متعلَّق به اجتماع انسانى از لحاظ اموال و اقتصاد است . اكنون براى واضحتر شدن مطلب به آيات ديگرى نيز اشاره مىكنيم ، از جمله اين آيه : * ( « وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ ) * « 2 » در راه خدا انفاق كنيد و به دست خود خويشتن را به هلاكت ميندازيد » . اين آيه صراحت دارد كه انفاق مال و پراكندن آن ميان مردم ، سبب بر پاماندن اجتماع و جلوگيرى از فقر و نيازمنديها و تباه گشتن جامعه است ، يعنى انفاقى كه مايهء زندگى افراد باشد - بطبع - فقر و نادارى مردم را از ميان مىبرد . و جلوگيرى از فقر و نادارى سبب قوام اجتماع و بىنيازى آن مىشود ، درست بر خلاف بخل و امساك و حبس كردن مال ، كه مايهء فقر و نادارى\r\n\r\n","description":"","footnote":"\r\n« 1 » « المحجّة البيضاء » 3 / 140 . تفاخر به مال و مالدارى و توانگرى و گرايشهاى تكاثرى ، به نصّ قرآن كريم نيز مردود شمرده شده است . و هر چه از نظر دين و قرآن مبين مردود باشد ، مورد رضاى خداى متعال و در راه خدا نيست ، پس ناگزير امرى شيطانى و در راه شيطان خواهد بود .\r\n« 2 » « سورهء بقره » : 195 .\r\n","page_name":" 194 ","page_number":194},
  {"content":"\r\nاجتماع است و به تباهى اجتماعى مىانجامد .\r\nو در آنجا كه قرآن كريم مال را سبب قوام اجتماع و موجوديّت آن شمرده است * ( ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً ) * « 1 » اموال خود را به دست سفيهان مدهيد ، كه خداوند آنها را سبب بر پايى و قوام شما قرار داده است ) ، بر ما آشكار مىشود كه مالكيّت ، اگر از اصول عادلانه و درست منحرف باشد ، عامل ضدّ قوام و ضدّ موجوديّت سالم اجتماع خواهد شد . و اين امرى آشكار و صحيح است ، چون چيزى كه قوام مردم و قيام زندگى ايشان به آن است ، تنها در آن هنگام چنين خواهد بود كه بر اصول درست و موازين حق جريان داشته باشد . پس مالكيّت در صورتى كه با سببهاى باطل و از راه غير مشروع صورت بگيرد ، عاملى ضدّ قوام خواهد بود ، يعنى عامل تباهى و سقوط .\r\nدين اسلام با چارچوبهايى كه تعيين كرده و حدودى كه قرار داده ، و احكام استوار و حكيمانه اى كه تشريع كرده است ، همچون نهى از اسراف و تبذير و سختگيرى در معيشت ، و تباه كردن مال ، و قمار و ربا و انباشتن ثروت ، راه را بر فرو ريختن بنيان اقتصادى اجتماع بسته است . از هر راه انحرافى براى به دست آوردن يا مصرف كردن مال نهى كرده ، تا آنجا كه از تصرّف شخص در مال خود ، به صورت اتلاف يا تنعّمگرايى يا اسراف نيز نهى كرده است . و اين همه براى آن است كه اموال در مدارى اقتصادى و قوامى به گردش درآيد ، كه سود آن عايد همگان شود ، و مايهء قوام و دوام همه باشد ، تا مردمان بر شالودهء قسط و عدل زندگى كنند ، و حكمت اجتماعى و عدالت عمومى تحقّق پيدا كند .\r\nبا نگريستن دقيق به اين تعليمها و تعبيرهاى حدود آفرين ، بطلان آنچه را بعضى از مردم مىپندارند و اظهار مىكنند ، به خوبى درك مىكنيم ، يعنى اين پندار كه اسلام با اقتصاد آزاد و مالكيّت تكاثرى مخالف نيست ، و داشتن مال فراوان و اندوختن ثروتهاى كلان و كالاهاى بسيار ، و مصرف كردن كمرشكن كالاهاى تجملَّى را - در حالى كه اجتماع نيازمند كالاهاى ضرورى است - درست مىداند ، هرگز چنين نيست ، اين نمىتواند از اسلامى باشد كه خرج كردن يك درهم را به « اسراف » يا\r\n\r\n","description":"","footnote":"\r\n« 1 » « سورهء نسا » : 5 .\r\n","page_name":" 195 ","page_number":195},
  {"content":"\r\nخوردن يك درهم را به « باطل » نهى كرده است . اسلام برنامه اى را تجويز نمىكند كه ثروتهاى اجتماع را از مدار الهى آن خارج كند ، و راه را براى تباهى و نابودى اجتماع و سقوط معنوى و فروپاشى مادّى آن هموار سازد . آرى ، پندار ياد شده وصلهء ناجورى است كه به اسلام - اسلام مستضعفان - نمىچسبد ، و به احكام آن - احكام صدّيقان ( پيامبران و اوصياى آنان ) - نمىخورد .\r\n\r\n7 - طرد سلطه هاى مالى ( ديكتاتورى مال ) و برده سازى اقتصادى ، فردى و اجتماعى\r\n: در اين باره رجوع كنيد به فصل هفتم و « نگاهى به سراسر فصل » ، در آنجا .\r\n\r\n8 - ضرر و ضرار ( زيان بينى و زيان رسانى ) در اسلام نيست\r\n: چون در بحثهاى مربوط به قاعدهء « لا ضرر » و در عمومهاى آن ، براى تفقّه در آن ( فهم عميق و مرتبط آن ) نيك نظر كنيم ، به وضوح بر ما معلوم خواهد شد كه نظام مالى در اجتماع نمىتواند اسلامى شود مگر اينكه فعّاليّت آن در حدود معيّن اسلامى باشد ، و براى منفعت عامّهء مردم و مصالح ايشان صورت بگيرد ، و هيچ زيان ديدن و زيان رساندنى به فرد يا اجتماع از آن نتيجه نشود . و در اين باره فرقى بين آن نيست كه ضررى كه اسلام آن را نپذيرفته و از آن نهى كرده است ، از ناحيهء افراد وارد آيد ، يا گروهها ، يا حكومتها ، يا مؤسّسه ها و شركتهاى بازرگانى ، و روابط اجتماعى و اقتصادى حكمفرماى بر اجتماع ؛ زيرا احاديث رسيده در اين زمينه ضرر رساندن را به صورت مطلق نفى كرده ، و اجازه نداده است كه ساحت احكام الهى و تعاليم دينى ، با رواداشتن هيچ نوعى از انواع زيانرسانى - كه نظامهاى مالى غير دينى و شركتهاى بازرگانى آنها را تحميل مىكنند - آلوده شود ، پس اگر در جايى زيان ديدن يا زيان رساندنى نسبت به فرد يا گروهى مشاهده شود ، آشكارا معلوم مىشود كه تحريف يا انحرافى پديد آمده است ، يا احكام دين نادرست فهميده شده است . در بارهء « قاعدهء لا ضرر » و تعيين برخى از موارد زيان ديدن و زيان رساندن ، فقهاى ما - رضوان الله عليهم - در كتابهاى خود ، در بابهاى مختلف ، بخصوص بابهاى معامله و كسبهاى حرام سخن\r\n","description":"","footnote":"","page_name":" 196 ","page_number":196},
  {"content":"\r\nگفته‌اند .\r\nآنچه نبايد مورد غفلت واقع شود - اگر چه غفلتى اندك - تعاليم اصوليى است كه در اسلام در بارهء مسائل وابستهء به انواع « ضرر » ( زيان ديدن ) و « ضرار » ( زيان رساندن ) آمده است ، تعاليمى كه اقتصاد اسلامى را به صورتى ريشه اى و ماهوى از نظامهاى اقتصادى ديگر جدا مىكند ، و ميان آن دو مرزى قرار مىدهد كه هيچ چيز نمىتواند آن را بردارد . و از اين جمله است همين اصل « لا ضرر و لا ضرار » و اصل « نهى از خوردن مال به باطل » و اصل « حرمت اصلى مال » .\r\nنهى از خوردن مال به « باطل » ( و تفاصيل آن ) ، از ويژگيهاى اقتصاد اسلامى است ، چه حق و باطل ، به اين معنى و با اين حدود در نظامهاى مالى ديگر مورد توجّه قرار نمىگيرد . حق و باطلى كه بعضى از نظامهاى مالى ديگر به آن اشاره مىكنند ، اين فراگيرى و ژرفايى را كه اسلام در چارچوب قضاياى مالى در نظر مىگيرد ندارند ، بويژه اگر گستردگى مصداقهاى آن را در مفهوم اسلامى از اين اصطلاح ( باطل ) در نظر داشته باشيم ، كه شامل همهء راههاى باطل و نادرست فردى و اجتماعى براى خوردن مال فرد يا اموال عمومى مىشود ، همچون راههاى اخلاقى ، دينى ، فرهنگى ، سياسى ، اقتصادى ، نظامى ( فردى و اجتماعى ، ملَّى و دولتى ) .\r\nهمچنين جايى و معنايى براى اصل « لا ضرر » در اقتصاد سرمايه اى نمىبينيم ، چون مقياس در اقتصاد سرمايه دارى و تكاثرى ، سود و زيان مردم نيست ، بلكه هدف نهايى در سرمايه دارى و تكاثرگرايى چيزى جز سودهاى تصاعدى براى صاحبان سرمايه نيست . و اين امر ناگزير ، با زيان بينى ديگران و زيان رسانى به آنان آميخته و بر آن متوقّف است .\r\nاقتصاد تكاثرى و سرمايه دارى به دنبال سود و فايده است و بالا بردن آن از هر راهى كه ممكن باشد ، خواه به سود مردم يا به زيانشان ، و البتّه جز به زيان ايشان صورت نمىگيرد ، چه اگر چنين نباشد ديگر تكاثرى نخواهد بود ، و ثروتها كلان نخواهد گشت . آرى ، زيان رساندن تكاثر به مردم ديگر و حقوق آنان از آثار ماهوى آن است ، و گر نه پيامبر اسلام « ص » از آن باكى نمىداشت ، كه در ميان امّت ( مسلمانان ) ، تكاثر\r\n","description":"","footnote":"","page_name":" 197 ","page_number":197},
  {"content":"\r\nپديد آيد . « 1 » .\r\nدر پرتو آنچه از تعاليم اسلام به دست مىآيد ، نظام مالى تكاثرى ، و اقتصاد آزاد و توليد و وارد كردن آزاد اجناس ، از مهمترين اسباب شيوع زيانرسانى به مردم است و به اموال و ارزاق و خانه و جامه و بهداشت و آموزش و پرورش مردم . و علَّت اين است كه چون اين حالت در جامعه پيدا شود ، و بر اجتماع و بر مديران و برنامه ريزان آن استيلا پيدا كند ، بدترين و كمرشكنترين زيانها را به مردمان مىرساند ، و نتيجهء آن ، فقر و ناكامى و به بردگى كشيده شدن اكثريّت مردم خواهد بود .\r\nنشانهء اساسى تكاثر و سرمايه دارى ، دور كردن مال است از مدار سودمند آن كه در خدمت همهء مردم باشد و مايهء قوام و سامانيابى زندگيها گردد ، و افكندن آن در مدارى كه همواره به زيان مردم است و به زيان مردم . تعاليم حديثى جهت بخش - علاوه بر تعاليم قرآنى - به ماهيّت تكاثر و اقتصاد زيانبخش سرمايه دارى ، و واقعيّت مصرفى و ويرانگر آن ، با تعبيراتى بيداركننده و قاطع اشاره كرده است ، همچون :\r\n- « هلك خزّان الأموال « 2 » مالاندوزان تباه گشتند » ؛ - « من يستأثر من الأموال يهلك ( 2 ) هر كس بخشى از اموال را مخصوص به خود گرداند ( و انحصارطلبى كند ) ، هلاك مىگردد » ؛ - « يأكل عزيزها ذليلها « 3 » قدرتمندان دنيا ناتوانان را مىخورند » و . . .\r\n\r\n","description":"","footnote":"\r\n« 1 » چنان كه در برخى از كتابها ، از قول پيامبر اكرم « ص » چنين روايت كرده‌اند كه فرموده است : « ما أخشى عليكم الفقر ، و لكن أخشى عليكم التّكاثر من براى شما مسلمانان از فقر نگران نيستم ، بلكه از « تكاثر » ( و افزونخواهى و سرمايه دارى ) نگرانم » . و اين اشاره به همان مضمون صريحى است كه در قرآن كريم آمده است . در كتاب « خصال » شيخ صدوق نيز حديثى در اين باره آمده است كه در فصل آينده خواهيد ديد . شايد بتوان گفت كه حديث منقول در بالا ، اشاره به اين است كه اگر تكاثر نباشد فقر نيز نيست . و تجربه گواه اين واقعيّت است ، چه در سطحهاى محدود و چه گسترده ، زيرا همواره سرمايه دارى جهانى موجب فقر ملَّتهاى محروم است ، و سرمايه داريهاى داخلى موجب فقر فقيران و نيازمندان هر جامعه و آبادى .\r\n« 2 » « نهج البلاغه » / 1156 ؛ « عبده » 3 / 187 .\r\n« 3 » « تحف العقول » / 155 و 57 ، از سخنان امام علىّ بن ابى طالب « ع » .\r\n","page_name":" 198 ","page_number":198},
  {"content":"\r\nو اين معقول نيست كه اسلامى كه « ضرر » و « ضرار » را به سختى طرد و نفى مىكند ، به موارد جزئى و مصداقهاى كوچك آن در زندگى - همچون حديث سمرة بن جندب - نظر داشته باشد ، و از موارد بسيار مهمّ عمومى و اجتماعى و انسانى و مصداقهاى تحوّلزا و زيربنايى ، و مراكز و پايگاههاى اساسى اين دو پديده ( ضرر و ضرار ) در زندگى بزرگ جامعه غافل بماند « 1 » ؛ با در نظر گرفتن اينكه اسلام دين عقل و منطق و انسانيّت عام است ، و احكام محكم آن مبتنى بر حكمت و عدل است .\r\nبنا بر اين به طريق اولى آنچه را كه مهمتر است شامل مىشود ؛ و احاديث به اين امر دلالت دارد ، از جمله حديثى كه از قول امام معلَّم ، جعفر بن محمّد صادق « ع » ، در خود فصل نقل كرديم : « رسول خدا ميان اهل مدينه ، در بارهء آبدادن نخلستانها چنين قضاوت كرد ، كه از استفادهء از آب نبايد جلوگيرى شود . و ميان اهل باديه چنين حكم داد كه : از مصرف كردن زيادتى آب براى آبيارى كشت علوفه نبايد جلوگيرى شود « 2 » ، و فرمود : « لا ضرر و لا ضرار » .\r\nجنبهء ديگرى براى طرد زيان ديدن و زيان رساندن وجود دارد كه تعاليم اسلامى به آن توجّه كرده است ، و آن محدود كردن ربح و سود در كسبها و خريد و فروشهاست ، چه محدود كردن سود فرد ، براى دفع زيان از ديگر افراد - به منظور حفظ منافع عمومى اجتماع - از مقولهء طرد « ضرر » است . و اين اضافه بر اصولى است كه در اين باره وجود دارد .\r\nنرخگذارى نيز هر گاه لازم باشد مشمول اين اصل مىتواند باشد . « 3 » زيانهايى كه به عامهء مردم از ناحيهء « نرخگذارى آزاد » در زمان حاضر ، در بازارها مىرسد ، بر كسى پوشيده نيست !\r\n\r\n","description":"","footnote":"\r\n« 1 » فقها اين قاعده را شامل « حقوق حيوانات » نيز دانسته‌اند ، « جواهر الكلام » 31 / 396 - 397 .\r\n« 2 » منظور اين است كه كسانى كه از نهرى داراى حقّابه‌اند ، يا در بخشهاى بالاى بستر نهر جاى دارند ، پس از بردن حق خويش ، نبايد از بهره مند شدن ديگران از آب اضافى - براى كشت علوفه و - جلوگيرى كنند .\r\n« 3 » چنان كه امام علىّ بن ابى طالب « ع » ، در اين باره - بصراحت - به مالك اشتر دستور داده است ( « عهدنامه » ، « نهج البلاغه » 1018 ؛ « عبده » 3 / 110 ) .\r\n","page_name":" 199 ","page_number":199},
  {"content":"\r\nبا توجّه به آنچه گفته شد ، قاعدهء « نفى ضرر » و اصل آن ، در صورتى كه به گونه اى ژرف و فراگير فهميده شود ، و براى اجراى آن در همهء ابعاد زندگى تلاش صورت بگيرد ، شمار بسيارى از علَّتهاى فقر و حرمان و استضعاف را از ميان خواهد برد .\r\n\r\nآگاهيى مهم زيان رسانى سياسى و ويرانسازى پايگاههاى آن\r\nاز شمار چيزهايى كه دين اسلام - قاطع و آشكار - به آن پرداخته است ، ويران كردن پايگاهها و مراكز زيانرسانى سياسى است ، تا وسيله اى نگردد براى گونه هاى ديگر زيان رسانى ، كه يكى از آنها و بلكه مهمترين آنها زيان رسانى اقتصادى است . ثروتمندان و دارندگان اموال و دخلهاى فراوان و فرعونهاى مالى و طاغوتهاى استثمارگر ، پيش از هر كوششى به تأسيس پايگاه سياسى و حزب و تجمّع مىپردازند ، تا بدين وسيله به مقاصد خود برسند ، و براى نفوذ كردن در دستگاه قانونگذارى و اجرا و مراكز مديريّت و حكومت - بخصوص به هنگام رأىگيرى و نظاير آن - راهى مناسب داشته باشند ، و از اين راه به پاسدارى منافع خود ، و ادامهء ظلم و تعدّى به مردم ، و تحميل هدفهاى دوزخى خويش بر توده ها ، توفيق حاصل كنند .\r\nقرآن كريم با كسانى كه مسجدى را وسيلهء زيان رساندن به مردم قرار داده بودند به نبرد برخاست و توطئهء ايشان را سركوب و پايمال كرد ؛ و پيامبر اكرم « ص » عمّار بن ياسر و شخص ديگرى را به آنجا فرستاد تا آن مسجد را آتش زدند ، و دستور داد تا آن را زباله دان كنند و در آن زباله بريزند . « 1 » كيفر هر پايگاه ، يا مركز تجمّع ، يا حزب ، يا سازمانى كه براى حفظ منافع سرمايه داران و اغنيا ( كه لازمهء حتمى و قطعى آن ضرر رساندن به توده هاى مردم و عامّهء مسلمانان است ) ، تأسيس شده باشد ، بخصوص اگر\r\n\r\n","description":"","footnote":"\r\n« 1 » « سفينة البحار » 1 / 602 .\r\n","page_name":" 200 ","page_number":200},
  {"content":"\r\nايجاد آن به دست طاغوتها و سردمداران اقتصادى صورت گرفته باشد ، همين بايد باشد . پس لازم است كه مسلمانان آگاه در پرتو راهنماييهاى قرآنى عمل كنند ، و به پيامبر نجاتبخش تأسّى جويند كه به گفتهء قرآن كريم : « ( گفتار و رفتار ) پيامبر « ص » براى مسلمانان اسوه اى نيكو است » . « 1 »\r\n\r\n","description":"","footnote":"\r\n« 1 » « سورهء احزاب » ( 33 ) : 21 .\r\n","page_name":" 201 ","page_number":201},
  {"content":"\r\n\r\nفصل سوّم مال در تصوّر اسلامى ( 3 )\r\n\r\nأ - حرمت مال و تأكيد بر آن ( امنيّت اقتصادى )\r\n\r\nقرآن\r\n1 * ( يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ ، إِلَّا أَنْ تَكُونَ تِجارَةً عَنْ تَراضٍ مِنْكُمْ ، وَلا تَقْتُلُوا أَنْفُسَكُمْ ، إِنَّ الله كانَ بِكُمْ رَحِيماً ، ) * « 1 » اى مردم با ايمان ! اموال خود را - ضمن روابط خود - به باطل مخوريد ، مگر آنكه از راه داد و ستدى باشد همراه با رضايت طرفين ؛ و خودتان را مكشيد ، ( و بدانيد ) كه خدا به شما مهربان است ، 2 * ( إِنَّ الَّذِينَ يَأْكُلُونَ أَمْوالَ الْيَتامى ظُلْماً ، إِنَّما يَأْكُلُونَ فِي بُطُونِهِمْ ناراً ، وَسَيَصْلَوْنَ سَعِيراً ، ) * « 2 » كسانى كه اموال يتيمان را به ستم مىخورند ، آتشى در شكمهاى خود مىافكنند ، و به زودى در شعله هاى دوزخ خواهند سوخت ،\r\n\r\n","description":"","footnote":"\r\n« 1 » « سورهء نسا » : 29 .\r\n« 2 » « سورهء نسا » : 10 .\r\n","page_name":" 202 ","page_number":202},
  {"content":"\r\n\r\nحديث\r\n1 النّبي « ص » : حرمة ماله ( المؤمن ) كحرمة دمه . « 1 » پيامبر « ص » : حرمت مال مؤمن همچون حرمت خون او است . 2 النّبي « ص » : المؤمن حرام كلَّه ، عرضه و ماله و دمه . « 2 » پيامبر « ص » : همه چيز مؤمن محترم است ، عرض او و مال او و خون او . 3 الإمام علي « ع » : أعظم الخطايا اقتطاع مال امرء مسلم به غير حقّ . « 3 » امام على « ع » : بردن و خوردن مال مرد مسلمان به ناحق ( از ) ، بزرگترين خطاهاست . الإمام الرّضا « ع » : . . . حرّم أكل مال اليتيم ظلما لعلل كثيرة من وجوه الفساد ، أوّل ذلك أنّه إذا أكل الإنسان مال اليتيم ظلما ، فقد أعان على قتله ، إذ اليتيم غير مستغن و لا محتمل لنفسه و لا عليم ( قائم - خ ل ) بشأنه ، و لا له من يقوم عليه و يكفيه كقيام والديه ، فإذا أكل ماله فكانّه قد قتله و صيّره إلى الفقر و الفاقة . . . « 4 »\r\n\r\n","description":"","footnote":"\r\n« 1 » « اختصاص » شيخ مفيد / 339 ؛ و از چاپ قم ، به تصحيح على اكبر غفّارى / 343 .\r\n« 2 » « تحف العقول » / 46 .\r\n« 3 » « بحار » 78 / 55 .\r\n« 4 » « عيون أخبار الرّضا « ع » » 2 / 92 .\r\n","page_name":" 203 ","page_number":203},
  {"content":"\r\n( 1 ) امام رضا « ع » : . . . خوردن مال يتيم به ستم - به دليل فسادهاى فراوانى كه از آن پديد مىآيد - حرام است ؛ نخست اينكه چون كسى مال يتيم را به ستم بخورد ، به كشتن او كمك كرده است ، چه يتيم بىنياز نيست و نمىتواند خود را اداره كند و به كارهاى خود برسد ، و كسى ندارد كه به كارهاى او بپردازد و براى او همچون پدر و مادر باشد ، پس چون كسى مال او را بخورد ، چنان است كه او را كشته باشد ، و به فقر و فاقه در افكنده باشد . . .\r\nبنگريد ! از مهمترين اصولى كه اسلام در قضاياى اقتصادى - به صورتى خاص - در بارهء آن تأكيد كرده ، اصل « حرمت ( احترام ) مال » است .\r\nچيزى كه هست اين است كه چه بسا علَّت اين اصل بر خلاف واقعيّت آن فهميده شده باشد . ما اكنون به اختصار در اين باره اشاره اى مىكنيم :\r\nقرآن كريم علَّت اين اصل را آشكارا بيان كرده و فرموده است :\r\n* ( « جَعَلَ الله لَكُمْ قِياماً » ) * « 1 » خدا ( مال ) را وسيلهء قوام و برقرار ماندن شما قرار داده است » ، پس احترام و حرمت مال به آن است كه سبب زندگى مادّى و معنوى انسان و مدد رساندن به آن و قوام آن است . قرآن كريم « اموال مالها » و « انفس جانها » را در آيات متعدّد رديف يك ديگر قرار داده است ( « * ( أَمْوالِكُمْ وَأَنْفُسِكُمْ » ، ) * ، * ( « بِأَمْوالِهِمْ وَأَنْفُسِهِمْ » ) ، ) * . « 2 » و اين نيز دليل بر ارزش حياتى مال است در تعليمات اسلامى .\r\nشايد خواننده از توجّه به اين تعبير حديث شريف نبوى غافل نمانده باشد : « حرمت مال او همچون حرمت خون او است » . اين تعبير ، يعنى تشبيه « حرمت مال » به « حرمت خون » ، دليل بر نقش حياتى مهمّى است كه مال نسبت به هر فرد ايفا مىكند . و آنچه در حديث رضوى آمده\r\n\r\n","description":"","footnote":"\r\n« 1 » « سورهء نسا » : 5 .\r\n« 2 » « سورهء آل عمران » : 186 ؛ « سورهء توبه » : 41 ؛ « سورهء صف » ( 61 ) : 11 ؛ « سورهء نسا » : 95 ؛ « سورهء انفال » : 72 : « سورهء توبه » : 20 و 44 و 81 و 88 و 111 ؛ « سورهء حجرات » ( 49 ) : 51 .\r\n","page_name":" 204 ","page_number":204},
  {"content":"\r\nاست ، براى بيان نقش اساسى مال در زندگى انسان كفايت مىكند . و چون مال از قوام بودن ( مايهء برپايى زندگى و سامانيابى انسانها در زندگى ) خارج شود ، بلكه در جهت ضدّ آن قرار گيرد ، آيا مىتوان گفت كه اين حرمت براى آن باقى مىماند ؟\r\n\r\nب - جلوگيرى از تسلَّط انحصارى ثروتمندان بر اموال\r\n\r\nقرآن\r\n1 * ( ما أَفاءَ الله عَلى رَسُولِه مِنْ أَهْلِ الْقُرى ، فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ، كَيْ لا يَكُونَ دُولَةً بَيْنَ الأَغْنِياءِ مِنْكُمْ . . . ) * « 1 » آنچه خداوند ، از مردم كافر آباديها به پيامبر خود بازگردانيد ، از آن خداست و فرستادهء خدا ، و خويشان او ، و يتيمان و بينوايان و در راه ماندگان ، تا چنان نشود كه ( به دست توانگران افتد و در انحصار آنان در آيد و ) ميان توانگران شما دست به دست بگردد . . .\r\n\r\nحديث\r\n1 الإمام علي « ع » : . . . و لم أجعلها ( الأموال ) دولة بين الأغنياء . « 2 »\r\n\r\n","description":"","footnote":"\r\n« 1 » « سورهء حشر » ( 59 ) : 7 .\r\n« 2 » « كافى » 8 / 61 .\r\n","page_name":" 205 ","page_number":205},
  {"content":"\r\n( 1 ) امام على « ع » : . . . اموال را در انحصار ثروتمندان قرار ندادم . . . الإمام الرّضا « ع » - فيما كتبه للمأمون في بيان « محض الاسلام » ، و نقم فيه على من غيّر سنّة النبيّ « ص » : . . . و جعل الأموال دولة بين الأغنياء . . . « 1 » امام رضا « ع » - در نامه اى كه به مأمون در بيان « اسلام راستين » نوشت و در آن به عيبجويى از كسانى پرداخت كه سنّت پيغمبر « ص » را دگرگون كرده‌اند ، از جمله چنين فرمود : اموال را در انحصار ثروتمندان قرار دادند . . .\r\n\r\nج - برحذردارى از سپردن اموال ( و امور مالى و برنامه ريزيهاى اقتصادى ) به سفيهان و نامتعهّدان ( و غير متخصّصان )\r\n، در اين باره ، به فصل سى و هفتم ، از باب دوازدهم ، رجوع كنيد . « 2 »\r\n\r\nد - هدفهاى صحيح كسب مال\r\n\r\nقرآن\r\n1 * ( ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ الله . . . ) * « 3 » اينك اين شماييد كه براى انفاق كردن در راه خدا دعوت مىشويد . . .\r\n\r\n","description":"","footnote":"\r\n« 1 » « عيون أخبار الرّضا « ع » » 2 / 126 .\r\n« 2 » ( جلد ششم ) .\r\n« 3 » « سورهء محمّد « ص » » ( 47 ) : 38 .\r\n","page_name":" 206 ","page_number":206},
  {"content":"\r\n\r\nحديث\r\n1 الإمام علي « ع » - من كلام له بالبصرة ، حينما دخل على العلاء بن زياد الحارثيّ و رأى سعة داره ، و هو من أصحابه : ما كنت تصنع بسعة هذه الدّار في الدّنيا و أنت إليها في الآخرة كنت أحوج ؟ و بلى إن شئت بلغت بها الآخرة تقري فيها الضّيف ، و تصل فيها الرّحم ، و تطلع منها الحقوق مطالعها ، فإذا أنت قد بلغت بها الآخرة . « 1 » امام على « ع » - از سخنان آن امام در بصره ، هنگام عيادت علاء بن زياد حارثى كه از اصحاب او بود ، و ديدن سراى بزرگ وى : خانهء به اين بزرگى را در اين دنيا براى چه مىخواهى ، در صورتى كه در آخرت بيشتر به آن نياز دارى ؟ ليكن مىتوانى - در صورتى كه بخواهى - با اين سرا ، سراى آخرت را به دست آورى ، يعنى در آن از مهمانان پذيرايى كنى ، و به صلهء ارحام بپردازى ، و حقوق حقداران را به دست آنان برسانى ؛ كه در اين صورت از اين خانه به خانهء آخرت خواهى رسيد . 2 الإمام الباقر « ع » : من طلب الدّنيا استعفافا ( استغناء - خ ل ) عن النّاس و سعيا على أهله و تعطَّفا على جاره ، لقى الله عزّ و جلّ يوم القيامة و وجهه مثل القمر ليلة البدر . « 2 » امام باقر « ع » : هر كس كه براى بىنيازى از مردم و تلاش براى رفاه خانوادهء خود ، و نيكى كردن به همسايه ، به طلب دنيا ( مال و امكانات زندگى ) برخيزد ، روز قيامت در حالى خداى بزرگ را ملاقات مىكند كه صورتى همچون ماه\r\n\r\n","description":"","footnote":"\r\n« 1 » « نهج البلاغه » / 663 ؛ « عبده » 2 / 213 .\r\n« 2 » « « وسائل » ( 12 ) : 11 .\r\n","page_name":" 207 ","page_number":207},
  {"content":"\r\nشب چهاردهم دارد . 3 الإمام الصّادق « ع » : لا خير فيمن لا يحبّ جمع المال من حلال ، يكفّ به وجهه ، و يقضي به دينه ، و يصل به رحمه . « 1 » امام صادق « ع » : آدمى كه دوست ندارد در راه به دست آوردن مال - از راه حلال - براى حفظ آبرو ( و بىنيازى از مردم ) ، و اداى دين خود ، و صلهء رحم ، تلاش كند ، داراى هيچ خيرى ( و ارزشى ) نيست . 4 الإمام الصّادق « ع » : غنى يحجزك عن الظَّلم ، خير من فقر يحملك على الإثم . « 2 » امام صادق « ع » : ثروتى كه تو را از ستم كردن ( به خود يا بستگان يا ديگران ) بازدارد ، نيكوتر از فقرى است كه تو را به گناه بيندازد . 5 الإمام الكاظم « ع » : من طلب الرّزق من حلَّه ليعود به على نفسه و عياله ، كان كالمجاهد في سبيل الله . . . « 3 » امام كاظم « ع » : هر كس از راه حلال طلب روزى كند تا آن را به مصرف خود و خانوادهء خود برساند ، همچون مجاهد راه خداست .\r\n\r\n","description":"","footnote":"\r\n« 1 » « كافى » 5 / 72 .\r\n« 2 » « كافى » 5 / 72 .\r\n« 3 » « وسائل » 12 / 11 .\r\n","page_name":" 208 ","page_number":208},
  {"content":"\r\n، بر كسى كه از تعاليم اسلامى آگاه است ، پوشيده نيست كه مقصود احاديثى كه انسانها را به غنى گشتن ( بىنيازى ) و كسب كردن مال مىانگيزند ، غناى كفافى ( به اندازهء كافى و ) حاصل از راه حلال است ، تا آن را به مصارف شايسته اى كه در احاديث آمده است برسانند ، همچون حفظ آبرو و پرداختن دين و صلهء رحم ، نه ثروت تكاثرى ، در آن حد كه از راه ستم و مكيدن خون مردم فراهم مىشود . پس آشكار است كه غنايى كه آدمى را از ظلم باز مىدارد ، غير از غنايى است كه او را به ظلم وامىدارد .\r\n\r\nه - منع از ترك تلاش اقتصادى و تأكيد بر اهميّت كسب و كار و حفظ مال\r\n\r\nحديث\r\n1 الإمام علي « ع » : تعرّضوا للتّجارات ، فإنّ لكم فيها غنى عمّا في أيدي النّاس . و إنّ الله عزّ و جلّ يحبّ المحترف الأمين . المغبون غير محمود و لا مأجور . « 1 » امام على « ع » : به انواع داد و ستد ( و كسب و كار ) بپردازيد ، زيرا از اين راه ، از مال و منال مردم بىنياز مىشويد . خداوند بزرگ ، صاحب حرفهء درستكار را دوست مىدارد . مغبون ( كسى كه در زندگى فريب خورده و براى خود تلاشى نكرده است ) ، نكوهيده است و بىپاداش . ، مقصود از بازرگانى و تجارت در احاديث ، مطلق خريد و فروش و كسب و حرفه است ، به منظور بىنياز شدن از مردم و انجام دادن كارهاى نيك .\r\n\r\n","description":"","footnote":"\r\n« 1 » « وسائل » 12 / 4 .\r\n","page_name":" 209 ","page_number":209},
  {"content":"\r\n2 - الإمام الصّادق « ع » : من طلب التّجارة استغنى عن النّاس . ( قال الرّاوي : ) قلت :\r\nو إن كان معيلا ؟ قال : و إن كان معيلا . « 1 » امام صادق « ع » : كسى كه به دنبال كسب و كار رود ، از مردم بىنياز شود . ( راوى گويد : ) گفتم اگر چه عيالوار باشد ؟ فرمود : اگر چه عيالوار باشد . 3 - الإمام الصّادق « ع » - قال راوي الحديث : كنّا جلوسا عند أبي عبد الله « ع » ، إذ أقبل علاء بن كامل ، فجلس قدّام أبي عبد الله « ع » فقال : ادع الله أن يرزقني في دعة . قال : لا أدعو لك ، اطلب كما أمرك الله عزّ و جلّ . « 2 » امام صادق « ع » : راوى حديث گويد : نزد امام صادق « ع » نشسته بوديم كه علاء بن كامل وارد شد و رو به روى آن حضرت نشست و گفت : دعا كن تا خدا به من روزيى فراخ بدهد . امام فرمود : « من براى اين دعا نمىكنم ، برو دنبال كار ، چنان كه خداى بزرگ به تو امر كرده است ( و از راه كار و كوشش به زندگى خود برس ) » . 4 - الإمام الصّادق « ع » - كليب الصّيداوي قال : قلت لأبي عبد الله « ع » : ادع الله لي في الرّزق فقد التاثت عليّ أموري ، فأجابني مسرعا : لا ، اخرج فاطلب . « 3 » امام صادق « ع » - كليب صيداوى گويد : به امام صادق « ع » گفتم : از خدا براى من طلب روزى كن ، كه زندگيم درهم و برهم شده است . امام فورى پاسخ داد : « نه . . . از خانه درآ و تلاش كن ! » .\r\n\r\n","description":"","footnote":"\r\n« 1 » « وسائل » 12 / 4 .\r\n« 2 » « وسائل » 12 / 10 .\r\n« 3 » « وسائل » 12 / 11 .\r\n","page_name":" 210 ","page_number":210},
  {"content":"\r\n5 - الإمام الصّادق « ع » - قال فضيل بن يسار : قال لي أبو عبد الله « ع » : أيّ شيء تعالج ؟ قلت : ما أعالج اليوم شيئا . قال : كذلك تذهب أموالكم ، و اشتدّ عليه . « 1 » امام صادق « ع » - فضيل بن يسار گويد : امام صادق « ع » به من فرمود : « چكار مىكنى » ؟ گفتم : اين روزها كارى نمىكنم . فرمود : « چنين است كه اموالتان از دست مىرود » ؛ و از كار نكردن من سخت ناراحت شد . 6 - الإمام الصّادق « ع » : لا تخرج في رمضان إلَّا للحجّ أو العمرة ، أو مال تخاف عليه الفوت ، أو لزرع يحين حصاده . « 2 » امام صادق « ع » : در ماه رمضان سفر مكن ، مگر براى حج و عمره ، يا مالى كه بيم از دست دادن آن را دارى ، يا زراعتى كه هنگام درويدن آن رسيده است . 7 - الإمام الصّادق « ع » - قال أبو بصير : سألت أبا عبد الله « ع » عن الخروج إذا دخل شهر رمضان قال : لا ، إلا فيما أخبرك به : خروج إلى مكَّة ، أو غزو في سبيل الله ، أو مال تخاف هلاكه . . . « 3 » امام صادق « ع » - ابو بصير گويد : از امام صادق « ع » در بارهء خروج از شهر در ماه رمضان پرسيدم ، فرمود : « نه ، مگر در اين موارد كه مىگويم : سفر به مكَّه ، يا جنگ در راه خدا ، يا مالى كه بيم از دست رفتن آن مىرود » .\r\n\r\n","description":"","footnote":"\r\n« 1 » « كافى » 5 / 148 .\r\n« 2 » « وسائل » 7 / 130 .\r\n« 3 » « كافى » 4 / 126 .\r\n","page_name":" 211 ","page_number":211},
  {"content":"\r\n8 - الإمام الصّادق « ع » : . . . احتفظ به مالك ، فإنّه قوام دينك . « 1 » امام صادق « ع » : . . . مالت را حفظ كن كه قوام دين تو است .\r\n\r\nو - برخى از آثار مثبت مال\r\n\r\n1 - آثار فردى\r\n\r\nقرآن\r\n1 - * ( الَّذِي يُؤْتِي مالَه يَتَزَكَّى ، ) * « 2 » آن كس كه مال خويش انفاق مىكند و ( در نزد خداوند ) پاكيزه مىشود ،\r\n\r\nحديث\r\n1 - النّبي « ص » : إنّ النّفس إذا أحرزت قوتها ، استقرّت . « 3 » پيامبر « ص » : هنگامى كه انسان روزى خود را داشته باشد ، آرامش مىيابد .\r\n\r\n","description":"","footnote":"\r\n« 1 » « امالى » شيخ طوسى 2 / 292 .\r\n« 2 » « سورهء ليل » ( 92 ) : 18 .\r\n« 3 » « من لا يحضره الفقيه » 2 / 55 ؛ « وسائل » 12 / 320 .\r\n","page_name":" 212 ","page_number":212},
  {"content":"\r\n2 - الإمام علي « ع » : إنّ خير المال ، ما أورثك ذخرا . . . . « 1 » امام على « ع » : بهترين مال ( و دارايى ) آن است كه ذخيرهء آخرت تو گردد . 3 - الإمام الصّادق « ع » - المعلَّى بن خنيس قال : رآني أبو عبد الله « ع » و قد تأخّرت عن السّوق ، فقال : أغد إلى عزّك . « 2 » امام صادق « ع » - معلَّى بن خنيس گويد : امام صادق « ع » مرا ديد كه دير به بازار آمده‌ام ، فرمود : « اوّل صبح در پى عزّت خود ( كار و كسب ) برو » . 4 - الإمام الصّادق « ع » - قال لمولى له : يا عبد الله احفظ عزّك . قال : و ما عزّي جعلت فداك ؟ قال غدوّك إلى سوقك و إكرامك نفسك . و قال لآخر مولى له : ما لي أراك تركت غدوّك إلى عزّك ؟ قال : جنازة أردت أن أحضرها .\r\nقال : فلا تدع الرّواح إلى عزّك . « 3 » امام صادق « ع » - به دوستى فرمود : « اى عبد الله ! عزّت خود را حفظ كن » .\r\nپرسيد : فدايت شوم ، چه چيز عزّت من است ؟ فرمود : « به بازار رفتن در بامداد و خود را عزيز داشتن » . و به دوست ديگرى فرمود : « چه شده است كه رفتن به جايى را كه عزّت تو در آن است ترك كرده اى ؟ » گفت : در تشييع جنازه اى شركت كردم . فرمود : « در هر حال ، رفتن در پى عزّت خويش ( كار و كسب ) را ترك مكن » .\r\n\r\n","description":"","footnote":"\r\n« 1 » « غرر الحكم » / 111 .\r\n« 2 » « وسائل » 12 / 3 .\r\n« 3 » « وسائل » 12 / 5 .\r\n","page_name":" 213 ","page_number":213},
  {"content":"\r\n5 - الإمام الرّضا « ع » : أفضل المال ، ما وقي به العرض . « 1 » امام رضا « ع » : بهترين مال آن است كه در راه حفظ آبرو و شرف صرف شود .\r\n\r\n2 - آثار اجتماعى\r\n\r\nقرآن\r\n1 - * ( يَسْئَلُونَكَ ما ذا يُنْفِقُونَ ؟ قُلْ : ما أَنْفَقْتُمْ مِنْ خَيْرٍ فَلِلْوالِدَيْنِ وَالأَقْرَبِينَ وَالْيَتامى وَالْمَساكِينِ وَابْنِ السَّبِيلِ ، وَما تَفْعَلُوا مِنْ خَيْرٍ فَإِنَّ الله بِه عَلِيمٌ ، ) * « 2 » از تو ( اى پيغمبر ) مىپرسند كه چه چيزى انفاق كنند ؟ بگو : هر مالى ( يا چيز سودمندى ) انفاق كنيد ، نخست به پدر و مادر انفاق كنيد ، و خويشاوندان و يتيمان و بينوايان و در راه ماندگان ؛ و هر كار نيكى انجام دهيد خدا از آن آگاه است ( و پاداش آن را كامل به شما خواهد داد ) ، ، شيخ ابو على طبرسى گويد : مقصود از « خير » در اين آيه مال است ، پس مىرساند كه بايد مقدارى قابل باشد و نفعى از آن عايد شود ، زيرا كه آنچه از آن سودى حاصل نيايد خير ناميده نمىشود . و مقصود از « والدين » پدر و مادر و جدّ و جدّه است هر اندازه كه بالا روند ، چون كه همهء نياكان به اسم ( والدين ) خوانده مىشوند . و مقصود از « اقربين » خويشان نزديك شخص بخشندهء مال است . و « يتيمان » خردسالانيند كه پدرانشان مرده باشند . و « مساكين » بينوايانند . و « ابن\r\n\r\n","description":"","footnote":"\r\n« 1 » « بحار » 78 / 352 .\r\n« 2 » « سورهء بقره » : 215 .\r\n","page_name":" 214 ","page_number":214},
  {"content":"\r\nسبيل » كسى است كه - بدون خرجى - در راه مانده باشد . . . « 1 » از آيات و احاديث گذشته نيز دلايلى بر اهميّت مال و آثار عظيم اجتماعى آن در قوام مردم و حفظ موجوديّت جامعه به دست مىآيد ، به آنها رجوع كنيد .\r\n\r\nز - برخى از آثار منفى مال\r\n\r\n1 - آثار فردى\r\n\r\nقرآن\r\n1 - * ( فَأَمَّا مَنْ طَغى ، وَآثَرَ الْحَياةَ الدُّنْيا ، فَإِنَّ الْجَحِيمَ هِيَ الْمَأْوى ، ) * « 2 » آن كس كه طغيان كرد ، و زندگى ( و مال و منال ) دنيا را برگزيد ، همانا جايگاه او دوزخ است ، 2 - * ( مَنَّاعٍ لِلْخَيْرِ مُعْتَدٍ أَثِيمٍ ، ) * « 3 » ( از آن كس پيروى مكن كه كسان را ) پيوسته از خير ( بخشيدن و نيكى كردن ) بازمىدارد ، متجاوز است و بزهكار ،\r\n\r\n","description":"","footnote":"\r\n« 1 » « مجمع البيان » 1 / 310 .\r\n« 2 » « سورهء نازعات » ( 79 ) : 37 - 39 .\r\n« 3 » « سورهء قلم » ( 68 ) : 12 .\r\n","page_name":" 215 ","page_number":215},
  {"content":"\r\n3 - * ( وَيْلٌ لِكُلِّ هُمَزَةٍ لُمَزَةٍ ، الَّذِي جَمَعَ مالًا وَعَدَّدَه ، ) * « 1 » واى بر هر سرزنشگر عيب جوى ( كه پيوسته سرزنش مردم كرد و عيب آنان جست ) ، همان كه مالى جمع كرد و همى شمرد ( و بدان خرسند گشت ) ،\r\n\r\nحديث\r\n1 - الإمام علي « ع » : المال مادّة الشّهوات . « 2 » امام على « ع » : مال مايهء شهوتها ( و شهوترانيها ) است . 2 - الإمام علي « ع » : المال يفسد المآل ، و يوسّع الآمال . « 3 » امام على « ع » : مال عاقبت كار را تباه مىكند و بر آرزوها مىافزايد .\r\n\r\n2 - آثار اجتماعى\r\n\r\nقرآن\r\n1 * ( إِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ الله . . . ) * « 4 » كسانى كه كافر شدند ، اموال خود را براى برگرداندن ( مردم ) از راه خدا خرج مىكنند . . .\r\n\r\n","description":"","footnote":"\r\n« 1 » « سورهء همزه » ( 104 ) : 1 - 2 .\r\n« 2 » « نهج البلاغه » / 1113 ؛ « عبده » 3 / 146 .\r\n« 3 » « غرر الحكم » / 33 .\r\n« 4 » « سورهء انفال » : 36 .\r\n","page_name":" 216 ","page_number":216},
  {"content":"\r\n2 - * ( . . . لا تُبْطِلُوا صَدَقاتِكُمْ بِالْمَنِّ وَالأَذى ، كَالَّذِي يُنْفِقُ مالَه رِئاءَ النَّاسِ . . . ) * « 1 » . . . بخششها ( و انفاقها ) ى خود را با منّت گذاشتن و آزردن ( كسان ) باطل مكنيد ، همچون كسى كه مال خود را براى نمايش دادن به مردم انفاق مىكند . . .\r\n\r\nحديث\r\n1 - النّبي « ص » : - إنّما أتخوّف على أمّتي من بعدي ثلاث خصال : أن يتأوّلوا القرآن على غير تأويله ، أو يتّبعوا زلَّة العالم ، أو يظهر فيهم المال حتى يطغوا و يبطروا . . . « 2 » پيامبر « ص » : پس از خود از سه چيز بر مسلمانان بيم دارم : قرآن را بر خلاف آنچه هست تأويل كنند ؛ يا از اشتباه عالم پيروى كنند ؛ يا مال و دارايى فراوان به دست آورند ، تا جايى كه سركش شوند و ( توانگران از بسيارى ناز و نعمت ) خود را گم كنند ( سپاس نعمت ندارند و اسراف كنند و حق حقداران را به آنان نرسانند ) .\r\n\r\n","description":"","footnote":"\r\n« 1 » « سورهء بقره » : 264 .\r\n« 2 » « خصال » 1 / 164 .\r\n","page_name":" 217 ","page_number":217},
  {"content":"\r\nبنگريد ! در اين حديث مهم - بسيار مهم - سه جمله آمده است بس ژرفگستر ، و هدايت پرور ( كه فروغ جلال الوهى « نبوّت » از آنها مىتابد ، و بانگ صداقت قدّوسى « هدايت » از آنها طنين مىافكند ) . توضيح جملهء سوم ( كه در بارهء آثار منفى « تكاثر » و « اتراف » است ) ، در جاى جاى اين كتاب آمده است . اينك توضيحى كوتاه در بارهء هر يك از دو جملهء ديگر :\r\nجملهء نخست : « أن يتأوّلوا القرآن على غير تأويله قرآن را بر خلاف آنچه هست تأويل كنند » . . . حقّ است كه پيامبر اكرم « ص » و آورندهء بزرگ هدايت آسمانى ، از اين چگونگى و پديد آمدن آن در ميان مسلمانان نگران باشد و از آن بر خود ترس راه دهد ( إنّما أتخوّف . . . ) . اين چگونگى ناروا پس از دوران ترجمهء كتابهاى بيگانه و انتقال علوم يونانى و اسكندرانى ، و عرفان وحدت وجودى هندى به عالم اسلام و در آميختن آنها - در نزد برخى - با معارف قرآنى ، رخ نمود و استمرار يافت .\r\nو اين واقعيّتى است تأسّف آور ، در مورد معارف عقلى قرآنى و مبانى توحيدى ( مبدئى و معادى ) اسلامى ، كه شمارى از عالمان و متفكَّران مسلمان - از فيلسوف و عارف - بدان روى آوردند ، و آيات معارفى قرآن را با آنچه از اين سوى و آن سوى وارد اسلام كردند ، به مدد « تأويل » هاى بىنتيجه « 1 » ، و منهى از نظر عقل و شرع ، منطبق معرّفى نمودند ، و فضاى غنا و استقلال مبانى قرآنى را آشفتند ، و به نام « عقل » و « تعقّل » ، خود را از رسيدن به حقيقت « تعقّل سرهء قرآنى » و « مبانى فطرى الهى » محروم ساختند ، و از تحقّقيابى خالص به حقايق تعاليم حاملان\r\n\r\n","description":"","footnote":"\r\n« 1 » در اين باره بژرفى بنگريد به نظر آقا على حكيم ( « بدائع الحكم » / 278 ، چاپ سنگى ) ؛ نظر علَّامهء رفيعى قزوينى ( « مجموعهء رسائل و مقالات فلسفى » / 83 ، چاپ تهران ، انتشارات الزّهرا ) ؛ نظر علَّامهء طباطبائى ( « الميزان 5 / 282 - 283 ، چاپ بيروت ) ؛ نظر شيخ محمّد تقى آملى ( « درر الفوائد » ، حاشيه بر « شرح منظومهء سبزوارى » 2 / 460 ، چاپ تهران ، مركز نشر كتاب ) ؛ و نظر آقا ميرزا احمد آشتيانى ( « لوامع الحقائق في اصول العقائد » / 39 - 44 ، نيز « ميزان المطالب » / 371 - 372 ، چاپ چهارم ، قم ، « مؤسّسهء در راه حق » ) .\r\n","page_name":" 218 ","page_number":218},
  {"content":"\r\n« علم قرآنى » ( علم مصبوب ) ، باز ماندند . . .\r\nجملهء دوّم : « أو يتّبعوا زلَّة العالم يا از اشتباه عالم پيروى كنند » . . .\r\nاين جملهء حديث شريف بر اين دلالت دارد كه دانشمند دينى نيز ممكن است كه اشتباه كند . . . و اين موضوع با يك اصل قطعى در مذهب ما مطابق است ، يعنى اعتقاد به « عصمت » ( منزّه بودن از جهل و اشتباه و گناه ) ، كه ويژهء معصومان « ع » است و بس . بنا بر اين بر دانشمند دينى نيز لازم است كه استبداد نورزد ، و به فضل و فهم خود فريفته نگردد ، و انتقادپذير باشد « 1 » ، و در امور و مسائل و حوادث - بويژه حوادث مهم - از عقل و تجربه و دانش ديگران ( بخصوص اطَّلاعات اهل تخصّص و مهارت و كسان دانا و بيدار ) بهره جويد ؛ چنان كه در احاديث بر مشورت كردن و از عقل و تجربه و مهارت ديگران سود بردن تأكيد بسيار شده است . « 2 » و بر مردم نيز لازم است كه چون از عالمى ، اشتباهى سر زد ، از او پيروى نكنند ، و آن اشتباه را از اسلام و معارف اعتقادى و اصول اجتماعى و سياسى و احكام فقهى و اقتصادى اسلام به شمار نياورند . . . تا به دين خدا زيانى نرسد ، و اركان ايمانى مردم خللى نپذيرد .\r\n2 الإمام علي « ع » : أنا يعسوب المؤمنين ، و المال يعسوب الفجّار . « 3 » امام على « ع » : من سركردهء مؤمنانم ، و مال سركردهء فاجران . 3 الإمام علي « ع » : إنّ إعطاء هذا المال قنية ، و إنّ إمساكه فتنة . « 4 » امام على « ع » : انفاق مال دنيا پس انداز است ( كه براى انفاقكننده مىماند ) ، و نگاه داشتن آن ( و بخلورزيدن ) ، اندوه است و گرفتارى .\r\n\r\n","description":"","footnote":"\r\n« 1 » فصل 42 ، از باب 1 ( جلد اوّل ) .\r\n« 2 » فصل 47 ، از باب 1 ( جلد اوّل ) .\r\n« 3 » « نهج البلاغه » / 1236 ؛ « عبده » 3 / 229 .\r\n« 4 » « غرر الحكم » / 101 .\r\n","page_name":" 219 ","page_number":219},
  {"content":"\r\n، مال به خودى خود اثر منفى ندارد ، بلكه مايهء قوام و سامانيابى امور آدمى و زندگانى او است ؛ چيزى كه هست انسان با جمع كردن مقدارى فراوان از آن ، و دل بستن به آن ، يا خرج كردن در راههاى ناشايسته و تباه ، به آن اثر منفى مىدهد .\r\n\r\nح - كار و تأكيد بر آن بعنوان منشأ مالك شدن\r\n\r\nقرآن\r\n1 * ( وَأَنْ لَيْسَ لِلإِنْسانِ إِلَّا ما سَعى ، ) * « 1 » انسان چيزى جز آنچه براى آن تلاش كرده است ندارد ، 2 * ( . . . لِلرِّجالِ نَصِيبٌ مِمَّا اكْتَسَبُوا ، وَلِلنِّساءِ نَصِيبٌ مِمَّا اكْتَسَبْنَ . . ) * « 2 » . . . مردان را از كار و كوشش خويش بهره اى است ، و زنان را از كار و كوشش خويش بهره اى . . .\r\n\r\nحديث\r\n1 النّبي « ص » : كلوا من كدّ أيديكم . « 3 »\r\n\r\n","description":"","footnote":"\r\n« 1 » « سورهء نجم » ( 53 ) : 39 .\r\n« 2 » « سورهء نسا » : 32 ؛ « مجمع البيان » 3 / 40 .\r\n« 3 » « بحار » 66 / 314 .\r\n","page_name":" 220 ","page_number":220},
  {"content":"\r\n( 1 ) پيامبر « ص » : از دسترنج خود بخوريد . النّبي « ص » - سئل النّبيّ « ص » : أيّ كسب الرّجل أطيب ؟ قال : « عمل الرّجل بيده و كلّ بيع مبرور » . « 1 » پيامبر « ص » - از پيامبر اكرم « ص » پرسيدند كه كدام كسب مرد پاكيزه تر است ؟ فرمود : « كار كردن مرد با دست خود ، و هر خريد و فروش مشروع » . 3 الإمام علي « ع » - فيما كلَّم به عبد الله بن زمعة ، و هو من من شيعته ، و ذلك أنّه قدم عليه في خلافته يطلب منه مالا : إنّ هذا المال ليس لي و لا لك ، و إنّما هو فيء للمسلمين و جلب أسيافهم ، فإنّ شركتهم في حربهم كان لك مثل حظَّهم ، و إلَّا فجناة أيديهم لا تكون لغير أفواههم . « 2 » امام على « ع » - از سخنان امام به عبد الله بن زمعة كه از شيعيان بود ، و در زمان خلافت امام نزد او آمد و مالى خواست : اين مال نه از آن من است نه از آن تو ، بلكه غنيمتى است متعلَّق به مسلمانان ، كه در كارزار به دست آورده‌اند ، تو اگر در جنگ با ايشان شركت داشته اى سهمى همچون آنان خواهى داشت ؛ و گر نه آنچه دستهاى آنان چيده است به دهانهاى ديگران نخواهد رسيد . 4 الإمام الباقر « ع » - قال راوي الحديث : سألته عن الرّجل يتقبّل العمل فلا يعمل فيه و يدفعه إلى آخر ، يربح فيه ؟ قال : لا . « 3 »\r\n\r\n","description":"","footnote":"\r\n« 1 » « مجمع البيان » 2 / 380 .\r\n« 2 » « نهج البلاغه » / 728 ؛ « عبده » 2 / 253 .\r\n« 3 » « وسائل » 13 / 266 .\r\n","page_name":" 221 ","page_number":221},
  {"content":"\r\n( 1 ) امام باقر « ع » - راوى حديث گويد : از آن امام در اين باره پرسيدم كه كسى انجام دادن كارى را متعهّد مىشود ليكن خودش كارى انجام نمىدهد و آن را به ديگرى واگذار مىكند ، آيا حق سود بردن از اين راه دارد ؟ فرمود : « نه » . الإمام الباقر « ع » ، أو الصّادق « ع » - محمّد بن مسلم ، عن أحدهما ، قال : سألته عن الرّجل الخيّاط يتقبّل العمل فيقطعه و يعطيه من يخيطه و يستفضل ، قال :\r\nلا بأس ، قد عمل فيه . « 1 » امام باقر « ع » ، يا امام صادق « ع » - محمّد بن مسلم گويد ، از يكى از دو امام پرسيدم : خيّاطى كار دوختن لباسى را مىپذيرد و پس از بريدن پارچه دوختن آن را به ديگرى وامىگذارد ، و پولى به دست مىآورد ؟ فرمود عيبى ندارد ، چون كارى در آن كرده است . 6 الإمام الباقر « ع » ، أو الصّادق « ع » - عن محمّد بن مسلم ، أنّه سئل عن الرّجل يتقبّل بالعمل فلا يعمل فيه و يدفعه إلى آخر ، فيربح فيه ؟ قال : لا ، إلَّا أن يكون قد عمل فيه شيئا . « 2 » امام باقر « ع » ، يا امام صادق « ع » - محمّد بن مسلم گويد ، پرسيدند : مردى كارى قبول مىكند و آن را - بىآنكه خود كارى انجام داده باشد - به ديگرى مىسپارد ، آيا حق دارد از اين كار سودى ببرد ؟ فرمود : « نه ، مگر اينكه قسمتى از آن كار را انجام داده باشد » .\r\n\r\n","description":"","footnote":"\r\n« 1 » « وسائل » 13 / 265 .\r\n« 2 » « وسائل » 13 / 266 .\r\n","page_name":" 222 ","page_number":222},
  {"content":"\r\nبنگريد ! اين احاديث - آشكارا - ما را به اصلى شالوده دار در « نگرش اسلامى » هدايت مىكند ؛ يعنى ارزش واقعى مربوط به كار و تلاش است ( * ( وَأَنْ لَيْسَ لِلإِنْسانِ إِلَّا ما سَعى ) * ( 1 ) انسان چيزى جز آنچه براى آن تلاش كرده است ندارد ) ، و ارزش مال از تلاشى كه براى كسب آن صورت گرفته است حاصل مىشود ؛ و بدين گونه دو نظام « تشريعى » و « تكوينى » با يك ديگر هماهنگ مىشوند ، زيرا كه در نظام تكوينى نيز وضع انسان همين گونه است و كوشش و تحمّل رنج لازم است ، امام جعفر صادق « ع » در اين خصوص مىفرمايد : « . . . و خلق له الوبر لكسوته ، فكلَّف ندفه و غزله و نسجه ، و خلق له الشّجر ، فكلَّف غرسها و سقيها و القيام عليها . . . و ترك عليه في كلّ شيء من الأشياء موضع عمل و حركة ، لما في ذلك من الصّلاح . . . و جعل الخبز متعذّرا - لا ينال إلَّا بالحيلة و الحركة - ليكون للإنسان في ذلك شغل يكفّه عمّا يخرجه إليه الفراغ من الأشر و العبث « 1 » پشم براى پوشش آدمى آفريده شد ، ليكن زدن و رشتن و بافتن آن به عهدهء خود او گذاشته شد . درخت براى انسان آفريده شد ، ليكن نشاندن و آبيارى كردن و رسيدن به آن وظيفهء خود او قرار داده شد . . . در هر چيزى كه بنگرى جايى براى كار و تلاش آدمى باقى ماند ، كه صلاح انسان در همين ( كار و تلاش ) بود ( نه بيكارى و مفتخوارى ) . . .\r\n« دست يافتن به نان نيز دشوار شد ، كه جز با چاره گرى ( كشت و درو و با ابزار و وسايل ) و تلاش به دست نمىآيد . و حكمت اينها همه آن است كه انسان شغلى و سرگرميى داشته باشد ، تا او را از سبكسرى و بيهودگى حاصل از بيكارى بيرون آورد . » و اين اصل - كه مال را محصول كار و كوشش آدمى مىداند - اگر چنان كه بايد و شايد مراعات شود ، ريشهء همه گونه نظامهاى مختلف بهره كشى را خشك مىكند . بنا بر همين اصل ، ربح و سود نيز بايد با كار و\r\n\r\n","description":"","footnote":"\r\n« 1 » « بحار » 3 / 86 - 87 ، از كتاب « توحيد مفضّل » .\r\n","page_name":" 223 ","page_number":223},
  {"content":"\r\nكوشش - بدان گونه كه در حديث ديديم - به دست آيد .\r\nو همهء اين تعاليم دينى ، با نظامهاى تكاثرى و ارزشهاى حاكم بر آنها در تضادّ است ، چه مال در اين نظامها - بيشتر - از مال به دست مىآيد نه از سعى و كوشش . و همين امر سبب اصلى رواج يافتن ظلم اقتصادى در اجتماعات بشرى است . آرى ، ثروتهاى شگفت انگيزى كه در تصرّف متكاثران است ، نتيجهء تلاشها و دسترنجهاى ايشان - يا پسران و دختران غرق در ناز و نعمت و فارغ از هر كوشش و تلاش ايشان - نيست بلكه نتيجهء رنج و زحمت مزدوران و كارگران و روستاييان مستضعفى است كه مورد بهره بردارى قرار گرفته‌اند و خونشان مكيده شده است ، پس اين اموال و امكانات گسترده - اغلب - با غصب حقوق به دست آمده است .\r\nبر اساس احاديث ياد شده - و آيات قرآنى مشتمل بر همين مضامين - تكليف اين مالها و سودهاى چندين برابر كه با يك « تلفن » - و همانند آن - به دست مىآيد نيز روشن مىشود ، زيرا كه جريان سودهاى متراكم و دخلهاى آنچنانى چيزى نيست كه اسلام آن را - با توجّه به همهء تعاليم اسلامى كه اشكال گوناگون ستم و تعدّى را طرد مىكند - تصويب كند .\r\n\r\nط - حفظ اموال عمومى و بيت المال و تأكيد قاطع بر آن\r\n\r\nقرآن\r\n1 * ( إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها . . . ) * « 1 » خدا به شما فرمان مىدهد كه امانتها را به صاحبان آنها بازگردانيد . . .\r\n\r\n","description":"","footnote":"\r\n« 1 » « سورهء نسا » : 58 .\r\n","page_name":" 224 ","page_number":224},
  {"content":"\r\n\r\nحديث\r\n1 الإمام علي « ع » - من كتاب له إلى عمّاله : أدقّوا أقلامكم ، و قاربوا بين سطوركم ، و احذفوا من فضولكم ، و اقصدوا قصد المعاني ، و إيّاكم و الإكثار ، فإنّ أموال المسلمين لا تحتمل الإضرار . « 1 » امام على « ع » - از نامه اى از آن امام به كارگزاران و كارمندان حكومتى :\r\nقلمهاى خود را نازكسر كنيد ، از فاصلهء ميان سطرها بكاهيد ، چيزهاى زيادى را بيندازيد ، كوتاهترين مضامين را به كار بريد ، و از زياده روى بپرهيزيد ، زيرا كه اموال مسلمانان نمىتواند زيان ببيند . ، در نامه هاى آن امام به كارگزارانش از اين گونه آموزشها و دستورها فراوان ديده مىشود ؛ به « نهج البلاغه » ، بخش نوشته ها و نامه ها مراجعه كنيد . قاعدهء « لا ضرر » و احاديث آن نيز اموال عمومى را به خوبى شامل مىشود .\r\n2 الإمام علي « ع » - دخل عليه عمرو بن العاص ليلة ، و هو في بيت المال ، فطفئ السّراج و جلس في ضوء القمر ، و لم يستحلّ أن يجلس في الضّوء من غير استحقاق . « 2 » امام على « ع » - شبى عمرو عاص بر او كه در بيت المال بود وارد شد ، امام چراغ را خاموش كرد و در نور ماه نشست ، و روا نداشت كه بىجهت از چراغ بيت المال استفاده كند .\r\n\r\n","description":"","footnote":"\r\n« 1 » « مستدرك نهج البلاغه » / 111 .\r\n« 2 » « مناقب » 2 / 110 ، از چاپ قم .\r\n","page_name":" 225 ","page_number":225},
  {"content":"\r\n\r\nى - اعتدال در طلب مال و انگيختن بر آن\r\n\r\nحديث\r\n1 النّبي « ص » - فيما رواه الإمام الباقر ، ممّا قاله في حجّة الوداع : ألا ! إنّ الرّوح الأمين نفث في روعي ، أنّه لا تموت نفس حتى تستكمل رزقها : فاتّقوا الله عزّ و جلّ و أجملوا في الطَّلب . و لا يحملنّكم استبطاء شيء من الرّزق أن تطلبوه بشيء من معصية الله ، فإنّ الله - تبارك و تعالى - قسم الأرزاق بين خلقه حلالا و لم يقسمها حراما ؛ فمن اتّقى الله عزّ و جلّ و صبر ، أتاه الله برزقه من حلَّه ، و من هتك حجاب السّتر و عجّل فأخذه من غير حلَّه ، قصّ به من رزقه الحلال ، و حوسب عليه يوم القيامة . « 1 » پيامبر « ص » - به روايت امام باقر « ع » ، از سخنان پيامبر اكرم در « حجّة الوداع » ( آخرين حجّ پيامبر « ص » ) : توجّه كنيد ! فرشتهء امين وحى مرا آگاه كرده است كه هيچ كس پيش از آنكه روزى خود را - تمام و كمال - مصرف كند از دنيا نخواهد رفت ؛ پس ، از خداى بزرگ بترسيد و در مال و روزى اعتدال را رعايت كنيد ( و همهء وقت خود را صرف آن نكنيد ) ، و مبادا دير شدن وصول روزى شما را بر آن دارد كه از راهى كه در آن اندكى معصيت باشد طلب كنيد ، كه خداوند متعال روزى را ميان بندگان خود به صورت حلال تقسيم كرده است نه حرام ؛ پس هر كس از خدا بترسد و شكيبا باشد ، خدا روزى او را از راه حلال به او خواهد رساند ، و هر كس بىحيايى كند و شتاب ورزد و آن را از غير حلال به دست آورد ، هم از روزى حلال او كاسته خواهد شد ، و هم روز قيامت حساب آن را بايد پس بدهد .\r\n\r\n","description":"","footnote":"\r\n« 1 » « كافى » 5 / 80 .\r\n","page_name":" 226 ","page_number":226},
  {"content":"\r\nالإمام علي « ع » : و اعلم يقينا أنّك لن تبلغ أملك ، و لن تعدو أجلك ، و أنّك في سبيل من كان قبلك ؛ فخفّض في الطَّلب ، و أجمل في المكتسب . . . و إيّاك أن توجف بك مطايا الطَّمع فتوردك مناهل الهلكة . « 1 » امام على « ع » : از روى يقين بدان كه تو به آنچه آرزو دارى نخواهى رسيد ، و از اجلت بيشتر نخواهى ماند ، و در پى كسانى روانى كه پيش از تو بودند ؛ پس در كسب سختگير مباش و در داد و ستد ميانه روى كن . . . و مبادا مركبهاى آز و طمع تو را به سرعت پيش ببرند و به آبشخورهاى هلاكت دراندازند . الإمام الصّادق « ع » : الرّزق مقسوم على ضربين : أحدهما و اصل إلى صاحبه و إن لم يطلبه ، و الآخر معلَّق بطلبه ، فالَّذي قسم للعبد على كلّ حال آتيه و إن لم يسع له ، و الَّذي قسم له بالسّعي فينبغي أن يلتمسه من وجوهه ، و هو ما أحلَّه الله له دون غيره ، فإن طلبه من جهة الحرام فوجده حسب عليه برزقه و حوسب به . « 2 » امام صادق « ع » : روزى به دو قسمت تقسيم شده است : يكى از آنها به صاحبش مىرسد هر چند آن را طلب نكرده باشد ، و ديگرى وابسته به طلب و كوشش او است . پس آنچه قسمت بنده است به هر حال به او خواهد رسيد ، حتى اگر تلاشى هم براى دست يافتن به آن نكند . و آنچه بسته به كوشش اوست ، بايد از راههاى آن بجويد ، يعنى راهى كه خدا براى او حلال كرده است نه جز آن . پس اگر آن را از راه حرام جستجو كند و به دست آورد ، بعنوان روزى مقدّر او محسوب مىشود ، و بايد حساب آن را پس بدهد .\r\n\r\n","description":"","footnote":"\r\n« 1 » « نهج البلاغه » / 929 ؛ « عبده » 3 / 56 - 57 .\r\n« 2 » « وسائل » 12 / 29 .\r\n","page_name":" 227 ","page_number":227},
  {"content":"\r\n4 الإمام الصّادق « ع » : لو كان العبد في جحر لأتاه الله برزقه ، فأجملوا في الطَّلب . « 1 » امام صادق « ع » : اگر بنده در سوراخ حشره اى هم باشد ، خدا روزى ( مقدّرشدهء ) او را مىدهد ، پس در طلب روزى به اندازه بكوشيد . الإمام الصّادق « ع » : إنّ الله عزّ و جلّ ، خلق الخلق و خلق معهم أرزاقهم حلالا طيّبا ، فمن تناول شيئا منها حراما قصّ به من ذلك الحلال . « 2 » امام صادق « ع » : خداى بزرگ آفريدگان را آفريد ، و براى آنان روزى حلال پاكيزه نيز آفريد ، پس هر كس چيزى از آن را از حرام به دست آورد و مصرف كند ، از قسمت حلال روزى او كاسته خواهد شد . آگاهى اين درست نيست كه به احاديث ياد شده و همانندهاى آنها نظر « عقايدى » يا « اخلاقى » محض داشته باشيم ، يعنى بگوييم كه مقصود از آنها آگاهسازى مردم در بارهء مسائل اعتقادى و چيزهايى است كه به تقدير مربوط مىشود ، يا اينكه هدف تنها تقويت اصل اخلاقى است در بارهء عفّت نفس و استغناى آن و پرهيز كردن از حرص و طمع ، نه ، بلكه در اين گونه احاديث يك هدف اقتصادى مهم و سازنده نيز وجود دارد . چون كسانى كه قدرت تلاش كردن براى به دست آوردن مال - حتى مقدار فراوان - دارند ، و در كسب درآمد از مهارت و استعداد كافى برخوردارند ، اگر از مقدار فراوان دست بردارند ، و به آنچه براى معيشتى پاك و سالم كافى است بسنده كنند ، - بطبع - بقيّهء اموال و ارزاق و ضروريات معيشتى به ديگران مىرسد ، بخصوص به آن دسته از\r\n\r\n","description":"","footnote":"\r\n« 1 » « كافى » 5 / 81 .\r\n« 2 » « كافى » 5 / 81 .\r\n","page_name":" 228 ","page_number":228},
  {"content":"\r\nمردمان ناتوانى كه آن اندازه توان تلاش و كوشش ندارند و از آن مهارت و استعداد برخوردار نيستند . بنا بر اين اسلام ، در همهء تعليمهاى خود ، به تقويت اساس عدل و انصاف و از ميان بردن فقر و محروميّت - بلكه جلوگيرى از پيدايش اين دو پديده و تداوميابى فقر و ناكامى در ميان توده هاى مردم - توجّه دارد .\r\n\r\nيا - از راه « حلال » ، « مال بسيار » جمع نمىشود\r\n\r\nحديث\r\n1 الإمام الباقر « ع » : . . . ليس من شيعتنا من له مائة ألف ، و لا خمسون ألفا ، و لا أربعون ألفا ، و لو شئت أن أقول : ثلاثون ألفا لقلت . و ما جمع رجل قطَّ عشرة آلاف من حلَّها . « 1 » امام باقر « ع » : . . . كسى كه صد هزار ، نه ، پنجاه هزار ، نه ، بلكه چهل هزار ( درهم ) دارد از شيعيان ما نيست ؛ و اگر بخواهم بگويم ، سى هزار ( درهم ) ، مىگويم . و هرگز كسى ده هزار ( درهم ) از حلال نداشته است . 2 الإمام الصّادق « ع » : المال أربعة آلاف ، و اثنا عشر ألف درهم كنز ، و لم يجتمع عشرون ألفا من حلال . . . « 2 » امام صادق « ع » : مال چهار هزار ( درهم ) است . دوازده هزار درهم گنج است ، و بيست هزار ( درهم ) از حلال جمعشدنى نيست .\r\n\r\n","description":"","footnote":"\r\n« 1 » « بحار » 72 / 66 ؛ از كتاب « سرائر » ابن ادريس حلَّى .\r\n« 2 » « تحف العقول » / 279 ؛ نيز فصل 25 ، از اين باب ( جلد چهارم ) .\r\n","page_name":" 229 ","page_number":229},
  {"content":"\r\nاحتياط بنا بر تعليماتى كه از أئمّهء طاهرين « ع » به ما رسيده ، شايسته بلكه مهمّ است كه به « مال فراوان » به چشم « احتياط » - يعنى شك كردن در حلال و مشروع بودن آن - نگاه كنيم ، و با آن همچون اشخاص محتاط برخورد داشته باشيم . آرى ، اين حديثهاى مهم كه سلامت اجتماع را مىسازد ، بر آن دلالت دارد كه جوهر تعاليم امامان « ع » و روح آنها ، محكوم كردن مال فراوان و طرد متكاثران و تنعّمگرايان است نه توجّه كردن به ايشان ، و با آنان و روحيّاتشان دمخورشدن ، تا چه رسد به درست دانستن كارها و مالهاى ايشان . « 1 » و اين چيزى جز جوهر تعليمات قرآن و روح آنها نيست .\r\nپس در اسلام زياده طلبى در مال و فخرفروشى به دارايى وجود ندارد .\r\nو آشكار است كه مقادير ياد شده در احاديث ، بر حسب هر زمان و هر شهر ارزيابى مىشود ، و با واحد پول رايج آن زمان تعيين مىگردد ، به شرط آنكه به آن اندازه نرسد كه در عرف هر محيط و هر زمان عنوان « مال فراوان » ( مال كثير ) پيدا كند ، چون چنين مالى از حلال به دست نمىآيد . و در اسلام قداست و حرمت ، تنها به « مال حلال » تعلَّق دارد .\r\n\r\nيب - تعريف مال\r\n\r\nحديث\r\n1 الإمام الباقر « ع » : . . . هي ( الدّنانير و الدّراهم ) خواتيم الله في أرضه ، جعلها الله\r\n\r\n","description":"","footnote":"\r\n« 1 » تجربه نيز اين سخن معصوم « ع » را تأييد مىكند ؛ چنان كه يكى از مقامات قضايى بالاى كشور ، بصراحت اعلام داشت كه به هنگام رسيدگى به پرونده هاى اغنيا و توانگران متكاثر ، به اين نتيجه نمىرسد كه اين مالها و ثروتها از راه حلال و شرعى از آن آنان شده باشد : ( خطبهء نماز جمعهء تهران ، 15 ماه صفر سال 1408 ق ، 17 مرداد سال 1366 ش ) . و اين سخن مىتواند حجت و دليل باشد ، زيرا گويندهء محترم ، بر مبناى مسئوليّت ، پرونده هاى بسيارى را از نظر گذرانده است . و اين شاهدى عملى است بر آنچه در قرآن كريم و احاديث معصومين « ع » آمده است .\r\n","page_name":" 230 ","page_number":230},
  {"content":"\r\nمصحّة لخلقه ؛ و بها تستقيم شؤونهم و مطالبهم . . . « 1 » امام باقر « ع » : . . . دينارها و درهمها خاتمها ( مهرها ، سكَّه ها ) ى خدايند در زمين ، كه آنها را وسيلهء سامانيابى امور بندگان خود قرار داده است ، و بوسيلهء آنها گذران امور آنان ميسّر مىگردد . ، خوانندگان از آنچه پيش از اين گذشت و آنچه خواهد آمد ، با « تعريف مال در اسلام » آشنا مىشوند . ما تعريف مال را در فصل بيست و چهارم از اين باب آورده‌ايم « 2 » ، مىتوانيد به آنجا رجوع كنيد .\r\n\r\nدو تذييل مهم\r\n\r\n1 - منحرف كردن مال از مواضع حقيقى آن\r\n\r\nقرآن\r\n1 * ( لَتُبْلَوُنَّ فِي أَمْوالِكُمْ وَأَنْفُسِكُمْ . . . ) * « 3 » هم با مال و هم با جان خود آزمايش خواهيد شد . . .\r\n\r\nحديث\r\n1 - الإمام علي « ع » : ألا ! و إنّ إعطاء المال في غير حقّه تبذير و إسراف . . . « 4 »\r\n\r\n","description":"","footnote":"\r\n« 1 » « امالى » شيخ طوسى 2 / 133 .\r\n« 2 » ( جلد چهارم ) .\r\n« 3 » « سورهء آل عمران » : 186 .\r\n« 4 » « نهج البلاغه » / 390 ؛ « عبده » 2 / 10 .\r\n","page_name":" 231 ","page_number":231},
  {"content":"\r\n( 1 ) امام على « ع » : توجّه كنيد ! مصرف كردن مال در موارد نادرست ، تبذير است و اسراف . . . الإمام السّجاد « ع » : . . . و أمّا حقّ المال ، فأن لا تأخذه إلَّا من حلَّه ، و لا تنفقه إلَّا في حلَّه ، و لا تحرّفه عن مواضعه ، و لا تصرفه عن حقائقه ، و لا تجعله إذا كان من الله إلَّا إليه ، و سببا إلى الله . « 1 » امام سجّاد « ع » : . . . حقّ مال ، آن است كه جز از راه حلال به دست نياورى ، و جز در راه حلال خرج نكنى ، و آن را از جايگاههاى خود منحرف نسازى و از وضع حقيقى ( مصرفهاى درست آن ) ، دور ندارى ؛ و چون از خدا باشد ، جز در راه خدا و قرب به خدا به كار نبرى . 3 الإمام الصّادق « ع » : . . و رأيت الرّجل ينفق المال في غير طاعة الله ، فلا ينهى و لا يؤخذ على يديه . « 2 » امام صادق « ع » - در بيان احوال روزگاران فساد و تباهى ، و دور شدن مردم از اسلام و عمل به احكام اسلام : . . . و مىنگرى كه مردى مال را در غير طاعت خدا مصرف مىكند ، و كسى به نهى كردن او نمىپردازد و دست او را نمىگيرد .\r\n\r\n","description":"","footnote":"\r\n« 1 » « تحف العقول » / 191 .\r\n« 2 » « كافى » 8 / 38 .\r\n، در اين باره به « نگاهى به سراسر فصل » رجوع كنيد ، در آنجا اشاره ها و آگاهيهايى مهم خواهيد ديد .\r\n","page_name":" 232 ","page_number":232},
  {"content":"\r\n\r\n2 - حرمت اموال اقليّتها\r\n\r\n[ قرآن 
  ]\r\n، آياتى در قرآن كريم ، كه از ستمگرى و غصب و دزدى و تعدّى نهى مىكند ، يا به حفظ عهد و پيمان امر مىكند ، و امثال اين آيات - آشكارا - شامل اين موضوع نيز مىشود .\r\n\r\nحديث\r\n1 - الإمام علي « ع » - ممّا كتبه إلى عمّاله على الخراج : . . . و لا تبيعنّ للنّاس في الخراج كسوة شتاء و لا صيف ؛ و لا دابّة يعتملون عليها ؛ و لا عبدا ، و لا تضربنّ أحدا سوطا لمكان درهم ؛ و لا تمسّنّ مال أحد من النّاس - مصلّ و لا معاهد - إلَّا أن تجدوا فرسا أو سلاحا يعدى به على أهل الإسلام . . . « 1 » امام على « ع » - در نامه اى به كارگزاران حكومت در بارهء خراج و ماليات : براى گرفتن خراج مردمان ، لباس زمستانى و تابستانى ايشان را مفروشيد ؛ و نه چارپايى را كه با آن كار مىكنند ؛ و نه بنده اى را كه در اختيار دارند ؛ و براى درهمى كسى را تازيانه مزنيد ؛ و به مال هيچ يك از مردم - چه مسلمان ، چه اقليّت - دست مبريد ، مگر اينكه اسب يا سلاحى باشد كه در جنگ با مسلمانان به كار مىرود . . . 2 الإمام الصّادق « ع » - محمّد بن مسلم قال : سألته عن الشّراء في أرض اليهوديّ و النّصرانيّ ؟ فقال : ليس به بأس . . . و ما به بأس لو اشتريت منها شيئا . و أيّما قوم أحيوا شيئا من الأرض فعمروه ، فهم أحقّ به ، و هو لهم . « 2 »\r\n\r\n","description":"","footnote":"\r\n« 1 » « نهج البلاغه » / 984 ؛ « عبده » 3 / 90 - 91 .\r\n« 2 » « من لا يحضره الفقيه » 3 / 151 .\r\n","page_name":" 233 ","page_number":233},
  {"content":"\r\n( 1 ) امام صادق « ع » - محمّد بن مسلم گويد ، در بارهء خريد در زمين يهودى و نصرانى پرسيدم ، فرمود : « عيبى ندارد . . . نيز عيبى ندارد كه چيزى از آن بخرى . هر قومى كه زمينى را احيا و آباد كرده باشند ، بيشتر در بارهء آن حق دارند ، و زمين احيا شده متعلَّق به ايشان خواهد بود » .\r\n","description":"","footnote":"","page_name":" 234 ","page_number":234},
  {"content":"\r\n\r\nنگاهى به سراسر فصل\r\n\r\n1 - حرمت مال و تأكيد بر آن\r\n: پيشتر گفتيم كه مال براى كالبد اجتماع همچون خون است براى كالبد فرد . بنا بر اين تراكم مال در نزد مشتى از مردم ، با جريان عمومى خون ( كه در نتيجهء آن جسد اجتماع زنده مىماند و از حيات تودهء مردم پاسدارى مىشود ) در تضادّ است .\r\nپس حرمت مال - كه تعليمات اسلامى در بارهء آن به صراحت تأكيد كرده است - به سبب خصوصيّت قوامى آن است ، يعنى همچون خون براى جسد . به همين جهت تعبيرهايى كه در احاديث وارد شده است ، مانند سخن پيامبر اكرم « ص » : « حرمة ماله كحرمة دمه « 1 » حرمت مال مؤمن همچون حرمت خون او است » ، و گفتهء امام على « ع » : « إنّ أموال المسلمين لا تحتمل الإضرار « 2 » اموال مسلمانان تاب تحمّل ضرر ندارد » ، همه توجّه به اين هدف مطلوب از مال دارد ، كه همان قوام بودن آن است براى مردم ، و همچون خون روان بودن در سراسر جسد توده ها كه به هر ياخته اى از ياخته هاى آن برسد ، با نظارتى عادلانه و دقيق ؛ و حال آنكه جريان تكاثرى مال چيزى جز يك جريان سرطانى نيست كه هيچ تعادل و قوامى ندارد ، از سويى در مالكيّت و مقدار آن افراط مىكند و از سويى ديگر در مصرف كردن و استهلاك ، و در نتيجه يك عضو متورّم مىشود ، و ديگر اعضا گرفتار كمخونى و لاغرى مىشوند و در شرف مرگ قرار مىگيرند .\r\nبخش بزرگى از احكام مالى در اسلام اين جهت ، يعنى نبرد با حركت تكاثرى مال را هدف قرار داده است . حرام بودن اسراف و تبذير ، حرام بودن تباه كردن مال و خوردن آن به باطل و ربا و گنج ساختن از مال و غصب اموال و كم فروشى و ظلم اقتصادى و احتكار و اجحاف در نرخگذارى و امثال اين احكام ، به علل و حكمتهايى تشريع شده كه از مهمترين آنها پايان دادن به گردش سرطانى مال در\r\n\r\n","description":"","footnote":"\r\n« 1 » « اختصاص » / 339 .\r\n« 2 » « مستدرك نهج البلاغه » / 111 .\r\n","page_name":" 235 ","page_number":235},
  {"content":"\r\nجسد اجتماع و محدود كردن سود است ، چه آن كس كه از خريدار سود فراوان مىبرد ، در واقع خون او را مكيده است كه قوام و دوام حيات او به آن وابسته است . به همين جهت است كه امام صادق « ع » مىفرمايد : « ربح المؤمن على المؤمن ربا ، إلَّا أن يشتري بأكثر من مائة درهم ، فاربح عليه قوت يومك ، أو يشتريه للتّجارة فاربحوا عليهم و ارفقوا بهم « 1 » سودى كه مؤمن از مؤمن ديگر ببرد رباست ، مگر اينكه از خريدار صد درهم كالا به اندازهء خوراك يك روز خود سود ببرد ، يا خريدار ، كالا را براى تجارت بخرد ، در اين صورت سود ببريد ، ليكن با ارفاق و ملاحظه » . آرى ، روا نيست كه مال در جيب طاغوتيان اقتصادى و حلقوم آنان ريخته شود كه - بنا بر حديث - : « شكمهاى آنان هيچ گاه سير نمىشود » . « 2 » مالها خونهاى مردم و قوام زندگى ايشان است ، پس روا نيست كه دستاويزى براى طغيان و استكبار اقتصادى شود ، و بسيارى از مسلمانان را گرفتار زندگيى مشقّت بار و آميخته به بدبختى و غير اسلامى سازد ، و به صورت وسيله اى براى كامرانيهاى ثروتمندان درآيد ( المال مادّة الشّهوات « 3 » مال مايهء شهوتها و شهوترانيهاست ) . و آشكار است كه مقصود از آن مال كه مايه و مادّهء شهوتها شود ، آن اندازه نيست كه زيستن يك فرد در حدّ كفاف و قوام وابستهء به آن است ، يا اموالى كه حيات اجتماع به آن بستگى دارد ، بلكه آن مال فراوانى است كه در نزد متكاثران يافت مىشود .\r\nاز آنچه شرح داديم به اين نتيجه مىرسيم كه « حرمت مال در اسلام » ، نه هدفى ذاتى بلكه هدفى وسيله اى است ، و تا زمانى ثابت است كه سبب زندگى مردم و قوام آن باشد ، نه سبب نابودى اجتماع و بيچارگى توده ها . با توجّه به اين امر ، حرمت مال در اسلام ، به هيچ وجه ، ابزار دفاعى متكاثران و طرفداران ايشان نمىتواند باشد ، تا بدان وسيله كارهاى آنان را مشروع جلوه دهند ، يعنى ثروت اندوزى ، افزونطلبى ، و\r\n\r\n","description":"","footnote":"\r\n« 1 » « كافى » 5 / 154 .\r\n« 2 » « مكارم الاخلاق » / 526 ، از سخنان پيامبر اكرم « ص » .\r\n« 3 » « نهج البلاغه » / 1113 ؛ « عبده » 3 / 164 .\r\n","page_name":" 236 ","page_number":236},
  {"content":"\r\nسپردن پس اندازها و مالهاى كلان در بانكها ، و هر چه از اينجا و آنجا بر خلاف شريعت گرد آورده‌اند ، بلكه عكس اين خواهد بود . . . و اسلام كه در بارهء حرمت مال تأكيد كرده و به دفاع از آن پرداخته است ، براى مبارزهء با تكاثر و زراندوزى بوده است نه براى موافقت با آن . به همين جهت مشاهده مىكنيم كه ، در تعليمات حديثى ، ثروتمندان بعنوان « هالكان » و « مردگان » و « اشرار امّت » توصيف شده‌اند ، زيرا آنان مال را از صورت اصلى و قوامى ، به صورت غير اصلى و مهلك آن در مىآورند .\r\nاز اينجا بر ما معلوم مىشود كه مقياسهاى اساسى براى ارزش و حرمت مال در « نظام اسلامى » و « نظام تكاثرى » ضدّ يك ديگر است : در نظام اسلامى انسان مقياس است ، و مال تا زمانى محترم شمرده مىشود كه در خدمت انسان باشد ( و به تبع در خدمت جامعهء انسانى و اسلام ) . و در نظام تكاثرى مال مقياس است ، و انسان تا زمانى محترم و داراى ارزش محسوب مىشود كه يا خود مالدار و توانگر باشد ، يا در خدمت صاحبان مال و در معرض بهره بردارى و اسارت اقتصادى آنان قرار گرفته باشد .\r\n\r\nتذييل احتياط در جمع آورى اموال و مصرف آنها\r\nاحتياط در اموال مقتضى آن است كه مال در غير موضع قوامى خود مصرف نشود ، و مقدار فراوانى از آن - چنان كه اشاره شد - در نزد يك تن يا گروهى گرد نيايد ، تا اينكه امر مال با حدگذارى الهى آن سازگار باشد ، و از آن خارج نشود و به ضدّ آن نرسد ، و به تعبير امام سجّاد « ع » - چنان كه بيان آن خواهد آمد - از موضع خود انحراف نيابد و از وضع حقيقى ( و بهره ورى درست از ) آن دور نيفتد . بنا بر اين ، كجا مىتواند احتياط شرعى در اموال ، در نزد متشرّعان محتاط ، با درست شمردن تراكم\r\n","description":"","footnote":"","page_name":" 237 ","page_number":237},
  {"content":"\r\nمال در نزد طاغوتهاى مالى ، يا با چشمپوشى از آن و تجاهل نسبت به آن - به اسم اينكه آنان مالكند - سازگار باشد ، كجا ؟\r\nو چون در تعليمات حديثى ژرف مىنگريم مىبينيم كه - بر وفق تعليمات قرآنى - به ارزش مال بعنوان امانتى الهى اشاره كرده است ، كه خدا آن را قوام معيشت مردم و ساماندهندهء زندگى و نيازهاى ايشان قرار داده است ، و به همين جهت آن تعليمات - آشكارا - از تأكيدهاى آينده سخن گفته‌اند :\r\n( 1 ) - تأكيد بر نگاهدارى اموال از تلف گشتن و ضايع شدن .\r\n( 2 ) - تأكيد بر سود بردن و استفادهء سالم اقتصادى از مال و دورى جستن از اسراف و تبذير و مصرف كردن بيش از اندازهء لازم و مصرف كردن تجمّلى .\r\n( 3 ) - تأكيد بر بخشيدن و انفاق مال به صورتهاى گوناگون .\r\n( 4 ) - تأكيد بر اينكه سهم فقيران در اموال ثروتمندان است .\r\n( 5 ) - تأكيد بر مراعات جهات شرعى در كسب اموال .\r\n\r\n2 - جلوگيرى از تسلَّط انحصارى ثروتمندان بر اموال\r\n: اينكه مال در دست عدّه اى انحصارى شود امرى است كه به نصّ قرآن كريم و احاديث شريف مردود است . و تكاثر مالى ( و سرمايه دارى ) - چنان كه واضح است - چيزى جز اين نيست كه اموال در ميان مشتى ثروتمند بگردد و در انحصار آيد . و اين امرى است كه در اسلام نمىتوان - به هيچ نامى اگر چه ظاهر الصّلاح - گرايشى به آن نشان داد ، تا توانگران بتوانند خود را زير پوشش آن نام جاى دهند و كار خود را مشروع جلوه گر سازند .\r\n\r\n3 - برخى از مظاهر منفى مال\r\n: تعبيرها و آموزشهاى قرآنى و حديثى مذكور در اين فصل ، ما را به اين حقيقت رهنمونى مىكند كه مال ، به همان گونه كه امدادى از امدادهاى الهى است ، و مايهء سامانيابى\r\n","description":"","footnote":"","page_name":" 238 ","page_number":238},
  {"content":"\r\nاجتماع است ، و وسيله اى است براى تحقّق يافتن مصالح عمومى ، و افزارى براى انجام دادن تكاليف فردى ، و پشتوانه اى براى گسترش كارهاى نيك و شايسته ، و عاملى براى نشر قوانين حق ، و ياورى براى پخش معارف و علوم و رسيدن به اختراعات مفيد ، به همان گونه هم مىتواند عاملى منفى باشد براى پيدايش پوچى و رفاه زدگى و خود بزرگ بينى ، و افكندن انسان در مهلكه هاى گوناگون ، هنگامى كه حدود خدايى در آن رعايت نگردد ، و قوانين و احكام دينى جريان پيدا نكند ، و حقوق مردمان بوسيلهء آن ادا نشود ، و بر وفق مصالح عامّهء مردم مصرف نگردد .\r\nو در اين باب يازدهم ، خواننده گرامى از اين امر آگاه خواهد شد كه مال ، در صورتى كه از وسيله بودن خارج شود و خود ، « هدف » گردد ، و دارنده را به زراندوزى و روى هم گذارى و احتكار و بهره كشى ناروا از مردمان و ديگر كارهاى ستمگرانه برانگيزد ، از بزرگترين عوامل بدبختى و سقوط فردى و اجتماعى خواهد شد . براى توضيح بيشتر مىگوييم :\r\nخداوند متعال ، زمين را قرارگاه بزرگ و آرامى براى آدمى قرار داده است تا در آن زندگى كند ، و در پهنه هاى آن به آمد و شد بپردازد ، و از نعمتهاى آن بهره مند شود ، و استعدادهاى خود را آشكار سازد .\r\nبنا بر اين همهء زمين ، با همهء آنچه از نعمت و موهبت در آن است ، براى انسان آماده شده است تا با فكر سالم و با نشاط و تلاش مشروع و پيوستهء خود از آنها بهره بردارى كند . مال ، با اين نگرش ، پديده اى مثبت است كه بايد براى جلوگيرى از تنگدستى و تأمين نيازمنديهاى انسان به كار گرفته شود ، نه پديده اى زيانبخش و زيانآور .\r\nدر واقع نيز موضوع به همين گونه است ، چون مال و منابع آن در دو نظام تكوينى و تشريعى ، چيزى است مثبت و سودمند ، و براى انسان و جامعهء انسانى آثارى حياتى و مهم دارد ، و از امدادهاى الهى براى انسان به شمار مىرود ، تا بوسيلهء آن نيازهاى خود را بر طرف سازد ؛ ليكن همين انسان مال را از موضع مثبت و سودمند خود خارج مىكند و در مواضع منفى و منحرف به كار مىبرد ، و عاملى مثبت را به عاملى منفى و داراى\r\n","description":"","footnote":"","page_name":" 239 ","page_number":239},
  {"content":"\r\nزيانهاى خردكننده بدل مىسازد . « 1 » بيرون آوردن مال از موضع مثبت آن - كه به دست انسان صورت مىگيرد - راههايى گوناگون دارد كه اين چهار تا از جملهء آنهاست :\r\n1 - كميّت مالكيّت .\r\n2 - كيفيّت مالكيّت .\r\n3 - كميّت مصرف .\r\n4 - كيفيّت مصرف .\r\n( 1 ) - كميّت مالكيّت : مالك شدن مقدار بسيار زيادى از مال ، چيزى است كه مال را از مدار خود خارج مىكند ، و آنچه را كه عامل مثبتى براى تأمين نيازمنديهاى مردم و زندگى است ، به عاملى منفى و فسادآور و طغيانآفرين مبدّل مىسازد .\r\n( 2 ) - كيفيّت مالكيّت : چگونگى مالكيّت نيز از عوامل دور شدن مال از حقيقت خود و تبديل يافتن آن به عاملى منفى است ، چه مال براى آن آفريده شده است تا به شكلى صحيح و محدود - حتى از لحاظ كيفيّت مالك شدن - در اختيار افراد قرار گيرد . پس هنگامى كه از راههاى نادرست ، همچون بهره كشى از رنجبران و كمفروشى و كاستن از حقوقى كه بايد به ديگران پرداخته شود و احتكار و اجحاف در نرخگذارى و گرفتن دستمزدهاى كلان براى برخى كارها ( از جمله پاره اى از اعمال تخصّصى و پزشكى و مهندسى . . . ) به دست آيد ، ديگر در مجارى مثبت و معيّن جريان نخواهد يافت ( 3 ) - كميّت مصرف : انحراف كمّى ( مقدارى ) مصرف نيز از چيزهايى است كه مال را از مدار شايستهء خود خارج مىكند و به موجوديّت مالى اجتماع - از راه اسراف در مقدار مصرف ، و خرج كردن فراوان مال براى امورى كه جايز نيست - زيان مىرساند .\r\n( 4 ) - كيفيّت مصرف : انحراف كيفى ( چگونگى مواد مصرفى و\r\n\r\n","description":"","footnote":"\r\n« 1 » در پايان اين بخش ( نگاهى به سراسر فصل ) ، سخنانى در بارهء « جايگاه مال » خواهد آمد .\r\n","page_name":" 240 ","page_number":240},
  {"content":"\r\nروش ) مصرف نيز مال را به عاملى منفى تبديل مىكند ، چه آن را از مسير درست خود منحرف مىسازد ، و از اين راهها كه ياد مىشود ، به ارزشهاى اجتماعى و اخلاقى آن زيان مىرساند ، يعنى اسراف كيفى و تبذير ، و هدر دادن و تلف كردن مال ، و صرف كردن آن براى هدفهاى بد و فسادانگيز ، و در كارهاى زشت و گناهان ، و براى روشن كردن آتش فتنه ها و گرفتاريها ، و در راه نبرد با حق و طرفداران حق ، و متّهم سازى يا نابود كردن فريادگران عدالت و مصلحان انقلابى ، و باز دارى مردم از راه خدا ، و انفاق ريايى ( و براى منظورهاى نادرست ) ، و مصرف كردن كالاهاى تجمّلى در زمانى كه در ميان مردم كسانى هستند كه ساده ترين نيازمنديها و ارزانترين چيزها و خوراكيها را براى رفع گرسنگى و حفظ حيات خود در اختيار ندارند .\r\nبنا بر اين بيان - كه از تعاليم قرآن و حديث گرفته شده است - مالى كه در مدار الهى خود جريان دارد ، عامل طغيان و مايهء شهوترانى و سبب فتنه و فساد نيست ، بلكه مال - در اندازهء كفافى و قوامى خود - از سپاهيان « عقل » و از اسباب عفّت و درستكردارى و از انگيزه هاى رشد اخلاقى و شكفتگى عقلى و ارتقاى درجهء اجتماعى است ، ولى چون از اين حد تجاوز كند و در مدارهاى تكاثرى قرار گيرد ، به سپاهى از سپاهيان « جهل » مبدّل مىشود ، و به صورت سرچشمهء شهوتها و منشأ فجورها و گناهكاريها و مبدأ فتنه ها و بلاها در مىآيد . بنا بر اين ، اصل مال - با وصف ياد شده - از اسباب خودنمايى و « نازيدن » و « فريفته شدن » « 1 » و « چسبيدن به دنيا » « 2 » نيست ، بلكه اين دوستى مال است كه به جمع كردن و انباشتن آن مىانجامد و سبب پيدا شدن حالات روحى پست و مهلك مىشود « 3 » ؛ به همين جهت قرآن كريم به عيبجويى از كسانى مىپردازد كه مال را بسيار دوست مىدارند و پيوسته در صدد خوردن و مصرف كردن بيش از اندازهء آنند * ( ( وَتَأْكُلُونَ التُّراثَ أَكْلًا لَمًّا ، وَتُحِبُّونَ الْمالَ حُبًّا جَمًّا ) ) * « 4 » ، يا كسانى كه مال را جمع مىكنند و پيوسته مىشمارند و گمان دارند كه اين\r\n\r\n","description":"","footnote":"\r\n« 1 » فصل 17 و 18 ، از اين باب ( جلد چهارم ) .\r\n« 2 » فصل 17 و 18 ، از اين باب ( جلد چهارم ) .\r\n« 3 » فصل 17 و 18 ، از اين باب ( جلد چهارم ) .\r\n« 4 » « سورهء فجر » ( 89 ) : 19 - 20 .\r\n","page_name":" 241 ","page_number":241},
  {"content":"\r\nمال سبب جاودانى شدن ايشان مىشود * ( ( الَّذِي جَمَعَ مالًا وَعَدَّدَه ، يَحْسَبُ أَنَّ مالَه أَخْلَدَه ) ) * . « 1 » و امام على « ع » نگاه داشتن مال را فتنه مىشمارد « 2 » ، نه اصل مال و به دست آوردن مقدار معتدل از آن را ، از راههاى مشروع ، براى انفاق كردن و به كار خير پرداختن .\r\nآنچه بيان كرديم ، از آشكارترين دليلهاست بر اينكه موضع تكاثرى و انباشتنى مال ، به هيچ وجه موضع الهى و اسلامى و مشروع آن نيست ، و به همين گونه موضع طبيعى آن نيز نيست ، چه موضع طبيعى مال با موضع تشريعى آن مخالفتى ندارد ، چون بديهى است كه اين دو موضع در همهء امور - و در جريانهاى صحيح - تطابق پيدا مىكند ؛ بلكه موضع تكاثرى موضعى تحريفى و منفى است . و اين چيزى است كه از شناختن اثر و معلول ( يعنى به « برهان انّى » ، به اصطلاح ) ، به آن مىرسيم . پس مظاهر منفى مال ، از عمل انسان و چگونگى تصرّف او در مال و تعدّى و طغيان او پديد مىآيد .\r\n\r\nشرحى بر دو حديث\r\nحديث اول : در اين فصل ، اين حديث را از پيامبر اكرم « ص » آورديم : « إنّما أتخوّف على أمّتي من بعدي ثلاث خصال : أن يتأوّلوا القرآن على غير تأويله ، أو يتّبعوا زلَّة العالم ، أو يظهر فيهم المال حتّى يطغوا و يبطروا ( 1 ) همانا مىترسم كه پس از من سه خصلت « 3 » در ميان امّت رواج يابد : اينكه قرآن را تأويل كنند و ( به مدد « تأويل » ) به معانى ديگرى جز معناى خودش برگردانند ، يا اينكه از عالمى كه اشتباه كند پيروى كنند ، يا اينكه مال و دارايى آنان فراوان شود تا تجاوزكار گردند و از بسيارى ناز و نعمت خود را گم كنند » . اكنون « فقه الحديث » ( فهم جامع و آگاهانهء حديث ، در ارتباط با ديگر تعاليم اسلامى ) ، ما را بدان موظَّف مىدارد كه در حديث و تعبيرهاى آن نيك نظر كنيم ، تا مفاهيم\r\n\r\n","description":"","footnote":"\r\n« 1 » « سورهء همزه » ( 104 ) : 2 - 3 .\r\n« 2 » « غرر الحكم » / 101 .\r\n« 3 » خصلت : صفت ، حالت ، چگونگى اخلاقى و رفتارى .\r\n","page_name":" 242 ","page_number":242},
  {"content":"\r\nو تعاليم ژرف آن را دريابيم ، بويژه آنچه به جنبه هاى منفى مال از نظر اجتماعى مربوط مىشود :\r\nاين جملهء حديث : « أو يظهر فيهم المال مال و دارايى آنان فراوان شود » ، اشاره دارد به تمايلات تكاثرى و سرمايه دارى و غلبه يافتن مال و مالطلبى بر شئون زندگى . و مقصود از اين ظهور و فراوانى مال ، تمايل گروهى از مردم است به زندگى تكاثرى و شادخوارى و سرمايه دارى ، و استيلاى اين نمودهاى مايهء هلاكت بر همهء شئون ايشان . و اين حالت اجتماعى و اقتصادى زمانى پديد مىآيد كه موضع الهى مال در معرض فراموشى قرار گيرد ، و درآمد و مالكيّت اندازه اى نداشته باشد ، و براى انباشته شدن اموال در نزد عدّه اى مانعى ديده نشود ، و دست بازرگانان و واردكنندگان كالاها و توليدكنندگان و كارخانه داران و مالكان و كسانى كه در ميدانهاى اقتصادى همه گونه فعاليّت مىكنند ، باز شود تا هر اندازه بخواهند مال جمع كنند ، و خود و كسانشان به اندازه اى كه دوست دارند از آن به مصرف برسانند ؛ و دستاويز ايشان آزادى در مالكيّت و مصرف باشد ، و كسانى نيز به اين گمراهى اقتصادى آفرين بگويند ؛ در چنين اوضاع و احوال تودهء مردم با خطرى روبرو مىشوند كه پيامبر هادى « ص » آن را سبب طغيان و گردنكشى و خود گم كردن ( گروه توانگر ) دانسته است ، و همعرض دو مصيبت بزرگ - كه از بزرگترين مصيبتهاست - قرار داده است :\r\n1 - معنا كردن قرآن بر خلاف محتواى قرآنى ( از راه تأويل ) ، 2 - پيروى كردن از لغزش و خطاى دانشمند دينى .\r\nو از آن جهت اين دو امر از بزرگترين مصيبتهاست كه سبب مسخ اسلام و گسستن شيرازه هاى اصلى آن مىگردد ، چنان كه معلوم است .\r\nحاكميّت يافتن مال در جامعهء اسلامى و شيوع تمايلات افزونطلبى و آزاديهاى اقتصادى نيز چنين است ، يعنى اين چگونگى نيز راه را براى بدنامى اسلام ، و ميل مردم براى رهايى از چنگال طاغوتهاى اقتصادى و تعدّيهاى مالى به سوى مكتبهاى الحادى و آشوب آفرين هموار مىسازد ؛ كه خدا چنين روزى را پيش نياورد . پس حق با « هادى » بزرگ است ، كه از شيوع سرمايه دارى در ميان امّت و هدف شدن مال براى مسلمانان\r\n","description":"","footnote":"","page_name":" 243 ","page_number":243},
  {"content":"\r\nبيمناك بوده است .\r\nو آشكار است كه دينى كه سلطه ( و ديكتاتورى ) مال و اهميت يافتن آن را خطرى بزرگ مىشمارد - همسنگ با تأويل قرآن و دور ساختن كتاب خدا از مفاهيم تعليمى و تربيتى و هدايتهاى اصلى آن - هرگز با احكام فقهى خويش براى اين سلطهء ويرانگر زمينه سازى نخواهد كرد ، و هيچ شكلى از اشكال « تكاثر » ( و سرمايه دارى ) را مورد تأييد قرار نخواهد داد ، و به تثبيت حيثيّت توانگران متكاثر نخواهد پرداخت .\r\nاين احاديث هماهنگ با قرآن ، و آموزشهاى روشنىبخش و راهنماييهاى سازندهء آنها ، اجتماع را به داشتن اين اعتقاد هدايت مىكند كه رسالت دين و سياست اقتصادى آن ، چيزى جز اين نيست كه مالكيّت را در چارچوب قوامى آن متمركز سازد ، و بر جريان مال در مدارهاى طبيعى و معتدل آن نظارت كند ، تا هزينه هاى زندگى و وسيلهء معاش اجتماع - در همهء بخشهاى آن - تأمين گردد ، و چنان نشود كه كار به « سلطهء مال » و سركشى و غرور دارندگان مال برسد ، در حالى كه در كنار ايشان گروهها و گروهها از مردم چيزى جز به اندازهء بخور و نمير يا حتى بسيار كمتر از آن به دست نمىآورند .\r\nبنا بر اين مقياس ، هر رأى و نظر يا فتوا يا جهتگيريى كه هدف آن محدود كردن مال و نفى سلطهء آن و دور داشتن آن از تكاثر و تراكم و گنج سازى باشد ، اسلامى و متعهّدانه است ، و هر چه عكس آن باشد عكس اين است ، يعنى غير اسلامى و غير متعهّدانه است ، از هر شخص كه مىخواهد باشد ، زيرا هيچ رأيى در برابر قرآن و آيات آن و پيامبر اكرم « ص » و سنّتها و اقوال او نمىتواند داراى اعتبار و حجيّت باشد . در صورتى كه پيامبر اكرم « ص » - يعنى اسوهء مسلمانان - از قدرت يافتن مال و پيدا شدن تمايلات تكاثرى و تنعّمپرستانه و مصرفهاى اسرافى و تجمّلى برخاستهء از نفوذ مال در اجتماع ، بر مسلمانان بيمناك باشد ، چگونه شدنى است كه اين گونه چيزها در دين حكيمانهء او مجاز شمرده شود ؟\r\nحديث دوم : اينك نمونهء ديگرى از تعليمات قاطع نبوى و راهنماييهاى حكيمانهء او را عرضه مىداريم : « ما أخشى عليكم الفقر ،\r\n","description":"","footnote":"","page_name":" 244 ","page_number":244},
  {"content":"\r\nو لكن أخشى عليكم التّكاثر « 1 » - ( 1 ) از « فقر » براى شما ترسى ندارم ، ليكن از « تكاثر » مىترسم » . اكنون در اين حديث ، با ژرفى بنگريد ، و در فهميدن آن و تفقّه در آن ( دريافت جامع و مرتبط آن ) خدا را از نظر دور نداريد ، تا چنان نشود كه اين تعليم و امثال آن را - كه در تابندگى بر حيات انسانى و رشد دادن مواهب بشرى با خورشيد برابرى مىكند - به مفاهيمى اخلاقى برگردانيد ، كه - اكنون - ضامنى براى اجراى آنها وجود ندارد ، جز دلى دريابندهء حقيقت امور يا گوشى شنوا ! آيا پيامبر اكرم « ص » مىفرمايد : « از فقر بر شما ( مسلمانان ) ترسى ندارم ، بلكه از تكاثر مىترسم » « 2 » ، و ما توجّهى به كار تكاثر نداريم و با متكاثران درگير نمىشويم ، و براى مسلمانان - بخصوص ضعيفان - از نتايج بد ثروتمندى مفرط و تكاثر و آزاديهاى بيش از اندازه در مورد مالكيت و مصرف - كه باعث بهره كشى و مكيدن خون مردم مىشود - نمىهراسيم ، و با وجود اين خود را متفقّهان در دين ، و پاسداران احكام سيّد المرسلين ، و حاميان حقوق محرومين و مستضعفين مىدانيم ؟ ! آيا پيامبر اكرم « ص » مىگويد : « از فقر بر شما نمىترسم ، بلكه از تكاثر مىترسم » ، و ما هيچ قانونى براى جلوگيرى از « تكاثر » وضع نمىكنيم ، و با غاصبان اموال مردم - به نام خريد و فروش و بازرگانى مشروع - نمىجنگيم ، و هيچ وظيفه اى براى خود در اين خصوص احساس نمىكنيم ؟ ! در احاديث نبوى ، تا چه اندازه در نكوهش فقر و بيان آثار منفى آن ، سخنانى آمده است ، با وجود اين ، پيامبر اكرم به صراحت مىفرمايد : « از فقر بر شما نمىترسم » ، چرا ؟ ! شايد براى اينكه فقر پديده اى غير اصلى است در اجتماع ، و بلكه پديده اى تحميلى است كه تكاثر و ثروتمندى افراطى سبب تحميل آن بر فقيران است . پس اگر با تكاثر مبارزه شود و\r\n\r\n","description":"","footnote":"\r\n« 1 » اين حديث در برخى از مجموعه هاى حديثى آمده است ، و مضمون آن منطبق است با محتواى قرآنى ( از جمله ، « سورهء تكاثر » ) .\r\n« 2 » حديث اوّل كه شرح آن گذشت نيز همين موضوع را يادآور مىشود - چنان كه واضح است - پس اين دو حديث مؤيّد يك ديگرند ، بجز احاديث بسيار و آيات قرآنى كه در اين باره رسيده است .\r\n","page_name":" 245 ","page_number":245},
  {"content":"\r\nطرد گردد ، ديگر علَّتى براى باقى ماندن فقر وجود نخواهد داشت . و آنچه علَّتى براى آن نباشد ، وجود پيدا نخواهد كرد . آرى ، در جامعهء عادل اسلامى ( جامعهء قائم به قسط ) ، كه از تكاثر منزّه است فقر وجود ندارد ، چنان كه امام على بن ابى طالب « ع » در توصيف حكومت سالم اسلامى ( حكومت قرآنى ) مىفرمايد : « لو اقتبستم العلم من معدنه . . . و سلكتم الحقّ من نهجه . . . ما عال فيكم عائل . . . « 1 » اگر علم ( دين ) را از سرچشمهء آن گرفته بوديد . . . و راه حق را به روش درست آن پيموده بوديد ( و قسط قرآنى تحقّق يافته بود ) ، هرگز در ميان شما فقيرى پيدا نمىگشت . . . » .\r\nهمچنين در احاديث آمده است كه در زمان حكومت قرآنى حضرت مهدى موعود « ع » ( كه پيامبر « ص » آمدن او را مژده داده است . و اين مژده در كتابهاى صحيح و معتبر احاديث مسلمانان - چه اهل سنّت و چه شيعه - نقل شده است و اين ظهور قطعى است ) ، كسى يافت نمىشود كه زكات بگيرد ( . . . لا ترى محتاجا إلى الزّكاة ) . « 2 » آرى ، پس از بر انداختن تكاثر و تنعّم گرايى و اسراف و اجحاف ، ديگر فقرى باقى نخواهد ماند تا از آن بترسند . و شايد همين است معناى سخن پيامبر اكرم « ص » : « از فقر بر شما نمىترسم . . . » ، و گر نه پيامبر « ص » براى امّت خود دلسوزتر و به ضعيفان و عاجزان و مستضعفان مهربانتر از آن است كه از فقر براى آنان بيمناك نباشد ، در صورتى كه خود مىفرمايد : « الفقر أشدّ من القتل « 3 » فقر سختر از قتل است » . و مىفرمايد : « اللَّهم إنّى أعوذ بك من الجوع ، فإنّه بئس الضّجيع « 4 » خداوندا ، به تو پناه مىبرم از گرسنگى كه بد همدمى است » . پس امكان ندارد كه پيامبر بسيار مهربان به امّت و خواهان سعادت آنان ، از فقرى كه از كشته شدن سختتر است ، و\r\n\r\n","description":"","footnote":"\r\n« 1 » « مستدرك نهج البلاغه » / 31 .\r\n« 2 » « بحار » 52 / 390 .\r\n« 3 » « بحار » 72 / 47 ؛ از كتاب « جامع الأخبار » .\r\n« 4 » « مستدرك الوسائل » 2 / 99 ؛ همچنين اين سخن پيامبر اكرم « ص » را در نظر داشته باشيد :\r\n« كاد الفقر أن يكون كفرا فقر نزديك به آن است كه به كفر بينجامد » نيز فصل 32 ، از همين باب ( جلد چهارم ) .\r\n","page_name":" 246 ","page_number":246},
  {"content":"\r\nاز گرسنگى كه همدم بدى است ، بيمناك نباشد ، ليكن پس از بر افتادن تعدّى مالى و اقتصادى - كه از تكاثر و اتراف و اسراف بر مىخيزد - ديگر فقرى بر جاى نخواهد ماند .\r\n\r\n4 - از « راه حلال » ، « مال بسيار » به دست نمىآيد و جمع نمىشود\r\n: اين موضوعى است كه از تعاليم اسلامى به دست مىآيد ، و احاديث در اين باره صراحت دارد ، چنان كه نمونه اى از آنها در خود فصل آمده است .\r\nعلم فقهى كه شمارى از كسبها را حرام مىشمارد ، و معتقد به محدود - بودن كيفى مالكيّت است ، ناگزير بايد به محدوديت كمّى آن نيز معتقد باشد ، زيرا كمّ و كيف در اقتصاد و قضاياى مالى متلازم يك ديگر است .\r\nآرى ، آثار منفى ياد شده در آيات و احاديث براى مال بسيار ، از قبيل غفلتزدگى ، دلمردگى ، تكبّرورزى ، و فراموشى عاقبت و آخرت - كه به بسيارى از آنها در فصلهاى مناسب اشاره شده است « 1 » - مجالى براى جايز شمردن جمعآورى مال بسيار و ترك انفاق باقى نمىگذارد . و بايد به همهء اين آثار نابودىآفرين اين امور را نيز افزود :\r\n( 1 ) - مال فراوان با اعتدال نفس منافات دارد و به فساد اخلاقى و روحى مىانجامد .\r\n( 2 ) - موجب تباهى دين و ضعف يقين مىشود .\r\n( 3 ) - فقر و محروميّت را در ميان مردمان مىگستراند .\r\n( 4 ) - با قسط و عدلى كه برپاداشتن آن از بزرگترين هدفهاى پيامبران است تضاد دارد .\r\n( 5 ) - انسان را به تباهى مىكشاند ، بنا بر اين با هدفهاى دين تضاد دارد ؛ و چون دين براى نجات انسان آمده است ، پس هر چه او را تسليم شقاوت و تباهى كند نمىپذيرد . « 2 » و خود همين كه مال بسيار عامل فساد و تباهى است ، كافى است كه آن را حرام گرداند ، چنان كه امام ابو الحسن\r\n\r\n","description":"","footnote":"\r\n« 1 » فصلهاى 8 تا 15 ، از اين باب ( در اين جلد ) ، و فصلهاى 16 تا 18 ، از اين باب ( جلد چهارم ) .\r\n« 2 » فصلهاى 8 تا 15 ، از اين باب ( در اين جلد ) ، و فصلهاى 16 تا 18 ، از اين باب ( جلد چهارم ) .\r\n","page_name":" 247 ","page_number":247},
  {"content":"\r\nعلىّ بن موسى الرّضا « ع » ( در بيان علَّت حرام شدن چيزهاى حرام ) مىفرمايد : « و وجدنا المحرّم من الأشياء ، ما لا حاجة للعباد إليه ، و وجدناه داعيا إلى الفناء و الهلاك « 1 » چنان ديديم كه آنچه حرام شده چيزهايى است كه بندگان خدا به آنها نيازى ندارند ، و باعث نابودى و تباهى آنان نيز هست . . . » .\r\n\r\n5 - منحرف كردن مال از جايگاههاى آن و دور ساختن مال از اوضاع حقيقى ( چگونگيهاى درست ) آن\r\n: از بحثهايى كه گذشت آشكار شد كه اجتماع ، در نظر اسلام ، واحدى منسجم است كه اجزاى آن با يك ديگر سازگارى دارند ، و همهء عناصر آن با پيوستگيى ژرف و همبستگيى استوار ، همچون همبستگى بدن و ياخته هاى آن ، و همبستگى نظام حاكم بر جهان ، با يك ديگر ارتباط دارند . و اين يگانگى و همبستگى با فطرت انسانى و خصوصيّات روحى و جسمى افراد ، همراهى و همخوانى كامل و استوار دارد . پس فرد در جامعهء اسلامى همچون عضوى از يك جسد بزرگ است ، و جامعهء اسلامى آن جسد بزرگ است كه اندامها و اجزا در آن با يك ديگر پيوسته و همبسته شده‌اند .\r\nبنا بر اين واقعيّت ثابت و پابرجا ، اسلام براى هر چيز - فردى يا اجتماعى - حد مىگذارد و موقعيّت و موضع خاصّى را به آن اختصاص مىدهد ، و بر نگاهدارى از اين حد و موضع تأكيد مىكند تا آن همبستگى موجود در « واحد كبير » يعنى جامعه گسسته نشود . به پيروى از همين اصل ، اسلام صحّت و درستى هيچ چيز را - از مال و جز آن - نمىپذيرد مگر اينكه بدون زياد و كم در موضع شايستهء خود قرار گرفته باشد . اين حكم در پديده هاى اجتماعى به صورتى اخص جريان دارد . و اين اصلى است مهم در چارچوب تعاليم اسلامى كه بايد هميشه مقياسى از مقياسها باشد .\r\nدر پرتو آنچه گفتيم ، مال نيز در اسلام داراى موضعى محدود و\r\n\r\n","description":"","footnote":"\r\n« 1 » « علل الشّرائع » / 592 ، « بحار » 6 / 93 ؛ ضبط حديث را بر طبق « بحار » آورديم ، زيرا صحيحتر بود ، نيز فصل 40 ، از اين باب ( جلد چهارم ) .\r\n","page_name":" 248 ","page_number":248},
  {"content":"\r\nچارچوبى معيّن است كه با آزادى و نامحدود بودن در تضادّ است ، چه هدف دين اسلام ساختن اجتماعى است كه بر پايهء قسط و عدل ايستاده باشد ، يعنى « قائم به قسط » باشد ؛ به همين جهت براى مال و مالك شدن و نگاه داشتن آن - از لحاظ كمّى و كيفى - حدودى قرار داده است ، تا ساخته شدن اجتماع ياد شده امكان پذير شود . و از اينجا بر ما معلوم مىشود كه مكتب اقتصادى اسلام « 1 » تنها مسائلى پراكنده در اينجا و آنجا نيست ، بلكه نظامى است داراى حدودى ويژه ، با ساختارى استوار ، و پيوستگيهايى عميق با ديگر مسائل جامعه و بخشهاى آن ، و در عين حال برخوردار از پيوندهايى نزديك با ديگر بخشهاى اسلام و احكام آن ، به گونه اى كه سياست مالى در اسلام ، با ديگر سياستها و برنامه هاى آن ، سازگار است و هماهنگى كامل دارد .\r\nنيز از لوازم حكمت و عدالت الهى حاكم بر نظام تشريعى اسلام ، آن است كه براى مال مواضعى باشد و مسيرهايى براى حركت آن طرح ريزى شود ، چه اسلام از نيرومندترين مبلَّغان عدالت در تاريخ دراز انسان است . و عدالت عبارت از قرار دادن هر چيز در جاى آن است ، چنان كه امام على « ع » مىفرمايد : « العدل يضع الأمور مواضعها « 2 » عدل هر چيز را در جاى خود قرار مىدهد » . پس اين معقول نيست كه اسلام حدودى براى مال تعيين نكند ، و مواضعى به آن اختصاص ندهد ، و مالكيّتهاى آزاد و انواع استثمارها و بهره كشيها و مصرف كردنها را بدون هيچ چارچوبگذارى يا تعيين حدّى ، مجاز شمارد .\r\nپيشتر گفتيم كه مال در نظر اسلام مايهء قوام انسان و اجتماع است . و روشن است كه چيزى نمىتواند مايهء قوام چيزى ديگر باشد مگر اينكه خود داراى حدّى و چارچوبى باشد ، چه هر چيز كه در نفس خود حدّى نداشته باشد قوامى نخواهد داشت . و آنچه در نفس خود قوام ندارد ،\r\n\r\n","description":"","footnote":"\r\n« 1 » و معلوم است كه موضوع اقتصاد و مسائل مربوط به آن ، از مهمترين موضوعات و مسائلى است كه در بهبود جريانهاى گوناگون جامعه يا فساد آنها ، نيز محافظت از ارزشهاى انسانى يا تضييع آنها ، نقشى سرنوشت ساز و قاطع دارد ، و نمىشود كه دينى چون اسلام مكتب اقتصادى بسيار جامع و عميق و سازنده اى نداشته باشد .\r\n« 2 » « نهج البلاغه » / 1290 ؛ « عبده » 3 / 258 .\r\n","page_name":" 249 ","page_number":249},
  {"content":"\r\nنمىتواند براى چيزى ديگر قوام باشد ؛ نتيجهء ضرورى و بديهى اين قانون آن است كه مال در اسلام امرى است داراى حدود ، كه براى آن ، در اصل خود و مالكيّت و مقادير آن ، و راههاى به دست آوردن و كيفيت مصرف كردن آن ، حدودى معيّن شده است . پس مال ، در تشريع اسلامى داراى مواضعى ( جايگاههايى ) حقيقى است ، چنان كه در واقعيّت تكوينى نيز چنين است :\r\nو اين است مغز آنچه امام سجّاد « ع » ، در « رسالهء حقوق » معروف ، در بارهء « حقوق مال » « 1 » به ما مىآموزد : « . . . لا تحرّفه عن مواضعه ، و لا تصرفه عن حقائقه « 2 » ( از جمله حقهايى كه خود مال بر تو دارد آن است كه ) آن را از جايگاههايش منحرف نسازى ، و از چگونگيهاى حقيقيش دور نكنى » . پس معلوم مىشود كه انحراف اقتصادى و دور كردن مال از وضع اصلى و حقيقى آن صورت مىگيرد كه اين تعليم بدان اشاره مىكند . و چگونه ممكن است كه اين مواضع الهى و محدود مال ، با مالكيّتهاى آزاد تكاثرى و تصرّفات اترافى و مصرفهاى جهنّمى كه حد و مقدار ندارد يا نابجاست سازگار باشد ، مصرفهايى كه سرچشمهء آن خواهشهاى اشرافى و هواهاى نفسانى دسته اى است كه هر چه بخواهند و به هر اندازه كه بخواهند دارند ، و هر چه بخواهند و به هر اندازه كه بخواهند مصرف مىكنند ؛ و طبيعت و نعمتهاى خدا و روزيهاى بندگان و تخصّصها و صناعتهاى بشرى و انسان زحمتكش ، همه را ، در معرض استثمار و بهره كشى قرار مىدهند .\r\nو آنچه به حق مايهء تأسف است اين است كه اين دسته مىخواهند به باور مردم دهند كه آنچه مىكنند با دين سازگار است . كسانى نيز هستند كه در اين فريبكارى آنان را تأييد مىكنند ، خواه از روى غفلت يا با طرفدارى مغرضانه ؛ در صورتى كه آزادى مالى - چنان كه دانستيم - « مواضع مال » را كه خدا خواسته است ، در معرض تبديل و تحريف قرار مىدهد . آزادى مالى ، جز بيرون آوردن مال از مواضع آن و دور كردن\r\n\r\n","description":"","footnote":"\r\n« 1 » يعنى حقهايى كه خود مال بر انسان دارد و وظايفى را كه ايجاب مىكند .\r\n« 2 » « تحف العقول » / 191 .\r\n","page_name":" 250 ","page_number":250},
  {"content":"\r\nمال از حقيقت آن چيزى نيست . و اين ظلم است ، چون ظلم قرار دادن چيزى است در غير موضع آن . و ظلم مايه هلاكت است * ( ( هَلْ يُهْلَكُ إِلَّا الْقَوْمُ الظَّالِمُونَ ) * « 1 » آيا جز ظالمان كسى هلاك مىشود ؟ ) . و عدل حيات است ، چنان كه امام علىّ بن ابى طالب « ع » مىفرمايد : « العدل حياة » « 2 » . و اسلام با ظلم ، به هر شكل باشد - خواه سياسى و خواه اقتصادى - موافق نيست ، و دين الهى نه فرعون را مىپذيرد ، نه هامان را و نه قارون را ، هر سه مانند هم .\r\n\r\nچند اشاره و آگاهى\r\n( 1 ) - مواضع ( حدود مقرّر ) مال در « مكتب اقتصادى اسلام » ، همانند مواضع آن در مكتب اقتصادى اشتراكى يا سرمايه دارى نيست ، و اين امرى آشكار است و ناگزير بايد چنين باشد و نه جز آن . مواضع مال در اين دو مكتب ، چيزى نيست جز تأمين زندگى اشتراكى مردم - بنا بر آنچه ادعا شده است - يا منافع گروه سرمايه دار ؛ ليكن مواضع مال در اسلام ، بدان صورت كه دين خط كلَّى آن را ترسيم كرده است ، تأمين زندگى فردى و اجتماعى ، در هر دو بعد مادّى و معنوى است . و با اين شمول ، با ديگر ابعاد وجود انسان و نيازهاى گوناگون او هماهنگى پيدا مىكند ؛ آرى ، از تعيين مواضع براى مال هم تأمين حيات معنوى و نيازمنديهاى اخلاقى انسان در نظر بوده است و هم پديده هاى نفسى و تهذيب آنها و صعود دادن به نفس انسانى با تأكيد بسيار . به همين جهت مىبينيم كه تعليمات اسلامى « غناى تكاثرى » را به علَّتهايى چند طرد مىكند ، كه از جملهء آنها مستى عقل است و فساد دين و قساوت دل و گردنفرازى و خود پسندى و بىاحساسى و نظاير اينها از بيماريهاى روحى و معنوى ديگر ؛ پس هدفهايى كه اسلام از تعيين موضع براى مال در نظر داشته است تنها منحصر به زمينه هاى مادّى نيست ، بلكه به زمينه هاى روحى نيز مىرسد . و اسلام به هر دو زمينه با نظرى واحد مىنگرد ، يعنى به هنگام\r\n\r\n","description":"","footnote":"\r\n« 1 » « سوره انعام » : 47 .\r\n« 2 » « غرر الحكم » / 15 .\r\n","page_name":" 251 ","page_number":251},
  {"content":"\r\nتعيين مواضع مال و مالكيّت و حدود مصرف آن ، دو منظور دارد :\r\n1 - اصلاح اخلاق انسان ( معاد - معاش انسانها ) .\r\n2 - تنظيم معيشت انسان ( معاش - معاد انسانها ) .\r\nو با اين حدگذارى - هم براى « مالكيّت » و هم براى « مصرف » - در بر روى اخلاق پست ناشى از مالكيّت كلان و زياده روى در مصرف بسته مىشود ؛ همچنين در بر روى اخلاق پست ناشى از فقر و تنگدستى نيز بسته خواهد شد . و از اين راه هويّت فطرى آدمى - كه هويّت خالص و معتدل او است - رشد پيدا مىكند ، و افقهاى شكفتگى در برابر او گشوده مىشود ، و آدمى با شخصيّت انسانى خود به اوج پرواز مىكند ، و عواطف عالى باطنى وى آشكارتر مىشود ، و به او مدد مىرساند تا مواهب روحى خويش را از قوّه به فعل در آورد . آرى ، اسلام پيوندهاى ژرف ميان مال و اين امور را از جهت نفى و اثبات حساب مىكند ، و سپس براى مال - در همهء شئون آن - مواضعى معيّن مىدارد ، و بر اين تأكيد مىكند كه مال نبايد از مواضع خود منحرف شود ؛ و براى مال مصرفهاى راستينى و حدود حقه اى قائل است ، و از همه مىخواهد كه از اين مصرفهاى راستين و « حدود حقّه » تجاوز نكنند .\r\nبنا بر اين شالودهء استوار ، مواضع الهى و انسانى مال ، با همهء مصلحتهايى كه براى انسان از هر جنبه لازم است ( يعنى جنبهء روحى و قلبى و جسمى و مادّى و اخلاقى و تربيتى و اقتصادى و دفاعى و فردى و اجتماعى و معاشى و معادى ) ، در هم مىتند ، و هر يك از اين جنبه ها با جنبه هاى ديگر به صورتى زيبا و سازنده هماهنگ مىگردد .\r\nبا اين نقش جامع و حكيمانه و سازنده اى كه اسلام به اموال مىدهد ، مكتب اقتصادى اسلام از ديگر مكتبهاى اقتصادى - يعنى مادّى اشتراكى ( سوسياليسم ) و سرمايه دارى آزاد ( ليبراليسم ) - تمايزى آشكار و اساسى و ژرف پيدا مىكند ، چه آن مكتبها بر انكار و نفى مواضع « الهى - انسانى » و « مادّى - معنوى » مبتنيند - كه پيشتر در بارهء آن سخن گفتيم - و با اين انكار و نفى از انسان و زندگى روحى او دور مىشوند ، و حتى به تصادم و تضاد با آن بر مىخيزند . در جلد نخستين « الحياة » اشاره كرديم كه واقعيّت هستى آدمى واقعيّتى مركَّب از جسم و روح يا مادّه و\r\n","description":"","footnote":"","page_name":" 252 ","page_number":252},
  {"content":"\r\nمعنى يا طبيعت و فطرت است ؛ و معلوم است كه انكار يك جزء از مركَّب به معنى نفى و انكار خود مركَّب است . پس آن كس كه منكر جنبهء جسمى انسان شود و مصالح و نيازمنديهاى آن را ناديده بگيرد و مهمل بگذارد ، منكر ذات انسان شده و او را فرو گذاشته است ؛ به همين گونه هر كس كه منكر جنبهء روحى و معنوى او شود نيز انسان را انكار كرده و او را مهمل گذاشته است . پس بر مبناى اين واقعيّت ، آن مكتبهاى اقتصادى كه جانب معنوى انسان را انكار مىكنند ، و به خيال خود مىخواهند در زندگى مادّى و جسمانى به يارى آدمى بشتابند - بر فرض راستگو بودن در اين ادّعا و عمل كردن بر طبق آن - منكر ذات انسان گشته‌اند و آن را نفى كرده‌اند ، و همهء اسباب قوام معنوى و نيازمنديهاى برخاسته از ژرفاى ذات و خميرهء فطرت و اصل جوهر او را منكر شده‌اند ؛ پس اين مكتبها غناى اصلى انسان را تأمين نمىكنند ، بلكه او را از اين بابت فقير مىگردانند . و چنين انكارى اقتصاد را به پرتگاه بسيار ژرف مادّيگرى مىكشاند ، و از ارزشهاى اخلاقى و آرمانهاى انسانى - كه روشنىبخش زندگى درخشان و فروغ فروزان حيات انسان است - دور مىسازد . و اقتصاد جدا مانده از ارزشها و آرمانها شايستهء انسان نيست ، به همان گونه كه ارزشها و آرمانهاى جدا مانده از اقتصاد نمىتواند براى انسان قوام و براى اجتماع موجوديّتى شايان فراهم آورد .\r\n( 2 ) - از جداييهاى مهمّى كه ميان مكتب اقتصادى اسلام و دو مكتب ديگر مشاهده مىكنيم ، يكى آن است كه مال در مكتب اقتصادى اسلام در مدار طبيعى خود گردش مىكند ، كه سبب دوام يافتن زندگى فرد و بقاى اجتماع است ، در صورتى كه در دو مكتب ديگر چنين نيست ، چون مال در نظام سرمايه دارى به حدى و اندازه اى محدود نمىشود ، در نتيجه ، در نزد گروهى كوچك كه در بهره كشى و مصرف آزادى عمل دارند انباشته مىشود ، و با رشدى سرطانى به افزوده شدن خود ادامه مىدهد ، و از حد قوامى و حياتى خود بيرون مىرود ، و بدين گونه ، جامعه به دو قسمت غير متجانس از لحاظ كمّى و كيفى تقسيم مىگردد : يكى بخشهايى فراوان از مردم كه در منجلاب تنگدستى و فقر فرو مىافتند ، و\r\n","description":"","footnote":"","page_name":" 253 ","page_number":253},
  {"content":"\r\nديگرى گروهى كوچك كه در درياى تكاثر غرقند ، و در ناز و نعمت و قدرت غلت مىزنند . تعبير قرآن كريم در بارهء اين دو بخش اجتماعى ياد شده ، « الملأ » و « النّاس » است ، ملأ همان گروه ثروتمند و صاحب همه چيز است ، و ناس باقى مردم عادى و تيره بخت .\r\nبنا بر آنچه گفته شد ، لازمهء اساسى نظام سرمايه دارى منحرف كردن مال از مواضع آن است ، چه در آن نظام مال از اينكه عاملى براى قوام و ثبات سالم اجتماع باشد ، به عامل فروپاشندهء ارزشها تغيير شكل مىدهد ، و به جاى اينكه عاملى براى تنظيم و تعديل روابط اقتصادى در ميان مردم باشد ، عاملى ايجادكنندهء تنش و برخورد و ناسازگارى در اين روابط مىشود .\r\nدر مكتب اشتراكى نيز چنين است ، چه آن مكتب نيز مال را از مواضع خود منحرف و دور مىكند ، زيرا كه محروم ساختن انسان از هر گونه مالكيّت و كسب مال و امكانات شخصى ، و تنها بر آوردن مقدارى از نيازمنديهاى وى ، و سپس به كار بردن او همچون افزار كار در كارخانه ها و كارگاهها و كشتزارها ( و سركوب كردن عوامل معنوى و ايمان او ) ، چيزى نيست جز اهانت روا داشتن به انسان و حيثيّت انسانى ، و منحرف ساختن مال از مواضع آن ، و بريدن انسان از فطرتش ، و جدا سازى او از جوهر درونيش ، و نفى استيلاى او بر جان و مال خود ، و محروم كردن او از زندگى جاودانه و سعادت ابدى .\r\n( 3 ) - ديگر از آثار منفى منحرف كردن مال از مواضع آن ، در دو مكتب اشتراكى و سرمايه دارى ، تبديل كردن وسيله است به هدف ؛ چه هنگامى كه مال از موضع حقيقى خود جدا شود و به صورت هدفى براى انسان يا دولت يا مشتى صاحب ثروت درآيد ، آنچه عنوان وسيله داشته است به هدف و اصل نهايى مبدّل مىشود . در اين هنگام ديگر مال و دوستى و طلب آن ، وقت فارغى براى انسان دوستدار مال و پرستندهء درهم و دينار ( تومان و ليره و دلار ) باقى نمى گذارد تا در آن وقت به جستجوى ارزشهاى انسانى و آرمانهاى معنوى بپردازد ؛ به همين گونه نيز مجالى براى طلب فضيلت و خير در نزد تيره بختان و فقيران ( كه از شيوع\r\n","description":"","footnote":"","page_name":" 254 ","page_number":254},
  {"content":"\r\nتكاثر بدين سرنوشت دچار گشته‌اند ) باقى نمىماند . در اين هنگام امر به وضعى زشتتر و حالتى بدتر منجر مىشود ، چون منحرف كردن مال از موضع خود ، سبب خواهد شد تا انسان و انسانيّت نيز از موضع خود منحرف گردند ؛ و در اين چگونگى انسان و زندگى سالم او - كه هر دو هدف و غايت بودند - به صورت وسيله درمىآيند ، و مال - كه عنوان وسيله داشت - هدف و غايت مىشود ، و آيا چه زيانى از اين بزرگتر ؟\r\nآرى ، مال در اين دو مكتب - به دست حكومت يا سرمايه داران - براى هر حركت و جهتگيريى عنوان هدف پيدا مىكند - حتى در تلاشهاى فكرى و فرهنگى - و براى هر چيز عنوان مقياس و وسيلهء سنجش محسوب مىگردد ، تا جايى كه معنويّات و دين نيز در نزد آنان با معيارهاى مادّى و مالى ارزشيابى مىشود ، چنان كه پيشينيان ايشان مىگفتند : * ( « إِنَّ الله فَقِيرٌ وَنَحْنُ أَغْنِياءُ ) * « 1 » خدا فقير است و ما ثروتمنديم » و * ( « فَلَوْ لا أُلْقِيَ عَلَيْه أَسْوِرَةٌ مِنْ ذَهَبٍ ) * « 2 » چرا براى موسى دستبندهاى طلا ( از آسمان ) فرو نيفكندند ؟ » ( چون معيار بزرگى و شخصيت را به طلا و زيورهاى زرّين مىدانستند ) .\r\nو در اين هنگام ارزشهاى انسانى و معيارهاى معنوى به چيزى شمرده نمىشود و مورد اعتنا قرار نمىگيرد ، و انسان مركزيّت خود را در زندگى از دست مىدهد ، زيرا كه به صورت وسيله اى براى بهره كشى و توليد ( در اقتصاد اشتراكى ) ، يا مالدارى كلان ( در اقتصاد سرمايه دارى ) درآمده است . آرى ، او چيزى جز بازيچه اى در دست فرمانروايان نظام سرمايه دارى و شركاى ايشان ، يا بازيچه اى در دست مردان حزب حاكم در نظام شيوعى ( كمونيستى ) و اشتراكى ( سوسياليستى ) نخواهد بود . و اين اسارتى است براى انسان كه در دام آن گرفتار مىآيد .\r\nو آنچه مايهء تأسف است اين است كه ارزش والاى انسان و شخصيّت متعالى او در اين نظامهاى اقتصادى با پول قيمتگذارى مىشود ، و ارزش هر كس را با بهاى آنچه توليد مىكند اندازه مىگيرند .\r\n\r\n","description":"","footnote":"\r\n« 1 » « سورهء آل عمران » : 181 .\r\n« 2 » « سورهء زخرف » ( 43 ) : 53 .\r\n","page_name":" 255 ","page_number":255},
  {"content":"\r\nبدين گونه انسان رفته رفته حكم كالا پيدا مىكند و « شخص » به « شىء » مبدّل مىشود . و اين نيز تحريفى است براى انسان ، علاوه بر آنكه تحريفى است براى مال .\r\nو اين آثار و زيانهاى خردكننده اى كه بر انسان بار مىشود - و نتيجه اى از انحراف مال از مواضع خود ، و حاصل دورى از دين پاك خدا و از عدالت و حقيقت آشكار است - تنها به ناداران و تيره روزان ، يا ثروتمندان و شادخواران اختصاص ندارد ، بلكه هر دو را يكسان شامل مىشود . پس نبايد كسى چنان گمان كند كه امور منفى ياد شده اختصاص به ناداران دارد ، بلكه اين سيل تباهى آفرين ويرانگر ثروتمندان را نيز فرا مىگيرد ، كه در فصلهاى آينده - به خواست خداى بزرگ - از آن سخن خواهيم گفت .\r\n( 4 ) - شكل ديگرى از تحريف مال از مواضع خود وجود دارد كه - چنان كه اشاره كرديم - از مكتب مادّى اشتراكى نتيجه مىشود ، و سبب اين امر هدف و اصل شناختن زندگى مادّى و مسائل اقتصادى است ، همراه با انكار فطرت و روح و معنويّت . اقتصاددانان مادّى اشتراكى ، براى خوشبخت كردن انسان هيچ معنايى جز اين نمىشناسند كه نيازمنديهاى مادّى او به صورتى تأمين و برآورده شود . به همين جهت انسان را از منظومهء وجودى او خارج مىكنند ، و واقعيت تركيبى او را نابوده مىانگارند ، و او را از تراز اصلى خويش فرو مىافكنند ، و بر گرايشهاى معنوى پردامنهء او خط بطلانى پهن مىكشند ، و او را - با همهء افقهاى ديد گسترده اى كه در هستى دارد - در چارچوب تنگى به زندانش مىافكنند كه - اغلب - از خوردن و نوشيدن و پوشيدن و در جايى خفتن و تندرست بودن و كوشيدن و كار كردن براى تأمين همين نيازمنديهاى ذكر شده تجاوز نمىكند . آرى ، آنان فطرت انسانى و مقتضا و مطلوب آن را باطل مىكنند ، و به نفى واقعيت تركيبى وجود او مىپردازند ، و افزارهاى شكوفاسازى مواهب فيّاض او را - در مدار زندگى سرمدى - به عاملى براى پوشاندن استعدادهاى باطنى او ، و ربودن مضمون انسانى جاودانى او مبدّل مىسازند .\r\n","description":"","footnote":"","page_name":" 256 ","page_number":256},
  {"content":"\r\nو با اين امورى كه به آنها اشاره كرديم ، معلوم مىشود كه مال منحرف شده از موضع خود ، در مكتب سرمايه دارى ، ارزشهايى ساختگى و دروغين را تثبيت مىكند ، و در مكتب اشتراكى ، به نفى ارزشهاى راستين و اصلى مىپردازد . و هر دو مكتب ، در مقايسهء با مكتب انسانيّت بزرگ ، محكوم به نابودى است ، چون از مسير واقعى موافق با واقع و فطرت ، و با حقيقت و انسان ، و با ارزشها و جاودانگى ، منحرف است ، و با همهء تنظيمات حاكم بر جهان ، و بر اجتماع عامّ بشرى ، و بر فطرت انسان و قلب و حقيقت واقعى او ، در تضادّ است . « 1 »\r\n\r\nنتيجه گيريى مهم\r\nاز آنچه عرضه داشتيم ، آشكار مىشود كه تحريف موضعى مال تحريف موضعى ديگر احكام اسلامى را در پى خواهد آورد ، به دليل پيوند محكم موجود ميان احكام اسلام و مقرّرات آن به صورت كلى . و از اين رو مىنگريم كه قرآن كريم يهوديانى را كه سبب منحرف كردن كلمات ( معارف ، احكام ) از مواضع خود مىشوند ، و حرام را حلال و حلال را حرام مىكنند ، مورد ملامت قرار مىدهد . « 2 » و با اين روش ما را از تحريف و تغيير كلمات - يعنى معارف و احكام دين و حدود و تعاليم آن - از مواضع خود منع مىكند . تعبير قرآنى « الكلم » ( كلمات ) اسم جنس است ، پس تحريف هر كلمه اى از كلمات خدا ( و هر معرفتى از معارف قرآنى و هر حكمى از احكام دينى ) را از چگونگى خود شامل مىشود ؛ بنا بر اين تحريف كلمهء الهى مربوط به مال و به احكام آن و تعيين مواضع و حدود آن ، از مواضع خود ، به تحريف كلمات الهى و احكام اسلامى ديگر ( بويژه احكام مالى و اقتصادى ) مىانجامد ، زيرا اسلام مجموعه اى يگانه و در هم تنيده است ، و نظامى واحد و منسجم دارد كه مقرّرات آن تجزيه و قوانين آن پراكندگى را نمىپذيرد . پس اين\r\n\r\n","description":"","footnote":"\r\n« 1 » و چه بسا از اينجاست كه انسانها در كشورهاى سرمايه دارى دست به شورش مىزنند ، و در كشورهاى سوسياليستى به جانب آزادى و معنويّت و دين مىگرايند .\r\n« 2 » « سورهء مائده » : 41 .\r\n","page_name":" 257 ","page_number":257},
  {"content":"\r\nدرست است كه بگوييم : براى هر حكمى از احكام اسلامى - مالى و جز آن - موضع و حقيقتى است . « 1 » و اين موضعها و حقيقتها چنان با يك ديگر تنيدگى و همبستگى دارند كه هر جزئى با كل تنيده و همبسته است ؛ و واجب است كه هيچ حكمى از موضع خود منحرف نشود ، و از حقيقت خود جدا نماند . و آشكار است كه اين مواضع و حقايق ثابت براى كلمات تشريعى ( و معارف و احكام دينى ) ، ارتباطى استوار و پيوستگيى هماهنگ با كلمات الهى تكوينى ، يعنى با طبيعت كلَّى و فطرت انسانى و با جهان بزرگ دارد ، بدان جهت كه - چنان كه اشاره شد - كلمات ( معارف و قوانين ) در دو نظام « تكوينى » و « تشريعى » موافق با يك ديگر است . و همين واقعيّت قطعى دليلى قاطع بر فطرى بودن اين دين و الهى و جاودانى بودن آن است .\r\nنتيجه آنكه : تحريف كلمات الهى از مواضع آن - و از جمله تحريف كلمات مالى ( احكام مالى ) - مساوى است با تبديل احكام تشريعى . و اين خود - به دليل واقعيّت در هم تنيدهء جهان هستى - مساوى است با تحريف پديده هاى طبيعى و حقايق انسانى و مظاهر فطرى و چارچوبهاى جهانى از مواضع تكوينى آنها . و اين چگونگى مساوى است با اخلال كردن در منظومهء حيات انسانى سازگار با حيات عمومى كاينات . اما از لحاظ جامعهء انسانى ، تحريف كلمات مالى ( احكام اقتصادى ) سبب توليد فسادى هولناك مىشود ، چنان كه قرآن كريم مىفرمايد : « * ( أَلْهاكُمُ التَّكاثُرُ ، حَتَّى زُرْتُمُ الْمَقابِرَ ) * ( 1 ) افزونخواهى ( و نازيدن به فزوندارى ) شما را از همه چيز غافل كرد ( و از هر خير و سعادتى دور داشت ) ، تا سرانجام به ديدار گورها شتافتيد ، » .\r\nاين آيهء قاطع ، با اسلوب معجزه آميز ، و ايجاز درخشان ، و ساخت استوار ، و بافت بلاغى حكيمانهء خود ، به بشريّت مىگويد كه فزونخواهى مالى ( تكاثر ) چنان اجتماع بشرى را از طلب فضائل و خيرات منصرف مىسازد ، و از توجّه به مقاصد خردمندانه و شايسته و هدفهاى انسانى و\r\n\r\n","description":"","footnote":"\r\n« 1 » « بند 16 » را از مقدّمهء اين جلد ( كه در آن سخنانى در بارهء دو موضوع « محور » و « ارتباط » در احكام آمده است ) باز بنگريد .\r\n","page_name":" 258 ","page_number":258},
  {"content":"\r\nبرتر بازمىدارد ، كه آدمى را تباه مىكند ( از آن جهت كه انسان گرفتار لهو و غفلت و بيحاصلى ناگزير بايد تباه شود « 1 » ) ، و او را گمراه مىسازد و از راه درست بيرونش مىبرد ، تا اينكه سرانجام او را به آستانهء مرگ و عرصهء زوال مىرساند . عاقبت جامعهء گمراه شده نيز همين است . و علَّت آن است كه تكاثر ، خروج از مواضع معيّن شدهء مال است .\r\nشايد براى كسانى كه مطالب را به دقت براى كشف حقايق مورد مطالعه قرار مىدهند ، از بحثهايى كه گذشت ، اين مطلب واضح شده باشد ، كه بر هر كس كه خواستار شناختن « مكتب اقتصادى اسلام » است ، نخستين امر واجب آن است كه از كلمات ( قوانين و احكام ) اقتصادى و مواضع چارچوببندىشدهء مال در اين دين ، و بيانات استوار مربوط به آن در سياق قرآن و حديث ، آگاه شود ، تا امكان شناخت مكتب اقتصادى اسلام براى او فراهم آيد . با نداشتن چنين شناختى از كلمات و مواضع ياد شده ، شخص جوينده و محقّق - هر چند متفقّه ، يا فقيه به معناى اصطلاحى اين واژه ، يا اقتصاددان باشد - نسبت به آنچه به دانستن آن به صورتى فراگير نياز دارد گرفتار اشتباه و بدفهمى و محدوديّت آگاهى و اطلاع مىشود . و هر محقّقى كه در اين ورطه ( كمبود اطَّلاعات لازم و جامع ) گرفتار باشد ، نظرى كه مىدهد مناسب با اسلام نخواهد بود ، اسلامى كه همهء اشكال ظلم و تجاوز را مىكوبد ؛ زيرا چنين فقيه يا محقّقى يك جهت را در نظر مىگيرد ، و ديگر جهات از نظر وى پنهان مىماند . و اين چگونگى ( تحقيق تك بعدى ) ، چيزى است كه روح تحقيق و واقعيّت تكليف و حقيقت اجتهاد به آن رضا نمىدهد ، زيرا تحقيق تك بعدى ، انحراف از روش علمى و دورى از فهم مجموعى و فنّى مقرّرات دينى است ، و با جوهر تفقّه و اجتهاد و تحقيق مخالف است ، و گريختن از برخوردى درست و در خور با « حوادث واقعه » ( پديده هاى نوپيدا - مسائل مستحدثه ) است ، كه بارها در تاريخ اين دين اتفاق افتاده است .\r\n\r\n","description":"","footnote":"\r\n« 1 » نيز فصل 2 ، از اين باب ، بند 3 و 4 .\r\n","page_name":" 259 ","page_number":259},
  {"content":"\r\nو هدف نهايى اين دو باب « 1 » از كتاب « الحياة » ، آن است كه مواضع كلمات اقتصادى الهى و احكام اقتصادى اسلامى ، با همهء چارچوبهاى آنها در اسلام ، در برابر خواننده - بخصوص فقيهان و مجتهدان و استادان محقّق و طلَّاب با استعداد علوم اسلامى - تجسّم و تبلور پيدا كند ، و ارتباط تنيدهء آنها با همهء مقرّرات اسلامى - اقتصادى و غير اقتصادى - كه فقيه و محقّق نمىتواند از آنها چشم بپوشد آشكار شود ، و امكان آن فراهم آيد كه از اين راه نظر اسلام نسبت به مال و مواضع و حقايق آن ، و راه حلهاى اسلام براى قضاياى مالى و گردش مال در ميان مردم به دست آيد . و در اين ضمن نيز معلوم شود كه چه مشكلات و مسائلى در اين زمينه وجود دارد ، و چه برنامه اى و عملكردى اقتصادى نسبت به موضع مال تحريف به شمار مىآيد و چه چيز چنين نيست ؛ و سرانجام بتوانيم در بارهء مسائل مالى و احكام اقتصادى در اسلام به اجتهادى پويا و اسلامى و استنباطى فراگير دست يابيم ، كه هر چه اسلام در بارهء اموال و قسط و عدالت گفته است در آن اجتهاد و استنباط مراعات شده باشد .\r\nاكنون براى آنكه اين مبحث مهم را در روشنى بيشترى قرار دهيم ، به آوردن مثالى مىپردازيم : در قرآن و احاديث ، اجازهء تجارت و وارد كردن كالا و امر به جستجوى روزى از راه كسب و تجارت آمده است ، لكن كسانى هستند كه همين مقدار مشروعيّت را دليل قرار مىدهند براى درستى تجارت و وارد كردن اجناس ، اگر چه كار به تكاثر بكشد و سبب گردد تا مقادير فراوانى مال در دست بازرگانان و هم پيمانان ايشان انباشته گردد . و از ميان طرفداران اين طرز فكر بعضى چندان پيش مىروند كه مىگويند هر كس از وارد كردن آزاد كالا و بازرگانى بىحد و شرط ( با وجود اينكه بازرگانى آزاد از مهمترين عوامل تكاثر و تعدّى مالى بر جامعه و تحميل فقر بر مردم است ) جلوگيرى كند ، و اسلام را مخالف با اين گونه درآمدهاى مالى و\r\n\r\n","description":"","footnote":"\r\n« 1 » مشتمل بر « 100 فصل » ، و در حدود « 1400 عنوان اصلى و فرعى » ، كه از جلد سوم تا ششم به آنها اختصاص يافته است ، و پيشتر بدان اشاره كرديم .\r\n","page_name":" 260 ","page_number":260},
  {"content":"\r\nبازرگانى ( زيانبخش براى اسلام و اجتماع ) بداند ، با آزادى مالكيّت و معامله مخالف است و مسلك چپى دارد . و اينان از آن غفلت دارند - يا خود را به غافل بودن مىزنند - كه تجويزهاى اسلامى ، بازرگانى مشروع و طلب روزى حلال را شامل مىشود ، كه همراه است با ميانه روى در كسب درآمد ؛ و اسلام بر آن ( ميانه روى ) بسيار تأكيد كرده است . « 1 » و اين همه به منظور تأمين معيشتى سالم و به اندازهء كفاف از راه كسب و تجارت بوده است ، آن هم در اوضاع و احوال اقتصادى دورانهاى گذشته ، با حدود و محدوديّتهاى معلوم آن روزگاران . و با همهء اين احوال دستور داده است تا به سود كم بسازند يا از آن نيز چشم بپوشند ( و به همان بركت داد و ستد بسنده كنند ) . و اكنون آن كجا و تجويز مبادلات بازرگانى جديد و بهره بردنهاى كلان و ويرانگر از آنها كجا ، كه قرآن و حديث اين امور را باعث هلاك و فساد و تباهى ارزشها و عامل دوركنندهء از خدا و حق و معاد شمرده‌اند .\r\nبازرگانى و وارد كردن كالا و مالكيّت حاصل از آنها ، در زندگى انسان نو ، با آنچه در زمانهاى قديم همين نامها را داشته است اختلاف اصولى آشكار دارد . به همين جهت تكاثر ناشى از كسب و تجارت آزاد در اقتصاد جديد ، ديگر هرگز نام « طلب روزى حلال » - كه تعاليم دينى در بارهء آن سفارش كرده‌اند - ندارد ؛ نيز تأمين كفاف زندگى كه دين مبين اسلام آن را مجاز شمرده است نيست ، بلكه تعدّى و تجاوز از حدّ كفاف و بسندگى است . اجازهء صادر شده از جانب اسلام در بارهء تجارت ، براى آن نبوده است كه ثروتها در نزد مشتى از مردم انباشته شود و اموال مردم در معرض چپاول قرار گيرد ، بلكه براى آن صادر شده است تا طلب روزى حلال براى عموم ميسّر گردد ، و همه كارى و كسبى داشته باشند و در گردانيدن چرخ اجتماع سهيم گردند ، و هيچ كس سربار ديگرى نشود ؛ و با وارد كردن اجناس مورد نياز همگان و فروش آنها با بهره اى اندك و مناسب ، همه بتوانند به چيزهاى مورد نياز خود به آسانى دسترس پيدا كنند . و همين تعليم و تجويز اسلامى بهترين گواه است بر\r\n\r\n","description":"","footnote":"\r\n« 1 » فصل 3 ، از همين باب ، بند « ى » .\r\n","page_name":" 261 ","page_number":261},
  {"content":"\r\nضرورت محدود كردن سود و كاستن از آن ، و بازداشتن بازرگانان و واردكنندگان از غلتيدن در ورطهء « تكاثر » و سودخواهيهاى كلان ؛ آرى ، ايستار قاطع اسلام در بارهء بازرگانى ( داد و ستدها ) چنين است .\r\nاز اين رو واردكننده ( بازرگان ، كاسب ) از نظر اسلام كسى است كه براى فراهم آوردن كالاها به تلاش و كوشش بر مىخيزد ، تا آنها را در دسترس مردمان قرار دهد ، كه خود نمىتوانند به كار وارد كردن بپردازند ، و او « كسى است كه با سرمايهء خود - براى تهيهء اجناس - در رفت و آمد است ، يا چيزهايى را خود آماده مىكند ، و نيازهاى گوناگون مردم را ، از راههاى دور و جاهاى پرت افتاده - در خشكى و دريا و كوه و صحرا - فراهم مىآورد ، كه مردم اهل رفتن به آنجاها نيستند و به آن خطرها و سختيها تن نمىدهند » « 1 » ، و با وجود اين به سودى اندك قانع است ، و ارزش اجناس را بالا نمىبرد ، و جنس را احتكار نمىكند ، و كم نمىفروشد ، و از حق مردم چيزى نمىكاهد ، و حق را مىدهد و حق را مىگيرد ، و از اين راه روزى حلالى به مقدار متعارف به دست مىآورد ، و با وارد كردن جنس خدمتى به جامعه مىكند ، و در عوض چيزى پيدا مىكند و با آن زندگيى سالم و با قناعت و مقتصدانه براى خود فراهم مىآورد ، بدون اينكه « زندگى را بر خود بسى تنگ گيرد ، يا به آزمندى افتد ، يا اجناس مورد نياز مردم را احتكار كند ، يا در فروش كالاها خودسرى ورزد » . « 2 » كاسب و تاجر پسنديده در نظر اسلام اين است و اين چنين ، و بازرگانى اسلامى و واردات اسلامى اين است و اين گونه .\r\nامّا كسى كه در خانهء خود مىنشيند ، و خود و خانواده اش در زندگى اسرافى و اترافى مىخرامند ، و معاملاتى بسيار بزرگ - از بركت وسايل جديد ارتباطات تجارى - به آسانى انجام مىدهد ، و بدون تلاشى و تحمّل رنجى ، بلكه از راه ارتباط با شركتهاى بازرگانى جهانى - داخلى و خارجى - ( كه سلطان بازارهاى جهانند ، و با نرخگذاريهاى اجحافآميز و بيرون از اندازه اموالى كلان را مىبلعند ) ، به ثروتهايى سرشار دست مىيابد ، آيا مىتواند تاجرى مسلمان به شمار آيد ، و كارش تجارت\r\n\r\n","description":"","footnote":"\r\n« 1 » « نهج البلاغه » / 1017 ؛ « عبده » 3 / 110 .\r\n« 2 » « نهج البلاغه » / 1017 ؛ « عبده » 3 / 110 .\r\n","page_name":" 262 ","page_number":262},
  {"content":"\r\nاسلامى مطابق با مقياسهاى مورد قبول خدا و رسول خدا « ص » محسوب شود ؟ ( و آيا شخص مخالف اين واردكننده و امثال او ، كه تجاوزهاى مالى و ظلمهاى معاملاتى آنان را مىنكوهد و مردم را از آنها آگاه مىسازد ، چپى است ؟ ) . آيا كسى كه اجناس و كالاها را هنگام نيازمندى مردم احتكار مىكند تا سبب بالا رفتن ارزش آنها شود ، يا كسى كه با شايع كردن تبليغات خلاف واقع ، تقاضاى كاذب در بازارها ايجاد مىكند تا كالاها به بالاترين قيمت فروخته شود ، يا كسى كه از راههاى غير اسلامى ديگر پولها را به جيب خويش سرازير مىكند ، آيا اينان و امثال اينان براى جلب روزى حلال كار مىكنند و تاجر و كاسب اسلاميند ؟\r\nبنا بر اين ، كسب و تجارتى كه اسلام آن را روا شمرده است محدود خواهد بود ، و صورتهاى ديگر كسبها و تجارتها و درآمدها مشمول آيات و احاديثى است كه از تكاثر و اتراف و اسراف و حرص در طلب مال و سود خواهى بسيار و گرانفروشى نهى مىكنند .\r\nآنچه عرضه شد ، نمونه اى از تحريف مال از مواضع آن است و نمونه هاى فراوان ديگرى نيز دارد . و علَّت پيدا شدن اين تحريفها و تغييرها در مواضع مالى در جامعهء اسلامى ، عدم شناسايى موضع الهى مال است با اصول قرآنى . « 1 » و چنين است حال كسى كه با اين تحريفها مبارزه نمىكند ، و آنها را در زندگى مسلمانان فاجعه نمىداند ، او از موضع الهى مال هيچ شناختى ندارد .\r\nدر قرآن كريم ، در خصوص محكم كردن مواضع الهى و انسانى نعمتهاى خدا و اموال ، بعد از اين سخن كه * ( « كُلُوا مِنْ رِزْقِ رَبِّكُمْ ) * « 2 » از روزى پروردگارتان بخوريد » چنين آمده است : * ( « وَاشْكُرُوا لَه ) * « 3 » و او را سپاس گزاريد » ؛ و پس از اين سخن كه * ( « فَكُلُوا مِمَّا غَنِمْتُمْ حَلالًا طَيِّباً ) * « 4 » از آنچه از راهى حلال و پاكيزه به دست آورده‌ايد بخوريد » ، اين سخن آمده است : * ( « وَاتَّقُوا الله ) * « 5 » و از خدا بترسيد » . و اكنون آنچه از اين\r\n\r\n","description":"","footnote":"\r\n« 1 » تعريف مال در اسلام فصل 24 ، از اين باب ( جلد چهارم ) .\r\n« 2 » « سورهء سبأ » ( 34 ) : 15 .\r\n« 3 » « سورهء سبأ » ( 34 ) : 15 .\r\n« 4 » « سورهء انفال » : 69 .\r\n« 5 » « سورهء انفال » : 69 .\r\n","page_name":" 263 ","page_number":263},
  {"content":"\r\nايستار قرآن كريم ، در برابر موضوع اموال و استفاده از آنها فهميده مىشود ، دو امر مهم است :\r\n1 - تعيين نوع بهره بردارى از نعمتها ، كه بايد از لحاظ كمّى و كيفى تنها وسيله باشد نه هدفى اساسى ، و در حد ميانه باشد نه با زياده روى .\r\n2 - رشد دادن تقواى اجتماعى ، براى حفظ مواضع نعمتهاى الهى و ثروتهاى عطا شده ، و بيم دادن از اتراف و اسراف و اتلاف .\r\nآيات اقتصادى قرآنى را كه بر مواضع مال و نگاهبانى از آنها تأكيد كرده‌اند ، احاديث مورد تفسير قرار داده‌اند ، چنان كه سخن امام صادق « ع » : « المال مال الله « 1 » مال مال خداست » تفسير اين آيه است :\r\n* ( « وَأَنْفِقُوا مِمَّا جَعَلَكُمْ مُسْتَخْلَفِينَ فِيه ) * « 2 » از اموالى كه خدا از راه ارث به شما رسانيد ( و شما را جانشين صاحبان پيشين آنها ساخت ) انفاق كنيد » ؛ و سخن آن امام :\r\n« جوّز لهم أن يأكلوا قصدا و يشربوا قصدا ) *\r\n« 3 » به مردمان اجازه داده است تا با ميانه روى بخورند و با ميانه روى بياشامند » ، تفسير اين سخن خداى متعال است : * ( « كُلُوا وَاشْرَبُوا ) * « 4 » بخوريد و بياشاميد » ، يعنى با ميانه روى و حد نگاهدارى . و تعبير امام صادق « ع » : « قصدا « 5 » با ميانه روى » نيز ، اين سخنان خدا را تفسير مىكند كه : « * ( وَلا تُسْرِفُوا ) * « 6 » اسراف مكنيد » و « * ( وَلا تَطْغَوْا فِيه ) * « 7 » و در آن ( خوردن و آشاميدن و استفاده از نعمتها و اموال ) طغيان و ( تجاوز از حد ) روا مداريد » .\r\nآرى ، تعاليم و تعبيرهاى حديثى كه مقدارى از آنها را در اين كتاب\r\n\r\n","description":"","footnote":"\r\n« 1 » « تفسير عيّاشى » 2 / 13 .\r\n« 2 » « سورهء حديد » ( 57 ) : 7 .\r\n« 3 » « تفسير عياشى » 2 / 13 .\r\n« 4 » « سورهء بقره » : 60 و\r\n« 5 » « تفسير عيّاشى » 2 / 13 .\r\n« 6 » « سورهء اعراف » : 31 .\r\n« 7 » « سورهء طاها » : 81 .\r\n","page_name":" 264 ","page_number":264},
  {"content":"\r\nآورده‌ايم ، همه آيات آسمانى را تفسير مىكنند و هدفهاى آموزشى و پرورشى آنها را شرح مىدهند . و هيچ كس در استفاده از « كتاب خدا » و تفسير آن و راه يافتن بوسيلهء آن ، از مراجعه به احاديث عترت پيامبر اكرم « ص » ( امامان معصوم « ع » ) كه هدايتگرند بىنياز نيست ، زيرا بديهى است كه « ثقلين » ( دو يادگار گرانارج وحى و نبوّت ) ، در آموختن قرآن و هدايت به دين خدا و تربيت و تعليم و ارشاد افراد و ساختن و پرداختن اجتماعاتى مورد رضاى خدا ، همواره با همند و جدايى ناپذير .\r\n","description":"","footnote":"","page_name":" 265 ","page_number":265},
  {"content":"\r\n\r\nفصل چهارم چارچوبهاى جهت بخش ( 1 )\r\n\r\nأ - كمكهاى الهى بوسيلهء اموال ( منابع طبيعى ، معادن ، كشاورزى ، بازرگانى ، صنعت . . . )\r\n\r\nقرآن\r\n1 * ( . . . وَأَمْدَدْناكُمْ بِأَمْوالٍ وَبَنِينَ . . . ) * « 1 » با اموال و فرزندان به شما كمك رسانديم . . . 2 * ( وَيُمْدِدْكُمْ بِأَمْوالٍ وَبَنِينَ ، وَيَجْعَلْ لَكُمْ جَنَّاتٍ ، وَيَجْعَلْ لَكُمْ أَنْهاراً ، ) * « 2 » خداوند با اموال و فرزندان به شما كمك مىرساند ، و براى شما بوستانها و جويبارها پديد مىآورد . ، 3 * ( رَبُّكُمُ الَّذِي يُزْجِي لَكُمُ الْفُلْكَ فِي الْبَحْرِ لِتَبْتَغُوا مِنْ فَضْلِه ، إِنَّه كانَ بِكُمْ رَحِيماً ، ) * « 3 » پروردگار شماست كه كشتى را براى شما در دريا مىراند ، تا از فضل\r\n\r\n","description":"","footnote":"\r\n« 1 » « سورهء اسرا » ( 17 ) : 6 .\r\n« 2 » « سورهء نوح » ( 71 ) : 12 .\r\n« 3 » « سورهء اسرا » ( 17 ) : 66 .\r\n","page_name":" 266 ","page_number":266},
  {"content":"\r\n( بخشش سرشار ) او روزى خود بطلبيد ؛ چون به شما مهربان است ، ، شيخ ابو على صاحب تفسير مىگويد : « يعنى : براى شما كشتى را در دريا ، با بادهايى كه آفريده ، و آب را به صورتى قرار داده است كه رفتن كشتيها در آن ممكن باشد ، به راه مىاندازد ، * ( لِتَبْتَغُوا مِنْ فَضْلِه ) * تا از فضل او بطلبيد يعنى از فضل و نعمت خداى متعال ، با سوار شدن بر كشتى به تجارت بپردازيد ، و زندگى خود را سامان دهيد » . « 1 » اكنون نبايد بر خوانندگان پوشيده ماند كه اين بيان اشاره به آن دارد كه تجارت بايد سبب سامانيابى زندگى مردم و رفع نياز آنان و قوام معيشت ايشان باشد ، و چنان عملى گردد كه « فيه صلاحكم » يعنى مصلحت عموم بندگان خدا تحقّق يابد . پس آنچه بر خلاف اين شود ، بازرگانى مشروعى كه اسلام آن را تصويب كرده است نيست .\r\n\r\nحديث\r\n1 الإمام السّجاد « ع » : . . . و خلق لهم النّهار مبصرا ليبتغوا فيه من فضله ، و ليتسبّبوا إلى رزقه ، و يسرحوا في أرضه ، طلبا لما فيه نيل العاجل من دنياهم ، و درك الآجل في أخراهم ؛ بكلّ ذلك يصلح شأنهم . . . « 2 » امام سجّاد « ع » : . . . خداوند روز را براى مردمان روشن و مايهء ديد آفريد ، تا در آن نعمت و فضل او را بطلبند ، و به جستجوى روزى او با اسباب آن برآيند ، و در زمين او گردش كنند ، به طلب آنچه در اين جهان به كارشان آيد برخيزند ، و به آنچه در جهان ديگر به آن نياز دارند دسترس پيدا كنند ؛ و خداوند با اين همه ( حركت و تلاش در راه برآوردن نياز دنيوى و كسب اجر\r\n\r\n","description":"","footnote":"\r\n« 1 » « مجمع البيان » 6 / 427 .\r\n« 2 » « صحيفهء سجّاديّه » / 69 ( دعاى 6 ) .\r\n","page_name":" 267 ","page_number":267},
  {"content":"\r\nاخروى ) به اوضاع بندگان خويش سامان مىدهد . . . 2 الإمام الصّادق « ع » - عن أبيه أبي جعفر الباقر « ع » ، في جواب من سأله عن الدّنانير و الدّراهم ، و ما على النّاس فيها : هي خواتيم الله في أرضه ، جعلها الله مصحّة لخلقه ، و بها تستقيم شؤونهم و مطالبهم . « 1 » امام صادق « ع » - به نقل از امام باقر « ع » ، در پاسخ كسى كه در بارهء دينار و درهم ( پول ) و وظيفهء مردمان در بارهء آنها پرسيد : اينها مهرها و سكَّه هاى خدا در زمين او است ، آنها را براى سامانيابى زندگى خلق ( و گذران امور ) قرار داده است ، و بوسيلهء آنهاست كه كارهاى مردم روبراه مىشود ، و نيازهاى آنان برآورده مىگردد .\r\n\r\nب - تأكيد بر جستجوى نياز زندگى و رسيدن به خودبسندگى\r\n\r\nقرآن\r\n1 * ( فَإِذا قُضِيَتِ الصَّلاةُ ، فَانْتَشِرُوا فِي الأَرْضِ وَابْتَغُوا مِنْ فَضْلِ الله . . . ) * « 2 » . . . هنگامى كه نماز ( جمعه ) گزارده شد ، در زمين پراكنده شويد ( و بيكار و بىتحرّك ننشينيد ) ، و ( روزى و نيازهاى خود را كه ) از فضل خداوند ( و بخشش سرشار او به شما مىرسد ) بجوييد . . .\r\n\r\n","description":"","footnote":"\r\n« 1 » « امالى » شيخ طوسى 2 / 133 .\r\n، نيز فصل 1 ، بند « د » .\r\n« 2 » « سورهء جمعه » ( 62 ) : 10 .\r\n","page_name":" 268 ","page_number":268},
  {"content":"\r\n2 * ( . . . وَجَعَلْنا آيَةَ النَّهارِ مُبْصِرَةً ، لِتَبْتَغُوا فَضْلًا مِنْ رَبِّكُمْ . . . ) * « 1 » . . . روز را آيتى روشن ( كه همه چيز در آن ديده مىشود ) ساختيم ، تا به طلب روزى و نعمت پروردگار خويش برخيزيد ( و نيازهاى خود را - كه با همهء تلاش و كوشش ، از فضل و رحمت او به شما مىرسد - به دست آوريد ) . . . 3 * ( . . . وَتَرَى الْفُلْكَ فِيه مَواخِرَ ، لِتَبْتَغُوا مِنْ فَضْلِه . . . ) * « 2 » . . . كشتيها را مىنگرى كه آب دريا را مىشكافند و مىروند ، تا شما ( از راه سفرهاى دريايى نيز ) ، از فضل خدا ( و نعمتهاى او ) روزى بجوييد . . . 4 * ( فَكُلُوا مِمَّا غَنِمْتُمْ . . . ) * « 3 » از آنچه ( با زحمت كارزار ) به غنيمت به دست آورديد بخوريد . . .\r\n\r\nحديث\r\n1 الإمام السّجاد « ع » : اللَّهمّ ! فلك الحمد على ما فلقت لنا من الإصباح ، و متّعتنا به من ضوء النّهار ، و بصّرتنا من مطالب الأقوات . . . « 4 » امام سجّاد « ع » : خداوندا ! تو را سپاس كه فروغ بامدادان پديد آوردى ، و ما را از روشنى روز بهره مند ساختى ، و راههاى جستن روزى را به ما نشان دادى . . .\r\n\r\n","description":"","footnote":"\r\n« 1 » « سورهء اسرا » ( 17 ) : 12 .\r\n« 2 » « سورهء فاطر » ( 35 ) : 12 .\r\n« 3 » « سورهء انفال » : 69 .\r\n« 4 » « صحيفهء سجّاديّه » / 70 ( دعاى 6 ) .\r\n","page_name":" 269 ","page_number":269},
  {"content":"\r\n2 الإمام الباقر « ع » : من طلب ( الرّزق في ) الدّنيا استعفافا عن النّاس ، و توسيعا على أهله ، و تعطَّفا على جاره ، لقي الله عزّ و جل يوم القيامة ، و وجهه مثل القمر ليلة البدر . « 1 » امام باقر « ع » : هر كس كه براى بىنيازى از مردم ، و در رفاه قرار دادن خانوادهء خود ، و نيكى كردن به همسايه ، به كسب روزى ( و امكانات زندگى ) بپردازد ، روز قيامت در حالى خداى بزرگ را ملاقات مىكند كه صورتى همچون ماه شب چهاردهم دارد . 3 الإمام الصّادق « ع » : يا هشام ! إن رأيت الصّفّين قد التقيا ، فلا تدع طلب الرّزق في ذلك اليوم . « 2 » امام صادق « ع » : اى هشام ! اگر ديدى كه دو صف ( كارزار ) با يك ديگر روبرو شده‌اند ، جستجوى روزى را در چنين روزى نيز ترك مكن . 4 الإمام الصّادق « ع » : إن ظننت ، أو بلغك أنّ هذا الامر كائن في غد ، فلا تدعنّ طلب الرّزق ، و إن استطعت أن لا تكون كلَّا فافعل . « 3 » امام صادق « ع » : اگر گمان كردى ، يا اين خبر به تو رسيد كه فردا قيامت برپا مىشود « 4 » ، از طلب روزى ( و كسب و كار ) دست مكش ؛ و اگر بتوانى بار دوش ( كلّ بر ) ديگران مباشى مباش . 5 الإمام الصّادق « ع » - عليّ بن عبد العزيز قال : قال أبو عبد الله : ما فعل عمر ابن\r\n\r\n","description":"","footnote":"\r\n« 1 » « كافى » 5 / 78 - 79 .\r\n« 2 » « كافى » 5 / 78 - 79 .\r\n« 3 » « كافى » 5 / 78 - 79 .\r\n« 4 » ( يا ظهور فرا مىرسد ) .\r\n","page_name":" 270 ","page_number":270},
  {"content":"\r\nمسلم ؟ قلت : جعلت فداك ، أقبل على العبادة و ترك التّجارة ، فقال : ويحه ، أما علم أنّ تارك الطَّلب لا يستجاب له دعوة ؟ إنّ قوما من أصحاب رسول الله « ص » ، لمّا نزلت : « و من يتّق الله يجعل له مخرجا و يرزقه من حيث لا يحتسب » ، أغلقوا الأبواب و أقبلوا على العبادة و قالوا : قد كفينا . فبلغ ذلك النبيّ « ص » فأرسل إليهم فقال : « ما حملكم على ما صنعتم ؟ » فقالوا : يا رسول الله ! تكفّل الله لنا بأرزاقنا فأقبلنا على العبادة ، فقال : « إنّه من فعل ذلك لم يستجب له ، عليكم بالطَّلب ! » . « 1 » امام صادق « ع » - علىّ بن عبد العزيز گويد : امام صادق فرمود : عمر بن مسلم چه كرد ؟ گفتم : فدايت شوم ، به عبادت پرداخت و تجارت را ترك كرد .\r\nفرمود : بيچاره او « 2 » ، آيا نمىداند كه آدم بيكار دعايش مستجاب نمىشود ؟\r\nگروهى از اصحاب رسول خدا « ص » چون اين آيه نازل شد : * ( « وَمَنْ يَتَّقِ الله يَجْعَلْ لَه مَخْرَجاً وَيَرْزُقْه مِنْ حَيْثُ لا يَحْتَسِبُ ) * هر كس از خدا بترسد ، براى او راه رهايى قرار مىدهد ، و از جايى كه گمان نمىبرد به او روزى مىرساند » ، دكَّانهاى خود را بستند و به عبادت پرداختند و گفتند : « روزى ما خواهد رسيد » . چون پيغمبر « ص » اين خبر را شنيد ، ايشان را نزد خود خواست و فرمود : « چه چيز شما را بر اين كار واداشت ؟ » ، گفتند : اى رسول خدا ! خدا رساندن روزى ما را كفالت كرد و از اين رو به عبادت پرداختيم . فرمود :\r\n« هر كس چنين كند دعايش مستجاب نخواهد شد ، برويد دنبال كار ( و طلب روزى حلال ) » . 6 الإمام الصّادق « ع » - عن سليمان بن معلَّى بن خنيس ، عن أبيه قال : سأل\r\n\r\n","description":"","footnote":"\r\n« 1 » « وسائل » 12 / 15 .\r\n« 2 » يا : تعجّب است از او .\r\n","page_name":" 271 ","page_number":271},
  {"content":"\r\nأبو عبد الله « ع » عن رجل - و أنا عنده - فقيل له : أصابته الحاجة . قال : « فما يصنع اليوم ؟ » قيل : في البيت يعبد ربّه . قال : « فمن أين قوته ؟ » . قيل : من عند بعض إخوانه . فقال أبو عبد الله « ع » : « و الله للَّذي يقوته أشدّ عبادة منه » . « 1 » امام صادق « ع » - سليمان بن معلَّى بن خنيس ، از پدرش نقل كرده است كه گفت : امام صادق « ع » از مردى جويا شد - و من نيز در آن مجلس بودم - در جوابش گفتند : نيازمند شده است . فرمود : « حالا چه مىكند ؟ » گفتند : در خانه پروردگار خويش را عبادت مىكند . امام پرسيد : « روزى خود را از كجا به دست مىآورد ؟ » گفتند : از بعضى از برادرانش . فرمود : « به خدا سوگند آن كس كه به او روزى مىرساند عابدتر از او است » . ، و شيخ بزرگوار كلينى ، در بخش مربوط به معيشت ( گذران و زندگى ) از كتاب « كافى » ، بابهايى در اين باره آورده است ، همچون :\r\n- باب « وجوب پيروى كردن از امامان « ع » در كار و كوشش براى به دست آوردن روزى » ، - باب « تأكيد بر كسب روزى و اقدام براى آن » ؛ « 2 » همچنين عالم بزرگوار ، شيخ حرّ عاملى ، در بخش تجارت از كتاب « وسائل » ، دو باب در اين موضوع آورده است :\r\n( 1 ) - باب « استحباب طلب روزى و وجوب آن در هنگام ضرورت » .\r\n( 2 ) - « باب مكروه بودن ترك طلب روزى ( كسب و كار ) و حرام بودن آن در هنگام ضرورت » . « 3 »\r\n\r\n","description":"","footnote":"\r\n« 1 » « كافى » 5 / 78 .\r\n« 2 » « كافى » 5 / 73 و 77 .\r\n« 3 » « وسائل » 12 / 9 و 13 . مؤلَّف « وسائل » ، در كتاب « الفصول المهمّة في أصول الائمّة « ع » نيز مىگويد : « باب 52 ، در بارهء وجوب طلب روزى بر مردمان به اندازهء كفايت ، و استحباب طلب بيشتر از آن به منظور رفاه خانواده و امثال آن » ، ص 29 ، از چاپ سنگى .\r\n","page_name":" 272 ","page_number":272},
  {"content":"\r\n\r\nج - ميانه روى در معيشت ( زندگى و مصرفهاى آن ) و تأكيد قطعى بر آن\r\n\r\nقرآن\r\n1 * ( وَلا تَجْعَلْ يَدَكَ مَغْلُولَةً إِلى عُنُقِكَ وَلا تَبْسُطْها كُلَّ الْبَسْطِ ، فَتَقْعُدَ مَلُوماً مَحْسُوراً ، ) * « 1 » دست خويش بر گردن مبند ( كه خسّتورزى و چيزى به كسان ندهى ) ، و پر نيز آن را مگشاى ( كه هر چه دارى ببخشى ) ، تا سپس نكوهيده و پشيمان بنشينى ، 2 * ( وَالَّذِينَ إِذا أَنْفَقُوا لَمْ يُسْرِفُوا وَلَمْ يَقْتُرُوا ، وَكانَ بَيْنَ ذلِكَ قَواماً ، ) * « 2 » ( بندگان خداوند رحمان ) كسانيند كه در خرج كردن براى هر چيز ، نه اسراف مىكنند و نه ( بر نانخوران خويش ) تنگ مىگيرند ، و با ميانه روى ( به زندگى خويش ) قوام مىبخشند ،\r\n\r\nحديث\r\n1 النّبي « ص » : ما عال امرؤ قطَّ على اقتصاد . « 3 »\r\n\r\n","description":"","footnote":"\r\n« 1 » « سورهء اسرا » ( 17 ) : 29 .\r\n« 2 » « سورهء فرقان » ( 25 ) : 67 .\r\n« 3 » « تحف العقول » / 48 .\r\n","page_name":" 273 ","page_number":273},
  {"content":"\r\n( 1 ) پيامبر « ص » : هيچ كس با ميانه روى گرفتار فقر نگشت . 2 النّبي « ص » - فيما أوصى به الإمام عليّ بن أبي طالب : يا عليّ ! ثلاث موبقات و ثلاث منجيات . . . و أمّا المنجيات فالعدل في الرّضا و الغضب ، و القصد في الغنى و الفقر ، و خوف الله في السّرّ و العلانية . . . « 1 » پيامبر « ص » - در توصيه به امام علىّ بن ابى طالب « ع » : اى على ! سه چيز هلاكتآور است و سه چيز نجاتبخش . . . آن سه چيز نجاتبخش اينهاست :\r\nرعايت عدالت در حال خشنودى و خشم ، ميانه روى ( در مصرف ) در حال توانگرى و فقر ، و ترس از خداوند در نهان و آشكار . . . 3 الإمام علي « ع » : ما عال امرء اقتصد . « 2 » امام على « ع » : هر كس ميانه رو باشد فقير نخواهد شد . 4 الإمام علي « ع » : من اقتصد في الغنى و الفقر ، فقد استعدّ لنوائب الدّهر . « 3 » امام على « ع » : كسى كه در توانگرى و فقر ميانه رو باشد ، آمادهء برخورد با پيشامدهاى روزگار هست . 5 الإمام علي « ع » : عليكم . . . بالقصد في الغنى و الفقر . . . « 4 »\r\n\r\n","description":"","footnote":"\r\n« 1 » « تحف العقول » / 15 ؛ و از چاپ على اكبر غفارى / 8 .\r\n« 2 » « نهج البلاغه » / 1153 ؛ « عبده » 3 / 185 .\r\n« 3 » « غرر الحكم » / 296 .\r\n« 4 » « مستدرك نهج البلاغه » / 20 .\r\n","page_name":" 274 ","page_number":274},
  {"content":"\r\n( 1 ) امام على « ع » : بر شما باد . . . به ميانه روى در حال توانگرى و فقر . 6 الإمام علي « ع » : من لم يحسن الاقتصاد ، اهلكه الإسراف . « 1 » امام على « ع » : هر كس ميانه روى ( و صرفه جويى ) را به خوبى رعايت نكند ، اسراف او را هلاك خواهد كرد . 7 الإمام السّجاد « ع » : . . . قوّمني بالبذل و الاقتصاد . . . « 2 » امام سجّاد « ع » : ( خداوندا ! ) . . . مرا به بخشندگى و ميانه روى استوار بدار . 8 الإمام السّجاد « ع » : . . . متّعني بالاقتصاد . . . « 3 » امام سجّاد « ع » : . . . مرا از ميانه روى بهره مند ساز . 9 الإمام الباقر « ع » - فيما قاله لابنه الإمام الصّادق : يا بني ! عليك بالحسنة بين السّيّئتين تمحوهما . قال : و كيف ذلك يا أبه ؟ قال . . . و مثل قوله : « و الَّذين إذا أنفقوا لم يسرفوا و لم يقتروا » ، فأسرفوا سيّئة ، و أقتروا سيئة ، و كان بين ذلك قواما حسنة ، فعليك بالحسنة بين السّيّئتين . « 4 » امام باقر « ع » - در ضمن سخنانى به فرزندش امام صادق « ع » : پسرم ! حسنه اى ( كار نيكى ) كه حدّ ميانهء دو سيّئه ( كار بد ) است انجام ده ، آن دو را از ميان\r\n\r\n","description":"","footnote":"\r\n« 1 » « غرر الحكم » / 274 .\r\n« 2 » « صحيفهء سجّاديّه » / 202 ( دعاى 30 ) .\r\n« 3 » « صحيفهء سجّاديّه » / 137 ( دعاى 20 ) .\r\n« 4 » « تفسير عيّاشى » 2 / 319 ؛ « تفسير برهان » 2 / 453 - 454 ،\r\n","page_name":" 275 ","page_number":275},
  {"content":"\r\nبر مىدارد . ( 1 ) امام صادق پرسيد : اين چگونه است اى پدر ؟ فرمود : « . . . بسان اين آيه : * ( وَالَّذِينَ إِذا أَنْفَقُوا لَمْ يُسْرِفُوا وَلَمْ يَقْتُرُوا ) * كسانى كه در انفاق ( و مصرف ) نه اسراف مىكنند و نه تنگ نظرى نشان مىدهند ، كه اگر اسراف كنند سيّئه است ، و اگر تنگ نظر باشند نيز سيّئه است ، و حالت ميانه حسنه است ، پس بر تو باد كه از ميان آن دو كار بد ، اين كار نيك را برگزينى » . « 1 »\r\n\r\nد - اندازه نگاهدارى در معيشت و اهميّت آن\r\n\r\nقرآن\r\n، به دو آيه از قرآن كريم - مذكور در بند پيش - رجوع كنيد .\r\n\r\nحديث\r\n1 الإمام علي « ع » : التّقدير نصف العيش . « 2 » امام على « ع » : اندازه نگاه داشتن ، نيمى از ( درست ) زندگى كردن است . 2 الإمام السجّاد « ع » : . . . و علَّمني حسن التّقدير . « 3 » امام سجّاد « ع » : . . . اندازه گيرى ( و برنامه ريزى ) خوب را به من بياموز .\r\n\r\n","description":"","footnote":"\r\n« 1 » نيز فصل 28 ، از اين باب ( جلد چهارم ) .\r\n« 2 » « تحف العقول » / 158 .\r\n« 3 » « صحيفهء سجّاديّه » / 202 ( دعاى 30 ) .\r\n","page_name":" 276 ","page_number":276},
  {"content":"\r\nالإمام الباقر « ع » : الكمال ، كلّ الكمال ، التّفقّه في الدّين ، و الصّبر على النّائبة ، و تقدير المعيشة . « 1 » امام باقر « ع » : منتها درجهء كمال ، تفقّه « 2 » در دين است ، و صبر به هنگام رسيدن بلا ، و اندازه نگاه داشتن در معيشت . 4 الإمام الصّادق « ع » : لا يصلح المؤمن إلَّا على ثلاث خصال : التّفقّه في الدّين ، و حسن التّقدير في المعيشة ، و الصّبر على النّائبة . « 3 » امام صادق « ع » : مؤمن ، « صالح » نمىشود جز با سه خصلت : تفقّه در دين ، اندازه نگاه داشتن نيكو در معيشت ، و شكيبا بودن در برابر حوادث . 5 الإمام الرّضا « ع » : لا يستكمل عبد حقيقة الإيمان حتى تكون فيه خصال ثلاث : التّفقّه في الدّين ، و حسن التّقدير في المعيشة ، و الصّبر على الرّزايا . « 4 » امام رضا « ع » : بنده به حقيقت ايمان دست نمىيابد ، مگر هنگامى كه از سه خصلت برخوردار باشد : تفقّه در دين ، اندازه نگاه داشتن نيكو در معيشت ، و صبر بر بلاها .\r\n\r\nه - حدود مصرف\r\n\r\n","description":"","footnote":"\r\n« 1 » « تحف العقول » / 213 .\r\n« 2 » « تفقّه » ، يعنى فهم جامع هر موضوع دينى در ارتباط با موضوعات اصلى ديگر ، و دريافت « احكام دين » در پرتو « اهداف دين » ( نيكآموزى دين ) . )\r\n« 3 » « تحف العقول » / 263 .\r\n« 4 » « تحف العقول » / 329 .\r\n","page_name":" 277 ","page_number":277},
  {"content":"\r\n\r\nحديث\r\n1 الإمام السّجّاد « ع » : إنّ من أخلاق المؤمن ، الإنفاق على قدر الإقتار ، و التوسّع على قدر التّوسّع . . . « 1 » امام سجّاد « ع » : از اخلاق مؤمن است : كم خرج كردن به هنگام تنگدستى ، و بيشتر خرج كردن به وقت توانگرى .\r\n\r\n","description":"","footnote":"\r\n« 1 » « تحف العقول » / 204 ؛ و از چاپ غفّارى / 282 .\r\n","page_name":" 278 ","page_number":278},
  {"content":"\r\n\r\nنگاهى به سراسر فصل\r\n\r\n1 - كمكهاى الهى بوسيلهء اموال و مواهب\r\n: مال و منابع آن ( مواهب طبيعى ) از نظر قرآن كريم ، از جمله كمكهاى الهى است كه خداوند آنها را در دست انسان قرار داده است تا نيازمنديهاى مختلف مردم را در اين زندگى تأمين كرده باشد . و اين همان ميدان اصلى دست به دست گشتن مال است و گردش آن در اجتماع براى تأمين نيازهاى همهء مردمان ، به منظورها و هدفهاى گوناگون زندگى .\r\nو اين كمك الهى با اموال ، هنگامى تحقّق پيدا مىكند كه اموال عبارت از وسايل و افزارهايى در دست مردم باشد تا بوسيلهء آنها آذوقه هاى لازم را فراهم آورند و نيازمنديهاى خود را تأمين كنند ، و مال در خدمت مردم قرار گيرد براى رشد ايشان و آشكار شدن مواهب فطرى آنان ، و اينها همه براى همهء مردم باشد . پس هيچ نظامى مالى ، اسلامى نخواهد بود مگر اينكه مال در دست مردم گردشى الهى و انسانى داشته باشد ، و جامعه از هر افراط و تفريطى يا تكاثر و فقرى بر كنار ماند .\r\nاز اينجا آشكار مىشود كه دو حالت « تكاثر » و « فقر » با كمك بودن مال و وسيله بودن آن هيچ مناسبتى ندارند ، بنا بر اين هيچ كدام راهى براى رساندن اجتماع به هدفهاى مطلوب به شمار نمىروند ، بلكه موانع و گردنه هايى دشوار گذر ، بر سر راه مردم نيز خواهند بود ، چه ثروتمند توانگر و چه نادار بينوا . . .\r\nامّا ثروتمند توانگر بدان جهت كه نظام سرمايه دارى و تكاثر به مال همچون هدف نگاه مىكند ، و آن را از اينكه وسيله اى و ابزارى براى زندگى باشد و براى مدد رساندن به خلق به كار رود دور مىكند . بخش متكاثر اجتماع حقوقى را كه بر گردن دارند و بايد بپردازند - بخصوص « حقّ معلوم » و « زكات باطنه ( غير رسمى ) » را - نمىپردازند . و هنگامى كه مال مانعى براى آدمى از پرداختن درست حقّ خدا و حقّ مردم شود ، و براى انجام دادن خيرات و خدمات خدا پسند - از راههاى درست - به كار نيفتد ، مانعى براى رشد و صعود روحى انسان خواهد شد .\r\n","description":"","footnote":"","page_name":" 279 ","page_number":279},
  {"content":"\r\nو اما نادار بينوا ، در آن هنگام كه مال در گلوى متكاثران مىريزد و در نزد آنان انباشته مىشود ، دست او از همهء آنچه در زندگى به آن نيازمند است تهى مىماند ، و حتّى از ساده ترين نيازمنديهاى زندگى كه به اخلاق و ديندارى او مدد رساند ، و او را در اداى تكاليف و واجبات خود - به صورت درست - كمك كند محروم مىگردد ؛ و بدين گونه از « تراز مطلوب » براى انسان ديندار در حال صعود فرو مىافتد .\r\nامام سجّاد « ع » ، در بيان هدفهاى آفرينش و تكوين و مجسّم ساختن اين هدفها مىفرمايد : « و خلق لهم النّهار مبصرا ليبتغوا فيه من فضله « 1 » خداوند روز را براى مردمان روشن و مايهء ديد آفريد ، تا در آن فضل و نعمت خدا را بطلبند » ؛ و از اين راه به ما تعليم مىدهد كه روز روشن و قابل ديد براى آن آفريده شده است ، تا مردم همه از راه كار و كوشش و جستن ، به نعمت و روزى خدا دست يابند ، و آن را وسيله اى براى اداى تكاليف و واجبات خود قرار دهند ، تا به مقامات جاودانى برسند ؛ نه اينكه كسب مال را مقصد اصلى زندگى بدانند ، و همهء هدفها و مضمونهاى زندگى انسانى را منحصر در آن بينند . از اين رو امام سجّاد « ع » سپس مىفرمايد : « طلبا لما فيه نيل العاجل من دنياهم ، و درك الآجل في أخراهم « 2 » در طلب آنچه در اين جهان به كارشان آيد بر آيند ، و به آنچه در جهان ديگر نياز دارند دسترس پيدا كنند » . در همين دعا جملهء ديگرى آمده است كه هدفهاى حكيمانهء الهى را مصوّر مىسازد : « بكلّ ذلك يصلح شأنهم ( 3 ) با همهء اين مواهب ( وسائل رفع نياز دنيوى و كسب اجر اخروى ) است كه خداوند وضع و حال ايشان را به سامان مىآورد » . پس هدف مورد نظر از اين طرز تنظيم جهان و آنچه در آن است ، اصلاح شأن انسان و رشد دادن افراد و اجتماعات بشرى است ، به صورتى شايسته ، و از راه زندگى انسانى سالمى كه شئون انسان تباه نگردد ، و كارها به آنجا منتهى نشود كه در هر دو زندگى - در اين جهان و در آن جهان - گرفتار سقوط گردد ، خواه به دليل فقر و بدبختى كه مانع رشد روحى و پيشرفت اجتماعى است - در بخشهايى بزرگ از\r\n\r\n","description":"","footnote":"\r\n« 1 » « صحيفهء سجّاديّه » / 69 ( دعاى 6 ) .\r\n« 2 » « صحيفهء سجّاديّه » / 69 ( دعاى 6 ) .\r\n","page_name":" 280 ","page_number":280},
  {"content":"\r\nاجتماع - يا به دليل تكاثر و مصرف اترافى كه نيز مانع رشد سالم است در ترازهاى گوناگون انسانى .\r\nامام باقر « ع » نيز در جواب پرسنده اى در خصوص درهم و دينار مىفرمايد : « هي خواتيم الله في أرضه « 1 » اينها مهرها ( سكَّه ها ) ى خداست » ، نمىگويد ، اموالى است براى ثروتمندان و ذخيره هايى براى توانگران و مالداران ، و وسايلى براى شادخوارى شادخواران و اسراف اسرافگرايان و سببى براى بهره كشى از كارگران و مزدوران و در مقابل كار و خدمتى فراوان اندكى مزد دادن به ايشان . و اين « تعليم باقرى » ، آشكارا ذهنها را متوجّه آن مىسازد كه مال در نظام اسلامى جز وسيله اى نيست كه خدا براى اصلاح كار مردم و باقى ماندن زندگى آنان قرار داده است . و با اين تعليم و نظاير آن بر ما معلوم مىشود كه جريان اموال در اجتماع اسلامى چگونه بايد باشد ، زيرا « سكَّه هاى خدا » و « اسباب اصلاح كار خلق خدا » چيزى نيست كه در نزد كسانى جمع شود كه مردمان را به سوى سقوط مىرانند ، و اجتماع را به خودسرى وامىدارند ، و سبب فقر و بيچارگى مزد بگيران و كارگران و كشاورزان ، و سست شدن اعتقاد دينى در جوانان ، و نوميد شدن هوشمندان ، و ناكامى انقلابيون و مصلحان مىشوند ، و بر مراكز و جامعه و دين استيلا پيدا مىكنند . و تعبير « خلق » در عبارت « جعلها مصحّة لخلقه ( 2 ) درهم و دينار را اسباب اصلاح كار خلق خود قرار داد » ، انسان و حيوان هر دو را شامل مىشود ، پس درهم و دينار ( هر گونه پول ) ، به جعل الهى ، براى تأمين انسان و جانور هر دو است ، و همان گونه كه آفريدگار همه ، آن را براى همه قرار داده است ، همگان بايد از آن بهره مند شوند . و اين امر شدنى نيست مگر زمانى كه مال از مسير شيطانيى كه متكاثران و بهره كشان آن را هدف قرار داده‌اند خارج شود ، و با وارد شدن در مسير الهى خود اسباب آسايش و قوام زندگى مردم گردد .\r\nخلاصه آنكه : ركن اصلى براى اسلامى بودن هر نظام يا حكومتى - از لحاظ اقتصاد و مال و مالكيّت - در طرز رفتار در قلمرو اموال و\r\n\r\n","description":"","footnote":"\r\n« 1 » « امالى » شيخ طوسى 2 / 133 .\r\n","page_name":" 281 ","page_number":281},
  {"content":"\r\nدارندگان آنها تجسّم پيدا مىكند ؛ اگر مال را وسيلهء سامانيابى زندگى همهء خلق سازد ( و واضح است كه سامانيابى راستين آن است كه براى همه باشد نه تنها گروهى ) و آن را همان سكَّه هاى خدايى قرار دهد كه در دسترس خلق او و روزيخواران اوست ( چه از راه ملكيّت مشروع يا بخشش و امثال آن ) ، نظام مالى رايج و حاكم ، اسلامى و قرآنى خواهد بود .\r\n\r\n2 - اندازه نگاهدارى در معيشت و اهميّت آن\r\n: از مهمترين آموزشهاى « اقتصادى - تربيتى » اسلام اصل « اندازه نگاهدارى در معيشت » است . و اين امر به « تربيت اقتصادى » و « نظم معاشى » و « تنظيم مصرف » ، و رشد دادن روح انضباط مالى و معاشى در افراد ، و رواج يافتن « اخلاق اقتصادى » در مردم بستگى دارد . اصل ياد شده اين امور را در بر مىگيرد :\r\n( 1 ) - مصرف فردى .\r\n( 2 ) - مصرف خانوادگى .\r\n( 3 ) - مصرف دستگاه حاكم و مؤسّسه هاى آن .\r\n( 4 ) - مصرف مؤسّسه ها و نهادهاى اجتماعى .\r\n( 5 ) - مصرف مؤسّسه ها ، بناها و نهادهاى دينى .\r\n( 6 ) - نظام توليد .\r\n( 7 ) - نظام بازرگانى و كسب .\r\n( 8 ) - نظام توزيع .\r\nو آنچه البته بر شخص آگاه و داراى بصيرت پوشيده نيست ، اين است كه اندازه نگاهدارى در معاش و نيازمنديهاى آن سبب پيدا شدن امورى مهم مىشود كه هم سازندهء شخصيّت انسانى است و هم مايهء اصلاح اجتماع ، از جمله :\r\n( 1 ) - ترك كردن گناهان فردى و اجتماعى بزرگ همچون اسراف و تبذير .\r\n","description":"","footnote":"","page_name":" 282 ","page_number":282},
  {"content":"\r\n( 2 ) - دور ماندن از ابتلاى به فقر و نيازمندى . « 1 » - برداشته شدن رنج و زحمت از مردم .\r\n( 4 ) - عادت كردن با نظم در امور و رعايت كردن آن .\r\n( 5 ) - پاسدارى از انضباط اقتصادى و معاشى در آنچه شب و روز بر انسان مىگذرد . و اين امر - چنان كه گذشت - از مهمترين فوايد اندازه نگاهدارى است . « 2 » آگاهيى مهم در تعاليم استوار و جاودانهء امام باقر « ع » و امام صادق « ع » و امام رضا « ع » - كه در بند « د » از اين فصل گذشت - تأكيد بر سه چيز و اهميّت آنها ، براى انسان معتقد متعهّد ، به چشم مىخورد يعنى : « اندازه نگاهدارى در معاش » و « تفقّه در دين » و « شكيبايى در برابر بلاها » .\r\nاكنون اين نكته نبايد از نظر دور بماند كه مقصود از « تفقّه در دين » تنها علم فقه اصطلاحى و طلب آن نيست ، بلكه مقصود انديشيدن عميق در معارف دينى و حقايق عقيدتى است كه براى شناختن خداى متعال و فهم جهان و آنچه در آن است - و به نام « فقه اكبر » خوانده مىشود - آمده است ، نيز فهم همهء آنچه دين در ساير منظورها آورده است ، از جمله احكام ، و درك كردن جامع و مرتبط آنها به صورتى صحيح كه از « كتاب و عترت » گرفته شده باشد . و « تفقّه » يعنى همين دريافت كامل و مرتبط و درست و خالص تعاليم ياد شده . و آشكار است كه دريافت دين به صورتى كه ياد شد ، همهء آنچه را كه در آن آمده است شامل مىشود :\r\nاز توحيد و موضوعات الهى ( مبدئى و معادى ، اسمائى و صفاتى و افعالى ) و مسائل سياسى و انسانى و اجتماعى و اقتصادى و دفاعى و\r\n\r\n","description":"","footnote":"\r\n« 1 » عبيد بن زراره ، از حضرت امام جعفر صادق « ع » نقل كرده است كه فرمود : « يا عبيد ! إنّ السّرف يورث الفقر ، و إنّ القصد يورث الغنى اى عبيد ! اسراف ، نادارى مىآورد ، و ميانه روى ( و صرفه جويى ) ، توانگرى » . ( - « من لا يحضره الفقيه » 3 / 107 ) ، نيز فصل 27 ( اسراف ) ، و فصلهاى 30 - 39 ( فقر و عوامل آن ) را بنگريد ( جلد چهارم ) .\r\n« 2 » نيز در اين باره فصل 28 ، از همين باب ، ملاحظه شود ( جلد چهارم ) .\r\n","page_name":" 283 ","page_number":283},
  {"content":"\r\nحقوقى و اخلاقى عملى و تربيتى و حكمى فقهى و نظاير اينها .\r\nو آنچه مايهء تأسّف شديد مىشود ، اين است كه « تفقّه آگاهانه » در معارف دين و حقايق علوم قرآن كريم و امامان هادى « ع » - يعنى « فقه اكبر » - به آن اندازه كه تفقّه در احكام عملى - يعنى « فقه اصغر » - مورد توجّه هست ، مورد توجّه نيست ، و برخى از آنچه در كتابهاى مختلف از اين « فقه » ( فقه معارف ) مىآيد برگرفته از حاقّ علم آسمانى نازل شده در قرآن و به وديعه سپرده شده به شهر علم و درهاى آن ( پيغمبر اكرم « ص » و عترت او - عليهم السّلام - ) نيست ، بلكه آميخته به چيزهايى است از اصطلاحات ديگران ، يا اختراع اذهان ، يا جريانهاى فكرى مصنوعى كه پس از درگذشت پيامبر اكرم « ص » و تهاجم سياسى و علمى به اهل بيت وحى « ع » ، وارد محيط اسلام كردند ، و به كمك بيگانگان در ميان برخى از مسلمانان رواج دادند ، و بر « فرهنگ خالص قرآنى » تحميل گشت ؛ و سپس مغزهايى بزرگ را نيز جذب كرد ، و بدين گونه ها حقايق علوم قرآن در بسيارى از ابعاد آن مهجور ماند ، و بيشتر به جاى آنكه به تصديق آن بپردازند به تأويل آن پرداختند ؛ و در خانهء وحى كه مىبايست مرجع يگانهء گرفتن علم باشد ، بسته ماند ، و به همين جهت علوم و حقايق آسمانى - چنان كه بايد - انتشار پيدا نكرد .\r\nو اين امرى است معلوم ، براى هر كس كه در نزد متألَّهان خالص قرآنى ، اندك مزه اى از « علم قرآنى » چشيده باشد ، و از آن دم مسيحايى زنده شده باشد ، و از چند و چون اصطلاحات و محتواى اين حدود و رسوم نيز آگاه باشد ، نيز با ژرفنگرى ، و هوشمندى ، و بينشورى در ژرفاى تاريخ و اعماق آنچه در اين زمينه ها رخ داده است ، و كسانى كه هر كدام به گونه اى در اين باره ها كوشيده‌اند ، غور كرده باشد .\r\n","description":"","footnote":"","page_name":" 284 ","page_number":284},
  {"content":"\r\n\r\nفصل پنجم چارچوبهاى جهت بخش ( 2 )\r\n\r\nأ - نقش امكانات مادّى در حيات معنوى و اداى واجبات و تعظيم شعاير\r\n\r\nقرآن\r\n1 * ( يا أَيُّهَا الَّذِينَ آمَنُوا ، كُلُوا مِنْ طَيِّباتِ ما رَزَقْناكُمْ وَاشْكُرُوا لِلَّه . . . ) * « 1 » اى مردم با ايمان ! از روزيهاى پاكيزه اى كه به شما داديم بخوريد و شكر خدا كنيد . . . 2 * ( وَكُلُوا مِمَّا رَزَقَكُمُ الله حَلالًا طَيِّباً ، وَاتَّقُوا الله . . . ) * « 2 » از روزيهايى كه خدا به شما داده است ، آنچه حلال است و پاكيزه ، بخوريد و از خداوند پروا داشته باشيد ( او را حاضر و ناظر بدانيد ) . . . 3 * ( يا أَيُّهَا الرُّسُلُ ، كُلُوا مِنَ الطَّيِّباتِ وَاعْمَلُوا صالِحاً . . . ) * « 3 » اى فرستادگان ( خدا ) ، از چيزهاى پاكيزه بخوريد ، و كارهاى شايسته انجام دهيد . . .\r\n\r\n","description":"","footnote":"\r\n« 1 » « سورهء بقره » : 172 .\r\n« 2 » « سورهء مائده » : 88 .\r\n« 3 » « سورهء مؤمنون » ( 23 ) : 51 .\r\n","page_name":" 285 ","page_number":285},
  {"content":"\r\nبنگريد ! در اين آيات تأمّل كنيد و ببينيد كه چگونه با واقعيّت بشرى مىخواند ، و با نظام فطرى و غريزى ، و قانون عظيم و عمومى ، در مورد هر انسان و هر محيط و هر زمان ، سازگارى دارد ، در آنجا كه مىفرمايد :\r\n« * ( كُلُوا ) * . . . * ( وَاشْكُرُوا ) * بخوريد . . . و شكر كنيد » ، و « * ( كُلُوا ) * . . . * ( وَاتَّقُوا ) * بخوريد . . و پروا داشته باشيد » ، و « * ( كُلُوا ) * . . . * ( وَاعْمَلُوا صالِحاً ) * بخوريد . . . و عمل صالح انجام دهيد » ؛ كه شكرگزارى و پروادارى و « عمل صالح » را امورى متوقّف بر خوردن مىداند ، كه مايهء زنده ماندن انسان و قوام و دوام تن است . و بدين شكل به نيازمندى اصلى انسان يعنى خوردن اشاره مىكند ، كه درست هماهنگ با واقعيّت است ، چه آن كس كه شكر خداى خود مىگزارد و پروا مىدارد ، ناگزير بايد زنده باشد و نيرو و نشاط لازم براى فعل و ترك و تقوى و شكر داشته باشد ؛ و آدمى تا نخورد و نياشامد نمىتواند چنين باشد . و خوردن و آشاميدن جز براى كسانى ميسّر نيست كه مالى داشته باشند و با آن خوراك و پوشاك مايهء زندگى خود را فراهم آورند ؛ پس پرداختن مردم به عمل صالح ، و بقاى دين در ميان آنان ، و رواج يافتن شرايع و احكام ، و قيام به اداى آنچه خدا انجام دادن آن را بر انسان واجب كرده است ، جز با رفع فقر و دسترسى داشتن مردم به مال و امكانات ميسّر نخواهد شد ، يعنى مردمان بايد بتوانند نيازمنديهاى حياتى و معاشى خويش را فراهم آورند ، آنگاه به گزاردن آنچه برايشان واجب است بپردازند . و اين همان است كه پيامبر اكرم « ص » فرموده است : « لو لا الخبز ما صلَّينا . . . « 1 » اگر نان نبود نمىتوانستيم نماز بگزاريم . . . » .\r\nپس هر كس كه زشتى و فساد فقر را احساس نكند و مبارزهء با آن را واجب نشمارد « 2 » ، نه براى دين محتوايى مىشناسد ، و نه براى عدالت معنايى ، و نه براى انسان جايگاهى ، و نه براى پايه هاى زندگى اصالتى ، و\r\n\r\n","description":"","footnote":"\r\n« 1 » « كافى » 5 / 73 .\r\n« 2 » همچنين مبارزه با « تكاثر » و « اتراف » را ، زيرا اين دو پديده علَّت فقرند ، چنان كه در اين كتاب روشن خواهد شد .\r\n","page_name":" 286 ","page_number":286},
  {"content":"\r\nنه براى احكام الهى كار بردى . و آنچه در اين مقام حايز اهميّت است ، نگرش در خطاب خداوند سبحان به فرستادگان پاك و پاكيزه است ، در آنجا كه مىفرمايد : * ( « يا أَيُّهَا الرُّسُلُ ! كُلُوا مِنَ الطَّيِّباتِ وَاعْمَلُوا صالِحاً . . . » ) * ، پس خدا از فرستادگان خود نيز انتظار ندارد كه چيزى نخورند . آرى ! حتى فرستادگان خدا كه براى تهذيب نفوس بر انگيخته بودند ، زندگى طبيعى داشتند ، و بر وفق موازين طبيعى و سنّتهاى الهى - كه هيچ گونه و هيچ گاه دگرگونى نمىپذيرند - زندگى مىكردند :\r\nمىخوردند ، مىآشاميدند ، لباس بر تن مىكردند ، در بازارها راه مىرفتند ، براى خود همسر بر مىگزيدند و در خانه ها زندگى مىكردند :\r\n* ( « وَما جَعَلْناهُمْ جَسَداً لا يَأْكُلُونَ الطَّعامَ ) * « 1 » ما كالبد پيامبران را چنان ( فرشتگان ) نساختيم كه خورد و خوراك نداشته باشند . . . » .\r\nو هنگامى كه فرستادگان خدا چنين باشند ، حال ديگران چگونه خواهد بود ؟ امام باقر « ع » مىفرمايد : « إنّ الله عزّ و جلّ ، خلق ابن آدم أجوف ، و لا بدّ له من الطَّعام و الشّراب « 2 » خداى بزرگ آدمى را ميان تهى ( داراى شكم ) آفريد ، و ناگزير خوردنى و نوشيدنى براى او لازم است » ، همه مىخورند و سپس به كار بر مىخيزند ، پس از برخاستن از سر سفره خداى را سپاس مىگزارند و پرهيزگارى مىكنند . هيچ عمل صالحى جز با خوردن و هيچ شكر و پرهيزگارى و دينداريى جز با خوراك ، و هيچ نماز و روزه و حج و جهادى جز با نان و غذا ، و هيچ پرداختن به طهارتهاى شرعى ( وضو ، غسل . . . ) و مراعات آنها در زن و مرد - اغلب - جز با گرمابه ها و آبهاى گرم و تميز - كه فقرا و تيره بختان بيشترى فاقد اينها هستند - ميسّر نمىشود ، و بر اين گونه ها قياس كنيد ديگر احكام دينى و آداب بدنى و روحى دينى را ، و هر چه را براى تأمين آنها ضرورت دارد .\r\nبنا بر اين ، مبارزه با فقر براى كسى كه خدا و دين و بندگان او را دوست مىدارد ، و خواستار عملى شدن دين خدا و احكام آن ، و\r\n\r\n","description":"","footnote":"\r\n« 1 » « سورهء انبيا » ( 21 ) : 8 .\r\n« 2 » « كافى » 6 / 287 .\r\n","page_name":" 287 ","page_number":287},
  {"content":"\r\nبزرگداشت شعائر اين دين و ادامه يافتن آنهاست ، از مهمترين واجبات به شمار مىرود . پس ناگزير بايد هر انسانى كه زندگى مىكند - بخصوص در جامعهء اسلامى - به اندازهء كافى وسيلهء معيشت و زندگى در اختيار داشته باشد ، تا بتواند ايمان خود را نگاه دارد ( چه به گفتهء پيغمبر اكرم « ص » ، فقر به آن نزديك است كه به كفر بينجامد ) « 1 » ، و بتواند تكليفهاى شرعى خود ، يعنى نماز و روزه و حج و جهاد را انجام دهد ، و همسر بگيرد ، و انفاق كند ، و پرهيزگار باشد ، و خداى را سپاس گزارد ، و ديگر چيزهايى را كه خدا بر او واجب كرده است انجام دهد ، و شعائر دين حنيف را بر پاى دارد ، و به يارى حق و ترويج فضيلت بپردازد .\r\nآشكار است كه انجام دادن اعمال دينى - علاوه بر خوردن و آشاميدن كه بقاى تن آدمى به آن است - مستلزم هزينه ها ديگرى نيز هست ، و به همين منظور در حديث اسحاق بن عمّار آمده است : « قلت لأبي عبد الله « ع » : أعطي الرّجل من الزّكاة مائة درهم ؟ قال : نعم . قلت :\r\nمائتين ؟ قال : نعم . قلت : ثلاث مائة ؟ قال : نعم . قلت : أربع مائة ؟ قال : نعم .\r\nقلت : خمس مائة ؟ قال : نعم ، حتّى تغنيه « 2 » به امام صادق « ع » گفتم : صد درهم زكات به يك مرد بدهم ؟ فرمود : بلى . گفتم : دويست ؟ فرمود :\r\nبلى . گفتم : سيصد ؟ گفت : بلى . گفتم : چهار صد ؟ گفت : بلى . گفتم :\r\nپانصد ؟ فرمود : بلى ( آنقدر مىتوانى به او بدهى ) تا او را بىنياز گردانى » . و در حديث ديگرى فرمود : « مال الزّكاة يحجّ به « 3 » با مال زكات مىتوان حج گزارد » ( يعنى : فقير زكات بگير ، آنقدر از زكات بگيرد تا غنى گردد و به حج رود ) . و در حديث ديگرى فرمود : « . . . بل يعطيه ما يأكل و يشرب و يكتسي و يتزوّج و يتصدّق و يحجّ « 4 » بلكه ( از زكات ) چندان به او بدهد كه بخورد و بياشامد و لباس بخرد و ازدواج كند و صدقه دهد و به حج رود » . و هماهنگ با اين آموزشها - كه سازگار\r\n\r\n","description":"","footnote":"\r\n« 1 » « خصال » 1 / 12 . نيز پيامبر اكرم « ص » فرمود : « لو لا رحمة ربّي على فقراء أمّتي ، كاد الفقر أن يكون كفرا اگر نظر رحمت پروردگار من به امّت من نباشد ( كه حفظ مىكند ) ، فقر نزديك به آن است كه به كفر بينجامد » ( « بحار » 72 / 47 ) .\r\n« 2 » « وسائل » 6 / 180 .\r\n« 3 » « كافى » 3 / 557 .\r\n« 4 » « كافى » 3 / 556 .\r\n","page_name":" 288 ","page_number":288},
  {"content":"\r\nبا فطرت و طبيعت و واقعيّت زندگى انسانى است - احاديث گرانبهاى سازنده و بيداركننده اى در اين خصوص آمده است كه اكنون پاره اى از آنها را در اينجا مىآوريم :\r\n\r\nحديث\r\n\r\n1 - بقاى دين در امّت و مال\r\n1 الإمام الصّادق « ع » : - قال له رجل : يا جعفر ! الرّجل يكون له مال فيضيعه فيذهب ؟ قال : احتفظ به مالك ، فإنّه قوام دينك ، ثمّ قرأ : * ( « وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً » ) * . « 1 » امام صادق « ع » - مردى به او گفت : اى جعفر ! كسى مالى دارد و آن را تباه مىكند و آن مال از ميان مىرود ؟ فرمود : « مالت را حفظ كن كه مايهء قوام و دوام دين تو است » ، سپس اين آيه را خواند : « * ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً ) * اموال خود را كه خداوند مايهء دوام و بقاى شما قرار داده است ، به دست سفيهان مسپاريد » .\r\n\r\n","description":"","footnote":"\r\n« 1 » « امالى » شيخ طوسى 2 / 292 ؛ « بحار » 103 / 92 .\r\n، در اين خصوص ، رجوع كنيد به « نگاهى به سراسر فصل » ، نيز فصل 32 ، از اين باب ( جلد چهارم ) .\r\n","page_name":" 289 ","page_number":289},
  {"content":"\r\n\r\n2 - مال ياورى براى به دست آوردن آخرت\r\n2 الإمام الباقر « ع » : نعم العون الدّنيا على طلب الآخرة . « 1 » امام باقر « ع » : دنيا براى به دست آوردن آخرت ياور خوبى است . 3 الإمام الصّادق « ع » : نعم العون الدّنيا على الآخرة . « 2 » امام صادق « ع » : دنيا براى آخرت ياور خوبى است . ، از مهمترين مصداقهاى « دنيا » ( در احاديث ) - در بيشتر جاها - « مال » است ، زيرا بيشترين چيزى كه مردمان در دنيا در طلب آنند مال است ، برخى براى كار خير و برخى براى كار شر ، برخى براى اصلاح و برخى براى فساد ، برخى براى مصرف در راه حق و برخى در راه باطل .\r\n4 الإمام الصّادق « ع » - عن آبائه ، من دعائهم : اللهمّ ، إنّي أسألك من فضلك الواسع ، الفاضل ، المفضّل ، رزقا واسعا ، حلالا طيّبا ، بلاغا للآخرة و الدّنيا ، هنيئا مريئا . . . « 3 » امام صادق « ع » - از دعاهايى كه پدرانش مىخوانده‌اند : « خدايا ! از بخشش گسترده و فراوان و شايان تو خواستار روزيى بسنده و حلال و پاكيزه‌ام ، كه به اندازهء كفاف باشد براى كار آخرت و دنيايم ، و گوارا و خوشگوار باشد . . . » .\r\n\r\n","description":"","footnote":"\r\n« 1 » « كافى » 5 / 73 .\r\n« 2 » « كافى » 5 / 73 .\r\n« 3 » « مستدرك الوسائل » 2 / 421 .\r\n","page_name":" 290 ","page_number":290},
  {"content":"\r\n\r\n3 - خدايا ميان ما و نان جدايى ميفكن\r\n5 النّبي « ص » : اللَّهمّ بارك لنا في الخبز ، و لا تفرّق بيننا و بينه . . . « 1 » پيامبر « ص » : خدايا به نان ما بركت بده ، و ميان ما و آن جدايى ميفكن . . .\r\n\r\n4 - نماز جز با نان گزارده نمىشود\r\n6 النّبي « ص » : . . . فلو لا الخبز ما صلَّينا . . . « 2 » پيامبر « ص » : اگر نان نبود نمىتوانستيم نماز بگزاريم . . . النّبي « ص » : . . . إنّ الخبز مبارك ، أرسل الله عزّ و جلّ له السّماء مدرارا ، و له أنبت المرعى ، و به صلَّيتم . . . « 3 » پيامبر « ص » : . . . نان مبارك است ، خداى بزرگ براى ( به دست آمدن ) آن آسمان را چنان آفريد كه بسيار ببارد ، و زمين را چنان كه سبز شود ؛ و بوسيلهء نان ( موادّ غذايى ) است كه مىتوانيد نماز خواند . . .\r\n\r\n5 - روزه جز با نان نيست\r\n8 النّبي « ص » : . . . فلو لا الخبز ما صلَّينا و لا صمنا . . . « 4 » پيامبر « ص » : اگر نان نبود نماز نمىخوانديم و روزه نمىگرفتيم ( نه -\r\n\r\n","description":"","footnote":"\r\n« 1 » « كافى » 5 / 73 ؛ 6 / 287 .\r\n« 2 » « كافى » 5 / 73 ؛ 6 / 287 .\r\n« 3 » « كافى » 6 / 303 .\r\n« 4 » « كافى » 5 / 73 ؛ 6 / 287 .\r\n","page_name":" 291 ","page_number":291},
  {"content":"\r\nمىتوانستيم نماز بخوانيم ، نه روزه بگيريم ) . . . 9 النّبي « ص » : . . . و به ( الخبز ) صمتم . . . « 1 » پيامبر « ص » : . . . با نان ( موادّ غذايى ) است كه مىتوانيد روزه بگيريد . . .\r\n\r\n6 - واجبات جز با نان ادا نمىشود\r\n10 النّبي « ص » : . . . فلو لا الخبز ما صلَّينا و لا صمنا و لا أدّينا فرائض ربّنا عزّ و جلّ . « 2 » پيامبر « ص » : . . . اگر نان نبود ، نه نماز مىخوانديم و نه روزه مىگرفتيم و نه واجبات پروردگار بزرگ خود را ادا مىكرديم ( يعنى بدون غذا نمىتوانستيم اين وظايف را انجام داد ) . 11 النّبي « ص » : . . . و به ( الخبز ) حججتم بيت ربّكم . . . « 3 » پيامبر « ص » : . . . بوسيلهء نان به حجّ خانهء پروردگارتان مىتوانيد رفت . . . بنگريد ! معناى اين احاديث - چنان كه روشن است و اشاره نيز كرديم - اين است كه تا نان و مادّهء غذايى نباشد و انسان نخورد و نياشامد و تغذيه و تقويت نكند ، نمىتواند زنده بماند و نيرو داشته باشد و به طهارت و\r\n\r\n","description":"","footnote":"\r\n« 1 » « كافى » 6 / 303 .\r\n« 2 » « كافى » 5 / 73 ؛ 6 / 287 .\r\n« 3 » « كافى » 6 / 303 .\r\n","page_name":" 292 ","page_number":292},
  {"content":"\r\nعبادت و خدمت و ديگر كارها بپردازد . و اين واقعيّتى است روشن و بديهى . و با اين روشنى باز در احاديث يادآورى شده است تا معلوم باشد كه همهء افراد جامعهء انسانى بايد به نيازهاى اوّليّهء خويش دسترسى داشته باشند ، و گر نه واجبات دينى و تكليفهاى زندگى را نمىتوانند انجام دهند .\r\nبنا بر اين ، در هر جنبش اصلاحى - تا چه رسد به انقلابى - بايد اقدامگران و مصلحان ، در نخستين گامها - به صورتى بسيار جدّى - به اقدام عملى و قاطع و فراگير در بارهء اقتصاد و معيشت بپردازند ، و تأمين معاش و تصحيح روابط اقتصادى و سالمسازى ارتباطهاى معاملاتى را در ميان مردم ، به منظور رسيدن به يك معيشت سالم و تعديل يافته ، در رأس اقدامهاى فورى خويش قرار دهند ، و در اين باره كمترين سهلگيرى را برنتابند ، مانند پيامبران الهى ، كه پس از دعوت به توحيد و يكتاپرستى * ( ( اعْبُدُوا الله ) ) * ، به سالمسازى روابط اقتصادى * ( ( أَوْفُوا الْمِكْيالَ وَالْمِيزانَ ) ) * مىپرداختند .\r\n\r\n7 - سرچشمهء زندگى نان است\r\n12 الإمام الصّادق « ع » : . . . و اعلم يا مفضّل ! أنّ رأس معاش الانسان و حياته ، الخبز و الماء . . . « 1 » امام صادق « ع » : . . . اى مفضّل بدان ! سرچشمهء زندگى و معاش انسان نان ( و موادّ غذايى ) است و آب .\r\n\r\n","description":"","footnote":"\r\n« 1 » « بحار » 3 / 87 .\r\n","page_name":" 293 ","page_number":293},
  {"content":"\r\n\r\n8 - ساختمان بدن و نان\r\n13 الإمام الصّادق « ع » : إنّما بني الجسد على الخبز . « 1 » امام صادق « ع » : تن آدمى بر نان ( موادّ غذايى ) بنا شده است .\r\n\r\n9 - بزرگداشت نان و محترم داشتن آن\r\n14 - النّبي « ص » : أكرموا الخبز و عظَّموه ، فإنّ الله - تبارك و تعالى - أنزل له بركات من السّماء ، و أخرج بركات الارض ؛ من كرامته أن لا يقطع و لا يوطأ . « 2 » پيامبر « ص » : نان را بزرگ داريد و آن را محترم شماريد ، كه خداى متعال براى آن بركاتى از آسمان فرو فرستاده است و بركات زمين را بيرون آورده است ؛ از جمله احترامگزارى به نان آن است كه آن را نبرند ، و زير پا نيندازند . 15 النّبي « ص » - فيما رواه الإمام الصّادق : أكرموا الخبز ، فإنّه قد عمل فيه ما بين العرش إلى الأرض ، و ما فيها من كثير من خلقه . « 3 » پيامبر « ص » - به روايت امام صادق « ع » : نان را بزرگ داريد ، كه براى فراهم آمدن آن هر چه ميان عرش تا زمين است ، و بيشتر آفريده هاى روى زمين ، كار مىكنند .\r\n\r\n","description":"","footnote":"\r\n« 1 » « كافى » 6 / 286 .\r\n، رجوع كنيد به « نگاهى به سراسر فصل » .\r\n« 2 » « بحار » 66 / 270 ، از كتاب « المحاسن » .\r\n« 3 » « كافى » 6 / 302 .\r\n","page_name":" 294 ","page_number":294},
  {"content":"\r\n16 الإمام الصّادق « ع » : أكرموا الخبز ، فإنّ الله أنزل له كرامة . « 1 » امام صادق « ع » : نان را بزرگ داريد ، كه خداوند براى آن احترام قرار داده است .\r\n\r\n10 - مزهء نان\r\n17 الإمام الصّادق « ع » : طعم الماء الحياة ، و طعم الخبز القوّة . « 2 » امام صادق « ع » : آب مزهء زندگى را به انسان مىچشاند و نان مزهء توانايى را . 18 - الإمام الرّضا « ع » - سئل الرّضا « ع » عن طعم الخبز و الماء ؟ فقال : طعم الماء طعم الحياة ، و طعم الخبز طعم العيش . « 3 » امام رضا « ع » - از آن امام در بارهء مزهء نان و آب پرسيدند ، فرمود : مزهء آب مزهء زنده بودن است ، و مزهء نان مزهء زندگى كردن .\r\n\r\nب - حق تن هر انسان\r\n\r\nحديث\r\n\r\n","description":"","footnote":"\r\n« 1 » « بحار » 78 / 206 .\r\n« 2 » « تفسير قمى » 2 / 239 ؛ « تحف العقول » / 273 .\r\n« 3 » « بحار » 49 / 99 ، از كتاب « مناقب » .\r\n، نيز در اين باره رجوع كنيد به « نگاهى به سراسر فصل » ، و فصل 28 ، از باب 12 ( جلد ششم ) .\r\nدر آن فصل از فوائد روحى خوردن به اندازهء گوشت و دانه ها و ميوه ها سخن رفته است .\r\n","page_name":" 295 ","page_number":295},
  {"content":"\r\nالنّبي « ص » - قال سلمان لأبي الدّرداء : إن لربّك عليك حقّا ، و إنّ لجسدك عليك حقّا ، و لأهلك عليك حقّا ، فصم و أفطر ، و صلّ و نم ، و أعط كلّ ذي حقّ حقّه ؛ فأتى أبو الدّرداء النبيّ « ص » فأخبره بما قال سلمان ، فقال له مثل قول سلمان . « 1 » پيامبر « ص » - سلمان به ابو دردا گفت : پروردگارت را بر تو حقّى است ، جسدت را بر تو حقّى است ، و اهل خانه ات را بر تو حقّى است ، پس هم روزه بدار و هم افطار كن ، هم نماز بگزار و هم بخواب ، و به هر صاحب حقّى حقّ او را بده ! ابو دردا نزد پيامبر « ص » آمد و آنچه را كه سلمان گفته بود به پيامبر « ص » گفت : پيامبر « ص » نيز همان سخن سلمان را گفت .\r\n\r\nج - حقّ تن هر زنده ، انسان يا حيوان\r\n\r\nحديث\r\n1 الإمام علي « ع » : لكلّ ذي رمق قوت . « 2 » امام على « ع » : براى هر جاندارى رزقى است ( كه بايد به او برسد ) .\r\nالإمام الصّادق « ع » : يا مفضّل ! . . . فإن قال قائل : أو ليس قد ينال الطَّير من البرّ و الحبوب ؟ قيل له : بلى على هذا قدّر الأمر فيها ، لأنّ الطَّير خلق من خلق الله ، و\r\n\r\n","description":"","footnote":"\r\n« 1 » « بحار » 70 / 128 .\r\n، نيز بنگريد به « بنگريد » ، در آغاز اين فصل ، و در آنجا به آنچه از امام محمّد باقر « ع » آورده شده است در خصوص نيازمندى آدمى به خوراك و آب توجّه كنيد . ثقة الاسلام كلينى نيز در كتاب « كافى » ، يك باب را به اين مطلب اختصاص داده است .\r\n« 2 » « كافى » 8 / 23 .\r\n","page_name":" 296 ","page_number":296},
  {"content":"\r\nقد جعل الله - تبارك و تعالى - له فيما تخرج الأرض حظَّا . . . « 1 » امام صادق « ع » : اى مفضّل ! . . . اگر كسى بگويد : آيا چنين نيست كه پرندگان از گندم و دانه ها بهره مند مىشوند ؟ به او گفته مىشود : چرا ، امر بر اين مقدّر شده است ، چون پرندگان نيز از آفريدگان خداوندند ، و خداى متعال در آنچه از زمين مىرويد سهمى براى آنها نيز قرار داده است . . .\r\n\r\nد - نقش مال در حفظ حيثيّت و آبرو\r\n\r\nحديث\r\n1 النّبي « ص » : كلّ معروف صدقه ، و كلّ ما أنفق المرء من نفقة على نفسه و عياله و أهله كتب له بها صدقة ، و ما وقى به الرّجل عرضه كتب له صدقة . . . « 2 » پيامبر « ص » : هر كار خيرى صدقه است ، و آنچه كسى خرج خود و اهل و عيال خود كند ، بعنوان صدقه براى او نوشته مىشود ، و آنچه انسان براى حفظ آبرو و شرف خود صرف كند ، همچون صدقه براى او نوشته مىشود . 2 الإمام علي « ع » : أفضل الفعال ، صيانة العرض بالمال . « 3 » امام على « ع » : نيكوترين كارها پاسدارى از آبرو و شرف است بوسيلهء مال .\r\n\r\n","description":"","footnote":"\r\n« 1 » « بحار » 3 / 130 .\r\n« 2 » « مستدرك الوسائل » 2 / 644 .\r\n« 3 » « مستدرك نهج البلاغه » / 18 .\r\n","page_name":" 297 ","page_number":297},
  {"content":"\r\nالإمام علي « ع » : لم يذهب من مالك ، ما وقى عرضك . « 1 » امام على « ع » : مالى كه عرض تو را نگاه دارد از دستت نرفته است . 4 الإمام الرّضا « ع » : خير المال ما وقي به العرض . . . « 2 » امام رضا « ع » : نيكوترين مال آن است كه عرض ( جان ، آبرو ، حيثيّت ) انسان بوسيلهء آن حفظ شود .\r\n\r\n","description":"","footnote":"\r\n« 1 » « مستدرك الوسائل » 2 / 645 .\r\n« 2 » « بحار » 72 / 352 .\r\n","page_name":" 298 ","page_number":298},
  {"content":"\r\n\r\nنگاهى به سراسر فصل\r\n\r\n1 - بقاى دين در امّت و مال\r\n: دين براى ساختن انسان و پرداختن جامعهء انسانى آمده است . هنگامى كه انسان آنچه را كه براى زندگى و رشد خويش نياز دارد مالك شد ، و از پرداختن به بعضى از كارها ( بويژه آنها كه ملازم با فقر و مسكنت است و از آن دو پديد مىآيد ، و بتفصيل در بارهء آنها سخن خواهيم گفت ) خوددارى ورزيد ، فرصت براى او فراهم مىآيد تا انسانى مؤمن باشد ، و داراى عقيده و ايمانى ثابت گردد ، و هدفهاى تربيتى دين را تحقّق بخشد ، و در بزرگداشت شعائر دين و اداى فرايض آن توفيق حاصل كند ، و گر نه ، نه ، زيرا به فرمودهء پيامبر اسوه « ص » : « اگر نان نبود ، نه نماز مىخوانديم و نه روزه مىگرفتيم و نه واجبات پروردگار بزرگ را ادا مىكرديم » - كه متن آن گذشت - و به فرمودهء امام جعفر صادق « ع » : « فقر به آن نزديك است كه به كفر بينجامد » . « 1 » آرى ، افراد آدمى در دو حالت رفاه زدگى و فقر ، بسيارى از شايستگيهاى خويش را از دست مىدهند و به پرتگاهها سقوط مىكنند .\r\nدر حالت توانگرى و رفاه زدگى انسان به چيزهايى مشغول مىشود كه به درد او نمىخورد ، و در مصرف كردن كالاهاى تجمّلى و در لذّتها غرق مىشود ، پس غافل مىماند و به لهو و لعب مىپردازد ؛ در اين هنگام خصلتهاى ناپسنديده - بلكه مذمومه - در باطن او رسوخ مىكند . در حالت فقر نيز ، چون آنچه براى معاش خود به آن نياز دارد در اختيارش نيست ، به خواستن از ديگران و گدايى كردن مىپردازد ، و از اين راه از تراز اجتماعى خود فرو مىافتد ، و از لحاظ اخلاق و شخصيّت تنزّل مىكند . پس انسان در هر دو حالت - غناى بسيار و فقر - استعدادهايش نابود مىگردد و انسانيّتش مسخ مىشود . در اين باره ، هنگام بحث از احوال اين دو گروه ، در اين باب سخن خواهيم گفت .\r\nدر اينجا جنبهء ديگرى نيز هست كه بايد به آن اشاره كنيم و از آن\r\n\r\n","description":"","footnote":"\r\n« 1 » « امالى » شيخ صدوق / 262 .\r\n","page_name":" 299 ","page_number":299},
  {"content":"\r\nغافل نمائيم ؛ و آن اين است كه دين براى تجسّم و تحقّق خود به افرادى استوار در دين نيازمند است تا بتواند به صورت نظامى « فكرى - عملى » درآيد ، و هدفهاى خود را در اجتماع تحقّق بخشد . و افراد زمانى در اعتقاد خود مىتوانند استوار باشند ، و در استوارى خود راستين ، كه فشارها و پيامدهاى تهيدستى نتواند آنان را از دين و پرداختن به آن و عمل كردن به احكام و آداب آن باز دارد ؛ و اين در صورتى ميسّر است كه كارشان به جايى نرسد كه بيشتر اوقات در انديشهء معاش و تنگدستى و نيازمنديها و كمبود امكانات باشند ، و در پى يافتن راهى براى جوابگويى به نيازمنديها تلاش كنند ، و هيچ فرصتى براى فكر كردن در بارهء چيزهاى ديگر پيدا نكنند ، حتى اگر تلاش معاش حيثيّت فردى و خانوادگى و اجتماعى و دينى ايشان را نيز بر باد دهد .\r\nآشكار است كه اسلام به مسائل اقتصادى نظرى نظام يافته ( مرتبط با ديگر بخشهاى دينى ) دارد ، و آن را از بخشهاى ديگر دين جدا نمىكند ، بلكه جزئى از آنها قرار مىدهد . به همين جهت دعوت خشك و خالى به « اصلاح اخلاقى » را بيهوده مىداند ، چرا ؟ زيرا كمتر فقيرى تيره بخت تهيدست ، با وجود رنجهاى سنگين تهيدستى و نيازمندى و خاكنشينى - كه نزديك است او را به كفر و الحاد بكشاند ، و به ترك تكاليف دينى برانگيزد ، يا او را به ارتكاب گناهان ، يا عدم رعايت آنچه رعايت آن واجب است وادارد - مىتواند مسلمانى باشد داراى اخلاق اسلامى عملى . بنا بر اين ، واجب است كه در جامعهء اسلامى يك برنامهء نظام مالى به شكل صحيح و عادلانه تنظيم شود ، تا مال نتواند چيزى جز سبب قوام مردم و دوام دين و يارى بينوايان و پناهبخش مستضعفان باشد ، نه اينكه سبب تضييع دين و تباهى قشرهاى نامبرده گردد ؛ نيز سازندهء انسان و شخصيّت او باشد ، نه ويرانكنندهء آن هر دو ؛ و تقويتكنندهء اجتماع و حيثيّت آن باشد ، نه ويرانگر آن هر دو .\r\nاز اينجا به سرّ بزرگى توجّه پيدا مىكنيم كه در سيرهء عملى امامان ما تجلَّى مىكند ، و آن اينكه نمىگذاشتند بينوايان از سختيهاى فقر و تهيدستى - كه سبب دور شدن ايشان از دين و عمل به آن و سقوط شخصيّت و كرامت انسانى آنان مىشد - بيش از اندازه رنج ببرند ، و تا\r\n","description":"","footnote":"","page_name":" 300 ","page_number":300},
  {"content":"\r\nآنجا كه مىتوانستند بر ضد بلاى بزرگ فقر مبارزه مىكردند ، و به يارى محرومان و زاد و توشه رساندن به بينوايان بر مىخاستند . در تاريكيهاى شبهاى سرد و بارانى به كوخهاى « بينوايان » مىرفتند و خوراك و ضروريّات زندگى به آنان مىرساندند ، و يتيمان را فراموش نمىكردند .\r\nاينك نمونه هايى از اين سيره :\r\n( 1 ) - به روايت محمّد بن عتمة ، از پدرش ، از عمويش كه گويد : « در مدينه مردى را ديدم كه بر دوش خود انبانى و در دست خود كاسه اى داشت . . . چندان نزديك شدم تا او را شناختم كه علىّ بن ابى طالب است ، پس نزديك مردى رسيد و به او خوراك داد » . « 1 » - ابو الطَّفيل كنانى گويد : « على را ديدم كه يتيمان را مىخواند و به آنان عسل مىخوراند ، تا آنجا كه يكى از اصحاب او گفت :\r\nدوست مىداشتم كه من هم يتيم بودم » . « 2 » - امام حسن مجتبى « ع » ، دو بار از همهء مال خود دست كشيد ، و سه بار اموالش را در راه خدا تقسيم كرد ، حتّى پاافزارى مىداد و پاافزارى نگاه مىداشت ، كفشى را مىبخشيد و كفشى ديگر را نگاه مىداشت . « 3 » - بر پشت امام حسين « ع » در واقعهء عاشورا اثرى ديده شد ، چون از كيفيّت آن از امام سجّاد « ع » پرسيدند ، فرمود : « اين اثر انبانهايى است كه بر دوش مىكشيد و به خانه هاى بيوه زنان و يتيمان و مسكينان مىرساند » . « 4 » - امام سجّاد « ع » در تاريكى شب از خانه بيرون مىرفت ، و انبانى بر دوش خود حمل مىكرد كه در آن كيسه هاى درهم و دينار بود ،\r\n\r\n","description":"","footnote":"\r\n« 1 » « مستدرك الوسائل » 1 / 540 .\r\n« 2 » « بحار » 41 / 29 . نمونهء اين كارها در زندگى امير المؤمنين « ع » بسيار بوده است ، از جمله رجوع كنيد به باب هفتم « الحياة » ( جلد دوم ) .\r\n« 3 » « بحار » 43 / 349 .\r\n« 4 » « بحار » 44 / 190 - 191 .\r\n","page_name":" 301 ","page_number":301},
  {"content":"\r\nو بسا مىشد كه بر پشت خود خوراكى يا هيزم حمل مىكرد ، و به در يكايك خانه هاى مورد نظر مىرفت و آن را مىكوبيد تا كسى بيرون آيد و آنچه را كه سهم او بود بگيرد . صورت خود را در هنگام بخشيدن چيزى به فقير مىپوشاند تا او را نشناسد ؛ هنگامى كه از دنيا رفت و بينوايان از آنچه مىگرفتند محروم ماندند ، دانستند كه او علىّ بن الحسين « ع » بوده است . و چون او را پس از مرگ بر محلّ غسل دادن نهادند ، بر پشت ايشان لكَّه هايى همچون لكَّه هاى زانوى شتر بود كه اثر حمل بار به خانه هاى فقيران و نيازمندان را نشان مىداد . آن امام صد خانه از خانه هاى فقيران مدينه را معاش مىداد ، و از آن دلشاد مىگشت كه يتيمان و بيماران و زمينگيران و مسكينان - كه هيچ راهى براى به دست آوردن طعام نداشتند - بر سر سفرهء او بنشينند و از طعام او بخورند ، و او خود خوراك را به دست خود به ايشان مىداد ، و هر كس كه عيالى داشت سهم آنان را نيز به او مىداد تا براى عيال خود ببرد . « 1 » - امام صادق « ع » ، چون پاسى از شب مىگذشت ، انبانى با خود بر مىداشت كه در آن نان و گوشت و مقدارى درهم بود ، و آن را بر دوش خود حمل مىكرد ، و به جاهاى نيازمندان مدينه مىرفت و آنها را ميان ايشان پخش مىكرد . « 2 » - معلَّى بن خنيس گويد : امام صادق « ع » در شبى كه باران مىباريد ، به قصد « ظلَّهء بنى ساعده » « 3 » از خانه بيرون شد . . . ناگاه ديدم انبانى از نان بر دوش دارد كه من از حمل آن ناتوانم . . . آنگاه رفتيم و چون به آنجا رسيديم همه خفته بودند ، امام صادق « ع » ، يك نان و دو نان ( به آرامى - تا از خواب بيدار نشوند - در كنار هر يك ) نهان كرد ، تا سهم همه تمام شد . . . « 4 »\r\n\r\n","description":"","footnote":"\r\n« 1 » « خصال » 2 / 517 - 518 .\r\n« 2 » « وسائل » 6 / 278 .\r\n« 3 » ظلَّه ( بر وزن صفّه ) يعنى سايبان و جايى كه سقفى و سايه اى داشته باشد ، نام محلَّى بوده است در كنار « مدينهء طيّبه » .\r\n« 4 » « وسائل » 6 / 278 - 279 .\r\n","page_name":" 302 ","page_number":302},
  {"content":"\r\n( 8 ) - امام موسى بن جعفر « ع » ، شب هنگام به بينوايان مدينه سركشى مىكرد ، و زنبيلى را با خود مىبرد كه در آن پول و آرد و خرما بود ، و آن را به ايشان مىرساند ، و نمىدانستند كه اين چيزها از كجا مىآيد . « 1 » - معمّر بن خلَّاد گويد : هنگامى كه امام رضا « ع » به طعام خوردن مىنشست ، ظرفى را براى او مىآوردند و نزديك او مىگذاشتند . و آن امام از پاكيزه ترين خوراكها سهمى اختيار مىكرد و در آن ظرف مىگذاشت ، سپس دستور مىداد كه آن را به مسكينان بدهند . « 2 » ( 10 ) - امام رضا « ع » بسيار در نهان صدقه مىداد ، اين كار بيشتر در شبهاى تاريك صورت مىگرفت . « 3 » ( 11 ) - بزنطى گويد : نامهء امام رضا « ع » را به ابو جعفر ( امام جواد « ع » ) چنين خواندم : « اى ابو جعفر ! شنيده‌ام كه هنگامى كه سوار مىشوى ، غلامان تو را از در كوچك خارج مىكنند ، و اين از بخل ايشان است كه نمىخواهند خير تو به كسى برسد ؛ به حقّ پدرى كه بر تو دارم از تو مىخواهم كه آمد و رفتت جز از در بزرگ نباشد . و چون بيرون مىروى با خود سيم و زر داشته باشى ، و هر كس چيزى از تو خواست بايد به او بدهى . . . » . « 4 » ابن حديد گويد : « با گروهى به قصد حجّ خانهء خدا به راه افتاديم ، دزدان در راه بر ما تاختند ، هنگامى كه به مدينه در آمدم ، امام جواد « ع » را در راهى ديدم و همراه او به خانه اش رفتم و از آنچه بر ما گذشته بود آگاهش ساختم ؛ امام دستور داد تا برايم لباسى آوردند و مقدارى دينار به من داد و فرمود : آن را به نسبت مالى كه از دست ايشان رفته است ميانشان تقسيم كن » . « 5 »\r\n\r\n","description":"","footnote":"\r\n« 1 » « ارشاد » شيخ مفيد / 296 .\r\n« 2 » « بحار » 49 / 97 ؛ « تفسير برهان » 4 / 464 .\r\n« 3 » « بحار » 49 / 91 ، از كتاب « عيون أخبار الرّضا « ع » » .\r\n« 4 » « بحار » 50 / 102 ، نيز « كافى » 4 / 43 .\r\n« 5 » « بحار » 50 / 44 .\r\n","page_name":" 303 ","page_number":303},
  {"content":"\r\n( 12 ) - امام هادى « ع » و امام حسن عسكرى « ع » نيز اموال فراوانى به وامداران و نيازمندان و نظاير ايشان مىدادند ؛ و بسا مىشد كه هزينهء ازدواج براى مردى مىفرستادند كه همسرش از دنيا رفته بود « 1 » ، با اينكه ايشان خود زندگيى سخت داشتند .\r\nو بدين شكلها و صورتها گدايان و گرسنگانى را سير مىكردند كه حقّ ايشان به آنان نمىرسيد و زاد ايشان دزديده مىشد . و با اين عمل متعهّدانهء بزرگ به اين كارهاى سترگ دست مىيازيد :\r\n( 1 ) - مردمانى را از درد و رنج گرسنگى و سوز سرماى سوزان نجات مىدادند .\r\n( 2 ) - ايمان آنان را نگاه مىداشتند ، و از دستبرد كفر و الحاد دورشان مىساختند .\r\n( 3 ) - به آنان كمك مىكردند تا بتوانند به تكاليف دينى خود عمل كنند .\r\n( 4 ) - كرامت و آبروى ايشان را از خوارى گدايى پاس مىداشتند .\r\n( 5 ) - از اين راه پاره اى از آثار فقر كوبنده را - در اجتماعى كه اضداد عدالت و قسط بر آن حكمفرما شده بود - خنثى مىكردند .\r\nو از جمله انفاقهاى گرانبار امير المؤمنين « ع » به مردم نيازمند و كمك رسانى به آنان چنين است كه در منابع حديث و تاريخ آمده است :\r\n« در آمد على « ع » چهل هزار دينار بود ، او همه را صدقه قرار داد ( و وقف كرد ) و شمشيرش را فروخت و فرمود : لو كان عندي عشاء ما بعته ( 1 ) اگر خوراك شام را مىداشتم آن را نمىفروختم » . « 2 » و از غفلت است كه اين موضوع با عنوان « كثرة مال امير المؤمنين فراوانى مال امير المؤمنين » ياد شود ، يا بگويند كه آن امام مال فراوان داشته است ، كه در آن صورت براى اشخاص بىاطلَّاع اين توهّم پيش آيد ، كه او اين اموال را براى خود نگاه مىداشت و آنها را صرف\r\n\r\n","description":"","footnote":"\r\n« 1 » « بحار » 50 / 264 و 282 .\r\n« 2 » « سفينة البحار » 2 / 558 .\r\n","page_name":" 304 ","page_number":304},
  {"content":"\r\nمعيشت و رفاهگرايى خود و نزديكانش مىكرد . و اين امر دستاويزى فراهم سازد براى نيكو جلوه دادن تكاثر و ثروتمندى ، به توسّط شياطين متكاثر يا فريبخوردگان نيرنگهاى آنان و اين ناروا است . و حق آن است كه گفته شود : « انفاق گرانبار امير المؤمنين » يا « زهد بسيار او » يا « فقر اختيارى او » يا « اهتمام شديد او به بىنياز كردن مردم و زدودن فقر از اجتماع » و نظاير اينها . آن مال چگونه مىتواند عنوان مالدارى وافر داشته باشد ، در صورتى كه دارندهء آن شمشيرش را مىفروشد و مىگويد : « اگر خوراك شام را مىداشتم آن را نمىفروختم » ؟ پس امير المؤمنين « ع » مال را براى انفاق به دست مىآورد نه براى نگاه داشتن و ذخيره كردن و بهره مند شدن .\r\nدر شرح حال امير المؤمنين « ع » آمده است كه « كسى را نزد او آوردند كه با آلت خود بازى كرده ( جلق زده ) بود ؛ چند چوب ( براى تنبيه ) به دست او زد تا سرخ شد ، سپس با هزينهء بيت المال براى آن مرد زن گرفت » . « 1 » و اين از نوع عمل پيامبران « ع » و سيرهء اوصيا « ع » است ؛ و اين همان دين الهى است كه در آن واقعيّت آدمى و امور اساسى زندگى مورد ملاحظه قرار مىگرفته است . و آنان اين گونه با تباهى اخلاقى موجود در ميان مردم روبرو مىشدند ، و ريشه هاى آن را با بر انداختن علَّتها و خاستگاههاى آن - به صورتى غير شعارى - از بين مىبردند ، و كسى را كه شدّت شهوت او را به كارى ناروا برانگيخته بود با دادن همسرى راحت مىكردند ، و تنها به موعظه كردن - با وجود آزاد گذاردن متكاثران خوشگذران كه مردمان را بينوا سازند و به سوى انواع سقوط و فساد و ارتكاب گناه و فسق و فجور بكشند - بسنده نمىكردند .\r\nآرى ، وعظ و خطابه ، با عدم اجراى عدالت اجتماعى و اقتصادى ، هيچ اثر و فايده اى ندارد ، و اجتماع را چيزى جز عدل اصلاح نمىكند « 2 » ، و احكام دين حنيف خدا جز با اقامهء عدل زنده نمىشود . « 3 » پس بايد سيرهء\r\n\r\n","description":"","footnote":"\r\n« 1 » « وسائل » 18 / 574 .\r\n« 2 » فصل 47 ، از باب 12 ( جلد ششم ) ، در آنجا احاديث اين موضوع آمده است ، بژرفى بنگريد .\r\n« 3 » فصل 47 ، از باب 12 ( جلد ششم ) ، در آنجا احاديث اين موضوع آمده است ، بژرفى بنگريد .\r\n","page_name":" 305 ","page_number":305},
  {"content":"\r\nياد شده براى مسلمانان و حكومتها و علماى مسلمان اسوه اى حسنه ( الگويى شايسته ) و وسيلهء بيداريى بزرگ باشد .\r\nآگاهى از آنچه گذشت آشكار مىشود كه اسلام به هيچ روى به فقر و پريشانى و تهيدستى خوشامد نمىگويد . بنا بر اين بر برنامه ريزان اسلامى كه مدّعى اسلامى بودن و عمل كردن به احكام آنند ، و بر كسانى كه حاملان پرچم فقاهت اسلامى به شمار مىروند ، واجب است كه به طاغوتهاى اقتصادى تكيه نكنند ، بلكه از طريق برنامه هاى شايستهء اقتصادى كه ريشه هاى فقر را قطع مىكند ، به محرومان و تيره روزان نزديك شوند و از ايشان حمايت كنند ، تا دين خدا بتواند در اجتماع تجسّم و تحقّق پيدا كند و احكام حنيف روشن آن به معرض اجرا در آيد .\r\nو آشكار است كه مبارزهء سياسى بر ضدّ ستمگرى و سركشى و طغيان - كه همه معلولند و نتيجه - و نگاهدارى علَّتهاى اصلى اين امور - يعنى تكاثر و تبعيض معيشتى شديد و اتراف - كارى است بيحاصل و بىاثر ، بدان سبب كه تا هنگامى كه پايگاههاى سياسى امرى را از بين ببريم و پايگاههاى اقتصادى آن را بر جاى گذاريم ، هيچ كارى نكرده‌ايم ، چون قدرت اقتصادى - كه اغلب ، نيروى فعّال و كوبنده همان است - به صورت مرئى و نامرئى در نظام سياسى تازه نفوذ خواهد كرد ، و به هدفهاى پليد خود يعنى برده ساختن مردم و بهره بردارى از امكانات گوناگون اجتماع خواهد پرداخت .\r\n\r\n2 - نماز جز با نان گزارده نمىشود\r\n: احاديث حياتى واردشدهء در اين فصل ، اصول مهمّى را به ما تلقين مىكند كه راهنماى ما به اين سه امر سازنده است :\r\n( 1 ) - اهميّت قضاياى اقتصادى در جامعهء اسلامى .\r\n( 2 ) - رابطهء ژرف ميان بعد مالى و بعد معنوى و دينى .\r\n","description":"","footnote":"","page_name":" 306 ","page_number":306},
  {"content":"\r\n( 3 ) - بيدارى شديد بنيانگذار دين و اوصياى او - عليهم السّلام - نسبت به مسائل معاشى و تكاليف حياتى ، و لمس واقعيّت زندگى .\r\nبراى اينكه اين اصول را در روشنى بيشترى قرار دهيم ، به اختصار به چهار مسأله اشاره مىكنيم :\r\nمسألهء نخست : اعلام كردن پيوندهاى ژرف موجود ميان معاش و معاد ، و مجسّم ساختن اين پيوندهاى كامل اساسى از لحاظ وابستگى ريشه دار ميان پديده هاى واقعى معاد و تأمين آنها ( نماز ، روزه ، حج ، جهاد و . . . ) ، و پديده هاى واقعى معاش و تأمين آنها ( نان ، خوراك ، پوشاك و . . . ) .\r\nمسألهء دوم : بيان اينكه پيوند نماز و روزه و حج با نان ( خوراك ) ، پيوندى مشروط به شرط خويش است ، با تأكيد بر اين موضوع بديهى كه اگر شرط وجود پيدا نكند مشروط هم وجود پيدا نخواهد كرد ؛ و اين امر به ما مىفهماند كه شرط منحصر به خود است و جانشينى براى آن وجود ندارد .\r\nمسألهء سوم : تصريح به تضاد قاطع و تناقض موجود ميان اسلام و فقر ، از آنرو كه فقر به نداشتن نان ( و ديگر موادّ غذايى ) مىانجامد كه شرط نماز و روزه و واجبات ديگر است . و فقدان شرط ، فقدان مشروط است . پس بدون نان و معيشت ، نماز و روزه و . . . وجود پيدا نمىكند و - چنان كه دانسته است - اسلام بدون نماز و روزه و . . . برقرار نخواهد ماند .\r\nپس سستى در مبارزه با فقر برابر با رضا دادن به از ميان رفتن اسلام و خاموش شدن نور الهى خواهد بود ، بويژه از نظر عملى ، اگر چه تنها در پاره اى از موارد فقر و نيازمندى .\r\nمسألهء چهارم : روشن ساختن اين مطلب كه نظام اقتصادى اسلامى شرط استقرار نظام روحى و معنوى آن است ، و اينكه تشريع همهء احكام اقتصادى در اسلام مبتنى بر همين اساس است . پس در صورتى كه شرط عملى شدن احكام اسلامى به يك مانع تبديل شود ، و معاش - در دو وضعيّت افراط ( تكاثر ) و تفريط ( فقر ) - به صورت مانعى براى تحصيل معاد در آيد ، عملى شدن احكام اسلامى و قسط قرآنى چگونه خواهد\r\n","description":"","footnote":"","page_name":" 307 ","page_number":307},
  {"content":"\r\nبود ؟\r\n\r\n3 - بنا شدن تن بر نان\r\n: اين تعليم جهت بخش ، اصولى را كه لحظاتى پيش به آنها اشاره كرديم ، مورد تأكيد قرار مىدهد . اكنون براى آنكه مطلب را روشنتر كرده باشيم ، به شرح مختصر امورى مىپردازيم كه از اين تعليم نتيجه مىشود :\r\n( 1 ) - توجّه عميق اسلام به واقعيّات زندگى ، از راه تأكيد بر پيوند ناگزير حياتى موجود ميان تن و نان ، و چيزهايى كه ممكن است خوراك انسان شود .\r\n( 2 ) - اهتمام در امر معاش و خوراك مردم و تأمين نيازمنديهاى ايشان در زندگى مادّى ، تا دين حنيف الهى به آن متّهم نشود كه توجّهى به واقعيّتهاى بشرى ندارد و اهتمامى در بارهء موجوديّت حياتى مردم نشان نمىدهد ، و تنها به امورى معنوى و اخروى كه ارتباط چندانى با زندگى ندارند مىپردازد .\r\n( 3 ) - تبيين اصل حاكم بر نظام اقتصادى در اسلام ، يعنى پاسخگويى به نيازمنديهاى طبيعى و تأمين كردن چيزهايى كه انسان براى ادامه دادن به زندگى خود در « ترازى متناسب » به آنها نيازمند است .\r\n( 4 ) - توضيح چگونگى پيوند داشتن انسان با مال و مواهب طبيعى ، و بيان اينكه پيوند مزبور بايد بر نيازهايى در حدود معقول و متناسب مبتنى باشد ، نه بر انحصارطلبى و تبعيض . هر انسانى داراى تنى است ، و تن نيازمند نان و آب و پوشاك و بهداشت و چيزهاى ديگرى است كه در زندگى مورد لزوم است . و از اين بابت ميان انسان با انسانى ديگر تفاوتى وجود ندارد . پس انحصارطلبى و ويژه خواهى در اسلام نيست .\r\n( 5 ) - اشاره به اينكه همهء امكاناتى كه بوسيلهء آنها نيازمنديهاى آدمى بر طرف مىشود ، در طبيعت و اجتماع موجود است ، و همه آماده شده است براى رفع نيازمنديهاى انسان ، در صورتى كه از آنها به گونه اى عادلانه و درست بهره بردارى شود .\r\n","description":"","footnote":"","page_name":" 308 ","page_number":308},
  {"content":"\r\n( 6 ) - روشن سازى پيوند محكمى كه ميان معاش و معاد وجود دارد ( چنان كه در پيش از ديدگاهى ديگر از آن سخن گفتيم ) ، از آنرو كه آمادگى عملى و تلاش براى تأمين معاد جز از راه پرهيزگارى قلبى و بدنى امكان ندارد . و اين همه در گرو تندرستى است ، و تندرستى در گرو تغذيهء سالم و كافى .\r\n( 7 ) - بيان ايستار قاطع اسلام در برابر فقر و علَّتهاى فردى و اجتماعى آن ، زيرا اسلام از مردمان مىخواهد تا به احكام آن عمل كنند و واجبات آن را به انجام برسانند ، و - در ضمن يك قضيهء تعليقى - تأكيد مىكند كه عمل كردن به احكام جز با تأمين نان ميسّر نمىشود . پس اسلام از اين راه هر شكل از اشكال فقر را طرد مىكند ، به همان گونه كه از مردم مىخواهد تا در برابر ستمگرى ستمگران و گردنكشى گردنكشان استوار و محكم بايستند . و اين نيز مقتضى آن است كه همهء مردم از نعمتهاى الهى بهره مند باشند ، و بتوانند به آنچه در زندگى مورد نيازشان است به گونه اى سزاوار دسترس پيدا كنند ، نه اينكه نادارانى تيره بخت باشند و ناتوانايى مردنى ، و نتوانند واجبات دينى را انجام دهند تا چه رسد به كارهاى شايستهء ديگر ، زيرا كه فقر و پيامدهاى آن سبب سستى تن و نيروهاى آن مىشود ( چنان كه امام على « ع » در اين باره چنين فرموده است : « الفقد أحزان « 1 » ، و الحزن يهدم الجسد « 2 » نادارى مايهء اندوه بسيار است ، و اندوه بدن را منهدم مىكند » ) ، و در پى آن نيروهاى عقلى و ارادى نيز فرو مىريزد . و اسلام دوست ندارد كه تن فرد مسلمان فرو ريخته ، و نيروهاى او سست ، و انديشهء او ناتوان ، و خرد او گرفتار نابسامانى و اختلال باشد .\r\n( 8 ) - دعوت به پيريزى نظام اقتصادى و انسانيى كه توجّه به زندگى انسان داشته باشد ، تا دين در جان مردم رسوخ پيدا كند ، و احكام خدا در واقعيّت اجتماع سريان يابد . آرى ، تعليمات اسلامى - قرآنى و حديثى - كه\r\n\r\n","description":"","footnote":"\r\n« 1 » در برخى از نسخه ها : « الفقر أحزان » آمده است .\r\n« 2 » « غرر الحكم » / 13 و 17 .\r\n","page_name":" 309 ","page_number":309},
  {"content":"\r\nمقدارى از آنها در جاى جاى از اين دو باب آمده است ، ما را به آن راهنمايى مىكند كه بدانيم اسلام در بارهء تأمين پنج چيز ، براى تنظيم حيات اقتصادى دينى ، اهتمام مىورزد :\r\n( 1 ) - تأمين حيات جسمى مادّى ( از راه بر انداختن نادارى ؛ إنّما بني الجسد على الخبز « 1 » تن آدمى بر نان بنا شده است ) .\r\n( 2 ) - تأمين حيات فكرى و عقلى ( نيز از راه برانداختن فقر و نادارى ؛ الفقر مدهشة للعقل « 2 » نادارى مايهء سراسيمگى عقل است ) .\r\n( 3 ) - تأمين حيات دينى اعتقادى ( نيز با برانداختن فقر ؛ إنّ الفقر منقصة للدّين « 3 » فقر نقصى براى دين است ، ؛ الفقر كاد أن يكون كفرا « 4 » فقر نزديك آن است كه به كفر بينجامد ) .\r\nشيخ محمد عبده مصرى در شرح اين سخن مولا « ع » در « نهج البلاغه » : « فانّ الفقر منقصة للدّين » مىگويد : ( 5 ) « چون فقر شديد شود ، بسا هست كه آدمى را به خيانت وامىدارد ، يا به دروغ گفتن ، يا به تن به خوارى دادن ، يا به كوتاهى در يارى حق ؛ و اينها همه نقص در دين و ديندارى است » .\r\n( 4 ) - تأمين حيات دينى عملى ( نيز با برانداختن فقر ، فلو لا الخبز ما صلَّينا . . . « 5 » اگر نان نبود نماز نمىگزارديم و روزه نمىگرفتيم و به اداى واجبات پروردگارمان نمىپرداختيم ( يعنى نمىتوانستيم پرداخت ) .\r\n( 5 ) - تأمين حيات قلبى باطنى ( نيز با برانداختن فقر ؛ زيرا كه من ابتلي بالفقر ، ابتلي بأربع خصال . . . بالضّعف في يقينه « 6 » هر كس كه به فقر\r\n\r\n","description":"","footnote":"\r\n« 1 » « كافى » 6 / 286 ، از سخنان امام صادق « ع » .\r\n« 2 » « نهج البلاغه » / 1238 ؛ « عبده » 3 / 229 .\r\n« 3 » « نهج البلاغه » / 1238 ؛ « عبده » 3 / 229 .\r\n« 4 » « امالى » شيخ صدوق ، از سخنان امام صادق « ع » .\r\n« 5 » « كافى » 5 / 73 ، از سخنان پيامبر اكرم « ص » .\r\n« 6 » « بحار » 69 / 47 ( چاپ بيروت ) ، 72 / 47 ( چاپ تهران ) ، از كتاب « جامع الأخبار » ، از سخنان امام على بن ابى طالب « ع » .\r\n","page_name":" 310 ","page_number":310},
  {"content":"\r\nدچار شود ، به چهار چيز دچار شده است . . . - از جمله - سستى در دين و يقين . . . ) با توجّه به اين تأمينهاى پنجگانه ، آشكارا مىنگريم كه اسلام معاد آدمى را به معاش او ارتباط مىدهد ، و معاش درست را مقدّمه اى براى سلوك متعالى معادى و تكامل معنوى انسان مىداند ، و به آن همچون جنبه اى اصيل براى سير انسان به جانب خداوند متعال مىنگرد . پس نبايد هيچ مانعى - فردى يا اجتماعى - از در آميختن دين با جانهاى مردم و از پرداختن مردم به انجام دادن واجبات دينى جلوگيرى كند . و از مهمترين اين موانع - چنان كه آشكاراست - فقر است .\r\n\r\n4 - مزهء نان\r\n: شگفتا از كسانى كه - به صورت مطلق - مدّعى آنند كه فقر و نادارى تقديرى الهى است و ما تكليفى براى مبارزه كردن و ايستادن در برابر آن نداريم . و اين كسان به آن توجّه نمىكنند كه خداوند متعال ، حكيم و عادل و توانا و مهربان است . و حكيم عادل تواناى مهربان ، آفريده اى را نيازمند معاش نمىآفريند ، مگر اينكه آن معاش را نيز براى او آفريده باشد ؛ و ( به تعبير امام باقر « ع » ) « 1 » « موجودى ميان تهى را كه ناگزير از خوردن خوراك و آب است » ، بىآنكه اين خوراك را براى او به وجود آورد ، به وجود نمىآورد . و از آن جهت چنين است كه نيافريدن آنچه آفريده به آن نياز حياتى دارد ، يا بايد به سبب ندانستن باشد كه خدا حكيم است ، يا به علَّت بيعدالتى كه او عادل است ، يا به سبب ناتوانى كه او تواناست ، و يا به علَّت نامهربانى كه او مهربان است .\r\nگذشته از اينها ، خداوند متعال انسان و حيوان را براى زيستن آفريد ، و زيستن با آب است . همچنين انسان را براى نشاط و حركت آفريد كه نيازمند به نيرو است . و نيرو در نان ( خوراك ) است . پس با اين همه آيا امكان آن هست كه خدا آفريدگانى - از انسان و جانور - بيافريند نيازمند به آب و خوراك ، آنگاه آنچه را به آن نياز دارند نيافريند ؟ نه ، اين ممكن نيست ؛ بلكه خدا آفريدگان را آفريد ، و روزيهاى ايشان را هم آفريد ، و نيز همهء آنچه را كه براى زيستن به آن نياز دارند آفريد ، پس\r\n\r\n","description":"","footnote":"\r\n« 1 » « كافى » 6 / 287 ، همين فصل ، « بند 8 » .\r\n","page_name":" 311 ","page_number":311},
  {"content":"\r\nاين امورى كه به وقوع مىرسد ، يعنى تهيدستى تهيدستان و بينوايى بينوايان و برهنگى برهنگان و نيازمندى نيازمندان ، همه نتيجهء گناه ثروتمندان ، و دزديده شدن توشهء فقيران به دست آنان ، و غصب شدن حقوق محرومان بوسيلهء توانگران ، و فساد امور اقتصادى ، و خورده شدن سهم بيچيزان به توسّط مسرفان است ، چنان كه در قرآن كريم و احاديث ذكر شده است . « 1 »\r\nتوضيح ( 1 ) فقر يك بار اختيارى است ، يعنى گاه افرادى از ميان صالحان و زهدپيشگان بهم مىرسند ، كه آن را براى خود روش قرار مىدهند و فقيرانه و با كمترين نياز زندگى مىكنند . اين موارد بسيار اندك است و از موضع بحث خارج است . البته اين گونه افراد نيز بايد به خانواده و حقداران خويش برسند ، و حقوق آنان را تباه نسازند ، و خود كلّ بر ديگران نباشند ، و در واقع ، سلوك فقيرانهء آنان موجب آزار ديگران و محروم ماندن حقداران از حقوق خود نگردد .\r\nفقر ديگر كه مورد سخن است فقر تحميلى است ، كه ظلم اجتماعى و آزاديهاى اقتصادى و تفاوتهاى معيشتى آن را بر قشرهايى از مردم - به صورتهاى گوناگون - تحميل مىكند ، يعنى - چنان كه باز هم گفته‌ايم - تكاثر و اتراف و اسراف فقر را پديد مىآورد و بر قشرهايى چند تحميل مىكند . پس اين سخن كه گفته شود ، فقر تقدير الهى است - در بيشتر موارد - به صورت « تقدير اوّلى » درست نيست ، بلكه به صورت « تقدير ثانوى » درست است ( مانند قتل ) . فقر به طور قطع مورد ارادهء تشريعى نيست ، و گر نه احكام رفع فقر با آن وسعت و عمق از سوى شارع وضع نمىشد . تقدير تكوينى اوّلى نيز - در اغلب موارد - نيست ، بلكه تقدير ثانوى است ، به اين معنا كه چون خداوند متعال مىدانسته است كه اغنيا حقوق بينوايان را چنان كه بايد نمىدهند و گاه امكانات آنان\r\n\r\n","description":"","footnote":"\r\n« 1 » مانند آياتى كه ظلم مردم را به يك ديگر ياد مىكند و احاديثى كه گذشت و مىآيد .\r\n","page_name":" 312 ","page_number":312},
  {"content":"\r\nرا از آنان مىگيرند ، از اين رو چنين پديده اى در جهان انسانها تقدير مىشود . و تقدير در اين گونه موارد به اين معناست كه از سوى خداوند متعال جلو اين كار گرفته نمىشود ، تا هر كسى به اختيار خود عمل كند و پاداش يا كيفر آن را ببيند ، مانند وقوع قتل كه اشاره كرديم ؛ يعنى همان گونه كه قتل ظلمى است كه واقع مىشود نسبت به مقتول ، فقر نيز ظلمى است كه واقع مىشود نسبت به فقير . و خداوند به اين ظلم از نظر تشريع راضى نيست ، به دليل احكام منع قتل و رفع فقر ؛ و از نظر تكوين ، مانع وقوع آن نمىشود « 1 » ، تا جبرى نباشد ، و هر كس به اختيار خود عمل كند و نتيجهء عمل خويش را ببيند . پس قتل و فقر ظلمى است كه برخى از بندگان خدا بر برخى ديگر روا مىدارند . و در پاره اى از احاديث « فقر » و « قتل » بهم تشبيه شده و نزديك شمرده شده است . و چنان كه از مقتول مظلوم در جهان آخرت دلجويى مىشود و ظلمى كه بر او رفته است جبران مىگردد ، از فقير مظلوم نيز دلجويى مىشود و ظلمى كه بر او رفته است جبران مىگردد . « 2 » پس روشن شد كه رجوع قتل و فقر به يك چيز است ، ظلم برخى از مردم بر برخى ديگر . و همان گونه كه منع قتل و جلوگيرى از آن لازم است ، رفع فقر و مبارزه با آن نيز لازم است .\r\nبنا بر اين توضيح - كه از تعاليم قرآنى و حديثى گرفته شده است - كسانى كه اين انحراف ذهنى را در مردم پديد مىآورند و چنين القا مىكنند كه فقر - بطور مطلق و در همه گونه موارد آن - تقدير الهى است ، تعاليمشناس نيستند و از همهء تعاليم دين - در ارتباط با هم - بيخبرند ( يا از بخشى از مطالب دينى و فقهى و . . . آگاهند و در همهء جوانب دين و اصول و مايه هاى نهادين آن بررسى جامع ( تفقّه ) نكرده‌اند ) . و امّا دينشناس الهى و راستين ، داناى حقيقت و عدالت ، و آگاه از قانونمندى سترگ انسان و طبيعت ، آموزگار جاودان حقايق ،\r\n\r\n","description":"","footnote":"\r\n« 1 » اگر چه ممكن است خداوند متعال ، گاه گاه - بنا بر نوعى لطف - مانع بشود و موانعى پديد بياورد .\r\n« 2 » « نوادر الاخبار » 2 / 58 .\r\n","page_name":" 313 ","page_number":313},
  {"content":"\r\nحضرت امام جعفر صادق « ع » ، چنين مىفرمايد : « طعم الماء الحياة ، و طعم الخبز القوّة « 1 » آب مزهء زندگى مىدهد و نان مزهء توانايى » . يعنى آب به انسان مزهء زندگى را مىچشاند و انسان را زنده نگاه مىدارد ؛ و نان مزهء توان و قدرت را مىچشاند و به انسان توان مىدهد و نيرو مىبخشد تا هر كارى را بتواند انجام دهد . و امام علىّ بن ابى طالب « ع » مىفرمايد : « و معايش تحييهم « 2 » خداوند امكانات زنده ماندن همگان ( را فراهم ساخت ) » و « عياله الخلائق ، ضمن أرزاقهم و قدّر أقواتهم « 3 » خلايق روزيخواران اويند ، روزى همگان را تضمين كرد و قوت آنان را مقدّر ساخت » . و پيش از همه ، خداى متعال چنين فرموده است : * ( « نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا ) * « 4 » ما روزى و معاش ايشان را در زندگى دنيا ميانشان تقسيم كرديم » . پس در نگرش اسلامى ، جايى براى نبودن روزى و معيشت ، براى هيچ كس ، وجود ندارد .\r\nدر اينجا بارى ديگر به سخن امام جعفر صادق « ع » : « طعم الخبز القوّة » بازمىگرديم ، و محتواى آن را روشنتر مىكنيم : آنچه از اين تعليم و امثال آن - و از اين تعبير و امثال آن - فهميده مىشود ، و در نخستين توجّه به نظر مىرسد ، اين است كه اسلام به واقعيّت زندگى آدمى با دقت نظر مىكند ، و موجوديّت مادّى و معنوى انسان - هر دو را - مهم مىشمارد ، و به اندازهء يك ذرّه به فراموش كردن واقعيّت يا خود را به فراموشى زدن متّكى نمىشود . معناى دين قيّم - يعنى فطرت خدايى كه خدا مردمان را بر آن فطرت آفريده است - همين است . و مايهء تأسّف فراوان است كه در نزد برخى از دانشمندان و خطيبان و مبلَّغان و نويسندگان دينى مسأله بر عكس اين است ، يعنى واقعيّات زندگى و مسائل و مشكلات و نيازهاى آن مورد توجّه نيست .\r\nمقصود از « طعم القوّة مزهء توانايى » ، چشيدن جوهر زندگى و آثار آن است كه به نيرو نياز دارد و بدون آن زندگى و بقاى آن امكان\r\n\r\n","description":"","footnote":"\r\n« 1 » « تحف العقول » / 273 .\r\n« 2 » « نهج البلاغه » / 33 ؛ « عبده » 1 / 18 .\r\n« 3 » « نهج البلاغه » / 230 ؛ « عبده » 1 / 159 .\r\n« 4 » « سورهء زخرف » ( 43 ) : 32 .\r\n","page_name":" 314 ","page_number":314},
  {"content":"\r\nپيدا نمىكند . با اين نگرش ، ديگر مزهء نان ( و موادّ ضرورى غذايى ) ، مزهء لذّت بردن و پر خوردن نيست ، بلكه مزهء توانيابى و مزهء عمل و نشاط و كوشش در ميدانهاى زندگى و تكليف است ، مزهء نموّ و رشد ، مزهء شكوفايى ذخاير فطرى و عاطفى بشرى ، مزهء تلاشهاى انسان در مزرعهء زندگى ، مزهء نماز و روزه ، مزهء حج و جهاد ، مزهء امر به معروف و نهى از منكر ، مزهء اجراى عدالت و درگيرى با ظلم ، مزهء دستگيرى از بيچارگان و زدودن اندوه از دلهاى تيره بختان ، مزهء دانش و پيشرفت ، مزهء هنر و ادب ، مزهء سلوك و اخلاق ، مزهء معرفت خداى متعال و صعود به سوى او ، مزهء اشاعهء خيرات و پرداختن به كارهاى نيك و شايسته ، مزهء يارى كردن دين و رفتن به جنگ و جهاد و در راه خدا سلاح به دست گرفتن ، و مزهء شهادت و رستگار شدن با ملاقات خداوند متعال .\r\nآرى ، همهء اين مزه ها برخاسته از نان و قوت بدن و قدرت بر انجام كار است . اسحاق بن عمّار مىگويد : « از امام جعفر صادق « ع » در بارهء اين آيه * ( خُذُوا ما آتَيْناكُمْ بِقُوَّةٍ ، ) * « 1 » آنچه را به شما داديم با نيرو و توان بگيريد ( و نگاه داريد ) پرسيدم كه آيا مقصود قوّت و نيروى بدنى است يا نيروى روحى ؟ فرمود : هر دو » . « 2 » و بر پژوهشگر پنهان نيست كه اين تعليم ( طعم الخبز القوّة ) ، اصالت لذّات مادّى را نيز از ميان مىبرد ، زيرا كه به خوراك و خوردن همچون وسيله اى ضرورى براى دوام يافتن زندگى و اداى وظايف نگاه مىكند ، نه همچون هدفى اصيل براى انسان در زندگى و تلاشهاى او ؛ پس آدمى ، اگر هدفى صالح داشته باشد ، با خوردن به درجهء حيوانى تنزّل نمىكند .\r\nبه هر حال ، اين تعليم و اين نگرش به زندگى و انسان ، ما را از اين حقيقت مىآگاهاند كه معتقدان به آن بر اين باورند كه عوامل زايندهء نيرو بايد در دسترس همگان قرار گيرد ؛ و اين را جايز نمىشمارند كه در ميان مردم كسى باشد كه فاقد نيرو و منابع آن باشد ، و آنچه را مايهء توانايى جسمى او است به دست نياورد ، در صورتى كه گروههايى از\r\n\r\n","description":"","footnote":"\r\n« 1 » « سورهء بقره » : 63 ؛ « سورهء اعراف » : 171 .\r\n« 2 » « تفسير عيّاشى » 1 / 45 .\r\n","page_name":" 315 ","page_number":315},
  {"content":"\r\nمردم در ناز و نعمت و خوشيهاى زندگى غلت زنند ، و از آنها هر چه بخواهند و هر اندازه بخواهند و به هر گونه بخواهند - بىدغدغه و نگرانى - مصرف كنند .\r\nتوضيح ( 2 ) نگرش ياد شده به نان و ديگر موادّ خوراكى و ارتباط آنها با زندگى و فعّاليّتهاى آدمى ، آثار تربيتى و اخلاقى و انسانى مهمّى دارد ، از چند جهت :\r\n( 1 ) - انسان را از غوطه ورشدن در ناز و نعمت و مصرف زدگى و غرق شدن در خوردن و نوشيدن - همچون جانور به كنار آخور بسته كه تمام توجّهش به علوفه است - باز مىدارد .\r\n( 2 ) - آدمى را از اسراف و تبذير و تلف كردن اموال دور مىسازد .\r\n( 3 ) - انسان را از تنگ نظرى و سختگيرى زندگى بر خود و كسانش بر كنار مىدارد .\r\n( 4 ) - آدمى را از سقوط جسمى و روحى ( كه از توجّه شديد به خوراكيها و لذّت بردن از آنها حاصل مىشود ) نگاه مىدارد ، و بدين گونه شخص به حدّ معقولى از سلامت روح و قوام تن و نشاط زندگى دست مىيابد .\r\n( 5 ) - ذائقهء شخصى انسان را به ذائقهء نوعى اجتماعى مبدّل مىكند ، چه در آن هنگام كه شخص به نان و ديگر موادّ خوردنى ، همچون سوختى براى بدن و نيرويى براى جسم و زندگى بنگرد ، مزهء ضروريّات ديگران را نيز مىچشد و آن را احساس مىكند . و اين نيكوترين وسيله براى ايجاد روح انسانيّت و تكامل و انفاق و ايثار است در باطن و وجدان انسان .\r\nتذييل واقع بينى اسلام آشكارا در نگرشهاى آن نسبت به واقعيّت زندگى و\r\n","description":"","footnote":"","page_name":" 316 ","page_number":316},
  {"content":"\r\nانسان و معاش و اسباب آن ، و نشاط و علَّتهاى آن ، تجلَّى پيدا مىكند ، و اين دين - در شكل راستين خود - به آنچه انسان در اعتقاد و عمل نيازمند آن است توجّه كامل دارد . اينك بار ديگر به مفاهيم عملى و مخصوصى كه تعاليم اسلامى ياد شده به ما مىآموزد نگاهى مىافكنيم :\r\n( 1 ) - خدايا ! ميان ما و نان ( موادّ غذايى ) جدايى ميفكن .\r\n( 2 ) - بدون نان نماز نيست .\r\n( 3 ) - بدون نان روزه نيست .\r\n( 4 ) - حج گزاردن و واجبات ديگر بدون نان ميسّر نمىشود .\r\n( 5 ) - سرچشمهء زندگى نان است .\r\n( 6 ) - بناى تن بر نان است .\r\n( 7 ) - بزرگداشت نان و گرامى دانستن آن .\r\n( 8 ) - مزهء نان مزهء زندگى است .\r\n( 9 ) - حقّ تن هر انسان .\r\n( 10 ) - حق تن هر جاندار ، انسان يا حيوان .\r\nاين است اسلام و آموزشها و راهنماييهاى آن . اين است دين راست - نهاد و سازگار با فطرت بشرى و واقعيّت زندگى . اين است نفس آسمانى اصلاحگر زندگى آدمى بر روزى زمين . پس دين تنها امر به نماز و حجاب ، يا نهى از شرابخوارى نيست ، دين يار فقيران و تكيه گاه محرومان و رهايى بخش راستين مستضعفان و پناه استوار يتيمان است ، و پرچمى است كه همهء ستمديدگان در پيرامون آن گرد مىآيند . اين دين قوت و خوراك حيوان را فراموش نمىكند ، تا چه رسد به انسان و معاش انسان .\r\nروشن است كه توجّه كردن به واقعيت ويژهء هر چيز ، از لوازم فطرى بودن دين است ، چه فطرت از واقعيّت و حقيقت عينى جدا نيست .\r\nو از نمودارهاى پيروزى هر دين يا مكتب فكرى آن است كه به واقع بينى كامل ملتزم و با آن هماهنگ باشد . و اين امر ، به صورت جامع - به شهادت تحقيق و استقرا - جز در دين اسلام مشاهده نمىشود . بنا بر اين ، وظيفهء قانونگذارى دينى است كه با واقعيّت ياد شده هماهنگ باشد ، و\r\n","description":"","footnote":"","page_name":" 317 ","page_number":317},
  {"content":"\r\nضروريّات زندگى را در حدود معتدل آنها خود لمس كند ، و در انديشهء چاره جويى و تأمين آنها باشد ، و قوانينى وضع كند كه چارهء كار باشد و با امور واقعى و ضرورى زندگى بخواند .\r\nاصل كلى ياد شده ( يعنى هماهنگى نظام اقتصادى اسلامى با واقعيّات زندگى و نگرش واقعبينانه به مسائل ) ، بوسيلهء شمار ديگرى از مباحث اين كتاب تأكيد مىشود ، بخصوص در فصلهاى « مال در تصوّر اسلامى » كه در آنها از « موضع الهى مال » سخن گفتيم ، و ياد كرديم كه مال - بنا بر قرآن - جايگاه قوامى و پشتوانه اى دارد ، و گردش مال بايد چنان تنظيم شود كه از نظر كمّى و كيفى ، در همهء روابط اقتصادى جامعه ، با واقعيّات زندگى هماهنگ باشد ؛ به آن فصلها رجوع كنيد . « 1 » توجّه داشتن اسلام به واقعيّت ، از بسيارى از احكام مالى اسلامى نيز به دست مىآيد ، همچون حرمت خوردن مال به ناحق ، و حرمت ربا ، و حرمت زراندوزى ، و حرمت احتكار ، و حرمت اسراف ، و حرمت تباه كردن مال يا بيكار گذاشتن و از گردش خارج كردن آن ، و همچون تأكيد بر ملَّى كردن ثروتهاى عمومى ( انفال ) ، و محدود كردن سود ؛ و اين همه براى آن بوده است تا مال در مجراى واقعى حياتى و قوامى خود جريان پيدا كند .\r\nهشدار مانع اساسى براى رسيدن به اين نظر ، و اين تراز فكرى و عملى در نظام مالى ، در دو امر نهفته است :\r\n( 1 ) - فقدان اجتهادى مجموعى ( ناظر به همهء احكام و مقرّرات و اهداف دينى ) و ژرف و فراگير همهء احكام و تعاليم اسلامى ، و مرتبط با موضوعات مالى و اقتصادى و معيشتى مردم ، خواه احكامى كه به نام « احكام اخلاقى » خوانده مىشود ( كه متأسفانه عمل بر وفق آنها و تحقّق بخشيدن به آنها در اجتماع بسيار كاهش پيدا كرده است ) ، و خواه احكام ديگر ، و دقيق نشدن در همهء جوانب آنها ، و بىتوجّهى به شناخت\r\n\r\n","description":"","footnote":"\r\n« 1 » فصل 1 تا 3 ، از اين باب ، كه در آغاز اين جلد ( صفحه هاى 67 تا 265 ) گذشت .\r\n","page_name":" 318 ","page_number":318},
  {"content":"\r\n« حوادث واقعهء اقتصادى » و اهميّت ندادن به آنچه تخصّص علمى - در رشته هاى گسترده و دقيق خود - در اختيار مىگذارد .\r\n( 2 ) - تجسّم نبخشيدن دقيق به احكام استنباط شده .\r\nو روشن است كه اجراى دقيق و عملى كردن احكام جز به سه امر ممكن نيست :\r\nاول - اجتهاد مجموعى دقيق در تعاليم اسلامى ، تا اينكه دين ، به صورت نظامى كامل و مجموعه اى بهم پيوسته و در هم تنيده ( يك منظومه ) فهم شود . « 1 » دوّم - درك حقايق معاصر در زندگى بشرى ، تا از اين طريق ، درك زد و بندهاى فعّال بعضى از جريانها بهتر امكانپذير باشد ، و بر انداختن آنها به شكلى متناسب با زمان ، و در خور تعهّد اسلامى در برابر بشريّت ، ميسّر گردد .\r\nسوّم - پافشارى قاطعانه بر تجسّم بخشيدن به احكام ، با جلوگيرى از سستى ارتجاع گرايى و سازشها و طمعورزيها .\r\nو از اينجا به اصلى حياتى و مهم خواهيم رسيد ، كه اگر به آن اصل عمل شود ، سر سبزى درخت اسلام را به آن باز مىگرداند ، و مسلمانان را ، به عزّت و بزرگوارى قديمشان مىرساند . و اين اصل ، شرط شدن شناخت زمان و شناخت كمّى و كيفى حوادث است در اجتهاد اسلامى و تفقّه عملى « 2 » ، شناختى سزاوار و ملموس و فراگير و دور از هر شكل از اشكال ركود فكرى و ارتجاع و واپسگرايى ، چه « آن كس كه زمانشناس باشد ، مغلوب تدليسها نخواهد شد » .\r\n« حوادث واقعه » ( بخصوص « حوادث واقعهء اقتصادى » كه در اينجا با آن سر و كار داريم ) ، اگر با همهء افقهاى گستردهء خود و آنچه به آنها\r\n\r\n","description":"","footnote":"\r\n« 1 » در بارهء « اجتهاد مجموعى » ( و پويا ) ، در فصل 25 ، از اين باب ، « نگاهى به سراسر فصل » ، « بند 13 » ، بحث شده است ، نگريسته شود ( جلد چهارم ) .\r\n« 2 » و با توجّه عميق به « اهداف دين » ، به هنگام استنباط « احكام دين » .\r\n","page_name":" 319 ","page_number":319},
  {"content":"\r\nمربوط مىشود ، بر فقيه استنباطكننده معلوم نباشد ، استنباط احكام آنها - خواه اوّلى و خواه ثانوى - براى او ميسّر نخواهد گشت ، و دستش به حكم - اگر چه « حكم ظاهرى » - نخواهد رسيد . و آنچه مسلَّم است اين است كه اسلام حنيف همراه با فطرت بشرى و همعنان با واقعيّت و زندگى ، و مستولى بر اعصار و ازمنه ، رجوع كردن به عالمى را بر مردم واجب كرده است كه از حقايق زمان خود ، با همهء وسعتى كه دارد آگاه باشد - و مسائل و ملاحظات ديگرى نيز او را از حركتهاى آگاهانه و موضعگيريهاى مترقّى باز ندارد ، و با سرمايه داران سازگار نباشد - تا بتواند توده هاى مسلمان را به راه راست ارشاد كند و نجات بخشد .\r\n","description":"","footnote":"","page_name":" 320 ","page_number":320},
  {"content":"\r\n\r\nفصل ششم كار در تصوّر اسلامى\r\n\r\nقرآن\r\n1 * ( وَآيَةٌ لَهُمُ الأَرْضُ الْمَيْتَةُ أَحْيَيْناها وَأَخْرَجْنا مِنْها حَبًّا فَمِنْه يَأْكُلُونَ ، وَجَعَلْنا فِيها جَنَّاتٍ مِنْ نَخِيلٍ وَأَعْنابٍ وَفَجَّرْنا فِيها مِنَ الْعُيُونِ ، لِيَأْكُلُوا مِنْ ثَمَرِه وَما عَمِلَتْه أَيْدِيهِمْ أَ فَلا يَشْكُرُونَ ، ) * « 1 » براى ايشان ، زمين مرده ( خشك و بىگياه ) آيتى است ، كه آن را زنده ( و سبز ) كرديم ، و از آن ( گونه ها ) دانه در آورديم ، كه از آن ( دانه ها ) مىخورند ، و در زمين باغهايى از درخت خرما و تاك پديد آورديم و چشمه ها روان ساختيم ، تا از ميوهء درختان و آنچه ( با بهره ورى از مواهب الهى ) به دست خود به عمل آورده‌اند بخورند ، پس اكنون آيا شكر نمىگزارند ؟ ، 2 * ( . . . وَجَعَلَ النَّهارَ نُشُوراً ، ) * « 2 » . . . روز را وقت برخاستن از خواب ( و روان شدن و تلاش كردن ) قرار داد ،\r\n\r\n","description":"","footnote":"\r\n« 1 » « سورهء يس » ( 36 ) : 33 - 35 .\r\n« 2 » « سورهء فرقان » ( 25 ) : 47 .\r\n","page_name":" 321 ","page_number":321},
  {"content":"\r\n3 * ( وَجَعَلْنَا النَّهارَ مَعاشاً ، ) * « 1 » روز را هنگام ( تلاش ) معاش قرار داديم ، 4 * ( هُوَ الَّذِي جَعَلَ لَكُمُ الأَرْضَ ذَلُولًا فَامْشُوا فِي مَناكِبِها وَكُلُوا مِنْ رِزْقِه . . . ) * « 2 » او است كه زمين را رام شما ساخت ، پس در اطراف و اكناف ( و فراز و نشيب ) آن روان شويد ، و از روزى او بخوريد . . . 5 * ( . . . هُوَ أَنْشَأَكُمْ مِنَ الأَرْضِ وَاسْتَعْمَرَكُمْ فِيها . . . ) * « 3 » . . . او شما را از زمين آفريد و بر آبادانى زمين تواناييتان داد . . .\r\n\r\nحديث\r\n1 ( 4 ) النّبي « ص » : كلوا من كدّ أيديكم . « 4 » پيامبر « ص » : از دسترنج خود بخوريد .\r\n2 النّبي « ص » - فيما رواه الإمام الباقر : إنّ الله عزّ و جلّ ، حين أهبط آدم « ع » من الجنّة ، أمره أن يحرث بيده ، فيأكل من كدّها بعد نعيم الجنّة . « 5 »\r\n\r\n","description":"","footnote":"\r\n« 1 » « سورهء نبأ » ( 78 ) : 11 .\r\n« 2 » « سورهء ملك » ( 67 ) : 15 .\r\n« 3 » « سورهء هود » ( 11 ) : 61 ؛ « مجمع البيان » 5 / 174 .\r\n« 4 » « بحار » 66 / 314 .\r\n« 5 » « مستدرك الوسائل » 2 / 417 .\r\n","page_name":" 322 ","page_number":322},
  {"content":"\r\n( 1 ) پيامبر « ص » - به روايت امام باقر « ع » : خداى بزرگ هنگامى كه آدم « ع » را از بهشت به زمين فرود آورد ، به او فرمان داد تا با دست خود زمين را بكارد ، و پس از ( بهره مندى از ) نعمتهاى بهشتى ، از دسترنج خود بخورد . 3 الإمام علي « ع » - في وصيّته لابنه الحسن : و الحرفة مع العفّة ، خير من الغنى مع الفجور . « 1 » امام على « ع » - در وصيّت به امام حسن « ع » : پيشه داشتن ( و كار كردن ) توأم با عفّت ، نيكوتر از ثروتمندى توأم با فجور است . 4 الإمام علي « ع » - روي أنّ امير المؤمنين لمّا كان يفرغ من الجهاد ، يتفرّغ لتعليم النّاس و القضاء بينهم ، فإذا فرغ من ذلك ، اشتغل في حائط له يعمل فيه بيديه ، و هو مع ذلك ذاكر لله تعالي . « 2 » امام على « ع » - روايت كرده‌اند كه امير المؤمنين هنگامى كه از جهاد فراغت پيدا مىكرد ، به آموزش مردم و داورى كردن ميان ايشان مىپرداخت . و چون از اين تكليف مىآسود ، در باغچه اى كه داشت با دست خود كار مىكرد ، و در هنگام كار ذكر مىگفت . 5 الإمام الصّادق « ع » : اعلم يا مفضّل ! . . . جعل ( الله ) الخبز متعذّرا لا ينال إلَّا بالحيلة و الحركة ، ليكون للإنسان في ذلك شغل يكفّه عمّا يخرجه إليه الفراغ\r\n\r\n","description":"","footnote":"\r\n« 1 » « نهج البلاغه » / 930 ؛ « عبده » 3 / 58 .\r\n« 2 » « مستدرك الوسائل » 2 / 417 - 418 .\r\n","page_name":" 323 ","page_number":323},
  {"content":"\r\nمن الأشر و العبث . . . « 1 » امام صادق « ع » : بدان اى مفضّل ! خدا ( به دست آوردن ) نان را دشوار قرار داده است كه جز با تدبير و حركت به آن دسترس پيدا نمىشود ، تا در اين كار براى انسان شغلى فراهم شود ، كه او را از پيامدهاى بيكارى ، يعنى سبكسرى و بيهودگى بازدارد .\r\n\r\n","description":"","footnote":"\r\n« 1 » « بحار » 3 / 87 .\r\n","page_name":" 324 ","page_number":324},
  {"content":"\r\n\r\nنگاهى به سراسر فصل\r\nتأكيد بر كار كردن و ترك بيكارى و بيكارگى ، بنا بر آنچه در آموزشهاى اسلامى آمده است ، همچون يك اصل به شمار مىآيد ؛ و چه بسيار تعليماتى رسيده است براى تشويق مردم به كار كردن ، و درست كار كردن ، و نيروى فراوان در آن به كار بردن ، و چه بسيار تعليماتى كه بيكارى و ولگردى را نكوهيده و تنبلى و ترك كوشش و نرفتن به دنبال كار را مورد تحقير قرار داده است . همچنين در اين باره فراوان تأكيد شده است كه انسان بايد از دسترنج خويش بهره مند گردد نه از دسترنج ديگران ، و از كوشش خود روزى خورد ، و كلّ بر مردم نباشد . و اسلام كسى را كه كلّ بر مردم باشد لعنت كرده است ، و كار كسى را كه از دسترنج ديگران بخورد و بار خود بر گردن ديگران اندازد ، بسيار زشت شمرده است ، چنان كه پيامبر خدا « ص » فرموده است : « ملعون من ألقى كلَّه على النّاس هر كس بار ( و زحمت ) خود را بر گردن مردم اندازد ملعون است ( و خداوند او را لعنت مىكند ) » .\r\nبحث در بارهء اين موضوع مهم و امر حياتى خطير را به باب دوازدهم وامىگذاريم ، كه از « اصول كلى » اقتصاد اسلامى سخن خواهيم گفت ؛ فصل چهارم و پنجم آن باب به اين موضوع اقتصادى و اجتماعى و تربيتى سازنده اختصاص داده شده است « 1 » . همچنين در بارهء وظيفهء حكومت اسلامى ، در مورد ايجاد كار و شغل براى مردم ، و پاسدارى از حقوق كارگران و مزدبگيران نيز ، در همان باب ، در فصلهاى مناسب موضوع سخن خواهيم گفت .\r\n\r\n","description":"","footnote":"\r\n« 1 » ( جلد پنجم ) .\r\n","page_name":" 325 ","page_number":325},
  {"content":"\r\n\r\nفصل هفتم طاغوت اقتصادى و اقتصاد طاغوتى\r\n\r\nقرآن\r\n1 * ( وَلَقَدْ أَرْسَلْنا مُوسى بِآياتِنا وَسُلْطانٍ مُبِينٍ ، إِلى فِرْعَوْنَ وَهامانَ وَقارُونَ . . . ) * « 1 » ما موسى را با آيات خويش و حجّت روشن فرستاديم ، بر سر فرعون و هامان و قارون . . . 2 * ( فَأَمَّا مَنْ طَغى ، وَآثَرَ الْحَياةَ الدُّنْيا ، فَإِنَّ الْجَحِيمَ هِيَ الْمَأْوى ، ) * « 2 » آن كس كه طغيان كند ، و زندگى اين دنيا را برگزيند ، بيقين دوزخ جاى اوست ، 3 * ( . . . فَمَنْ يَكْفُرْ بِالطَّاغُوتِ وَيُؤْمِنْ بِالله فَقَدِ اسْتَمْسَكَ بِالْعُرْوَةِ الْوُثْقى . . . ) * « 3 »\r\n\r\n","description":"","footnote":"\r\n« 1 » « سورهء غافر » ( 40 ) : 23 - 24 .\r\n« 2 » « سورهء نازعات » ( 79 ) : 37 - 39 .\r\n« 3 » « سورهء بقره » : 256 .\r\n","page_name":" 326 ","page_number":326},
  {"content":"\r\n. . . ( 1 ) هر كس به طاغوت ( ستمگر ، گردنكش ) نگرود ( و از او روى برتابد ) و به خدا ايمان آورد ، به محكمترين دستگيره چنگ زده است . . . 4 * ( . . . وَالَّذِينَ كَفَرُوا يُقاتِلُونَ فِي سَبِيلِ الطَّاغُوتِ . . . ) * « 1 » . . . كسانى كه كافر شده‌اند ، در راه طاغوت نبرد مىكنند . . .\r\nبنگريد ! اين درست نيست كه « طاغوت » را تنها مفهومى سياسى بدانيم ، زيرا واژهء « طاغوت » ، « صيغهء مبالغه » است از مصدر « طغيان » ، يعنى كسى كه در برابر مردم و آيين حق ، و شريعت و قانون ، و فضيلت و عدالت ، گردنكشى كند ، و مردمان را بردهء خود سازد ، و آنان را مورد بهره بردارى قرار دهد و حقوق ايشان را غصب كند . اين چنين كسى طاغوت است . و اين معنى منحصر به قلمرو سياسى نيست ، بلكه در قلمروهاى ديگر نيز وجود دارد ، كه مهمترين آنها قلمرو مالى و اقتصادى است .\r\nهر كس در قضاياى زندگى بشرى و رنجهايى كه انسان كشيده است و اكنون نيز مىكشد بژرفى بنگرد ، يقين خواهد كرد كه طاغوت اصلى حقيقى همان طاغوت اقتصادى است ، و طاغوت سياسى سيّئه اى است از سيّئات طاغوت اقتصادى ( اگر خود همان طاغوت اقتصادى نباشد ) . آيهء مباركه در كشف اين حقيقت مىفرمايد : * ( « فَأَمَّا مَنْ طَغى ، وَآثَرَ الْحَياةَ الدُّنْيا ) * ، ( 3 ) آن كس كه طغيان كند ، و زندگى دنيا را برگزيند ، » . پس آن كس كه زندگى دنيا را بر مىگزيند كسى است كه طغيان مىكند ، و او همان طاغوتى است كه مسلمان قرآنى بايد از او روى برتابد ، و حكومت دينى بايد او را طرد كند ، و جامعهء اسلامى بايد در مقابل او مقاومت\r\n\r\n","description":"","footnote":"\r\n« 1 » « سورهء نسا » : 76 .\r\n","page_name":" 327 ","page_number":327},
  {"content":"\r\nورزد ، و علماى مسلمان بايد به مبارزهء با او برخيزند .\r\nسخن امام علىّ بن ابى طالب « ع » نيز پرتوى بر اين حقيقت مىافكند ، آنجا كه مىفرمايد : « و إن أفاد مالا أطغاه الغنى « 1 » اگر مالى به دست آورد ، توانگرى او را به طغيان وامىدارد » . پس توانگرى طاغوت ساز است ، و توانگر سركش طاغوت . همچنين آموزشى از امام علىّ بن الحسين سجّاد « ع » ما را به اين ناحيهء عظيم در زندگى و اجتماع رهبرى مىكند : « أيّها المؤمنون ! مصيبتكم الطَّواغيت من أهل الرّغبة في الدّنيا ، المائلون إليها « 2 » اى مؤمنان ! فاجعه در زندگى شما همين طاغوتان دنياطلب دنيادوستند » . اين تعليم مفهوم بزرگى از طاغوت را به ما مىآموزد ، يعنى « طاغوت اقتصادى » ، كه امام معصوم او را از مصيبتهاى جامعهء انسانى و ايمانى خوانده است . پس طاغوتيگرى اصلى همان است كه از مال فراوان و مالكيّتهاى كلان و زندگيهاى شادخوارانه بروز مىكند ، خواه به صورت سياسى باشد يا اقتصادى .\r\nو در جاى جاى ، از اين دو باب ، پاره هايى از اين تعاليم در اختيار شما قرار خواهد گرفت تا طاغوت اقتصادى را در برابر ديدگانتان قرار دهد ؛ و اكنون باز به فروغگيرى از انوار كتاب آسمانى مىپردازيم :\r\n5 * ( إِنَّ قارُونَ كانَ مِنْ قَوْمِ مُوسى فَبَغى عَلَيْهِمْ ، وَآتَيْناه مِنَ الْكُنُوزِ ما إِنَّ مَفاتِحَه لَتَنُوأُ بِالْعُصْبَةِ أُولِي الْقُوَّةِ ، إِذْ قالَ لَه قَوْمُه : لا تَفْرَحْ ، إِنَّ الله لا يُحِبُّ الْفَرِحِينَ ، ) * « 3 » قارون از قوم موسى بود ، پس بر آنان سركشى كرد ( ستم روا داشت ) ، و ما چندان گنج به او داده بوديم ، كه حمل « 4 » آنها براى گروهى مردم نيرومند\r\n\r\n","description":"","footnote":"\r\n« 1 » « كافى » 8 / 21 .\r\n« 2 » « امالى » شيخ مفيد / 117 .\r\n« 3 » « سورهء قصص » ( 28 ) : 76 .\r\n« 4 » يا : حمل « كليدهاى آنها » - شيخ طبرسى مىگويد : « بيشتر مفسّران ، مفاتح را در اينجا به معناى خزاين ( گنجينه ها ، گنجها ) گرفته‌اند ، مانند آيهء * ( وَعِنْدَه مَفاتِحُ الْغَيْبِ\r\nگنجهاى ناپيدا در نزد خداست » ، و برخى به معناى كليدها » - ( « مجمع البيان » 7 / 266 ) .\r\n","page_name":" 328 ","page_number":328},
  {"content":"\r\nگران بود ؛ آنگاه قومش به او گفتند : ( از سر مستى دارايى ) شادى مكن كه خداوند ( اين گونه ) شادمانان را دوست ندارد ، ، اين آيه ما را به اين امور رهنمونى مىكند :\r\n( 1 ) - لازم نيست ستمگران در يك جامعه از بيگانگان باشند ، زيرا قارون با اينكه از قوم موسى و از خويشان نزديك او بود ، و از همهء بنى اسرائيل بهتر تورات مىخواند « 1 » ، گردنفرازى كرد و بر آنان ستم روا داشت .\r\n( 2 ) - ممكن است كسانى باشند ، قرآن خوان و احكامدان و حاضر در مركزها و اجتماعهاى گوناگون ، با هيئتى همچون هيئت مؤمنان متعبّد ، و برخى از هزينه هاى دينى و اجتماعى را - اگر چه بسيار - بپردازند ، و با وجود اين ، خود ايشان يا شريكان و كارگزارانشان ستمگر باشند ، و در پاره اى موارد نفوذ يابند ، و از محتكران كالاها باشند ، و سلطهء خود را بر فرآورده ها و نرخگذارى آنها تحميل كنند ، و در تعيين نرخ اجحاف روا دارند ، و در نتيجه خون توده ها را بمكند .\r\n( 3 ) - صاحبان ثروتهاى فراوان سر مست و شادمانند ، و حزن و اندوه را به دلهاى سخت آنان راهى نيست ، و براى دردها و ناراحتيهاى مردم هيچ احساس درد نمىكنند ؛ آنان و كسانشان غرق در شادى و سرورند ، و غافل از اندوه اندوهگينان و دردهاى دردمندان و ناكاميهاى ناكامان ، تا آنجا كه تيره روزان گرفتار مصيبت و غم به ايشان مىگويند :\r\nاز سرمستى ناز و نعمت شادى مكنيد كه خداوند اين گونه شادمانان را دوست ندارد ؛ و آنان به اين كلام دردانگيز برخاسته از ژرفاى انسانيّت له شده گوشى فرا نمىدهند .\r\n\r\n","description":"","footnote":"\r\n« 1 » در « مجمع البيان » ( 7 / 266 ) چنين آمده است : « بيشتر و بهتر از همه تورات را قرائت مىكرد » . و در « تفسير قمى » ( 2 / 145 ) چنين آمده است : « كان يقرأ التّوراة و لم يكن فيهم أحسن صوتا منه تورات را مىخواند ، و كسى در ميان بنى اسرائيل از او خوشتر نمىتوانست خواند » .\r\n","page_name":" 329 ","page_number":329},
  {"content":"\r\n6 * ( وَابْتَغِ فِيما آتاكَ الله الدَّارَ الآخِرَةَ وَلا تَنْسَ نَصِيبَكَ مِنَ الدُّنْيا ، وَأَحْسِنْ كَما أَحْسَنَ الله إِلَيْكَ ، وَلا تَبْغِ الْفَسادَ فِي الأَرْضِ ، إِنَّ الله لا يُحِبُّ الْمُفْسِدِينَ ، ) * « 1 » با اين نعمت كه خداوند ( در اين سراى ) به تو داده است ، آن سراى را به دست آر ، و بهرهء خود را از دنيا نيز فراموش مكن ، و همان گونه كه خدا به تو احسان كرده است تو نيز احسان ( و انفاق ) كن ، و دنبال تباهى كردن در زمين مباش كه خدا تبهكاران را دوست نمىدارد ، ، اين آيه ما را به اين امور رهنمونى مىكند :\r\n( 1 ) - بر انسان ثروتمند واجب است كه - به مدد آنچه خدا به او بخشيده است - در صدد تأمين خانهء آخرت باشد ، نه اينكه در نعمتها و لذّتهاى دنيا غوطه ور شود ، و در رساندن بهرهء ناتوانان و بيوه زنان به دست ايشان كوتاهى كند ؛ خداى متعال نعمت خود را بر انسان ارزانى مىدارد تا او با اين نعمتهاى فانى در صدد به دست آوردن قرب خدا و نعمتهاى جهان باقى بر آيد ، و با انفاق و پرداختن حقوق ظاهرى و باطنى و مالياتهاى ضرورى و رفاهى براى اجتماع ، و از خودگذشتگى و « مواسات » و « مساوات » و « ايثار » ، به تأمين زندگى جاودانى خود بپردازد .\r\nمعلَّم الهى ، امام علىّ بن الحسين سجّاد « ع » ، در رسالهء معروف حقوقى خود ، چه خوب به ما تعليم داده است : « . . . و لا تجعله إذا كان من الله إلَّا إليه ، و سببا إلى الله « 2 » مال را كه از خدا باشد ، جز براى او مصرف مكن و آن را وسيلهء قرب به او قرار ده » . به اين آموزش توحيدى آرمانى نگاه كنيد ، كه از شما مىخواهد تا مال نابودشونده و فانى را وسيلهء سلوك به سوى خدا قرار دهيد ، و با آن در سايه هاى ابديّت جاودانى آرام گيريد ، و از نابودى و نيستى و سقوط ابدى رهايى يابيد .\r\n\r\n","description":"","footnote":"\r\n« 1 » « سورهء قصص » ( 28 ) : 77 .\r\n« 2 » « تحف العقول » / 191 .\r\n","page_name":" 330 ","page_number":330},
  {"content":"\r\nپس بايد انسان ثروتمند مؤمن در اين راه گام بردارد ، نه اينكه در دنياى هلاككننده غرق شود و تنها در بند خود باشد ، و هيچ اهتمامى در كارهاى ديگران و معاش و نيازمنديهاى ايشان از خود نشان ندهد ، با اينكه نشانهء يك زندگى خوب انسانى آن است كه ديگران نيز در زندگى او - به گونه اى نيكو - سهيم باشند . علىّ بن شعيب مىگويد : « نزد امام رضا « ع » رفتم ، به من فرمود : يا على ، بهترين مردم از لحاظ زندگى كيست ؟ گفتم : تو ، اى آقاى من از من داناترى . فرمود : اى على ، آن كس كه شخص ديگرى معاشى نيكو از معاش او پيدا كند . اى على ، بدترين مردم از لحاظ معاش كيست ؟ گفتم : تو داناترى . فرمود : آن كس كه ديگرى در معيشت او سهمى نداشته باشد » . « 1 » - بر انسان واجب است كه بهرهء خود را از دنيا فراموش نكند ، و آنچه را كه نياز دارد به مصرف برساند ، و آنچه را كه افزون بر نياز است به ديگران ببخشد ( كه اين هر دو امر بهرهء او از دنياست ) ، تا براى او در نزد خدا تا جاودان ذخيره بماند .\r\n( 3 ) - ثروتى كه ثروتمندان بر آن دست يافته‌اند - بر خلاف تصوّر كسانى كه فكرى كوتاه دارند - خود تحصيل نكرده‌اند ، و با نيروى فكرى و كار و تجربهء خويش آن را فراهم نياورده‌اند . در اين باره به همين نزديكى سخن خواهيم گفت .\r\n( 4 ) - توانگران و دارندگان ثروتهاى هنگفت همان كسانند كه خواهان تباهى و فساد در زمينند ، چنان كه قوم قارون به او گفتند : * ( « لا تَبْغِ الْفَسادَ فِي الأَرْضِ ، إِنَّ الله لا يُحِبُّ الْمُفْسِدِينَ ، » ) * . و اين تأكيدى است بر آنچه پيشتر گذشت و پس از اين خواهد آمد ، حاكى از اينكه توانگران متكاثر ، مفسد و تباهكار نيز هستند ، و همان كسانند كه فساد را به گونه هاى مختلف در جامعه مىپراكنند و شايع مىكنند .\r\n\r\n","description":"","footnote":"\r\n« 1 » « تحف العقول » / 330 .\r\n","page_name":" 331 ","page_number":331},
  {"content":"\r\n7 * ( قالَ إِنَّما أُوتِيتُه عَلى عِلْمٍ عِنْدِي ، أَ وَلَمْ يَعْلَمْ أَنَّ الله قَدْ أَهْلَكَ مِنْ قَبْلِه مِنَ الْقُرُونِ مَنْ هُوَ أَشَدُّ مِنْه قُوَّةً وَأَكْثَرُ جَمْعاً ، وَلا يُسْئَلُ عَنْ ذُنُوبِهِمُ الْمُجْرِمُونَ ، ) * « 1 » ( قارون ) گفت : اين مال از راه علمى كه دارم به من رسيده است ؛ آيا او نمىداند كه خدا پيش از وى بسيارى كسان را كه در نيرومندى از او قوىتر بودند و كسانى ( يا اموال و خواسته هايى ) بيشتر داشتند هلاك كرد ؟ و از گناه گناهكاران ( به هنگام كيفر دادن به آنان ، به سبب آنكه از سيماشان شناخته مىشوند ) ، پرسشى نخواهد شد . ، ، اين آيه ما را به اين امور رهنمونى مىكند :\r\n( 1 ) - ثروتمندان چنان گمان مىكنند كه بر اموال فراوانى كه دارند ، با توانايى فكرى و نبوغ اقتصادى خويش و علم و اطلاع و تجربهء شخصى دست يافته‌اند ، و از چيزهاى ديگرى كه سبب دست يافتن ايشان به ثروتهاى فراوان بوده است ، يا غافلند يا خود را به غافل بودن مىزنند .\r\nمواهب و تواناييهاى فكرى از خداى متعال است ، و امكاناتى كه در تحت تصرّف ايشان قرار گرفته از اجتماع ، و تلاشهايى كه براى رسيدن ايشان به هدفهايشان شده است از برزيگران و كارگران و امثال آنان . . . و تجربه هاى علمى و عملى از متخصّصان و كاردانانى است كه مورد بهره بردارى قرار گرفته‌اند . چه بسيارند كسانى كه از لحاظ مواهب و استعدادهاى فكرى بر متكاثران برترى دارند ، و با وجود اين براى ايشان كار مىكنند ، پس اين ثروتها حاصل كارهاى شخصى ايشان - چنان كه تصوّر مىكنند - نيست .\r\nبنا بر اين ، وظيفهء توانگران آن است كه انواع حقوقى كه بر عهدهء ايشان است بپردازند ، و نسبت به ديگران به گونه هاى متفاوت احسان كنند ، و در آنچه به ايشان رسيده است مردم ديگر را شريك سازند ، و\r\n\r\n","description":"","footnote":"\r\n« 1 » « سورهء قصص » ( 28 ) : 78 .\r\n","page_name":" 332 ","page_number":332},
  {"content":"\r\nخود را مالك حقيقى مالى كه در تصرّف دارند ندانند ، زيرا اين اموال مدّت محدودى در نزد ايشان باقى مىماند و سپس به دست ديگران خواهد افتاد ، چه بخواهند و چه نخواهند .\r\nدر اين باره تمثيلى است مربوط به كار ناداران و دارايان ، كه آن را براى توجه بيشتر خوانندگان عرضه مىداريم : ناداران به سرزمينهايى مىمانند كه در هنگام باريدن باران و برف هيچ چيز در خود ذخيره نمىكنند از آن گونه كه قلَّه هاى كوهستانى و اعماق درّه ها و آبگيرها ذخيره مىكنند ، در اين صورت ، قلَّه ها و درّه ها و آبگيرها نمىتوانند از دادن آبهاى ذخيره شده بخل ورزند و آنها را براى خود نگاه دارند و هر گونه كه مىخواهند به مصرف برسانند ، بلكه بايد در زمستان و هنگام باريدن برف و باران - بنا بر آمادگى خاصى كه خداى متعال به آنها بخشيده است - آبها را ذخيره كنند ، و سپس در هنگام نيازمندى زمينهاى خشك به سوى آنها روانه سازند . « 1 » در مورد انسانها نيز چنين است ، و اين برخاسته از شكر واجب بر انسان است و از آن اعتقاد توحيدى كه اسباب هر چيز را همچون وسايلى مىبيند كه خداى متعال براى آفريدگان خود قرار داده است . و با چنين ديدى ، اين امر به منتها درجه شگفتانگيز مىنمايد كه در ميان مردم مشتى از ثروتمندان خود را مؤمن و مسلمان و مجاهد در راه دين تصوّر كنند ، و با وجود اين به نظرشان چنان برسد كه آنچه مال در نزد ايشان جمع شده است ، نتيجه اى از هوشمندى و نبوغ اقتصادى و آزمودگى بازرگانى و تلاشهاى تجارى و توليدى خود آنان بوده است ! اين گونه\r\n\r\n","description":"","footnote":"\r\n« 1 » امام صادق « ع » به اين حكمت در آفرينش قلَّه ها با اين چگونگى و استعداد گرفتن آب و ذخيره كردن آن اشاره كرده است ( « بحار » 3 / 130 ) . و در روايتى فرموده است : « إنّ اللَّه قسم رزق من شاء على يدي من شاء خداوند - طبق حكمت خود - روزى كسانى را به دست كسانى قرار داده است » ( « كافى » 2 / 266 ) . نيز بنگريد به سخن ملَّا محمّد مهدى نراقى در فصل 9 ، « نگاهى به سراسر فصل » . بنا بر اين دستان اغنيا و توانگران بايد مجراى عبور اموال و نعمتهاى الهى و امكانات زندگى باشد به سوى ديگران ، نه اينكه زندان اموال و نعمتها و امكانات باشد . و در اين صورت بايد دست آنان را كوتاه كرد تا درهاى اين زندان گشوده گردد .\r\n","page_name":" 333 ","page_number":333},
  {"content":"\r\nتصوّر در برابر اعتقاد خالص توحيدى چه وزنى مىتواند داشته باشد ؟\r\nبلكه بايد آن را گونه اى از شرك خفى دانست ؛ چه مؤمن موحّد كسى است كه حول و قوّتى را جز به خداى بلند مرتبهء بزرگ به ديگرى نسبت نمىدهد ، و قدرت و آزمودگى و دريافت و نشاط ، يا حركت و سكون و سود و زيان را جز از خداى داناى آگاه تواناى بينا نمىداند ؛ چنان كه چيزها و كالاهايى را كه در اختيار دارد و در آنها تصرّف مىكند و در كار رشد مالى و وارد كردن اجناس و خريد و فروش و بازرگانى از آنها بهره مىگيرد ، همه را مخلوق و نعمت خدا مىداند ، خود آنها را يا موادّ و اصول و منابع آنها را ؛ و اين يكى از مصداقهاى « شكر » است كه پيشتر به آن اشاره كرديم . « 1 » در اينجا واقعه اى را از پيغمبر خدا متّى « ع » - پدر يونس پيغمبر « ع » - براى خوانندگان نقل مىكنيم : « داود پيغمبر ، از خداى متعال پرسيد كه همنشين وى در بهشت چه كس خواهد بود ؟ خداوند به او وحى كرد كه متّى پدر يونس ، پس با سليمان براى ديدن او روانه شدند ، او را ديدند كه در راه پيش مىآيد و بسته اى هيزم بر روى سر خود نهاده است ؛ متّى آن هيزم را فروخت و گندم خريد و آن را آرد و خمير كرد و نان پخت ؛ لقمه اى از آن برداشت و بسم الله گفت و در دهان نهاد و پس از فرو بردن آن گفت : الحمد لله . با لقمه هاى ديگر نيز چنين كرد . سپس آب نوشيد و بر آن نيز نام خدا را ذكر كرد ، و چون ظرف آب را بر زمين نهاد ، گفت : الحمد الله ، پروردگارا ! كيست كه به اندازه اى كه به من نعمت\r\n\r\n","description":"","footnote":"\r\n« 1 » شايد خوانندگان گرامى موضوعات مهمّى را كه در آغاز « فصل نخست » گذشت ( و همه از آياتى كه در آنجا آورديم به دست آمده بود ) ، فراموش نكرده باشند . يكى از آنها اين بود :\r\n« يارى جستن از خدا ، در تلاش و كوشش ، با ياد كردن فراوان او » . اين موضوع همان است كه در آيهء « ابتغاء » ، در « سورهء جمعه » آمده است : * ( « وَابْتَغُوا مِنْ فَضْلِ اللَّه ، وَاذْكُرُوا اللَّه كَثِيراً\r\nاز فضل خداوند روزى بخواهيد و خدا را فراوان ياد كنيد » . و اين امر به ذكر كردن خدا - فراوان - ما را از يك واقعيّت توحيدى مهمّى آگاه مىسازد ، يعنى اينكه فراموش نكنيم - و هماره به ياد داشته باشيم - تأثير حتمى خداى متعال را در دست يافتن ما به آنچه از فضل او مىطلبيم و به ما مىرسد - بزرگا نعمتهاى او ! - و اين است كه قرآن كريم مىفرمايد : * ( « وَما بِكُمْ مِنْ نِعْمَةٍ فَمِنَ اللَّه\r\nهر نعمتى كه در اختيار شما قرار مىگيرد از خداست » ( « سورهء نحل » - 16 - : 53 ) .\r\n","page_name":" 334 ","page_number":334},
  {"content":"\r\nداده اى و احسان كرده اى با او نيز چنين كرده باشى ؛ چشم و گوش و بدن مرا صحيح و سالم ساختى ، و آن اندازه به من نيرو بخشيدى كه توانستم به نزديك درختى كه خود آن را نكاشته و در حفظ آن نكوشيده‌ام بروم ، و آن را روزى من قرار دادى ، و كسى را نزد من روانه كردى كه آن را بخرد ، سپس با بهاى آن گندمى خريدم كه خود آن را كشت نكرده‌ام ، و آتش در اختيار من گذاشتى تا آن را بپزم ، و مرا با اشتهايى به خوردن آن برانگيختى تا بتوانم نيرومندانه به فرمانبردارى از تو برخيزم ، پس تو را سپاس مىگزارم . . . » « 1 » .\r\nدر اين مورد حكمتى ديگر نيز وجود دارد كه نبايد از آن غافل بمانيم . و آن اين است كه خداى متعال به حكمت خود مردمان را با توانها و سليقه هاى متفاوت آفريده است : برخى از آنان توانايى كسب مال دارند ، برخى ديگر به دنبال طلب علم مىروند ، برخى با تهذيب نفس به سعادت مىرسند ، برخى توانايى آموختن علم پزشكى دارند ، برخى به صنعت تمايل نشان مىدهند ، برخى در اختراع موفّق مىشوند ، برخى در پى تحصيل تخصّص مىروند ، كسانى به حرفه ها و مشاغل عشق مىورزند ، پاره اى كار كردن در شهرها را دوست دارند و پاره اى در روستاها را ، بعضى كار در خشكى را برمىگزينند و شمارى كار در دريا يا در هوا را و نظاير اينها ، « پس هر كس به كارى مىپردازد كه براى آن آفريده شده است » . و اگر چنين نمىبود ، چرخ اجتماع بشرى از گردش باز مىماند . بنا بر اين هيچ يك از مردم حق ندارد در بارهء آنچه نصيب او شده است بخل ورزد ، خواه مالى باشد كه به دست آورده است ، يا علمى كه طلب كرده ، يا فرهنگ و اخلاقى كه به آن رسيده ، يا صنعتى كه در آن ماهر شده ، يا تجربه اى كه دانسته است ، يا اختراعى كه پديد آورده ، يا تخصّصى كه به آن دست يافته است . پس بر هر انسانى واجب است كه از آنچه بهرهء او شده است ديگران را بهره مند سازد ، تا ديگران نيز از آنچه بهرهء آنان شده است او را بهره مند سازند ، و چنان شود كه همهء مردمان از افراد بنى نوع خود بهره مند گردند و به آنان بهره رسانند ، و در\r\n\r\n","description":"","footnote":"\r\n« 1 » « سفينة البحار » 1 / 48 .\r\n","page_name":" 335 ","page_number":335},
  {"content":"\r\nزندگى خود ايمن باشند . و اين ايمنى امرى مهمّ است ، زيرا انسان با استعدادى كه قادر بر گردآورى مال فراوان است ، چون به مقتضاى استعداد و موهبت خود عمل كند و به مال فراوان دست يابد ، و حقوق ظاهرى و باطنى آن را ادا نكند ، و در آن اموال با ديگران به « مواسات » برنخيزد ، همچون دزد نيرومندى خواهد بود كه مردم از او آزار مىبينند و بايد از او بپرهيزند ؛ نه چنين كسى امين است ، و نه اجتماع از او در امان .\r\n( 2 ) - خداى متعال اعتنايى به توانگران و داراييهاى ايشان ندارد ، و گروههاى فراوانى را در قرون گذشته نابود كرده است ، كه بسيارى بيش از ايشان ثروت اندوخته داشته‌اند . پس بر توانگران متكاثر و ثروتمندان پرپول واجب است كه مراقب خدا باشند و از عذاب و هلاك و گرفت او بپرهيزند ( خواه در اين دنيا و به دست انقلابكنندگان و صاحبان حق باشد ، يا در آخرت و با عذاب شديد آن ) ، و به مردمان ستم نكنند ، و به غصب حقوق ديگران نپردازند ، و رنجبران را مورد بهره كشى بيمزد يا با مزد كم قرار ندهند ، و روزيهاى تودهء مردم را ندزدند ، و ناتوانان و مسكينان را تحقير نكنند ، و يوغ استضعاف را بر گردن مستضعفان نگذارند ، چه اگر خدا بخواهد كه آنچه را كه به ايشان داده است باز پس بگيرد ، به آسانى اين كار را مىكند و آنان هيچ نگاهبانى در برابر خدا ندارند .\r\n( 3 ) - ثروتمندان مجرم كه به ناكامان ستم روا داشته‌اند و حقوق حقهء ايشان را ربوده‌اند و آنچه را كه مىبايست به ايشان داده باشند نداده‌اند ، و در آنچه خدا بهرهء ايشان ساخته است ديگران را شريك نساخته‌اند ، بدانند كه به زودى ، بىسؤال و جواب ، به عذاب داخل مىشوند ، پس بايد به خدا پناه ببرند و از كارهاى بد خود دست بر دارند .\r\n* ( فَخَرَجَ عَلى قَوْمِه فِي زِينَتِه ، قالَ الَّذِينَ يُرِيدُونَ الْحَياةَ الدُّنْيا : يا لَيْتَ لَنا مِثْلَ ما أُوتِيَ قارُونُ ، إِنَّه لَذُو حَظٌّ عَظِيمٍ ، ) * « 1 »\r\n\r\n","description":"","footnote":"\r\n« 1 » « سورهء قصص » ( 28 ) : 79 .\r\n","page_name":" 336 ","page_number":336},
  {"content":"\r\n( 1 ) قارون ، غرق در زيب و زيور ( و در ميان خدم و حشم ) خويش ، به ميان مردم همتبار خود ( بنى اسرائيل ) آمد ؛ كسانى كه خواهان اين جهان بودند گفتند :\r\nكاش ما نيز آنچه قارون دارد داشتيم ، او ( از اين جهان ) بهره اى فراوان دارد ، ، اين آيه ما را به اين امور رهنمونى مىكند :\r\n( 1 ) - صاحبان ثروتها و مالهاى فراوان دوستدار گردنفرازى و بزرگىفروشى و شادخوارى و خودآرايى به صورتى طغيانگرانه و طاغوتيند ، و چنان دوست دارند كه زينت و آرايش ( و امكانات گوناگون ) خود را به رخ مردمان بكشند ؛ به همين جهت هنگام آمدن به ميان مردم با زيب و زيور مىآيند ، با لباسهاى تازهء پاكيزه و وسايل سوارى زيبا ؛ همچنين كاخهاى بلند و سراهاى آراسته براى خود مىسازند . و اين همه - اغلب - براى برترى فروختن و بزرگترى نمودن به تودهء مردم و محرومان است .\r\n( 2 ) - مردمان ظاهربين ، دلباخته و مفتون احوال ظاهرى ثروتمندان و آرايش و اسباب آرايش آنان از پوشش و زر و گوهر مىشوند ، و آرزو مىكنند كه همچون آنان مالدار باشند ، به همين جهت آرامش روحى مردم از ميان مىرود .\r\n( 3 ) - آنان كه دلباختهء زر و زيور مىشوند ، دوستداران زندگى دنيوى و امور مادّيند كه - به دليل داشتن خردهاى ضعيف و همّتهاى كوتاه - مىپندارند كه ثروتمندان داراى بختى بلندند ، ليكن مؤمنانى كه خواستار چيزهاى ناپايدار نيستند ، و به اين گونه چيزها همچون هدف نهايى هستى انسانى نمىنگرند ، هيچ گاه چنين افكارى در ضميرهاى روشن آنان - كه با فروغ عقل و بصيرت تابناك است - خطور نمىكند .\r\n9 * ( وَقالَ الَّذِينَ أُوتُوا الْعِلْمَ : وَيْلَكُمْ ثَوابُ الله خَيْرٌ لِمَنْ آمَنَ وَعَمِلَ صالِحاً ، وَلا ) *\r\n","description":"","footnote":"","page_name":" 337 ","page_number":337},
  {"content":"\r\n* ( يُلَقَّاها إِلَّا الصَّابِرُونَ ، ) * « 1 » آنان كه از علم ( دين ) بهره اى داشتند گفتند : واى بر شما ، پاداش خداوند براى كسى كه مؤمن گشته و عمل شايسته كرده است بهتر است ، و تنها صابران ( در برابر دنيا و كششهاى دنيا ) چنين نگرشى دارند ( و از پاداش جاودان بهره مند مىگردند ) ، ، اين آيه ما را به اين امور رهنمونى مىكند :\r\n( 1 ) - صاحبان علم و ايمان و بصيرت آن كسانند كه هنگام ديدن چيزها از باطن آن آگاهند ، و گول ظاهر اموال و كالاهاى دنيوى را نمىخورند ، و آنها را به چيزى نمىگيرند و اعتنايى نمىكنند . و در ميان ايشان كسانى هستند كه مردمان را دوست مىدارند و براى حفظ حقوق و كرامت ايشان به تلاش مىپردازند ، و در برابر متكاثران بانگ خود را بلند مىكنند تا مگر آنان را از خواب غفلت بيدار سازند ، و دستشان را بگيرند و از پرتگاههاى سقوط روحى و اخلاقى و اجتماعى و اقتصادى دور كنند .\r\n( 2 ) - خير حقيقى در امر ماندنى جاودانى است ، نه در امر ناپايدار نابودشونده ، پس پاداش خداى متعال خير است ، چون ماندنى و جاودانى است .\r\n( 3 ) - حقيقت و حكمت و علم حقيقى ، كه در بينشها نفوذ مىكند و آنها را به روى حقايق باز نگاه مىدارد ، چيزى است كه جز شكيبايان بر حق - اگر چه تلخ باشد - و بر زهد - اگر چه ناگوار باشد - ديگران به آن دسترس ندارند ، يعنى كسانى كه خود را بر آن داشته‌اند تا از دنيا و آرايشهاى فريبندهء آن رويگردان باشند .\r\n\r\n","description":"","footnote":"\r\n« 1 » « سورهء قصص » ( 28 ) : 80 .\r\n","page_name":" 338 ","page_number":338},
  {"content":"\r\n10 * ( فَخَسَفْنا بِه وَبِدارِه الأَرْضَ ، فَما كانَ لَه مِنْ فِئَةٍ يَنْصُرُونَه مِنْ دُونِ الله ، وَما كانَ مِنَ المُنْتَصِرِينَ ، ) * « 1 » او ( قارون ) و سرايش را به زمين فرو برديم ، و او را گروهى نبود كه - در برابر ( عذاب ) خدا - به ياريش برخيزند ، و خود نيز نتوانست يارىگر خويش گردد ، ، اين آيه ما را به اين امور رهنمونى مىكند :\r\n( 1 ) - مال فراوان قارون او را از عذاب و هلاك نجات نبخشيد ، و خدا او و خانه و همهء ذخيره ها و مالهايش را به درون زمين فرو برد .\r\n( 2 ) - ثروتمندان بريده از مردم و دور از همنشينى با مردم ، در برابر بلاها و مصيبتها ياورى ندارند ، و چون با بلاهاى سخت روبرو شوند ، گروهى را نمىيابند كه به يارى ايشان برخيزند ، و سرانجام كار ايشان تنهايى است و بىكسى و جدا ماندن از ديگران و محروم شدن از دوستى و پشتيبانى مردم .\r\n( 3 ) - اگر خدا بخواهد ثروتمندان را هلاك كند ، نمىتوانند عذاب و نابودى را از خود دور كنند ، زيرا خدا بر هر چه بخواهد تواناست ، و چون چيزى را اراده كند ، به آن مىفرمايد : « باش ، پس مىباشد » .\r\n( 4 ) - واجب است انقلابهاى بر حق و كامياب ، همان گونه كه در برابر طاغوتهاى سياسى مىايستند ، در برابر طاغوتهاى اقتصادى نيز بايستند ؛ زيرا پيامبر خدا موسى « ع » تا زمانى كه نتوانست دو طاغوت - مالى و سياسى « 2 » - را از ميدان بيرون كند ، انقلاب ويرانكننده و سازندهء او پيروز نگشت ، پس همان گونه كه مشكل نخستين را از سر راه قوم خويش برداشت ، مشكل دوم را نيز برداشت . و از بركت دو انقلاب وى ، فرعون\r\n\r\n","description":"","footnote":"\r\n« 1 » « سورهء قصص » ( 28 ) : 81 .\r\n« 2 » همچنين است « طاغوت فرهنگى » ، كه در « قرآن كريم » با نام « هامان » ذكر شده است ، و به آن نيز اشاره مىكنيم .\r\n","page_name":" 339 ","page_number":339},
  {"content":"\r\nدر دريا غرق شد و قارون را درون زمين در خود برد ؛ و اگر جز اين مىبود ، موسى « ع » نمىتوانست بنى اسرائيل گرفتار در چنگال بردگى و فرومايگى و بهره دهى و خوارى را رهايى بخشد . از اين آموزش قرآنى بر ما معلوم مىشود كه هيچ انقلابى بدون هلاك شدن هر دو طاغوت به نتيجه نخواهد رسيد .\r\n11 * ( وَقارُونَ وَفِرْعَوْنَ وَهامانَ وَلَقَدْ جاءَهُمْ مُوسى بِالْبَيِّناتِ ، فَاسْتَكْبَرُوا فِي الأَرْضِ ، وَما كانُوا سابِقِينَ ، ) * « 1 » قارون و فرعون و هامان را ( نيز نابود كرديم ) ، كه موسى با آيات روشن به نزد ايشان آمد ، و آنان در زمين خود را بزرگ نشان دادند ، و نتوانستند ( از عذاب ) گريزان باشند ، ، اين آيه ما را به اين امور رهنمونى مىكند :\r\n( 1 ) - قارون ( طاغوت اقتصادى ) و فرعون ( طاغوت سياسى ) و هامان ( طاغوت فرهنگى ) همه از يك قماشند ، پس لازم است كه مردمان اين واقعيّت را از ياد نبرند ؛ چه بسيارى از مردم چنانند كه از فرعونها مىترسند و از ايشان دورى مىجويند ، ليكن از قارونها و هامانها نمىترسند و حذر نمىكنند ( و اين نتيجهء تبليغات گمراه كننده اى است كه طاغوتهاى اقتصادى در ميان مردم پراكنده مىسازند تا آنان را در فهم و جهتگيرى در امور گمراه كنند ) ، در صورتى كه قارون همان فرعون است با چيزى بيشتر . و ما در واقعهء حضرت موسى « ع » با قارون و دسيسه كردن او با پيامبر خدا ، چيزى را مىخوانيم كه در واقعهء حضرت موسى با فرعون نمىيابيم ؛ يعنى اينكه « قارون زنى زانيه را از بنى اسرائيل نزد خود خواند و به او گفت : به تو دو هزار درهم پول مىدهم بدان شرط كه فردا\r\n\r\n","description":"","footnote":"\r\n« 1 » « سورهء عنكبوت » ( 29 ) : 39 .\r\n","page_name":" 340 ","page_number":340},
  {"content":"\r\nهنگامى كه بنى اسرائيل نزد منند بيايى و بگويى : اى بنى اسرائيل ! من با موسى چه كنم كه مزاحم من مىشود ؟ گفت : بسيار خوب . پس دو انبان پول داراى مهر خود به او بخشيد . چون آن زن به خانهء خود آمد پشيمان شد و با خود گفت : واى بر من كه هر كار زشت را مرتكب شده‌ام ، و چيزى بر جاى نمانده است جز آنكه بر پيامبر خدا افترا ببندم ! پس چون صبح شد با همان دو انبان نزد بنى اسرائيل آمد و گفت :\r\nقارون اين دو كيسه را به من داد تا نزد شما بيايم و به دروغ بگويم كه موسى با من چه مىكند . و پناه مىبرم به خدا از اينكه به پيامبر خدا تهمت بزنم . و اين درهمهاى قارون است كه مهر خود وى بر سر آنهاست . و بنى اسرائيل مهر قارون را شناختند . . . » . « 1 » - قارون و همانندان او از توانگران نيز ، منكر آيات الهى و ميزانهاى دينيند . پس اين انكار و روبروى خدا ايستادن به فراعنهء سياسى اختصاص ندارد ، بلكه فراعنهء اقتصادى نيز چنانند ، * ( « وَما أَرْسَلْنا فِي قَرْيَةٍ مِنْ نَذِيرٍ ، إِلَّا قالَ مُتْرَفُوها إِنَّا بِما أُرْسِلْتُمْ بِه كافِرُونَ ، ) * ( 1 ) در هيچ شهرى بيمدهنده اى ( پيامبرى ) نفرستاديم ، مگر اينكه توانگران كامور آن شهر گفتند : ما به اين رسالت ( دين ) كه تبليغ مىكنيد معتقد نيستيم » . « 2 » - مستكبر ، وصفى ويژهء حاكمان غلبه يافتهء سياسى نيست ، بلكه اميران ( ديكتاتورهاى ) مالى و فرمانروايان اقتصادى را نيز شامل مىشود .\r\n( 4 ) - مستكبران - چه سياسى و چه اقتصادى - نمىتوانند از عذاب خدا بگريزند . . . خدا آنان را فرو مىگيرد و سخت گرفتار عذابشان مىسازد ، علاوه بر آنكه ممكن است در دنيا نيز به دست ستمديدگان انقلابى گرفتار آيند و سهمى از اين عذاب دردناك را بچشند .\r\n12 * ( فَكُلاًّ أَخَذْنا بِذَنْبِه ، فَمِنْهُمْ مَنْ أَرْسَلْنا عَلَيْه حاصِباً ، وَمِنْهُمْ مَنْ أَخَذَتْه الصَّيْحَةُ ، ) *\r\n\r\n","description":"","footnote":"\r\n« 1 » « مجمع البيان » 7 / 267 .\r\n« 2 » « سورهء سبأ » ( 34 ) : 34 .\r\n","page_name":" 341 ","page_number":341},
  {"content":"\r\n* ( وَمِنْهُمْ مَنْ خَسَفْنا بِه الأَرْضَ ، وَمِنْهُمْ مَنْ أَغْرَقْنا ، وَما كانَ الله لِيَظْلِمَهُمْ وَلكِنْ كانُوا أَنْفُسَهُمْ يَظْلِمُونَ ، ) * « 1 » همه را به گناهشان فرو گرفتيم : بر سر برخى ريگباد فرستاديم ( و نابودشان كرد ) ، و برخى را بانگى هولناك فرو كوفت ، و كسانى از آنان را به زمين فرو برديم ، و كسانى را در دريا غرق كرديم ؛ و خداوند بر ايشان ستم نكرد ، بلكه خود بر خويشتن ستم روا داشتند ، ، اين آيه ما را به اين امور رهنمونى مىكند :\r\n( 1 ) - خدا ستمگران را به گناهشان خواهد گرفت ، و هيچ كس از ديدن مجازات اعمال خود معاف نمىماند ، پس بايد به رحمت او پناه بريم .\r\n( 2 ) - عذاب الهى دنيوى كه به ستمگران و غاصبان حقوق مردم مىرسد ، اشكال گوناگون دارد ، همچون باريدن ريگباد بر سر آنان ، يا هلاك شدن بر اثر شنيدن بانگى هولناك ، يا دهان باز كردن زمين و فرو رفتن آنان در آن ، يا غرق شدن در دريا . و در زمانهاى معاصر نيز خدا ستمگران و مستكبران و متكاثران غافل را به عذابى دنيوى و متناسب با اوضاع و احوال جارى ، از لحاظ روحى و جسمى ( بويژه در انقلابهاى راستين ) مجازات مىكند ، ليكن عذاب سراى ديگر سختتر و ماندگارتر است .\r\n( 3 ) - همهء اين عذاب و كيفر ، از نتايج و پيامدهاى كارهاى بد خود ايشان است ، يعنى غصب حقوق و هتك حرمتها و مكيدن خون مردم ، و چشم پوشاندن از آنچه بر ناكامان مىگذرد ، و فراموش كردن يتيمان و بيوه زنان و رها كردن ايشان به حال خود ، در فقر و گرسنگى و برهنگى\r\n\r\n","description":"","footnote":"\r\n« 1 » « سورهء عنكبوت » ( 29 ) : 40 .\r\n","page_name":" 342 ","page_number":342},
  {"content":"\r\n- در سرما و گرما - و بيمارى و بيخانمانى و نداشتن تعليم و تربيت ، پس خداوند به ايشان ستم نمىكند بلكه اين ستمى است كه از اعمال زشت خود ايشان نتيجه شده است .\r\n( 4 ) - خداوند متعال ستمگران اقتصادى را همچون ستمگران سياسى هلاك مىكند . پس بر مؤمنان استوار لازم است كه در برابر اينان خاموش ننشينند ، چه اين سكوت و خاموشى به معناى پذيرفتن پر خورى ستمگران و گرسنگى ستمديدگان است . و اين مخالف با رضاى خداى متعال است ، و بر خلاف آن روش عملى است كه امام امير المؤمنين علىّ بن ابى طالب « ع » ، در ايام فرمانروايى خود براى ما ترسيم كرده است .\r\nو آشكار است كه قيام در برابر يادشدگان از مهمترين تكاليف است ، بخصوص براى عالمان آگاه و رجال متعهّد دينى .\r\n13 * ( وَمِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ الله بِغَيْرِ عِلْمٍ وَيَتَّخِذَها هُزُواً ، أُولئِكَ لَهُمْ عَذابٌ مُهِينٌ ، وَإِذا تُتْلى عَلَيْه آياتُنا وَلَّى مُسْتَكْبِراً كَأَنْ لَمْ يَسْمَعْها ، كَأَنَّ فِي أُذُنَيْه وَقْراً ، فَبَشِّرْه بِعَذابٍ أَلِيمٍ ، ) * « 1 » پاره اى از مردم خريدار ( و نشر دهندهء ) سخنان بيهوده‌اند ( و براى ترويج گفته هاى باطل ، افسانه هاى واهى ، و ياوه سراييهايى در برابر قرآن كريم ، هزينه هايى سنگين مىپردازند ) ، تا - از سر جهل و نادانى - مردمان را از راه خدا ( و پيروى تعاليم قرآنى ) باز دارند ، و راه خدا ( و آيات خدا ) را به ريشخند گيرند ؛ اينان را عذابى خواركننده در پيش است ، ( هر يك از اينان ) هنگامى كه آيات ما ( قرآن ) بر آنان خوانده مىشود ، مستكبرانه روى مىگرداند ( و مىرود ) ، چنان كه گويى نشنيد ( و در خور شنيدن نديد ) ، يا گويى هر دو گوشش غرق كرى است ، اينك او را به عذابى مژده ده دردخيز ،\r\n\r\n","description":"","footnote":"\r\n« 1 » « سورهء لقمان » ( 31 ) : 6 - 7 .\r\n","page_name":" 343 ","page_number":343},
  {"content":"\r\n، هدف اين آيهء كريمه نشان دادن تصويرى است از زندگى تكاثرى و معيشت اترافى مستكبران ، كه در راه نشر سخنان بيهوده و باطل هزينه گذارى مىكنند تا مردمان سست خرد را از راه خدا باز دارند ، كه آيات خدا را جدّى نگيرند و آنها را مسخره كنند ، و جانهاى ايشان با آيات بيداركنندهء الهى به صورتى سازنده جوش نخورد ، و اين آيات بيّنات بر جانهاى تسلَّط پيدا نكند ، و راهى براى سلوكى انسانى طرح ريزى نشود . و آن مالداران خريدار سخنان بيهوده و باطل - كه با اموال خود توانايى چنين هزينه گذاريها را دارند - به هيچ سخن حقّى و فرياد عدلى گوش فرا نمىدهند ، و هنگامى كه مبلَّغان حق آيات خدا را بر آن غفلتزدگان مىخوانند ، مستكبرانه روى مىگردانند و چنان وانمود مىكنند كه آنها را نشنيده‌اند و در خور شنيدن ندانسته‌اند ، يا اينكه گوششان سنگين است ، پس ايشان را به عذابى دردناك بشارت ده .\r\n14 * ( وَإِذْ يَتَحاجُّونَ فِي النَّارِ ، فَيَقُولُ الضُّعَفاءُ لِلَّذِينَ اسْتَكْبَرُوا : إِنَّا كُنَّا لَكُمْ تَبَعاً . . . ) * « 1 » هنگامى كه ( دوزخيان ) در درون آتش با يك ديگر مجادله مىكنند ، ضعيفان به گردنكشان خواهند گفت كه : ما پيرو شما بوديم . . . 15 * ( . . . يَقُولُ الَّذِينَ اسْتُضْعِفُوا لِلَّذِينَ اسْتَكْبَرُوا : لَوْ لا أَنْتُمْ لَكُنَّا مُؤْمِنِينَ ، ) * « 2 » . . . مستضعفان به مستكبران مىگويند : اگر شما نبوديد ما مؤمن مىبوديم ، بنگريد ! شيخ ابو على طبرسى در تفسير اين آيه مىگويد : * ( « وَلَوْ تَرى ) * كاش\r\n\r\n","description":"","footnote":"\r\n« 1 » « سورهء غافر » ( 40 ) : 47 .\r\n« 2 » « سورهء سبأ » ( 34 ) : 31 .\r\n","page_name":" 344 ","page_number":344},
  {"content":"\r\nمىديدى » اى محمّد ! « * ( إِذِ الظَّالِمُونَ مَوْقُوفُونَ عِنْدَ رَبِّهِمْ ) * آن هنگام را كه ستمگران در نزد پروردگارشان باز داشتند » ، يعنى براى رسيدگى به حسابشان در روز قيامت محبوس مانده‌اند ، * ( « يَرْجِعُ بَعْضُهُمْ إِلى بَعْضٍ الْقَوْلَ ) * با يك ديگر سؤال و جواب مىكنند » ، يعنى با هم به مجادله مىپردازند ، * ( « يَقُولُ الَّذِينَ اسْتُضْعِفُوا ) * آنان كه ( در دنيا ) مستضعف بودند » يعنى دنباله رو و تابع ، * ( « لِلَّذِينَ اسْتَكْبَرُوا ) * به كسانى كه گردنكش و مستكبر بودند » ، يعنى اشراف و بزرگان - مىگويند : * ( « لَوْ لا أَنْتُمْ لَكُنَّا مُؤْمِنِينَ ) * اگر شما نمىبوديد ما مؤمن مىبوديم » ، و به يگانگى خدا ايمان مىآورديم ، يعنى شما مانع ايمان ما شديد . . . پيروان پيامبران در گذشته فقيران و مردمان متوسّط بودند نه ثروتمندان . سپس خداوند سبحان علَّت كفر توانگران مستكبر را بيان مىكند : * ( « وَقالُوا نَحْنُ أَكْثَرُ أَمْوالًا وَأَوْلاداً ) * گفتند اموال و فرزندان ما بيشتر است » ، يعنى به اموال و اولاد خود افتخار مىكردند ، و چنين گمان مىداشتند كه خداوند سبحان براى كرامت و بزرگوارى ايشان در نزد او آن همه مال و فرزند به آنان بخشيده است ؛ بنا بر اين مىگفتند كه چون اينها نصيب ما شده است و شما محروم مانده‌ايد ، پس عزّت و آبروى ما در نزد خدا از شما افزونتر است و خدا ما را - با اينكه به شما پيامبران ايمان نداريم - عذاب نخواهد كرد : * ( « وَما نَحْنُ بِمُعَذَّبِينَ ) * ما از عذابشوندگان نخواهيم بود » ؛ و اين را نمىدانستند كه اموال و اولاد بخششى از خداى متعال است كه مىبايست در برابر آن خدا را سپاسگزارند ؛ و اين نشانهء اكرام و بزرگداشت خدا نسبت به آنان نيست . « 1 » و نبايد پژوهنده چنان گمان كند كه اين خصوصيّت تنها در ثروتمندان غير مسلمان وجود دارد ، نه ، بلكه كافر و مسلمان هر دو را شامل مىشود ، و در بسيارى از ثروتمندان و متنعّمان غير كافر - چنان كه پس از اين در ضمن احاديث خواهد آمد - نيز مشهود است ؛ پس شايسته نيست كه عالمان ربّانى و مبلَّغان آگاه حق و پيروان استوار گام فضيلت ، به توانگران تكيه كنند ، و چنان پندارند كه آنان با پول خود به تأييد دين\r\n\r\n","description":"","footnote":"\r\n« 1 » « مجمع البيان » 8 / 392 .\r\n","page_name":" 345 ","page_number":345},
  {"content":"\r\nمىپردازند ، و اموال خود را در راه حق صرف مىكنند ، نه ، زيرا سنگينى قيام در راه حفظ حق و نگاهبانى دين ، در مراحل جدّى آن ، پيوسته بر دوش ناتوانان و مستضعفان بوده است و چنين هم خواهد بود . و همين اصل عملى است كه پيامبران و مبلَّغان دين خدا همگى بر آن اعتماد كرده‌اند و آن را مورد اهتمام قرار داده‌اند . « 1 » 16 * ( كَلَّا إِنَّ الإِنْسانَ لَيَطْغى ، أَنْ رَآه اسْتَغْنى ، ) * « 2 » خير ، انسان طغيان مىكند ، همين كه خويش را بىنياز بيند ، 17 * ( . . . وَنَذَرُهُمْ فِي طُغْيانِهِمْ يَعْمَهُونَ ، ) * « 3 » . . . آنان را وامىگذاريم تا در طغيان خويش سرگردان باشند ، 18 * ( وَذَرْنِي وَالْمُكَذِّبِينَ أُولِي النَّعْمَةِ ، وَمَهِّلْهُمْ قَلِيلًا ، ) * « 4 » ( اى محمّد ) تكذيبكنندگان توانگر را به من واگذار ، و آنان را اندكى مهلت ده ( تا كيفر خويش ببينند ) ، ، از اين آيهء قرآنى چنان بر مىآيد كه تكذيبكنندگان پيامبران ، صاحبان نعمت و تيولداران و توانگران و متكاثرانند ، و خداى متعال براى دل دادن و نيرو بخشيدن به پيامبرش به او مىفرمايد : * ( « وَذَرْنِي وَالْمُكَذِّبِينَ أُولِي النَّعْمَةِ ) * كار تكذيبكنندگان برخوردار را به من\r\n\r\n","description":"","footnote":"\r\n« 1 » نيز فصل 50 ، از اين باب ( جلد پنجم ) .\r\n« 2 » « سورهء علق » ( 96 ) : 6 - 7 .\r\n« 3 » « سورهء انعام » : 110 .\r\n« 4 » « سورهء مزّمّل » ( 73 ) : 11 .\r\n","page_name":" 346 ","page_number":346},
  {"content":"\r\nواگذار » ، زيرا كه من خود شرّ آنان را از تو رفع خواهم كرد .\r\nو از نصوص قرآنى گوناگون ، و حوادث تاريخى ، اين را دانسته‌ايم كه بيشتر كسانى كه به دين كافر شدند ، و پيامبران را تكذيب كردند ، و سنّتهاى فرستادگان خدا را برانداختند ، و نسبت به فراخوانان به حق گردنكشى كردند ، و به پيروى از شياطين پرداختند ، اشراف كامران و اغنياى متكاثر بودند ؛ پس دشمنان پيامبران و شريعتهاى الهى ، يا مخالفان عملى شدن آنها به صورت صحيح و واقعى ، گردنكشان مالدار و طاغوتهاى ثروت و جبّاران تكاثر و اتراف و فرعونهاى تموّل و زراندوزى و قارونهاى سيم و زر بوده‌اند . عادت و خوى اينان در هر قومى كه باشند ، و در هر زمانى كه زندگى كنند . . . همين است و همين خواهد بود و براى همين پيامبر بزرگ فرموده است : « شرّ أمّتي الأغنياء « 1 » بدترين امّت من ثروتمندانند » ؛ مگر كسانى از ايشان كه توبه كنند و به اصلاح خويش پردازند ، و از اموال ( نامشروع ) خويش دست بردارند ، و آن اموال را به صاحبان اصلى آنها يعنى محرومان و رنجديدگان و مستضعفان بازگردانند ، يا در راهى كه خدا مقرّر داشته است ، از مصالح عمومى اجتماعى و خيرات شايسته ، به مصرف برسانند .\r\nو نبايد پوشيده ماند كه بيشتر كسانى كه به پيامبران ايمان نياوردند و به راه راست هدايت نشدند ، و در اين دنيا - كه كشتزارى براى آخرت ايشان است - به اعتقاد صحيح و عمل صالح دست نيافتند ، همه قربانيان همان طاغوتان اترافگر اقتصاديند ، كه مستضعفان و محرومان ، ايشان را « سروران و بزرگتران » مىخوانند ، چنان كه در « قرآن كريم » آمده است ( السّادة و الكبراء ) . « 2 » همينان بودند كه مردمان را - با گفتار و كردار و اموال خود - از تعليم و تربيت درست و درك احكام دين و رسيدن به زندگيى سالم باز مىداشتند ، و امكان رشد و تعالى را از آنان مىگرفتند .\r\nدر فصل بيست و يكم ، از اين باب ، بارى ديگر در بارهء اين آيه سخن\r\n\r\n","description":"","footnote":"\r\n« 1 » « جامع السّعادات » 2 / 36 .\r\n« 2 » « سورهء احزاب » ( 33 ) : 67 . امام علىّ بن ابى طالب « ع » نيز چنين تعبير كرده است : « ألا ! فالحذر ، الحذر ، من طاعة ساداتكم و كبرائكم هان ! بپرهيزيد ، بپرهيزيد ، از فرمانبرى اشراف و سركردگان » - ( « نهج البلاغه » / 785 ؛ « عبده » 2 / 166 ) .\r\n","page_name":" 347 ","page_number":347},
  {"content":"\r\nخواهيم گفت ، رجوع كنيد . « 1 »\r\n\r\nحديث\r\n1 النّبي « ص » : ما أوحي إلىّ أن اجمع المال و كن من التّاجرين ، و لكن أوحي إليّ أن سبّح به حمد ربّك و كن من السّاجدين ، حتى يأتيك اليقين . « 2 » پيامبر « ص » : به من وحى نرسيد كه مال جمع كن و از بازرگانان باش ، بلكه به من وحى شد كه به ستايش پروردگار خود تسبيح گوى ، و از سجده كنندگان باش ، تا به يقين برسى . ، اين حديث نبوى شريف - چنان كه روشن است - جمع كردن مال و گنج اندوزى را مىنكوهد ، نه به دست آوردن مال و انفاق كردن آن را در كارهاى خير .\r\n2 عيسى المسيح « ع » : بحقّ أقول لكم : إنّ أكناف السّماء لخالية من الأغنياء .\r\nو لدخول جمل في سمّ الخياط ، أيسر من دخول غنيّ في الجنّة . « 3 » عيسى مسيح « ع » : حقيقت را به شما مىگويم : همه جاى آسمان از ثروتمندان تهى است . داخل شدن شتر در سوراخ سوزن آسانتر است از دخول ثروتمند به بهشت .\r\n\r\n","description":"","footnote":"\r\n« 1 » ( در جلد چهارم ) .\r\n« 2 » « بحار » 62 / 47 ، از كتاب « روضة الواعظين » .\r\n« 3 » « عدّة الدّاعي » / 113 .\r\n","page_name":" 348 ","page_number":348},
  {"content":"\r\n3 الإمام علي « ع » : . . . و إن أفاد مالا أطغاه الغنى . « 1 » امام على « ع » : . . . اگر آدمى مالى به دست آورد ، توانگرى او را به طغيان وامىدارد . 4 الإمام علي « ع » : . . . و كلّ إفراط له مفسد . « 2 » امام على « ع » : . . . هر افراطى ( از جمله افراط و زياده روى در ثروت ) ، انسان را تباه مىكند . 5 الإمام علي « ع » : كان سليمان إذا أصبح تصفّح وجوه الأغنياء و الأشراف حتى يجيء إلى المساكين و يقعد معهم و يقول : مسكين مع المساكين . « 3 » امام على « ع » : سليمان در هر بامداد ، چون به توانگران و اشراف مىرسيد ، در سيماى آنان نگاهى ژرف مىكرد ، آنگاه مىگذشت تا به نزد مسكينان مىرسيد ، با آنان مىنشست و مىگفت : مسكينى با مسكينان . ، اين تعليمات و نظاير آنها ، طاغوتهاى اقتصادى را طرد مىكند و كوچك مىسازد و از چشم جامعه مىاندازد ، و اگر مردمان و عالمان و سران به مقتضاى آنها عمل كنند ، ايشان را در اجتماع منزوى خواهد كرد ؛ چنان كه پيامبر اكرم « ص » نيز فرموده است : « ثلاثة مجالستهم تميت القلب . . . الجلوس مع الأغنياء « 4 » سه گروهند كه نشستن با ايشان قلب را مىميراند . . . نشستن با ثروتمندان » . ليكن مردم بايد در اين جهت توجيه\r\n\r\n","description":"","footnote":"\r\n« 1 » « نهج البلاغه » / 1136 ؛ « عبده » 3 / 175 .\r\n« 2 » « نهج البلاغه » / 1136 ؛ « عبده » 3 / 175 .\r\n« 3 » « بحار » 14 / 83 ، از كتاب « مجموعهء ورّام » .\r\n« 4 » « تحف العقول » / 42 .\r\n","page_name":" 349 ","page_number":349},
  {"content":"\r\nشوند و اين را دريابند كه ثروت مستوجب هيچ بزرگى يا احترام يا برترى نمىشود ، بلكه بايد دارندگان ثروت كنار زده بمانند و مورد توجّه قرار نگيرند ، تا آنگاه كه به عدالت و رعايت حق و بخشيدن مال و اداى حقوقى كه بر عهده دارند - و اين حقوق بسيار است - باز گردند ، و از سوء استفاده از موقعيّتها و مكيدن خون مردم و بهره كشى براى افزودن بر ثروت خويش دست بردارند .\r\n6 الإمام علي « ع » - فيما رواه الإمام جعفر الصادق : إنّ الله فرض على أغنياء النّاس في أموالهم قدر الَّذي يسع فقراءهم ؛ فإن ضاع الفقراء ، أو أجهدوا ، أو أعروا ، فبما يمنع أغنياؤهم ، فإنّ الله محاسبهم بذلك يوم القيامة و معذّبهم عذابا أليما . . . « 1 » امام على « ع » - به روايت امام جعفر صادق « ع » : خدا بر مردمان ثروتمند واجب كرده است كه به اندازهء نياز فقيران به ايشان بدهند ؛ پس اگر فقيران سقوط كنند ، يا رنج كار آنان را از پا در آورد ، يا برهنه بمانند ، سبب آن خوددارى ثروتمندان از رساندن حقّ فقيران به ايشان است . و خدا در روز قيامت در اين باره به حساب ايشان خواهد رسيد و با عذابى دردناك كيفرشان خواهد داد . ، بر پايه اين تعليم ( و اين چارچوب الهى كه امام علىّ بن ابى طالب « ع » آن را اظهار داشته و امام صادق « ع » آن را همچون دستورى ثابت و مؤكَّد نقل كرده است ) ، آيا بر ما واجب نيست كه سقوط ( مادّى و معنوى ) و برهنه ماندن و رنج كشيدن فقيران ، همه را ، معلول آن بدانيم كه توانگران حقوق گوناگون آنان را - چه رسمى و چه\r\n\r\n","description":"","footnote":"\r\n« 1 » « دعائم الاسلام » 1 / 250 .\r\n","page_name":" 350 ","page_number":350},
  {"content":"\r\nغير رسمى « 1 » - كه پرداختن آنها بر ايشان واجب است نمىپردازند و نزد خود نگاه مىدارند ؟ آيا بر فقاهت اسلامى واجب نيست كه در برابر « غناى وافر » و « غناى تكاثرى » « 2 » ، كه در نتيجهء آن فقيران گرسنه و رنجور و برهنه مىمانند ، ايستارى قاطع و بدون گذشت اتّخاذ كند ؟ آيا بر حكومت اسلامى واجب نيست كه حقوق محرومان و ناتوانان و اموال ايشان را بگيرد و بدون هيچ تأخير يا سستى به ايشان برساند ، يا با ايجاد تشكيلاتى سالم و سودده براى آنان كار كند ، تا از سود آن بهره مند گردند ؟\r\nو بر شالودهء اين تعليم علوى صادقى ياد شده « 3 » ، اگر كسى مردمان را به اقامهء قسط و عدل قرآنى بخواند و بگويد كه از بين بردن فقر از جامعهء اسلامى از طريق باز پس گرفتن اموال و حقوق غصب شده و محبوس مانده و باز گرداندن آن اموال و حقوق به صاحبان آنها واجب است ، آيا حق و انصاف اجازه مىدهد كه چنين كسى را به انكار مالكيّت و حرمت آن و نظاير اينها متّهم كنيم ؟ آيا دين اجازه مىدهد كه اين فريادها را - كه به منظور تجسّم بخشيدن به عدالت قرآنى بر آورده مىشود - با اين اتّهام ناچيز واهى خفه كنيم ؟ . . . پروردگارا ، ما را بيامرز ، و\r\n\r\n","description":"","footnote":"\r\n« 1 » فصل 41 ، از باب 12 ( جلد ششم ) .\r\n« 2 » در فصل 41 ، از اين باب ، در پايان « نگاهى به سراسر فصل » ( در آغاز جلد پنجم ) ، بحثى بسيار مهم و جهتدهنده ، در بارهء اين پنج موضوع و نظر اسلام در بارهء آنها آمده است ، بژرفى بخوانيد و در آن ژرف بنگريد :\r\n( 1 ) - غناى تكاثرى .\r\n( 2 ) - غناى وافر .\r\n( 3 ) - غناى كفافى ( مشروع ) .\r\n( 4 ) - فقر ( كمبوددارى ) .\r\n( 5 ) - مسكنت ( نادارى ) .\r\n« 3 » نظير اين سخن از پيامبر اكرم « ص » نيز رسيده است ، چنان كه در سرآغاز كتاب آورده شد .\r\nو امثال آن در تعاليم اسلامى بسيار است ، تا جايى كه مىتوان بر شالودهء آنها اين اصل را پى نهاد : « فقر فقيران از ستم توانگران است » . بخشى در خور توجّه از اين گونه احاديث و تعاليم ، در باب 11 و باب 12 ، از اين كتاب ( در خلال جلد سوم تا ششم ) آمده است كه خوانندگان گرامى - با اهميّت دادن به تعاليم مندرج در آنها - آنها را خواهند خواند .\r\n","page_name":" 351 ","page_number":351},
  {"content":"\r\nبازگشت به سوى تو است .\r\n7 الإمام السّجّاد « ع » : . . . و ازو عنّي من المال ما يحدث لي مخيلة ، أو تأدّيا إلى بغي ، أو ما أتعقّب منه طغيانا . . . « 1 » امام سجّاد « ع » : . . . از من دور كن مالى را كه در من پندار مىآفريند ، يا مرا به ستمگرى و گناه مىكشاند ، يا در اثر آن گرفتار طغيان مىشوم . . . 8 الإمام السّجّاد « ع » : . . . أيّها المؤمنون ! مصيبتكم الطَّواغيت من أهل الرّغبة في الدّنيا ، المائلون إليها ، المفتونون بها ، المقبلون عليها ، و على حطامها و هشيمها البائد غدا . . . « 2 » امام سجّاد « ع » : . . . اى مؤمنان ! فاجعه در زندگى شما همين طاغوتها هستند ، اين دنيا دوستان كه دل به دنيا داده‌اند و شيفتهء آن گشته‌اند ، و همواره به طلب دنيا و مال دنيا روى مىآورند ، مالى كه فردا چون خرده هاى كاه نابود است . . . 9 الإمام السّجّاد « ع » : . . . فقدّموا أمر الله و طاعته و طاعة من أوجب الله طاعته بين يدي الأمور كلَّها ، و لا تقدّموا الأمور الواردة عليكم ، من طاعة الطَّواغيت و فتنة زهرة الدّنيا ، بين يدي أمر الله و طاعته ، و طاعة أولى الأمر منكم . . . « 3 » امام سجّاد « ع » : . . . فرمان خدا و فرمان كسى را كه خدا اطاعت او را واجب\r\n\r\n","description":"","footnote":"\r\n« 1 » « صحيفهء سجاديّه » / 202 ( دعاى 30 ) .\r\n« 2 » « امالى » شيخ مفيد / 117 .\r\n« 3 » « تحف العقول » / 183 .\r\n","page_name":" 352 ","page_number":352},
  {"content":"\r\nداشته است بر همه چيز مقدّم بداريد ، و آنچه را اكنون پيش آمده است ، يعنى اطاعت طاغوتها و گرفتارى زرق و برق دنيا ، بر فرمان خدا و فرمان اولى الأمر خود مقدّم مداريد . . .\r\n\r\nدو تذييل\r\n\r\n1 - تعميم مبارزهء بر ضدّ طاغوت ، خواه سياسى ، خواه اقتصادى\r\n\r\nقرآن\r\n1 * ( وَلَقَدْ أَرْسَلْنا مُوسى بِآياتِنا وَسُلْطانٍ مُبِينٍ ، إِلى فِرْعَوْنَ وَهامانَ وَقارُونَ . . . ) * « 1 » موسى را با آيات خويش و حجّتى آشكار فرستاديم ، بر سر فرعون و هامان و قارون . . . 2 * ( . . . فَمَنْ يَكْفُرْ بِالطَّاغُوتِ وَيُؤْمِنْ بِالله ، فَقَدِ اسْتَمْسَكَ بِالْعُرْوَةِ الْوُثْقى . . . ) * « 2 » . . . هر كس كه به طاغوت كافر شود و به خدا ايمان آورد ، به دستگيرهء محكم چنگ زده است . . .\r\n\r\nحديث\r\n1 الإمام علي « ع » : . . . و ما أخذ الله على العلماء : أن لا يقارّوا على كظَّة ظالم و لا\r\n\r\n","description":"","footnote":"\r\n« 1 » « سورهء غافر » ( 40 ) : 23 - 24 .\r\n« 2 » « سورهء بقره » : 256 .\r\n","page_name":" 353 ","page_number":353},
  {"content":"\r\nسغب مظلوم . . . « 1 » امام على « ع » : . . . آنچه خدا بر عهدهء علما گذاشته است ، كه پرخورى ستمگر و گرسنگى ستمكش را برنتابند ( و در برابر چنين اوضاعى - برخوردارى و نادارى - خاموش ننشينند ) . . . 2 الإمام الباقر « ع » ، أو الصّادق « ع » : ويل لقوم لا يدينون الله بالأمر بالمعروف و النّهي عن المنكر . . . من قال : لا إله الَّا الله ، فلن يلج ملكوت السّماء حتى يتمّ قوله به عمل صالح . و لا دين لمن دان الله بطاعة الظَّالم . ثمّ قال : كلّ القوم ألهاهم التّكاثر ، حتى زاروا المقابر . « 2 » امام باقر « ع » ، يا امام صادق « ع » : واى بر قومى كه در امر به معروف و نهى از منكر به دين خدا عمل نمىكنند . . . هر كس بگويد : لا إله إلَّا الله ، داخل ملكوت آسمان ( بهشت ) نمىشود ، مگر آنكه گفتهء خود را با عمل صالح تكميل كند . و كسى كه ( مىپندارد ) با فرمانبردارى از ظالم خدا را اطاعت مىكند دين ندارد . سپس فرمود : همگان را تكاثر ( افزونطلبى ) به غفلت افكند ، تا آن گاه كه به ديدار گورها رفتند ( و در دل خاك خفتند ) . 3 الإمام الصّادق « ع » : من أحبّ بقاء الظَّالمين فقد أحبّ أن يعصى الله . « 3 » امام صادق « ع » : هر كس دوست بدارد كه ستمگران بر سر كار باشند ، دوست دارد كه مردم خدا را معصيت كنند .\r\n\r\n","description":"","footnote":"\r\n« 1 » « نهج البلاغه » / 52 ؛ « عبده » 1 / 32 .\r\n« 2 » « امالى » شيخ مفيد / 109 .\r\n« 3 » « وسائل » 12 / 134 .\r\n","page_name":" 354 ","page_number":354},
  {"content":"\r\n، شايد - با آنچه از اسلام مىدانيم - اشاره به لزوم مبارزهء با طاغوتهاى سياسى و اقتصادى با هم ، توضيح واضحات باشد . خوانندگان از اين آيات و روايات و توضيحات ، اين موضوع را به خوبى در مىيابند .\r\n\r\n2 - لزوم تعجيل در بر انداختن بىعدالتيهاى مالى ( در انقلاب مهلت نيست )\r\n\r\n( 1 ) - اموال عمومى\r\n\r\nقرآن\r\n1 * ( فَلِذلِكَ فَادْعُ وَاسْتَقِمْ كَما أُمِرْتَ ، وَلا تَتَّبِعْ أَهْواءَهُمْ ، وَقُلْ : آمَنْتُ بِما أَنْزَلَ الله مِنْ كِتابٍ ، وَأُمِرْتُ لأَعْدِلَ بَيْنَكُمُ . . . ) * « 1 » براى ( از ميان بردن ) اين ( شك و اختلاف ، مردمان را به دين توحيد ) فرا خوان ، و خود نيز چنان كه فرمانت داده‌اند استقامت ورز ، و از هوسهاى ايشان پيروى مكن ، و بگو : به كتابى كه خدا فرو فرستاده است ايمان دارم ، و به من فرمان داده‌اند تا در ميان همهء شما به عدالت رفتار كنم . . .\r\n\r\nحديث\r\n1 الإمام علي « ع » - لمّا اجتمع النّاس عليه و سألوه أن يخاطب عثمان بن عفّان ، فدخل عليه و تكلَّم معه بكلامه المشهور ، المنقول في « نهج البلاغة » ، فقال له\r\n\r\n","description":"","footnote":"\r\n« 1 » « سورهء شورى » ( 42 ) : 15 .\r\n","page_name":" 355 ","page_number":355},
  {"content":"\r\nعثمان : كلَّم النّاس في أن يؤجّلوني حتى أخرج إليهم من مظالمهم . فقال : ما كان بالمدينة فلا أجل فيه ، و ما غاب فأجله وصول أمرك إليه . « 1 » امام على « ع » : - هنگامى كه مردمان نزد آن امام آمدند و خواستند تا با عثمان ابن عفّان سخن گويد ؛ امام نزد او رفت و سخن مشهور خود را كه در « نهج البلاغه » نقل شده است گفت . پس عثمان به او گفت : « از مردم بخواه كه به من مهلتى بدهند تا از بيعدالتيها جلوگيرى كنم » . على « ع » چنين پاسخ داد . « آنچه در مدينه است مهلتى نمىخواهد ، و آنچه بيرون مدينه است ، مهلت ، به اندازهء رسيدن دستور تو به آنجاست » . ، اين كلام انقلابى ، هشدارى است براى حكومتهايى كه عملى كردن عدالت و اصلاح روابط اقتصادى و جلوگيرى از بيعدالتيهاى مالى را به تأخير مىاندازند و مىگويند : « هنوز وقت اقدام در بارهء اين امور نرسيده است ، هر وقت فرصت مناسب رسيد اقدام خواهيم كرد » .\r\nاين چگونگى بر خلاف روش انقلابى اسلامى علىّ بن ابى طالب است .\r\n\r\n( 2 ) - اموال فردى\r\n\r\nقرآن\r\n1 * ( وَلا تَأْكُلُوا أَمْوالَكُمْ بَيْنَكُمْ بِالْباطِلِ ، وَتُدْلُوا بِها إِلَى الْحُكَّامِ ، لِتَأْكُلُوا فَرِيقاً مِنْ أَمْوالِ النَّاسِ . . . ) * « 2 »\r\n\r\n","description":"","footnote":"\r\n« 1 » « نهج البلاغه » / 525 - 527 ؛ « عبده » 2 / 84 - 86 .\r\n« 2 » « سورهء بقره » : 188 .\r\n","page_name":" 356 ","page_number":356},
  {"content":"\r\n( 1 ) اموال يك ديگر را به باطل ( ناحق و نامشروع ) مخوريد ، و به حاكمان - براى خوردن مال ديگران - رشوه مدهيد . . . 2 * ( يا أَيُّهَا الَّذِينَ آمَنُوا ، لا تَأْكُلُوا الرِّبَوا أَضْعافاً مُضاعَفَةً ! . . . ) * « 1 » اى مردمى كه اهل ايمانيد ، مال ربا را ( به هر اندازه - چه مبلغهاى نخست ، و چه مبلغهاى افزوده و ) چندين برابر ، مخوريد . . .\r\n\r\nحديث\r\n1 الإمام الصّادق « ع » - عليّ بن أبي حمزة قال : كان لي صاحب كان يكتب لبني أميّة فسألني أن أستأذن له حتى يدخل على الصّادق « ع » . فاستأذنت له فدخل و قال قد حصل عندي أموال كثيرة من غير احتياط في مواردها فما الحكم فيها ؟ فقال الصّادق « ع » : « لو لا أنّ بني أميّة وجدوا من يكتب لهم و يجبي لهم الفيء و يقاتل عنهم و يشهد جماعتهم لما سلبونا حقّنا ، و لو تركهم النّاس و ما في أيديهم ما وجدوا شيئا إلَّا ما وقع في أيديهم » . قال : فقال الفتى :\r\nجعلت فداك ! فهل لي مخرج منه ؟ قال : « إن قلت لك تفعل ؟ » قال : أفعل .\r\nقال له : « فاخرج من جميع ما اكتسبت في ديوانهم ؛ فمن عرفت منهم رددت عليه ماله ، و من لم تعرف تصدّقت به . و أنا أضمن لك على الله عزّ و جلّ الجنّة » . قال : فأطرق الفتى رأسه طويلا ثمّ قال : قد فعلت ، جعلت فداك ! « 2 » امام صادق « ع » - علىّ بن ابى حمزه مىگويد : دوستى داشتم كه از منشيان\r\n\r\n","description":"","footnote":"\r\n« 1 » « سورهء آل عمران » : 130 .\r\n« 2 » « كافى » 5 / 106 .\r\n","page_name":" 357 ","page_number":357},
  {"content":"\r\nدستگاه بنى اميّه بود ؛ ( 1 ) از من خواست تا براى رسيدن به خدمت امام صادق « ع » براى او اجازه بگيرم ، اجازه گرفتم و آمد و گفت : در نزد من مال فراوانى بدون دقّت در راه درآمد آنها جمع شده است ، حكم آنها چيست ؟\r\nامام فرمود : « اگر نه بنى اميّه كسانى مىيافتند كه برايشان نويسندگى ( و كارهاى دفترى و ادارى ) كنند ، و در آمدها را گرد آورند ، و در نبرد به سود آنان بجنگند ، و در جماعت ايشان حضور پيدا كنند ، حقّ ما را غصب نمىكردند ؛ اگر مردم ايشان را با آنچه از خود داشتند رها مىكردند ، چيزى جز آنچه داشتند نمىيافتند ( و به اين مال و قدرت و شوكت نمىرسيدند ) » . پس آن جوان گفت : فدايت شوم ! آيا من راه نجاتى دارم ؟ فرمود : « اگر بگويم ، انجام مىدهى ؟ » گفت : انجام مىدهم . فرمود : « همهء اموالى را كه در ديوان ايشان به دست آورده اى كنار گذار ، ( از صاحبان آن اموال ) هر كس را كه مىشناسى ، مالش را به او پس بده ، و هر كس را نمىشناسى ، مال او را در راه خدا بده . من در نزد خداى بزرگ بهشت را براى تو تضمين مىكنم » . ( على بن ابى حمزه ) مىگويد : آن جوان مدتى دراز سر فرو افكند و سپس گفت :\r\nفدايت شوم ، چنين كردم .\r\n","description":"","footnote":"","page_name":" 358 ","page_number":358},
  {"content":"\r\n\r\nنگاهى به سراسر فصل\r\n\r\n1 - طاغوت اقتصادى و اقتصاد طاغوتى\r\n: اقتصاد تكاثرى در نظر اسلام اقتصادى طاغوتى است . و آن خاستگاه طغيان و ميدان گستردهء آن است . واژهء « طاغوت » - چنان كه گذشت - « صيغهء مبالغه » است از مصدر « طغيان » . و طغيان گذشتن از حدّ ميانه روى و اعتدال ، و تمرّد در برابر حق و عدل و قانون ، و تجاوز كردن به حقوق مردم است . و مقصود از طاغوت ، هر معبودى جز خداوند يگانه است كه پرستيده و اطاعت شود .\r\nهر تجاوز گر و متعدّى و طاغى و گردنكش نيز طاغوت است .\r\nطغيان گاهى نفسانى و باطنى و گاه آشكار است . و آن از ثروتمندى و فزونى مواهب زندگى ، و هم از چيزهايى اكتسابى برمىخيزد . گاه طغيان مالى سبب طغيان نفس مىشود و به عكس ، يعنى نفس طغيانگر خواستار مال فراوان مىشود و در جستجوى آن تلاش مىكند و هنگامى كه به آن رسيد به طغيان مىپردازد . * ( « كَلَّا إِنَّ الإِنْسانَ لَيَطْغى ، أَنْ رَآه اسْتَغْنى ) * ، « 1 » خير ، آدمى طغيان مىكند ، چون خود را از توانگران بيند ، » . و طغيان مالى ، طغيان در ديگر سطوح زندگى را در پى دارد .\r\nقرآن كريم ، محور قرار دادن مال را كه به طغيان باطنى و ظاهرى مىانجامد ناپسند مىشمارد ، و از آن بيم مىدهد و مىفرمايد : * ( « فَأَمَّا مَنْ طَغى ) * ، . . . * ( فَإِنَّ الْجَحِيمَ هِيَ الْمَأْوى ، ) * « 2 » هر كس طغيان ورزد ، . . . بيقين دوزخ جايگاه او است ، » . و معلوم است كه چون مال محور شود و به صورت هدفى براى فعّاليّت آدمى در آيد ، و همچون گنج روى هم انباشته گردد ، عاملى براى طغيان خواهد بود ، و سببى براى تمرّد و ددمنشى در برابر حق و عدل ، و دست شستن از اداى حقوق مردم . در اينجا به پاره اى از مفاسد اقتصاد طاغوتى و نتايج بد و ويرانكنندهء آن اشاره مىكنيم :\r\n( 1 ) - اضطراب اجتماعى : نتايج بد اقتصاد طاغوتى در يك\r\n\r\n","description":"","footnote":"\r\n« 1 » « سورهء علق » ( 96 ) : 6 - 7 .\r\n« 2 » « سورهء نازعات » ( 79 ) : 37 و 39 .\r\n","page_name":" 359 ","page_number":359},
  {"content":"\r\nچارچوب منحصر نمىماند ، بلكه به شكلى همه گير به اجتماع سرايت مىكند ، و آن را ميدان آشوبها و كشمكشهاى سخت قرار مىدهد ، و ايمنى و صلح و همسازى را از آن دور و استقامت در خور را از آن سلب مىكند . علاوه بر اين ، انديشه و فرهنگ و اخلاق عملى را به صورتهايى در مىآورد كه متناسب با هدفهاى طاغوتى و هماهنگ با آنها باشد . و اين امرى است آشكار ، زيرا سرازير شدن ثروتها و مقادير گزافى از مال به جيب گروهى از مردم مالدار و انباشته شدن در حسابهاى بانكى ايشان ، و ربودن حقوق و دزديدن ارزاق مردم - چنان كه در احاديث آمده است - و ايجاد كمبود در بخشهاى بزرگى از اجتماع ، و باقى نگاه داشتن گروههايى را در سطوح زندگى بسيار پائين ( تا بتوانند آنان را پيوسته مورد بهره كشى قرار دهند ) ، و پشتيبانى كردن از سياستهاى اقتصادى همسو . . .\r\nهمهء اينها از امورى است كه به درگيريهاى پى در پى ميدان مىدهد ، و موجب پيدايش تنش و اضطراب در مردمان ديگر مىشود .\r\nاز اينجا معلوم مىشود كه بحرانهاى فرساينده و مشكلات سهمگين - از كوچك و بزرگ - از سوى نظامهاى مالى طاغوتى به اجتماعات بشرى سرايت مىكند و جوّ جهان را متشنّج مىسازد ، و امنيّت و آسايش و آرامش را از ميان مىبرد .\r\n( 2 ) - گمراهى اجتماعى : طغيان مالى و طاغوتيگرى اقتصادى همچون چيزى را كد در يك محل بر جاى نمىماند ، بلكه اگر در شمارى از مردم پيدا شد به ديگران نيز سرايت مىكند ، و اگر در حالاتى ظهور پيدا كرد در حالات ديگر نيز پيدا مىشود ؛ از اين رو در احاديث از اين پديده به « ضلال » ( گمراهى ) تعبير مىشود ، چنان كه امام على « ع » مىفرمايد : « . . . و من طغى ، ضلّ على غير يقين ، و لا حجّة له ( 1 ) هر كس طغيان كند ، گمراه گردد ، و به يقينى دست نيابد ، و ( در نزد خداوند ) حجّتى ندارد » . « 1 » و واضح است كه خود تجاوز كردن از حدّ ميانه گمراهى است ، و همان است كه آدمى را به گمراهيهاى ديگر مىكشاند .\r\n\r\n","description":"","footnote":"\r\n« 1 » « خصال » 1 / 234 .\r\n","page_name":" 360 ","page_number":360},
  {"content":"\r\n( 3 ) - استبداد و ديكتاتورى : استبداد سياسى و ديكتاتورى نيز از اقتصاد طاغوتى سرچشمه مىگيرد ، بلكه اين اقتصاد مهمترين منشأ و خاستگاه آن است . به عبارت ديگر ، اقتصاد طاغوتى سياست طاغوتى را پديد مىآورد و زمينهء حكومت طاغوتى را - اگر چه به تدريج - فراهم مىسازد . و از آن جهت چنين است كه اقتصاد طاغوتى ناگزير از آن است كه استيلاى خود را بر مردمان تحميل كند و - به دليل هدفهاى بهره كشى خود - از آزاديهاى مردم جلوگيرى به عمل آورد . و براى همين است كه طاغوتهاى اقتصادى پيوسته در صدد نقشه كشى براى اجتماعند تا بتوانند بر همهء سودها دست يابند و آنها را به خود مخصوص گردانند و در كيسه هاى خود بريزند ، و سلطهء خود را بر بازارها و عرضه و تقاضا و قيمتگذارى و مصرف تحميل كنند ، و نفوذ خود را - بر طبق نقشه - بر همهء بخشهاى اجتماع گسترش دهند ، و همهء مراكز اجتماعى حسّاس و فعّال را در تحت تسلَّط خود درآورند ، تا از اين راه بتوانند همهء موانع را از سر راه خويش بردارند ، و موادّ اوليّهء و كانها و منابع توليد و واردات و توزيع و نرخگذارى بر اجناس را ، هر روز بيش از روز پيش ، در تحت اختيار مطلق گيرند . نتيجه اى كه از اين چگونگيها به آنان مىرسد آشكار است ، يعنى استيلا يافتن بر اموال و جريان اموال ، و مسلَّط شدن بر سرخرگهاى اقتصادى در اجتماع ، و اسير نگاه داشتن تودهء مردم در دامهاى مالى طاغوتى .\r\nپس بنا بر اين ، نتيجهء آزادگذارى نظام مالى طاغوتى ( نظام تكاثرى و سرمايه دارى آزاد ) ، اسيرسازى اجتماع است در جبر اين نظام بهم پيوستهء تحميلى ، و تحميل نيازمندى و فقر و محروميّت است بر ديگر مردمان به صورتى تصاعدى .\r\n\r\n2 - مبارزهء اسلام با شكلهاى گوناگون طاغوتيگرى\r\n: اسلام يگانه مبارز در برابر طاغوتيگرى در شكلهاى گوناگون آن است :\r\nطاغوتيگرى سياسى ، طاغوتيگرى اقتصادى ، طاغوتيگرى اخلاقى ،\r\n","description":"","footnote":"","page_name":" 361 ","page_number":361},
  {"content":"\r\nطاغوتيگرى اجتماعى ، طاغوتيگرى فرهنگى .\r\nپس اسلام با آموزشهاى خود ، به شديدترين صورت با طاغوتيگرى مىرزمد ، و حقوق و شرافت مردمان را در زمينه هاى همگون با روح اسلامى تأمين مىكند . اسلام دينى انسانى است كه مهر و محبت آن همگان - بخصوص مستضعفان - را شامل مىشود . و « راه خدا » ، كه قرآن كريم با تأكيد فرموده است كه در راه خدا نبرد كنيد ، همان راه مستضعفان است ، در برابر راه شيطان ، كه راه ثروتمندان و زورمندان و متنعّمان متكاثر و طاغوتهاى اقتصادى و سياسى است .\r\nدين الهى و شريعت آسمانى ، سلطهء تحميلى يك گروه را بر مردم و مال و عرض و دسترنج و سرنوشت حياتى ايشان ، به هيچ روى نمىپذيرد ، تا چه رسد به آنكه براى چنين سلطه اى مقدّمات لازم را فراهم آورد ، بلكه اين همه را نفى و طرد مىكند . و آشكار است كه اين نفى و جبهه گيرى ، در هر ميدانى كه تصوّر شود - از سياسى و اقتصادى و چيزهاى ديگر - جز به ملاكى واحد نمىتواند صورت پذيرد ، و آن ملاك ، اعتقاد توحيدى اسلامى است كه مقتضاى آن برابر بودن همهء مردم است در پيشگاه خداوند متعال ، و طرد برترىجويى بعضى از مردم بر بعضى ديگر ، يا بعضى از مردم را ارباب دانستن ؛ اعتقادى توحيدى كه مردمان را فرا مىخواند تا به هر اربابى ، جز خداى پروردگار جهانيان ، به صورت قاطع كافر شوند و پشت كنند .\r\n\r\n3 - روح دين توحيدى\r\n: بنا بر اين ، روح دين توحيدى خالص ( اسلام ) و راهى كه ترسيم كرده است - چنان كه گذشت - با هر شكلى از اشكال ديكتاتورى و استكبار و سلطه يا بى افراد يا گروههايى بر ديگر مردم تضاد دارد ، چه رسالت دين و حركت آن جز نفى و انكار همهء « اربابان » سياسى و اقتصادى و تثبيت رب يگانه نيست * ( ( وَلا يَتَّخِذَ بَعْضُنا بَعْضاً أَرْباباً مِنْ دُونِ الله ) * « 1 » نبايد برخى از ما برخى ديگر را به جاى خدا ربّ ( و صاحب اختيار ) خويش قرار دهند ) .\r\n\r\n","description":"","footnote":"\r\n« 1 » . « سورهء آل عمران » : 64 .\r\n","page_name":" 362 ","page_number":362},
  {"content":"\r\nنيز از رسالتهاى دين آزاد كردن انسان است و رهانيدن او از همهء اشكال اسارت * ( وَيَضَعُ عَنْهُمْ إِصْرَهُمْ وَالأَغْلالَ الَّتِي كانَتْ عَلَيْهِمْ ) * « 1 » بار گران ( و تحميلى ) از ايشان بر مىگيرد ، و بندهاى ايشان را بر مىدارد ) . و بار گران و تحميليى كه دين از دوش مردم بر مىدارد ، اعم است از :\r\n- بار تحميلى سياسى ، - بار تحميلى اقتصادى ، - بار تحميلى اجتماعى ، - بار تحميلى فرهنگى ، - بار تحميلى نظامى ، - بار تحميلى سنّتى ( سنّتهاى نادرست قديمى ) ، بويژه با توجّه به پيوستگى اين بارها به يك ديگر .\r\nو از بدترين صورتهاى اسيرى و باركشى ، اسارت و باركشى اقتصادى است ، زيرا كه انسان گرفتار در دامهاى اقتصادى گوناگون ، در دامهاى پيچيده و در همى اسير گشته است كه به خود او و غرايز و نيازمنديهاى ضرورى او مربوط است . آدمى نيازى ابتدايى به خوراك و پوشاك و خانه و بهداشت دارد ، و اگر اين نيازمنديها بر طرف نشود ، به نابودى او مىانجامد ، پس هيچ اسارتى براى او زيانبارتر از اين اسارت نخواهد بود ، يعنى اسارت براى فراهم آوردن اين نيازهاى ضرورى .\r\nنيز از رسالتهاى دين است بر انداختن استكبار و تفاخر در همهء اشكال آن ، تا فرصت از بين بردن استضعاف و آثار آن از صحنهء زندگى آدمى فراهم شود . و سلطهء اقتصادى طغيانگر همان استكبار اقتصادى و مالى است كه صورتهاى ديگر استكبار را در پى مىآورد و سبب پيدا شدن استضعاف و فقر در اجتماع و شيوع آن مىشود . و تأكيد سؤالى قرآن كريم در بارهء نبرد در راه خدا بدين صورت : * ( ما لَكُمْ لا تُقاتِلُونَ فِي سَبِيلِ الله وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ ) * « 2 » از چيست كه شما در راه خدا و مردان و زنان و كودكان مستضعف به نبرد بر نمىخيزند ؟ » ،\r\n\r\n","description":"","footnote":"\r\n« 1 » « سورهء اعراف » : 157 .\r\n« 2 » « سورهء نسا » : 75 .\r\n","page_name":" 363 ","page_number":363},
  {"content":"\r\nبراى همين است كه همهء اشكال استضعاف از ميان برداشته شود . و از بين بردن استضعاف جز با از بين بردن استكبار ميسّر نخواهد شد . و از زشتترين و پليدترين صورتهاى استكبار ، استكبار مالى است كه از اقتصاد طاغوتى نتيجه مىشود .\r\nپس از همهء اينها ، ماهيّت و واقعيّت جهان نگرى اسلامى مخالف است با هر شكل از اشكال سلطه جويى و بهره بردارى انحصارى از نعمتهاى الهى و مواهب طبيعى براى عدّه اى از اشخاص . قرآن كريم از نعمتها و مواهب با واژه هاى « رزق » ، « متاع » ، « نعمت » ، « معيشت اسباب زندگى » ، « قوام مايهء سامانيابى » و « قيام وسيلهء برپايى » ياد كرده است ، بنا بر اين روا نمىدارد كه روزى و كالا و وسايل زندگى مردمان در اختيار گروهى اندك باشد تا به طغيان بپردازند ، و از اين وسيلهء آفريده شده براى بهره بردارى همهء بندگان خدا تنها خود بهره بردارى كنند ، و آن همه را به مصرف آزمنديها و مشتهيات سيرى ناپذير خود برسانند ، يا براى خود و كسانشان ذخيره و انبار كنند ؛ نيز روا نمىدارد كه اين روزى عمومى همچون وسيلهء نيرومندى براى محكمتر كردن سلطه ها و گستردن ستم و تجاوز و بهره كشى آن گروه به كار رود .\r\nنظام مالى در اسلام مبتنى بر هميارى اجتماعى است نه بر مبارزه براى مالكيّت و آزادى در خرج و مصرف . اسلام جامعه را همچون جسد واحد و مسلمانان را همچون فرزندان اسلام در نظر مىگيرد . و آشكار است كه مستولى شدن مشتى از ثروتمندان با نفوذ بر اجتماع و سرنوشت آن مخالف با هميارى اجتماعى است و آن را از ريشه برمىاندازد ، و فرصت را براى كشمكش گروهها بر سر مالكيّت فراهم مىآورد ، و بذر اين كشمكش خونين را در جانهاى مردم - هر كس به اندازهء خود - مىافشاند ، و در اين هنگام پيوندهاى اجتماعى - كه بايد داراى بهترين و آرمانىترين شكل باشد - به پيوند ميان آكل و مأكول ( خورنده و خورده شده ) بدل مىشود ، چنان كه امام علىّ بن ابى طالب « ع » مىفرمايد :\r\n« يأكل عزيزها ذليلها ، و كبيرها صغيرها « 1 » عزيز ( نيرومند ) دنيا ذليل آن\r\n\r\n","description":"","footnote":"\r\n« 1 » « تحف العقول » / 57 .\r\n","page_name":" 364 ","page_number":364},
  {"content":"\r\nرا مىخورد ، و بزرگ دنيا كوچك آن را » . و اين همان مصيبت و فاجعه اى است كه امام سجّاد ، زين العابدين « ع » ، با اين سخن بيداركننده و انقلابى خود به آن اشاره كرده است : « أيّها المؤمنون ! مصيبتكم الطَّواغيت من أهل الرّغبة في الدّنيا ( 1 ) فاجعه در زندگى شما همين طاغوتهاى متمايل به دنيا هستند . . . » .\r\n\r\n4 - سقوط بزرگ و پيشگيرى از آن\r\n: و چون جامعه به اين سقوط دچار گردد ، ديگر براى امّت مسلمان نمىتوان اميد خير و پيشرفت داشت ، زيرا در چنين اوضاعى بركات خداوند بر ايشان نازل نخواهد گشت ، و در زمين و آسمان يار و ياورى نخواهند داشت ، چنان كه پيامبر اكرم « ص » مىفرمايد : « لا تزال أمّتي بخير ، ما أمروا بالمعروف ، و نهوا عن المنكر ، و تعاونوا على البرّ ، فإذا لم يفعلوا ذلك نزعت منهم البركات ، و سلَّط بعضهم على بعض ، و لم يكن لهم ناصر في الأرض و لا في السّماء « 1 » تا زمانى كه امّت من امر به معروف و نهى از منكر كنند ، و در كار نيك به يارى يك ديگر برخيزند ، بر خير و سلامتند ؛ و چون چنين نكنند ، بركات از ايشان گرفته مىشود ، و بعضى از آنان بر بعضى ديگر مسلَّط خواهند شد ، و ديگر ياورى در زمين و آسمان نخواهند داشت » . پس بر مردم واجب است كه هر گاه نيرومندان ايشان بر ديگران ستم كنند ، در برابر ظالم به شورش و ايستادگى برخيزند و با ستمگران مبارزه كنند . و بر حكومت اسلامى واجب است كه در كنار ستمديدگان بايستد و در اين مبارزهء مقدّس ياور ايشان باشد ، و انواع و اشكال طاغوتهاى اجتماعى را سركوب كند .\r\nچيز ديگرى كه اسلام از آن نهى كرده است ، بيگارى گرفتن و خوار داشتن افراد مسلمان است ، از راه تحميل سلطه بر آنان ، اين كار جايز نيست حتى براى حاكمان مسلمان ، تا چه رسد به اغنيا و توانگران ، چنان كه در نامه هاى امام علىّ بن ابى طالب « ع » به كارگزاران وى چنين آمده است : « لا تسخروا المسلمين فتذلَّوهم « 2 » از مسلمانان بيگارى\r\n\r\n","description":"","footnote":"\r\n« 1 » « وسائل » 11 / 398 .\r\n« 2 » « بحار » 103 / 172 .\r\n","page_name":" 365 ","page_number":365},
  {"content":"\r\nمگيريد و آنان را كوچك و حقير مسازيد » . و در حديث نبوى آمده است : « و لا سخرة على مسلم - يعنى الأجير « 1 » هيچ گونه بيگارىگيرى از كارگر مسلمان جايز نيست » . و يكى از چيزهايى كه به اسارت و باركشى و بيگارىدهى مىانجامد ، نيازمندى و نادارى است . خود نيازمندى در واقع گونه اى از اسارت است ، چنان كه امام على « ع » فرموده است : « احتج إلى من شئت تكن أسيره « 2 » به هر كس مىخواهى نياز پيدا كن تا اسير او شوى » . و اسلام مردمان را به هميارى اجتماعى خوانده است و به عدل و احسان از آن جهت فرمان داده است تا اين اوضاع و احوال فلاكت بار و سلطه هاى نامشروع را از سر راه ايشان در زندگى بردارد .\r\nدين اسلام دين انحصارطلبى نيست « 3 » ، بلكه دين برادرى و قسط و عدل و احسان و مواسات و مساوات است « 4 » . و به خوبى آشكار است كه سلطهء اقتصادى ، در همهء اشكال آن ، متناقض با برادرى و قسط و عدل و احسان و مواسات و مساوات است ، بنا بر اين از اسلام نيست .\r\nو آنچه نبايد از ياد آورى آن غافل بمانيم - هر چند به تكرار باشد تا در جانها و ذهنها جايگزين شود - اين است كه طرد طغيان سياسى بدون طرد طغيان اقتصادى حركتى است كه هيچ فايده اى ندارد . مطالبى در فصل پنجاهم همين باب « 5 » ، زير عنوان « اصلاح اجتماعى ، بريدن و دفاع » آمده است ، كه با پژوهشهاى اين فصل مناسبت تمام دارد . و مقصود ما از آن فصل بيان اين مطلب است كه حركتهاى تغييرى و جهتگيريهاى اصلاحى ، براى رفع ستمگرى و تعدّى و دفاع از مستضعفان و محرومان و بازگرداندن حقوق و حيثيّت آنان ، جز از طريق مبارزهء با طاغوتان سياسى و اقتصادى - با هم - و قطع رابطه كردن با آنها ميسّر نمىشود . و\r\n\r\n","description":"","footnote":"\r\n« 1 » « وسائل » 13 / 216 .\r\n« 2 » « بحار » 103 / 20 ، از كتاب « كنز الفوائد » .\r\n« 3 » « نهج البلاغه » / 147 ؛ « عبده » 1 / 102 - و 1025 ؛ « عبده » 3 / 115 - و 1031 ؛ « عبده » 3 / 120 - و 1072 ؛ « عبده » 3 / 144 .\r\n« 4 » فصلهاى 45 و 46 و 47 ، از اين باب ( جلد پنجم ) ، و فصلهاى 46 و 47 و 48 ، از باب 12 ( جلد ششم ) .\r\n« 5 » ( جلد پنجم ) .\r\n","page_name":" 366 ","page_number":366},
  {"content":"\r\nاين همان روشى است كه پيامبران « ع » در پيش گرفته بودند و بر آن پيش مىرفتند . و اين همان سنّت و قانون تبديلناپذير الهى است : * ( سُنَّةَ الله فِي الَّذِينَ خَلَوْا مِنْ قَبْلُ ، وَلَنْ تَجِدَ لِسُنَّةِ الله تَبْدِيلًا ) * « 1 » ، ( 1 ) سنّت خداست در ميان كسانى كه پيش از اين در جهان بودند و رفتند ، و هرگز در سنّت خدا ( در آيندهء جهان و انسان نيز ) تبديلى نخواهى يافت ، » . و اين همان روشى است كه آيندگان نيز بر همان روش خواهند رفت ( يعنى در حكومت عدل جهانى امام مهدى « عج » ) .\r\nو از همين خاستگاه ، يعنى طرد دو طاغوت و بريدن از آنها با هم ، و اجراى عدل و قسط و پذيرفتن آن به صورت روشى قاطع ، همهء دردهاى مهمّ بشريّت درمان خواهد شد . پس لازم است كه مسلمانان و عالمان آنان و حكومتهاى سالم آنان ، اين خاستگاه را خاستگاهى منحصر و ناگزير بدانند و هر حركتى و انقلابى را از همان جا بياغازند ، تا چنان شود كه روش و سيرهء ايشان با دو سيره موافقت پيدا كند : سيرهء سلف ( پيامبر اكرم « ص » و امام علىّ بن ابى طالب « ع » ) و سيرهء خلف ( امام مهدى « عج » ) ، و تا در ساختن جامعه و رهايى مردم و زنده كردن دين و حفظ اميد در توده ها موفّق گردند .\r\nو اين نكته نبايد از ياد خوانندهء عزيز برود كه آيات و احاديث فصلهاى اين دو باب از كتاب « الحياة » ، همه ، به طور صريح يا ضمنى ، طاغوت اقتصادى را نفى مىكند ، و پايه هاى فرهنگى و سياسى و اجتماعى و اقتصادى او را ويران مىسازد . و اين جهتگيرى جز آن نيست كه از قرآن و حديث استفاده مىشود ، بلكه تعاليم قرآن و حديث تصريح و تأكيد بر آن دارد ، چنان كه تو - اى خوانندهء گرامى - آن را در برابر ديدگان خود ، در آفاق گستردهء اين فصول مىنگرى .\r\n\r\n","description":"","footnote":"\r\n« 1 » « سورهء احزاب » ( 33 ) : 62 .\r\n","page_name":" 367 ","page_number":367},
  {"content":"\r\n\r\nفصل هشتم اسلام و نظام تكاثرى اترافى ، مبارزه اى فراگستر ( 1 )\r\n\r\n- ضربه هايى كوبنده بر پيكر نظام\r\n، « تكاثرى » و « اترافى » يعنى « سرمايه دارى » و « اشرافى » ، به اصطلاح روز ، ليكن بار مفهومى اين دو واژهء اسلامى بيشتر و ژرفتر است . در بارهء اين دو كلمهء گرفته شده از قرآن كريم در مقدّمه سخن گفتيم . « 1 » و در آنجا به حكمتى اشاره كرديم كه ما را به استفاده از آنها و بىنياز شدن از جز آنها برانگيخت ، و آن نيست جز غناى اسلام ، در آنچه به ساختن انسان و جامعهء انسانى باز مىگردد .\r\nاكنون براى توضيح بيشتر مىگوييم : تكاثر در لغت به معناى « مكاثره » ( نازيدن به فزونى ) است ، چنان كه در « لسان العرب » آمده است .\r\nو « كاثره » يعنى « به زيادى مال يا افراد بر ديگرى تفاخر كرد » . در « مفردات » گويد : « تكاثر همچشمى كردن و مسابقه گذاشتن در فزونى مال يا عزّت است » . شيخ طبرسى گويد : « به معناى مباهات كردن به زيادى مال و افراد است » - كه پس از اين از او نقل خواهيم كرد . در آيه اى از « سورهء حديد » ذكر فرزند نيز آمده است . و شايد مراد راغب اصفهانى از كلمهء « عزّ » ( عزّت ، قدرت ) ، پس از ذكر « مال » چيزى است كه از فرزندان و فزونى شمارهء آنان نتيجه مىشود .\r\nمقصود ما از واژهء « تكاثر » ، در اين كتاب ، كه پژوهشى است در زمينهء اقتصاد اسلامى ، حاصل معناى قرآنى ( و حديثى ) اين واژه است ، كه در دو جا از قرآن كريم آمده است ، يعنى مالك شدن مال فراوان و\r\n\r\n","description":"","footnote":"\r\n« 1 » « بند 26 » .\r\n","page_name":" 368 ","page_number":368},
  {"content":"\r\nبه دست آوردن آن ، و حرص و آز برخاسته از آن ، و آنچه از آثار اخلاقى و نفسى و اعتقادى و عملى و فردى و اجتماعى و سياسى و اقتصادى كه از آن نتيجه مىشود .\r\nو « اتراف » ، مصدر است به معناى « مترفيّت » يعنى « مترف » ( در ناز و نعمت غرقه ) بودن ، چون مصدر به اين معنى به كار مىرود ، چنان كه مىگويند : « اعراب در اين كلمه ( مثلا : رفع ) ، به اقتضاى « عطف » است ، يعنى « معطوقيّت » ( معطوف بودن اين كلمه بر كلمه اى مرفوع ) » و اتراف - كه مصدر باب « افعال » است - از واژهء « ترفه » گرفته شده است به معناى « نعمت » ، يا از واژهء « ترف » به معناى متنعّم بودن ، ناز و نعمت داشتن . و « تتريف » - كه مصدر باب « تفعيل » است - به معناى خوشخوراكى است . و « مترف » يعنى كسى كه وفور نعمت و فراخى زندگى او را سرخوش و سرمست كرده است . و « أترفته النّعمة » يعنى نعمت فراوان او را به طغيان و سرمستى واداشت . پس « مترف » به معناى انسان شادخوار غرق در لذّت و كامرانى است .\r\nدر « مفردات » ، در بارهء معناى « اتراف » گويد : « . . . فراخى و زياد داشتن نعمت ، چنان كه مىگويند : أترف فلان فهو مترف ، يعنى ناز و نعمت فراوان در اختيارش قرار گرفت و مترف شد . بنا بر اين ، مترفون يعنى كسانى كه نعمت و مكنت گسترده دارند ، و از انواع امكانات رفاهى و مصرفى بهره مندند . پس قرآن كريم با به كار بردن واژهء « مترفون » ( در * ( « مُتْرَفُوها » ، ) * ) و * ( « مُتْرَفِينَ » ) * ( و مشتقّات آن ) ، زندگى دستهء تنعّم پرست خوشگذران را ، به همراه آثار بد اين گونه زندگى ، يعنى فساد و نابودى و سقوط ، به سختى مورد نكوهش قرار مىدهد ، علاوه بر نكوهشهايى سخت از مالكيّتهاى كلان اين دسته و محور قرار دادن ايشان مال را ، كه در قرآن و احاديث آمده است ، پس در اسلام نه « تكاثر » پذيرفته است و نه زندگى اترافى و شادخواريهاى اشرافى . زيرا هر دو مستلزم ظلم است ، ظلم فردى و اجتماعى .\r\n","description":"","footnote":"","page_name":" 369 ","page_number":369},
  {"content":"\r\n\r\nأ - نفى و طرد تكاثر\r\n\r\nقرآن\r\n1 * ( أَلْهاكُمُ التَّكاثُرُ ، حَتَّى زُرْتُمُ الْمَقابِرَ ، كَلَّا سَوْفَ تَعْلَمُونَ ، ثُمَّ كَلَّا سَوْفَ تَعْلَمُونَ ، ) * « 1 » نازيدن به فزوندارى ( و فزونخواهى ) ، شمايان را سرگرم ساخت ، ( و در دنيا غرق كرد ) تا ( مرگ فرا رسيد و ) به ديدار گورها شتافتيد ، نه آن است ( كه مىپنداريد ) ، به همين زودى خواهيد دانست ، نيز نه آن است ( كه مىپنداريد ) ، به همين زودى خواهيد دانست ، ، شيخ طبرسى مىگويد : « الهاء » به معناى سرگرم كردن كسى به لهو و لعب است ؛ و * ( أَلْهاكُمُ التَّكاثُرُ ) * ، يعنى نازيدن ( و پزدادن ) به فزونى مال و فرزند شما را از فرمانبردارى خدا و به ياد آخرت بودن باز داشت و غافل ساخت . . و به قولى يعنى : مباهات كردن به فزونى مال و افراد ، شما را از تدبّر در كار خدا ( حكمتهاى تكوينى - آفرينش ، و حكمتهاى تشريعى - احكام ) باز داشت . . . پيامبر « ص » پس از تلاوت « سورهء تكاثر » فرمود : « يقول ابن آدم : مالي ، مالي ؛ و ما لك من مالك إلَّا ما أكلت فأفنيت ، أو لبست فأبليت ، أو تصدّقت فأمضيت ( 2 ) فرزند آدم پيوسته مىگويد : مالم ، مالم ؛ تو از مال خود چيزى ندارى ، جز آنچه خوردى و نابود كردى ، يا پوشيدى و كهنه كردى ، يا در راه خدا دادى و پس انداز كردى » . « 2 »\r\n\r\n","description":"","footnote":"\r\n« 1 » « سورهء تكاثر » ( 102 ) : 1 - 4 .\r\n« 2 » « مجمع البيان » 10 / 534 .\r\n","page_name":" 370 ","page_number":370},
  {"content":"\r\n2 * ( اعْلَمُوا أَنَّمَا الْحَياةُ الدُّنْيا لَعِبٌ وَلَهْوٌ وَزِينَةٌ وَتَفاخُرٌ بَيْنَكُمْ وَتَكاثُرٌ فِي الأَمْوالِ وَالأَوْلادِ ، كَمَثَلِ غَيْثٍ أَعْجَبَ الْكُفَّارَ نَباتُه ، ثُمَّ يَهِيجُ فَتَراه مُصْفَرًّا ، ثُمَّ يَكُونُ حُطاماً . . . ) * « 1 » بدانيد كه زندگى اين جهان بازيى است ( چون بازى كودكان ) و سرگرميى ( چون سرگرمى برنايان ) ، و آرايشى ( چون آرايش زنان ) ، و نازيدنى ميان خود ( چون نازيدن دنياداران ) ، و فزوننمايى در مال و فرزند ( چون فزوننمايى توانگران ) ( همه ناپايدار ) ؛ ( و اينها همه ) مانند بارانى ( است ) به - وقت ، كه آنچه از آن رويد كشاورزان ( يا كافران ظاهربين ) را دلخوش كند ، سپس ( آن حاصل ) رو به خشك شدن نهد ، پس بنگرى كه زرد شده است و سپس خشك و خرد شده . . . 3 * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ . . . ) * « 2 » در راه خدا انفاق كنيد ، و خويشتن را به دست خود به مهلكه نيندازيد . . . 4 * ( يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَلا أَوْلادُكُمْ عَنْ ذِكْرِ الله ، وَمَنْ يَفْعَلْ ذلِكَ فَأُولئِكَ هُمُ الْخاسِرُونَ ، ) * « 3 » اى مردم مؤمن ، مبادا كه اموال و فرزندانتان شما را از ياد خدا غافل سازند ! كسانى كه چنين كنند ( و از ياد خدا غافل شوند ) ، خود همان زيانكارانند ،\r\n\r\n","description":"","footnote":"\r\n« 1 » « سورهء حديد » ( 57 ) : 20 .\r\n« 2 » « سورهء بقره » : 195 .\r\n« 3 » « سورهء منافقون » ( 63 ) : 9 .\r\n","page_name":" 371 ","page_number":371},
  {"content":"\r\n\r\nحديث\r\n1 النّبي « ص » : هلاك رجال أمّتي في ترك العلم و جمع المال . « 1 » پيامبر « ص » : تباهى مردان امّت من در ترك علم است و جمع مال . 2 النّبي « ص » : يا أبا ذرّ ! سيكون ناس من أمّتي يولدون في النّعيم ، و يغذّون به ، همّتهم ألوان الطَّعام و الشّراب ، و يمدحون بالقول ، أولئك شرار أمّتي . « 2 » پيامبر « ص » : اى ابو ذر ! در ميان امّت من كسانى خواهند بود كه در ناز و نعمت به دنيا مىآيند و از آن پرورده مىشوند ؛ همّت ايشان مصروف خوراكها و نوشابه هاى رنگارنگ است ، ( چاپلوسان و طمع داران ) آنان را ستايش مىكنند ؛ اينان اشرار امّت منند . 3 الإمام علي « ع » : . . . اعلموا أنّ كثرة المال مفسدة للدّين ، مقساة للقلوب . « 3 » امام على « ع » : بدانيد كه فزونى مال مايهء تباه شدن دين و سخت شدن دلهاست . 4 الإمام علي « ع » : من رضي من الدّنيا بما يجزيه ، كان أيسر ما فيها يكفيه ، و من\r\n\r\n","description":"","footnote":"\r\n« 1 » « مجموعهء ورّام » / 3 .\r\n« 2 » « مكارم الاخلاق » / 555 .\r\n« 3 » « تحف العقول » / 141 .\r\n، دل نيز مانند تن زندگى و مرگ دارد . دلهايى زنده است و دلهايى مرده . ثروت بسيار قساوت و سختدلى مىآورد . و سختدلى باعث مردن دل است . و دلى كه مرد ، احساس و توجّهى و تذكّرى و دردى و حضورى نمىتواند داشت . و همهء ارزش دل به همين امور است ، كه دل مرده فاقد آنهاست .\r\n","page_name":" 372 ","page_number":372},
  {"content":"\r\nلم يرض من الدّنيا بما يجزيه ، لم يكن فيها شيء يكفيه . « 1 » امام على « ع » : كسى كه از دنيا به اندازهء كفايت ( بسندگى ) خرسند باشد ، اندك چيزى او را بس است ؛ و كسى كه به اندازهء كفايت خرسند نباشد ، هيچ چيز او را بس نيست . 5 الإمام علي « ع » : ثروة العلم تنجي و تبقى . ثروة المال تردي و تطغي و تفنى . « 2 » امام على « ع » : دارايى علمى نجات مىبخشد و باقى مىماند . دارايى مالى هلاك مىكند و به طغيان وامىدارد و نابود مىشود . 6 الإمام علي « ع » : ثروة الجاهل في ماله و أمله . « 3 » امام على « ع » : دارايى نادان مال است و آرزو . 7 الإمام علي « ع » : إنّكم إلى اكتساب صالح الأعمال ، أحوج منكم إلى اكتساب الأموال . « 4 » امام على « ع » : شما به انجام دادن اعمال صالح بيش از آن نياز داريد تا گرد آوردن مال . 8 الإمام علي « ع » : إنّكم إلى اكتساب الأدب ، أحوج منكم إلى اكتساب الفضّة\r\n\r\n","description":"","footnote":"\r\n« 1 » « كافى » 2 / 140 .\r\n« 2 » « غرر الحكم » / 162 ، 131 .\r\n« 3 » « غرر الحكم » / 162 ، 131 .\r\n« 4 » « غرر الحكم » / 162 ، 131 .\r\n","page_name":" 373 ","page_number":373},
  {"content":"\r\nو الذّهب . « 1 » امام على « ع » : شما به تحصيل ادب بيش از آن نياز داريد تا تحصيل سيم و زر . 9 الإمام علي « ع » : إنّكم إلى مكارم الأفعال ، أحوج منكم إلى جمع الأموال . « 2 » امام على « ع » : شما به انجام دادن كارهاى بزرگ و جوانمردانه بيش از آن نياز داريد تا گرد آوردن مال . 10 الإمام علي « ع » : أيّها النّاس ! متاع الدّنيا حطام موبئ ، فتجنّبوا مرعاة قلعتها أحظى من طمأنينتها ، و بلغتها أزكى من ثروتها ، حكم على مكثريها بالفاقة ، و أعين من غني عنها بالرّاحة . و من راقه زبرجها أعقبت ناظريه كمها ، و من استشعر الشّعف بها ملأت ضميره أشجانا ؛ لهنّ رقص على سويداء قلبه ، همّ يشغله و همّ يحزنه ، كذلك حتى يؤخذ بكظمه فيلقى بالفضاء ، منقطعا أبهراه ، هيّنا على الله فناؤه ، و على الإخوان إلقاؤه . . . « 3 » امام على « ع » : اى مردم ! متاع دنيا خرد و ريزى است آلوده ؛ پس ، از چرا گاهى دور باشيد كه دل كندن از آن سعادتمندانه تر است تا دل بستن به آن ، و به اندازه داشتن از آن پاكيزه تر است تا انباشتن آن . بسيارداران آن سرانجام تهيدستند ، و بىنيازان از آن آسوده . هر كس را زيور آن خوش آيد چشمانش را چنان كوران مادرزاد سازد ( كه هيچ نمىبينند ) ، و هر كس شيفتهء\r\n\r\n","description":"","footnote":"\r\n« 1 » « غرر الحكم » / 131 .\r\n« 2 » « غرر الحكم » / 132 .\r\n« 3 » « نهج البلاغه » / 1256 - 1257 ؛ « عبده » 3 / 239 - 240 .\r\n","page_name":" 374 ","page_number":374},
  {"content":"\r\nآن گردد دلش را از غصّه هاى گوناگون بياكند ، ( 1 ) كه همى در ژرفاى جانش پاى كوبند - غمى به خود گرفتارش كند و غمى اندوهگينش دارد - تا آنگاه كه گلويش را بفشارند و در گوشه اى پرتش كنند ، رگهاى قلبش از هم گسسته ( و دست از جان شسته ) ، مرگش براى خداوند ساده و دفنش براى دوستان آسان . . . 11 الإمام علي « ع » : إذا أحبّ الله سبحانه عبدا ، بغّض إليه المال ، و قصّر منه الآمال . و إذا أراد الله بعبد شرّا ، حبّب إليه المال ، و بسط منه الآمال . « 1 » امام على « ع » : چون خداوند سبحان ، بنده اى را دوست بدارد ، مال را در نظر او منفور مىكند و از آرزوهاى او مىكاهد . و چون براى بنده اى ( به دليل استحقاق بنده و كردار او ) ، ارادهء شر كند ، مال را در نظر او محبوب قرار مىدهد و آرزوهايش را گسترده مىسازد . 12 الإمام الباقر « ع » ، أو الصّادق « ع » : ويل لقوم لا يدينون الله بالأمر بالمعروف و النّهي عن المنكر . . . من قال : لا إله إلَّا الله ، فلن يلج ملكوت السّماء حتى يتمّ قوله به عمل صالح . و لا دين لمن دان الله بطاعة الظَّالم . ثمّ قال : و كلّ القوم الهاهم التّكاثر ، حتى زاروا المقابر . « 2 » امام باقر « ع » ، يا امام صادق « ع » : واى بر قومى كه در امر به معروف و نهى از منكر فرمان خدا نمىبرند . . . هر كس بگويد : لا إله إلَّا الله ، ملكوت آسمانها بر او گشوده نخواهد شد مگر اينكه گفتهء خويش را با « عمل صالح » تكميل كند\r\n\r\n","description":"","footnote":"\r\n« 1 » « غرر الحكم » / 141 .\r\n« 2 » « امالى » شيخ مفيد / 109 .\r\n","page_name":" 375 ","page_number":375},
  {"content":"\r\n( و عقيده اش همراه عمل باشد ) . و كسى كه با فرمانبردارى ستمگران فرمان خدا را زير پا گذارد ، دين ندارد . سپس فرمود : « و همگان را تكاثر سرگرم ساخت تا آنگاه كه به ديدار قبرستان شتافتند » .\r\nبنگريد ! روشى كه اسلام براى مبارزه با تكاثر و مال اندوزى پى نهاده است بر شناخت اصول چهارگانه اى مبتنى است كه مردمان را به تكاثر مىخواند و راه را در برابر آن باز مىكند ؛ و بر تمايز قائل شدن ميان اين اصول ، تا با هر يك چنان كه شايستهء آن است مبارزهء شود . اصول چهارگانه از اين قرار است :\r\n1 - اصل نفسى .\r\n2 - اصل اقتصادى .\r\n3 - اصل اجتماعى .\r\n4 - اصل سياسى .\r\nو اينك توضيحى در بارهء اين اصول .\r\nاصل اوّل - تكاثر و مالدوستى و مال اندوزى ريشه در ژرفاى جان آدمى دارد ، كه بايد با تمرينهاى تربيتى ، در سطوح مختلف ، و با كار فرهنگى در بارهء افراد و اجتماع ريشه كن گردد .\r\nاصل دوّم - مالطلبى و نگاهبانى آن ، شخص را به گردآورى و افزون سازى مال فرا مىخواند ، بنا بر اين ، تأكيد اسلام بر اكتفا كردن به قدر كفاف و گذران مناسب ، و ستايش بزرگان دين از كسى كه « زيادى گفتارش را نگاه مىدارد و زيادى مالش را انفاق مىكند » ، بهترين فراخوانى به طرد و ترك تكاثر مالى است .\r\nاصل سوّم - نظام فرهنگى و معنوى اجتماع و جنبه هاى اخلاقى و تربيتى ، عاملى است كه سنگ بنا و شالودهء اصلى نظام اقتصادى را در زندگى مادّى و معيشتى فرد و اجتماع - چه تكاثرى و چه اسلامى - تشكيل مىدهد . و چگونگى همين نظام ياد شده است كه زمينه را براى\r\n","description":"","footnote":"","page_name":" 376 ","page_number":376},
  {"content":"\r\nتكاثر و به دست آوردن مال بسيار فراهم مىكند ، يا اين زمينه ها و حالات را از ميان مىبرد ، و آنها را به صورتى كه اسلام دستور داده است در مىآورد .\r\nاصل چهارم - نگرش دستگاه حاكم به مسائل و قضاياى مالى و سياست اقتصادى ، عاملى است كه اغلب ، خط سير اقتصادى اجتماع را تعيين مىكند . پس اگر نگرش اقتصادى حاكميّت با تكاثر و متكاثران و اقتصاد آزاد هماهنگ باشد ، راه را در برابر ايشان مىگشايد و رسيدن به هدفهاى بهره كشى از رنجبران را ميسّر مىسازد ، در غير اين صورت ، متكاثران راههايى براى رسيدن به هدفهاى خود نمىيابند ، و از دسترس پيدا كردن به منظورهاى غير اسلامى و غير انسانى خويش محروم مىمانند .\r\nپس بنا بر آنچه عرضه داشتيم ، تكاثر در نظر اسلام يك پديدهء سادهء مادّى يا اجتماعى محض يا سياسى صرف نيست ، بلكه پديده اى است نفسى و اخلاقى و تربيتى و اقتصادى و سياسى و اجتماعى ، كه بر مجموع زمينه هاى فرهنگى و فكرى و تربيتى فرد ، و نظامها و جهتگيريهاى اجتماع ، و همهء نگرشها و اهتمامها و عملكردهاى حاكميّت بنا شده است .\r\nبه همين جهت مىبينيم كه اسلام به مبارزه اى تلخ و گسترده بر ضد مالدوستى و مالاندوزى پرداخته است ؛ و علاوه بر آنكه به ويران كردن پايگاههاى اجتماعى و اقتصادى و حقوقى متكاثران - در قلب اجتماع - پرداخته است ، به ويران كردن پايگاههاى فرهنگى و اخلاقى و سياسى و حكومتى آنان نيز توجّه كرده است ، و اجتماع را به مبارزهء با تكاثر و اتراف و اشراف منشى برانگيخته ، و محيط را براى كسانى كه از اين گونه روشها در مالكيّت و مصرف پيروى مىكنند نامساعد ساخته است . پس با ژرفنگرى در اين مسائل مهم مىفهميم كه آنچه در پاره اى از تعاليم اسلامى مشاهده مىكنيم كه در بارهء قضاياى مالى و اقتصادى - خواه در مقام قبول يا رد و افشاگرى - در قالبهاى اخلاقى ( بنا بر اصطلاح ) سخن گفته شده است ، بدين معنى نيست كه مبارزهء ياد شده تنها به صورت مبارزه اى اخلاقى و آرمانخواهانه در آيد ، هرگز چنين نيست ، بلكه معناى آن گسترش دادن دامنهء مبارزه و نبرد است و كشيدن آن به قلمروهاى ديگر . و اسلام از اين راه به آن توفيق پيدا مىكند كه انقلابى ريشه دار و\r\n","description":"","footnote":"","page_name":" 377 ","page_number":377},
  {"content":"\r\nمهم و گسترده بر ضدّ تعدّى اقتصادى به راه اندازد ، يعنى انقلابى نمايانگر اين ابعاد :\r\n1 - بعد فرهنگى - اقتصادى .\r\n2 - بعد اجتماعى - اقتصادى .\r\n3 - بعد اخلاقى - اقتصادى .\r\n4 - بعد سياسى - اقتصادى . « 1 »\r\n\r\nب - افشاگرى توانگران و متكاثران و پندارهاى فاسد ايشان\r\n\r\nقرآن\r\n1 * ( وَيْلٌ لِكُلِّ هُمَزَةٍ لُمَزَةٍ ، الَّذِي جَمَعَ مالًا وَعَدَّدَه ، يَحْسَبُ أَنَّ مالَه أَخْلَدَه ، كَلَّا لَيُنْبَذَنَّ فِي الْحُطَمَةِ ، ) * ( 1 ) واى بر هر عيبجويى سخنچين و غيبتكن ( كه عيب مردمان مىجويد و بد خلق مىگويد ) ، آن كه مالى گرد آورده است و پى در پى ( از سر مالدوستى ) آن را مىشمرد ، مىپندارد كه مال او را جاودانه نگاه مىدارد ، نه چنين است ( كه او مىپندارد ) ، سوگند كه او را در دوزخ اندازند ( آتشى هماره سوز و درون گداز . . . ) ، « 2 »\r\n\r\n","description":"","footnote":"\r\n« 1 » نيز « نگاهى به سراسر فصل » ، در اين خصوص .\r\n« 2 » « سورهء همزه » ( 104 ) : 1 - 4 .\r\n","page_name":" 378 ","page_number":378},
  {"content":"\r\n2 * ( ما أَغْنى عَنِّي مالِيَه ، هَلَكَ عَنِّي سُلْطانِيَه ، ) * « 1 » مالم ( در اين روز - قيامت ) براى من كارى نكرد ، حجّت ( و قدرت ) من از دستم رفت ،\r\n\r\nحديث\r\n1 النّبي « ص » - فيما رواه الإمام جعفر الصّادق : لم نبعث لجمع المال ، و لكن بعثنا لإنفاقه . « 2 » پيامبر « ص » - به روايت امام جعفر صادق « ع » : ( ما پيامبران ) براى گرد آوردن مال برانگيخته نشديم ، بلكه براى انفاق آن برانگيخته شديم . 2 النّبي « ص » - فيما رواه الإمام امير المؤمنين : إذا أبغض النّاس فقراءهم ، و أظهروا عمارة أسواقهم ، و تباركوا على جمع الدّراهم ، رماهم الله بأربع خصال : بالقحط من الزّمان ، و الجور من السّلطان ، و الخيانة من ولاة الحكَّام ، و الشّوكة من العدوان . « 3 » پيامبر « ص » - به روايت امام امير المؤمنين « ع » : هنگامى كه مردمان فقيرانشان را دشمن دارند ، و به ساختن بازارها ( و زيباسازى ويترينها ) اهتمام ورزند ، و به جمع آورى مال روى آورند ، خدا به چهار چيز گرفتارشان مىكند : زمان قحطى ، ستم حاكميّت ، خيانت كارگزاران حاكميّت ، و سلاح\r\n\r\n","description":"","footnote":"\r\n« 1 » « سورهء حاقّه » ( 69 ) : 28 - 29 .\r\n« 2 » « مشكاة الانوار » / 183 .\r\n« 3 » « مجموعهء ورّام » / 10 .\r\n","page_name":" 379 ","page_number":379},
  {"content":"\r\nبرندهء دشمنان . 3 - النّبي « ص » - نهى « ص » عن التّبقّر في الأهل و المال . « 1 » پيامبر « ص » : پيامبر اكرم ، از زياد كردن اهل و مال نهى فرمود . 4 - الإمام علي « ع » : كثرة المال يفسد القلوب ، و ينسئ الذّنوب . « 2 » امام على « ع » : فزونى مال دلها را تباه مىكند و گناهان را از ياد مىبرد . 5 الإمام علي « ع » : . . . ما يصنع بالمال من عمّا قليل يسلبه ، و تبقى عليه تبعته و حسابه . « 3 » امام على « ع » : . . . با مال چه تواند كرد آن كس كه به زودى آن را از كف خواهد داد ، و عاقبت بد و پس دادن حساب آن براى وى باقى خواهد ماند ؟ 6 الإمام علي « ع » : يا ابن آدم ! ما كسبت فوق قوتك ، فأنت فيه خازن لغيرك . « 4 » امام على « ع » : اى پسر آدم ! آنچه بيش از قوت و خوراك خود به دست مىآورى ، خزانه دار آن براى ديگرانى .\r\n\r\n","description":"","footnote":"\r\n« 1 » « معانى الأخبار » 2 / 266 .\r\n« 2 » « غرر الحكم » / 244 .\r\n« 3 » « نهج البلاغه » / 495 ؛ « عبده » 2 / 67 .\r\n« 4 » « نهج البلاغه » / 1175 ؛ « عبده » 3 / 196 .\r\n","page_name":" 380 ","page_number":380},
  {"content":"\r\n\r\nج - توانگران و امّت\r\n\r\nقرآن\r\n1 * ( مَنَّاعٍ لِلْخَيْرِ مُعْتَدٍ أَثِيمٍ ، عُتُلٍّ بَعْدَ ذلِكَ زَنِيمٍ ، أَنْ كانَ ذا مالٍ وَبَنِينَ ، ) * « 1 » ( پيشنهادى مپذير از ) آن كس كه مانع رسيدن خير به ديگران است ، تجاوزگر است و گناهكار ، درشتخويى - با اين همه - بىاصل ، ( و چنين است ) چون مالى دارد و پسرانى ، ، شيخ طبرسى مىگويد : از شدّاد بن اوس روايت شده است كه گفت : رسول خدا « ص » فرمود : « جوّاظ و جعظرى و عتلّ زنيم به بهشت در نخواهند آمد » . گفتم : جوّاظ كدام است ؟ فرمود : « مالاندوز بىخير » . گفتم : جعظرى كدام ؟ فرمود : « درشتخوى سنگدل » . گفتم :\r\nعتلّ زنيم كدام ؟ فرمود : « شكمگندهء بدخلق پرخور ستمگر بىاصل » . « 2 »\r\n\r\nحديث\r\n1 النّبي « ص » : شرّ أمّتي الأغنياء . « 3 » پيامبر « ص » : بدترين افراد امّت من توانگرانند .\r\n\r\n","description":"","footnote":"\r\n« 1 » « سورهء قلم » ( 68 ) : 12 - 14 .\r\n« 2 » « مجمع البيان » 10 / 334 .\r\n« 3 » « جامع السّعادات » 2 / 36 .\r\n","page_name":" 381 ","page_number":381},
  {"content":"\r\n2 النّبي « ص » - قيل : يا رسول الله ! أيّ امّتك أشرّ ؟ قال : الأغنياء . « 1 » پيامبر « ص » - گفتند : يا رسول الله ! كدام يك از افراد امّت تو شريرترند ؟\r\nفرمود : توانگران . 3 النّبي « ص » : يا أبا ذرّ ! سيكون ناس من أمّتي يولدون في النّعيم و يعذّون به ، همّتهم ألوان الطَّعام و الشّراب ، و يمدحون بالقول ، أولئك شرار أمّتي . « 2 » پيامبر « ص » : اى ابو ذر ! در ميان امّت من كسانى خواهند بود كه در ناز و نعمت به دنيا مىآيند و از آن پرورده مىشوند ؛ همّت ايشان مصروف خوراكها و آشاميدنيهاى رنگارنگ است ، ( چاپلوسان و طمعورزان ) آنان را مدح مىگويند ؛ اينان اشرار امّت منند . ، و شايد خوانندهء هوشيار ، كلام امام سجّاد « ع » را فراموش نكرده باشد كه فرمود : « اى مؤمنان ، مصيبت شما در زندگى طاغوتهاى دنيا دوستند . . . » . « 3 » 4 النّبي « ص » : يا ابن مسعود ! سيأتي من بعدي أقوام يأكلون طيّبات الطَّعام و ألوانها . . . يبنون الدّور ، و يشيدون القصور ، و يزخرفون المساجد ، ليست همّتهم إلَّا الدّنيا ، عاكفون عليها ، معتمدون فيها . شرفهم الدّراهم و الدّنانير ، و همّتّهم بطونهم ، أولئك [ هم 
  ] شرّ الأشرار ، الفتنة منهم ، و إليهم تعود . « 4 »\r\n\r\n","description":"","footnote":"\r\n« 1 » « مجموعهء ورّام » / 155 .\r\n« 2 » « مكارم الأخلاق » / 555 .\r\n« 3 » « امالى » شيخ مفيد / 117 .\r\n« 4 » « مكارم الأخلاق » / 525 - 526 .\r\n","page_name":" 382 ","page_number":382},
  {"content":"\r\n( 1 ) پيامبر « ص » : اى ابن مسعود ! پس از من مردمانى خواهند آمد كه خوراكهاى لذيذ و رنگارنگ مىخورند . . . خانه ها مىسازند و كاخها مىافرازند ، و مساجد را آرايش مىدهند . جز دنيا همّ و غمّى ندارند ، بندهء دنيايند و دلبسته به آن . شخصيّتشان در گرو درهم و دينار ( پول ) است ، و عمدهء توجّهشان به خورد و خوراكشان . آنان بدترين بدانند ، گرفتارى امّت از ايشان است و زير سر ايشان .\r\nآگاهيى مهم غنا ( توانگرى و بىنيازى ) بر دو گونه است : كفافى و اترافى . احاديثى در ستايش غنا و مال آمده است و آن را از اسباب خوشبختى و از بهترين ياوران براى دست يافتن به زندگى جاودانى شمرده است . احاديث ديگرى در نكوهش مال و مالدارى در دست است كه سخت آن دو را مورد نكوهش قرار مىدهد . و هر كس از جوهر دين و لبّ آن آگاه باشد ، و در درك مفاهيم احاديث پخته و كار كرده باشد ( صرف نظر از آنچه در اين خصوص از آيات قرآن و از ماهيّت رسالت پيامبران و رفتار ايشان با دارايان و ناداران به دست مىآيد ) ، آشكارا مىداند كه « غناى ممدوح » ، همان غناى كفافى است كه انسان با آن وسائل معيشت و ضرورتهاى زندگى خود را تأمين مىكند ، و زيادى مالش را مىبخشد ، و شب و روز و آشكار و نهان آنچه بتواند در راه خدا انفاق مىكند . و « غناى مذموم » ، غناى تكاثرى اترافى حاصل از اقتصاد آزاد است كه انسان را به جمع آوردن مال و شمردن آن مشغول مىكند ، و چنان گمان دارد كه اين مال همه چيز او خواهد بود . و از ميان آنان كسانى به طغيان بر مىخيزند و مردمان را مورد بهره كشى قرار مىدهند و به حقوقشان تجاوز مىكنند ، و براى تحميل كردن سلطهء خود بر اجتماع در سياست و قدرت - از راههاى گوناگون - نفوذ مىيابند .\r\n","description":"","footnote":"","page_name":" 383 ","page_number":383},
  {"content":"\r\nبنا بر اين ، نشانهء فهم دين آن نيست كه غناى تكاثرى را بپذيريم ، و مشروع بدانيم ، به همان گونه كه غناى كفافى - كه سبب آن است كه شخص خود بسنده شود و بار خود را از دوش ديگران بردارد - به هيچ روى مورد نكوهش نيست . پس غناى ستوده و پسنديده در دين استوار الهى و صراط مستقيم عدالت جز همين غنا نيست . از اين موضوع - به صورتى گسترده - در فصل چهل و يكم از همين باب ، سخن خواهيم گفت ؛ كه خواننده مىتواند به آنجا رجوع كند . « 1 »\r\n\r\nد - توانگران و خوردن ناتوانان و تيره روزان\r\n\r\nحديث\r\n1 النّبي « ص » : . . . فيأكل قويّهم ضعيفهم . . . « 2 » پيامبر « ص » : . . . ( من به هر حاكم مسلمان ياد آورى مىكنم كه خدا را فراموش نكند ، و جانب ضعيفان را بگيرد ، و نگذارد فقير شوند تا كافر گردند ، و همواره در خانه اش به روى مردم باز باشد ، و گر نه ) . . . زورمندان مسلمان ضعيفان را مىخورند . . . 2 الإمام علي « ع » : . . . فإنّما أهلها ( الدّنيا ) كلاب عاوية . . . يأكل عزيزها ذليلها ، و\r\n\r\n","description":"","footnote":"\r\n« 1 » ( جلد پنجم ) .\r\n« 2 » « كافى » 1 / 406 .\r\n","page_name":" 384 ","page_number":384},
  {"content":"\r\nيقهر كبيرها صغيرها . « 1 » امام على « ع » : . . . دنياداران همچون سگان پارسكننده‌اند . . . نيرومند آنان فرومايه را مىخورد ، و بزرگشان كوچكشان را زيردست مىسازد . 3 الإمام السّجّاد « ع » - زرارة بن أوفى قال : دخلت على عليّ بن الحسين « ع » فقال : « يا زرارة ! النّاس في زماننا على ستّ طبقات : أسد ، و ذئب ، و ثعلب ، و كلب ، و خنزير ، و شاة . . . و أمّا الذئب فتّجاركم ، يذمّون إذا اشتروا و يمدحون إذا باعوا . . . و أمّا الشّاة فالَّذين تجزّ شعورهم « 2 » ، و يؤكل لحومهم ، و يكسر عظمهم . فكيف تصنع الشّاة بين أسد و ذئب و ثعلب و كلب و خنزير ؟ « 3 » امام سجّاد « ع » : زرارة بن أوفى مىگويد : نزد علىّ بن الحسين « ع » رفتم ، فرمود : « اى زراره ! مردمان در زمان ما شش دسته‌اند : شير و گرگ و روباه و سگ و خوك و گوسفند . . . گرگ بازرگانان شمايند كه به هنگام خريدن كالا آن را مذمّت مىكنند و به هنگام فروختن تعريف . . . گوسفند كسانيند كه ( دسته هاى ديگر ) پشمشان را مىچينند ، و گوشتشان را مىخورند ، و استخوانشان را مىشكنند . آيا گوسفند در ميان شير و گرگ و روباه و سگ و خوك چه مىتواند بكند ؟ » .\r\n\r\n","description":"","footnote":"\r\n« 1 » « نهج البلاغه » / 927 ؛ « عبده » 3 / 55 .\r\n« 2 » « خصال » 1 / 339 .\r\n« 3 » « بحار » 67 / 10 - 11 ( چاپ بيروت ) ، و 70 / 10 - 11 ( چاپ تهران ) .\r\n، نيز رجوع كنيد به فصل 13 ، از اين باب ( در همين جلد ) ، بند « ج » ، و « نگاهى به سراسر فصل » .\r\n","page_name":" 385 ","page_number":385},
  {"content":"\r\n\r\nه - ثروتمندان و بازرگانان فاجرانند مگر اينكه پرهيزگار باشند\r\n\r\nقرآن\r\n1 * ( وَإِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها . . . ) * « 1 » هر گاه بخواهيم مردم سرزمينى ( قومى ) را نابود كنيم ، توانگران شادخوار را ( به عبادت و عدالت ) امر مىكنيم ، پس آنان به فسق كردن ( و نافرمانى ) مىپردازند ( و سبب نزول عذاب مىشوند ) . . .\r\n\r\nحديث\r\n1 النّبي « ص » : يا معشر التّجار ! أنتم فجّار ، إلَّا من اتّقى و برّ و صدق . . . « 2 » پيامبر « ص » : اى صنف سوداگر ! شما فجّاريد ، مگر كسى كه پرهيزگار باشد و نيكى كند و راست بگويد . . . 2 الإمام علي « ع » : إنّ الله يعذّب ستّة بستّة . . . و التّجار بالخيانة . « 3 » امام على « ع » : خدا شش گروه را به شش گناه عذاب مىدهد . . . بازرگانان را به خيانت .\r\n\r\n","description":"","footnote":"\r\n« 1 » « سورهء اسرا » ( 17 ) : 16 .\r\n« 2 » « مجمع البيان » 2 / 380 .\r\n« 3 » « كافى » 8 / 163 ؛ « تحف العقول » / 157 .\r\n","page_name":" 386 ","page_number":386},
  {"content":"\r\n3 الإمام علي « ع » : أنا يعسوب المؤمنين ، و المال يعسوب الفجّار . « 1 » امام على « ع » : من رئيس مؤمنانم ، و مال رئيس فاجران . ، شريف رضى مىگويد : « معناى اين جمله ( أنا يعسوب المؤمنين . . . ) ، اين است كه مؤمنان از من پيروى مىكنند و در پى منند ، و فاجران پيرو مالند و در پى مال مىروند ، همان گونه كه زنبوران عسل از ملكهء خود پيروى مىكنند .\r\n4 الإمام علي « ع » : التّاجر فاجر ، و الفاجر في النّار ، إلَّا من أخذ الحقّ و أعطى الحقّ . « 2 » امام على « ع » : تاجر فاجر است ، و فاجر در آتش ، مگر آن كس كه حقّ خود را بگيرد و حق ديگرى را بدهد . 5 الإمام الصّادق « ع » : . . . التّاجر فاجر ، إلَّا من أعطى الحقّ و أخذه . « 3 » امام صادق « ع » : . . . تاجر فاجر است ، مگر آن كس كه حق را بدهد و بگيرد .\r\n\r\n","description":"","footnote":"\r\n« 1 » « نهج البلاغه » / 1236 ؛ « عبده » 3 / 229 .\r\n« 2 » « كافى » 5 / 150 .\r\n« 3 » « بحار » 103 / 102 .\r\n","page_name":" 387 ","page_number":387},
  {"content":"\r\n\r\nو - حرص و درنده خويى ، رسوايى و حسرت\r\n\r\nقرآن\r\n1 * ( أَنْ تَقُولَ نَفْسٌ : يا حَسْرَتى عَلى ما فَرَّطْتُ فِي جَنْبِ الله . . . ) * « 1 » ( از بهترين چيزى كه براى شما فرستاده شد - قرآن - پيروى كنيد ، پيش از آنكه عذاب به ناگهانى فرا رسد . . . و ) كسى بگويد : اى افسوس ، از آن كوتاهى بسيار كه در كار خدا كردم . . . 2 * ( . . . حَتَّى إِذا جاءَتْهُمُ السَّاعَةُ بَغْتَةً قالُوا : يا حَسْرَتَنا عَلى ما فَرَّطْنا فِيها . . . ) * « 2 » . . . چون قيامت ناگهانى فرا رسد گويند : اى افسوس ، كه در آمادگى براى قيامت ( و بهشتى ساختن خويش ) ، بسيار كوتاهى كرديم . . .\r\n\r\nحديث\r\n1 الإمام علي « ع » : . . . إيّاك أن تغترّ بما ترى من إخلاد أهل الدّنيا إليها ، و تكالبهم عليها ، فقد نبّأك الله عنها ، و نعت لك نفسها ، و تكشّفت لك عن مساويها ، فإنّما أهلها كلاب عاوية و سباع ضارية ، يهرّ بعضها بعضا . « 3 » امام على « ع » : . . . از آن بپرهيز كه چسبيدن اهل دنيا به آن و درنده خويى آنان\r\n\r\n","description":"","footnote":"\r\n« 1 » « سورهء زمر » ( 39 ) : 56 .\r\n« 2 » « سورهء انعام » : 31 .\r\n« 3 » « نهج البلاغه » / 926 - 927 ؛ « عبده » 3 / 55 .\r\n","page_name":" 388 ","page_number":388},
  {"content":"\r\nبر سر آن تو را بفريبد ، ( 1 ) زيرا كه خدا تو را از ( ماهيّت ) دنيا آگاه ساخته است . و دنيا نيز خويش را براى تو توصيف كرده است ، و از بديهاى خود برايت پرده برداشته است . دنياداران سگانى زوزه كننده‌اند و ددانى درنده ، كه در روى يك ديگر پارس مىكنند . 2 الإمام علي « ع » : إنّما الدّنيا جيفة ، و المؤاخون عليها أشباه الكلاب . « 1 » امام على « ع » : دنيا مردار است ، و كسانى كه براى به دست آوردن آن با هم اخت مىشوند چون سگانند . 3 الإمام علي « ع » : . . . يتنافسون في دنيا دنيّة ، و يتكالبون على جيفة مريحة . « 2 » امام على « ع » : . . . بر سر دنيايى پست با يك ديگر همچشمى مىكنند ، و براى مردارى گندناك به يك ديگر همچون سگان مىپرند . 4 الإمام علي « ع » : الدّنيا جيفة ، فمن أرادها فليصبر على مخالطة الكلاب . « 3 » امام على « ع » : دنيا مردار است ، پس هر كس خواستار آن است بايد آميختن با سگان را برتابد . 5 الإمام علي « ع » : . . . أقبلوا على جيفة قد افتضحوا بأكلها ، و اصطلحوا على حبّها . . . و جاءهم من فراق الدّنيا ما كانوا يأمنون . . . فغير موصوف ما نزل بهم :\r\n\r\n","description":"","footnote":"\r\n« 1 » « غرر الحكم » / 134 .\r\n« 2 » « نهج البلاغه » / 463 ؛ « عبده » 2 / 50 .\r\n« 3 » « مستدرك نهج البلاغه » / 185 .\r\n","page_name":" 389 ","page_number":389},
  {"content":"\r\nاجتمعت عليهم سكرة الموت ، و حسرة الفوت . « 1 » امام على « ع » : . . . به مردارى روى آوردند كه با خوردن آن رسوا شدند ، و به دوستى آن با يك ديگر سازش كردند . . . و رفتن از دنيا كه فكرش را نمىكردند فرا رسيد . . . نمىتوان آنچه بر سرشان آمد توصيف كرد : سختى جان كندن و حسرت از دست دادن .\r\n\r\nز - كوشش بيهوده\r\n\r\nقرآن\r\n1 * ( إِنَّ سَعْيَكُمْ لَشَتَّى ، ) * « 2 » كوشش ( و عمل ) شما ( در دنيا ) گوناگون است ، ، شيخ طبرسى گويد : « يعنى كارهاى شما گوناگون است ، كارى نتيجه اش بهشت است و كارى نتيجه اش دوزخ » . « 3 »\r\n\r\nحديث\r\n1 الإمام علي « ع » : . . . فلتكن مسألتك فيما يبقى لك جماله ، و ينفى عنك\r\n\r\n","description":"","footnote":"\r\n« 1 » « نهج البلاغه » / 330 - 331 ؛ « عبده » 1 / 211 .\r\n« 2 » « سورهء ليل » ( 92 ) : 4 .\r\n« 3 » « مجمع البيان » 10 / 501 .\r\n","page_name":" 390 ","page_number":390},
  {"content":"\r\nوباله ، فالمال لا يبقى لك و لا تبقى له . « 1 » امام على « ع » : . . . بايد چيزى بخواهى كه جمال ( و سود و نيكى و خوشنامى ) آن براى تو باقى بماند و و بال آن تو را نگيرد ؛ ليكن مال ، نه آن براى تو مىماند و نه تو براى آن . الإمام علي « ع » : . . . ثمّ إنّ الدنيا دار فناء و عناء و غير . . . و من العناء أنّ المرء يجمع ما لا يأكل ، و يبني مالا يسكن ، ثم يخرج إلى الله تعالى لا مالا حمل ، و لا بناء نقل . . . « 2 » امام على « ع » : . . . دنيا خانهء نيستى است و رنج و دگرگونيها . . . و از جملهء رنج دنيا آن است كه آدمى چيزى را جمع مىكند كه نمىخورد ، و خانه اى را مىسازد كه در آن سكونت نمىگزيند ؛ سپس بىآنكه مالى با خود بردارد يا ساختمانى با خود ببرد ، به نزد خداى متعال مىرود . الإمام الكاظم « ع » : يا هشام ! لو رأيت مسير الأجل ، لألهاك عن الأمل . « 3 » امام كاظم « ع » : اى هشام ! اگر سير ( شتابان ) اجل را بنگرى ، همهء آرزوها را وامىگذارى .\r\n\r\n","description":"","footnote":"\r\n« 1 » « نهج البلاغه » / 925 ؛ « عبده » 3 / 54 .\r\n« 2 » « نهج البلاغه » / 353 ؛ « عبده » 1 / 223 .\r\n« 3 » « تحف العقول » / 294 .\r\n","page_name":" 391 ","page_number":391},
  {"content":"\r\n\r\nح - اوصاف توانگران\r\n« 1 »\r\n\r\n1 - مستكبران\r\n\r\nقرآن\r\n1 * ( وَإِذْ يَتَحاجُّونَ فِي النَّارِ فَيَقُولُ الضُّعَفاءُ لِلَّذِينَ اسْتَكْبَرُوا : إِنَّا كُنَّا لَكُمْ تَبَعاً ، فَهَلْ أَنْتُمْ مُغْنُونَ عَنَّا نَصِيباً مِنَ النَّارِ ؟ ، ) * « 2 » هنگامى كه در آتش دوزخ با يك ديگر مجادله كنند ، ضعيفان به گردنكشان گويند : ما در دنيا در پى شما روان بوديم ، آيا مىتوانيد ( امروز ) پاره اى از اين آتش را از ما دور سازيد ؟ ، ، علَّامهء مجلسى مىگويد : « در اين آيه * ( فَيَقُولُ الضُّعَفاءُ لِلَّذِينَ اسْتَكْبَرُوا ، ) * خداوند مستكبران را با ناتوانان مقابل قرار داده است ، تا بفهماند كه استكبار آنان به جهت نيروى بدنى و نيروى مال بود ؛ چنان كه در اين آيه نيز : * ( قالَ الْمَلأُ الَّذِينَ اسْتَكْبَرُوا مِنْ قَوْمِه لِلَّذِينَ اسْتُضْعِفُوا ) * ، مستضعفان را در برابر مستكبران قرار داده است . . . » « 3 »\r\n\r\n","description":"","footnote":"\r\n« 1 » اوصافى كه در اين بخش ذكر شده است ، همه از آيات و احاديث گرفته شده است ، حتى برخى از عنوانها از الفاظ آيات و احاديث است - چنان كه خود ملاحظه مىكنيد - و نظر به اشخاص خاصى نيست . توانگرانى كه داراى اين اوصاف نيستند ، يا آنها را از خود دور ساخته و خويشتن را تصفيهء روحى و عملى كرده‌اند ، يا پس از تأمّل در اين آيات و احاديث ( و تدبّر و تفكر در بارهء اهميّت تكليف و حرمت بندگان خدا و لذّت خدمت به آنان و ناچيزى جهان و مال و مكنت جهان و فناى روزگار ، و پاداش جاودان خدايى ) خود را تصفيه كنند و بسازند ، بطبع ، مشمول اين اوصاف نخواهند بود .\r\n« 2 » « سورهء غافر » ( 40 ) : 47 ؛ نيز « سورهء ابراهيم » ( 14 ) : 21 .\r\n« 3 » « بحار » 73 / 191 .\r\n","page_name":" 392 ","page_number":392},
  {"content":"\r\n\r\nحديث\r\n1 الإمام علي « ع » : ألا ! فالحذر ، الحذر ، من طاعة ساداتكم و كبرائكم ، الَّذين تكبّروا عن حسبهم ، و ترفّعوا فوق نسبهم ، و القوا الهجينة على ربّهم ، و جاحدوا الله على ما صنع بهم ، مكابرة لقضائه ، و مغالبة لآلائه ، فإنّهم قواعد أساس العصبيّة . . . « 1 » امام على « ع » : آى مردم ! حذر ، حذر ، از اطاعت سران و سردمداران خود ، يعنى آنان كه به شرف و تبار خويش بزرگى فروختند ، و خود را برتر از نسب خويش جاى دادند ، و پروردگار خود را مسئول اين زندگى زشت ( محرومان و ضعيفان - كه خود مسئول آنند ) معرّفى كردند ، و نيكيها و نعمتهاى خداوند را ( با پررويى ) از خداوند ندانستند ، تا در برابر قضاى او گردنكشى كرده باشند ، و نعمتهاى او را ناچيز انگاشته باشند ؛ اينان شالوده هاى بنيادين گروهگرايى ( تعصّبهاى دوران جاهليّت ) اند . . . 2 الإمام الصّادق « ع » : . . . من ذهب يرى أنّ له على الآخر فضلا فهو من المستكبرين . « 2 » امام صادق « ع » : . . . كسى كه در خود نسبت به ديگرى برترى ببيند ، از مستكبران ( خود بزرگ نمايان ) است .\r\n\r\n","description":"","footnote":"\r\n« 1 » « نهج البلاغه » / 785 - 786 ؛ « عبده » 2 / 166 .\r\n« 2 » « كافى » 8 / 128 .\r\n","page_name":" 393 ","page_number":393},
  {"content":"\r\n، از اين احاديث كه اطاعت سران و سردمداران را منع مىكند ، چنان معلوم مىشود كه ثروتمندان متكاثر بايد از هر موقعيّت اجتماعى بر كنار بمانند ، و مردمان بايد از ايشان دورى گزينند ، و شغلهاى كليدى و مالى به آنان داده نشود ، تا فرصت استيلاى بر مردم و امور مردم براى آنان فراهم نيايد . و همين كه اسلام از تواضع نسبت به آنان نهى كرده است - با اينكه تواضع از اركان « اخلاق اسلامى » است - و سلام كردن بر آنان را ، به گونه اى غير از سلام كردن بر فقيران و بينوايان ( مثلا ، مودّبانه تر ) ، نكوهيده است ، خود يك فراخوانى است به داشتن ايستارى قاطع و انعطاف ناپذير در برابر مستكبران اقتصادى و جبّاران كامروايى ؟ .\r\n\r\n2 - منافقان\r\n\r\nقرآن\r\n1 * ( سَيَقُولُ لَكَ الْمُخَلَّفُونَ مِنَ الأَعْرابِ : شَغَلَتْنا أَمْوالُنا وَأَهْلُونا فَاسْتَغْفِرْ لَنا ، يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ . . . ) * « 1 » اعرابى كه از همراهى تو ( در سفر مكَّه ) ، تخلَّف ورزيدند ( بعنوان عذرخواهى ) خواهند گفت : اموال و كسانمان ( و رسيدگى به آنها ) ما را از همراهى تو ( و پيوستن به ديگر مسلمانان ) باز داشتند ، پس براى ما آمرزش بخواه ؛ به زبان چيزهايى مىگويند كه در دل به آن باور ندارند . . . 2 * ( يا أَيُّهَا الَّذِينَ آمَنُوا ، لا تُبْطِلُوا صَدَقاتِكُمْ بِالْمَنِّ وَالأَذى كَالَّذِي يُنْفِقُ مالَه رِئاءَ ) *\r\n\r\n","description":"","footnote":"\r\n« 1 » « سورهء فتح » ( 48 ) : 11 .\r\n","page_name":" 394 ","page_number":394},
  {"content":"\r\n* ( النَّاسِ ، وَلا يُؤْمِنُ بِالله وَالْيَوْمِ الآخِرِ . . . ) * « 1 » اى مؤمنان ! بخششها و انفاقهاى خود را با منّت گذاشتن و آزار رساندن باطل مكنيد ، همچون كسى كه مال خود را براى ريا ( و نشان دادن به مردم ) انفاق مىكند ، در حالى كه به خدا و روز ديگر ايمان ندارد . . .\r\n\r\nحديث\r\n1 النّبي « ص » : يا ابن مسعود ! سيأتي من بعدي أقوام يأكلون طيّبات الطَّعام و ألوانها ، و يركبون الدّوابّ و يتزيّنون بزينة المرأة لزوجها ، و يتبرّجون تبرّج النّساء ، و زيّهم مثل زيّ الملوك الجبابرة ، هم منافقوا هذه الأمّة في آخر الزّمان . . . يزخرفون المساجد ، ليست همّتهم إلَّا الدّنيا ، عاكفون عليها ، معتمدون فيها . . . « 2 » پيامبر « ص » : اى ابن مسعود ! پس از من مردمانى خواهند آمد كه خوراكهاى لذيد و رنگارنگ مىخورند ، و بر مركبها سوار مىشوند ، و همچون زنى كه خود را براى شوهرش مىآرايد آرايش مىكنند ، و زينتهاى خود را همچون زنان در معرض ديد ديگران قرار مىدهند ، و طرز پوشاكى ( از نظر تنوّع و تجمّل ) مانند پادشاهان ستمگر دارند ؛ اينان منافقان اين امّتند در آخر الزّمان . . . مساجد را تزيين مىكنند ، جز رسيدن به ( مال و مقام ) دنيا ، همّ و غمّى ندارند ، بندهء دنيايند و دلبستهء به آن . . .\r\n\r\n","description":"","footnote":"\r\n« 1 » « سورهء بقره » : 264 .\r\n« 2 » « مكارم الأخلاق » / 525 - 526 .\r\n","page_name":" 395 ","page_number":395},
  {"content":"\r\n2 الإمام علي « ع » - في بيان « صفة النّفاق و المنافق » : و ( بني ) النّفاق على أربع دعائم : على الهوى ، و الهوينا ، و الحفيظة ، و الطَّمع . . . و الطَّمع على أربع شعب :\r\nالفرح ، و المرح ، و اللَّجاجة ، و التّكاثر . . . « 1 » امام على « ع » - در بيان « صفت نفاق و منافق » : نفاق بر روى چهار پايه بنا شده است : بر هواى نفس ، و خوشبرخوردى فريبناك ، و كينتوزى ( توأم با كبر و تعصّب ) ، و طمعورزى . . . و طمعورزى چهار نمود دارد : اظهار شادمانى ، سرخوشى ، سرسختى و افزونخواهى ( تكاثر ) .\r\n\r\n3 - به آزمون گرفتاران\r\n\r\nقرآن\r\n1 * ( أَنَّما أَمْوالُكُمْ وَأَوْلادُكُمْ فِتْنَةٌ . . . ، ) * « 2 » جز اين نيست كه دارايى و فرزندان شما براى آزمونند . . . 2 * ( وَلا تَمُدَّنَّ عَيْنَيْكَ إِلى ما مَتَّعْنا بِه أَزْواجاً مِنْهُمْ زَهْرَةَ الْحَياةِ الدُّنْيا ، لِنَفْتِنَهُمْ فِيه ، وَرِزْقُ رَبِّكَ خَيْرٌ وَأَبْقى ، ) * « 3 » به اين زرق و برق دنيا كه كسانى چند از ايشان را از آن برخوردار ساخته‌ايم تا آزمونشان كنيم ، چندان منگر ، كه روزى ( جاودان ) پروردگار تو از اينها\r\n\r\n","description":"","footnote":"\r\n« 1 » « كافى » 2 / 393 - 394 .\r\n« 2 » « سورهء تغابن » ( 64 ) : 15 .\r\n« 3 » « سورهء طاها » ( 20 ) : 131 .\r\n","page_name":" 396 ","page_number":396},
  {"content":"\r\nبهتر و پاينده تر است ، ، شيخ طبرسى در بارهء اين آزمون در اين آيه مىگويد : « يعنى با اين دنياداران و دنياخواران چنان يك آزماينده رفتار مىكنيم ، كه آيا در مورد آنچه به آنان داده شده است ، به شدّت پايبند عمل كردن بر طبق حق ( موازين دقيق دينى ) هستند ، و حقوقى را كه بايد بپردازند مىپردازند ( يا جز اين گونه رفتار مىكنند ؟ ) » . « 1 »\r\n\r\nحديث\r\n1 النّبي « ص » - فيما رواه الإمام علي بن أبي طالب : يا عليّ ! انّ أمّتي سيفتنون من بعدي . . . إنّ القوم سيفتنون بعدى بأموالهم . . . « 2 » پيامبر « ص » - به روايت امام علىّ بن ابى طالب « ع » : يا على ! امّتم پس از من در معرض آزمايش قرار خواهند گرفت . . . آنان را ( از جمله ) با اموالشان خواهند آزمود . 2 الإمام علي « ع » : إنّ إعطاء هذا المال قنية ، و إنّ إمساكه فتنة . « 3 » امام على « ع » : بخشيدن مال ، پس انداز است و نگاه داشتن آن آزمون\r\n\r\n","description":"","footnote":"\r\n« 1 » « مجمع البيان » 7 / 37 .\r\n« 2 » « نهج البلاغه » / 491 ؛ « عبده » 2 / 65 .\r\n« 3 » « غرر الحكم » / 101 .\r\n","page_name":" 397 ","page_number":397},
  {"content":"\r\n( گرفتارى ) . 3 الإمام علي « ع » : الفتن ثلاث . . . و حبّ الدّينار و الدّرهم . . . و من أحبّ الدّينار و الدّرهم فهو عبد الدّنيا . « 1 » امام على « ع » : فتنه ها و آزمايشها سه تاست . . . ( از جمله ) دوستى دينار و درهم . . . هر كس دينار و درهم ( پول ) را دوست بدارد ، بندهء دنياست . 4 الإمام السّجّاد « ع » - في الدّعاء لأهل الثّغور : . . . و امح عن قلوبهم خطرات المال الفتون . . . « 2 » امام سجّاد « ع » - در دعا براى مرزداران . . . ( خداوندا ! ) از دلهاى ايشان ياد مال هوشربا را دور كن . 5 الإمام الصّادق « ص » : اترك من الدّنيا ما بك الغنى عنه ، و لا تنظر عينك إلى كلّ مفتون بها ، و موكَّل إلى نفسه . و اعلم أنّ كلّ فتنة بدؤها حبّ الدّنيا . « 3 » امام صادق « ع » : از پندهايى كه خداوند ، در مناجاتهاى موسى « ع » به او داد :\r\nاز دنيا چيزى را كه به آن نياز ندارى رها كن ، و چشمت را به ديدن كسى كه فريفتهء آن گشته ، و به خود واگذاشته شده است مشغول مدار ، و بدان كه آغاز هر فتنه دوستى دنياست .\r\n\r\n","description":"","footnote":"\r\n« 1 » « خصال » 1 / 113 .\r\n« 2 » « صحيفهء سجاديّه » / 181 ( دعاى 27 ) .\r\n« 3 » « كافى » 2 / 135 .\r\n","page_name":" 398 ","page_number":398},
  {"content":"\r\n\r\n4 - فريبخوردگان\r\n\r\nقرآن\r\n1 * ( . . . وَمَا الْحَياةُ الدُّنْيا إِلَّا مَتاعُ الْغُرُورِ ، ، ) * « 1 » . . . زندگى دنيا جز كالايى ( فانى و ) گولزننده نيست ، 2 * ( وَذَرِ الَّذِينَ اتَّخَذُوا دِينَهُمْ لَعِباً وَلَهْواً ، وَغَرَّتْهُمُ الْحَياةُ الدُّنْيا . . . ) * « 2 » آن كسان را واگذار ، كه دين خود را بازيچه و سرگرمى گرفتند ، و زندگى دنيا گولشان زد . . .\r\n\r\nحديث\r\n1 الإمام علي « ع » : قد اصطلحتم على الغلّ فيما بينكم ، و نبت المرعى على دمنكم ، و تصافيتم على حبّ الآمال ، و تعاديتم في كسب الأموال . لقد استهام بكم الخبيث ، و تاه بكم الغرور . . . « 3 » امام على « ع » : جان خود را جاى كينه ورزى با يك ديگر ساختيد ، و دلهايى چنان كثيف را - به ظاهر - آراستيد ، در آرزو خواهى دوست هم گشتيد ، و در مالطلبى دشمن هم شديد ، ديو ناپاك عقل شما را ربود ، و فريفتگى به دنيا\r\n\r\n","description":"","footnote":"\r\n« 1 » « سورهء حديد » ( 57 ) : 20 .\r\n« 2 » « سورهء انعام » : 70 .\r\n« 3 » « نهج البلاغه » / 414 ؛ « عبده » 2 / 23 - 24 .\r\n","page_name":" 399 ","page_number":399},
  {"content":"\r\nسرگردانتان كرد . . . 2 الإمام علي « ع » : . . . فقد رأيت من كان قبلك ، ممّن جمع المال و حذر الإقلال ، و أمن العواقب - طول أمل و استبعاد أجل - كيف نزل به الموت ، فأزعجه عن وطنه ، و أخذه من مأمنه ، محمولا على أعواد المنايا ، يتعاطى به الرّجال الرّجال ، حملا على المناكب ، و امساكا بالأنامل . أما رأيتم الَّذين يأملون بعيدا ، و يبنون مشيدا ، و يجمعون كثيرا ، كيف أصبحت بيوتهم قبورا ، و ما جمعوا بورا ، و صارت أموالهم للوارثين ، و أزواجهم لقوم آخرين ، لا في حسنة يزيدون ، و لا من سيّئة يستعتبون . . . « 1 » امام على « ع » : . . . كسانى را كه پيش از تو بوده‌اند ديده اى ، آن كس كه مال جمع مىكرد ، و از كم داشتن ( فقر ) حذر داشت ، و - به دليل آرزوى دراز و دور ديدن اجل - به فكر عاقبت كار نبود ؛ ديدى كه چگونه مرگ به خانه اش آمد ، و از زادگاهش او را بيرون افكند ، و از جاى امنى كه داشت برگرفت ، و بر تختهء تابوت سوارش كرد ، مردم جنازه اش را از دست يك ديگر مىگرفتند ، و بر دوش و سر دست مىبردند . آيا كسانى را كه آرزوهاى دور و دراز دارند ، و بناهاى استوار مىافرازند ، و مال فراوان گرد مىآورند نديده‌ايد ؟ كه چگونه خانه هاشان گورستان شد ، و آنچه گرد آورده بودند از دست رفت ؛ مالهاشان به وارثان رسيد ، و همسرانشان بهرهء ديگران شدند ؛ نه ديگر مىتوانند بر كار نيك خود بيفزايند و نه از كار بد خويش پوزش طلبند . . .\r\n\r\n","description":"","footnote":"\r\n« 1 » « نهج البلاغه » / 409 ؛ « عبده » 2 / 21 .\r\n","page_name":" 400 ","page_number":400},
  {"content":"\r\n\r\n5 - بازىدوستان و سرگرمىجويان\r\n\r\nقرآن\r\n1 * ( اعْلَمُوا أَنَّمَا الْحَياةُ الدُّنْيا لَعِبٌ وَلَهْوٌ وَزِينَةٌ وَتَفاخُرٌ بَيْنَكُمْ وَتَكاثُرٌ فِي الأَمْوالِ وَالأَوْلادِ . . . ) * « 1 » بدانيد كه زندگى اين جهان بازيى است ( چون بازى كودكان ) و سرگرميى ( چون سرگرمى برنايان ) و آرايشى ( چون آرايش زنان ) و نازيدنى به يك ديگر ( چون نازيدن دنياداران ) ، و فزونخواهى دارايى و فرزندان براى فخر فروشى . . .\r\n\r\nحديث\r\n1 النّبي « ص » - فيما وصف به الأغنياء و المترفّهين : لاعبون بالكعاب ، راكبون الشّهوات . . . « 2 » پيامبر « ص » - در توصيف توانگران و مرفّهان : قاببازى مىكنند و به شهوترانى سرگرمند . 2 الإمام علي « ع » : . . . و التّكاثر لهو و لعب و شغل ، و استبدال الَّذي هو أدنى\r\n\r\n","description":"","footnote":"\r\n« 1 » « سورهء حديد » ( 57 ) : 20 .\r\n« 2 » « مكارم الاخلاق » / 525 .\r\n","page_name":" 401 ","page_number":401},
  {"content":"\r\nبالَّذي هو خير . « 1 » امام على « ع » : . . . تكاثر لهو است و لعب و مشغوليّت ، و گرفتن چيزى كه پستتر است در برابر دادن چيزى بهتر .\r\n\r\n6 - طغيانگران\r\n\r\nقرآن\r\n1 * ( كَلَّا إِنَّ الإِنْسانَ لَيَطْغى ، أَنْ رَآه اسْتَغْنى ، ) * « 2 » خير ، آدمى طغيان مىكند ، همين كه خود را توانگر بيند . 2 * ( فَأَمَّا مَنْ طَغى ، وَآثَرَ الْحَياةَ الدُّنْيا ، ) * « 3 » هر كس طغيان كرد ، و زندگى اين جهان را برگزيد ، ( بيقين دوزخ جايگاه اوست ، ) .\r\n\r\nحديث\r\n1 الإمام علي « ع » : . . . و إن أفاد مالا أطغاه الغنى . « 4 »\r\n\r\n","description":"","footnote":"\r\n« 1 » « كافى » 2 / 394 .\r\n« 2 » « سورهء علق » ( 96 ) : 6 - 7 .\r\n« 3 » « سورهء نازعات » ( 79 ) : 37 - 38 .\r\n« 4 » « نهج البلاغه » / 1136 ؛ « عبده » 3 / 175 .\r\n","page_name":" 402 ","page_number":402},
  {"content":"\r\n( 1 ) امام على « ع » : . . . ( انسان ) اگر مالى به دست آورد ، ثروت او را به طغيان وامىدارد . 2 الإمام علي « ع » - . . . ثمّ مشى « ع » حتى دخل سوق البصرة فبكى و قال : يا عبيد الدّنيا و عمّال أهلها ! متى تجهّزون الزّاد ، و تفكَّرون في المعاد ؟ ثمّ تلا قوله تعالى : * ( « فَأَمَّا مَنْ طَغى ، وَآثَرَ الْحَياةَ الدُّنْيا ، فَإِنَّ الْجَحِيمَ هِيَ الْمَأْوى ، » ) * . « 1 » امام على « ع » - . . . پس از ورود به بازار بصره « 2 » گريست و فرمود : اى بندگان دنيا و نوكران اهل دنيا ! چه وقت زاد و توشه فراهم مىآوريد ، و در انديشهء روز بازگشت مىافتيد ؟ سپس اين آيه را تلاوت كرد : * ( « فَأَمَّا مَنْ طَغى ، وَآثَرَ الْحَياةَ الدُّنْيا ، فَإِنَّ الْجَحِيمَ هِيَ الْمَأْوى ) * ، هر كس طغيان كرد ، و زندگى اين جهان را برگزيد ، بيقين دوزخ جايگاه اوست ، » . 3 الإمام السّجاد « ع » : اللَّهمّ ! إنّي أسألك خير المعيشة ، معيشة أقوى بها على جميع حاجاتي ، و أتوصّل بها إليك في حياة الدّنيا و في آخرتي ، من غير أن تترفني فيها فأطغى . . . « 3 » امام سجّاد « ع » : خدايا ! از تو معيشتى نيك خواهانم : معيشتى كه با آن\r\n\r\n","description":"","footnote":"\r\n« 1 » « مستدرك نهج البلاغه » / 51 .\r\n« 2 » و چه بسا به هر بازارى ( و هر فروشگاهى ) نيز در آيد ، از آنچه بيند ، همانسان بگريد و همانسان بگويد . و از ستمهايى كه بر خريداران - بويژه ضعيفان - مىرود فرياد برآورد و « گوش شنوا كو ؟ »\r\n« 3 » « بحار » 90 / 12 ( دعاى روز جمعه ) .\r\n، نيز فصل پيشين را دوباره بنگريد ، كه در آنجا در بارهء « طاغوت اقتصادى » سخن به ميان آمد . و اهميت آگاهانيدن توده ها را ، از زيانهاى « طاغوتيگرى اقتصادى » و مفاسد ويرانگر آن ، هيچ گاه فراموش نكنيد .\r\n","page_name":" 403 ","page_number":403},
  {"content":"\r\nهمهء نيازمنديهايم را برآورم ، و در زندگى اين دنيا و در آخرتم با آن به قرب تو برسم ، بىآنكه مرا غرق در نعمت سازى تا به طغيان افتم . . .\r\n\r\n7 - ستمكاران\r\n\r\n( 1 ) - به خود\r\n\r\nقرآن\r\n1 * ( وَدَخَلَ جَنَّتَه وَهُوَ ظالِمٌ لِنَفْسِه ، قالَ : ما أَظُنُّ أَنْ تَبِيدَ هذِه أَبَداً ، ) * « 1 » ( آن مرد توانگر ) به باغ خود درآمد - و او در حقّ خود ستم مىكرد - گفت گمان ندارم كه اين باغ هيچ گاه رو به ويرانى نهد ،\r\n\r\n( 2 ) - به ديگران\r\n\r\nقرآن\r\n1 * ( إِنَّ الله لا يَظْلِمُ النَّاسَ شَيْئاً وَلكِنَّ النَّاسَ أَنْفُسَهُمْ يَظْلِمُونَ ، ) * « 2 » خداوند به مردمان هيچ ستمى نمىكند ، ليكن مردمان خود به يك ديگر ستم مىكنند ،\r\n\r\n","description":"","footnote":"\r\n« 1 » « سورهء كهف » ( 18 ) : 35 .\r\n« 2 » « سورهء يونس » ( 10 ) : 44 .\r\n","page_name":" 404 ","page_number":404},
  {"content":"\r\n، كلمهء « شيئا » ، به اصطلاح « علم نحو » ، نكره اى است كه در سياق نفى ( در جملهء منفى ) به كار رفته است ، از اين جهت معناى عموم را مىرساند ( يعنى هيچ چيز ، هيچ گونه ستم ) . بايد خواننده اين كلمه را از ياد نبرد تا در « نگاهى به سراسر فصل » ، در بارهء آن توضيحى بياوريم .\r\nهمچنين لازم است كه علَّتها و خاستگاههاى ستم را بشناسيم تا بدانيم كه جز از خود مردم سر نمىزند .\r\n2 * ( . . . وَما ظَلَمَهُمُ الله وَلكِنْ كانُوا أَنْفُسَهُمْ يَظْلِمُونَ ، ) * « 1 » . . . خدا به مردمان ( در هيچ روزگارى ) ستم نكرده است ، بلكه خود به خويشتن ستم مىكردند ، 3 * ( . . . وَما ظَلَمْناهُمْ وَلكِنْ كانُوا أَنْفُسَهُمْ يَظْلِمُونَ ، ) * « 2 » . . . ما به ايشان ستم نكرده‌ايم ، بلكه خود به خويشتن ستم مىكردند ،\r\n\r\nحديث\r\n1 الإمام علي « ع » : إنّ الله سبحانه ، فرض في أموال الاغنياء أقوات الفقراء ، فما جاع فقير إلَّا بما منع غنيّ ، و الله - تعالى جدّه - سائلهم عن ذلك . « 3 » امام على « ع » : خداوند سبحان ، فراهم آوردن قوت و روزى فقيران را از\r\n\r\n","description":"","footnote":"\r\n« 1 » « سورهء نحل » ( 16 ) : 33 .\r\n« 2 » « سورهء نحل » ( 16 ) : 118 .\r\n« 3 » « نهج البلاغه » / 1242 ؛ « عبده » 3 / 231 .\r\n","page_name":" 405 ","page_number":405},
  {"content":"\r\nاموال ثروتمندان واجب كرده است ، پس هيچ فقيرى گرسنه نمىماند مگر اينكه توانگرى مانع رسيدن روزى او شود ؛ و خداى متعال در اين باره ايشان را مؤاخذه خواهد كرد . 2 الإمام الصّادق « ع » - فيما رواه عن امير المؤمنين « ع » : إنّ الله فرض على أغنياء النّاس في أموالهم قدر الَّذي يسع فقراءهم ؛ فإن ضاع الفقراء ، أو أجهدوا ، أو اعروا ، فبما يمنع أغنياؤهم ؛ فإنّ الله محاسبهم بذلك يوم القيامة ، و معذّبهم به عذابا أليما . « 1 » امام صادق « ع » - به روايت از امير المؤمنين « ع » : خدا بر مردمان توانگر واجب كرده است كه از اموال خود زندگى فقيران را تأمين كنند ، پس اگر فقيران از گرسنگى ، يا از كار كردن بيش از اندازه آسيب بينند ، يا برهنه بمانند ، سبب آن خوددارى دارايان از رسانيدن سهم ناداران است به ايشان ؛ و خدا در روز قيامت به حساب اينان مىرسد و با عذابى بس دردناك عذابشان مىدهد .\r\n\r\n8 - غاصبان\r\n\r\nقرآن\r\n1 * ( وَلا تَأْكُلُوا أَمْوالَكُمْ بَيْنَكُمْ بِالْباطِلِ وَتُدْلُوا بِها إِلَى الْحُكَّامِ ، لِتَأْكُلُوا فَرِيقاً مِنْ أَمْوالِ النَّاسِ بِالإِثْمِ ، وَأَنْتُمْ تَعْلَمُونَ ، ) * « 2 »\r\n\r\n","description":"","footnote":"\r\n« 1 » « دعائم الاسلام » 1 / 250 .\r\n« 2 » « سورهء بقره » : 188 .\r\n","page_name":" 406 ","page_number":406},
  {"content":"\r\n( 1 ) اموال يك ديگر را - ضمن روابطى كه داريد - به باطل ( راههاى نادرست ) مخوريد ، و به حاكمان رشوه مدهيد ، تا ( بدين وسيله ) مقدارى ديگر از اموال مردم را با اين گناه ( رشوه دادن ) بخوريد ، با اينكه مىدانيد ( كه چه مىكنيد ) ،\r\n\r\nحديث\r\n1 الإمام الصّادق « ع » : إنّما وضعت الزّكاة اختبارا للأغنياء ، و معونة للفقراء ؛ و لو أنّ النّاس أدّوا زكات أموالهم ما بقي مسلم فقيرا محتاجا ، و لاستغنى بما فرض الله له . و إنّ النّاس ما افتقروا و لا احتاجوا و لا جاعوا و لا عروا إلَّا بذنوب الأغنياء . . . « 1 » امام صادق « ع » : زكات براى آزمون ثروتمندان و مدد رساندن به زندگى فقيران مقرّر شده است . اگر مردم زكات اموال خود را بدهند ، هيچ مسلمانى فقير و نيازمند نخواهد ماند ، و با مقدارى كه خدا براى واجب كرده است بىنياز خواهد شد . بيقين مردمان ، فقط از گناه توانگران ( و غصب حقوق محرومان بوسيلهء آنان ) است كه فقير و نيازمند و گرسنه و برهنه مىمانند . آگاهى در مقرّرات مالى اسلام دو زكات وجود دارد :\r\n1 - زكات ظاهرى ( رسمى و محدود ) .\r\n2 - زكات باطنى ( غير رسمى و نامحدود ) .\r\nشايد بىنياز شدن فقيران و محرومان ( و بر طرف شدن انواع گوناگون فقر و تنگدستى ) هنگامى حاصل مىشود كه ثروتمندان هر دو\r\n\r\n","description":"","footnote":"\r\n« 1 » « وسائل » 6 / 4 .\r\n","page_name":" 407 ","page_number":407},
  {"content":"\r\nزكات را ادا كنند . رجوع كنيد به فصلهاى چهلم و چهل و يكم از باب دوازدهم . « 1 »\r\n\r\n9 - دزدان\r\n\r\nحديث\r\n1 الإمام العسكريّ « ع » : . . . أغنياؤهم يسرقون زاد الفقراء . « 2 » امام عسكرى « ع » : . . . توانگرانشان توشهء فقيران را مىدزدند .\r\n\r\n10 - شادخواران\r\n\r\nقرآن\r\n1 * ( وَما أَرْسَلْنا فِي قَرْيَةٍ مِنْ نَذِيرٍ ، إِلَّا قالَ مُتْرَفُوها : إِنَّا بِما أُرْسِلْتُمْ بِه كافِرُونَ ، وَقالُوا : نَحْنُ أَكْثَرُ أَمْوالًا وَأَوْلاداً ، وَما نَحْنُ بِمُعَذَّبِينَ ، ) * « 3 » در هيچ شهرى بيم دهنده اى ( پيامبرى ) را به رسالت نفرستاديم مگر اينكه\r\n\r\n","description":"","footnote":"\r\n« 1 » ( جلد ششم ) .\r\n« 2 » « مستدرك الوسائل » 2 / 322 .\r\n« 3 » « سورهء سبأ » ( 34 ) : 34 - 35 .\r\n","page_name":" 408 ","page_number":408},
  {"content":"\r\nشادخواران آن گفتند : ما به اين دين كه براى ابلاغ آن آمده‌ايد اعتقاد نداريم ، و گفتند : ما اموال و فرزندان بيشترى داريم ، و ما عذاب نخواهيم شد ، ، شيخ طبرسى مىگويد : « * ( مُتْرَفُوها ) * - در آيه - يعنى جبّاران و توانگران و مرفّهان » . « 1 »\r\n\r\nحديث\r\n1 الإمام علي « ع » : أمّا الأغنياء من مترفة الأمم ، فتعصّبوا لآثار مواقع النّعم ، فقالوا : * ( « نَحْنُ أَكْثَرُ أَمْوالًا وَأَوْلاداً وَما نَحْنُ بِمُعَذَّبِينَ » ) * . « 2 » امام على « ع » : توانگران شادخوار هر امّت ( و جامعه ) ، نسبت به موقعيّت خود در برخوردارى از نعمتهاى الهى ، تعصّب ورزيدند ( و آن را از خويشتن دانستند و بس مهم شمردند ) ، و گفتند : « ما اموال و فرزندان بيشترى داريم ، و ما عذاب نخواهيم شد » . آگاهى معناى « اتراف » واضح است ، و همچنين معناى « مترفين » ( شادخواران ) ، كه در آغاز فصل آورديم ، جز اينكه كسانى هستند كه\r\n\r\n","description":"","footnote":"\r\n« 1 » « مجمع البيان » 8 / 392 .\r\n« 2 » « نهج البلاغه » / 799 ؛ « عبده » 2 / 175 .\r\n","page_name":" 409 ","page_number":409},
  {"content":"\r\nحقيقت واقع را با دروغ و نيرنگ مىپوشانند و مىگويند : مترف كسى است كه در خرج و مصرف اسراف مىورزد ، هر چند خود فقير باشد ؛ بنا بر اين اتراف و شادخوارى و پر مصرفى اختصاص به توانگران ندارد . و اين نظر ( مغلطه آميز ) بر خلاف كاربرد قرآنى و بيانات صريح وارد در قرآن و حديث است كه مىفرمايد ، مترفين كسانيند كه پيامبران را تكذيب مىكنند و خود صاحبان مال و مكنت و قدرتند « 1 » ؛ نيز مخالف ظهور عرفى و فهم عمومى اهل زبان از اين واژه است ، چنان كه عالمان لغت ، معناى صريح واژه را ياد كرده‌اند .\r\n\r\n11 - غافلگيرشوندگان\r\n\r\nقرآن\r\n1 * ( وَالَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ ، ) * « 2 » كسانى كه آيات ما را تكذيب مىكنند ، به تدريج - از جايى كه خبر ندارند - فروشان مىگيريم ( و به عذاب درمىافكنيم ) ، ، * ( « سَنَسْتَدْرِجُهُمْ » ) * ، يعنى اندك اندك به هلاك نزديكشان مىكنيم تا ناگهان در آن بيفتند . . . * ( « مِنْ حَيْثُ لا يَعْلَمُونَ » ) * ، چنان كه نفهمند كه چه عاقبتى در پيش دارند . و اين چگونگى ( استدراج ، مهلت دهى و غافلگيرى ) بدان گونه است كه نعمتها پى در پى به ايشان مىرسد ( و از مال و منال و مقام و امكانات و سلامتى و سرخوشى بهره مند مىشوند ) و چنان مىپندارند كه اين لطفى از خداوند است در بارهء ايشان ، از اين رو به\r\n\r\n","description":"","footnote":"\r\n« 1 » اشاره اى در صفحهء 556 آمده است ، ملاحظه شود .\r\n« 2 » « سورهء اعراف » : 182 ، نيز « سورهء قلم » ( 68 ) : 44 .\r\n","page_name":" 410 ","page_number":410},
  {"content":"\r\nسرخوشى و ناسپاسى و فرو رفتن در گمراهى ادامه مىدهند تا آنگاه كه وقوع عذاب برايشان قطعى مىشود ( و راههاى چاره و نجات را به روى خويش بسته مىبينند ) . « 1 » 2 * ( أَ يَحْسَبُونَ أَنَّما نُمِدُّهُمْ بِه مِنْ مالٍ وَبَنِينَ ، نُسارِعُ لَهُمْ فِي الْخَيْراتِ بَلْ لا يَشْعُرُونَ ، ) * « 2 » آيا ( توانگران ) گمان مىكنند كه مال و فرزندانى كه به آنان ارزانى مىداريم ، مىشتابيم تا خيرات و نيكيها را به ايشان برسانيم ؟ بلكه ( چنين نيست و ) آنان درك نمىكنند ( و هر چيز را چنان كه بايد نمىفهمند و حكمت تقديرهاى الهى را درنمىيابند ) ، 3 * ( . . . حَتَّى إِذا فَرِحُوا بِما أُوتُوا أَخَذْناهُمْ بَغْتَةً ، فَإِذا هُمْ مُبْلِسُونَ ، ) * « 3 » . . . تا آنكه به نعمتهاى خدادادى شادمان گشتند ( و در كامورى و سرخوشى غرق شدند ) ، ناگهان آنان را فرو گرفتيم ( و كيفر داديم ) ، و آنان همان گاه نوميد شدند ( و رو به فروتنى نهادند ) ،\r\n\r\nحديث\r\n1 الإمام علي « ع » : إنّه من وسّع عليه في ذات يده فلم ير ذلك استدراجا ، فقد\r\n\r\n","description":"","footnote":"\r\n« 1 » « تفسير صافى » 2 / 256 .\r\n« 2 » « سورهء مؤمنون » ( 23 ) : 55 - 56 .\r\n« 3 » « سورهء انعام » : 44 .\r\n","page_name":" 411 ","page_number":411},
  {"content":"\r\nأمن مخوفا . « 1 » امام على « ع » : آن كس كه مالى فراوان به دست آورد ، و آن را مهلتى غافلكننده نشمارد ، امرى سهمگين را ناديده گرفته است . 2 الإمام علي « ع » : كم من مستدرج بالإحسان إليه ، و مغرور بالسّتر عليه ، و مفتون بحسن القول فيه ؛ و ما ابتلى الله أحدا به مثل الإملاء له . « 2 » امام على « ع » : چه بسيارند مهلت يافتگان غافل ، كه با نعمتى كه به ايشان داده مىشود به دام غفلت مىافتند ، و با پرده اى كه بر گناه ايشان كشيده مىشود گول مىخورند ، و با سخن نيكى كه در بارهء آنان گويند در معرض آزمايش قرار مىگيرند ؛ و خدا هيچ كس را به چيزى مانند مهلت دادن ، در معرض آزمايش قرار نداده است . 3 الإمام علي « ع » : . . . و ربّ منعم عليه مستدرج بالنّعمى . . . . « 3 » امام على « ع » : . . . بسا كس كه نعمت به او بخشيده شده است ، و همان نعمت او را اندك اندك به دام انداخته ( و غافلگير كرده ) است . 4 الإمام الحسين « ع » : الاستدراج من الله سبحانه لعبده ، أن يسبغ عليه النّعم ، و يسلبه الشّكر . « 4 »\r\n\r\n","description":"","footnote":"\r\n« 1 » « نهج البلاغه » / 1253 ؛ « عبده » 3 / 237 - 238 .\r\n« 2 » « نهج البلاغه » / 1141 ؛ « عبده » 3 / 178 .\r\n« 3 » « نهج البلاغه » / 1220 ؛ « عبده » 3 / 219 .\r\n« 4 » « تحف العقول » / 177 .\r\n","page_name":" 412 ","page_number":412},
  {"content":"\r\n( 1 ) امام حسين « ع » : . . . استدراج از خداى سبحان نسبت به بنده آن است كه به او نعمت فراوان دهد ، و توفيق شكر را ( به دليل غفلت و قدرناشناسى و ناگزارى ) از او بگيرد . 5 الإمام الصّادق « ع » - إنّه سئل عن هذه الآية [ و الَّذين كذّبوا بآياتنا سنستدرجهم . . . 
  ] ، فقال : هو العبد يذنب الذّنب فتجدّد له النّعمة ، تلهيه تلك النّعمة عن الاستغفار من ذلك الذّنب . « 1 » امام صادق « ع » - از آن امام در بارهء معناى اين آيه « و الَّذين كذّبوا بآياتنا سنستدرجهم من حيث لا يعلمون » پرسيدند ، پاسخ داد : « اين است كه بنده اى گناه كند و خداوند باز به او نعمت دهد ، و همين نعمت او را از طلب آمرزش براى گناهى كه مرتكب شده است باز دارد ( تا به كيفر دچار گردد ) » . « 2 »\r\n\r\n12 - هلاكشدگان\r\n\r\nقرآن\r\n1 * ( . . هَلْ يُهْلَكُ إِلَّا الْقَوْمُ الظَّالِمُونَ ، ) * « 3 » . . . آيا كسى جز ستمكاران هلاك مىشود ؟ ،\r\n\r\n","description":"","footnote":"\r\n« 1 » « تفسير صافى » 2 / 256 .\r\n« 2 » اقتضاى رسيدن نعمت پس از گناه ، تنبّه و ترك گناه است ، پس اگر باز در غفلت بماند خويش را به مرحلهء « استدراج » ( غافلگيرشدن ، گولخوردن ) نزديك ساخته است .\r\n« 3 » « سورهء انعام » : 47 .\r\n","page_name":" 413 ","page_number":413},
  {"content":"\r\n2 * ( ما يُغْنِي عَنْه مالُه إِذا تَرَدَّى ، ) * « 1 » هنگامى كه ( توانگر ) سقوط كند ( و به مغاك هلاك درافتد ) ، مالش براى او سودى نخواهد داشت ، 3 * ( وَكَمْ أَهْلَكْنا مِنْ قَرْيَةٍ بَطِرَتْ مَعِيشَتَها . . . ) * « 2 » چه بسا اهل شهرى را هلاك كرديم ، كه در معيشت ( و خوشگذرانى ) سرمست شدند . . . ( و به سپاسگزارى نعمت و اداى حقوق ديگران نپرداختند ) . . .\r\n\r\nحديث\r\n1 النّبي « ص » : هلاك رجال أمّتي في ترك العلم و جمع المال . « 3 » پيامبر « ص » : هلاك مردان امّت من در ترك علم است و جمع مال . النّبي « ص » : . . . فو الله ما الفقر أخشى عليكم ، و لكنّي أخشى عليكم أن يبسط لكم الدّنيا كما بسطت على من كان قبلكم ، فتنافسوها كما تنافسوها ، و تهلككم كما أهلكتهم . « 4 » پيامبر « ص » : . . . سوگند به خدا كه از فقر براى شما ترسى ندارم ، ليكن از\r\n\r\n","description":"","footnote":"\r\n« 1 » « سورهء ليل » ( 92 ) : 11 .\r\n« 2 » « سورهء قصص » ( 28 ) : 58 .\r\n« 3 » « مجموعهء ورّام » / 3 .\r\n« 4 » « مجموعهء ورّام » / 132 .\r\n","page_name":" 414 ","page_number":414},
  {"content":"\r\nآن مىترسم كه دنيا چندان بر شما گسترده شود كه براى پيشينيان شما گسترده شده بود ( و مانند آنان در ناز و نعمت فرو غلتيد ) ، و همچون آنان به رقابت و همچشمى بپردازيد ، و چنان هلاكتان كند كه آنان را هلاك كرد . ، اين حديث شريف نبوى به ما مىفهماند كه زيانهاى حاصل از تكاثر در مالكيّت و اترافگرايى در مصرف ، بسى بيشتر است از زيانهاى ويرانگر حاصل از فقر و بينوايى ، اين تعليم - چنان كه از تعاليم ديگر فهميده مىشود - نمىخواهد زيانهاى فقر و ضرورت مبارزه با آن را كم انگارد ، بلكه مىخواهد فاجعه بودن تكاثر و اتراف را يادآور شود .\r\n3 النّبي « ص » - فيما رواه الإمام عليّ بن أبى طالب : الدّينار و الدّرهم أهلكا من كان قبلكم ، و هما مهلكاكم . « 1 » پيامبر « ص » - به روايت امام علىّ بن ابى طالب « ع » : دينار و درهم ( مال دنيا ) كسانى را كه پيش از شما بودند هلاك كرد ، و آن دو شما را نيز هلاك خواهد كرد . 4 الإمام علي « ع » : يا كميل ! هلك خزّان الأموال و هم أحياء . . . « 2 » امام على « ع » : اى كميل ! مال اندوزان ، در حال حيات نيز مرده‌اند .\r\n\r\n","description":"","footnote":"\r\n« 1 » « وسائل » 26 .\r\n« 2 » « نهج البلاغه » / 1156 ؛ « عبده » 3 / 187 .\r\n","page_name":" 415 ","page_number":415},
  {"content":"\r\n\r\n13 - مردگان\r\n\r\nقرآن\r\n1 * ( إِنَّكَ لا تُسْمِعُ الْمَوْتى . . . ، ) * « 1 » تو نمىتوانى چيزى به مردگان بشنوانى . . . 2 * ( وَما يَسْتَوِي الأَحْياءُ وَلَا الأَمْواتُ ، إِنَّ الله يُسْمِعُ مَنْ يَشاءُ ، وَما أَنْتَ بِمُسْمِعٍ مَنْ فِي الْقُبُورِ ، ) * « 2 » زندگان و مردگان برابر نيستند ، خدا به هر كس بخواهد ( آنچه را كه بايد ) مىشنواند ، و تو نمىتوانى چيزى به كسانى كه در گورها خفته‌اند بشنوانى ،\r\n\r\nحديث\r\n1 النّبي « ص » : أربع يمتن القلب . . . و مجالسة الموتى . فقيل له : يا رسول الله و ما الموتى ؟ قال : كلّ غنيّ مترف . « 3 » پيامبر « ص » : چهار چيز قلب را مىميراند . . . ( از جمله ) همنشينى با مردگان .\r\nپرسيدند : اى فرستادهء خدا ، مردگان كيانند ؟ فرمود : هر توانگر شادخوار .\r\n\r\n","description":"","footnote":"\r\n« 1 » « سورهء نمل » ( 27 ) : 80 .\r\n« 2 » « سورهء فاطر » ( 35 ) : 22 .\r\n« 3 » « خصال » 1 / 228 .\r\n","page_name":" 416 ","page_number":416},
  {"content":"\r\n2 النّبي « ص » : ثلاثة مجالستهم تميت القلب . . . و الجلوس مع الأغنياء . « 1 » پيامبر « ص » : سه گروهند كه همنشينى با ايشان قلبها را مىميراند . . . ( از جمله ) نشستن با توانگران .\r\n\r\n14 - فقيران\r\n\r\nقرآن\r\n1 * ( ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ الله ، فَمِنْكُمْ مَنْ يَبْخَلُ ، وَمَنْ يَبْخَلْ فَإِنَّما يَبْخَلُ عَنْ نَفْسِه ، وَالله الْغَنِيُّ وَأَنْتُمُ الْفُقَراءُ . . . ) * « 2 » آگاه باشيد ! اين شماييد كه فرا مىخوانندتان تا در راه خدا انفاق كنيد ، در ميان شما كسانى بخل مىورزند ؛ هر كس بخل ورزد ، نسبت به خود بخل ورزيده است ( و آنچه را بايد براى خود بدهد و ذخيره سازد نداده است ) ؛ خداوند بىنياز است و شما ( اى اغنيا ) فقيرانيد . . . ، اين سخن در جواب كسانى است كه به انفاق كردن در راه خدا دعوت شده‌اند ( و آنان بطبع توانگرانند ، يا توانگران مهمترين مصداق اين مخاطبانند ) ، ليكن بخل مىكنند . و خدا به همين سبب آنان را مىنكوهد و يادآورى مىكند كه حقيقت آن است كه اين گونه كسان غنى و توانگر نيستند بلكه بينوايند .\r\n\r\n","description":"","footnote":"\r\n« 1 » « تحف العقول » / 42 .\r\n« 2 » « سورهء محمّد « ص » » ( 47 ) : 38 .\r\n","page_name":" 417 ","page_number":417},
  {"content":"\r\n\r\nحديث\r\n1 النّبيّ « ص » : ليس الغنى عن كثرة العرض . . . . « 1 » پيامبر « ص » : بىنيازى به داشتن اموال و وسايل بسيار نيست . 2 الإمام علي « ع » : الغنيّ الشّره فقير . « 2 » امام على « ع » : ثروتمند حريص فقير است . 3 الإمام علي « ع » : . . . و غنيّها ( الدنيا ) فقير . . . « 3 » امام على « ع » : . . . ثروتمند دنيا فقير است . . . 4 الإمام السّجّاد « ع » : . . . و من أصاب من الدّنيا أكثر ، كان فيها أشدّ فقرا . . . « 4 » امام سجّاد « ع » : . . . هر كس از دنيا سهمى بيشتر داشته باشد ، نياز بيشترى خواهد داشت .\r\n\r\n","description":"","footnote":"\r\n« 1 » « تحف العقول » / 46 .\r\n« 2 » « بحار » 78 / 10 ، از كتاب « مطالب السّؤول » .\r\n« 3 » « بحار » 78 / 22 ، از كتاب « مطالب السّؤول » .\r\n« 4 » « خصال » 1 / 64 .\r\n","page_name":" 418 ","page_number":418},
  {"content":"\r\n\r\n15 - وارثان و پيروان فرعونان\r\n\r\nقرآن\r\n1 * ( وَإِنَّ فِرْعَوْنَ لَعالٍ فِي الأَرْضِ وَإِنَّه لَمِنَ الْمُسْرِفِينَ ، ) * « 1 » فرعون در زمين ( مصر ) بلندپروازى كرد ، و او از مسرفان ( گزافكاران ) بود ،\r\n\r\nحديث\r\n1 الإمام علي « ع » : العلم أفضل من المال بسبعة : الأوّل أنّه ميراث الأنبياء ، و المال ميراث الفراعنة . « 2 » امام على « ع » : علم برتر از مال است به هفت دليل : نخست آنكه علم ميراث پيامبران است و مال ميراث فرعونان . . . 2 الإمام علي « ع » : . . . فعلى مبلبل أجسام الملوك ، و سالب نفوس الجبابرة ، و مزيل ملك الفراعنة ، مثل كسرى و قيصر ، و تبّع و حمير ، و من جمع المال على المال فأكثر ، و من بنى و شيّد ، و زخرف و نجّد ، و ادّخر و اعتقد ، و نظر بزعمه للولد ، إشخاصهم جميعا إلى موقف العرض و الحساب ، و موضع الثّواب و العقاب . . . « 3 »\r\n\r\n","description":"","footnote":"\r\n« 1 » « سورهء يونس » ( 10 ) : 83 .\r\n« 2 » « منية المريد » / 19 ، چاپ قم ، مؤسّسهء انتشارات اسلامى ( 1363 ش ، 1405 ق ) .\r\n« 3 » « نهج البلاغه » / 835 ؛ « عبده » 3 / 6 .\r\n","page_name":" 419 ","page_number":419},
  {"content":"\r\n( 1 ) امام على « ع » : . . . آن كس كه تن شاهان را رنجور مىكند ، و جان جبّاران را مىستاند ، و سلطنت فراعنه همچون كسرى و قيصر و تبّع و حمير را برمىاندازد ، و ثروت كسانى را بر باد مىدهد كه مال بر مال مىافزايند ، و بناهاى افراشته مىسازند ، و آنها را با پرده و فرش تزيين مىكنند ، و گرد مىآورند و مىاندوزند ، و به گمان خود براى فرزندان بر جاى مىگذارند ، اينان همه را به جايگاه عرضه و حساب و رسيدن به پاداش يا عذاب روانه خواهد ساخت .\r\n\r\n16 - سستباوران\r\n\r\nقرآن\r\n* ( وَما أَرْسَلْنا فِي قَرْيَةٍ مِنْ نَذِيرٍ إِلَّا قالَ مُتْرَفُوها : إِنَّا بِما أُرْسِلْتُمْ بِه كافِرُونَ ، ) * « 1 » به هيچ شهرى بيمدهنده اى را به رسالت نفرستاديم مگر اينكه شادخواران آن گفتند : ما به اين دين كه براى ابلاغ آن آمده‌ايد اعتقاد نداريم ،\r\n\r\nحديث\r\n1 الإمام علي « ع » : لا يؤمن بالمعاد ، من لا يتحرّج عن ظلم العباد . « 2 » امام على « ع » : كسى كه از ستم كردن بر بندگان خدا به سختى نپرهيزد ، به روز\r\n\r\n","description":"","footnote":"\r\n« 1 » « سورهء سبأ » ( 34 ) : 34 .\r\n« 2 » « غرر الحكم » / 352 .\r\n","page_name":" 420 ","page_number":420},
  {"content":"\r\nبازگشت اعتقاد ندارد . 2 الإمام علي « ع » : حبّ المال يوهن الدّين و يفسد اليقين . « 1 » امام على « ع » : دوستى مال دين را سست مىكند و يقين را تباه . 3 الإمام علي « ع » : . . . أو منهوما باللَّذّة ، سلس القياد للشّهوة ، أو مغرما بالجمع و الادّخار ، ليسا من رعاة الدّين في شيء ، أقرب شيء شبها بهما الأنعام السّائمة . « 2 » امام على « ع » : . . . يا انسانى است حريض بر لذّت بردن ، و بىبندوبار در شهوترانى ، يا عاشق جمع آورى و مال اندوزى ، اين دو كس به هيچ وجه مراعات دين نمىكنند ، و به چارپايان چرنده نزديكترند تا به آدمى .\r\n\r\n","description":"","footnote":"\r\n« 1 » « غرر الحكم » / 168 .\r\n« 2 » « نهج البلاغه » / 1157 ؛ « عبده » 3 / 188 .\r\n","page_name":" 421 ","page_number":421},
  {"content":"\r\n\r\nنگاهى به سراسر فصل\r\n\r\n1 - نفى و طرد تكاثر\r\n: در « بنگريد » ، در آغاز همين فصل به مفاهيمى اشاره كرديم . اكنون از اشكال گوناگونى از مبارزه با « تكاثر » سخن خواهيم گفت كه لازم است حكومت و اجتماع اسلامى - علاوه بر اجتهاد و فقاهت اسلامى - به آنها بپردازند ، تا پرچم عدالت اجتماعى به اهتزاز درآيد ، و شالوده هاى قسط استوار شود ، و مستضعفان و رنجديدگان از زن و مرد و كودك - كه مال و حق و روزى آنان به غارت رفته است - مورد حمايت قرار گيرند و به حقوق حقهء خود برسند .\r\n( 1 ) - برنامه ها و راههاى مشخّص مبارزهء بر ضدّ تكاثر : بر جامعهء اسلامى - كه در دامان فرهنگ اسلامى دشمن تكاثر پرورش يافته است - واجب است كه مقياسهاى تكاثرى را به مقياسهاى اسلامى تبديل كند ، و تربيت اسلامى و ارزشهاى آن را جايگزين تربيت تكاثرى و ارزشهاى آن سازد ، تا مبارزه اى جدّى با تكاثر و ارزشهاى ضدّ ارزش آن به ژرفترين صورت امكان پذير شود . و اين جهتگيرى ، هم عملى است و هم سازنده ؛ و براى نشان دادن اهميّت آن كافى است به اين مطلب اشاره كنيم كه از مهمترين ابعاد تعهّد فرهنگى و اخلاقى ضدّ تكاثرى ، عمومى و مردمى كردن اين مبارزهء متعهّدانه است ، بدين معنى كه چنان شود كه مبارزه ، برخاسته از ژرفناى وجدان توده ها باشد ، و همهء بخشهاى محروم و خرد شده را فرا گيرد ، و عناصر ضدّ تكاثرى موجود در اخلاق اسلامى را به فراوانى در خود داشته باشد .\r\nبه همين جهت است كه قرآن كريم مىفرمايد : * ( . . . وَأَنْزَلْنا مَعَهُمُ الْكِتابَ وَالْمِيزانَ لِيَقُومَ النَّاسُ بِالْقِسْطِ ، وَأَنْزَلْنَا الْحَدِيدَ فِيه بَأْسٌ شَدِيدٌ ) * « 1 » . . . با پيامبران كتاب و ميزان فرستاديم ، تا مردمان عدالت را بر پاى دارند ، و آهن را نازل كرديم كه در آن نيرويى شديد است » ، پس\r\n\r\n","description":"","footnote":"\r\n« 1 » « سورهء حديد » ( 57 ) : 25 .\r\n","page_name":" 422 ","page_number":422},
  {"content":"\r\n« كتاب » و « ترازو » و « آهن » همه انگيزه هاى آن است كه مردمان قسط را بر پاى دارند ، و توده ها با اقامهء قسط احيا شوند ، و موانع از سر راه اجراى عدالت و قسط برداشته شود . آرى ! همهء اين انگيزه ها براى قيام مردم به قسط - از غنى و فقير ، و نيرومند و ناتوان - لازم است ، البته فقير را فقر او به طلب عدل و قسط برمىانگيزد ، و عامل محرّك براى ضعيف و ناتوان همان ضعف و محروميت او است ، ليكن مشكل بر سر اين راه - مشكل بزرگ - همان توانگر صاحب قدرت و نفوذ است ، اوست كه بايد به سر فرود آوردن در برابر قسط و عدل ناچار گردد ، يا با ميزان و به كار افتادن آن ؛ و اگر نشد با « حديد » و به كار بردن آن .\r\nو اين برنامه و روش همان است كه عامل ايجاد توازن در حركات اجتماعى و از بين بردن ستم و تجاوز است . پس حركتهاى الهاميافته از كتاب آسمانى ، كه متّكى بر ميزان است و با آهن ( نيروى اجرايى ) تأييد مىشود ، همان حركات توازنى تغيير دهندهء بنيادين اوضاع و ويرانكنندهء پايه هاى ستم و تجاوز و سازندهء شالوده هاى عدل و احسان است . اين گونه حركت و انقلاب است كه به ساخته شدن اجتماعى متوازن و هميار و عادل و مؤمن و صالح مىانجامد ، و به آن فرا مىخواند كه توازن مطلوب در دو قلمرو ظاهرى و باطنى هر دو وجود پيدا كند .\r\n( 2 ) - حاكميّت و توده ها در پهنه هاى مبارزه : بر اساس آنچه بدان اشاره كرديم ، مبارزهء ياد شده تنها با بهره بردارى از نيروى اجرايى ، نافذ و پيروز نمىشود - چنان كه نمونهء آن را در نظامهاى مادّى معاصر مشاهده مىكنيم - و از اين جهت است كه اسلام مىكوشد تا دايرهء مبارزه را هر چه بيشتر توسعه دهد و به ابعاد گوناگون بكشاند ؛ آرى ، مبارزه اى كه اسلام آن را در اين زمينه طرحريزى مىكند ، مبارزه اى داراى رسالت است كه ريشه هاى آن از يك سو به قرآن ( تربيت و تعليم و پراكندن اصول فكرى صحيح ) باز مىگردد ، و از سوى ديگر به ميزان ( برنامه ريزى استوار و چارچوبگذارى عادلانه ) ، و از ناحيهء سوم به آهن و شمشير ( به كار بردن نيروى اجرايى در دفاع از حقوق محرومان ) . پس مبارزهء اسلامى با ظلم و تكاثر ، مبارزه اى تربيتى و فكرى و فرهنگى\r\n","description":"","footnote":"","page_name":" 423 ","page_number":423},
  {"content":"\r\nاست در نزد توده ها ؛ و برنامه گرا و تخصّصشناس است ، در نزد عالمان دين و استادان متخصّص ؛ و متّكى به قدرت اجرايى قاطع است در نزد دستاندركاران حاكميّت ؛ و در چنين هنگامى است كه همهء بخشهاى مردم براى كارزار كردن با تكاثر و تورّم مال در نزد گروهى خاص بسيج مىشوند ، و علماى دين و كارشناسان براى برپاداشتن عدالت اجتماعى و قسط اسلامى به تلاشهايى سنگين مىپردازند ، و دستگاه حكومت با قوّهء قهريّه به نبردى قاطع با همهء اشكال بهره كشى از مردم و تجاوز مالى و مصرف اشرافى و اترافى برمىخيزد ، تا بدينسان تعادل و توازن برقرار گردد ، و فضاى اجتماع براى همه گير شدن عدالت آمادگى يابد ، و پايه هاى قوام اجتماعى - كه قرآن كريم آن را متوقّف بر صحيح بودن حركت مال و دست به دست گشتن آن در ميان مردم مىداند - گذاشته شود .\r\n( 3 ) - انگيزه ها و هدفهاى عالى اين مبارزه : مبارزه با تكاثر و سرمايه دارى و صاحبان سرمايه در نظامهاى مادّى اشتراكى تنها بر مبناى هدفهاى مادى و سياسى آغاز مىشود ، ولى اسلام در مبارزهء با متكاثران و سرمايه داران هدفهاى مادّى و معنوى هر دو را با هم در نظر دارد ، زيرا كه هدف از تعاليم اسلام تأمين دو زندگى براى انسان و تضمين خوشبختى او در آن دو است : زندگى مادّى دنيوى فانى ( بدنى و روحى ) و زندگى معنوى اخروى جاودانى ( بدنى و روحى ) . و مكتب تكاثر و سرمايه دارى ، براى دو زندگى انسان رنجبرى كه او را مورد بهره كشى خود قرار مىدهد و به بردگى مىكشاند ، هيچ ارزشى قائل نيست ، از اين رو اين هر دو زندگى انسانها را تباه مىكند و حق اين دو زندگى را ناديده مىانگارد ، و - در واقع - در راه رسيدن به خواستها و اهداف خود به مصرف مىرساند . و اين چيزى است كه با چشمان خود آشكارا آن را مىبينيم ؛ شما كجا در ميان صاحبان ثروت و كارخانه داران و تيولداران موارد چندى ديده‌ايد كه تندرستى و كفاف زندگى كارگر و كشاورز و مزدور فكر ايشان را به خود مشغول داشته باشد ؟ و سلامتى و آسايش آنان را - چنان خود و نزديكان خود - بخواهند ؟ به همين جهت\r\n","description":"","footnote":"","page_name":" 424 ","page_number":424},
  {"content":"\r\nاست كه اسلام دشمن سرسخت اين نظام اقتصادى است .\r\nدو بعدى بودن هدف در مبارزهء ياد شده در اسلام ، يعنى بعد مادّى و معنوى - كه به آن اشاره كرديم - همان عاملى است كه اين مبارزه را صعود مىدهد ، و آن را به مبارزه اى الهى و انسانى بدل مىكند ، و به اوج تعالى و آرمانيگرى بالا مىبرد ، و مهر عظمت و جاودانگى بر آن مىزند .\r\n\r\n2 - توانگران و امّت\r\n: اشراف و متكاثران و مسرفان و ثروتمندان ، در جامعه هاى اشرافى و متكاثر ، در دستگاه هاى قانونگذارى و قضايى و ادارى نفوذ مىكنند ، و هر چه زودتر بر مراكز حساس كشور مستولى مىشوند و به بالاى هرم اجتماعى صعود مىيابند ، و در اين هنگام سلطهء خود را بر سرنوشت اقتصادى و سياسى توده ها استوار مىسازند - چنان كه پيشتر اشاره شد - و در نتيجه به بهره بردارى از فرهنگ و اخلاق و انديشه و هنر و دين ، به هر صورت كه خواسته باشند ، مشغول مىشوند . آرى ! حيات تكاثرى و سرمايه دارى در هر زمان و مكان چنين برنامه اى براى خود دارد و به عملى كردن آن مىپردازد ؛ و به اين منظور ، از همهء وسايل موجود براى واداشتن مردم به پذيرش اين برنامه ( و تسليم شدن به سلطه هاى اجتماعى و سياسى و اقتصادى آشكار ، و سلطه هاى فكرى و فرهنگى و اخلاقى ناآشكار آن ) ، بهره بردارى مىكند .\r\n\r\nروشنگرى يكى از روشهاى مهم اسلام براى برانداختن نظام تكاثرى\r\nاسلام براى برانداختن نظام تكاثرى ، از روش برانداختن ارزشى اقدام مىكند و ارزشهاى تكاثرى را خرد مىكند ؛ به همين جهت اشراف مردم را - كه صاحبان اموال و كارخانه ها و مالكان بزرگ و اشراف و كامورانند - بدترين افراد امّت و بدترين مسلمانان مىخواند . و با اين براندازى و نكوهشگرى ، نظام ارزشى تكاثرى را ويران مىسازد ، و با\r\n","description":"","footnote":"","page_name":" 425 ","page_number":425},
  {"content":"\r\nاين زمينه سازى فكرى و تربيتى به شعله ور ساختن آتش يك انقلاب دگرگونساز ، در برابر سلطه هاى اقتصادى و ستمگريهاى تكاثرى در آفاق زندگى انسانى توفيق پيدا مىكند ، و پايگاههاى گروههاى كامور و جبّاران اقتصادى و موضعگيريهاى ايشان را متزلزل مىسازد ، و آنان را به ذلَّت و حقارت فرو مىكشاند ، چنان كه امام على بن ابى طالب « ع » در آغاز خلافت خود كه مىخواست اين برنامهء قاطع اسلامى را استحكام بخشد و چارچوب آن را تعيين كند چنين فرمود : « تا اينكه فروتر شما برتر و برتر شما فروتر شود » .\r\nو اين سخن را امام در آن هنگام گفت كه مردمان در مدينه با او بيعت مىكردند ، و مىديد كه اسلام همچون پوستينى شده است كه آن را وارونه پوشيده باشند . و سبب آن اين بود كه گروهى بر اموال مستولى شده بودند ؛ و اين امر باعث شيوع تكاثر در نزد مشتى ، و فقر و مسكنت در نزد اكثريّت مردم شده بود . از اين رو در خطبه اى بيداركننده و انقلابى - به منظور بيم دادن متكاثران غرقه در ناز و نعمت از عواقب ظلم - چنين فرمود : « ذمّتي بما أقول رهينة و أنا به زعيم : إنّ من صرّحت له العبر عمّا بين يديه من المثلات ، حجزته التّقوى عن تقحّم الشّبهات ؛ ألا ! و إنّ بليّتكم قد عادت كهيئتها يوم بعث الله نبيّكم - صلَّى الله عليه و آله - و الَّذي بعثه بالحقّ لتبلبلنّ بلبلة ، و لتغربلنّ غربلة ، و لتساطنّ سوط القدر ، حتّى يعود أسفلكم أعلاكم و أعلاكم أسفلكم . . . « 1 » اين سخن كه مىگويم درستى آن را به گردن مىگيرم و ضامن صحّت آنم ( پس خوب گوش دهيد و نيك فرا گيريد و ژرف در آن بينديشيد ) ، هر كس در عقوبتهاى روزگار با ديدهء عبرت نگر بنگرد ، تقوا گزينى او را از فرو افتادن در كارهاى شبهه ناك باز دارد . آگاه باشيد ! شما امروز در گرداب بلايى افتاده‌ايد كه در آغاز بعثت پيامبر « ص » ، گرفتار آن بوديد ( اوضاع منحط جاهليّت از نو زنده گشته است ) ، و به آن خدا - كه پيامبر را به حق مبعوث كرد - سوگند كه آنچنان در هم ريزيد ، و آنچنان در غربال حوادث بيخته گرديد ، و چون ديگافزار جوشان زيرورو شويد ،\r\n\r\n","description":"","footnote":"\r\n« 1 » « نهج البلاغه » / 66 - 67 ؛ « عبده » 1 / 43 .\r\n","page_name":" 426 ","page_number":426},
  {"content":"\r\nتا آنكه طبقات زير دست شما بالا آيند و بالادستان زيردست گردند . . . » . و آنچه سخت به شناخت آن نياز داريم ، اين است كه اين تعاليم و موضعگيريها و هدفهاى آنها را به ژرفترين گونه بشناسيم ، و به بهترين صورت آنها را بفهميم ، و توده هاى مردم را از آن آگاه سازيم ، و با دادن نام « تعاليم اخلاقى » به آنها خط بطلان بر عملى شدن آنها نكشيم ، و آنها را از ميدان فقاهت و دايرهء اجتهاد اسلامى - كه بايد پويا و زنده و سازنده باشد - بيرون نياوريم ، تا اين كار ( يعنى حذف بعضى از تعاليم اسلامى و بيرون گذاشتن آنها از دايرهء اجتهاد ) به پيدا شدن ابهامى در نظام اسلامى و مكتب اقتصادى و فلسفهء اجتماعى و مقياسهاى حقوقى آن منتهى نگردد ، و به تحريف دين حنيف خدا يا تضعيف آن نينجامد .\r\nآنچه مسلَّم است اين است كه دين الهى - با نظر به اين ايستار و جهتگيرى خود - و سيرهء عملى امام على « ع » ، اگر به صورتى شايسته مراعات شوند ، هيچ فرصتى براى متكاثران و ثروتمندان باقى نمىگذارند تا از دين بهره بردارى كنند ، و بدترين اشرار امّت - به گفتهء پيامبر بزرگ « ص » - آن را وسيلهء رسيدن به منافع خويش قرار دهند . و ديگر زمينه اى براى آن فراهم نخواهد شد تا دينى همچون اسلام مجوّزى شود براى ثروتمندى فاحش و شادخوارى و بهره كشى ، و افزارى گردد براى تخدير توده ها و پوشاندن وجدانها . و چون چيزى از اين گونه آشكار شود ، بر كسانى كه هشيار و بيدارند لازم است كه با آن به صورتهاى گوناگون مبارزه كنند ، و پيش از هر چيز در علَّتهاى آن نظر كنند تا بتوانند چنان كه شايسته است به ريشه كن كردن آنها بپردازند ، و اين علَّتها در جامعه هاى تكاثرى از اين دست است :\r\n( 1 ) - نادانى ( جهل و بيسوادى ) ، و ( 2 ) - روسازى واقعيّات ، و ( 3 ) - عقب ماندگى ، و ( 4 ) - بسته ذهنى ، و ( 5 ) - فريب خورى از كلك بازيهاى متكاثران و ايادى آنان .\r\nو خواننده براى آنكه مغز سخنان پيامبر « ص » را در توصيف\r\n","description":"","footnote":"","page_name":" 427 ","page_number":427},
  {"content":"\r\nثروتمندان بيش از پيش دريابد ، و از نزديك با روحيّات آنان آشنا شود ، بايد به فصلهايى از اين باب كه مشتمل بر بيان « حالات توانگران و متكاثران » است مراجعه كند .\r\n\r\n3 - ستمگران\r\n: اين فصلها و عنوانها را براى آن نياورديم كه از كسانى بدون حق طرفدارى يا از كسانى ديگر به ناروا بدگويى كنيم ، يا حقى را پايمال سازيم ، يا نسبت به حرمت و كرامت اشخاص يا گروهها بىمبالات باشيم . اينها كلمات حقّى است كه از تصريحات قرآنى و حديثى و تعاليم هدايتگر اسلامى آموخته و فرا گرفته مىشود . خداى متعال در كتاب كريم خود مىفرمايد : * ( إِنَّ الله لا يَظْلِمُ النَّاسَ شَيْئاً وَلكِنَّ النَّاسَ أَنْفُسَهُمْ يَظْلِمُونَ ) * « 1 » خداوند به مردمان هيچ ستمى نمىكند ، ليكن مردمان خود به يك ديگر ستم مىكنند » . و هنگام ذكر اين آيه در فصل ، به اين نكته اشاره كرديم كه خواننده ، كلمهء « شيئا » را كه در آيه آمده است به ياد داشته باشد ؛ و گفتيم كه آن « نكره » است در « سياق نفى » ، يعنى نكره اى است كه نفى شده است . و اين چگونگى معناى « عموم » دارد ، و اندك ستمى را نيز شامل مىشود ، پس يعنى خداوند سبحان ذرّه اى و اندكى به هيچ كس ستم نمىكند و به مردمان به اندازهء نخ درون هستهء خرما ظلم روا نمىدارد .\r\nو آشكار است كه آفريدن آفريده اى ميان تهى « 2 » - داراى شكمبه و روده و جسدى نيازمند به نان « 3 » - كه خواستار خوراك است تا از گرسنگى نميرد ، و پوشاك تا از گزند سرما و گرما در امان باشد ، بدون فراهم ساختن خوراك و امكانات معيشت براى او هرگز عادلانه نيست و ستم و ستمگرى است . بنا بر اين ، آيا ممكن است مسلمانى اين ستمگرى را به خداوند بخشندهء مهربان نسبت دهد ( تعالى الله عمّا يقولون خداوند از اين پندارها و گفته ها بسى برتر است ) ، و بدبختى و مسكنت را چيزى مورد رضاى خداوند متعال بداند و مبارزهء با آن را واجب\r\n\r\n","description":"","footnote":"\r\n« 1 » « سورهء يونس » ( 10 ) : 44 .\r\n« 2 » به تعبير امام باقر « ع » - « كافى » 6 / 286 ، نيز فصل 5 ، از اين باب .\r\n« 3 » به تعبير امام صادق « ع » - « كافى » 6 / 286 » ، نيز فصل 5 .\r\n","page_name":" 428 ","page_number":428},
  {"content":"\r\nنشمارد ؟ و چون چنين نباشد و خدا نسبت به مردم ستم روا ندارد ، پس او مردمان را آفريده است و روزيشان را ضمانت كرده و امكانات معيشت را براى همه قرار داده است ؛ و اكنون اين كدام كسانند كه به مسكينان و بيچارگان و برهنگان و گرسنگان ستم روا مىدارند ؟ خداوند متعال به اين پرسش پاسخ مىدهد : * ( وَلكِنَّ النَّاسَ أَنْفُسَهُمْ يَظْلِمُونَ ) * ( 1 ) مردمان خود به يك ديگر ستم روا مىدارند » . و احاديث متعدّدى كه در آنها بروشنى گفته شده است كه فقر فقيران و نيازمندى ايشان به سبب گناه ثروتمندان است ، و اينكه ثروتمندان زاد و توشهء فقيران را مىدزدند ، نيز بر اين دلالت دارد كه ظلم از خود مردم به مردم است ، از جمعى از مردم بر ديگران . و براى هر دين و مذهب و مكتبى هيچ چيز زيانبارتر و آسيبرسانتر از آن نيست كه پيروان آن بعضى از آموزشها و احكامش را بپذيرند و بعضى ديگر را پشت سر بگذارند و به آنها عمل نكنند .\r\n\r\n4 - هلاكشدگان\r\n: تكاثر و اتراف دو عامل هلاك و بدبختى آدمى است . و توانگران مترف هالكند و مهلك ، هلاكشونده و هلاككننده ، كه كشت و نسل را به تباهى مىكشند ، و اجتماع را به حضيض بردگى اقتصادى و پوسيدگى و خوارى و عقب ماندگى مىكشانند . براى آنكه اين حقيقت اجتماعى را بهتر ببينيم ، در اينجا به هشت مسأله اشاره مىكنيم كه از آثار حتمى زندگى تكاثرى و شادخوارگى است :\r\nمسألهء نخست : تكاثر و اتراف حالتى در نفس آدمى پديد مىآورند كه تباهى عقل و دل و دين را به دنبال دارد . در فصل شانزدهم ، از اين باب ، در اين باره سخن گفته خواهد شد . « 1 » مسألهء دوم : تكاثر در مالك شدن ، و اتراف در مصرف كردن ، سبب مرگ عواطف انسانى مىشوند و رعايت فضيلت و اخلاق را از ميان مىبرند .\r\nمسألهء سوم : تكاثر و اتراف سبب پيدايش و رشد كيفيّات اخلاقى پست مىشوند ، و براى انسان يك شخصيّت موهوم متكبّر و بىملاحظه\r\n\r\n","description":"","footnote":"\r\n« 1 » ( جلد چهارم ) .\r\n","page_name":" 429 ","page_number":429},
  {"content":"\r\nمىسازند .\r\nمسألهء چهارم : اين دو ، انسان متكاثر شادخوار را از مردم دور مىكنند و او را از معاشرت نزديك با توده ها باز مىدارند - بخصوص از ناتوانان و زمينگيرشدگان و مسكينان - در صورتى كه اين گونه معاشرت جلادهندهء آيينهء جان آدمى و ملكات عاليهء آن ، و تقويتكنندهء احساسات و عواطف انسانى است . و تعليمات اسلامى ما را بر آن برانگيخته است . « 1 » مسألهء پنجم : اين دو ، سبب دور شدن از راه مستقيم عدالت و قسط مىشوند ، و انسان را در غل و زنجير آز و حرص دربند مىكنند ، و آزادى انديشيدن و نظر را از او مىربايند .\r\nمسألهء ششم : اين دو - در نتيجهء داشتن آثار منفى - بر انسانى كه در دامشان گرفتار آمده است تحميل مىكنند كه جهتگيريهايش محدود به قلمرو سود شخصى باشد ، و به مصالح نوع دوستانهء عمومى و از خود گذشتگى براى اجتماع هيچ نينديشد . مواردى بيرون از اين چگونگى نادر است ، يا براى مقاصدى خاص صورت مىپذيرد .\r\nمسأله هفتم : اين دو اجتماع را - به دنبال تحميل كردن اقتصاد تكاثرى بر آن - به آن سوق مىدهند كه به دو قسمت متمايز از يك ديگر تقسيم شود ، با تمايزى وحشتناك كه هيچ دين يا مكتب فكرى سالمى آن را جايز نمىشمارد تا چه رسد به اسلام .\r\nمسألهء هشتم : اين دو ، شالودهء تعهّدهاى اجتماعى و اساس هميارى و همپشتى را سست مىكنند ، و از اين راه زمينهء توازن را از ميان مىبرند ، و مايهء تباهى ملت و نابسامانى مردم مىشوند .\r\nاينها در نظر باشد . و از امور آشكارى كه هر كس توجّهى به اسلام و آموزشهاى آن دارد شكَّى در آن نمىكند ، اين است كه نظام اقتصادى و برنامهء مالى اسلام تنها نجاتبخشند نه هلاكتآور ، زيرا هدف نهايى دين رهايى آدمى و خوشبخت كردن او است . بنا بر اين ، مجموعهء مقرّرات گوناگون مالى و معاملات و روابط اقتصادى در اسلام ، هدفى ندارد جز\r\n\r\n","description":"","footnote":"\r\n« 1 » فصل 39 ، از اين باب ( جلد چهارم ) .\r\n","page_name":" 430 ","page_number":430},
  {"content":"\r\nاز بين بردن تكاثر تباهگر غفلتآور ، و طرد غناى طغيانآفرين ، و تاراندن اقتصاد استكبارى كه مايهء تقسيم امّت واحد به طبقات بسيار متفاوت است ، و از ميانبرندهء هماهنگى و همپشتى توده هاى مسلمان .\r\nدر پرتو اين فروغ كه از حقايق اسلام و تعاليم آن مىتابد ، آشكار مىشود كه از مهمترين وظايف فقيهان اسلام نگاهبانى از اسلام و رهانيدن مسلمانان - و مردمان ديگر - از چنگال مفسدان و طغيانگران اقتصادى است . پيامبر اكرم « ص » - كه بايد مسلمانان او را اسوه و الگوى خويش قرار دهند - يكى از واجبات حاكم اسلامى را آن مىداند كه كارى نكند كه مردمان فقير شوند و در نتيجه به كفر روى آورند . « 1 » و در جايى كه بر « سياست اسلامى » ، محافظت مردم از فقر و اسباب و عوامل آن واجب باشد تا كارشان به كفر نينجامد ، آيا واجب « فقاهت اسلامى » چه خواهد بود ؟ بنا بر اين از واجبات علم و علما آن است كه نه با پرخورى ستمگران موافق باشند و نه با گرسنگى ستمكشان ، بلكه در برابر عوامل تباهى ، خواه فردى و خواه اجتماعى - اگر چه با فتوا دادن باشد - شورش كنند ، و جامعهء اسلامى را از اسير شدن در دام اقتصاد تكاثرى و مصرفگرايى اترافى نگاه دارند ، و از افتادن به چنگ مكتبهايى كه مدّعيند انسان را نجات مىدهند و حقوق ربودهء وى را به او باز مىگردانند ، رهايى بخشند . « 2 »\r\n\r\n","description":"","footnote":"\r\n« 1 » « كافى » 1 / 406 ، نيز فصل 32 ، از اين باب ( جلد چهارم ) .\r\n« 2 » مصلحانى كه به منظور اصلاح اقتصادى جامعه و سامانيابى زندگيهاى مردمان گام پيش مىنهند ، و اين گونه مسائل را مىپژوهند ، يا در بارهء آنها مطلب مىنويسند يا تبليغ مىكنند ، تا با متكاثران و طاغوتان اقتصادى و ديكتاتورهاى مالى برزمند ، و از محرومان و له شدگان و بيچارگان پشتيبانى كنند ، و راه پيامبران و اوصيا - عليهم السّلام - را ادامه دهند ، بايد آگاه باشند كه توانگران و طاغوتان اقتصادى در برابر آنان خاموش نمىنشينند ، بلكه به سخنان آنان ايرادهايى خواهند گرفت ، و در بارهء آنان اتّهاماتى خواهند پراكند ، همه براى گمراه ساختن فهم عمومى ، و دور نگاه داشتن افكار از درك عدالت و جلوگيرى از اقدام براى زنده كردن آن ، تا با اين دستاويزها پايگاههاى سياسى و اجتماعى آنان ويران نگردد ، و سرچشمه هاى سرشار درآمدى آنان خشك نشود ، و درك و بيدارى عمومى و عمومى شدن درك و بيدارى ، به زندگى انگلى آنان پايان ندهد ، و منابع بهره كشى را از چنگشان در نياورد .\r\nبنا بر اين ، مصلحان انقلابى و انقلابيّون اقتصادى و معيشتى و عدالتخواهان مؤمن بايد در برابر اين برخورد بيدار باشند ، و بر خداوند بزرگ توكّل كنند ، و مانند پيامبران و امامان « ع » درد مردمان را درد خود بدانند ، و محروميت مادى و فرهنگى فرزندان جامعه را محروميت مادى و فرهنگى فرزندان خويش حس كنند ، و از آغاز كار خطر اين موضعگيرى را بدانند ، و در اين باره قاطع باشند ، و خود را آماده سازند ، تا با همهء مشكلها و مانعها درآويزند ، با توكّل بر خدا و اخلاص در عمل .\r\n","page_name":" 431 ","page_number":431},
  {"content":"\r\n\r\n5 - مردگان\r\n: زندگى حقيقى انسان همان است كه زمينه هاى رشد و شكفتگى مواهب انسانى را براى او فراهم مىآورد ، و راه را براى پهناور گشتن آفاق وجودى ژرف او هموار مىسازد . زندگى حقيقى و انسانى آدمى همين است ، نه آنچه بوسيلهء آن در خوردن و آشاميدن و خفتن و تسكين شهوت غرق مىشود و به صورت چارپايى به آخور بسته درمىآيد كه منتهاى همّت او خوردن علوفه است . پس هر چيز كه آدمى را از هدفهاى بزرگ زندگى باز دارد ، و او را در دريايى از چيزهاى بىارزش روزانه غرق كند ( كه بر انسانيّت انسان چيزى نمىافزايد ، بلكه نيروها و فرصتهاى او را به هدر مىدهد ، و از رسيدن به مقصدهاى عالى مىاندازد ) ، عاملى است براى هلاك و مرگ حقيقى .\r\nبا اين حساب ، دو زندگى و دو مرگ وجود دارد : جسدى و روحى ، يا بگوييد : ظاهرى و حقيقى . زندگى ظاهرى آدمى همان زندگى حيوانى او است ، و زندگى حقيقى زندگى انسانى او . و مرگ ظاهرى مرگ جسدى است ، و مرگ حقيقى مرگ روحى و اخلاقى و مرگ مواهب انسانى . و انسان با بقاى زندگى روحى - در حقيقت - نمرده است ، چنان كه با مرگ روحى - در حقيقت - زنده نيست اگر چه به ظاهر زنده باشد .\r\nو زندگى حقيقى انسان يك امر بسيط و يگانه نيست ، بلكه تركيبى از شمارى امور است كه همهء آنها در يك مسير حركت مىكنند و هدفى واحد دارند . پس جسد و بدن آدمى نيز نقشى در دست يافتن به زندگى روحى دارد ، زيرا ابزار كسب معنويّات و خيرات و صالحات است ، چه اينها همه بوسيلهء بدن و نيروها و اندامها و مشاعر و كارها و فعّاليّتهاى آن\r\n","description":"","footnote":"","page_name":" 432 ","page_number":432},
  {"content":"\r\nبه دست مىآيد . و امر بديهى و بدون شك آن است كه ابزار زندگى مادى ، يعنى جسد و وابسته هاى آن - كه همه از وسايل رشد و تكامل آدمى است - مىبايد همچون وسايلى براى سلوك مطلوب انسان در راه دست يافتن به هدفهاى نهايى هستى به كار گرفته شود . بنا بر اين ، لازم است كه اين افزارها مانعى براى رسيدن او به فعّاليّتهاى تكاملى فراهم نياورد .\r\nپس اگر انسان همهء نيروها و اوقات خود را - به دليل مالدوستى - در كسب مادّى به كار اندازد ، و به مقدّمه ( وسيله ) همچون ذى المقدمه ( هدف ) نگاه كند ، همهء آنچه در اختيار دارد قربانى مادّه و مادّيّات مىشود ، و راه او را براى رسيدن به هدف اصلى مىبندد ، و آنچه را كه بايد كسب كند به دست نمىآورد ، و به آنچه مطلوب است نمىرسد .\r\nاز اينجا براى انسان آگاه و هوشيار آشكار مىشود كه صرف كردن همهء اوقات عمر و امكانات و فعّاليّتهاى حياتى در كسب مال و افزايش آن ، مرگ واقعى آدمى است و مايهء افت او است و عقب ماندن وى از رسيدن به آنچه شايستهء انسانيّت است . اين است كه متكاثر مرده است و حياتى انسانى ندارد ( هر چند بجنبد و در ميان زندگان رفت و آمد كند ) ، و اهتمامى براى رسيدن به فضيلت و حق و عدل به خرج نمىدهد ، چون - به تصريح « سورهء تكاثر » - تكاثر و افزونطلبى او را از زندگى واقعى بازداشته و به لهو و بيهودگى كشانده است .\r\nبنا بر آنچه عرضه داشتيم ، روشن مىشود كه مصرفى گرى اقتصاد تكاثرى و افراطى بودن آن ، و عقب مانده بودن و در معرض هلاك قرار داشتن آن ، هيچ يك امرى عرضى نيست ، بلكه امرى اصلى و عميق است كه ريشه هاى آن در ژرفناى وجود انسان قرار دارد . و به همين جهت قرآن كريم ، متكاثران و دنياداران و مالپرستان را مرده مىخواند ، و در خطاب به پيامبر اكرم « ص » مىفرمايد : * ( إِنَّكَ لا تُسْمِعُ الْمَوْتى ، ) * « 1 » تو نمىتوانى به مردگان چيزى بشنوانى » ، و در جاى ديگر مىفرمايد : * ( وَما يَسْتَوِي الأَحْياءُ وَلَا الأَمْواتُ ) * « 2 » زندگان و مردگان با يك ديگر برابر\r\n\r\n","description":"","footnote":"\r\n« 1 » « سورهء نمل » ( 27 ) : 80 .\r\n« 2 » « سورهء فاطر » ( 35 ) : 22 .\r\n","page_name":" 433 ","page_number":433},
  {"content":"\r\nنيستند » . و چون از پيامبر اكرم « ص » مىپرسند ، مردگان چه كسانيند ؟\r\nمىفرمايد : « هر غنىّ مترف » ، يعنى هر توانگر شادخوار .\r\n","description":"","footnote":"","page_name":" 434 ","page_number":434},
  {"content":"\r\n\r\nفصل نهم اسلام و نظام تكاثرى اترافى ، مبارزه اى فراگستر ( 2 )\r\n\r\n- برانداختن زراندوزى و گنجسازى\r\n\r\nقرآن\r\n1 * ( . . . وَالَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ الله ، فَبَشِّرْهُمْ بِعَذابٍ أَلِيمٍ ، ) * « 1 » . . . كسانى را كه از زر و سيم گنج فراهم مىآورند و آن را در راه خدا انفاق نمىكنند ، به عذابى دردناك مژده ده ،\r\n\r\nحديث\r\n1 النّبي « ص » - لمّا نزلت هذه الآية قال : « تبّا للذّهب ، تبّا للفضّة » ، يكرّرها ثلاثا ؛ فشقّ ذلك على أصحابه ، فسأله عمر فقال يا رسول الله ! أيّ المال نتّخذ ؟ فقال : « لسانا ذاكرا ، و قلبا شاكرا ، و زوجة مؤمنة تعين أحدكم على دينه » . « 2 »\r\n\r\n","description":"","footnote":"\r\n« 1 » « سورهء توبه » : 34 .\r\n« 2 » « مجمع البيان » 5 / 26 .\r\n","page_name":" 435 ","page_number":435},
  {"content":"\r\n( 1 ) پيامبر « ص » - هنگامى كه آيهء بالا نازل شد فرمود : « مرگ بر زر ، مرگ بر سيم » ؛ و اين سخن را سه بار تكرار كرد و گفتهء او بر اصحاب گران آمد ، پس عمر سؤال كرد و گفت : اى رسول خدا ! كدام مال را نگاه داريم ؟ فرمود :\r\n« زبانى مشغول به ذكر خدا ، و دلى شكرگزار ، و همسرى با ايمان كه شما را در ديندارى ( و عمل كردن به احكام دين ) كمك كند » . النّبي « ص » : يا ابن مسعود ! احذر الدّنيا و لذّاتها و شهواتها و زينتها ، و أكل الحرام ، و الذّهب و الفضّة ، و الرّكب ، و النّساء ، فإنّه سبحانه يقول : * ( « زُيِّنَ لِلنَّاسِ حُبُّ الشَّهَواتِ مِنَ النِّساءِ وَالْبَنِينَ وَالْقَناطِيرِ الْمُقَنْطَرَةِ مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ وَالأَنْعامِ وَالْحَرْثِ ، ذلِكَ مَتاعُ الْحَياةِ الدُّنْيا ، وَالله عِنْدَه حُسْنُ الْمَآبِ ، قُلْ : أَ أُنَبِّئُكُمْ بِخَيْرٍ مِنْ ذلِكُمْ ، لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الأَنْهارُ خالِدِينَ فِيها ، وَأَزْواجٌ مُطَهَّرَةٌ ، وَرِضْوانٌ مِنَ الله ، وَالله بَصِيرٌ بِالْعِبادِ ، ) * « 1 » » پيامبر « ص » : اى ابن مسعود ! از دنيا و لذّتها و شهوتها و آرايشهاى آن ، و همچنين از خوردن مال حرام ، و ( اندوختن ) سيم و زر ، و از سوارى ( از سر غرور يا به صورتى مسرفانه ) ، و از زنان بر حذر باش « 2 » ، كه خداوند فرموده است : * ( « زُيِّنَ لِلنَّاسِ . . . ) * در نظر مردمان دوست داشتن خواسته هاى نفسانى جلوه يافته است ، از زنان و فرزندان و زر و سيم ( ثروت ) انبوه و اسبان نشاندار ( زيبا ) و دامها و كشتزارها ؛ اينها همه بهرهء اين زندگى ( ناپايدار ) است ؛ و سرانجام نيك ( و زندگى خوش جاودان ) در نزد خداوند است ، ( اى پيامبر ! به انسانها ) بگو : آيا شما را از چيزهايى بهتر از اينها خبر دهم ؟ باغهاى\r\n\r\n","description":"","footnote":"\r\n« 1 » « مكارم الاخلاق » / 529 - 530 . دو آيهء مذكور از « سورهء آل عمران » است ؛ آيهء 14 و 15 .\r\n« 2 » مقصود بر حذر بودن از زياده روى و هوسرانى و اعمال نامشروع است .\r\n","page_name":" 436 ","page_number":436},
  {"content":"\r\nبهشتى كه در زير ( درختها و غرفه هاى ) آنها نهرها روان است - در جوار پروردگار ، ( 1 ) تا جاودانه - با همسرانى پاكيزه از آلايش ، بهمراه خشنودى كامل خداوند ، از آن كسانى است كه پرهيزگارى كنند ؛ و خدا بيناى كار بندگان است ، » . 3 الإمام الباقر « ع » - في قوله تعالى : * ( « وَالَّذِينَ يَكْنِزُونَ الذَّهَبَ وَالْفِضَّةَ . . . » ) * : . . . فإنّ الله حرّم كنز الذّهب و الفضّة ، و أمرنا بإنفاقه في سبيل الله . و قوله : * ( « يَوْمَ يُحْمى عَلَيْها فِي نارِ جَهَنَّمَ . . . » ) * ، قال : كان أبو ذرّ الغفاريّ يغدو كلّ يوم - و هو بالشّام - و ينادي بأعلى صوته : بشّر أهل الكنوز بكيّ في الجباه ، و كيّ في الجنوب ، و كيّ في الظَّهور أبدا ، حتى يتردّد الحرّ في أجوافهم . « 1 » امام باقر « ع » - در بارهء اين آيه : * ( وَالَّذِينَ يَكْنِزُونَ الذَّهَبَ وَالْفِضَّةَ . . . » ) * : خداوند گنج فراهم آوردن از زر و سيم ( طلا و نقره ) را حرام كرد ، و به ما فرمان داد كه آنها را در راه خدا انفاق كنيم . و در بارهء آيهء : * ( « يَوْمَ يُحْمى عَلَيْها فِي نارِ جَهَنَّمَ . . . ) * « 2 » روزى كه آنها ( زر و سيم ) را در آتش جهنم داغ مىكنند . . . » فرمود : ابو ذر غفارى - هنگامى كه در شام بود - هر روز صبح مىرفت و با بانگ بلند مىگفت : گنجداران را مژده ده به داغى كه در پيشانيهاشان ، و داغى كه در پهلوهاشان ، و داغى كه در پشتهاشان مىنهند - هماره - چنان كه گرمى داغ كردن به اندرونشان نفوذ مىكند .\r\n\r\n","description":"","footnote":"\r\n« 1 » « سورهء توبه » : 35 .\r\n« 2 » « تفسير قمى » 1 / 289 .\r\n","page_name":" 437 ","page_number":437},
  {"content":"\r\n\r\nنگاهى به سراسر فصل\r\nدر اينجا كلامى از دانشمند بزرگ ، ملا محمّد مهدى نراقى ، در بارهء « كنز » ( گنجسازى و زر اندوزى ) و معناى آن و علَّت نهى از آن نقل مىكنيم ، و اين كلام استوار را جانشين « نگاهى به سراسر فصل » خود مىسازيم ، و بحث را - در بارهء زر اندوزى و آنچه به آنها ارتباط پيدا مىكند - به فصل بيست و پنجم « 1 » باز مىگذاريم ، كه به همين موضوع مهم اختصاص داده‌ايم . اينك كلام نراقى :\r\n« . . . دومين آن دو « 2 » عقل است و نظر كردن با چشم عبرت بين ، چه عقل - تا اندازه اى - مىتواند بعضى از وجوه حكمت را در پاره اى از موجودات دريابد . خداوند سبحان هيچ چيز را در جهان نيافريده است مگر اينكه آفرينش آن با حكمتهايى فراوان همراه است ، و همراه با هر حكمتى مقصودى و مصلحتى . و اين مقصود و مصلحت محبوب و منظور خداوند متعال است . پس كسى كه هر چيز را به صورتى مورد استعمال قرار دهد كه به مقصودهاى مورد نظر منتهى گردد و در همان جهتى كه براى آن آفريده شده است قرار گيرد ، در واقع نعمت خداى متعال را سپاسگزارى كرده است ؛ و اگر چيزى را به صورتى به كار برد كه مقصود از آفرينش آن عملى نگردد ، يا در جهتى اندازد جز آن جهت كه براى آن آفريده شده است ، در واقع كفران نعمت خدا كرده است .\r\nليكن عقل نمىتواند به شناخت همهء حكمتهاى منظور از هر چيز برسد . و دليل آن اين است كه حكمتهاى چيزها يا آشكار است يا پنهان ، حكمت آشكار همچون حكمت پيدايش شب و روز از وجود خورشيد . . . پس ذرّه اى از ذرّات همهء اجزاى عالم ( از آسمان و ستارگان و اوضاع و حركت و اختصاصات آنها ، و عناصرى چون آتش و هوا و\r\n\r\n","description":"","footnote":"\r\n« 1 » از همين باب ( جلد چهارم ) .\r\n« 2 » يعنى : دو منبع تشخيص آنچه كه خداوند متعال دوست دارد و روا شمرده است ، و آنچه دوست ندارد و روا نشمرده است . منبع نخست شرع است .\r\n","page_name":" 438 ","page_number":438},
  {"content":"\r\nآب و زمين ، و درياها و كوهها و بادها و كانيها و گياهان و جانوران ) خالى از حكمتهاى فراوان نيست كه شمارهء آنها از ده تا تا هزارتا و بيشتر است . و اندكى از آنها آشكار است ، و بيشتر آنها دقيق و پنهان است .\r\nبرخى در آشكار و نهان بودن حالت متوسّط دارد كه انديشه كنندگان در آفرينش آسمانها و زمين از آنها آگاهند . . . اما انسان ، چون محل اختيار است ( يعنى « مختار » است و خدا او را مختار آفريده است و خود مىتواند كار را به اختيار خود انجام دهد ) ، گاه چيزها را به صورتى به كار مىبرد كه بر خلاف حكمت آن چيزهاست ، و از اين لحاظ در واقع كفران نعمت خداوند سبحان مىكند . . .\r\nكسى كه درهم و دينار ( سيم و زر ) را ذخيره و حبس كند ، اين نعمت را كفران كرده است ، زيرا اين دو همچون دو پارهء سنگند كه سودى و ارزشى در خود آنها وجود ندارد ، و خداوند متعال آنها را براى آن آفريده است تا همچون دو تعيينكننده به كار روند و با استفاده از آنها ، كالاهاى متفاوت و اشياى مختلف داد و ستد شوند و در زندگى تعديل و مساوات و بهره ورى از ساير اموال صورت پذير شود ؛ پس آن دو به - خودى خود عزيز و كميابند ، ولى هدفى در عين آنها نيست ، و با همه چيز نسبتى مساوى دارند ( ليكن داراى قدرت معاوضه و خريد و فروشند ) ، پس كسى كه آنها را مالك شود ، تو گويى همهء چيزها را مالك شده است ، نه همچون كسى كه مالك يك جامه باشد كه او تنها مالك آن جامه است ( چون قدرت معاوضه ، به طور عمومى ، در آن نيست ) ، و اگر نيازمند خوراك شود چه بسا صاحب خوراك نخواهد خوراك خود را بدهد و در برابر آن جامه بگيرد ، كه ارزش مبادله اى ندارد ، بر خلاف نقدين ( درهم و دينار ، پول ) كه از لحاظ صورت بدان مىماند كه هيچ چيزى نيستند ، و از لحاظ معنا در واقع همه چيزند ( چون داراى ارزش داد و ستدى هستند ) .\r\nاشيا هنگامى كه وضعيّت خاصى نداشته باشند كه در آنها خصوصيّتى پديد آورد ، نسبتشان با هر چيز مساوى است ، همچون آينه كه رنگ ندارد و هر رنگى را نشان مىدهد ، و همچون حروف [ از نظر نحوى و دستورى 
  ] كه در نفس خود داراى معنا نيستند و معانى آنها\r\n","description":"","footnote":"","page_name":" 439 ","page_number":439},
  {"content":"\r\nبوسيلهء چيزهاى ديگر آشكار مىشود . درهم و دينار نيز چنينند كه با وجود وسيله بودن براى رسيدن به هر منظور ، در ذات آنها ( صرف نظر از ارزش مبادله اى ) هيچ منظورى وجود ندارد . پس حكمت در آفرينش آنها اين است كه به طور عادلانه وسيلهء مبادلهء اموال و كالاها قرار گيرند ، و مبلغها را نشان دهند ، و به هنگام داد و ستد كالاها و هر چيز سودمند ، بهاى هر چيز با آنها تعيين گردد . پس با اين حساب ( كه بايد منافع عموم تأمين شود ) اگر كسى درهم و دينار [ پول 
  ] را ذخيره و حبس كند ستم روا داشته است و به ابطال حكمت موجود در آنها پرداخته و در بارهء آنها كفران نعمت كرده است ، و به كسى مىماند كه حاكم مسلمانان را به زندان افكنده باشد . و آن كس كه به ذخيره كردن آنها نپردازد ، و بيش از آنكه نياز دارد از آنها استفاده نكند ، و بازمانده را در راه خدا بدهد ، درهم و دينار را بنا بر حكمت به كار برده و نعمت خدا را سپاسگزارى كرده است . و چون بيشتر مردم نمىتوانند خط صامت حكمت الهى را - كه بر اين دو وسيله و بيان فايدهء آنها نوشته شده است - بخوانند ، خداوند با اين آيه آنان را از اين امر آگاه ساخته است : * ( وَالَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ الله ، فَبَشِّرْهُمْ بِعَذابٍ أَلِيمٍ » ) * .\r\nبا اين حكمت موجود در درهم و دينار كه ياد كرديم ، آشكار مىشود كه هر كس از سيم و زر براى خود ظرف بسازد ، نيز كفران نعمت كرده است . « 1 » همچنين كسى كه آنها را وسيلهء معاملهء ربوى قرار دهد كفران نعمت و ظلم كرده است ، زيرا آنها بعنوان وسيله آفريده شده‌اند نه هدف ، از آنرو كه غرض و هدفى در ذات آنها وجود ندارد ، بنا بر اين اگر با عين آنها تجارت كنند در واقع آنها را به هدف تبديل كرده‌اند . و اين بر خلاف حكمت ملحوظ در آنهاست .\r\nو چنين است حكمت در بارهء آفريدن موادّ خوراكى كه بايد براى تغذيه مصرف شوند . بنا بر اين روا نيست كه از جهت آفرينش خود منحرف شوند و در دست عدّه اى در بند باشند ، بلكه لازم است كه از دست كسى كه نسبت به آنها نيازى ندارد خارج شوند و به دست كسى كه\r\n\r\n","description":"","footnote":"\r\n« 1 » « امالى » شيخ طوسى 2 / 133 - 134 ملاحظه شود .\r\n","page_name":" 440 ","page_number":440},
  {"content":"\r\nنيازمند است برسند . به همين دليل است كه احتكار در شرع ممنوع شده است ، و معاملهء ربوى در موادّ خوراكى نيز - چون آنها را از حكمت مورد نظر منحرف مىسازد - جايز نيست . . . » « 1 » توضيح منظور از تشبيهى كه در سخن بالا آمده است ( در بارهء پول و حاكم مسلمان ، كه حضور هر دو در ميان مردم موجب سامانيابى زندگيهاست و دور داشتن هر كدام موجب نابسامانيها ) ، حاكم قرآنى است كه اجراگر قسط و عدل است و احياگر حق و داد ، و نگهبان قاطع ، و بىطمع ، و سازش ناپذير حقوق انسانها ، بر موازين انسانى قرآن كريم و احكام اسلامى .\r\nدر ضمن اين بيان تشبيهى ، تعريفى نيز از حاكم و قاضى مسلمان ( و حاكميّت اسلامى ) داده شده است .\r\n\r\n","description":"","footnote":"\r\n« 1 » « جامع السّعادات » 3 / 195 - 197 ، چاپ چهارم ، نجف اشرف ، دار النّعمان .\r\n","page_name":" 441 ","page_number":441},
  {"content":"\r\n\r\nفصل دهم اسلام و نظام تكاثرى اترافى ، مبارزه اى فراگستر ( 3 )\r\n\r\n- پيريزى ارزشهاى نمونه و مقياسهاى عالى و براندازى ارزشهاى تكاثرى و عرفيّات اترافى ، براى مبارزه با تكاثر و ثروتاندوزى\r\n\r\nأ - بىنياز گشتن با توجّه به خداى متعال ، نه با مال\r\n\r\nقرآن\r\n1 * ( يا أَيُّهَا النَّاسُ ! أَنْتُمُ الْفُقَراءُ إِلَى الله ، وَالله هُوَ الْغَنِيُّ الْحَمِيدُ ، ) * « 1 » اى مردم ! شما فقيرانيد و نيازمندان به خدا ، و خداست آن بىنياز ستوده ( و شايستهء ستايش ) ،\r\n\r\nحديث\r\n1 النّبي « ص » : يا أبا ذرّ ! استغن بغنى الله يغنك الله . فقلت : و ما هو يا رسول الله ؟ قال : غداء يوم و عشاء ليلة . فمن قنع بما رزقه الله فهو أغنى النّاس . « 2 » پيامبر « ص » : اى ابو ذر ! با بىنيازيى كه خدا بدهد بىنيازى جوى ، خداوند تو را بىنياز خواهد ساخت . ( ابو ذر گويد : ) گفتم : آن بىنيازى چيست اى\r\n\r\n","description":"","footnote":"\r\n« 1 » « سورهء فاطر » ( 35 ) : 15 .\r\n« 2 » « مكارم الاخلاق » / 553 .\r\n","page_name":" 442 ","page_number":442},
  {"content":"\r\nرسول خدا ؟ فرمود : « ناهار روز و شام شب ، هر كس به آنچه خدا روزى او كرده است قناعت كند ، بىنيازترين مردم است » . 2 الإمام علي « ع » : الغنى با لله أعظم الغنى . الغنى به غير الله أعظم الفقر و الشّقاء . « 1 » امام على « ع » : با ( توجّه به ) خداوند بىنياز بودن بزرگترين بىنيازى است . با ( توجّه به ) غير خدا بىنياز بودن بزرگترين فقر و بدبختى است .\r\n\r\nب - بىنياز گشتن با آنچه نزد خداى متعال است\r\n\r\nقرآن\r\n1 * ( وَإِذا رَأَوْا تِجارَةً أَوْ لَهْواً انْفَضُّوا إِلَيْها وَتَرَكُوكَ قائِماً ، قُلْ : ما عِنْدَ الله خَيْرٌ مِنَ اللَّهْوِ وَمِنَ التِّجارَةِ ، وَالله خَيْرُ الرَّازِقِينَ ، ) * « 2 » چون بازرگانيى ( كاروانى داراى كالا ) يا بازيى ( سرگرمكننده ) ببينند ، پراكنده شده به سوى آن روى نهند ، و تو را همچنان ايستاده ( در حال خواندن خطبهء نماز ) رها كنند ، بگو : آنچه در نزد خداست از سرگرمى و سوداگرى نيكوتر است ، و خدا بهترين روزىدهندگان است ، 2 * ( فَما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا ، وَما عِنْدَ الله خَيْرٌ وَأَبْقى ، لِلَّذِينَ آمَنُوا ) *\r\n\r\n","description":"","footnote":"\r\n« 1 » « غرر الحكم » / 42 .\r\n« 2 » « سورهء جمعه » ( 62 ) : 11 .\r\n","page_name":" 443 ","page_number":443},
  {"content":"\r\n* ( وَعَلى رَبِّهِمْ يَتَوَكَّلُونَ ، ) * « 1 » هر چه به شما داده‌اند متاع و بهرهء زندگى اين دنياست ، و آنچه در نزد خداست ، براى كسانى كه ايمان آورده‌اند و بر پروردگار خود توكَّل كرده‌اند ، نيكوتر و ماندنىتر است ،\r\n\r\nحديث\r\n1 النّبي « ص » : من أحبّ أن يكون أغنى النّاس ، فليكن بما في يد الله أوثق منه بما في يده . « 2 » پيامبر « ص » : هر كس دوست دارد بىنيازترين مردم باشد ، بايد به آنچه در دست خداست اطمينانى بيش از آن داشته باشد تا به آنچه در دست خود او است .\r\n\r\nج - بىنياز گشتن با قرآن كريم\r\n\r\nقرآن\r\n1 * ( . . . فَاقْرَؤُا ما تَيَسَّرَ مِنَ الْقُرْآنِ . . . ) * « 3 » . . . آنچه ميسّر شود قرآن بخوانيد . . .\r\n\r\n","description":"","footnote":"\r\n« 1 » « سورهء شورى » ( 42 ) : 36 .\r\n« 2 » « تحف العقول » / 26 .\r\n« 3 » « سورهء مزّمّل » ( 73 ) : 20 .\r\n","page_name":" 444 ","page_number":444},
  {"content":"\r\n\r\nحديث\r\n1 النّبي « ص » : من أعطاه الله القرآن ، فرأى أنّ رجلا أعطي أفضل ممّا أعطي ، فقد صغّر عظيما و عظَّم صغيرا . « 1 » پيامبر « ص » : هر كس كه خدا قرآن را به او بخشيده باشد ( اهل قرآن و معتقد به قرآن باشد ) ، و چنان تصوّر كند كه به كسى چيزى بيش از آنچه به وى بخشيده‌اند عطا شده است ، در واقع چيزى با عظمت را كوچك شمرده است و چيزى كوچك را بزرگ دانسته است . 2 الإمام علي « ع » : . . . اعلموا أنّه ليس على أحد بعد القرآن من فاقة ، و لا لأحد قبل القرآن من غنى . . . « 2 » امام على « ع » : . . . بدانيد كه پس از ( داشتن ) قرآن هيچ كس را نيازى نيست ، و پيش از ( داشتن ) قرآن ( فهم قرآن و ايمان به قرآن و عمل به پندها و احكام قرآن ) ، هيچ كس را بىنيازيى نيست . 3 الإمام الصّادق « ع » : من قرأ القرآن فهو غنيّ ، و لا فقر بعده ، و إلَّا ما به غنى . « 3 » امام صادق « ع » : هر كس قرآن را بخواند بىنياز است ، و پس از آن فقرى نيست ، و گر نه از بىنيازى بهره اى ندارد .\r\n\r\n","description":"","footnote":"\r\n« 1 » « كافى » 2 / 605 .\r\n« 2 » « نهج البلاغه » / 567 ؛ « عبده » 2 / 111 .\r\n« 3 » « كافى » 2 / 605 .\r\n","page_name":" 445 ","page_number":445},
  {"content":"\r\n\r\nد - بىنياز گشتن با پرهيزگارى و يقين\r\n\r\nقرآن\r\n1 * ( قُلْ : مَتاعُ الدُّنْيا قَلِيلٌ ، وَالآخِرَةُ خَيْرٌ لِمَنِ اتَّقى . . . ) * « 1 » بگو : برخوردارى از دنيا اندك است ، و سراى ديگر براى كسى كه پرهيزگار باشد نيكوتر است . . .\r\n\r\nحديث\r\n1 النّبي « ص » : كفى بالتّقى غنى . « 2 » پيامبر « ص » : پرهيزگارى كافى است كه بىنيازى باشد . 2 الإمام علي « ع » : مفتاح الغنى ، اليقين . « 3 » امام على « ع » : كليد بىنيازى يقين است . 3 الإمام الباقر « ع » : كفى باليقين غنى ، و كفى بالعبادة شغلا . « 4 » امام باقر « ع » : يقين براى بىنيازى كفايت مىكند ، و عبادت براى اشتغال .\r\n\r\n","description":"","footnote":"\r\n« 1 » « سورهء نسا » : 77 .\r\n« 2 » « تحف العقول » / 30 .\r\n« 3 » « بحار » 78 / 9 .\r\n« 4 » « كافى » 2 / 85 .\r\n","page_name":" 446 ","page_number":446},
  {"content":"\r\n4 الإمام الباقر « ع » : اعلم يا جابر ! أنّ أهل التّقوى هم الأغنياء ، أغناهم القليل من الدّنيا ، فمئونتهم يسيرة ؛ إن نسيت الخير ذكَّروك ، و إن عملت به أعانوك .\r\nأخّروا شهواتهم و لذّاتهم خلفهم ، و قدّموا طاعة ربّهم أمامهم . . . « 1 » امام باقر « ع » : اى جابر ! بدان كه پرهيزگاران بىنيازند ، كه اندكى از دنيا آنان را بىنياز كرده است و هزينهء زندگيشان اندك است ؛ اگر كار نيك را از ياد ببرى به يادت مىآورند ، و اگر براى انجام دادن آن برخيزى ياريت مىكنند .\r\nشهوت و لذّت دنيا را پس پشت افكنده‌اند ، و اطاعت پروردگار را بر همه چيز مقدّم داشته‌اند . . . 5 الإمام الصّادق « ع » : من أخرجه الله عزّ و جلّ ، من ذلّ المعاصي إلى عزّ التّقوى أغناه الله بلا مال ، و أعزّه بلا عشيرة ، و آن سه بلا أنيس . « 2 » امام صادق « ع » : هر كس خداى بزرگ او را از خوارى معصيتها به عزّت پرهيزگارى بيرون آورد ، بدون مال او را غنى ساخته است ، و بدون طايفه و كسان به او عزّت بخشيده ، و بدون مونسى او را به انس رسانده است .\r\n\r\nه - بىنياز گشتن با عقل و دانش\r\n\r\nقرآن\r\n1 * ( . . . قُلْ : هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ . . . ) * « 3 »\r\n\r\n","description":"","footnote":"\r\n« 1 » « تحف العقول » / 208 .\r\n« 2 » « وسائل » 11 / 191 .\r\n« 3 » « سورهء زمر » ( 39 ) : 9 .\r\n","page_name":" 447 ","page_number":447},
  {"content":"\r\n( 1 ) . . . بگو : آيا كسانى كه مىدانند با آنان كه نمىدانند با آنان كه نمىدانند برابرند ؟ . . . 2 * ( . . . وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً . . . ) * « 1 » . . . به هر كس حكمت ( دانش وحى ) عطا شده ، خير فراوان عطا شده است . . .\r\n\r\nحديث\r\n1 الإمام علي « ع » : إنّ أغنى الغنى العقل . « 2 » امام على « ع » : بالاترين مرتبهء بىنيازى داشتن عقل است . 2 الإمام علي « ع » : لا غنى مثل العقل . « 3 » امام على « ع » : هيچ غنا و دارايى همچون عقل نيست . 3 الإمام علي « ع » : غنى العاقل بعلمه ، غنى الجاهل بماله . « 4 » امام على « ع » : عاقل با دانش توانگر است و جاهل با مال . 4 الإمام علي « ع » : العلم يحرسك و أنت تحرس المال . و المال تنقصه النفقة\r\n\r\n","description":"","footnote":"\r\n« 1 » « سورهء بقره » : 269 .\r\n« 2 » « نهج البلاغه » / 1104 ؛ « عبده » 3 / 160 .\r\n« 3 » « تحف العقول » / 142 .\r\n« 4 » « غرر الحكم » / 223 .\r\n","page_name":" 448 ","page_number":448},
  {"content":"\r\nو العلم يزكو على الإنفاق . و صنيع المال يزول بزواله . « 1 » امام على « ع » : دانش تو را نگهبانى مىكند و مال را تو بايد نگهبانى كنى .\r\nمال را خرج كردن كاهش مىدهد و علم با انفاق كردن ( و به ديگران آموختن ) افزايش پيدا مىكند ، و احسان مالى با تمام شدن آن تمام مىشود ( ليكن احساس علمى و آموزشى و تربيتى هماره باقى است ) . 5 الإمام الكاظم « ع » : يا هشام ! من أراد الغنى بلا مال ، و راحة القلب من الحسد ، و السّلامة في الدّين ، فليتضرّع إلى الله في مسألته بأن يكمّل عقله . « 2 » امام كاظم « ع » : اى هشام ! هر كس مىخواهد بدون مال بىنياز باشد ، و دلش از حسد تهى گردد ، و دينش سالم بماند ، از درگاه خداوند با تضرّع بخواهد تا عقلش را كامل كند .\r\n\r\nو - بىنياز گشتن با قناعت\r\n\r\nقرآن\r\n1 * ( مَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ ، فَلَنُحْيِيَنَّه حَياةً طَيِّبَةً . . . ) * « 3 » هر كس ، از مرد و زن ، كار نيكو و شايسته كند و مؤمن باشد ، او را زندگيى پاكيزه دهيم . . .\r\n\r\n","description":"","footnote":"\r\n« 1 » « نهج البلاغه » / 1155 ؛ « عبده » 3 / 187 .\r\n« 2 » « تحف العقول » / 286 .\r\n« 3 » « سورهء نحل » ( 16 ) : 97 .\r\n","page_name":" 449 ","page_number":449},
  {"content":"\r\n، شيخ ابو على طبرسى در شرح « حياة طيّبة » ( زندگى پاكيزه و ناآلوده ) پنج قول نقل مىكند : نخستين آنها روزى حلال است ، دوّمين آنها قناعت و خرسندى است به آنچه خداى متعال قسمت كرده است .\r\nمىگويد : اين معنا از پيامبر « ص » روايت شده است . و چهارمين آنها روزى روز به روز است . « 1 »\r\n\r\nحديث\r\n1 الإمام علي « ع » : الغنيّ من استغنى بالقناعة . « 2 » امام على « ع » : بىنياز كسى است كه با قناعت بىنيازى كند . 2 الإمام علي « ع » : لا كنز أغنى من القناعة . « 3 » امام على « ع » : هيچ گنجى بيش از قناعت مايهء بىنيازى نيست . 3 الإمام علي « ع » : طلبت الغنى فما وجدت إلَّا بالقناعة ، عليكم بالقناعة تستغنوا . « 4 » امام على « ع » : به جستجوى بىنيازى برخاستم آن را جز در قناعت نيافتم ؛ همواره قناعت كنيد ، تا بىنياز باشيد .\r\n\r\n","description":"","footnote":"\r\n« 1 » « مجمع البيان » 6 / 384 .\r\n« 2 » « غرر الحكم » / 28 .\r\n« 3 » « نهج البلاغه » / 1260 ؛ « عبده » 3 / 242 .\r\n« 4 » « سفينة البحار » 2 / 87 .\r\n","page_name":" 450 ","page_number":450},
  {"content":"\r\n4 الإمام الصّادق « ع » : مطلوبات النّاس في الدّنيا الفانية : الغنى ، و الدّعة ، و قلَّة الاهتمام ، و العزّ ، فأمّا الغنى فموجود في القناعة ، فمن طلبه في كثرة المال لم يجده . . . « 1 » امام صادق « ع » : خواسته هاى مردم در دنياى فانى اينهاست : بىنيازى و آسايش و كمى مشغله و عزّت ؛ بىنيازى در قناعت است ، و هر كس آن را در فزونى مال جستجو كند نخواهد يافت . . . 5 الإمام الكاظم « ع » : . . . فمن عقل قنع بما يكفيه . و من قنع بما يكفيه استغنى . و من لم يقنع بما يكفيه لم يدرك الغنى أبدا . « 2 » امام كاظم « ع » : . . . هر كس عاقل باشد به آنچه او را بسنده است قناعت مىكند . و هر كس به آنچه او را بسنده است قناعت كند بىنياز است . و هر كس چنين نباشد ، هرگز به بىنيازى دست نيابد . 6 الإمام الهادي « ع » : الغنى قلَّة تمنّيك ، و الرّضا بما يكفيك . . . « 3 » امام هادى « ع » : بىنيازى اندك بودن آرزوى تو است ، و قانع بودن به اندازهء كفاف .\r\n\r\n","description":"","footnote":"\r\n« 1 » « علل الشّرائع » / 468 .\r\n« 2 » « تحف العقول » / 286 .\r\n« 3 » « بحار » 78 / 368 .\r\n","page_name":" 451 ","page_number":451},
  {"content":"\r\n\r\nز - بىنيازى ، بىنيازى روحى است\r\n\r\nقرآن\r\n1 * ( . . . يَحْسَبُهُمُ الْجاهِلُ أَغْنِياءَ مِنَ التَّعَفُّفِ . . . ) * « 1 » . . . كسى كه حال آنان ( فقيران مؤمن ) را نداند ، از آبروداريشان ( و خودداريشان از مال حرام ) ، پندارد توانگرانند . . .\r\n\r\nحديث\r\n1 النّبي « ص » : ليس الغنى عن كثرة العرض ، و لكنّ الغنى غنى النّفس . « 2 » پيامبر « ص » : بىنيازى به فراوانى متاع ناپايدار دنيا نيست ، بلكه به بىنيازى نفس آدمى است . 2 النّبي « ص » : الغنى في القلب و الفقر في القلب . « 3 » پيامبر « ص » : بىنيازى در « قلب » است و نيازمندى در « قلب » . 3 الإمام الباقر « ع » : لا فقر كفقر القلب ، و لا غنى كغنى القلب . « 4 »\r\n\r\n","description":"","footnote":"\r\n« 1 » « سورهء بقره » : 273 .\r\n« 2 » « تحف العقول » / 46 .\r\n« 3 » « بحار » 72 / 68 ، از كتاب « الإمامة و التّبصرة » .\r\n« 4 » « تحف العقول » / 208 .\r\n","page_name":" 452 ","page_number":452},
  {"content":"\r\n( 1 ) امام باقر « ع » : هيچ فقيرى همچون « فقر قلب » نيست ، و هيچ غنايى همچون « غناى قلب » نيست .\r\n، در اين احاديث ، اصل تربيتى بسيار مهمّى مطرح گشته است . و آن ريشه يا بى غنا و فقر است ، كه در نفس و جان و درون آدمى است ، بگونه اى كه اگر در نفس خصلت بىنيازى يافت شد و جانى و روحى در خود بىنيازى پديد آورد ، به اندكى قانع و خرسند است و همواره احساس بىنيازى مىكند ؛ و اگر چنان نبود و نفس آدمى قانع نگشت ، آنچه از مال و منال و ثروت و مقام به دست آورد ، باز مىخواهد و حرص مىزند و احساس بىنيازى نمىكند . در « نگاهى به سراسر فصل » نيز در اين باره سخنانى مىآيد .\r\n\r\nح - گرانمايه ترين بىنيازى ترك آرزوهاست\r\n\r\nحديث\r\n1 الإمام علي « ع » : أشرف الغنى ، ترك المنى . « 1 » امام على « ع » : گرانمايه ترين بىنيازى ترك آرزوهاست .\r\n\r\nط - بزرگترين بىنيازى\r\n\r\nحديث\r\n1 الإمام علي « ع » : الغنى الأكبر ، اليأس عمّا في أيدى النّاس . « 2 »\r\n\r\n","description":"","footnote":"\r\n« 1 » « كافى » 8 / 23 .\r\n« 2 » « نهج البلاغه » / 1244 ؛ « عبده » 3 / 234 .\r\n","page_name":" 453 ","page_number":453},
  {"content":"\r\n( 1 ) امام على « ع » : بزرگترين بىنيازى ، چشم نداشتن به مال و منال مردم است . 2 الإمام الصّادق « ع » : أغنى الغنى من لم يكن للحرص أسيرا . « 1 » امام صادق « ع » : توانگرترين توانگرى آن است كه كسى اسير آزمندى نباشد .\r\n\r\nى - مال را در پيدايش بىنيازى واقعى نقشى نيست\r\n\r\nقرآن\r\n1 * ( وَلا تَمُدَّنَّ عَيْنَيْكَ إِلى ما مَتَّعْنا بِه أَزْواجاً مِنْهُمْ زَهْرَةَ الْحَياةِ الدُّنْيا ، لِنَفْتِنَهُمْ فِيه ، وَرِزْقُ رَبِّكَ خَيْرٌ وَأَبْقى ، ) * « 2 » به آن زندگى خوش دنيا كه مردان و زنانى از ايشان را از آن برخوردار ساختيم - تا بدين گونه آنان را بيازماييم - خيره مشو ، و ( بدان كه ) روزى پروردگار تو نيكوتر و پاينده تر است ،\r\n\r\nحديث\r\n1 الإمام علي « ع » : من سرّه الغنى بلا مال ، و العزّ بلا سلطان ، و الكثرة بلا عشيرة ، فليخرج من ذلّ معصية الله إلى عزّ طاعته . « 3 »\r\n\r\n","description":"","footnote":"\r\n« 1 » « كافى » 2 / 316 .\r\n« 2 » « سورهء طاها » ( 20 ) : 131 .\r\n« 3 » « غرر الحكم » / 219 .\r\n","page_name":" 454 ","page_number":454},
  {"content":"\r\n( 1 ) امام على « ع » : كسى كه خوش دارد كه از بىنيازى بدون مال ، و عزّت بدون مقام ، و فزونى ( ياران ) بدون طايفه برخوردار گردد ، بايد از ذلَّت معصيت خدا به عزّت طاعت خدا درآيد . 2 الإمام علي « ع » : ليس الخير أن يكثر مالك و ولدك ، و لكنّ الخير أن يكثر علمك و أن يعظم حلمك ، و أن تباهي النّاس بعبادة ربّك ، فإن أحسنت حمدت الله ، و إن أسأت استغفرت الله . « 1 » امام على « ع » : خير در زياد شدن مال و فرزند تو نيست ، بلكه خير در آن است كه علمت افزونتر و بردباريت بيشتر شود ، و در برابر مردمان به بندگى پروردگار خود افتخار كنى ؛ پس اگر كارى نيكو كردى به ستايش خدا پردازى ، و اگر كارى بد كردى از خدا طلب آمرزش كنى .\r\n\r\nچند تذييل\r\n\r\n1 - بازداشتن از استكبار ( بزرگى فروشى )\r\n\r\nحديث\r\n1 النّبي « ص » - فيما رواه الإمام جعفر الصّادق : جاء رجل موسر إلى رسول الله « ص » ، نقيّ الثّوب ، فجلس إلى رسول الله « ص » ، فجاء رجل معسر درن الثّوب ، فجلس إلى جنب الموسر ، فقبض الموسر ثيابه من تحت فخذيه ؛\r\n\r\n","description":"","footnote":"\r\n« 1 » « نهج البلاغه » / 1128 ؛ « عبده » 3 / 171 .\r\n","page_name":" 455 ","page_number":455},
  {"content":"\r\nفقال له رسول الله : أخفت أن يمسّك من فقره شيء ؟ قال : لا . . . قال : فما حملك على ما صنعت ؟ فقال : يا رسول الله ! إنّ لى قرينا يزيّن لي كلّ قبيح و يقبّح لي كلّ حسن ، و قد جعلت له نصف مالي ؛ فقال رسول الله للمعسر :\r\nأ تقبل ؟ قال : لا ؛ فقال له الرّجل : و لم ؟ قال : أخاف أن يدخلني ما دخلك . « 1 » پيامبر « ص » - به روايت امام جعفر صادق « ع » : مردى توانگر با جامه اى پاكيزه نزد پيامبر « ص » آمد و در كنار او نشست ؛ سپس مردى تنگدست با جامه اى چركين آمد و در كنار مرد توانگر نشست . توانگر دامن جامهء خويش از زير پاى او بيرون كشيد . رسول خدا به او فرمود : « آيا ترسيدى كه از فقر او چيزى به تو بچسبد ؟ گفت : نه . . . پيامبر « ص » فرمود : « پس چه چيز تو را به كارى كه كردى واداشت ؟ » آن مرد در پاسخ گفت : مرا همدمى ( شيطانى ) است كه هر كار زشتى را در نظر من مىآرايد و هر كار نيكويى را زشت نشان مىدهد ، اكنون نصف مالم را به او مىدهم ؛ رسول خدا به آن مرد تنگدست فرمود : « آيا مىپذيرى ؟ » گفت : نه ؛ پس آن مرد به او گفت :\r\nبراى چه ؟ گفت : بيم آن دارم كه آنچه به درون تو راه يافته است به درون من نيز در آيد .\r\n\r\n2 - تحقير معيشت توانگران\r\n\r\n[ حديث 
  ]\r\n2 النّبي « ص » : يا أبا ذرّ ! ألبس الخشن من اللَّباس ، و الصّفيق من الثّياب ، لئلَّا يجد الفخر فيك مسلكا . « 2 » پيامبر « ص » : اى ابو ذر ! لباس خشن و جامهء درشتباف بپوش ، تا\r\n\r\n","description":"","footnote":"\r\n« 1 » « كافى » 2 / 262 .\r\n« 2 » « مكارم الاخلاق » / 556 .\r\n","page_name":" 456 ","page_number":456},
  {"content":"\r\nفخرفروشى به تو راه نيابد . 3 الإمام علي « ع » - قد مرّ بقذر على مزبلة فقال : هذا ما بخل به الباخلون . « 1 » امام على « ع » - در مزبله اى بر مدفوعى گذشت ، فرمود : اين چيزى است كه بخيلان به دادن آن بخل ورزيدند . 4 الإمام علي « ع » : يا ابن آدم ! ما كسبت فوق قوتك ، فأنت خازن فيه لغيرك . « 2 » امام على « ع » : اى پسر آدم ! آنچه بيش از روزى خود به دست آورده اى ، نگاهبان آن براى ديگرانى . 5 الإمام السّجّاد « ع » : . . . و ذلك أنّ اكثر ما يطلب ابن آدم ، ما لا حاجة به إليه . « 3 » امام سجّاد « ع » : بيشتر آنچه فرزند آدم مىخواهد ، چيزى است كه به آن نيازى ندارد . 6 الإمام الباقر « ع » : ملك ينادي كلّ يوم : ابن آدم ! لد للموت ، و اجمع للفناء ، و ابن للخراب . « 4 » امام باقر « ع » : فرشته اى هر روز ندا مىدهد : اى پسر آدم ! بزاى براى مرگ ، و گرد آور براى نابودى ، و بساز براى ويرانى .\r\n\r\n","description":"","footnote":"\r\n« 1 » « نهج البلاغه » / 1176 ؛ « عبده » 3 / 197 .\r\n« 2 » « نهج البلاغه » / 1175 ؛ « عبده » 3 / 196 .\r\n« 3 » « كافى » 2 / 131 .\r\n« 4 » « كافى » 2 / 131 .\r\n","page_name":" 457 ","page_number":457},
  {"content":"\r\n، اين سخن از امام على « ع » نيز به اين صورت آمده است : « خدا را فرشته اى است كه هر روز چنين ندا مىدهد : بزاييد براى مردن ، گرد آوريد براى نابود شدن ، و بسازيد براى ويران گشتن » . « 1 » 7 الإمام الكاظم « ع » - من كلام عند قبر حضره : إنّ شيئا هذا آخره لحقيق أن يزهد في أوّله . « 2 » امام كاظم « ع » - از سخنان آن امام ، به هنگام حضور بر سر يك گور : چيزى كه پايانش اين است شايسته است كه از آغاز به آن دل نبندند .\r\n\r\n3 - در برابر توانگران فروتنى نكنيد\r\n\r\n[ حديث 
  ]\r\n8 النّبي « ص » : من عظَّم صاحب دنيا و أحبّه لطمع دنياه ، سخط الله عليه ، و كان في درجة مع قارون في التّابوت الأسفل من النّار . « 3 » پيامبر « ص » : هر كس دنيا دار را بزرگ شمارد و به طمع دنيا او را دوست بدارد ، خدا بر او خشم مىگيرد ، و در پايينترين تابوت ( زندان ) دوزخ ، جايى همچون قارون خواهد داشت . 9 النّبي « ص » - فيما رواه الإمام أمير المؤمنين : . . . من أتى غنيّا فتضعضع له ،\r\n\r\n","description":"","footnote":"\r\n« 1 » « نهج البلاغه » / 1150 ؛ « عبده » 3 / 183 ( إنّ للَّه ملكا ينادي في كلّ يوم : لدوا للموت ، و اجمعوا للفناء ، و ابنوا للخراب ) .\r\n« 2 » « تحف العقول » / 301 .\r\n« 3 » « ثواب الاعمال » / 331 .\r\n","page_name":" 458 ","page_number":458},
  {"content":"\r\nذهب ثلثا دينه . « 1 » پيامبر « ص » - به روايت امام امير المؤمنين « ع » : . . . هر كس به نزد ثروتمندى بيايد و در برابر او اظهار كوچكى كند ، دو سوّم دينش رفته است . 10 الإمام علي « ع » : من أتى غنيّا فتواضع له لغناه ، ذهب ثلثا دينه . « 2 » امام على « ع » : هر كس نزد توانگرى بيايد و براى توانگرى او در برابرش تواضع كند ، دو سوّم دينش رفته است . 11 الإمام الصّادق « ع » : . . . من أتى غنيّا فتضعضع له لشيء يصيبه منه ، ذهب ثلثا دينه . « 3 » امام صادق « ع » : . . . هر كس به نزد توانگرى بيايد و براى چيزى كه از وى به دستش آيد فروتنى كند ، دو سوّم دينش رفته است .\r\n\r\n4 - ثروتمندان را فضيلتى نيست\r\n\r\n[ حديث 
  ]\r\n12 الإمام السّجاد « ع » : . . . و اعصمني من أن أظنّ بذي عدم خساسة ، أو أظنّ به صاحب ثروة فضلا . « 4 » امام سجّاد « ع » : . . . ( خداوندا ! ) مرا از آن نگاه دار كه نسبت به شخص نادارى\r\n\r\n","description":"","footnote":"\r\n« 1 » « تحف العقول » / 14 .\r\n« 2 » « نهج البلاغه » / 1187 ؛ « عبده » 3 / 203 .\r\n« 3 » « اختصاص » شيخ مفيد / 221 .\r\n« 4 » « صحيفهء سجّاديّه » / 239 ( دعاى 35 ) .\r\n","page_name":" 459 ","page_number":459},
  {"content":"\r\nگمان پستى برم ، يا به صاحب ثروتى گمان فضيلت و برترى . 13 الإمام الصّادق « ع » - فيما رواه أبان بن تغلب : أ ترى الله أعطى من أعطى من كرامته عليه ، و منع من منع من هوان به عليه ؟ لا ، و لكنّ المال مال الله يضعه عند الرّجل ودائع . . . « 1 » امام صادق « ع » - به روايت ابان بن تغلب : آيا گمان مىبرى كه خدا به كسى كه چيزى بخشيده براى بزرگداشت او بوده است ، و به كسى كه چيزى نداده است براى خوار شمردن او ؟ هرگز ، بلكه مال از آن خداست و آن را نزد كسى به وديعه مىسپارد . . .\r\n\r\n5 - فضيلتجويى به مال نيست\r\n\r\n[ حديث 
  ]\r\n14 الإمام علي « ع » : يتفاضل النّاس بالعلوم و العقول ، لا بالأموال و الأصول . « 2 » امام على « ع » : مردمان به دانش و عقل بر يك ديگر فضيلت پيدا مىكنند ، نه به دارايى و تبار . 15 الإمام الصّادق « ع » : إنّ خير ما ورّث الآباء لأبنائهم ، الأدب لا المال ، فإنّ المال يذهب و الأدب يبقى . قال مسعدة ( ابن صدقة ) : يعني بالأدب ، العلم . « 3 » امام صادق « ع » : نيكوترين ميراث پدران براى فرزندانشان ، ادب است نه\r\n\r\n","description":"","footnote":"\r\n« 1 » « تفسير عيّاشى » 2 / 13 .\r\n« 2 » « غرر الحكم » / 361 .\r\n« 3 » « كافى » 8 / 150 .\r\n","page_name":" 460 ","page_number":460},
  {"content":"\r\nمال ، چه مال مىرود و ادب باقى مىماند .\r\n\r\n6 - ارزش مال در مقياس نهايى\r\n\r\n[ حديث 
  ]\r\n16 الإمام علي « ع » : المال يرفع صاحبه في الدّنيا ، و يضعه في الآخرة . « 1 » امام على « ع » : مال صاحبش را در دنيا بالا مىبرد ، و در آخرت پايين مىآورد .\r\n\r\nچند تكميل\r\n\r\n1 - بىاعتنايى به ثروتمندان و اظهار بىنيازى از ايشان\r\n\r\nحديث\r\n1 الإمام علي « ع » : أكرم نفسك عن كلّ دنيّة و إن ساقتك إلى الرّغائب ، فإنّك لن تعتاض بما تبذل من نفسك عوضا . . . و إن استطعت أن لا يكون بينك و بين الله ذو نعمة فافعل ، فإنّك مدرك قسمك و آخذ سهمك . و إنّ اليسير\r\n\r\n","description":"","footnote":"\r\n« 1 » « غرر الحكم » / 47 .\r\n، در « نهج البلاغه » ( 390 ؛ « عبده » 2 / 10 ) اين چنين آمده است : « ألا و إنّ إعطاء المال في غير حقّه تبذير و اسراف ، و هو يرفع صاحبه في الدّنيا ، و يضعه في الآخرة ، و يكرمه في النّاس ، و يهينه عند اللَّه بدانيد ، بخشيدن مال و هزينه كردن آن در هر جاى نادرست تبذير و اسراف است . و اين گونه بخشش و هزينه گذارى ، صاحب مال را در دنيا بالا مىبرد ، و در آخرت پايين مىآورد ، در نزد مردم گراميش مىدارد ، و در نزد خداوند خوارش مىسازد » .\r\n","page_name":" 461 ","page_number":461},
  {"content":"\r\nمن الله سبحانه ، أعظم و أكرم من الكثير من خلقه ، و إن كان كلّ منه . « 1 » امام على « ع » : خود را از هر گونه پستى برتر نگاه دار ، هر چند تو را به هر چه خواسته باشى برساند ، زيرا در مقابل شرافت خود كه از دست مىدهى عوضى نمىگيرى . . . و اگر بتوانى چنان كنى كه هيچ صاحب نعمتى ميان تو و خدا واسطه نباشد ( و تو مستقيم و با كوشش خود از نعمتهاى خداوند بهره مند شوى ) ، چنين كن ، چه تو به سهم خويش خواهى رسيد و بهرهء خود را خواهى گرفت . و اندكى از سوى خداوند سبحان بزرگتر و گراميتر از بسيارى است كه از آفريدگان او به تو برسد ، هر چند همه چيز ( آنچه خود به دست آورى يا آنچه از ديگرى به دست آيد ) از آن خداست . 2 الإمام علي « ع » : ما أحسن تواضع الأغنياء للفقراء طلبا لما عند الله ؛ و أحسن منه تيه الفقراء على الأغنياء اتّكالا على الله . « 2 » امام على « ع » : چه نيكو است تواضع توانگران در برابر نادران ، براى دست يافتن به آنچه نزد خداست ؛ و نيكوتر از آن غرور ناداران است در برابر توانگران ، از باب توكَّل به خدا . 3 الإمام الصّادق « ع » : لا يزال العزّ قلقا حتى يأتي دارا ، قد استشعر أهلها اليأس ممّا في أيدي النّاس ، فيوطنها . « 3 » امام صادق « ع » : عزّت و بزرگ منشى آرام ندارد تا به خانه اى در آيد ، كه اهل آن از هر چه در دست مردمان است چشم پوشيده باشند ، پس در آن خانه\r\n\r\n","description":"","footnote":"\r\n« 1 » « نهج البلاغه » / 929 ؛ « عبده » 3 / 57 .\r\n« 2 » « نهج البلاغه » / 1277 ؛ « عبده » 3 / 250 .\r\n« 3 » « بحار » 72 / 206 .\r\n","page_name":" 462 ","page_number":462},
  {"content":"\r\nساكن شود . ، اين تعاليم الهى ناظر به « وضع موجود » است ، كه فقر نابود نشده است و فقيران در اجتماع حضور دارند ، و مىخواهد به آنان بياموزد كه - با توكَّل به خداى روزى دهندهء همهء آفريدگان - در برابر توانگران گردنفراز باشند و خود را كوچك نكنند ؛ نه « وضع مطلوب » در جامعهء راستين اسلامى ، كه در آن عيالوارى بىهزينه نمىماند ، و هيچ كس از حقوق خود محروم نمىگردد .\r\n\r\n2 - ياد نيك ( ذكر خير ) بهتر از مال است\r\n\r\n[ حديث 
  ]\r\n4 الإمام علي « ع » : ألا ! و إنّ اللَّسان الصّالح يجعله الله تعالى للمرء في النّاس ، خير له من المال يورثه من لا يحمده . « 1 » امام على « ع » : آگاه باشيد ! ذكر خيرى در ميان مردم ( و نيكناميى و طلب آمرزشى ) كه خداى متعال نصيب كسى كند ، از مالى كه آن را براى كسانى بر جاى گذارد كه سپاسگزار او نباشند ، بهتر است .\r\n\r\n3 - داشتن و نداشتن پس از عرضهء بزرگ ( در روز قيامت ) معلوم مىشود\r\n\r\n[ حديث 
  ]\r\n5 الإمام علي « ع » : الغنى و الفقر بعد العرض على الله . « 2 » امام على « ع » : دارايى و نادارى پس از عرضه شدن ( اعمال ) بر خدا آشكار\r\n\r\n","description":"","footnote":"\r\n« 1 » « نهج البلاغه » / 371 ؛ « عبده » 1 / 233 . در « شرح نهج البلاغهء » عبده ، همين عبارت با كمى تفاوت آمده است ( 1 / 57 ) .\r\n« 2 » « نهج البلاغه » / 1295 ؛ « عبده » 3 / 260 .\r\n","page_name":" 463 ","page_number":463},
  {"content":"\r\nمىشود .\r\n\r\n4 - هيچ فقرى شديدتر از نادانى نيست\r\n\r\n[ حديث 
  ]\r\n6 النّبي « ص » : يا عليّ ! لا فقر أشدّ من الجهل . . . « 1 » پيامبر « ص » : يا على ! هيچ فقرى شديدتر از نادانى نيست . . .\r\n\r\n5 - ويرانگريى سازنده\r\n\r\n[ حديث 
  ]\r\n7 النّبي « ص » : لعن الله من أكرم الغنيّ لغناه . « 2 » پيامبر « ص » : لعنت خدا بر كسى باد كه توانگر را براى توانگرى او گرامى دارد .\r\n، اسلام كه با توانگر و توانگرى بدين گونه روبرو مىشود ، راه را براى نابود كردن ارزشهاى ناچيزى كه از مالدارى به وجود مىآيد ، هموار مىسازد ، و اجتماع را به اين اصل تربيتى سازنده رهبرى مىكند كه براى ثروتمند و ثروت او فضيلتى قائل نباشد . و به صورت ضمنى - با اين روش ويرانگر سازنده - ثروتمندان را به آن برمىانگيزد كه فروتن و مؤدّب باشند ، و به انفاق و بخشيدن مال به فقيران بپردازند ، تا راه براى تعديل ثروتها هموار شود ، و تودهء مردم به آنچه براى معيشت و زندگى خود نياز دارند دسترسى پيدا كنند ، و بتوانند به كمالات مادّى و معنوى خويش برسند .\r\n\r\n","description":"","footnote":"\r\n« 1 » « تحف العقول » / 16 .\r\n« 2 » « ارشاد القلوب » / 270 .\r\n","page_name":" 464 ","page_number":464},
  {"content":"\r\n\r\nنگاهى به سراسر فصل\r\n\r\n1 - پيريزى ارزشهاى نمونه . . .\r\n: نظام ارزشى در اسلام مبتنى بر مقياسهاى مذهبى و تصوّر ( جهان نگرى ) دينى است . و اين دين به چيزى جز اين مقياسها و ارزشها - كه ريشه در فطرت اصيل آدمى دارند - توجّهى ندارد . بنا بر اين ، راهنمايان « صراط مستقيم » و پويندگان متعهّد اين راه ، مال را جز ابزارى براى تأمين يك زندگى مقتصدانه و متواضع نمىبينند ، و آن را وسيلهء تثبيت هيچ ارزشى - از آن ارزشهاى كاذب و منفى كه مالداران و شادخواران آنها را ارزش مىدانند - به شمار نمىآورند .\r\nبنا بر اين معيار در ارزيابى ، كرامت و شرافت آدمى وابسته به بىنيازى مالى و ريخت و پاش اترافى و افراطى نخواهد بود ، بلكه خود بىنيازى نيز - در اين ارزيابى - به مال فراوان داشتن ، و به گنجسازى از سيم و زر و ذخيره كردن درهم و دينار ( يا هر نقد رايج ديگر ) و بيرون آوردن آنها از دست مردمان نيست ؛ بلكه غنا و بىنيازى آن است كه از توجّه به خداى متعالى - كه احسان او فراگير است - به دست آيد ، و از دانستن قرآن و عمل كردن به آن ، و از عقل و علم و يقين ، و از عبادت خداوند آفريدگار نعمتبخش رحيم ، و از تقوادارى * ( إِنَّ أَكْرَمَكُمْ عِنْدَ الله أَتْقاكُمْ ) * « 1 » گرامىترين شما در نزد خدا كسى است كه پرهيزگارتر باشد ) ، و از زبان ذاكر و قلب شاكر . . . و از بىنيازى روحى و نظاير اينها ، از آن گونه چيزها كه آدمى و زندگى او را به اوج هستى و به فضاى متعالى مردم معنوى عروج مىدهد .\r\n( 1 ) - بىنياز گشتن با توجّه به خداى متعال : انسان در ذات خود « ممكن » است ، و در آنچه به هستى و نيازمنديهاى او مربوط مىشود فقير است ، و مالك سود و زيان و زيستن و مردن و از گور برخاستن خود\r\n\r\n","description":"","footnote":"\r\n« 1 » « سورهء حجرات » ( 49 ) : 13 .\r\n","page_name":" 465 ","page_number":465},
  {"content":"\r\nنيست ، پس در زندگى و در تندرستى و رسيدن روزى ، و همچنين در نيروها و تواناييهاى خويش نيازمند است ( يعنى فقير بالذّات است و از خود مالك هيچ چيز نيست ) ، و خداى متعال غنىّ بالذّات است ، و در صفات و افعال خويش نيز غنى است ، و آفرينندهء همه چيز است ( انسان و جز انسان ) ، و هيچ جنبنده اى در زمين نيست مگر اينكه عنانش به دست قدرت او است و روزى و بقايش در دست او . پس فقر و نيازمندى انسان از امور ذاتى او است مانند فقر او در اصل هستى . و اين همان فقر « موجود » است به آفرينندهء « وجود » ، و نيازمندى « ناقص » است به « كامل » و « كمال » . « 1 » و اين فقر ذاتى مسلَّط بر ذات آدمى و صفات و افعال او ، به هيچ وجه - به صورتى كلَّى و ذاتى - از ميان نمىرود ، بلكه با توجّه به خدا و ارتباطيابى عميق با خدا - كه غنىّ بالذات و غنا بخش غير است - به بىنيازى غيرى ( يعنى بىنيازى بالغير نه بالذّات ) تبديل مىشود .\r\nپس انسان - هر چند غوطه ور در درياى مال باشد - به ذات خود فقير است ، و هيچ بىنيازيى ندارد جز به خواست خدا و رو آوردن به او و طلب بخششهاى او . و اين گونه غنا ( غناى روحى ) ، با بريدن قلبى از همه چيز و پيوستن به او و پرداختن به ذكر و فكر و اعمال صالح به دست مىآيد . و هر چه اين بريدن از ديگران و پيوستن به خداوند و بىنيازى جستن بوسيلهء او فزونتر شود ، غناى روحى انسان نيز افزايش پيدا مىكند .\r\nو اين غنا همواره ماندگار و جاودانى است ، و به همين جهت امام على بن ابى طالب « ع » مىفرمايد : « بىنيازى از راه توجّه به خدا بزرگترين بىنيازى است ، و بىنيازى با توجّه به غير خدا بزرگترين فقر و بدبختى » . « 2 »\r\n\r\n","description":"","footnote":"\r\n« 1 » نيز اين سخن امام صادق « ع » ملاحظه شود : « إنّ اللَّه - عزّ و جلّ - و رسوله غنيّان عنكم و عن أعمالكم ، و أنتم الفقراء إلى اللَّه ؛ و إنّما أراد اللَّه - عزّ و جلّ - بلطفه سببا يدخلكم الجنّة خداى بزرگ و پيامبر او از شما و اعمال شما بىنيازند ، و شمايان نيازمند درگاه خداونديد . و فقط اين بود كه خداوند بزرگ ( كه پيامبران را فرستاد و دين و احكام دين را به شما رسانيد ) ، خواست از راه لطف خود سببى فراهم آورد تا شما را به بهشت ببرد » .\r\n( « ارشاد القلوب » ، باب 46 ، نيز آغاز خطبهء متّقين ، در « نهج البلاغه » ، و نامهء حضرت امام حسن عسكرى « ع » ، به اسحاق بن اسماعيل نيشابورى ، در « تحف العقول » / 360 ) .\r\n« 2 » « غرر الحكم » / 42 .\r\n","page_name":" 466 ","page_number":466},
  {"content":"\r\n( 2 ) - بىنياز گشتن با قرآن كريم : از مهمترين گونه هاى فقر آدمى ، فقر علمى و معرفتى است « 1 » كه برابر است با جهل به حقايق اشيا و پيوندها و قوانين آنها ، و مانعى است براى رؤيت واقعيّتهاى شگرف در سراسر اعماق درياى بزرگ هستى ، كه آدمى قطرهء كوچكى از آن به شمار مىرود ، و در درون كرانه هاى آن غوطه ور است . و اين فقر « 2 » را درمانى جز رسيدن به « علم راستين » ( مطابق با واقع ) نيست ، علمى كه واقعيّتهاى جهان و ملكوت آن را متبلور مىسازد ، و آدمى را به حقايق دو جهان « ابداع » و « آفرينش » مىرساند ، و سپس حجابهاى دو عالم را از برابر چشم او برمىدارد ، و متناسب با ظرفيّت روحى و گنجايش قلبى او به او قدرت مىبخشد .\r\nو بديهى است كه چنين علمى جز در نزد خداى آفريدگار چيزها و جهانها وجود ندارد ، كه به حقايق و قوانين و اسرار آنها آگاه است ، و بنا بر اين - به واقع - تنها در كتاب خدا و آيات آسمانى او و نزد پيامبر « ص » و اوصياى او - كه از خداوند متعال تعليم گرفته‌اند - يافت مىشود ، نه در نزد ديگران از فيلسوفان و عارفان و متفكَّران تاريخ گذشته و حال ؛ چه دانش و معرفت درستى كه واقع و حقيقت با آن مكشوف شود ، همان است كه از « وحى » يا آنچه با آن ارتباط نزديك داشته باشد - مانند علوم اوصيا « ع » - به دست مىآيد و از جز آن حاصل نمىشود ؛ و هر چه جز آن باشد فضل است ( علوم فلسفى و طبيعى و صنعتى و امثال آن ) . بنا بر اين ، رهايى از فقر علمى و بيرون آمدن از اسارت آن و راه يافتن به غناى علمى و معرفتهاى فيّاض ، براى هيچ انسانى - هر كس مىخواهد باشد - حاصل نمىشود جز با روى نهادن به كتاب خدا و تعقّل و ژرفكاوى در آن و فهم تعقّلى اسرار آن ، و دست يافتن به علوم حاملان اصلى آن كه به فرمودهء مولاى ما ، امام علىّ بن موسى الرّضا « ع » ، « بيانگران قرآنند » . « 3 »\r\n\r\n","description":"","footnote":"\r\n« 1 » زيرا كه چنين فقرى موجب نداشتن « علم » است و نداشتن « قدرت » .\r\n« 2 » يعنى فقر انسان از جهت « علم » و سپس « قدرت » .\r\n« 3 » « تحف العقول » / 307 .\r\n","page_name":" 467 ","page_number":467},
  {"content":"\r\nتوضيح مقصود از اين علم - كه جز از قرآن كريم و آموختن از دانايان معصوم قرآن به دست نمىآيد - كشف واقع و وصول به آن است ، بر حسب خود واقع و نفس الامر ، نه به صورت تصوّر ذهنى - چنان كه بدان اشاره كرده‌ايم - و اين علم به هيچ روى تابع اصطلاحات - هر چه و هر گونه باشد - نيست ، بلكه به مراتب از آنها بالاتر و شريفتر است .\r\nواژه ها و اصطلاحات و ادات تعبيرى اين علم در قرآن كريم و احاديث معصومين « ع » آمده است ؛ بايد از آنجا گرفت بدون آنكه تأويلى به كار برد ، يا تفسيرى به رأى كرد ، يا با فلسفه ها و نحله ها و عرفانهاى اصطلاحى و امثال آنها در آميخت ، كه در اين صورت ، ديگر آن « علم وحيانى » نخواهد بود . و در اين علم هيچ اختلافى و تعارضى نيست . و از اين جهت بر عكس علوم و عرفانها و فلسفه هاى بشرى است كه هماره معركهء اختلافهاى بنيادين و مناقشه هاى گرانسنگ است .\r\nو بايد دانسته باشد كه معارف اسلامى ( نظام علمى و شناختى اسلام ) ، به خودى خود كامل و بسنده و مكتفى به خود است ، و به هيچ مكتب ديگرى نيازمند نيست ، به شرط آنكه همهء ابعاد آن ( يا روش ويژهء خود قرآن ) درك شود ، و از راههاى درست آن و اهل آن به دست آيد ، و خصوصيّات آن ، در نزد استادان خالص قرآنى آموخته گردد ، استادانى كه فلسفه و عرفان را مىدانند ، و از موارد انتقاد بر مسائل آنها آگاهند ، و با گذشت از مرحلهء فلسفه و عرفان و اين اصطلاحات ، حقايق قرآنى را ( به صورتى خالص ) ، همراه « تعقّل قرآنى » تبيين مىكنند .\r\nو از امورى كه اهميّت بسيار بالاى علم حاصل از قرآن كريم و اهل قرآن را براى ما آشكار مىسازد ، اين است كه اين علم محدود به همان « صورت حاصلهء از شىء در عقل » نيست ، يا كشف عرفانى اصطلاحى با سلوكهاى ممتزج ، بلكه به « نور حاصل از واقع در قلب » منتهى مىگردد ، كه با آن ، حقيقت واقع - چنان كه هست - شناخته مىشود .\r\nو اين گونه احاديث و تعاليم كه غنا را در قرآن و با قرآن مىداند ابعادى دارد كه بايد از آنها غفلت نورزيد . يكى از آن ابعاد ، « غناى\r\n","description":"","footnote":"","page_name":" 468 ","page_number":468},
  {"content":"\r\nكمالى » انسان و ترغيب به آن است ، يعنى بىنيازى راستين جان سيرىناپذير انسان ، و سيراب ساختن فطرت هماره پويا و پرخروش وى .\r\nو اين گونه ارشادها همه تأكيدى است بر اهميّت « غناى كمالى » و آفاق بلند نفس انسانى ، و ابعاد شگرف « انسانيّت متعالى » ، در دو جنبهء « علم » ( شناخت ) و « عمل » ( سلوك و اقدام ) ، كه نه علمى و شناختى - خالص و بدون ريب و شائبه و گمان و اختلاف - كه فطرت را سرشار سازد ، از جز « قرآن كريم » به دست مىآيد ، و نه عملى و اقدامى كه متضمّن سلوك صحيح الهى تا رسيدن به مقصد نهايى فردى و اجتماعى باشد ، جز از اخلاق و احكام قرآنى ( فردى و اجتماعى ) حاصل مىگردد . پس بايد غناى روحى و بىنيازى كمالى را در قرآن كريم و تعاليم اهل قرآن جست ، و - چنان كه هشدار داديم - از تأويل و در آميختن و مخلوط كردن اين تعاليم فوق ملكوتى با چيزهاى ديگر - كه در حكم خنثى سازى آنهاست - به سختى پرهيز كرد .\r\nعقل نيز به اين موضوع حكم مىكند ، زيرا عقل به ذات خود ( و با تجربه اى كه در شناخت ناقص خويش از واقعيّات دارد ) محدوديّت توان خود را در رسيدن به همهء واقعيّات و نواميس حاكم بر آنها مىيابد .\r\nچنان كه بزرگان فلسفه و عرفان نيز - از قديم و جديد - بدان اعتراف و تصريح كرده‌اند ، و در اينجا در صدد نقل سخنان آنان نيستيم . « 1 » و عقل از اين رو ، خود ، پيروى از « وحى » و « معصوم » را الزامى مىداند . « 2 » اطَّلاع يافتن از مكاتب و آراء فلسفى قديم و جديد و بحث علمى در بارهء آنها و پژوهشهاى آزاد پيرامون آنها - حتّى تأليف و تصنيف در\r\n\r\n","description":"","footnote":"\r\n« 1 » از جمله « التّعليقات » - ابن سينا ، ص 137 ، چاپ افست قم ( 1404 ق ) ؛ و « نقد النّصوص في شرح نقش الفصوص » - عبد الرّحمن جامى ، ص 132 ( ذيل « فصّ نوحى » ) ، چاپ تهران ، مؤسّسهء مطالعات و تحقيقات فرهنگى ( 1370 ش ) .\r\n« 2 » از جمله « الشّفاء » ، الالهيّات ( 2 ) ، مقالهء 9 ، فصل 7 ، ص 423 ، چاپ قاهره ( 1380 ق ) ؛ و « النّجاة » ، ص 291 ، چاپ دوم ، قاهره ( 1357 ق ) ؛ و « تفسير القرآن الكريم » - صدر المتألَّهين شيرازى ، ص 69 - 70 ( ذيل آيهء 25 ، از « سورهء بقره » ) ، چاپ قم ، انتشارات بيدار ( 1402 ق ) ؛ و « تفسير سورة يس » ، ص 151 ، چاپ قم ( 1361 ش ) ؛ و « بدائع الحكم » - آقا على مدرّس زنوزى ، ص 278 ، چاپ سنگى ( 1314 ق ) .\r\n","page_name":" 469 ","page_number":469},
  {"content":"\r\nاين مقولات ، و بالاتر از اين ، يعنى پيريزى فلسفه اى نو و « پويا » ، به دست كسانى كه صلاحيّت كافى از جهت علم و اخلاق داشته باشند ( مبادى را بدانند ، در معارف استاد ديده باشند ، نفسى سليم داشته باشند ، از آراء انتقادى بر فلسفه و عرفان بىاطَّلاع نباشند ، از نظريّهء معارفى سرهء قرآنيّون خالص - اصحاب « مكتب تفكيك - و چگونگى « تعقّل قرآنى » آگاه باشند ، در باب « برهان » و « مغالطات » ممارست كافى كرده باشند ، روحا حر و آزاد باشند و اهل تقليد و مرعوبيّت نسبت به بزرگان و مشاهير نباشند ، مقاصد ديگرى را تعقيب نكنند ، از « محكمات اسلامى » و « مسلَّمات قرآنى » و « مبانى معارفى اهل بيت « ع » » ، خوب مطَّلع باشند . . . ) ، هيچ ممنوعيّتى ندارد ، بلكه فضل است و براى شايستگان واجد شرايط و داراى صلاحيّتهاى ياد شده لازم نيز هست ؛ ليكن حقيقت همان است كه گفته شد . و اين واقعيّتى است كه - بجز خود عقل - قرآن و حديث نيز گواه سترگ آن است .\r\nپس بنا بر اين ، پيروى از « وحى » و « معصوم » ( للمتدرّب في المعارف و الواقف على العقل و مقدار استطاعته و أبعاده ) ، خود يك حركت عقلى كامل است ، زيرا عقل ابزار و وسيله است نه هدف . و روشن است كه وسيله هيچ گاه نمىتواند ابعاد هدف را مشخّص كند ؛ پس مطلق كردن عقل به گونه اى گريز از عقل و حركت بر خلاف حكم عقل است ، و سبب وقوف نيافتن بر بسيارى از حقايق و واقعيّات بيكران ، در ظاهر و باطن جهان ( از جمله واقعيّت و حدود خود « عقل » ) ، همين امر است .\r\nموفّقيّت در اين مرحله ، در گرو دو شناخت است به صورتى شايسته و با فراگيرى از اهل اين دو شناخت . اين دو شناخت يكى شناخت « عقل » و مقدار استطاعت آن است و ديگرى شناخت « وحى » و « معصوم » . تا اين دو شناخت به گونه اى در خور حاصل نگردد ، راه شناخت راستين حقايق بسته است ، اگر چه راه بحث و گفتگو و آوردن بيانات قشنگ و به كار بردن انبوهى از اصطلاحات ، و نوشتن تأليفات مفصّل باز است و ابداع آرا و مشربها ميسور است ، و ادّعاى « برهان » و « كشف » رايج .\r\nبزرگان بسيارى در اين باره ( يعنى دو شناخت ياد شده يا يكى از آن دو ) لغزيده‌اند ، و به مغاكهايى - نه در خور شأن آنان - در افتاده‌اند ، و بسيارى\r\n","description":"","footnote":"","page_name":" 470 ","page_number":470},
  {"content":"\r\nاز كسان را به دنبال خود و زرق و برق گفتار و اصطلاحات و تأليفات و تحليلات خود كشانده‌اند .\r\nچون در اينجا - بمناسبت - اشاره اى به علوم خالص قرآنى و « مكتب تفكيك » شد ، بجاست ياد آورى كنيم كه اصرارى كه اين مكتب - به دليل عقل و شرع - بر فرا گرفتن حقايق از وحى و معصوم دارد ، به معناى « تعطيل عقل » نيست ، كه حركتى غير عقلى و منحط است ، بلكه به معناى « تحديد عقل » است ، كه حركتى است عقلى و متعالى و عين واقعگرايى .\r\nاصحاب « مكتب تفكيك » بيش از ديگران بر بهره ورى از عقل و تعقّل راستين ( نه تخيّل به جاى تعقّل ) و آزاد ( نه تعبّد در عقليّات و معارف عقلى ) ، تأكيد مىورزند . و اين مقتضاى آيات و احاديث است ؛ ليكن در مصداق و معناى عقل و تعقّل - كه اشاره اى گذشت - بحثهايى در خور تأمّل دارند ، و معتقدند كه تعقّل بىروش نمىشود ، و قرآن كريم و پيامبر اكرم « ص » و ائمّهء طاهرين « ع » كه اين همه بر استفاده از عقل تأكيد كرده‌اند ، به معناى سوق دادن به پيروى از يونانيان و به كار بردن منطق يونانى ( كه پس از دو سه قرن از ظهور اسلام و نزول قرآن در ميان برخى از مسلمانان رواج يافت ، و در دنياى جديد نيز پاره اى از مسائل آن مورد خدشه و گفتگو است ) نيست ، بلكه پيشنهاد روشى است كه بايد از تعاليم نظرى و عملى خود قرآن و اهل قرآن استنباط شود ، نه از هر جايى و هر سرزمينى و هر گونه متفكَّرى از بشر عادى ، و بايد از « انسان هادى » گرفت نه « انسان عادى » . . . نمىتوان پذيرفت كه قرآن كريم به « تعقّل » فرا خواند و روشى براى آن نداشته باشد ، و مسلمانان را كه خداوند بر آنان به « تعليم كتاب و حكمت » منّت نهاده است ، به ميراث يونانى و امثال آن نيازمند گذاشته باشد . چنان كه براى سلوك و كشف نيز قرآن كريم خود روشى ويژه دارد ، و كارى به روش التقاطى از « سلوك سرينگرى » و « سلوك اورفئوسى » ( كه آثارى مطلوب و نامطلوب بر نفس سالك دارد ، و بر كشف او نيز ) ندارد ، اگر چه آن دو را با بسيارى از آداب و اعمال اسلامى بياميزند ، زيرا خود اين آميختن مشكلاتى مىآفريند ، كه مستقل انديشان در اين معانى كه با سالكان به سلوك خالص قرآنى برخورد داشته باشند ، از آن مشكلات آگاهند . و مجموع اين امور بر\r\n","description":"","footnote":"","page_name":" 471 ","page_number":471},
  {"content":"\r\nمتعمّقان آزاد انديش و علمى نگر پوشيده نخواهد ماند ، اگر چه پس از تأمّلى - بىپيشداورى - در گفته ها و بحثها .\r\nو از اينجا به خوبى روشن مىشود كه برخى از كسان از اهل فضل و دانش كه « مكتب تفكيك » را به بىتوجهى به عقل و تعقّل يا كمتوجّهى به آن منسوب مىدارند ، كارى ناروا مىكند ، يا تعقّل را منحصر به شيوه هاى خاص برخى از مكتبهاى فلسفى مىشمارند ، كه اين ديد نيز نارواست ، و يا نوشته ها و مطالب را با دقّت نمىخوانند . . . و لا حول و لا قوّة إلا با لله العليّ العظيم .\r\n( 3 ) - بىنياز گشتن با يقين : يكى از ارزشهايى كه تعليمات اسلامى برترين بها را به آن داده است يقين است ؛ پيامبر اكرم « ص » در اين باره مىفرمايد : « خير ما ألقي في القلب اليقين « 1 » بهترين چيزى كه به قلب القا شود ( و در قلب جاى گيرد و انسان واجد آن گردد ) ، يقين است » . يقين عبارت از رسيدن به مرحله اى از علم به واقع است كه هيچ شك و ترديدى با آن همراه نباشد ، كه در اين صورت بدان مىماند كه شخص واقع و حقيقت را ديده و قلب او به مشاهدهء آن پرداخته باشد .\r\nپس يقين مرتبهء كامل معرفت جزمى است كه با رؤيت قلبى در هم تنيده است . و اين مرتبه از علم بزرگترين مرحله اى است كه انسان در سير وجودى خود ( جز مشاهده ) به آن مىتواند رسيد . و به همين جهت است كه اسلام انسان فاقد اين معرفت را بىنياز نمىداند ، بلكه او را فقير و مسكين مىبيند ، اگر چه زر و سيمى بسيار و امورى فراوان در تصرّف داشته باشد . و براى همين است كه امام علىّ بن ابى طالب « ع » مىفرمايد :\r\n« مفتاح الغنى اليقين « 2 » كليد بىنيازى يقين است » ، و امام محمّد باقر « ع » مىفرمايد : « كفى باليقين غنى « 3 » يقين براى بىنيازى كفايت مىكند » .\r\nپس غنايى براى آدمى و كفايتى براى او بدون يقين فراهم نمىآيد . و همين تعليم از آن جمله تعليمهايى است كه ارزشهاى تكاثرى موهوم و\r\n\r\n","description":"","footnote":"\r\n« 1 » « بحار » 70 / 173 .\r\n« 2 » « بحار » 78 / 9 .\r\n« 3 » « كافى » 2 / 85 .\r\n","page_name":" 472 ","page_number":472},
  {"content":"\r\nبيراه را به خوبى منهدم مىكند .\r\n( 4 ) - بىنياز گشتن با عقل و دانش : و از جمله چيزهايى كه اسلام با آنها ارزشهاى آرمانى و مقياسهاى عالى را پى مىافكند ، و ارزشهاى تكاثرى اترافى را نابود مىكند ، تأكيد قاطعى است كه بر ارزش عقل و دانش و معرفت دارد ، و اينكه بىنيازى آدمى وابستهء به همين امور است ، و اينكه انسان بىبهرهء از آنها حقيقتا فقير است ، هر چند صاحب مال و فرزندان باشد . پس غنا در اسلام به دو گونهء عقلى و جز آن تقسيم مىشود ، و آنچه اهميّت دارد غناى عقلى است ، زيرا انسانيّت آدمى به عقل او است ، چنان كه امام على « ع » مىفرمايد : « الإنسان بعقله « 1 » انسان به عقل خود انسان است » . پس اگر انسان ، بر حسب واقع و سيره ، يا بنا بر بهره مندى از خردى پرورده ، انسان نباشد ارزشى ندارد ، و از غناى مالى هيچ كارى براى بالا بردن تراز انسانى او برنمىآيد .\r\nو آشكار است كه عقل با دانش و تجربه بارور مىگردد ، و آدمى با معرفت به مراحل گوناگون رشد مىرسد . پس مقياس عالى ، همان خرد پرورده با علم و فرهيخته با شناخت و معرفت است . و علم چيزى است كه آدمى با آن ارزيابى مىشود و بوسيلهء آن تراز انسانى بالا مىآيد ؛ * ( قُلْ : هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ ) * « 2 » ( اى پيغمبر ) بگو :\r\nآيا كسانى كه مىدانند با كسانى كه نمىدانند برابرند ؟ » ؛ و « أكثر النّاس قيمة أكثرهم علما ، و أقلّ النّاس قيمة أقلَّهم علما « 3 » ارزشمندترين مردم آن كسانند كه دانش بيشتر دارند ، و كمبهاترين مردم آن كسان كه دانش كمتر دارند » ؛ و « إنّ قيمة كلّ امرئ و قدره معرفته « 4 » ارزش هر كس و قدر و منزلت او معرفت او است » . پس اسلام با اين ديد به انسان مىنگرد و ارزش او را تعيين مىكند . و با اين تعليمات ، ارزشهاى آرمانى تقويت و ارزشهاى پست نابود مىشود ؛ و به اندازه اى در اين خصوص\r\n\r\n","description":"","footnote":"\r\n« 1 » « غرر الحكم » / 14 .\r\n« 2 » « سورهء زمر » ( 39 ) : 9 .\r\n« 3 » « امالى » شيخ صدوق / 19 ، از سخنان پيامبر اكرم « ص » .\r\n« 4 » « معاني الأخبار » 1 / 2 ، از سخنان امام على بن ابى طالب « ع » .\r\n","page_name":" 473 ","page_number":473},
  {"content":"\r\nمبالغه مىشود كه امام على « ع » مىفرمايد : « لا تستعظمنّ أحدا حتّى تكشف معرفته « 1 » به بزرگداشت هيچ كس برمخيزيد مگر آنگاه كه اندازهء معرفت او بر شما آشكار شود » . و بدين گونه به مردم مىآموزد كه جز به تكريم اهل معرفت و كمال برنخيزند ، و از تكريم صاحبان ثروت خوددارى كنند ، آنان كه جز ثروتمندى ، هيچ قدر و قيمتى ندارند ، و در كار دانش و معرفت اهتمامى نمىكنند . و اين ايستارى كه اسلام برگزيده است آشكارا تأكيد مىكند كه ارزشها جز به فضيلتها تثبيت نمىشود .\r\n( 5 ) - بىنياز گشتن با قناعت : واقعيّت بىنيازى و نيازمندى در چيزهاى خارجى و كالاهاى مادّى و اعتبارهاى ملكى تجسّم پيدا نمىكند . آرى ، بود و نبود اين گونه چيزها تأثير مهمّى در پيدايش غنا و فقر مادّى دارند ؛ چيزى كه هست ، غنا همچون عاملى براى آرامش نفس و بىنيازى آن ، و فقر همچون عاملى براى پريشانى خاطر و نيازمندى ، به طور كلى در اموال و امكاناتى كه در دست مردمان است خلاصه نمىشوند ، زيرا غنا و فقر منشئى واقعى دارند در نفس آدمى و صفات او ، مانند آبرودارى و قناعت يا حرص و زياده خواهى ؛ از اين رو انسان قانع بىنياز است هر چند چيزى اندك داشته باشد ، و انسان آزمند فقير است هر چند بسيار ثروتمند باشد ، چنان كه امام موسى بن جعفر « ع » مىفرمايد : « من قنع بما يكفيه استغنى ، و من لم يقنع بما يكفيه لم يدرك الغنى أبدا « 2 » هر كس به آنچه او را بسنده است قناعت كند ، بىنياز است ، و هر كس چنين نباشد ، هرگز به بىنيازى نرسد » . و اين حكمت كاظمى ، صورتى واقعى از بىنيازى و نيازمندى را در برابر ما مصوّر مىسازد : هر كس به اندازهء كفاف قناعت كند ، هم از لحاظ روحى و درونى و هم از لحاظ ظاهرى بىنياز است . و هر كس به اندازهء كفاف قانع نباشد و براى به دست آوردن بيش از آن بكوشد و تلاش كند و به مقصود خود برسد ، به ظاهر ثروتمند و بىنياز است ولى در درون جان خود فقير است و پيوسته نيازمند . و فقرى كه پيوسته\r\n\r\n","description":"","footnote":"\r\n« 1 » « غرر الحكم » / 333 .\r\n« 2 » « تحف العقول » / 286 .\r\n","page_name":" 474 ","page_number":474},
  {"content":"\r\nحضور دارد همين فقر است كه انسان هماره آن را در درون خود احساس مىكند و هر چه به دست آورد چيز ديگرى مىخواهد ، زيرا تنها اين غناى مادّى خارجى اى او كفاف و بسندگى و آرامش خاطر فراهم نمىآورد ، و او را به تراز بىنيازى نمىرساند .\r\nفقر روحى و درونى ، علاوه بر اينكه فقرى حاضر و دايمى است ، و با دست يافتن به كالاها و امكانات مادّى و نيازهاى زندگى از ميان نمىرود ، پيوسته با افزوده شدن غناى ظاهرى افزايش پيدا مىكند ، و واكنشها و آثار آن بر وجود آدمى مستولى مىشود و او را در خود غرق مىكند ، و سرانجام وى را به مغاك سيرى ناپذيرى و زياده جويى در مىافكند و از آن بيرون نمىآورد . پس بىنيازى - در واقع - براى جانهاى قانع حاصل مىشود نه جانهاى آزمند و افزون طلب ، چنان كه امام على « ع » مىفرمايد : « الغنيّ من استغنى بالقناعة « 1 » بىنياز كسى است كه با قناعت بىنيازى كند » ، و چنان كه امام صادق « ع » مىفرمايد : « . . . فأمّا الغنى فموجود في القناعة ، فمن طلبه في كثرة المال لم يجده « 2 » بىنيازى در قناعت موجود است ، پس هر كس آن را در فزونى مال جستجو كند هرگز نخواهد يافت » . و اين حكمت ، بىنيازى واقعى را از كسانى سلب مىكند كه با آنكه مال دارند فزونخواهى مىكنند و پيوسته مىگويند : « آيا چيز بيشترى پيدا مىشود ؟ » - غناى روحى و اصالت آن : مهمترين گونهء بىنيازى كه اسلام مردمان را به آن فرا مىخواند ، بىنيازى نفس و جان ( غناى روحى ) است . و اين امر از شالوده هاى اخلاق اسلامى است و از چيزهايى است كه شخصيّت انسانى جز به آن ساخته نمىشود . و چنين ديدى در بارهء انسان و ساختن شخصيّت او ، با آنچه در نظامهاى مادّى ( شرقى و غربى ) آمده است متضادّ است ، چه آدمى در اين نظامها و بنا بر تعاليم آنها ، شخصيّت حقيقى خود ( من ) و عوامل سازندهء آن را در بيرون وجود خويش ، يعنى در جهان مادّه و چيزها مىجويد ، و بىنيازى خود را در\r\n\r\n","description":"","footnote":"\r\n« 1 » « غرر الحكم » / 28 .\r\n« 2 » « علل الشّرائع » / 468 .\r\n","page_name":" 475 ","page_number":475},
  {"content":"\r\nمال و ثروت و امكانات زندگى طبيعى مىبيند و پيوسته خواستار دست يافتن به آنهاست . و از اين حالت امورى نشئت مىيابد كه با انسانيّت هماهنگ نيست ، مانند اينها :\r\nيك - ذات خود را نشناسد و از امتيازهاى آن بىخبر باشد .\r\nدو - دنياى درون آدمى مورد غفلت او باشد و برايش مجهول ماند .\r\nسه - شخصيّت وجودى گسترده و نفس انسانى خويش را ، با همهء افقها و جوانب آن ، در زير پوششهاى محدود مادّى دفن كند .\r\nچهار - استعدادهاى انسانى نيرومند و حيرتانگيز خويش را در ميدانهايى كوچك به هدر دهد كه از مادّه و بعضى از ابعاد آن تجاوز نمىكند .\r\nپنج - به دانش راستين ( علم حقيقى ) ، كه كاشف حق و واقع است ، و راه را براى او روشن مىسازد نرسد ، چه انسان به آن دانش جز با مواهب باطنى خويش و جوشان ساختن چشمه هاى آنها نمىتواند دسترس پيدا كند .\r\nو اين امور كه ياد شد ، نفس آدمى را چندان حقير و نيازمند مىسازد كه هيچ چيز از متاعهاى دنيوى و زر و زيور آن نمىتواند اين حقارت و نيازمندى را از ميان ببرد . پس اسلام بىنيازى انسان را - نخست - در غناى نفس مىبيند نه غناى دست ، و بىنيازى روحى را اصل و هدف مىداند .\r\nو براى اينهاست كه اسلام به رشد انسانى فرا مىخواند ، و انسان خليفه ( جانشين خدا ) را به رو كردن به فطرت و شخصيّت اصيل خود دعوت مىكند ، و با تعاليم گوناگون از آن آگاهش مىسازد ، و به انسان كانهاى وجود و گنجهاى فطرت او را مىنماياند ، و به او در استخراج اين كانها و بيرون آوردن اين گنجها مدد مىرساند ، تا براى وى اسباب سعادت را فراهم آورد ، و زمينهء دست يافتن به آن اسباب و استفاده از آنها را براى رسيدن به آن هدفها مهيّا سازد .\r\nو نبايد از آن غافل شويم كه براى غنا و ثروت مادى نيز نقشى در تحصيل خوشبختى و كمال انسانى هست - نقشى مسلَّم - جز اينكه مراد از اين ثروت اندازهء كفافى آن است نه جز آن .\r\n","description":"","footnote":"","page_name":" 476 ","page_number":476},
  {"content":"\r\n\r\n2 - براندازى ارزشهاى تكاثرى . . .\r\n: اسلام با پيريزى و تقويت ارزشهاى آرمانى و نمونه و مقياسهاى عالى براى انسان و انسانيّت ، ارزشهاى تكاثرى و عرفيّات ناچيز را ويران كرده است ، از اين رو اين ويرانگرى - پس از پيريزى ياد شده - به كار بيشترى نياز ندارد ، جز اينكه ما در اينجا سه اشاره مىآوريم تا موضوع را در روشنى افزونترى قرار دهد .\r\nاشاره نخست - تركيب يافتن فقر و غنا در زندگى انسان : بر كسى كه در بارهء اسلام بحث و تحقيق مىكند ، و در صدد آن است كه حكمتها و علَّتهاى تعاليم اسلامى را به صورتى فراگير دريابد ، واجب است كه نخست معناى انسان ( و حقيقت او ) را و تفسيرى كه اسلام براى هستى انسان دارد به خوبى ادراك كند . دين الهى براى اصلاح انسانها ، و زندگى كردن آنان بر پايهء قسط و عدالت ، و سالمسازى اين رابطه ها آمده است :\r\n( 1 ) - رابطهء انسان با خويشتن خويش ، ( 2 ) - رابطهء انسان با آفرينندهء خويش ، ( 3 ) - رابطهء انسان با همنوعان خويش ، ( 4 ) - رابطهء انسان با زندگى و زمان ، ( 5 ) - رابطهء انسان با جهان و كائنات .\r\nو اين است آن نظرى كه اسلام با آن به انسان مىنگرد ، پس تا زمانى كه نگرش اسلام به انسان آشكار نباشد ، امكان شناخت اسلام و شرايع و احكام آن - همراه با علَّتها و حكمتهاى آنها - پيدا نخواهد شد .\r\nاسلام انسان را موجودى بسيط ( و فانى ) نمىشناسد ، بلكه او را تركيبى از جسد و روح ( و باقى ) مىداند ، كه پيش از اين بدان اشاره كرديم . و اين امرى است كه پيروان اديان و اكثريّت غالبى از صاحبان مكاتب فكرى به آن باور دارند ؛ جز اينكه كيفيّتى كه اسلام از اين تركيبى بودن آدمى مىفهمد و تعريف آن را به دست مىدهد و دقايق آن را آشكار مىسازد و وجود آن را تفسير مىكند ، و در بارهء توجّه كردن به آن تأكيد مىورزد ، و آن را در هر تعليم يا چارچوب دهى مورد توجّه و\r\n","description":"","footnote":"","page_name":" 477 ","page_number":477},
  {"content":"\r\nاهتمام قرار مىدهد ، چيزى است كه جز در اين دين نمىيابيم . و شايد توفيق يار ما شود و از اين موضوع مهمّ در « بخش مخصوص به انسان » ، از بخشهاى آيندهء « الحياة » - به خواست و ارادهء خدا - گفتگو كنيم .\r\nو چون انسان تركيب دوگانه اى دارد از دو امر واقعى مادّه و معنى ، و قالب و قلب ، و تن و روح ، و وجودش منحصر در اين جسم پژمرندهء همچون درختان نيست ، اين دوگانگى در صفات و احوال او نيز صورت تحقّق پيدا مىكند ، و آنها را داراى مراتبى قرار مىدهد ، كه برخى متعلَّق به جسم و زندگى مادّى او است ، و برخى ديگر به روح و زندگى روحى او . و آشكار است كه شريفترين آن مراتب آن است كه به جزء شريفتر از دو جزء تركيبى انسان باز مىگردد . پس صفات و احوال روحى او شريفتر از صفات و احوال جسمى و مادّى است . بنا بر اين شجاعت روحى شريفتر از شجاعت جسمى همراه با ترس روحى است . و از جمله صفات انسان و احوال او نيازمندى و بىنيازى يا غنا و فقر است ، پس آنها نيز بر دو گونه‌اند :\r\n1 - غنا و فقر مادّى .\r\n2 - غنا و فقر روحى .\r\nفقر مادّى عبارت است از كمبود داشتن ، يا دسترس نداشتن به وسايل معاش مادّى و افزارهاى عمل براى اين زندگى . غناى مادّى عبارت است از دسترس داشتن به اين وسايل و ادوات و در اختيار گرفتن آنها . فقر روحى نداشتن امكانات زندگى روحى و افزارهاى عمل كردن براى اين زندگى است . غناى روحى داشتن اين امكانات و در دسترس بودن آنهاست . با فقر روحى و معنوى انسان فاقد چيزى خواهد شد كه سبب رسيدن او به مقصد عالى زندگى و هدفهاى زيبا و جاودانهء آن است ، يعنى ايمان و معرفت و ايثار و تهذيب نفس و انجام دادن اعمال صالح ، براى حضور يافتن در ابديّت و جاودانگى .\r\nراهنمايان انسانيّت در آن كوشيده‌اند تا نظرها را به اهميّت اين فقر و آثار منفى فراوان آن متوجّه سازند ، تا از اين راه عوامل آن را از كار بيندازند و اسباب پديدآورندهء آن را از ميان ببرند ؛ به همين جهت فقدان عقل را از مهمترين انواع فقر و نادارى به شمار آورده و\r\n","description":"","footnote":"","page_name":" 478 ","page_number":478},
  {"content":"\r\nفرموده‌اند : « لا عدم أعدم من عدم العقل « 1 » هيچ فقرى شديدتر از فقر عقل نيست » . و در بارهء فقر قلب ( فقر روحى ) فرموده‌اند : « لا فقر كفقر القلب « 2 » هيچ فقرى چون فقر قلب نيست » .\r\nاشارهء دوّم - تفاوت گذاشتن ميان دو ايستار : خواننده بايد در بارهء مفهوم آيات و احاديث مذكور در اين فصل - و همانندهاى آنها كه در پيش گذشته است يا سپس مىآيد - به خوبى حسّاس باشد ، و مقصود آنها را به صورتى درست دريابد و بداند كه غرض آيات و احاديثى كه اهميّت ارزشهاى معنوى را بيان مىكند و به غناى نفسى و روحى و باطنى بها مىدهد اين نيست كه ارزش اقتصادى و معيشتى مال را منكر شود ، و نقش حياتى مال و امكانات را در جهاننگرى اسلامى و در عمل به احكام دين ناديده انگارد ، و تأثير بس مهم مال را در قوام زندگى مردم و در قوام دين مردم و در حفظ كرامت انسانها از نظر دور بدارد ، و تنها بر توجّه به آخرت تأكيد كند ، و انسانها را در دفاع از حقوق خويش سست سازد ، هرگز ، زيرا اسلام خود مال را « قوام » ناميده است « 3 » ، بلكه مقصود از اين تعليمات دور ريختن ارزشهاى منفى و بىارزشى است كه از تكاثر برمىخيزد ، و همچنين حفظ كرامت انسانى در اجتماع ، و استحكام بخشيدن به ايستار قوامى مال ، و تأكيد بر اينكه مال ابزار و وسيله است نه مقصود اصلى و هدف زندگى ، تا از انحراف مال از جايگاههاى شايستهء آن جلوگيرى شود .\r\nاشارهء سوم - ادامه دادن به مبارزه و گسترده كردن جبهه هاى آن : بنا بر آنچه گذشت - بويژه در اشارهء دوّم - اسلام با تحريف موضع مال به مبارزه برخاسته است و براى بازگرداندن آن به جايگاه قوامى و حياتى خود اصرار ورزيده است ، و با اين كار نظام ارزشى نادرست مبتنى\r\n\r\n","description":"","footnote":"\r\n« 1 » « امالى » شيخ طوسى 1 / 145 ، از سخنان امام على بن ابى طالب « ع » .\r\n« 2 » « تحف العقول » / 208 ، از سخنان امام باقر « ع » .\r\n« 3 » همچنين « مال » را « خير » ( در مقابل شر ( فقر ) ) نيز ناميده است ، « سورهء بقره » : 180 ( « مجمع البيان » 1 / 267 ) . همچنين نان ( و موادّ غذايى ) را از اسباب ضرورى اداى فرايض شمرده است ، كه نمونه اى از احاديث آن ذكر شد و بتفصيل از آن سخن رفت .\r\n","page_name":" 479 ","page_number":479},
  {"content":"\r\nبر مقياسهاى تكاثرى را از ميان برده است ، و به جاى آن نظام سالم ارزشى مبتنى بر مقياسهاى انسانى و متّكى بر عدالت اجتماعى را جايگزين ساخته است .\r\nبا توجّه به آنچه گذشت ، اينكه اسلام فقر و ثروت را به « مادّى » و « معنوى » تقسيم كرده است بدان معنى نيست كه مبارزه را به « مبارزه اى اخلاقى » مبدّل ساخته باشد ، بلكه معنى آن ژرفتر كردن مبارزهء نابودكننده با تكاثر و زراندوزى است و - چنان كه در جايى ديگر گفته‌ايم - گستردن جبهه هاى اين مبارزه و تأكيد بر اين امر كه اسلام - به همان گونه كه با دو پديدهء افزونخواهى و زراندوزى مبارزه مىكند - با ريشه هاى فكرى و زمينه هاى روحى و نفسى آنها نيز در حال مبارزه است ، و از حاكميّت اسلامى و مسئولان آن مىخواهد كه ارزشهاى ناچيز را زير پا له كنند و به تقويت ارزشهاى عالى و آرمانى و استحكام بخشيدن به آنها بپردازند ، تا بافت روحى و فرهنگى افراد با بافت ادارى و سياسى اجتماع پيوستگى پيدا كند ، و نظام مالى و اقتصادى با نظام تربيتى و اخلاقى همگام باشد .\r\nبنا بر اين ، اسلام به روى هيچ افزون طلب و سرمايه دارى نمىخندد ، اگر چه از مالى و امكاناتى كه جمع كرده است اندكى از هزينه هاى امور خيريّه و تأسيسات دينى را بپردازد ، و اندكى از بسيار و مشتى از خروار را در اين راه به مصرف برساند ، بلكه نظر اسلام اين است كه « تكاثر » و « اتراف » برافتد ، آرى ! اسلام هيچ شكلى از اشكال « تكاثر » و « اتراف » را در خارج مجاز نمىشمارد ، و چگونه چنين نباشد كه حتى در تراز باطنى و اخلاقى نيز با آن به نبرد برمىخيزد .\r\n","description":"","footnote":"","page_name":" 480 ","page_number":480},
  {"content":"\r\n\r\nفصل يازدهم اسلام و نظام تكاثرى اترافى ، مبارزه اى فراگستر ( 4 )\r\n\r\n- تصوير دو زندگى : تكاثرى و اسلامى\r\n\r\nأ - نشانه هايى از زندگى تكاثرى\r\n\r\nقرآن\r\n1 * ( اعْلَمُوا أَنَّمَا الْحَياةُ الدُّنْيا لَعِبٌ وَلَهْوٌ وَزِينَةٌ وَتَفاخُرٌ بَيْنَكُمْ وَتَكاثُرٌ فِي الأَمْوالِ وَالأَوْلادِ ، كَمَثَلِ غَيْثٍ أَعْجَبَ الْكُفَّارَ نَباتُه ، ثُمَّ يَهِيجُ فَتَراه مُصْفَرًّا ، ثُمَّ يَكُونُ حُطاماً ، وَفِي الآخِرَةِ عَذابٌ شَدِيدٌ . . . ) * « 1 » بدانيد كه زندگى اين جهان بازيى است و سرگرميى و آرايشى و فخرفروشيى به يك ديگر و نازيدنى به فزونى اموال و فرزندان ، همچون بارانى كه برزيگران را از آنچه بدان رويد خوش آيد ، و سپس ( آن روييده ) خشك شود و آن را زرد بينى ، و سپس ريز ريز شود ؛ و در جهان ديگر ( براى خطاكاران ) عذابى است سخت . . . 2 * ( وَمَا الْحَياةُ الدُّنْيا إِلَّا لَعِبٌ وَلَهْوٌ ، وَلَلدَّارُ الآخِرَةُ خَيْرٌ لِلَّذِينَ يَتَّقُونَ ، ) * أفلا تعقلون « 2 »\r\n\r\n","description":"","footnote":"\r\n« 1 » « سورهء حديد » ( 57 ) : 20 .\r\n« 2 » « سورهء انعام » : 32 .\r\n","page_name":" 481 ","page_number":481},
  {"content":"\r\n( 1 ) زندگى اين جهان جز بازيى و سرگرميى نيست ، و بيقين سراى ديگر براى كسانى كه پرهيزگارى كنند نيكوتر است ، آيا ( در اين باره ها ) فكر نمىكنيد ؟ ، 3 * ( . . . أَ رَضِيتُمْ بِالْحَياةِ الدُّنْيا مِنَ الآخِرَةِ ؟ فَما مَتاعُ الْحَياةِ الدُّنْيا فِي الآخِرَةِ إِلَّا قَلِيلٌ ، ) * « 1 » آيا به زندگى ( زودگذر ) دنيا به جاى ( نعمتهاى پايدار ) جهان ديگر راضى شديد ؟ ( بدانيد كه ) برخوردارى از زندگى دنيا در برابر ( نعمتهاى ) جهان ديگر جز اندكى نيست ، 4 * ( . . . أُولئِكَ حَبِطَتْ أَعْمالُهُمْ فِي الدُّنْيا وَالآخِرَةِ ، وَأُولئِكَ هُمُ الْخاسِرُونَ ، ) * « 2 » . . . كارها ( و كوششها و رنجها ) ى آن كسان ( كه پيش از اين دل در دنيا بستند ) ، در اين جهان و آن جهان باطل گشت ( و سودى از آن كارها نديدند ) ، و آنان خود زيانكارانند ، 5 * ( قُلْ : هَلْ نُنَبِّئُكُمْ بِالأَخْسَرِينَ أَعْمالًا ؟ ، الَّذِينَ ضَلَّ سَعْيُهُمْ فِي الْحَياةِ الدُّنْيا وَهُمْ يَحْسَبُونَ أَنَّهُمْ يُحْسِنُونَ صُنْعاً ، ) * « 3 » بگو : آيا ( مىخواهيد ) شما را از حال كسانى آگاه كنيم كه كارهاشان ( از همه ) زيانبارتر بود ؟ ، آنان كه ( همهء ) كوشش ايشان در زندگى دنيا گم و نابود گشت ، در حالى كه خود مىپنداشتند كه كارهايى خوب مىكنند ،\r\n\r\n","description":"","footnote":"\r\n« 1 » « سورهء توبه » : 38 .\r\n« 2 » « سورهء توبه » : 69 .\r\n« 3 » « سورهء كهف » ( 18 ) : 103 - 104 .\r\n","page_name":" 482 ","page_number":482},
  {"content":"\r\n\r\nحديث\r\n1 النّبي « ص » : الدّنيا دار بلاء ، و منزل بلغة و عناء ، قد نزعت عنها نفوس السّعداء . . . فأسعد النّاس بها أرغبهم عنها . . . فهي الغاشّة لمن استنصحها ، و المغوية لمن أطاعها ، و الخاترة لمن انقاد إليها ؛ و الفائز من أعرض عنها ، و الهالك من هوى فيها . . . « 1 » پيامبر « ص » : دنيا خانهء بلا و جايگاه بخور و نمير و رنج است كه نيكبختان از آن دل كنده‌اند . . . پس خوشبختترين مردمان كسانيند كه بيشتر از آن چشم پوشند . . . هر كس آن را دوستى يك رنگ ( و پند آموز ) شمارد به او خيانت كند ، و هر كس را مطيع خود بيند گمراه سازد ، و با هر كس سر به فرمان او نهد حيله گرى آغازد . پيروز كسى است كه از آن روى برتابد ، و نابود كسى است كه در آن فرو افتد . . . 2 النّبي « ص » : الدّنيا دار من لا دار له ، و مال من مال له ، و لها يجمع من لا عقل له ، و يطلب شهواتها من لا فهم له ، و عليها يعادي من لا علم له ، و عليها يحسد من لا فقه له ، و لها يسعى من لا يقين له . « 2 » پيامبر « ص » : دنيا خانهء كسى است كه خانه اى ( جاودان ) ندارد ، و مال كسى است كه از مال ( راستين ) بىبهره است . عقل ندارد كسى كه براى آن جمع كند ، و شعور ندارد كسى كه در پى شهوات آن باشد . از علم بىبهره است كسى كه بر سر آن به ستيزه گرى پردازد ، از فهم دور است كسى كه بر\r\n\r\n","description":"","footnote":"\r\n« 1 » « بحار » 77 / 185 .\r\n« 2 » « بحار » 73 / 122 .\r\n","page_name":" 483 ","page_number":483},
  {"content":"\r\nآن رشك برد ، و از يقين نصيبى ندارد كسى كه براى دست يافتن به آن تلاش كند . 3 الإمام علي « ع » : احذروا هذه الدّنيا الخدّاعة ، الغدّارة ، الَّتي قد تزيّنت بحليّها ، و فتنت بغرورها ، و غرّت بآمالها ، و تشوّفت لخطَّابها ، فأصبحت كالعروس المجلوّة ، و العيون إليها ناظرة ، و النّفوس بها مشغوفة ، و القلوب إليها تائقة . و هي لأزواجها كلَّهم قاتلة ، فلا الباقي بالماضي معتبر ، و لا الآخر بسوء أثرها على الأوّل مزدجر ، و لا اللَّبيب فيها بالتّجارب منتفع . « 1 » امام على « ع » : از اين دنياى فريبنده و بىوفا بپرهيزيد ، همان كه خود را با زيورهايش آراسته ، و با فريبهايش هوش از سر مردمان ربوده است ، و با جلوه دادن آرزوهايش كسان را فريب داده ، و خود را در ديدگاه خواستارانش درآورده است ، و مانند عروسى بزك كرده به جلوه در آمده است ، چشمها به آن خيره ، و جانها به آن شيفته ، و دلها به آن آرزومند ، و خود قاتل شوهران همه ؛ نه آن كس كه هنوز زنده است از سرنوشت گذشتگان عبرت مىگيرد ، و نه آن كس كه سپس مىآيد از بديهايى كه به ديگران كرده است از آن بيزار مىگردد ، و نه عاقل در كار دنيا از تجربه ها سود مىبرد . 4 الإمام علي « ع » : . . . فالمتمتّعون من الدّنيا تبكي قلوبهم و إن فرحوا ، و يشتدّ مقتهم لانفسهم و إن اغتبطوا ببعض ما رزقوا . « 2 »\r\n\r\n","description":"","footnote":"\r\n« 1 » « بحار » 73 / 108 - 109 .\r\n« 2 » « بحار » 78 / 21 .\r\n","page_name":" 484 ","page_number":484},
  {"content":"\r\n( 1 ) امام على « ع » : . . . دلهاى بهره مندان از دنيا گريان است هر چند شادمان باشند ، و با آنكه ديگران به پاره اى از آنچه بهرهء ايشان شده است رشك مىبرند ، آنان همواره از خود ( و زندگى خود ) بيزارتر مىشوند . 5 الإمام علي « ع » : احذر الدّنيا ، فإنّها شبكة الشّيطان و مفسدة الإيمان . « 1 » امام على « ع » : از دنيا بپرهيز كه دام شيطان است و تباه كنندهء ايمان . 6 الإمام علي « ع » : الدّنيا معدن الشّرّ و محلّ الغرور . « 2 » امام على « ع » : دنيا معدن شرّ است و جايگاه فريب . 7 الإمام علي « ع » : أهل الدّنيا كركب يسار بهم و هم نيام . « 3 » امام على « ع » : مردم دنيا همچون سوارانى خفته‌اند كه كاروانشان در حركت است ( و ناگاه به مقصد مىرسند ، و آنگاه بيدار مىشوند ) . 8 الإمام الصّادق « ع » : الدّنيا بمنزلة صورة ، رأسها الكبر ، و عينها الحرص ، و أذنها الطَّمع ، و لسانها الرّياء ، و يدها الشّهوة ، و رجلها العجب ، و قلبها الغفلة ، و كونها الفناء ، و حاصلها الزّوال ، فمن أحبّها أورثته الكبر ، و من استحسنها أورثته الحرص ، و من طلبها أوردته إلى الطَّمع ، و من مدحها أكبّته [ في 
  ] الرّياء ، و من أرادها مكَّنته من العجب ، و من اطمأنّ إليها ركبته الغفلة ، و من\r\n\r\n","description":"","footnote":"\r\n« 1 » « غرر الحكم » / 73 .\r\n« 2 » « غرر الحكم » / 34 .\r\n« 3 » « نهج البلاغه » / 1115 ؛ « عبده » 3 / 165 .\r\n","page_name":" 485 ","page_number":485},
  {"content":"\r\nأعجبه متاعها فتنته فيما يبقى ، و من جمعها و بخل بها ردّته إلى مستقرّها و هي النّار . « 1 » امام صادق « ع » : دنيا همچون پيكره اى است كه سر آن تكبّر است ، و چشم آن حرص ، و گوش آن طمع ، و زبان آن ريا ، و دست آن شهوت ، و پاى آن خود پسندى ، و دل آن غفلت ، و بود آن نبود ، و حاصل آن بيحاصلى ؛ پس هر كس آن را دوست بدارد كبر را از آن به ارث برد ، و هر كس آن را بپسندد آز بهره اش شود ، و هر كس آن را بجويد به طمع افتد ، و هر كس ستايشگر آن باشد به ريا گرفتار گردد ، و هر كس خواهان آن شود خودپسندى بر جانش چنگ اندازد ، و هر كس دل به آن خوش و آرام دارد غفلت بر او چيرگى يابد ، و هر كس دلباختهء متاعش گردد او را هماره مفتون سازد ، و هر كس ( ثروت ) آن را گرد آورد و بدان بخل ورزد او را به جايگاه خويش يعنى دوزخ كشاند .\r\n\r\nب - نشانه هايى از زندگى اسلامى\r\n\r\nقرآن\r\n1 * ( يا أَيُّهَا الَّذِينَ آمَنُوا ، كُلُوا مِنْ طَيِّباتِ ما رَزَقْناكُمْ وَاشْكُرُوا لِلَّه . . . ) * « 2 » اى اهل ايمان ! از چيزهاى پاكيزه اى كه روزى شما كرده‌ايم بخوريد و خدا را\r\n\r\n","description":"","footnote":"\r\n« 1 » « بحار » 73 / 105 .\r\n، علَّامهء مجلسى ، در « بحار الأنوار » بابى در نكوهش تكاثر و ( باب عصبيّت و فخر و تكاثر در اموال و اولاد و جز آن ) آورده است ( 73 / 281 - 294 ) ، به آنجا رجوع كنيد .\r\n« 2 » « سورهء بقره » : 172 .\r\n","page_name":" 486 ","page_number":486},
  {"content":"\r\nسپاس گزاريد . . . 2 * ( يا أَيُّهَا الَّذِينَ آمَنُوا ، أَنْفِقُوا مِنْ طَيِّباتِ ما كَسَبْتُمْ . . . ) * « 1 » اى اهل ايمان ! از چيزهاى پاكيزه اى كه به دست آورده‌ايد به ديگران ببخشيد . . . 3 * ( كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه . . . ) * « 2 » از چيزهاى پاكيزه اى كه روزى شما كرديم بخوريد ، و طغيانگرى نكنيد . . . 4 * ( وَابْتَغِ فِيما آتاكَ الله الدَّارَ الآخِرَةَ وَلا تَنْسَ نَصِيبَكَ مِنَ الدُّنْيا ، وَأَحْسِنْ كَما أَحْسَنَ الله إِلَيْكَ ، وَلا تَبْغِ الْفَسادَ فِي الأَرْضِ . . . ) * « 3 » با آنچه خدا به تو داده است جوياى سراى ديگر شو ، و بهرهء خويش را از دنيا فراموش مكن ، و همان گونه كه خداوند به تو احسان كرده است تو نيز احسان كن ، و در زمين در پى تباهى مباش . . . 5 * ( يا أَيُّهَا الَّذِينَ آمَنُوا ، كُونُوا قَوَّامِينَ بِالْقِسْطِ ، شُهَداءَ لِلَّه . . . ) * « 4 » اى اهل ايمان ! بر پا دارندگان راستين عدالت باشيد ، و براى خدا ، گواهان حق ( و حقگويان ) . . .\r\n\r\n","description":"","footnote":"\r\n« 1 » « سورهء بقره » : 267 .\r\n« 2 » « سورهء طاها » ( 20 ) : 81 .\r\n« 3 » « سورهء قصص » ( 28 ) : 77 .\r\n« 4 » « سورهء نسا » : 135 .\r\n","page_name":" 487 ","page_number":487},
  {"content":"\r\n6 * ( . . . لِلَّذِينَ أَحْسَنُوا فِي هذِه الدُّنْيا حَسَنَةٌ ، وَلَدارُ الآخِرَةِ خَيْرٌ ، وَلَنِعْمَ دارُ الْمُتَّقِينَ ، ) * « 1 » براى كسانى كه نيكوكارى كردند ، در اين دنيا پاداش نيك است ، و سراى آخرت نيكوتر است ، و سراى پرهيزگاران نيكو سرايى است ،\r\n\r\nحديث\r\n1 النّبي « ص » - فيما أوصى به الإمام عليّ بن أبي طالب : يا علي ! نجا المخفّفون ، و هلك المثقلون . « 2 » پيامبر « ص » - از جمله سفارشهاى پيامبر اكرم « ص » به امام علىّ بن ابى طالب « ع » : اى على ! سبكباران رهايى يافتند ، و سنگين باران هلاك گشتند . 2 النّبي « ص » كونوا في الدّنيا أضيافا ، و اتّخذوا المساجد بيوتا ، و عوّدوا قلوبكم الرّقّة ، و أكثروا التّفكر و البكاء ، و لا تختلفنّ بكم الأهواء : تبنون ما لا تسكنون ، و تجمعون ما لا تأكلون ، و تأملون ما لا تدركون . « 3 » پيامبر « ص » : در دنيا همچون مهمان باشيد ، و مسجدها را خانه هاى خود بدانيد ، و دلهاى خود را به رقّت و مهربانى عادت دهيد ، و زياد به تفكر و گريستن بپردازيد ، و مگذاريد كه هواى نفس شما را در پى خود كشد تا خانه هايى بسازيد كه در آنها ساكن نشويد ، و چيزهايى گرد آوريد كه آنها را نخوريد ، و آرزوى چيزهايى داشته باشيد كه به آنها نرسيد .\r\n\r\n","description":"","footnote":"\r\n« 1 » « سورهء نحل » ( 16 ) : 30 .\r\n« 2 » « مكارم الاخلاق » / 512 .\r\n« 3 » « بحار » 73 / 81 .\r\n","page_name":" 488 ","page_number":488},
  {"content":"\r\n3 الإمام علي « ع » : . . . فإنّ الغاية أمامكم ، و إنّ وراءكم السّاعة تحدوكم ، تخفّفوا تلحقوا ، فانّما ينتظر بأوّلكم آخركم . « 1 » امام على « ع » : . . . نتيجه ( و پايان كار زندگى ) در پيش روى شماست ، و قيامت پشت سر شما ، كه شما را به پيش مىراند ، سبكبار باشيد تا برسيد ، كه گذشتگان چشم به راه آيندگانند . 4 - الإمام علي « ع » : الدّنيا دار ممرّ ، لا دار مقرّ ، و النّاس فيها رجلان : رجل باع نفسه فأوبقها ، و رجل ابتاع نفسه فأعتقها . « 2 » امام على « ع » : دنيا خانهء گذر كردن است نه خانهء ماندن « 3 » ، و مردمان در آن بر دو گونه‌اند : يكى آنكه خود را فروخت و هلاك كرد ، و ديگرى آنكه خود را خريد و آزاد ساخت . 5 الإمام علي « ع » : . . . و اعلموا - عباد الله ! - أنّ المتّقين ذهبوا بعاجل الدّنيا و آجل الآخرة ، فشاركوا أهل الدّنيا في دنياهم ، و لم يشاركهم أهل الدّنيا في آخرتهم : سكنوا الدّنيا بأفضل ما سكنت ، و أكلوها بأفضل ما أكلت ، فحظوا من الدّنيا بما حظي به المترفون ، و أخذوا منها ما أخذه الجبابرة المتكبّرون ، ثمّ انقلبوا عنها بالزّاد المبلَّغ ، و المتجر الرّابح ، أصابوا لذّة زهد الدّنيا في دنياهم ، و تيقّنوا أنّهم جيران الله غدا في آخرتهم ، لا تردّ لهم دعوة ،\r\n\r\n","description":"","footnote":"\r\n« 1 » « نهج البلاغه » / 80 ؛ « عبده » 1 / 54 .\r\n« 2 » « نهج البلاغه » / 1150 ؛ « عبده » 3 / 183 .\r\n« 3 » در « بحار » ( 73 / 130 ) ، عبارت چنين است : « دار ممرّ إلى دار مقرّ دنيا خانهء گذر كردن است به سوى خانهء ماندن » .\r\n","page_name":" 489 ","page_number":489},
  {"content":"\r\nو لا ينقص لهم نصيب من لذّة . . . « 1 » امام على « ع » : . . . اى بندگان خدا ! بدانيد كه پرهيزگاران هم دنيا داشتند هم آخرت ؛ زيرا با اهل دنيا در دنياى ايشان شريك شدند ، و اهل دنيا در آخرت آنان شريك نگشتند ؛ آنان به پاكترين گونه در دنيا سكونت كردند ، و به پاكترين گونه از خوردنيها خوردند ، پس مانند نعمت داران ( از خوراك و مسكن ) بهره مند گشتند و مانند جبّاران ( كه بيش از نيازشان چيزى با خود نمىبرند ) ، نياز خود را از دنيا برگرفتند ، با اين فرق كه با توشه اى كافى و تجارتى سودمند از جهان درگذشتند ، در دنياى خود لذّت زهد را چشيدند ، و در آخرت خويش دانستند كه در جوار خدا منزل خواهند داشت ؛ در حالى كه هيچ دعا و خواهشى از ايشان ناپذيرفته نمىماند ، و از بهرهء لذّت ايشان چيزى كاسته نمىشود . . . 6 الإمام علي « ع » : . . . و اعلم أنّ أمامك طريقا ، ذا مسافة بعيدة ، و مشقّة شديدة ، و أنّه لا غنى بك فيه عن حسن الارتياد ، و قدر بلاغك من الزّاد ، مع خفّة الظَّهر ؛ فلا تحملنّ على ظهرك فوق طاقتك ، فيكون ثقل ذلك و بالا عليك . و إذا وجدت من أهل الفاقة من يحمل لك زادك إلى يوم القيامة فيوافيك به غدا - حيث تحتاج إليه - فاغتنمه و حمّله إيّاه ، و أكثر من تزويده و أنت قادر عليه ؛ فلعلَّك تطلبه فلا تجده . و اغتنم من استقرضك في حال غناك ، ليجعل قضاءه لك في يوم عسرتك .\r\nو اعلم أنّ أمامك عقبة كئودا ، المخفّ فيها أحسن حالا من المثقل ، و البطيء عليها أقبح حالا من المسرع ، و أنّ مهبطك بها لا محالة على جنّة أو\r\n\r\n","description":"","footnote":"\r\n« 1 » « نهج البلاغه » / 886 - 887 ؛ « عبده » 3 / 31 .\r\n","page_name":" 490 ","page_number":490},
  {"content":"\r\nعلى نار ، فارتد لنفسك قبل نزولك ، و وطَّئ المنزل قبل حلولك ، فليس بعد الموت مستعتب ، و لا إلى الدّنيا منصرف . « 1 » امام على « ع » : . . . بدان كه پيشاپيش تو راهى است دور و دراز و بس سخت و سهمگين ، و تو بايد براى آن بهترين توشه را به دست آورى ، تا تو را به مقصد برساند . و بايد سبكبار باشى ، پس بيشتر از توان خود بر خود بار مكن ، كه سنگينى آن از رفتن بازت ندارد و و بال آن بر گردنت نباشد . و هر گاه از ميان مستمندان كسى يافتى كه بتواند توشهء تو را براى روز قيامت حمل كند و در آنجا - كه به آن نياز دارى - به تو باز دهد ، اين را غنيمت شمار و بار را به او سپار ، و هر چه مىتوانى بيشتر بار او كن ، چه ممكن است فردا او را بجويى و نيابى . و اگر در حال توانگريت كسى وامى خواست ، اين فرصت را غنيمت شمار ، تا در روز سختى آن را به تو باز گرداند .\r\nو بدان كه در برابر تو گردنه اى است كه بالا رفتن از آن دشوار است .\r\nهر كس در هنگام بالا رفتن سبكبار باشد نيكو حالتر است از گرانبار ، و آن كس كه كند بالا رود پريشانتر است از تندرونده . و بدان كه جايگاه تو پس از اين گردنه - ناگزير - بهشت است يا دوزخ ، پس پيش از رسيدن مسير را براى خود برگزين ، و خانه را براى خود پيش از وارد شدن آماده ساز ، كه پس از مرگ نه جاى معذرت خواستن است و نه راه به دنيا بازگشتن . 7 الإمام الصّادق « ع » : . . . كان فيما وعظ به لقمان ابنه : يا بنيّ ! . . . إنّما أنت عبد مستأجر ، قد أمرت به عمل و وعدت عليه أجرا ؛ فأوف عملك ، و استوف أجرك ، و لا تكن في هذه الدّنيا بمنزلة شاة وقعت في زرع أخضر ، فأكلت\r\n\r\n","description":"","footnote":"\r\n« 1 » « نهج البلاغه » / 922 ؛ « عبده » 3 / 52 .\r\n","page_name":" 491 ","page_number":491},
  {"content":"\r\nحتى سمنت ، فكان حتفها عند سمنها ، و لكن اجعل الدّنيا بمنزلة قنطرة على نهر جزت عليها . . . « 1 » امام صادق « ع » : از پندهاى لقمان به پسرش : اى پسر ! . . . بدان كه تو بنده اى مزدورى كه به كارى مأمورت كرده‌اند ، و در برابر آن وعدهء پاداشى به تو داده‌اند ؛ پس كار خود را نيكو به انجام رسان و پاداشت را تمام دريافت كن ؛ و در اين دنيا همچون گوسفندى مباش كه در كشتزارى سر سبز رها شده است و چندان از آن خورده كه نيك فربه گشته است ، و همين فربهى باعث كشته شدن او شده است ، بلكه دنيا را همچون پلى بر روى نهرى بدان ، كه در حال گذر از آنى . 8 الإمام الكاظم « ع » - عن آبائه ، عن عليّ « ع » ، في قول الله عزّ و جلّ : « و لا تنس نصيبك من الدّنيا . . . » ، قال : لا تنس صحّتك ، و قوّتك ، و فراغك ، و شبابك ، و نشاطك ، أن تطلب بها الآخرة . « 2 » امام كاظم « ع » - از پدرانش ، از على « ع » ، كه در بارهء كلام خدا : « و لا تنس نصيبك من الدّنيا بهرهء خويش را از دنيا فراموش مكن » فرمود : تندرستى ، و توانايى ، و آسايش خاطر ، و جوانى ، و نشاط خويش را فراموش مكن و با اينها آخرت را به دست آور .\r\n\r\nتذييل توانگران و شادخواران در امان نيستند\r\n\r\n","description":"","footnote":"\r\n« 1 » « بحار » 73 / 69 .\r\n« 2 » « معانى الأخبار » / 309 .\r\n","page_name":" 492 ","page_number":492},
  {"content":"\r\n\r\n1 - از ديدگاه تكوينى\r\n\r\nقرآن\r\n1 * ( وَما أَهْلَكْنا مِنْ قَرْيَةٍ إِلَّا لَها مُنْذِرُونَ ، ) * « 1 » هيچ شهرى را نابود نكرديم مگر اينكه بيم دهندگانى ( پيامبرانى ) داشتند ، 2 * ( أَ فَلَمْ يَسِيرُوا فِي الأَرْضِ ، فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ ؟ كانُوا أَكْثَرَ مِنْهُمْ وَأَشَدَّ قُوَّةً وَآثاراً فِي الأَرْضِ ، فَما أَغْنى عَنْهُمْ ما كانُوا يَكْسِبُونَ ، ) * « 2 » آيا در زمين نگشتند تا ببينند كه عاقبت كسانى كه پيش از ايشان بودند - و شمارشان بيشتر و تواناييشان فزونتر و آثارشان در زمين فراوانتر بود - به كجا رسيد ؟ زيرا كه آنچه به دست آورده بودند به دردشان نخورد ( و نجاتشان نداد ) ، 3 * ( وَإِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها ، فَحَقَّ عَلَيْهَا الْقَوْلُ ، فَدَمَّرْناها تَدْمِيراً ، ) * « 3 » هر گاه بخواهيم ( مردم ) شهرى را ( از روى استحقاق ) نابود كنيم ، توانگران شادخوار را ( به عبادت و عدالت ) امر مىكنيم ، و آنان ( به اختيار خويش ) نافرمانى مىكنند ( و مستحق عذاب و نابودى مىشوند ) ، پس عذاب بر آن\r\n\r\n","description":"","footnote":"\r\n« 1 » « سورهء شعرا » ( 26 ) : 208 .\r\n« 2 » « سورهء غافر » ( 40 ) : 82 .\r\n« 3 » « سورهء اسرا » ( 17 ) : 16 .\r\n","page_name":" 493 ","page_number":493},
  {"content":"\r\nشهر ( و مردمان آن ) روا مىگردد ، آنگاه آنجا را به سختى فرو مىكوبيم ، آگاهى امساك و خسّتى كه صاحبان مال از خود نشان مىدهند ، پيش از آنكه براى ديگران مايهء زيان باشد به خود ايشان زيان مىرساند ، پس هر كس بخل ورزد به زيان خود ورزيده است . و اين يك اقدام انتحارى است كه متكاثران و ثروتمندان بر ضد خود و امنيّت و سلامت خود به آن دست مىيازند . حاكميّت مال و دست به دست گشتن آن ميان شمارى معدود ، به فرو ريختن نظامهاى مالى و سياسى و جايگزين شدن گروهى به جاى گروهى ديگر مىانجامد . از اين رو توانگران خانه هاى خود را به دست خود ويران مىكنند ، پس چگونه ممكن است سلامت و امنيّت آنان تضمين شود ؟\r\n\r\nحديث\r\n1 النّبي « ص » : يا ابن مسعود ! لا تركن إلى الدّنيا و لا تطمئنّ إليها ، فستفارقها عن قليل ، فإنّ الله تعالى يقول : * ( « فَأَخْرَجْناهُمْ مِنْ جَنَّاتٍ وَعُيُونٍ ) * . . . ، * ( وَزُرُوعٍ وَنَخْلٍ طَلْعُها هَضِيمٌ ، » ) * . « 1 » پيامبر « ص » : اى ابن مسعود ! به دنيا تكيه مكن و به آن مطمئن مشو ، كه به همين نزديكى از آن جدا خواهى شد . خداى متعال مىفرمايد : * ( « فَأَخْرَجْناهُمْ ) *\r\n\r\n","description":"","footnote":"\r\n« 1 » « مكارم الاخلاق » / 533 ؛ دو آيهء مباركه ، « سورهء شعرا » ( 26 ) : 57 و 148 .\r\n","page_name":" 494 ","page_number":494},
  {"content":"\r\n* ( مِنْ جَنَّاتٍ وَعُيُونٍ ) * ، . . . * ( وَزُرُوعٍ وَنَخْلٍ طَلْعُها هَضِيمٌ ) * ، آنان را از بوستانها و چشمه سارها بيرون رانديم ، . . . ( اكنون آيا شما مىپنداريد كه ايمن خواهيد ماند در ) كشتزارها و نخلستانهايى پر از شكوفه ها ( ميوه ها ) ى لطيف ؟ ، 2 النّبي « ص » : يا ابن مسعود ! تذكَّر القرون الماضية ، و الملوك الجبابرة الَّذين مضوا ، فإنّ الله يقول : * ( « وَعاداً وَثَمُودَ وَأَصْحابَ الرَّسِّ وَقُرُوناً بَيْنَ ذلِكَ كَثِيراً » ) * . « 1 » پيامبر « ص » : اى ابن مسعود ! قرنهاى گذشته و پادشاهان گردنكش و جبّار را به خاطر آور كه از اين دنيا رفتند ؛ خداوند مىفرمايد : * ( « وَعاداً وَثَمُودَ وَأَصْحابَ الرَّسِّ وَقُرُوناً بَيْنَ ذلِكَ كَثِيراً ) * ، و ( هلاك كرديم ) عاديان و ثموديان و اهل « رسّ » را ( كه مردمى بدكار بودند ) ، و در اين ميان نسلهايى فراوان را » . 3 الإمام علي « ع » : انظروا إلى الدّنيا نظر الزّاهدين فيها ، الصّادفين عنها ، فإنّها - و الله - عمّا قليل تزيل الثّاوي السّاكن ، و تفجع المترف الآمن . . . و جلد الرّجال فيها إلى الضّعف و الوهن ؛ فلا تغرّنكم كثرة ما يعجبكم فيها ، لقلَّة ما يصحبكم منها . « 2 » امام على « ع » : به دنيا چنان نگاه كنيد كه زهدپيشگان دل از دنيا بريده نگاه مىكردند ، زيرا كه دنيا - به خداى سوگند - به همين زودى ساكنان جاى - خوش كرده را از ميان مىبرد ، و شادخواران آسوده خاطر را گرفتار مصيبت\r\n\r\n","description":"","footnote":"\r\n« 1 » « مكارم الاخلاق » / 533 ، آيهء مباركه ، « سورهء فرقان » ( 25 ) : 38 .\r\n« 2 » « نهج البلاغه » / 302 ؛ « عبده » 1 / 197 .\r\n","page_name":" 495 ","page_number":495},
  {"content":"\r\nمىسازد . . . و چابكى و دليرى مردان رو به سستى و ناتوانى مىنهد ؛ پس مبادا چيزهاى دلفريب فراوانى كه در دنيا هست شما را بفريبد ، زيرا كه بيشتر از چند روزى در اختيار شما نيست .\r\n\r\n2 - از ديدگاه تشريعى\r\n\r\nقرآن\r\n1 * ( إِنَّمَا السَّبِيلُ عَلَى الَّذِينَ يَسْتَأْذِنُونَكَ وَهُمْ أَغْنِياءُ ، رَضُوا بِأَنْ يَكُونُوا مَعَ الْخَوالِفِ . . . ) * « 1 » كيفر و مؤاخذه در انتظار كسانى است كه در عين توانگرى ، از تو ( براى ترك جهاد ) رخصت مىخواهند ، و دل خوش دارند كه در كنار بازماندگان از جهاد ( زنان ، كودكان و زمينگيران ) بمانند . . . 2 * ( وَيا قَوْمِ أَوْفُوا الْمِكْيالَ وَالْمِيزانَ بِالْقِسْطِ ، وَلا تَبْخَسُوا النَّاسَ أَشْياءَهُمْ ، وَلا تَعْثَوْا فِي الأَرْضِ مُفْسِدِينَ ، ) * « 2 » اى قوم من ! با پيمانه و ترازو ( همه چيز را ) كامل و عادلانه بدهيد ، و از ( ارزش ) كالاهاى مردم مكاهيد ! و در زمين به تباهكارى مپردازيد . ،\r\n، پس كسانى كه در داد و ستد با پيمانه و ترازو ، عادلانه رفتار نمىكنند و حقّ مردم را تمام نمىدهند ، و هنگام خريدن جنسهاى مردم\r\n\r\n","description":"","footnote":"\r\n« 1 » « سورهء توبه » : 93 .\r\n« 2 » « سورهء هود » ( 11 ) : 85 .\r\n","page_name":" 496 ","page_number":496},
  {"content":"\r\nاز آنچه بايد بدهند مىكاهند ( و همهء جريانهاى فاسد اقتصادى ) ، در شمار آن كسانند كه در زمين فساد مىكنند . و حكم « مفسد » در شرع معلوم است ، و دست شرع بر او باز است . بنا بر اين ، از نظر شرعى چنين كسان ( مفسدان اقتصادى ) نمىتوانند كارهاى فساد انگيز انجام دهند ( و بايد دست آنان كوتاه گردد ) . پس اين مفسدان از ديدگاه تشريعى نيز تأمينى ندارند و نبايد داشته باشند .\r\n","description":"","footnote":"","page_name":" 497 ","page_number":497},
  {"content":"\r\n\r\nنگاهى به سراسر فصل\r\n\r\n1 - نشانه هايى از زندگى تكاثرى\r\n: تعليمات اسلامى مردمان را به شناختن دنيا و آنچه در آن است - با عاقبت انديشى و هوشيارى - برمىانگيزد . شناخت دنيا غير از شناخت عالم است به صورت كلى . عالم لوحه اى زنده و با شكوه است كه در آن مظاهر كمال سرمدى متجلَّى مىشود ، و آدمى از حكمت و نظم و عدل آن آگاهى پيدا مىكند ؛ و قرآن و احاديث از انسان مىخواهند كه به تفكَّر و تدبر در اين مظاهر بپردازد .\r\nعالم اين است ، ولى دنيا و زندگى دنيوى ( كه بخشى از تعليمات قرآنى و حديثى مخصوص شناساندن آن است ، تا آدمى آن گونه كه شايسته است اين دو را باز شناسد ) ، پيوند خاصّى با انسان و سرمايه اى كه در دست او است - يعنى عمر و زندگى او - دارد . و مقصود از دنيا - در اين چار چوب - زندگى آدمى در دنيا و ايام عمر او و مشاغل و اوضاع و امكانات و احوال و اعمال وابستهء به آن است .\r\nو از واجبات انسان ( كه در اين دنيا به سر مىبرد و چند روزى در آن مىگذراند و بايد حساب همه چيز را پس بدهد ) ، يكى آن است كه اين زندگى و واقعيّت آن و مشاغل و مسئوليّتهاى آن را - چنان كه شايسته است - بشناسد ، تا در كار خود بصير باشد و از عمر خويش سود ببرد ، و فرصت آگاهى از حقيقت اين زندگى و ابعاد آن و چهره هاى گوناگون آن ، و هر چه كه به آن سود يا زيان مىرساند به دست آورد ، چه انسان با چنين آگاهى و شناختى مىتواند زندگى خود را وسيلهء فراهم ساختن چيزى سازد كه از او خواسته شده است ، و به خير و سعادتى جاودانى كه براى او فراهم شده است دسترس يابد ، و از آنچه مايهء بدبختى و بدعاقبتى او است دورى گزيند .\r\nو آشكار است كه زندگى آدمى - كه محدود به دورهء كوتاه و پايان پذيرى است كه انسان در اين سياره زندگى مىكند و قرآن آن را\r\n","description":"","footnote":"","page_name":" 498 ","page_number":498},
  {"content":"\r\n« الحياة الدّنيا زندگى نخستين و نزديك ، يا پست و پايين » مىنامد - بر حسب انتخاب خود انسان و اختلاف روشى كه براى گذراندن اين دورهء كوتاه وجود دارد ، به اشكال گوناگون در مىآيد ؛ پس آدمى خود كسى است كه به زندگى خويش شكل مىدهد و آن را بنا بر روشى و برنامه اى كه از ميان روشها و برنامه هاى گوناگون برگزيده است بنا مىكند . و از گونه هاى عمدهء زندگى انسان در اين دنيا اين دو گونه است :\r\n1 - زندگى هدفى ( كه به آن همچون هدف نظر مىشود ) .\r\n2 - زندگى وسيله اى ( كه به آن همچون وسيله نظر مىشود ) .\r\nزندگى نخستين : زندگيى است كه آدمى آن را همچون هدفى اصلى در نظر مىگيرد ، يعنى زندگيى كور و حيوانى و متمايل به لذّات و تكاثر مالى و مصرفگرايى و تجمّلپرستى . و زندگى متّصف به اين صفات ، بطبع در راهى متضاد با نظام حكيمانهء حاكم بر آفرينش و هستى پيش مىرود ، و از حق و عدالتى دورى مىگزيند كه در همهء ذات هستى بزرگ و گسترده جريان دارد .\r\nدنيا - و همهء امكانات آن : مدّت عمر ، مواهب ، نيرو و فكر و افزارها و تعليمات و تجربه هايى كه در اختيار آدمى قرار گرفته است - كشتزارى است براى آخرت ، يعنى اين حيات فانىشوندهء دنيا مزرعه اى است براى يك زندگى اعلاى جاودانى ، و محلّ تجارتى است كه سود آن دست يافتن به نعيم آن جهان است ، چنان كه پيامبر اكرم « ص » در وصاياى خود به ابو ذر غفارى چنين فرموده است : « يا أبا ذرّ ! إنّك في ممرّ اللَّيل و النّهار ، في آجال منقوصة ، و أعمال محفوظة ؛ و الموت يأتي بغتة ؛ و من يزرع خيرا يوشك أن يحصد خيرا ، و من يزرع شرّا يوشك أن يحصد ندامة ؛ و لكلّ زارع ما زرع . . . « 1 » اى ابو ذر ! تو در گذرگاه شب و روز به سر مىبرى ، با عمرى رو به كاستى ، و كارهايى ثبت گشته ، و مرگى كه ناگهان فرا مىرسد . آن كس كه نيكى كشت كند ، اميد آن هست كه نيكى بدرود ، و آن كس كه بدى بكارد ، محصول آن پشيمانى خواهد\r\n\r\n","description":"","footnote":"\r\n« 1 » « مكارم الاخلاق » / 541 .\r\n","page_name":" 499 ","page_number":499},
  {"content":"\r\nبود . و به هر كشاورزى همان عايد شود كه خود كشته است . . . » ( هر كسى آن درود عاقبت كار كه كشت ) .\r\nو فطرت آدمى - چون به حال و طبع خود واگذارده شود - تمايل به آن دارد كه از اين مرحله ( دوران زندگى دنيا ) ، با مراعات حدود و حقوق و هماهنگ با قوانين حاكم بر ديگر اجزاى جهان بگذرد . فطرت آدمى - با پاكى و صفاى فطرى خود - ميل آن ندارد كه به راهى روانه شود كه پايان آن زوال و سقوط است ، بلكه خواستار رهسپار شدن در راه جاودانگى و سعادت ابدى است . انسان - چون به نور فطرت نگاه كند - خود را زندانى و گرفتار در دايره اى مىبيند كه با واقعيّت وجود گسترده و ژرف انسانى سازگار نيست ، به همين جهت تلاش مىكند و مىكوشد كه ديوارهاى اين زندان را بشكافد تا به جهان پهناور و جاودانى راه يابد و از آن آگاه شود ، يا سرى از آن درآورد .\r\nزندگى دوم : صورت ديگرى از زندگى آدمى در اين دنيا وجود دارد كه تكاثرى و اترافى نيست ، و با نظام هستى هماهنگى دارد ، و با هدفهاى اساسى آفرينش همساز است ، و با فطرت انسانى و مقتضاى فطرت سخت در هم تنيده است . اين زندگى آن است كه همچون وسيله و مقدّمه اى براى زندگى باقى جاودانى به كار رود . و اين همان زندگيى است كه محيط مناسب را براى رشد آدمى در همهء ابعاد هستى باطنى و گستردهء وى فراهم مىآورد . و حركت آدمى در اين شكل از زندگى ، با نظام عامّ تكوينى و قوانين الهى و فطرى مطابقت دارد . و بوسيلهء آن است كه انسان به بلنداى كمال شايستهء خود عروج مىكند ، و به مرتبهء جانشينى خداى متعال - اگر چه در درجاتى مختلف و سطوحى متفاوت - نايل مىگردد .\r\nقرآن كريم ، اين دو زندگى را در برابر بشريّت در پرده هايى زنده چنان مصوّر مىسازد كه سراسر جان آدمى را تحت تأثير قرار مىدهد ، و همهء قلب را مجذوب خود مىكند . از جمله آياتى كه زندگى نخستين را تصوير مىكند اين سخن خداى متعال است : * ( اعْلَمُوا أَنَّمَا الْحَياةُ الدُّنْيا ) *\r\n","description":"","footnote":"","page_name":" 500 ","page_number":500},
  {"content":"\r\n* ( لَعِبٌ وَلَهْوٌ وَزِينَةٌ وَتَفاخُرٌ بَيْنَكُمْ وَتَكاثُرٌ فِي الأَمْوالِ وَالأَوْلادِ . . . ) * « 1 » » ؛ و آشكار است كه آن زندگى كه قرآن كريم آن را زندگى آرايش و فخرفروشى و فزونطلبى اموال و اولاد مىخواند ، زندگى توانگران و سرمايه داران و وابستگان ايشان است ، زيرا زندگى آنان دو صورت دارد : يا غرقه در لهو و لعب و امور وابستهء به آنهاست يا بشدّت با اين امور آميخته است ، و اين گونه زندگى - در هر دو صورت - مانع آن است كه آدمى بتواند در پى به دست آوردن ملكات فاضله رود ، و در راه آماده شدن براى رسيدن به زندگى اصلى و ابدى قرار گيرد . تشبيه زيبا و نو قرآنى ، اختلاف چشمگير ميان اين دو زندگى را ، در برابر آدمى ، مجسّم مىسازد : يكى زندگى تكاثرى و تفاخرى و اترافى كه هدف آن دنيا و سيم و زر نابودشوندهء آن است ، و ديگرى زندگى متواضعانه و اقتصادى و اسلامى كه هدف آن دست يافتن به جاودانگى در اوجهاى زيباى ابديّت است . قرآن مىفرمايد : * ( « . . . كَمَثَلِ غَيْثٍ أَعْجَبَ الْكُفَّارَ نَباتُه ، ثُمَّ يَهِيجُ فَتَراه مُصْفَرًّا ، ثُمَّ يَكُونُ حُطاماً . . . ) * « 2 » ( مثل اين دنيا ) همچون بارانى است كه برزيگران را آنچه از آن رويد خوش آيد ، سپس آن ( روييده ) روى به خشك شدن نهد و آن را به رنگ زرد ببينى ، آنگاه ريز ريز گردد . . . » . و اين « تابلو » ى است از ظاهر زندگى فريبندهء دنيا : بارانى بموقع كه آنچه از آن رويد و خرّم گردد و حاصل دهد كشتبانان را خوش آيد ، با آنكه اين گياه خوش منظر ، پس از آن سبزى و زيبايى ، محكوم به زرد شدن و نابودى است ، بادهاى داغ تابستانى آن را خشك مىكند ، و دم سرد پاييزى آن را مىپراكند ، و سپس گياه خشكيده ريز ريز مىشود و بر زمين فرو مىريزد و باد آن را به اين سوى و آن سوى مىبرد ، و در زير گامها مىاندازد . و آنچه مايهء دهشتى است دهشتستان اينكه ، كار به همين جا پايان نمىپذيرد ، چه قرآن پس از عرضه داشتن اين تصوير بيداركنندهء هولناك مىفرمايد : * ( « . . . وَفِي الآخِرَةِ عَذابٌ شَدِيدٌ » ) * ، يعنى كار اين زندگى تنها با فناى آن پايان نمىپذيرد ( و سرانجام كار آدمى همچون سرانجام گياه خشكيدهء بر باد رفته نيست ) ،\r\n\r\n","description":"","footnote":"\r\n« 1 » « سورهء حديد » ( 57 ) : 20 ؛ ترجمهء آيه را در صفحهء 127 - 128 و 171 ببينيد .\r\n« 2 » « سورهء حديد » ( 57 ) : 20 ؛ ترجمهء آيه را در صفحهء 127 - 128 و 171 ببينيد .\r\n","page_name":" 501 ","page_number":501},
  {"content":"\r\nبلكه انسان در زندگى دوّم خود ( اگر گناهكار باشد ) ، گرفتار عذابى سخت و رنجى ماندگار و دردى جاودانى خواهد گشت .\r\nاز اين همه بر ما معلوم مىشود كه زندگى تجمّل و تفاخر و تكاثر و كبر و اتراف ، زندگيى است از مسير حقّ و عدالت منحرف ، و از جادّهء انسانيّت و فضيلت به دور ، و از ميانه روى فرا رفته ، و فنا پذير ، و رو به نابودى ، و فاقد ارزش ، و زودگذر ، و بيم دهنده به نگونسارى در پايان كار .\r\nآرى ، واقعيّت زندگى تكاثرى اين است ، زندگيى دستخوش پژمردگى ، و مايهء تباهى دلبستگانى كه در آن سقوط كرده‌اند ، چنان كه پيامبر اكرم « ص » مىفرمايد : « الهالك من هوى فيها « 1 » نابود كسى است كه در آن فرو افتد » ؛ زندگيى نابودكنندهء بسيارداران ، چنان كه امام على « ع » مىفرمايد : « من استكثر منها استكثر ممّا يوبقه « 2 » هر كس بيشتر از آن فراهم سازد ، مايهء هلاك خويش را افزونتر كرده است » ؛ زندگيى بر باد دهندهء بنياد آزمندان آن ( من حرص عليها هلك « 3 » هر كس آزمند دنيا شد ، بر باد رفت ) .\r\nو از اينجاست كه زندگى تكاثرى با نظام بديع جهانى هماهنگ نيست ، و با سنّتهاى الهى و فطرى پيوستگى ندارد ، و موجب مسخ انسانيّت آدمى و تيرگى فطرت پاك و شفّاف او مىشود ، و زمينهء فعّالى براى تباهى خرد و كورى دل و سستى دين و چسبيدن به زمين ( و عالم مادّه و مادّيات ) - چنان كه پس از اين سخن از آن خواهد آمد - آماده مىسازد .\r\nآنچه از سخن پيامبر اكرم « ص » برمىآيد : « الهالك من هوى فيها ( 3 ) نابود كسى است كه در آن فرو افتد » ، و از تعبير ديگر پيامبر « ص » :\r\n« الخاترة لمن انقاد إليها « 4 » با هر كس سر به فرمان او نهد حيله گرى كند » ،\r\n\r\n","description":"","footnote":"\r\n« 1 » « بحار » 77 / 185 .\r\n« 2 » « نهج البلاغه » / 342 ؛ « عبده » 1 / 217 .\r\n« 3 » « غرر الحكم » / 279 .\r\n« 4 » « بحار » 77 / 185 .\r\n","page_name":" 502 ","page_number":502},
  {"content":"\r\nو همچنين از سخن امام صادق « ع » : « من اطمأنّ إليها ركبته الغفلة « 1 » هر كس دل به آن خوش و آرام دارد ، غفلت بر او چيرگى يابد » ، اين است كه سبب عمدهء انحراف آدمى و سقوط او ، خود همين فرو رفتن در دنياست و تمايل داشتن و چسبيدن به آن و خود را به آب و آتش زدن براى رسيدن به مال و منال و جاه و مقام آن . و اينها امورى است كه - اغلب - از زندگى تكاثرى و اترافى جدايى ندارد .\r\n\r\n2 - نشانه هايى از زندگى اسلامى\r\n: هدف آيات و احاديث مذكور در اين بخش از فصل ، انكار زندگى مادّى و نفى بهره بردارى از دنيا و چيزهاى پاكيزهء آن به صورت كلى نيست ، بلكه مقصود از آنها ساختن يك زندگى سالم طبيعى براى مردم است ، تا همه به خدا ايمان آورند ، و از روزيهاى پاكيزهء او بخورند ، و به اداى واجبات الهى بپردازند ، و خداوند را سپاس گزارند ، و از آنچه دارند انفاق كنند ، و در بهره بردارى از نعمتهاى دنيا زياده روى نكنند و به زندگيى طاغوتى روى نياورند . و البته اين چنين زندگى عاملى است كه براى آدمى اين امكان را فراهم مىآورد تا بوسيلهء آن به هدفهاى هستى در زندگى دوم جاودانى - چنان كه گذشت - دسترسى پيدا كند .\r\nو آشكار است كه چنين زندگيى مقصود بالذّات نيست ، بلكه براى چيز ديگرى مطلوب است ، چنان كه در سخنان امام على « ع » آمده است :\r\n« الدّنيا خلقت لغيرها و لم تخلق لنفسها « 2 » دنيا براى غير خودش آفريده شده است نه براى خودش » . بنا بر اين ، دنيا مركبى است كه آدمى بايد بر آن سوار شود و از اين زندگى بگذرد و به زندگى و فرصتها و درجات بعد از آن برسد ، چنان كه در سخنان پيامبر اكرم « ص » آمده است : « اللَّيل و النّهار مطيّتان « 3 » شب و روز دو مركبند » . و اين دنيا كشتزارى است\r\n\r\n","description":"","footnote":"\r\n« 1 » « بحار » 73 / 105 .\r\n« 2 » « نهج البلاغه » / 1298 ؛ « عبده » 3 / 262 . شيخ محمد عبده مصرى در شرح اين سخن مىگويد : « دنيا به صورت راهى آفريده شده است به سوى آخرت ، و اگر براى خود آفريده شده بود ( و راه عبور نبود ) ، بايد سرايى جاودان مىبود » .\r\n« 3 » « خصال » 1 / 68 .\r\n","page_name":" 503 ","page_number":503},
  {"content":"\r\nدر انتظار روز درو كردن ( در آخرت ) ، و جاى بازرگانى است و سوديابى ( إنّ الدّنيا دار صدق لمن صدقها . . . و متجر أولياء الله ، اكتسبوا فيها الرّحمة ، و ربحوا فيها الجنّة « 1 » دنيا خانهء راستى است براى كسى كه به راستى در آن عمل كند . . . و محل تجارت اولياى خداست ، كه در آن به كسب رحمت مىپردازند ، و سود ايشان بهشت است » . و واضح است كه « هيچ تجارتى چون عمل صالح نيست ، و هيچ سودى همچون پاداش و ثواب الهى نه » . « 2 » و انسان نمىتواند از يك زندگى انسانى سالم و منزّه از طغيان و ستمگرى و آزمندى بهره مند شود ، مگر اينكه به زندگى خود همچون پلى بنگرد كه بايد از آن بگذرد و به مقصدى عالى برسد . بنا بر اين لازم است آنچه را كه بدان نياز دارد با خود برگيرد و باقى را برجاى گذارد ، و آنچه را كه با خود برداشته است توشهء راه كند ، چنان كه امام على « ع » مىفرمايد : « . . . فليكن حظَّك من الدّنيا قوام صلبك ، و إمساك نفسك ، و التّزوّد لمعادك « 3 » . . . ( 2 ) بايد بهرهء تو از دنيا به همين اندازه باشد كه بدنت بر سر پا ماند و جانت حفظ شود و براى آخرتت توشه اى فراهم آيد » .\r\nچارچوبهاى اقتصادى در اسلام براى تأمين چنين زندگيى مقرّر شده است ، زندگيى كفافى و مركبوار ، كه زندگى تأييد شده نيز همين است .\r\nو زندگى كفافى كه اسلام از همگان مىخواهد تا چنين زندگى كنند ، يك امر فردى مخصوص اين يا آن كس نيست ، بلكه برنامه اى است براى زندگى افراد و جامعه ها . و در اين زندگى ديگر فقر راهى براى پريشان كردن مردم ندارد ، و تكاثر هيچ نمىتواند در جانها نفوذ كند ، بلكه همگان در سطحى مناسب از زندگى و مصرف به سر خواهند برد ، كه نه ديگر دهانهايى باز و بىخوراك ديده خواهد شد ، و نه كسانى به بيش از آنچه براى زنده ماندن كافى است و نيازمنديهاى ايشان را برآورده مىسازد دست خواهند انداخت ( . . . فلا تحملنّ على ظهرك\r\n\r\n","description":"","footnote":"\r\n« 1 » « نهج البلاغه » / 1148 ؛ « عبده » 3 / 182 .\r\n« 2 » « نهج البلاغه » / 1139 ؛ « عبده » 3 / 177 .\r\n« 3 » « بحار » 78 / 23 .\r\n","page_name":" 504 ","page_number":504},
  {"content":"\r\nفوق بلاغك ، فيكون ثقلا و و بالا عليك « 1 » بر پشت خويش بيش از اندازهء كفاف بار مكن ، كه وزر و و بال خواهد بود ) . و در چنين زندگيى اسلامى ، هر انسانى آنچه را زيادى دارد انفاق خواهد كرد ( طوبى لمن أنفق الفضل من ماله « 2 » خوشا به حال آن كس كه فزونى مالش را انفاق كند ) .\r\nپس مسلمان مؤمن به رسالت محمّدى ، زندگيى اين گونه خواهد داشت ، يعنى تلاش وى براى كسب مال به اين منظور است كه نياز خويش برآورده سازد ، و به ديگران انفاق كند ، و بار دوش ديگران نباشد ، و به كفاف اكتفا كند ، و از تنعّمپرستى و غرورورزى و ستمگرى و اسراف يا خسّت و بخل دورى گزيند ، و در لباس آرامش و وقار حاصل از چنين زندگيى بخرامد ، و به برادران خويش نيكى كند ، و با دوستان پيوند محكم داشته باشد ، و به اجتماع خود سود برساند ، و در امور مردم اهتمام ورزد ، « و آسانگير و ملايم و با عفّت و معتقد و پرهيزگار و پاكيزه و نيكوكار و پاك و پاك كردار و راستگو و خالص و سليم و صحيح و عاقل و صالح و شكيبا و سپاسگزار و پارسا و عابد و زاهد و مهربان و دانا و دين فهم باشد » « 3 » ؛ و اين است نشانه هايى از زندگى اسلامى و صورت زيباى آن .\r\n\r\nيادآوريى مهم\r\nيكى از مهمترين عوامل تحريف و تغيير كلمات ( معارف و احكام ) الهى و بد جلوه دادن تعاليم اقتصادى دين ، تجزيه كردن بخشهاى مختلف دين از يك ديگر و نگريستن به هر يك از آنها بدون در نظر گرفتن بخشهاى ديگر است ، كه پيش از اين در بارهء آن سخن گفتيم . و اين كار به آنجا مىانجامد كه دين و تعليمات آن به صورت يك مجموعهء داراى نظام ( يك منظومه ) كه بخشهاى مختلف آن با يك ديگر پيوستگى كامل\r\n\r\n","description":"","footnote":"\r\n« 1 » « تحف العقول » / 56 ؛ از سخنان امام على بن ابى طالب « ع » .\r\n« 2 » « تحف العقول » / 28 ؛ از سخنان پيامبر اكرم « ص » .\r\n« 3 » « مكارم الاخلاق » / 536 ؛ از سفارشهاى پيامبر اكرم « ص » به عبد اللَّه بن مسعود .\r\n","page_name":" 505 ","page_number":505},
  {"content":"\r\nداشته باشند عرضه نگردد . و در اثر اين تجزيه مشاهده مىكنيم كه اخلاق اسلامى از اقتصاد آن جدا مىماند ؛ و اقتصاد آن از توحيد آن و از تصوّر اسلام از دنيا و زندگى دنيا ؛ و توحيد آن از برنامه هاى سياسى دينى ؛ و سياست آن از انگاره هاى اجتماعى و احكام دين در بارهء قسط و عدالت ؛ و همچنين برخى از اينها از تعريف دين از انسان و مفهوم دينى انسان بريده مىماند ، و از ديگر اعتقاداتى كه اسلام به آنها فرا مىخواند ، مانند معاد و اعتقاد به آن و آمادگى براى آن .\r\nاز زيانهاى بسيار مهم اين روش اين است كه بخش بزرگى از اصول و تعاليم اسلامى - كه سنگ بناى مكتب اقتصادى اسلام است - به نام امور و مسائل اخلاقى ( يا بنا بر اصطلاح ، او امر و نواهى ارشادى و تنزيهى ) به كنار گذاشته مىشود ، و در نتيجه اجراى عدالت و اقامهء قسط در جامعهء اسلامى چندان فرو مىافتد كه اقتصاد از اسلامى و قرآنى بودن خارج مىشود ، و ديگر - چنان كه بايد - آثار عدالت اجتماعى و قسط و عدل اسلامى معروف مشاهده نمىشود ، و چون چنين شد ميان افراد و بخشهايى از جامعه فاصله هايى كمر شكن به وجود مىآيد كه اسلام محمّدى هرگز آنها را قبول ندارد . و اين است كه اقتصاد تكاثرى از محتواى اسلامى و از انسانيّت و معنويّت ملازم با آن تهى مىشود . و اين امر در گذرگاه تكاملى جامعه موانعى به وجود مىآورد ، و جامعه ها به جامعه هايى غير اسلامى بدل مىشود ، كه سود و زيان مادّى بر آنها حاكم است ، و اشرافيّت شوم بر آنها سايه افكنده است ، و استضعاف در آنها شيوع دارد ، و « استكبار اقتصادى » در آنها همه كاره است كه از « استكبار سياسى » ، زيانبارتر است ، چنان كه آزادگان و آگاهان خوب مىدانند . . . و اين از سنگينترين زيانهايى است كه به اسلام و تعاليم آن ، و به مسلمانان و زندگانى ايشان مىرسد . « 1 » و تعاليم اسلامى به خوبى بر آن دلالت دارد\r\n\r\n","description":"","footnote":"\r\n« 1 » بايد در استنباط « احكام دين » ، « اهداف دين » در نظر باشد ؛ منظور دين كه ايجاد « نظام عامل بالعدل » و « جامعهء قائم بالقسط » است ، هدف اصلى و راستين قرار گيرد ، و بويژه واپسگرايان و توانگران و نفوذيان هيچ نقشى نداشته باشند تا بتوان دين اسلام را به صورت يك « نظام جامع » فهميد و فهمانيد ، و نظر اسلام را در بارهء انسان بگونه اى روشن عرضه داشت ( يعنى بگونه اى كه در خود تعاليم اسلام است ، و شايستهء عرضه اى پيشرو ، در جهان معاصر .\r\n","page_name":" 506 ","page_number":506},
  {"content":"\r\nكه زيان و صدمهء استكبار اقتصادى براى امّت و اسلام از گونه هاى ديگر استكبار بسى بيشتر است ، زيرا اين تعاليم ( آيات و احاديث ) متكاثران و سرمايه داران را غفلتزدگانى نامتعهّد شمرده است ، و توانگران را « اشرار امّت » دانسته است . در صورتى كه حاكمان و طاغوتان سياسى را چنين نخوانده است . و اين موضوعى سرنوشتساز و مهمّ است كه واجب است همهء مردم آن را به خوبى بفهمند و براى از ميان بردن آن چاره جويى كنند .\r\n\r\n3 - دو مضمونى بودن احكام اسلامى\r\n: معاشى و معادى : پس از اشاره كردن به موضوع مهم سرنوشتساز بالا مىگوييم : آدمى از آن جهت كه موجودى است آميخته از جان و تن ، داراى دو زندگى است :\r\nيكى پايانپذير و ناپايدار و ديگرى باقى و برقرار . و از زندگى پايانپذير خود ، جز همين لحظه اى كه در آن است ، چيزى در دست ندارد . از اينجاست كه اسلام انسان را به آن فرا مىخواند كه در احوال نفس خود بينديشد ، و براى افعال و ترك افعال خود چارچوبى قرار دهد كه در دو زندگى برايش سودمند باشد . و بدين گونه همهء احكام اسلامى داراى دو مضمون در هم آميخته است :\r\n1 - مضمون معاشى .\r\n2 - مضمون معادى .\r\nو عمل معاشى در باطن خود متضمّن جوهرى معادى است ، چنان كه دستاورد معادى نيز چيزى جز صورت ماندنى عمل معاشى و پاداش آن نيست * ( ( فَمَنْ يَعْمَلْ مِثْقالَ ذَرَّةٍ خَيْراً يَرَه ، وَمَنْ يَعْمَلْ مِثْقالَ ذَرَّةٍ شَرًّا يَرَه ، ) * « 1 » هر كس به سنگينى ذرّه اى نيكى كند ( پاداش ) آن را خواهد ديد ، و هر كس به سنگينى ذرّه اى بدى كند ( پاداش ) آن را خواهد ديد ، ) . بنا بر اين ، عمل معاشى در نظر اسلام واجب است به صورتى انجام داده\r\n\r\n","description":"","footnote":"\r\n« 1 » « سورهء زلزال » ( 99 ) : 7 - 8 .\r\n","page_name":" 507 ","page_number":507},
  {"content":"\r\nشود كه مددى براى امر معادى ( اخروى ) مطلوب و نردبانى براى رسيدن به آن باشد ، پس با اين حساب نمىتواند غير مطابق با مقياسهاى عدالت و حق و قسط باشد .\r\nو آشكار است كه احكام و آموزشهاى اقتصادى اسلامى نيز از اين برنامه مستثنى نيست ، پس ما نمىتوانيم به مالكيّت و حرمت آن بدون توجّه كردن به ديگر مرزها و چارچوبهاى اسلام ، و بدون فهميدن تصوّر اسلام از زندگى و انسان و مال ، نگاه كنيم . آيا اين درست است كه كسى به محترم بودن مالكيّت در اسلام استدلال كند و به ديگر مقرّرات اسلام در بارهء ساخته شدن فرد مسلمان و جامعهء اسلامى هيچ توجه نكند ؟ آيا امكان دارد كه فرد مسلمان متعهّد ، به پاره اى از اسلام معتقد باشد و به پاره اى ديگر از آن معتقد نباشد ؟\r\nآرى ، با احترامى كه اسلام براى مالكيّت - در حدود مقرّر شده در « علم فقه » - قائل است ، با دنياپرستى و مالاندوزى بيش از آن اندازه كه آدمى به آن نيازمند است و بايد به مصرف خود و ديگران برساند ، به مبارزه برخاسته است . « 1 » و اين چيزى است كه عقل نيز بر آن دلالت مىكند ، زيرا انسان زندگيى چند روزه دارد . و براى آنكه آدمى از اين چند روزه بودن ايّام حيات خويش غافل نگردد ، از « زندگى » با تعبير « ساعت » ، و « ساعتى ميان دو ساعت » - يعنى ساعتى كه گذشت و ساعتى كه هنوز نيامده است - ياد كرده‌اند ( الدّنيا يوم بين يومين ، أو ساعة بين ساعتين « 2 » دنيا روزى است ميان دو روز ، بلكه ساعتى است ميان دو\r\n\r\n","description":"","footnote":"\r\n« 1 » از اين رو از امام صادق « ع » حديث رسيده است كه : « پيامبر خدا « ص » فرمود : الفقر خير للمؤمن من الغنى العاجل ، إلَّا من حمل كلَّا و أعطى في نائبة فقر و نادارى براى مؤمن ( انسان باوردار متعهّد ) از غنا و دارايى زودگذر بهتر است ( و به سود او است ) ، مگر در مورد كسى كه خرج زندگى كسانى را بدهد و براى رفع مشكلات ديگران هزينه گذارى كند » ( « سفينة البحار » 2 / 326 ) . پس چنان كه ملاحظه مىكنيد ، كار نكوهيده بودن جمع آورى مال و ثروت بيش از اندازهء نياز متعارف و نگاه داشتن و هزينه نكردن آن ، به جايى مىرسد كه فقر زشت و نكوهيده - كه ممكن است به كفر بينجامد - از آن بهتر به شمار مىآيد .\r\n« 2 » « بحار » 73 / 112 ؛ نيز بنگريد به : « سورهء يونس » ( 10 ) ، آيهء 45 ، و « سورهء احقاف » ( 46 ) ، آيهء 35 .\r\n","page_name":" 508 ","page_number":508},
  {"content":"\r\nساعت ) . و با اين تعبير و مانندهاى آن ، انسان را بر آن مىانگيزند تا در كار دنياى خويش بينا باشد ، و بداند كه پيوند زمانى پايان پذير او با روزها و با جهان و با زندگى دنيوى ، بيش از پيوند با يك روز بلكه با يك ساعت نيست . و كسى كه از روزگار جز روزى يا ساعتى به دست او نيست ، چگونه ممكن است به زمين بچسبد ، و همچون كسانى كه گويى از فنا ايمنند در گذرگاهى سكونت اختيار كند ؟ و چگونه همچون متكاثران و شادخواران به گرد آورى مال و منال بپردازد ؟ و چگونه به مزدوران و كارگران خود ستم روا دارد ؟ و چگونه از حال همسايگان خود غافل بماند ؟ و با چه اطمينان از انفاق كردن فزونى مال خود امتناع ورزد ؟ و چگونه از اداى حق و رعايت عدل خوددارى كند ؟ و چگونه در نعمت غلت زند ، در حالى كه در جامعهء او شكمهايى گرسنه و جگرهايى سوخته وجود دارد ؟ و چگونه براى پسران و دختران خويش زندگيى مسرفانه فراهم آورد ، در حالى كه در اجتماع پسران و دخترانى زندگى مىكنند كه تنها به بخور و نميرى و كمتر از آنى بسنده مىكنند ؟\r\nآيا چگونه خواهد بود رفتار جامعه اى كه به خدا و روز ديگر ايمان دارد ، و به « مضمونى معادى » براى « عمل معاشى » خود معتقد است ، و بر اين باور است كه با چنين روزى مواجه خواهد شد : * ( « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ ، تَوَدُّ لَوْ أَنَّ بَيْنَها وَبَيْنَه أَمَداً بَعِيداً . . . ) * « 1 » ( از ) روزى ( بترسيد ) كه هر كس در آن هر نيك و بدى را كه كرده است حاضر ببيند ، و چنان خواهد كه ميان او و آن بديها فاصله اى دور باشد » ؛ * ( « . . . وَتُوَفَّى كُلُّ نَفْسٍ ما عَمِلَتْ وَهُمْ لا يُظْلَمُونَ ) * « 2 » جزاى هر كس براى آنچه كرده است تمام داده شود ، و بر هيچ كس ستمى نرود » ؛ * ( « وَلِكُلٍّ دَرَجاتٌ مِمَّا عَمِلُوا وَما رَبُّكَ بِغافِلٍ عَمَّا يَعْمَلُونَ ، ) * « 3 » هر يك از مردمان را - بنا بر كارهايى كه كرده‌اند - درجاتى است ، و پروردگار تو از آنچه مىكنند غافل نيست ، » ؛ و * ( « يَوْمَئِذٍ يَصْدُرُ النَّاسُ ) *\r\n\r\n","description":"","footnote":"\r\n« 1 » « سورهء آل عمران » : 30 .\r\n« 2 » « سورهء نحل » ( 16 ) : 111 .\r\n« 3 » « سورهء انعام » : 132 .\r\n","page_name":" 509 ","page_number":509},
  {"content":"\r\n* ( أَشْتاتاً لِيُرَوْا أَعْمالَهُمْ ، ) * « 1 » در آن روز مردمان دسته دسته از گورها در آيند ، تا ( جزاى ) اعمالشان را به ايشان ارائه دهند ، » .\r\nپس دو نبرد سختناكى كه اسلام ، از يك سو براى بر انداختن تكاثر و زندگى تكاثرى ، و از سويى ديگر براى برانداختن فقر و زندگى حرمان آميز ، به آنها پرداخته است ، جز براى آن نيست كه عرصهء زندگى آدمى را از حالت يك كارگاه معاشى پست به يك سودگاه معادى عالى تبديل كند ، تا آن « ساعتى » كه انسان در اين دنيا در اختيار دارد در دو ديولاخ به پايان نرسد ، نه در فقرى مايهء فرو افتادن به پستى و نه در تكاثرى سبب طغيان و سركشى ؛ نه در درّه هاى فقر ذلَّت آور ، و نه در غرقابهاى تكاثر غفلت آفرين ، بلكه چيزى ميان اين دو باشد ، تا اينكه زندگى انسان همچون مركبى شود براى رسيدن به هدفهاى مطلوب حيات .\r\n\r\n4 - ثروتمندان و شادخواران در امان نيستند\r\n: پيش از اين گفتيم كه هدف تعاليم گوناگون اسلام ، تبديل كردن دنيا - با همهء مواهب و امكانات و اموال آن - از يك دنياى تكاثرى و اترافى و لعنتشده به دنيايى سالم و نورانى است كه در آن هر انسانى در سايهء حق و عدالت و قسط زندگى كند ؛ خداوند متعال آفريدگان را آفريده ، و اسباب معيشت آنان را ميان ايشان تقسيم كرده است ، پس چون كسى به روزى و بخش خويش از معاش بسنده كند ، آنچه در دنيا هست براى بهره بردارى همگان كفايت خواهد كرد ، و اگر چنين نباشد همگان گرفتار خواهند شد ، چنان كه امروزه در همه جا مشهود است .\r\nاسلام براى رسيدن به اين هدف مطلوب روشى را اعمال مىكند كه دو بخش دارد : تنگگيرى و وسعتبخشى . . . تنگگيرى ( محدود كردن ) در بارهء زندگى متكاثران و شادخواران است ، تا اين زندگى را به يك زندگى مقتصدانه - هم در داشتن « 2 » ، و هم در\r\n\r\n","description":"","footnote":"\r\n« 1 » « سورهء زلزال » ( 99 ) : 6 .\r\n« 2 » چنان كه « قرآن كريم » مىفرمايد : * ( « كَيْ لا يَكُونَ دُولَةً بَيْنَ الأَغْنِياءِ مِنْكُمْ\r\nتا غنائم در ميان اغنيا دست به دست نگردد ( و در انحصار آنان درنيايد ) » - ( « سورهء حشر » - 59 - :\r\n7 ) . و امام صادق « ع » مىفرمايد : « المال أربعة ألف . و إثنا عشر ألف درهم كنز . و لم يجتمع عشرون ألفا من حلال . و صاحب الثّلاثين ألفا هالك . و ليس من شيعتنا من يملك مائة ألف درهم مال ( درست و حلال ) 4000 در هم است . 12000 درهم داشتن كنز ( گنجسازى ) است ( كه ممنوع است ) . از حلال 20000 درهم گرد نمىآيد . مالك 30000 درهم هلاك گشته است . كسى كه 100000 درهم داشته باشد از شيعيان ما نيست » - ( « تحف العقول » / 279 ) . البته اين مبلغها در هر زمانى و در هر شهرى و عرفى به ميزان مالى همان زمان و شهر و عرف محاسبه مىشود ؛ ليكن توجّه به اين ارقام بسيار مهم است ؛ نيز فصل 23 و 24 ، از اين باب ( جلد چهارم ) .\r\n","page_name":" 510 ","page_number":510},
  {"content":"\r\nمصرف كردن « 1 » - تبديل كند ، هر چند لازم باشد كه براى اين منظور از نيروى اجرايى استفاده شود ( * ( وَأَنْزَلْنَا الْحَدِيدَ فِيه بَأْسٌ شَدِيدٌ ) * ( 1 ) آهن را فرو فرستاديم كه در آن نيرويى سخت وجود دارد ) . و وسعتبخشى ( گشايش دادن ) در بارهء زندگى تيره بختان و محرومان و بينوايان است ، تا اين زندگى را به يك زندگى ميانگين كفافى ، بلكه تا تراز زندگى ديگران برساند ، و همه را در يك سطح جاى دهد ، چنان كه امام جعفر صادق « ع » در بارهء گيرندگان زكات مىفرمايد : « . . . و ما أخذه من الزّكاة فضّه على عياله حتّى يلحقهم بالنّاس « 2 » آنچه از زكات دريافت مىكند به مصارف مختلف خانوادهء خود برساند تا سطح زندگى آنان را همتراز زندگى ديگران كند » .\r\nپس در قلمرو تعليمات و احكام اسلامى ، به هيچ صورت مجالى براى آن باقى نمىماند كه غصب كردن حقوق و روزى مردمان روا و مجاز شمرده شود ، و آنان در فقر و تنگدستى باقى بمانند ، و تفاوتهاى چشمگيرى كه در زندگى تودهء مردم مشاهده مىشود - به هر اسم و هر\r\n\r\n","description":"","footnote":"\r\n« 1 » چنان كه « قرآن كريم » مىفرمايد : * ( كُلُوا مِنْ طَيِّباتِ ما رَزَقْناكُمْ وَلا تَطْغَوْا فِيه\r\nاز روزيهاى پاكيزه ( و حلال ) كه به شما داده‌ايم بخوريد ، و از حد مگذريد » - ( « سورهء طاها » - 20 - 81 ) . و امام صادق « ع » مىفرمايد : « و أمرهم أن يأكلوا من قصدا ، و يشربوا منه قصدا\r\nخداوند مردمان را امر كرده است كه با ميانه روى بخورند و با ميانه روى بياشامند و » - ( « مستدرك الوسائل » 2 / 423 ) ؛ نيز فصل 26 ، از اين باب ( جلد چهارم ) .\r\n« 2 » « وسائل » 6 / 159 ؛ نيز فصل 47 ، از اين باب ( جلد پنجم ) ، و فصلهاى 27 تا 31 ، از باب 12 ( جلد ششم ) .\r\n","page_name":" 511 ","page_number":511},
  {"content":"\r\nصورت « 1 » - برقرار بماند .\r\nاين دين ، براى باز پس گرفتن حقوق محرومان و بر آوردن نيازمنديهاى ايشان ، در كنار ايشان مىايستند تا به معيشت رسا و كفافى خويش كه همتراز معيشت ديگران است برسند ، و به امكاناتى دست يابند كه ايشان را در ديندارى و پرهيزگارى مددكار مىشود ، و از انحرافات اعتقادى و فقدان فرهنگ و تربيت و گرفتارى در جهل و پستى بر كنارشان مىدارد . پس بر حكومت اسلامى و علماى دين واجب است كه براى استقرار چنين نظامى اقتصادى - نه جز آن - سخت مجاهده و تلاش كنند ، و بر امّت اسلامى نيز واجب است كه در پى تحقّق بخشى به چنين اقتصادى باشند .\r\n\r\nآگاهيى مهم\r\nبر محقق اسلامى - خواه اقتصادى ، خواه اخلاقى - واجب است به اين امر توجّه داشته باشد كه نكوهش تعليمات اسلامى از دنيا و ترغيب به ترك آن به اين معنى نيست كه مردمان بايد در كار دنيا به اهمال و كاهلى و بيكارى و ترك كوشش و چشم پوشيدن از همهء نعمتهاى پاكيزهء آن بپردازند ، بلكه به معناى آزاد سازى دل است از دوستى دنيا و فانى شدن در آن ، و گره خوردن با آن و چسبيدن به آن ، زيرا كه اين دنيا نابودشونده است و هر چه چنين باشد ، دوستى آن شايستهء انسان عاقل نيست ؛ ليكن كوشش و تلاش در طلب مال و به دست آوردن آن براى هدفهاى شايسته و نيكوكارانه ، امرى است كه اسلام به صورتى قاطع مسلمانان را به آن فرا خوانده است ؛ پس بر انسان مسلمان لازم است كه در آنچه به دنياى او مربوط مىشود و به معيشت او و جامعه اى كه در آن زندگى مىكند وابسته است با جدّيّت بكوشد ، و چنان زندگى كند كه گويى زندگيى ابدى دارد ، ليكن بر او لازم است كه سعى و تلاش و كوشش خويش را براى دست يافتن به مال دنيا با اين سه امر مقرون سازد :\r\n\r\n","description":"","footnote":"\r\n« 1 » نيز فصلهاى 27 تا 31 ، از باب 12 ( جلد ششم ) .\r\n","page_name":" 512 ","page_number":512},
  {"content":"\r\n1 - دل خويش را - كه جايگاه دوستى ماندگار خداست - جاى دوستى دنيا قرار ندهد ، و آنچه را مىطلبد و به دست مىآورد هدف اصلى نداند ، بلكه به نتايج تبعى آنها ( در جهت رفع نياز خود و بستگان و ديگران و اقدامهاى شايسته ) نظر داشته باشد .\r\n2 - مال و ثروت را از راههاى نادرست و نامشروع به دست نياورد .\r\n3 - مال و امكانات را بيش از اندازهء كفاف به خويشتن اختصاص ندهد ، بلكه آنچه را كه به دست مىآورد ، در راه خدا و به فرمان او انفاق كند ، تا در نزد خداى متعال ذخيره شود ، و در جهان جاودان ( چندين برابر آنچه داده است ) به او باز گردد « 1 » ، و تا با تلاش و انفاق او سطح زندگى ديگران و محرومان بالا آيد ، و جامعهء او در همهء پهنه هاى زندگى ارتقا يابد . « 2 »\r\n\r\n","description":"","footnote":"\r\n« 1 » و چه داد و ستد سودمندى ، كه چيزى فانى و ناماندگار ( مال ) را به چيزى ماندگار و جاودان تبديل مىكند ، چنان كه مولاى ما ، امير المؤمنين « ع » ، در نامهء خويش به حارث همدانى ، چنين مىنويسد : « فإنّك ما تقدّم من خير يبق لك ذخره هر خيرى ( و كار نيكى و انفاقى و كمك هزينه اى به ديگران ) كه پيش فرستى ، براى تو ذخيره و پس انداز خواهد شد » - ( « نهج البلاغه » / 1069 ؛ « عبده » 3 / 142 ) .\r\n« 2 » نيز فصل 43 ، از اين باب ( جلد پنجم ) .\r\n","page_name":" 513 ","page_number":513},
  {"content":"\r\n\r\nفصل دوازدهم اسلام و نظام تكاثرى اترافى ، مبارزه اى فراگستر ( 5 )\r\n\r\n- تضاد ميان دو زندگى : تكاثرى و اسلامى\r\n\r\nقرآن\r\n1 * ( . . . فَمِنَ النَّاسِ مَنْ يَقُولُ : رَبَّنا آتِنا فِي الدُّنْيا وَما لَه فِي الآخِرَةِ مِنْ خَلاقٍ ، ) * « 1 » . . . از مردمان كسانى هستند كه مىگويند : پروردگار ! ( نصيب ) ما را در دنيا بده ؛ و چنين كسان را در آخرت نصيبى نيست ، 2 * ( مَنْ كانَ يُرِيدُ الْحَياةَ الدُّنْيا وَزِينَتَها ، نُوَفِّ إِلَيْهِمْ أَعْمالَهُمْ فِيها ، وَهُمْ فِيها لا يُبْخَسُونَ ، أُولئِكَ الَّذِينَ لَيْسَ لَهُمْ فِي الآخِرَةِ إِلَّا النَّارُ ، وَحَبِطَ ما صَنَعُوا فِيها ، وَباطِلٌ ما كانُوا يَعْمَلُونَ ، ) * « 2 » هر كس هدفش زندگى دنيا و تجمّلات آن باشد ، جزاى اعمال او را به تمامى در دنيا به او مىدهيم و هيچ از آن نمىكاهيم ، اينان كسانيند كه در آخرت جز آتش ( سهمى ) ندارند ، و همهء آنچه در دنيا كرده‌اند ( در آنجا ) نابود مىشود ، و همهء كارهايشان باطل و بيهوده خواهد بود ،\r\n\r\n","description":"","footnote":"\r\n« 1 » « سورهء بقره » : 200 .\r\n« 2 » « سورهء هود » ( 11 ) : 15 - 16 .\r\n","page_name":" 514 ","page_number":514},
  {"content":"\r\n3 * ( مَنْ كانَ يُرِيدُ حَرْثَ الآخِرَةِ نَزِدْ لَه فِي حَرْثِه ، وَمَنْ كانَ يُرِيدُ حَرْثَ الدُّنْيا نُؤْتِه مِنْها ، وَما لَه فِي الآخِرَةِ مِنْ نَصِيبٍ ، ) * « 1 » هر كس كشت براى آخرت را خواهان باشد ، ( حاصل ) كشت او را فزونى مىدهيم ، و هر كس خواستار كشت براى دنيا باشد ، از دنيا به او مىدهيم ، و در آخرت هيچ بهره اى نخواهد داشت ،\r\n\r\nحديث\r\n1 النّبي « ص » : بشّروا أمّتي بالسّناء و التّمكين في الأرض . و من عمل منهم عملا للدّنيا لم يكن له نصيب في الآخرة . « 2 » پيامبر « ص » : به امّت من بشارت دهيد به بزرگى و جا افتادگى در زمين . و هر يك از ايشان كه براى دنيا كار كند ، بهره اى در آخرت نخواهد داشت . 2 الإمام علي « ع » : . . . إنّ الدّنيا و الآخرة عدوّان متفاوتان ، و سبيلان مختلفان ، فمن أحبّ الدّنيا و تولَّاها أبغض الآخرة و عاداها . و هما بمنزلة المشرق و المغرب و ماش بينهما ، كلَّما قرب من واحد بعد من الآخر ؛ و هما بعد ضرّتان . « 3 » امام على « ع » : . . . دنيا و آخرت دو دشمن بيگانه باهمند و دو راه مختلفند ؛ پس هر كس دنيا را دوست بدارد و هوادار آن شود ، دشمن آخرت گشته و با\r\n\r\n","description":"","footnote":"\r\n« 1 » « سورهء شورى » ( 42 ) : 20 .\r\n« 2 » « مجمع البيان » 5 / 148 .\r\n« 3 » « نهج البلاغه » / 1133 ؛ « عبده » 3 / 173 .\r\n","page_name":" 515 ","page_number":515},
  {"content":"\r\nآن كين ورزيده است . ( 1 ) نيز دنيا و آخرت همچون خاور و باخترند و كسى كه ميان آن دو در حال رفتن باشد ، كه هر چه به يكى نزديك شود از ديگرى دور شده است . و سرانجام ، دنيا و آخرت دو هوويند ( كه با هم كنار نمىآيند ) . 3 - الإمام علي « ع » : مرارة الدّنيا حلاوة الآخرة ، و حلاوة الدّنيا مرارة الآخرة . « 1 » امام على « ع » : تلخى دنيا شيرينى آخرت است و شيرينى دنيا تلخى آخرت . 4 - الإمام السّجّاد « ع » : . . . و الله ما الدّنيا و الآخرة إلَّا ككفّتي الميزان ، فأيّهما رجح ذهب بالآخر . « 2 » امام سجّاد « ع » : . . . به خداى سوگند كه دنيا و آخرت همچون دو كفّهء يك ترازو است ، كه هر يك بچربد ديگرى پايين آمده است . 5 الإمام الصّادق « ع » : . . . و ما أعطي أحد منها « الدّنيا ) شيئا إلَّا نقص حظَّه في الآخرة . « 3 » امام صادق « ع » : . . . به هيچ كس سهمى از دنيا داده نمىشود مگر اينكه از بهرهء او در آخرت كاسته شود .\r\n\r\n","description":"","footnote":"\r\n« 1 » « نهج البلاغه » / 1196 ؛ « عبده » 3 / 208 .\r\n« 2 » « بحار » 73 / 92 .\r\n« 3 » « بحار » 73 / 127 ، از كتاب « امالى » شيخ طوسى .\r\n","page_name":" 516 ","page_number":516},
  {"content":"\r\n\r\nنگاهى به سراسر فصل\r\nپس از مشاهدهء تصوير ( تابلو ) دو زندگى تكاثرى و اسلامى - در فصل گذشته - فهميدن تضادّ اساسى ميان آن دو دشوارى ندارد ، چه خود تصوير به تنهايى براى اين فهم كافى است .\r\nآنچه اكنون براى ما حايز اهميّت است ، توجّه دادن نظرها به اين مسأله است كه دنيا و زندگى در آن و گونه هاى نعمتها و مواهب و امكاناتى كه در آن است ، اگر براى هدفهاى شايسته به كار گرفته شود ، دنياى كشتزار و وسيله براى رسيدن به آخرت است ، و ديگر ميان آن و جهان ديگر تضادّى وجود ندارد ، بلكه خود گذرگاه زندگى سرمدى و وسيلهء دست يافتن به آن است . و معاش بدين گونه معاشى معادى مىشود و دنيا دنيايى اخروى . و اسلام بدين گونه ، زهد و پرداختن به آبادى دنيا را در كنار هم قرار مىدهد و ميان آن دو جمع مىكند ؛ وجههء همّت خود را خدا ، و فرمانبردارى از او ، و سود رساندن به بندگانش قرار داده ، آنگاه زندگى كن و به زندگى خويش وسعت بخش . . . و با اين حال ، دل خويش را از دوستى دنيا و چسبيدن به آن پاك دار ، كه اين دنيا جاى ماندن نيست .\r\n","description":"","footnote":"","page_name":" 517 ","page_number":517},
  {"content":"\r\n\r\nفصل سيزدهم اسلام و نظام تكاثرى اترافى ، مبارزه اى فراگستر ( 6 )\r\n\r\n- تكاثر و بهره كشى از ديگران ( استثمار )\r\n، در اين فصل به شمارى از راههاى بهره كشى از توده ها اشاره مىكنيم :\r\n\r\nأ - مردمان را به بيگارى گرفتن\r\n\r\nقرآن\r\n1 * ( . . . فَاتَّخَذْتُمُوهُمْ سِخْرِيًّا حَتَّى أَنْسَوْكُمْ ذِكْرِي ، وَكُنْتُمْ مِنْهُمْ تَضْحَكُونَ ، ) * « 1 » ايشان را ( برخى از بندگان مرا ) چندان به بيگارى گرفتيد « 2 » و مسخره كرديد ، كه مرا از ياد شما بردند ، و شما بوديد كه به آنان مىخنديديد ،\r\n\r\nحديث\r\n1 النّبي « ص » - فيما وصيّ به عليّا « ع » عند وفاته ، كما رواه الإمام الصّادق : يا\r\n\r\n","description":"","footnote":"\r\n« 1 » « سورهء مؤمنون » ( 23 ) : 110 .\r\n« 2 » « مجمع البيان » 7 / 120 .\r\n","page_name":" 518 ","page_number":518},
  {"content":"\r\nعلي ! . . . و لا سخرة على مسلم ، يعني الأجير . « 1 » پيامبر « ص » - از جمله وصيّتهاى پيامبر اكرم « ص » به امام على بن ابى طالب « ع » ، اى على ! بيگارى گرفتن از مسلمان روا نيست ( يعنى مزدوران و كارگران ) . 2 الإمام علي « ع » : لا تسخّروا المسلمين فتذلَّوهم . . . « 2 » امام على « ع » : مسلمانان را به بيگارى مگيريد و از اين راه خوارشان مسازيد . 3 - الإمام علي « ع » : . . . و لكنّني آسى أن يلي أمر هذه الأمّة سفهاؤها و فجّارها ، فيتّخذوا مال الله دولا ، و عباده خولا . . . « 3 » امام على « ع » : . . . از اين اندوهگين مىشوم كه فرمانروايى بر اين امّت به دست سفيهان و نابكاران آنان بيفتد ، تا مال خدا را در ميان خود دست به دست كنند ، و بندگان او را به بردگى گيرند . . .\r\n\r\nب - كاستن از بهاى كالا و كار مردم\r\n\r\nقرآن\r\n1 * ( . . . وَلا تَبْخَسُوا النَّاسَ أَشْياءَهُمْ . . . ، ) * « 4 »\r\n\r\n","description":"","footnote":"\r\n« 1 » « كافى » 5 / 284 .\r\n« 2 » « بحار » 103 / 172 .\r\n« 3 » « نهج البلاغه » / 1050 ؛ « عبده » 3 / 131 - 132 .\r\n« 4 » « سورهء اعراف » : 85 .\r\n","page_name":" 519 ","page_number":519},
  {"content":"\r\n( 1 ) . . . از ( بهاى ) كالاهاى مردم كم مكنيد . . . 2 * ( وَلا تَبْخَسُوا النَّاسَ أَشْياءَهُمْ وَلا تَعْثَوْا فِي الأَرْضِ مُفْسِدِينَ ، ، ) * « 1 » ( بهاى ) كالا ( و كار ) مردم را مكاهيد ، و در زمين فساد نكنيد و مفسد نباشيد ،\r\n\r\nحديث\r\n1 - الإمام الصّادق « ع » - إسماعيل بن عبد الله القرشيّ قال : أتى إلى أبي - عبد الله « ع » رجل فقال له : يا ابن رسول الله رأيت في منامي كأنّي خارج من مدينة الكوفة في موضع أعرفه ، و كأنّ شبحا من خشب - أو رجلا منحوتا من خشب - على فرس من خشب ، يلوّح بسيفه ، و أنا [ أ 
  ] شاهده ، فزعا مرعوبا .\r\nفقال « ع » : « أنت رجل تريد اغتيال رجل في معيشته ، فاتّق الله الَّذي خلقك ثمّ يميتك ! » . فقال الرّجل : أشهد أنّك قد اوتيت علما و استنبطته من معدنه ؛ أخبرك يا ابن رسول الله عمّا [ قد 
  ] فسّرت لي ، إنّ رجلا من جيراني جاءني و عرض عليّ ضيعته ، فهممت أن أملكها بوكس كثير ، لما عرفت أنّه ليس لها طالب غيري . فقال أبو عبد الله « ع » : « و صاحبك يتولَّانا و يبرأ من عدوّنا ؟ » فقال : نعم يا ابن رسول الله رجل جيّد البصيرة ، مستحكم الدّين . و أنا تائب إلى الله عزّ و جلّ و إليك ممّا هممت به ونويته ؛ فأخبرني يا ابن رسول الله لو كان ناصبا حلّ لي اغتياله ؟ فقال : « أدّ الأمانة لمن ائتمنك و أراد منك النّصيحة ، و لو إلى قاتل الحسين « ع » » . « 2 »\r\n\r\n","description":"","footnote":"\r\n« 1 » « سورهء شعرا » ( 26 ) : 183 .\r\n« 2 » « كافى » 8 / 293 . در به كار بردن واژهء « اغتيال » ( كشتن غافلگيرانه ، فريب دادن ) ، در اين حديث شريف صادقى ، نكتهء حياتى و اقتصادى مهمّى وجود دارد ، كه در فصل 32 ( نگاهى به سراسر فصل ) ، از اين باب ، در بارهء آن توضيحى آمده است ، ملاحظه شود ( جلد چهارم ) .\r\n","page_name":" 520 ","page_number":520},
  {"content":"\r\n( 1 ) امام صادق « ع » - اسماعيل بن عبد الله قرشى گويد : مردى نزد امام صادق آمد و گفت : اى پسر پيامبر ! در خواب ديدم كه از كوفه بيرون شده به جايى كه آن را مىشناسم رفته‌ام ، در آنجا شبحى از چوب - يا مردى چوبين - را سوار بر اسبى چوبين ديدم كه برق شمشيرش را نشان مىداد ، و من مىديدم و هراسان و ترسان مىگشتم ؟ امام « ع » فرمود : « تو قصد دارى مردى را در امور معاش او فريب دهى ، پس از خدايى كه تو را آفريده است و سپس مىميراند بترس ! » آن مرد گفت : گواهى مىدهم كه به تو علمى گران داده‌اند و دانش را از معدن آن دريافته اى ؛ اى پسر پيامبر ! در بارهء آنچه در تعبير خوابم فرمودى مىگويم : مردى از همسايگان نزد من آمد و ملك خود را براى خريد بر من عرضه كرد ، و من تصميم گرفتم ملك را با كاهش فراوان از بهاى آن بخرم ، چه مىدانستم كه خواستارى جز من ندارد . امام صادق « ع » فرمود : « و دوست تو ( صاحب ملك ) از دوستان ما و مخالف با دشمنان ما بود ؟ » آن مرد گفت : آرى ، اى پسر پيامبر ! او مردى است خوش اعتقاد و دينباور ؛ و من در برابر خداى بزرگ ، و در حضور تو ، از آنچه تصميم گرفته بودم و قصد آن را داشتم توبه مىكنم ؛ آنگاه گفت : اى پسر پيامبر ! به من بگو ، اگر آن شخص از دشمنان مىبود ، آيا گول زدن او روا بود ؟ امام « ع » فرمود : « امانت را در بارهء هر كس كه تو را امين دانسته است ، يا از تو براى كارى مصلحتجويى كرده است ، رعايت كن ، اگر چه قاتل حسين « ع » باشد » .\r\n","description":"","footnote":"","page_name":" 521 ","page_number":521},
  {"content":"\r\n\r\nج - آكل و مأكول اقتصادى\r\n\r\nقرآن\r\n1 * ( . . . لِتَأْكُلُوا فَرِيقاً مِنْ أَمْوالِ النَّاسِ بِالإِثْمِ . . . ) * « 1 » . . . ( به حاكمان رشوه مدهيد ) تا ( بدان وسيله ) بخشى از اموال مردم را به ناروا بخوريد . . .\r\n\r\nحديث\r\n1 النّبي « ص » : أذكَّر الله الوالي من بعدي على أمّتي . . . لم يغلق بابه دونهم فيأكل قويّهم ضعيفهم . . . « 2 » پيامبر « ص » : خدا را به ياد فرمانروايان امّتم - پس از خود - مىآورم . . . ( و از آنان مىخواهم كه ) در خانهء خود را به روى آنان مبندند كه ( در اين صورت بىپناه مىمانند و ) نيرومندان ( و توانگران ) ايشان كسانى را كه نيرويى ندارند خواهند خورد . ، اين سخن نبوى بخشى از حديثى است كه امام جعفر صادق « ع » از پيامبر اكرم « ص » نقل كرده است . در آغاز آن از قول امام صادق « ع » چنين آمده است : « خبر رحلت پيامبر « ص » ( از جانب خدا ) در حالى به او رسيد كه صحيح و سالم بود و هيچ دردى نداشت . . . پس مردمان را با\r\n\r\n","description":"","footnote":"\r\n« 1 » « سورهء بقره » : 188 .\r\n« 2 » « كافى » 1 / 406 .\r\n","page_name":" 522 ","page_number":522},
  {"content":"\r\nنداى « الصّلاة جامعة » ( كه فرمود تا در دهند ) ، به اجتماع كردن فراخواند ، و مهاجران و انصار را به برگرفتن سلاح فرمان داد ، و مردمان گرد آمدند ، پس بر منبر رفت و خبر مرگ خود را به مردم داد و فرمود : خدا را به ياد فرمانروايان امّتم - پس از خود - مىآورم . . . » .\r\nو آشكار است كه انسانى بزرگ و مصلحى الهى و پيامبرى خاتم ، همچون پيامبر اسلام ، هنگامى كه امّت را بدين گونه گرد مىآورد و به آنان در بارهء چيزى سفارش مىكند - و آخرين وصيّتها و سفارشهاى خود را به ايشان مىگويد - مقصودش بيان امورى است كه به صلاح امّت و مسائل حياتى آنان بستگى دارد . و ملاحظه مىكنيم كه پيامبر « ص » در اين وصيّت از مسائلى معدود ياد مىكند كه از جملهء آنهاست : ارتباط ميان نيرومند و ناتوان كه - بنا بر آنچه در همين حديث آمده است - ارتباط ميان « آكل » و « مأكول » ( خورنده و خورده شده ) است ، و حاصلى جز پايمال شدن ضعيف و از بين رفتن حقوق او ندارد . و پيامبر رشد آفرين ، مسئوليّت را بر عهدهء حكومت اسلامى قرار مىدهد و حاكميّت را در مقابل اين روابط مسئول و مورد مؤاخذه مىداند . نيز در همين وصيّت سخن بزرگ و قاطع خويش را ، در بارهء وظايف حاكم اسلامى اظهار مىدارد : « و لم يفقرهم فيكفرهم « 1 » - ( 1 ) حاكم مسلمان مردمان را دچار فقر نسازد ، تا به كفرشان كشاند » . و در اين سخن ، « فقر » را امرى مربوط به « تقدير » نشمرده است ، و اصلا واژهء « فقر » را نياورده است ، بلكه « افقار » فرموده است ، از فعل متعدّى - از باب « افعال » - و اين بدان معناست كه عامل اصلى فقر مردم ، مربوط به چگونگى اقتصادى است و تمايل به مال و تأنّس با صاحبان مال ، و آزاد بودن ايشان براى مكيدن خون مردم در زمينه هاى مختلف ، همچون واردات و توليد و توزيع و نرخگذارى و كم فروشى و احتكار و . . . و پيامبر اكرم « ص » ، به نصّ اين حديث معتبر ، كفر و الحاد و بيرون رفتن از دين را نتيجهء فقرى مىشمارد كه بر مستمندان و محرومان تحميل گشته است ( و لم يفقرهم فيكفرهم ) . و سخن پيامبر الهى - پيامبر مژده دهنده و بيمرسان - بايد همين گونه باشد . . .\r\n\r\n","description":"","footnote":"\r\n« 1 » « كافى » 1 / 406 .\r\n","page_name":" 523 ","page_number":523},
  {"content":"\r\n2 الإمام علي « ع » : . . . يأكل عزيزها ذليلها ، و كبيرها صغيرها . . . « 1 » امام على « ع » : . . . عزّت داران ( توانگران و قدرتمندان ) دنيا بيچارگان را مىخورند ، و بزرگان كوچكان را . . . الإمام السّجّاد « ع » - فيما رواه زرارة بن أوفى ، من تصنيفه النّاس على ستّ طبقات ، قال : دخلت على عليّ بن الحسين « ع » فقال : يا زرارة ! النّاس في زماننا على ستّ طبقات : أسد ، و ذئب ، و ثعلب ، و كلب ، و خنزير ، و شاة . . . و أمّا الشّاة فالذين تجزّ شعورهم ، و يؤكل لحومهم ، و يكسر عظمهم . . . « 2 » امام سجاد « ع » - به روايت زرارة بن اوفى ، در بارهء تقسيم كردن آن حضرت مردمان را به شش طبقه ، گويد : بر علىّ بن الحسين « ع » وارد شدم ، فرمود :\r\n« اى زراره ، مردمان در روزگار ما شش طبقه‌اند : شير و گرگ و روباه و سگ و خوك و گوسفند . . . گوسفند كسانيند كه پشمشان را مىچينند ، و گوشتشان را مىخورند ، و استخوانشان را خرد مىكنند . . . » .\r\n\r\nد - حيله گرى در خريد و فروش\r\n\r\nقرآن\r\n* ( الَّذِينَ إِذَا اكْتالُوا عَلَى النَّاسِ يَسْتَوْفُونَ ، وَإِذا كالُوهُمْ أَوْ وَزَنُوهُمْ يُخْسِرُونَ ، ) * « 3 »\r\n\r\n","description":"","footnote":"\r\n« 1 » « تحف العقول » / 57 .\r\n« 2 » « بحار » 70 / 10 - 11 ؛ « خصال » 1 / 339 .\r\n« 3 » « سورهء مطفّفين » ( 83 ) : 2 - 3 .\r\n","page_name":" 524 ","page_number":524},
  {"content":"\r\n( 1 ) ( واى بر كم فروشان ) ، آنان كه چون كالاى مردم را ( براى خود ) پيمانه كنند ، خوب پر مىكنند ، و چون كالايى را ( از خود ) براى ديگران پيمانه كنند يا بكشند ، سر خالى و كم مىدهند ،\r\n\r\nحديث\r\n1 الإمام علي « ع » : . . . و اعلم - مع ذلك - أنّ في كثير منهم ( التّجار ) ضيقا فاحشا ، و شحّا قبيحا ، و احتكارا للمنافع ، و تحكَّما في البياعات ، و ذلك باب مضرّة للعامّة . . . « 1 » امام على « ع » : . . . با وجود اين ( سفارش كه در بارهء بازرگانان و كاسبان كردم ) ، بدان كه بسيارى از آنان تنگچشميى بيش از اندازه دارند و بخلى زشت ، و دست به احتكار اجناس سودمند و مورد نياز مىزنند ، و در معامله و داد و ستد زورگو و خودسرند ؛ و اين رفتار به همهء مردم زيان مىرساند . . . 2 الإمام السّجّاد « ع » - في حديث زرارة بن أوفى : . . . و أمّا الذّئب فتجّاركم ، يذمّون إذا اشتروا ، و يمدحون إذا باعوا . . . « 2 » امام سجّاد « ع » - در حديث زرارة بن اوفى : . . . گرگ بازرگانان شمايند ، كه چون خريدار باشند از كالا عيب مىجويند ، و چون فروشنده باشند به ستايش آن مىپردازند . . .\r\n\r\n","description":"","footnote":"\r\n« 1 » « نهج البلاغه » / 1017 ؛ « عبده » 3 / 110 .\r\n« 2 » « بحار » 67 / 225 ؛ « خصال » 1 / 339 .\r\n","page_name":" 525 ","page_number":525},
  {"content":"\r\nبنگريد ! اين تعليم سجّادى به آن اشاره دارد كه رابطهء ميان واردكنندگان كالا و مردم همچون رابطهء گرگ و گوسفند است . و همين تعبير يك جنبه از جنبه هاى بهره كشى و استثمار اقتصادى را براى ما آشكار مىسازد ، يعنى نكوهش اجناس و كالاها در هنگام خريد براى پايين آوردن بها ، و ستايش آنها در هنگام فروش براى بالا بردن نرخ . و اين بهره كشى در زمان امام سجّاد « ع » ( نيمهء دوم قرن اوّل هجرى ) ، چارچوب بسيار محدودى داشته است كه نمىتواند قابل مقايسه با اقتصاد معاصر باشد . با وجود اين ، همين بهره كشى مالى محدود از لحاظ كمّى و كيفى در آن ايّام ، امام معصوم را به آن برانگيخت تا سوداگر و واردكننده را گرگ به شمار آورد ، و روابط مربوط به تجارت و داد و ستد را در اجتماع آن زمان ، رابطهء « آكل » و « مأكول » معرّفى كند .\r\nو هنگامى كه امر اين گونه باشد ، آيا نگرش اسلام به روابط واردات و بازرگانى تكاثرى و سرمايه دارى - در زمان حاضر - كه منافع كمرشكن سوداگران پشت تودهء مردم را خم مىكند ، و اموال محرومان و نتايج رنجهاى ايشان را به جيب متكاثران واردكننده يا توليدكنندهء كالا به صورت سيل سرازير مىسازد ، چگونه خواهد بود ؟ و اسلام در اين باره چه حكمى خواهد داد ؟ پيش از اين نيز سخن شريف نبوى را ديديم :\r\n« يأكل قويّهم ضعيفهم « 1 » نيرومندان ايشان ناتوانان را مىخورند » . و اين تعبير ناگزير تعبيرى اقتصادى است ، چه آشكار است كه اين نيرومندى و ناتوانى بيشتر به قوّت و ضعف اقتصادى باز مىگردد ، بويژه كه با تعبير « خوردن » همراه باشد .\r\nآرى ، اسلام اين زيانرسانيهاى انسانى و تبهكاريهاى اجتماعى را طرد مىكند ، و هيچ وقت آنها را به نام مالكيّت و حرمت آن ، يا به نام بازرگانى و واردات آزاد - يا هر اسم ديگر - تأييد نمىكند . « 2 »\r\n\r\n","description":"","footnote":"\r\n« 1 » « كافى » 1 / 406 .\r\n« 2 » نيز فصل 8 ، از اين باب ، بند « د » .\r\n","page_name":" 526 ","page_number":526},
  {"content":"\r\n\r\nه - كمفروشى با پيمانه يا ترازو\r\n\r\nقرآن\r\n1 * ( وَيْلٌ لِلْمُطَفِّفِينَ ، ) * « 1 » واى بر كم فروشان ، 2 * ( أَوْفُوا الْكَيْلَ وَلا تَكُونُوا مِنَ الْمُخْسِرِينَ ، وَزِنُوا بِالْقِسْطاسِ الْمُسْتَقِيمِ ، ) * « 2 » پيمانه را پر بدهيد و سنگ كم مگذاريد ، و با ترازوى درست وزن كنيد ،\r\n\r\nحديث\r\n1 النّبي « ص » : إذا طفّفت أمّتي مكيالها و ميزانها و اختانوا و خفروا الذّمّة و طلبوا به عمل الآخرة الدّنيا ، فعند ذلك يزكَّون أنفسهم ، و يتورّع منهم . « 3 » پيامبر « ص » : هنگامى كه امّت من پيمانه ها و ترازوها را كم دهند ، و خيانت ورزند ، و عهد و پيمان را بشكنند ، و با عمل آخرت دنيا را طلب\r\n\r\n","description":"","footnote":"\r\n« 1 » « سورهء مطفّفين » ( 83 ) : 1 .\r\n« 2 » « سورهء شعرا » ( 26 ) : 181 - 182 .\r\n« 3 » « نوادر راوندى » / 16 .\r\n","page_name":" 527 ","page_number":527},
  {"content":"\r\nكنند ، به خودستايى پردازند ( به گمان اينكه مسلمانان خوبى هستند ) و حال آنكه بايد از آنان پرهيز كرد ( كه مسلمانان بدى هستند ) . ، آشكار است كه اين گونه كارها - اغلب - از سرمايه داران و بازرگانان و استثمارگران سرچشمه مىگيرد ، و به توده هاى مردم آسيب مىرساند و ايشان را گرفتار فقر و كاستى مىسازد .\r\n2 الإمام علي « ع » : . . . و إذا طفّفت المكاييل أخذهم الله بالسّنين و النّقص . . . « 1 » امام على « ع » : . . . هر زمان كه مردم كم فروشى كنند ( و در خريد و فروش و معاملات ، حق و انصاف را از دست نهند ) ، خداوند آنان را به خشكسالى و قحطى و كم شدن محصول ( و در نتيجه ، گرانى ) گرفتار سازد . . . 3 الإمام الباقر « ع » : . . . أنزل في الكيل : « ويل للمطفّفين » ؛ و لم يجعل الويل لأحد حتى يسمّيه كافرا ، قال الله عزّ و جلّ : « فويل للَّذين كفروا من مشهد يوم عظيم » . « 2 » امام باقر « ع » : . . . در بارهء پيمانه كردن اين آيه نازل شده است : * ( « وَيْلٌ لِلْمُطَفِّفِينَ ) * واى بر كم فروشان » ؛ و خدا تا كسى را كافر نخواند ، كلمهء « ويل » را در بارهء او به كار نمىبرد ، چنان كه فرموده است : « فويل للَّذين كفروا من مشهد يوم عظيم واى بر كافران ، به هنگام حضور در روزى بزرگ ( روز رستاخيز و شمار و حساب ) » .\r\n\r\n","description":"","footnote":"\r\n« 1 » « بحار » 103 / 107 ، از كتاب « امالى » شيخ طوسى .\r\n« 2 » « تفسير نور الثّقلين » 5 / 527 ، آيهء مباركه ، « سورهء مريم » ( 19 ) : 37 .\r\n","page_name":" 528 ","page_number":528},
  {"content":"\r\n\r\nو - سوء استفاده از بيت المال\r\n\r\nقرآن\r\n1 * ( . . . وَأَكْلِهِمْ أَمْوالَ النَّاسِ بِالْباطِلِ . . . ) * « 1 » . . . اموال مردم را به باطل ( راههاى نامشروع ) مىخوردند . . .\r\n\r\nحديث\r\n1 النّبي « ص » - فيما وصيّ به معاذ بن جبل ، لمّا بعثه إلى اليمن : . . . و أنفذ فيهم أمر الله ، و لا تحاش في أمره و لا ماله أحدا ، فإنّها ليست بولايتك و لا مالك . . . « 2 » پيامبر « ص » - از جمله سفارشهاى پيامبر اكرم « ص » به معاذ بن جبل ، هنگام فرستادن او به يمن ( بعنوان « والى » ) : . . . فرمان خدا را در ميان ايشان روان كن ، و در فرمان خدا و مال خدا از هيچ كس پروا مكن ، زيرا كه اين حاكميّت و اين مال هيچ يك از آن تو نيست ( بلكه از آن خداست و تو به نام دين و خدا حكومت مىكنى و اين اموال را در اختيار دارى ) . 2 الإمام علي « ع » : . . . - يخضمون مال الله خضمة الإبل نبتة الرّبيع . . . « 3 »\r\n\r\n","description":"","footnote":"\r\n« 1 » « سورهء نسا » : 161 .\r\n« 2 » « تحف العقول » / 25 .\r\n« 3 » « نهج البلاغه » / 51 ؛ « عبده » 1 / 30 .\r\n","page_name":" 529 ","page_number":529},
  {"content":"\r\n( 1 ) امام على « ع » : . . . مال خدا را چنان مىبلعند كه شتران گياه بهارى را . . . 3 الإمام علي « ع » - فيما كتبه إلى بعض عمّاله : أيّها المعدود كان عندنا من ذوي الألباب ! كيف تسيغ شرابا و طعاما ، و أنت تعلم أنّك تأكل حراما ، و تشرب حراما ، و تبتاع الإماء و تنكح النّساء من مال اليتامى و المساكين ، و المؤمنين المجاهدين الَّذين أفاء الله عليهم هذه الأموال . . . « 1 » امام على « ع » - در نامه اى كه به يكى از كارگزاران خود نوشته است : . . . اى كه در نزد ما از جملهء خردمندان به شمار مىرفتى ! چگونه آن خوردنى و نوشيدنى را به راحتى مىخورى و حرام مىنوشى ؟ و از مال يتيمان و مسكينان و مؤمنان مجاهدى كه خدا اين اموال را به آنان واگذاشته است ، براى خود كنيزكان مىخرى و زنان را به همسرى خود در مىآورى . . . ؟\r\n\r\nز - غصب امكانات عمومى\r\n\r\nقرآن\r\n1 * ( كَمْ تَرَكُوا مِنْ جَنَّاتٍ وَعُيُونٍ ، وَزُرُوعٍ وَمَقامٍ كَرِيمٍ ، وَنَعْمَةٍ كانُوا فِيها فاكِهِينَ ، ) * « 2 » چه بسيار بوستانها و چشمه سارها بعد از خود بر جاى گذاشتند ، و كشتزارها و\r\n\r\n","description":"","footnote":"\r\n« 1 » « نهج البلاغه » / 957 ؛ « عبده » 3 / 74 .\r\n« 2 » « سورهء دخان » ( 44 ) : 25 - 27 .\r\n","page_name":" 530 ","page_number":530},
  {"content":"\r\nاقامتگاههاى با شكوه ، و آن نعمتها كه با شادمانى در آنها غرقه بودند ، 2 * ( إِنَّهُمْ كانُوا قَبْلَ ذلِكَ مُتْرَفِينَ . ) * « 1 » ايشان پيش از اين در نعمت غرق بودند ،\r\n\r\nحديث\r\n1 الإمام الصّادق « ع » : . . . فالأمطار هي الَّتي تطبّق الأرض . . . و بها يسقط عن النّاس في كثير من البلدان مئونة سياق الماء من موضع إلى موضع ، و ما يجري في ذلك بينهم من التّشاجر و التّظالم ، حتى يستأثر بالماء ذوو العزّة و القوّة ، و يحرمه الضّعفاء . « 2 » امام صادق « ع » : . . . بارانها روى زمين را مىپوشانند . . . و بوسيله آنها - در بسيارى از سرزمينها - رنج آبرسانى از جايى به جاى ديگر از دوش مردمان برداشته مىشود . و در اين خصوص ميان ايشان مشاجره و ستمگرى نسبت به يك ديگر به وجود نمىآيد ، و صاحبان قدرت و شوكت كمتر مىتوانند استفاده از آب را تنها مخصوص خود سازند و ناتوانان را از آن محروم كنند .\r\n\r\n","description":"","footnote":"\r\n« 1 » « سورهء واقعه » ( 56 ) : 45 .\r\n« 2 » « بحار » 3 / 126 .\r\n","page_name":" 531 ","page_number":531},
  {"content":"\r\n\r\nح - ستم به مزدوران و كشاورزان\r\n\r\nقرآن\r\n1 * ( . . . وَما ظَلَمْناهُمْ وَلكِنْ كانُوا أَنْفُسَهُمْ يَظْلِمُونَ ، ) * « 1 » . . . ما به مردمان ستم نكرديم ، بلكه خود ، به خويشتن هماره ستم كردند ،\r\n\r\nحديث\r\n1 النّبي « ص » : من ظلم أجيرا أجره ، أحبط الله عمله و حرّم عليه الجنّة ؛ و ريحها يوجد من مسيرة خمس مائة عام . « 2 » پيامبر « ص » : هر كس در بارهء مزد مزدورى ( و كارگرى ) ستم كند ( به كم دادن ، يا دير پرداختن ) ، خدا عمل او را باطل مىكند ، و بهشت را بر او حرام مىسازد ، با اينكه بوى بهشت از فاصلهء پانصد سال راه احساس مىشود . 2 الإمام الصّادق « ع » : وصّى رسول الله عليّا عند وفاته فقال : يا عليّ : لا يظلم الفلَّاحون بحضرتك . . . « 3 » امام صادق « ع » : پيامبر خدا در هنگام وفاتش به على « ع » چنين سفارش\r\n\r\n","description":"","footnote":"\r\n« 1 » « سورهء نحل » ( 16 ) : 118 .\r\n« 2 » « ثواب الاعمال » / 331 .\r\n« 3 » « كافى » 5 / 284 .\r\n","page_name":" 532 ","page_number":532},
  {"content":"\r\nكرد : اى على : مبادا در قلمرو تو به كشاورزان ستم رود . دريافتى توحيدى و مهم شايد برخى از كسانى كه شاهد محروميّت و فقر و فاقه و انواع تيره روزى و بيمارى و بدبختى در ميان گرفتاران و بيچارگان و مسكينان و تيره بختانند ، و كسانى را مىبينند كه استخوانهاشان در زير يوغ استثمار و بهره دهى خرد شده است ، و از علَّتهاى اصلى ( سياسى ، اقتصادى ، اجتماعى ، فرهنگى ، تربيتى و رفتارى ) اين چگونگيها آگاهى ندارند چنين بپندارند كه اينها همه به « تقدير الهى » مربوط مىشود ، كه به زيان قشرهاى ياد شده جريان يافته است ، بدون مدخليّت داشتن خود انسان ، يا محيط او ، يا همنوعان ، يا ايادى و عواملى ديگر و چگونگى فهم و تصوّر ايشان از دين ؛ و اين پندارى باطل است ، چه تقديرهاى الهى به اندازهء سر سوزنى به هيچ كس ستم روا نمىدارد ، بلكه اين برخى از مردمند كه به برخى ديگر ظلم مىكنند . پس قضا و قدر در حق اينان ستمگرى نكرده است ، بلكه برخى بر ديگران ستم روا داشته‌اند ( توانايان ستم كرده‌اند ، و كسانى در برابر آنان نايستاده‌اند ) .\r\n\r\nط - فروشندگان شهرى و كالاهاى روستايى ( واسطه گرى )\r\n\r\nحديث\r\n1 النّبي « ص » - فيما رواه الإمام الباقر : قال رسول الله « ص » في حديث :\r\nلا يبيع حاضر لباد ، و المسلمون يرزق الله بعضهم من بعض . « 1 »\r\n\r\n","description":"","footnote":"\r\n« 1 » « وسائل » 12 / 327 .\r\n","page_name":" 533 ","page_number":533},
  {"content":"\r\n( 1 ) پيامبر « ص » - به روايت امام باقر « ع » : رسول خدا « ص » در حديثى فرمود :\r\nشهرنشين نبايد به جاى روستايى بفروشد ؛ و خدا خود به بعضى از مسلمانان بوسيلهء بعضى ديگر روزى مىدهد . ، در تفسير اين سخن پيامبر اكرم « ص » : « لا يبيع حاضر لباد » گفته‌اند كه ميوه ها و همهء اقسام غلَّات چون از روستاها به بازار فروش شهر حمل شود ، روا نيست كه مردم بازارى فروشندهء آنها شوند ، بلكه لازم است خود روستاييان آنها را به مردم شهر بفروشند ( حذف واسطه گرى ) . « 1 » 2 النّبي « ص » : لا يبيع حاضر لباد ، دعوا النّاس يرزق الله بعضهم من بعض . « 2 » پيامبر « ص » : نبايد شهرى به جاى روستايى اجناس او را بفروشد ؛ مردمان را به حال خود گذاريد ؛ خدا روزى بعضى از ايشان را به دست بعضى ديگر مىرساند .\r\n\r\nى - منع از رفتن به پيشباز كالا داران روستايى ( به منظور واسطه گرى و اجحاف در آن )\r\n\r\n[ حديث 
  ]\r\n1 الإمام الصّادق « ع » : لا تلقّ ، فإنّ رسول الله « ص » نهى عن التّلقّي . . . « 3 » امام صادق « ع » : به پيشباز ( روستاييانى كه كالاهاى خود را براى فروش به شهر مىآورند ) مرويد كه رسول خدا « ص » از آن نهى كرده است .\r\n\r\n","description":"","footnote":"\r\n« 1 » « وسائل » 12 / 326 .\r\n« 2 » « وسائل » 12 / 327 .\r\n« 3 » « وسائل » 12 / 328 .\r\n","page_name":" 534 ","page_number":534},
  {"content":"\r\n2 الإمام الصّادق « ع » : لا تلقّ و لا تشتر ما تلقّي و لا تأكل منه . « 1 » امام صادق « ع » : به پيشباز ( بار ميوه و كالاهاى روستايى كه براى فروش به شهرها مىآورند ) مرو ، و آنچه اين گونه باشد مخر ، و از آن مخور .\r\n\r\nيا - زياد كردن اجارهء نخستين به هنگام واگذاردن به ديگرى\r\n\r\n[ حديث 
  ]\r\n1 الإمام الصّادق « ع » : في الرّجل يستأجر الدّار ثمّ يؤاجرها بأكثر ممّا استأجرها ؟ قال : لا يصلح ذلك إلَّا أن يحدث فيها شيئا . « 2 » امام صادق « ع » - در بارهء مردى كه خانه اى را به اجاره مىگيرد ، سپس آن را به بهايى بيشتر از اجارهء نخست اجاره مىدهد : اين كار شايسته نيست مگر اينكه در مورد آن ( شىء مورد اجاره ) كارى كرده باشد .\r\n\r\nيب - زياد كردن حقوق اراضى\r\n\r\n[ حديث 
  ]\r\n1 الإمام الصّادق « ع » : وصّى رسول الله عليّا عند وفاته فقال : يا عليّ ! . . . و لا يزاد على أرض وضعت عليها . . . « 3 » امام صادق « ع » : پيامبر خدا در هنگام وفات خود به على « ع » وصيّت كرد و فرمود : اى على ! بر حقوق زمينى كه قرارى براى آن گذاشته اى چيزى افزوده نمىشود ( گرفتن زايد بر مقدار قرار داد از كشاورز روا نيست ) .\r\n\r\n","description":"","footnote":"\r\n« 1 » « وسائل » 12 / 326 .\r\n« 2 » « كافى » 5 / 273 .\r\n« 3 » « كافى » 5 / 284 .\r\n","page_name":" 535 ","page_number":535},
  {"content":"\r\n\r\nنگاهى به سراسر فصل\r\nهيچ انسان آگاهى در اين امر شكى ندارد كه « بهره كشى » و استثمار يكى از وسايلى است كه متكاثران براى جمع كردن مال فراوان به آن متوسّل مىشوند . تكاثر بدون « بهره كشى » شدنى نيست ، مگر كسى گنج پيدا كند يا از آسمان سيم و زر بر وى فرو بارد . كسانى هم كه ثروت بسيار خويش را نتيجهء كوشش و تلاش و قدرت فكرى و نبوغ اقتصادى خود مىدانند - اغلب - درست آن است كه اين نبوغ به معناى نبوغ در شناختن راههاى استثمار و تسلَّط يافتن بر آن است ، خواه استثمار افراد باشد يا استثمار اوضاع و احوال مسلَّط بر اجتماع . و در اين باره ميان توليد كردن و وارد كردن كالاها تفاوتى نيست ، هر چند نشانه هاى استثمار در اين دومى بيشتر پنهان مىماند . و ناگزير استثمارگران بايد راه را براى رسيدن به هدفهاى خويش از طريق توسّل جستن به آنچه آنان را به اين هدف برساند هموار سازند ، چه مردمان به آسانى رنج استثمار شدن را تحمّل نمىكنند ، پس بايد مردم را براى آن رام كرد . متكاثران براى رسيدن به مقاصد خويش برنامه ها و نقشه هايى دارند و قدرتهايى ، از جمله ايجاد گرفتاريهاى اقتصادى ، با ايجاد كمبود و تورّم و . . . يا پاره اى تمهيدهاى سياسى . . . و يكى از اين گونه نقشه ها - كه از همه نهانتر و داراى تأثيرى افزونتر است - بر انگيختن مردمان به پذيرفتن انديشه ها و تصوّراتى است كه آنان را به قبول بهره دهى و خضوع در برابر سلطهء استثمار وامىدارد . از اين رو متكاثران استثمارگر ، به منظور وارد كردن پندارهايى نادرست در ذهن مردم ( كه آنان را براى تسليم شدن در برابر استثمار و پذيرش ستم اقتصادى حاضر مىكند ) ، هزينه هايى مىپردازند ، و در اينجا و آنجا به پراكندن وسيع اين گونه افكار دست مىيازند :\r\n1 - فقر تقدير خداست و راهى براى جلوگيرى از آن وجود ندارد .\r\n2 - توانگران در فقر فقيران و نيازمندى نيازمندان به هيچ گونه مقصّر محسوب نمىشوند .\r\n3 - بايد در برابر فقر سر تسليم فرود آورد ، و فقيران هرگز نبايد به\r\n","description":"","footnote":"","page_name":" 536 ","page_number":536},
  {"content":"\r\nاين انديشه بيفتند كه حقوق آنان تضييع شده است و بايد اين حق از - دسترفته را بازپس گيرند .\r\n4 - وجود فاصله هاى معيشتى كمرشكن در مردم ، از نظر داشتن و مصرف كردن و برخوردارى از نعمتها و امكانات رفاهى درست است و هيچ اشكالى ندارد .\r\n5 - ثروتمند اگر چيزى به تيره بختى بخشيد و نياز نيازمندى را بر آورد ، بر او تفضّل كرده است ؛ و گيرندهء اين احسان بايد در مقابل خوراكى كه به او رسيده يا مالى كه ثروتمند به او بخشيده است از او سپاسگزارى كند چون او از مال خودش بخشيده است ( نه اينكه چنان بينديشد كه مال از آن خداست كه در اختيار توانگر قرار گرفته است و - به فرمودهء « قرآن كريم » - بايد حقوق ديگران را بپردازد ) . « 1 » 6 - حضور گستردهء فقر و نادارى در اجتماع ، امرى نيست كه اسلام با آن به مبارزه برخاسته باشد ، بلكه به تحسين و نيكو شمردن آن هم پرداخته است . . . « 2 » و امثال اين اوهام فكرى و خطاهاى اعتقادى .\r\nو چه بسا امثال اين افكار در اذهان كوتاه فكران و ساده دلان نيز خطور كند ، از آنرو كه حقيقت دين و حكمت آفرينش و جريان ميزان و عدل را درست درك نكرده‌اند . و آنچه بدان اشاره كرديم پاره اى از حقيقت واقع است نه همهء آن ، چه براى پراكنده امثال اين اوهام در ميان مردم - و بويژه محرومان - هدفهايى ديگر نيز وجود دارد ، و دستهايى - در جهان - براى رسيدن به اين هدف ضدّ انسانى و ضدّ اسلامى پيوسته در كار است . و اين امر بر هوشياران امّت پوشيده نيست . بنا بر اين ، اگر حقايق اسلامى و قرآنى - بويژه حقايق اقتصادى دين آسمانى - وارونه\r\n\r\n","description":"","footnote":"\r\n« 1 » « سورهء نحل » ( 16 ) : 71 .\r\n« 2 » و اين موضوع لازمهء شايعه سازيها و تبليغهاى نادرست آنان است ، زيرا كه اين گروه چنين اعلام مىدارند كه اسلام آزادى در مالكيّت را مىپذيرد . و آزادى در مالكيّت اگر محدود نگردد ( هم از نظر كمّى و مقدارى و هم كيفى و چگونگى و هم اجرايى ) ، زمينه را براى « تكاثر » و افزونخواهى و افزوندارى آماده مىسازد . و تكاثر و آزادى آن در اجتماع ، از مهمترين عوامل پديدآورندهء فقر و محروميّت است ، چنان كه احاديثى را ملاحظه كرديد كه اين واقعيّت را صريح اعلام مىداشت .\r\n","page_name":" 537 ","page_number":537},
  {"content":"\r\nجلوه داده شود ، وظيفه بيدار كردن انديشه هاست ، تا حقيقت در اين مرحلهء حسّاس از زمان آشكار شود ، و راه براى فهم حكمت قرآنى در ساختن اجتماع و برانگيختن آن به توازن و عدل و پيشرفت و ترقّى و رسيدن به ايمان راستين شكوهمند هموار گردد .\r\nخداى متعال را در گونه هاى آفرينش خود نظرها و شئونى است .\r\nپيش از اين گفتيم كه خدا آفريدگان را آفريد و معيشت ايشان را تقسيم كرد و ارزاقشان را مقدّر ساخت - بدان گونه كه در قرآن و حديث آمده است - چيزى كه هست چگونگى رساندن روزى به بندگان متفاوت است . و اين خود برخاسته از حكمت و تدبير است و مربوط است به افاضهء الهى از طريق « تسبيب » ( وساطت در فيض رسانى ) ؛ اين است كه بعضى از مردم را خداوند روزى فراوان مىدهد و مال و ثروت بهره شان مىسازد ، و روزى آنان را به دست خودشان - و به ظاهر بدون واسطه - به ايشان مىرساند . بعضى ديگر را به واسطهء ديگران روزى مىدهد و روزى را به توسّط كسانى به آنان مىرساند كه به اين كار مكلَّفند و بايد حق ديگران را به طور كامل بدهند ؛ هر چند همه - بىواسطه و باواسطه - از خداوند متعال است « 1 » ؛ و اين واسطه بودن در روزى امرى است وابسته به حكمت و تدبير نه به جانبدارى و اختصاص دهى ، چنان كه در حديث ، در خطاب امام صادق « ع » به ابان بن تغلب چنين آمده است : « أ ترى الله أعطى من أعطى من كرامته عليه ، و منع من منع من هوان به عليه ؟ لا . . . « 2 » آيا چنان گمان مىكنى كه خدا به هر كس چيزى بخشيده به خاطر بزرگوارى آن كس است ، و هر كس را چيزى نداده به سبب پستى و خوارى او است ؟ نه ، چنين نيست . . . » ، بلكه اين تكليف است و امتحان و تقدير است و نظم . و اين مطلبى است كه حديث نيز آن را به صراحت باز گفته است ، چنان كه امام صادق « ع » مىفرمايد : « إنّ الله - تبارك و تعالى - أشرك بين الأغنياء و الفقراء في الأموال ، فليس لهم أن يصرفوها\r\n\r\n","description":"","footnote":"\r\n« 1 » « نهج البلاغه » / 929 ؛ « عبده » 3 / 57 .\r\n« 2 » « تفسير عيّاشى » 2 / 13 .\r\n","page_name":" 538 ","page_number":538},
  {"content":"\r\nإلى غير شركائهم « 1 » خداوند متعال فقيران را در اموال توانگران شريك كرده است ، پس آنان حق ندارند آن اموال را جز در مورد شريكان خويش به مصرف برسانند » . پس بر اين بنياد آشكار مىشود كه خداى متعال در بخش كردن معيشت و رساندن روزى به دست مردم دو راه دارد ، بىواسطه و با واسطه . با توجّه به اين امر ، طبق موازين شرعى ، نمىتوان گفت كه در ميان مردم جمعيّتى وجود دارند كه مسكنت و بينوايى تقدير اوّلى ايشان است . بنا بر اين هر گاه در ميان مردم كسى يافت شود كه فاقد روزى و مسكن و معيشت باشد ، اين از تقدير ( اوّلى ) خداى عزيز عليم قادر رحيم حكيم نخواهد بود ، زيرا اين چگونگى مخالف تقدير عادلانه و رحمت و حكمت است كه به ضرورت عقلى و نقلى ثابت است ، بلكه اين چگونگى نتيجه اى از غصب غاصبان و گناه ستمگران است ، چنان كه مقدارى از احاديث مربوط به اين موضوع را در فصلهاى گذشته خوانديد و سپس نيز خواهيد خواند . پس هر كس به تكاثر و متكاثران ميل كند ، و از فهم حكمت تكوينى و تشريعى غافل شود - يا خود را به غفلت بزند - و خود چنين پندارد ، يا به مردمان اعلام كند ، كه فقر امرى حتمى است كه خدا آن را تقدير قطعى و اوّلى فقيران قرار داده است « 2 » ، و آنان بايد به اين امر گردن نهند و آن را بپذيرند ، اين سخن با دين و تعليمات آن متناقض است ، چرا ؟ چون نيازمندى و نادارى و گرسنگى و\r\n\r\n","description":"","footnote":"\r\n« 1 » « وسائل » 6 / 150 .\r\n« 2 » ستمهايى كه مردمان در زندگى به يك ديگر روا مىدارند ، از مقولهء « تقدير الهى اوّلى » نيست مانند قتل - و فقر از اين جهت نيز نظير قتل است ، چنان كه در حديث آمده بود و در پيش بدان اشاره رفت - از اين رو در مورد ظلم و قتل ، علَّت اصلى اوّلى ، همان اختيار ( اقدام اختيارى ) ظالم و قاتل است نسبت به ظلم و قتل . چون اين جهان جهان اختيار است ، و انسان مختار آفريده شده است ، و چون خداوند متعال از نخست مىداند كه ظالم و قاتل - به اختيار خويش - مرتكب ظلم و قتل مىشوند ، هر يك را مقدّر مىكند ( به اصطلاح ، به « تقدير ثانوى » ) . و تقدير در اين گونه موارد به معناى حائل نشدن ميان فاعل و فعل است نه وادار كردن . پس در هيچ مرحلهء آن ، « جبر » نيست . با اين حساب ، امر به اقامهء عدل و مبارزه با ظلم ، از باب از ميان بردن علَّت است ، كه چون علت از ميان رفت معلول نيز از ميان خواهد رفت . در همهء آنچه گفته شد به خوبى تأمّل كنيد .\r\n","page_name":" 539 ","page_number":539},
  {"content":"\r\nبرهنگى مردم نتيجه اى از گناهان ثروتمندان است ، به فرمودهء پيامبر بزرگ « ص » و امام علىّ بن ابى طالب « ع » و امام جعفر صادق « ع » - چنان كه احاديث و سخنان ايشان را در اين باره مكرّر آورده‌ايم - و نيز به اين دليل كه امام علىّ بن ابى طالب « ع » ، عالمان دينى را به اين امر فرا خوانده است كه « در برابر شكمبارگى ستمگران و گرسنگى ستمكشان يك لحظه آرام نگيرند و خاموش ننشينند » « 1 » ، و سخنى دارد كه معنايش اين است « اگر قرآن حاكم باشد ، ديگر در اجتماع فقير و عائله دارى نيازمند ديده نخواهد شد » « 2 » . اينها و دهها آيه و حديث ديگر - بجز دليل عقل - همه مىفهمانند كه فقر - به طور مطلق - تقدير اوّلى نيست .\r\n\r\nدو تذييل\r\n\r\n1 - در بارهء آكل و مأكول اقتصادى\r\nاقتصاد آكل و مأكول « 3 » ، كه بر پايهء تكاثر و تعدّى و باطل را حق جلوه دادن ( و در جامعه هاى دينى - براى مقاصد تكاثرى - نام دين را سپر خود ساختن ) بنا شده است ، امرى است كه از امور مختلفى به وجود مىآيد ، از جمله امور خلقى مخصوص به اين اقتصاد و اهل آن ، همچون شقاوت روحى و سختدلى و بخل و آزمندى و از ميان رفتن احساس و نابودى وجدان . و چنين است كه عواطف انسانى در متكاثران شادخوار - اغلب - پايمال مىشود ، و ديگر از رحم و مهربانى يا بخشندگى يا گذشت يا از خودگذشتگى چيز چندانى در نزد ايشان بر جاى نمىماند . و اظهار تمايل آنان به معنويّات - در نزد بيشترى - سببى خواهد بود از اسباب استثمار ، و مجوّزى است براى وارد آوردن ضربه هاى كوبنده بر پيكر توده ها ، و عاملى براى آرامش وجدانهاى متكاثران و شادخواران . . .\r\nامام سجّاد علىّ بن الحسين « ع » مىفرمايد : « . . . مردمان در زمان ما شش\r\n\r\n","description":"","footnote":"\r\n« 1 » « نهج البلاغه » / 52 ؛ « عبده » 1 / 32 .\r\n« 2 » « مستدرك نهج البلاغه » / 31 .\r\n« 3 » به بند « ج » ، در همين فصل و احاديث آن ، دوباره بنگريد ، صفحه هاى 520 - 522 .\r\n","page_name":" 540 ","page_number":540},
  {"content":"\r\nطبقه‌اند : شير و گرگ و روباه و سگ و خوك و گوسفند . . . » - تا آخر اين حديث شريف كه در فصل آورده شد - اين امام معلَّم در حديث خود ، به روابط غير انسانى و ستمگرانهء اجتماعى در اموال و حقوق اشاره مىكند ، و اين روابط ظالمانه را با اين تصوير بسيار روشن آشكار مىسازد ، تا بشريّت مضطر و بيچاره را از اين روابط و نتايج منفى آنها آگاه سازد . و اين بيدارگرى با وجود آن است كه تاريخ به ائمّهء طاهرين « ع » مجال نداد تا اجتماعى اسلامى و قرآنى بنا نهند ، و اقتصاد اسلامى را عملى سازند ، و جامعهء انسانى را به صورت يك خانهء بزرگ درآورند ، و پيوندهاى انسانى و برادرانه را در ميان توده ها و ملَّتها استحكام بخشند ، پيوندهايى كه مردمان را به « مواسات » فرا مىخواند كه خود مقدّمهء « مساوات » است . و سراسر تعليمات ايشان را هدفى جز رسيدن به اين گونه ديندارى و زندگى نيست .\r\nبنا بر اين ، آيين اسلام محمّدى آن اقتصاد را نمىپذيرد كه نتيجه اش اين باشد كه قوى و توانگر ضعيف و بينوا را بخورد ، و پاره اى از مردم شير و گرگ درنده و سگ باشند و پيوسته مايهء آزار محرومان و مغلوبان اقتصادى شوند . دين محمّد « ص » هرگز زندگى جامعه اى را زندگيى اسلامى نمىشمارد ، كه آكنده از تجاوز اقتصادى و معيشتى باشد ، و گروهى از مردم آن غرق در تنعّم باشند ، و كودكانشان در خوشى و نعمت غوطه خورند ، در صورتى كه در كنار آنان شكمهايى گرسنه و جگرهايى سوخته وجود دارند ، و كسانى هستند كه هيچ گاه شكم سير به خود نديده‌اند و اميدى براى زندگيى بسيار ساده ندارند ، و بدنهاى نزارشان در زير فشار رنجبرى و كارگرى به صورت پوست و استخوان درآمده است ، و مسكينانى به سر مىبرند كه در ويرانه ها و كوخها زندگى مىكنند ، يا بهتر است گفته شود ، به مرگ تدريجى خود ادامه مىدهند . و اين كيفيت - با كمال تأسّف - در كشورهاى اسلامى مشاهده مىشود ، كه مردمان آنها مسلمانند و ادّعاى معتقد بودن به اسلام دارند و به اين دين متديّنند ، در صورتى كه از پيامبر اسلام « ص » چنين روايت شده است :\r\n","description":"","footnote":"","page_name":" 541 ","page_number":541},
  {"content":"\r\n« من اصبح لا يهتمّ بأمور المسلمين فليس منهم « 1 » هر كس شب را به صبح رساند بىآنكه نگران امور مسلمانان باشد مسلمان نيست » ؛ نيز فرموده است : « ما آمن بي من بات شبعان و جاره جائع « 2 » كسى كه شب را سير بگذراند و همسايهء او گرسنه باشد ، به من ايمان نياورده است » . و در تعليمات اسلامى اصول و ملاكهايى است كه ما را به آن بر مىانگيزد كه در بارهء همهء مستضعفان - در خاور و باختر زمين - توجّه و اهتمام داشته باشيم ، چون همهء آنان بندگان خدايند ، كه محروم مانده‌اند و زير فشار مستكبران بيچاره شده‌اند .\r\n\r\n2 - در بارهء بهره كشى از مردم و كاستن حقوق و بهاى كالاى ايشان\r\nاز مهمترين هدفهاى پيامبران ، از بين بردن بهره كشى است در همهء شكلهاى عينى و مظاهر ملموس آن . و اهميّت اين هدف به آن اندازه است كه پيامبران پس از دعوت مردم به شناختن خدا و پرستيدن او ، همگان را به اين امر دعوت مىكرده‌اند . و از اينجاست كه قسط و اجراى آن مظهر اجتماعى شريعت توحيدى است و دليل است بر عمل كردن به احكام آن : * ( « وَإِلى مَدْيَنَ أَخاهُمْ شُعَيْباً قالَ : يا قَوْمِ اعْبُدُوا الله ، ما لَكُمْ مِنْ إِله غَيْرُه ، وَلا تَنْقُصُوا الْمِكْيالَ وَالْمِيزانَ . . . ) * « 3 » به سوى ( مردم ) مدين برادرشان شعيب را ( فرستاديم ) كه گفت : اى مردم ، خداى يگانه را بپرستيد ، كه معبودى جز او نداريد ، و پيمانه و ترازو را ( به هنگام پيمايش و كشيدن ) كم مدهيد . . . » ؛ « * ( وَيا قَوْمِ أَوْفُوا الْمِكْيالَ وَالْمِيزانَ بِالْقِسْطِ ) * . . . « 4 » اى مردم ، پيمانه و ترازو را ، با رعايت عدالت ، تمام بدهيد . . . » . و در آيهء ديگرى آمده است كه شعيب پيغمبر « ع » پس از فراخوانى مردم به پرستش خدا و آوردن دليل و برهان براى دعوت خويش و تثبيت جايگاه الهى خود ، به فرمان دادن به اجراى قسط پرداخت و فرمان داد تا پيمانه ها را پر و پيمان بدهند و اجناس را درست وزن كنند ،\r\n\r\n","description":"","footnote":"\r\n« 1 » « كافى » 2 / 164 .\r\n« 2 » « كافى » 2 / 668 .\r\n« 3 » « سورهء هود » ( 11 ) : 84 .\r\n« 4 » « سورهء هود » ( 11 ) : 85 .\r\n","page_name":" 542 ","page_number":542},
  {"content":"\r\nو كالاهاى مردم را كمتر از آنچه مىارزد بها ندهند : * ( « وَإِلى مَدْيَنَ أَخاهُمْ شُعَيْباً قالَ : يا قَوْمِ اعْبُدُوا الله ، ما لَكُمْ مِنْ إِله غَيْرُه ، قَدْ جاءَتْكُمْ بَيِّنَةٌ مِنْ رَبِّكُمْ ، فَأَوْفُوا الْكَيْلَ وَالْمِيزانَ ، وَلا تَبْخَسُوا النَّاسَ أَشْياءَهُمْ . . . » ) * . « 1 » اين آيات به روشنى نشان مىدهد كه اقدام به تصحيح روابط اقتصادى و تثبيت نظامى عادلانه ، در رسالت پيامبران و رسولان ، امرى تكليفى و واجب بوده است ، و پيشاپيش حركتهاى رسالتى و فعّاليّتهاى تبليغاتى ايشان قرار داشته است . و اين اقدام از لوازم پرستش خدا ، و از مقدّمات اصلى ساختن جامعهء توحيدى به شمار است ، زيرا فساد اقتصادى از مهمترين اسباب فساد اجتماعى است . و از اين رو است كه نهى از فساد ، در « سورهء هود » و « سورهء شعرا » ، چسبيده به نهى از كاستن بهاى كالاى مردمان آمده است : * ( « وَلا تَبْخَسُوا النَّاسَ أَشْياءَهُمْ وَلا تَعْثَوْا فِي الأَرْضِ مُفْسِدِينَ ، ) * « 2 » بهاى كالا و كار مردم را مكاهيد و در زمين هيچ فساد مكنيد » . و معناى مورد نظر را با آوردن دو كلمهء هم معنا ، * ( « لا تَعْثَوْا » ) * و * ( « مُفْسِدِينَ » ) * تأكيد كرده است . و اين حكمت بيانى ، عمق فسادى را كه از بهره كشى و كاستن حقوق مردم بر مىخيزد آشكار مىسازد . تعبير « * ( فِي الأَرْضِ ) * - در زمين » ، گستردگى پهنهء فساد اقتصادى و شيوع آن را در اينجا و آنجا نشان مىدهد ، يعنى اين فساد همه جا را فرا مىگيرد ، زيرا كه راه را براى اقسام ديگر فساد و تباهى - چنان كه بيان آن در فصول اين كتاب آمده است - هموار مىسازد .\r\nو چون امام علىّ بن ابى طالب « ع » راه پيامبران « ع » را مىرفت ، از آغاز خلافت خود به مبارزهء با فساد اقتصادى برخاست ، و اين سخن پرطنين خود را در اين باره اظهار كرد : « و الله ، لو وجدته قد تزوّج به النّساء ، و ملك به الإماء لرددته ، فإنّ في العدل سعة ؛ و من ضاق عليه العدل فالجور عليه أضيق « 3 » به خداوند سوگند آنچه از بيت المال بخشيده شده است به صاحبانش بر مىگردانم ، اگر چه به كابين زنان رفته\r\n\r\n","description":"","footnote":"\r\n« 1 » « سورهء اعراف » : 85 .\r\n« 2 » « سورهء هود » ( 11 ) : 85 ؛ « سورهء شعرا » ( 26 ) : 183 .\r\n« 3 » « نهج البلاغه » / 66 ؛ « عبده » 1 / 42 .\r\n","page_name":" 543 ","page_number":543},
  {"content":"\r\nباشد يا به كار خريد كنيزكان ( زناشويى را بر هم مىزنم و معامله را باطل اعلام مىكنم ) ، زيرا اين عدالت است كه همه را در خود مىگيرد ( و موجب آسايش عمومى مىشود ) ، و هر كس تحمّل عدالت برايش مشكل باشد ، تحمل ظلم مشكلتر خواهد بود » . پس از غوررسى در ابعاد زندگى بشرى - آشكارا - بر ما معلوم مىشود كه انقلاب اجتماعى مدّعى اصلاح تحقّق پيدا نخواهد كرد مگر آنگاه كه همهء نواحى زندگى آدمى را - از مادّى و معنوى - فرا گيرد و روابط اقتصادى را نيز به سامان آورد . در قرآن كريم نهى از كاستن پيمانه و ترازو در جاهاى متعدّد آمده است ، در صورتى كه به تنهايى مهمترين موارد ستم اقتصادى نيست . و اين چگونگى اگر بر چيزى دلالت داشته باشد ، بيقين بر اهميّت انقلاب بزرگ اقتصادى - در منطق دين و در روش انقلابى آن - دلالت دارد .\r\nو كم بها دادن به چيزهاى مردم ( كه از آن نهى شده است ) ، همه گونه بهره كشى را شامل مىشود ، چون روشن است كه « جمع مضاف » ( اشياء ) ، مانند كلمهء داراى « أل تعريف » ، معناى عموم دارد . بنا بر اين شايد « اشياءهم » - به حسب مناط - كار كارگران و مزد آنان را نيز شامل شود .\r\nپس جايز نيست چيزى از آن كاسته شود ( چنان كه در احاديث نيز گذشت ) . و اين كاهش و استثمار برخاسته از دو سبب بنيادينى است كه آيات قرآنى به آن دو اشاره دارند :\r\n1 - روابط اقتصادى فاسد .\r\n2 - مفسدان اقتصادى فسادگستر زيانرسان به اجتماع .\r\n","description":"","footnote":"","page_name":" 544 ","page_number":544},
  {"content":"\r\n\r\nفصل چهاردهم اسلام و نظام تكاثرى اترافى ، مبارزه اى فراگستر ( 7 )\r\n\r\n- تكاثر و استضعاف\r\n\r\nأ - استضعاف اقتصادى\r\n\r\nقرآن\r\n1 * ( فَقالَ الْمَلأُ الَّذِينَ كَفَرُوا مِنْ قَوْمِه : ما نَراكَ إِلَّا بَشَراً مِثْلَنا ، وَما نَراكَ اتَّبَعَكَ إِلَّا الَّذِينَ هُمْ أَراذِلُنا بادِيَ الرَّأْيِ . . . ) * « 1 » مهتران قوم نوح كه كفر مىورزيدند گفتند : ما تو را جز انسانى مانند خود نمىبينيم ، و جز مردمى فرومايه از ميان ما - كه با نظر اوّل وضعشان روشن است - كسى پيرو تو نيست . . . 2 * ( . . . وَلا أَقُولُ لِلَّذِينَ تَزْدَرِي أَعْيُنُكُمْ ، لَنْ يُؤْتِيَهُمُ الله خَيْراً . . . ) * « 2 » . . . ( نوح « ع » ، خطاب به مهتران قوم خويش : ) در بارهء كسانى كه در چشم شما خوار مىنمايند ، نمىگويم كه : خدا خيرى به ايشان نخواهد رسانيد . . .\r\n\r\n","description":"","footnote":"\r\n« 1 » « سورهء هود » ( 11 ) : 27 ، « مجمع البيان » 5 / 155 .\r\n« 2 » « سورهء هود » ( 11 ) : 31 ، « مجمع البيان » 5 / 155 .\r\n","page_name":" 545 ","page_number":545},
  {"content":"\r\n\r\nحديث\r\n1 - الإمام علي « ع » : أ ترجو أن يعطيك الله أجر المتواضعين ، و أنت عنده من المتكبّرين ؟ و تطمع - و أنت متمرّغ في النّعيم تمنعه الضّعيف و الأرملة - أن يوجب لك ثواب المتصدّقين . . . ؟ « 1 » امام على « ع » : آيا اميد آن دارى كه خدا پاداش فروتنان به تو دهد ، در صورتى كه تو در نزد او از متكبّرانى ؟ و آيا تو كه در نعمت غلت مىزنى ، و از رسيدن آن به ناتوانان و بيوه زنان بيچاره ممانعت مىكنى ، چشم آن دارى كه به تو پاداش انفاقكنندگان مخلص داده شود ؟ 2 - الإمام علي « ع » : . . . لقد دخل موسى بن عمران و معه أخوه هارون - صلَّى الله عليهما - على فرعون و عليهما مدارع الصّوف و بأيديهما العصيّ ، فشرطا له إن أسلم ، بقاء ملكه و دوام عزّه ، فقال : « ألا تعجبون من هذين ، يشرطان لي دوام العزّ و بقاء الملك ، و هما بما ترون من حال الفقر و الذّلّ ، فهلَّا ألقي عليهما أساور من ذهب ؟ ! » إعظاما للذّهب و جمعه ، و احتقارا للصّوف و لبسه . . . « 2 » امام على « ع » : موسى بن عمران و برادرش هارون - درود خداى بر ايشان - در حالى بر فرعون وارد شدند كه جامه هاى پشمين بر تن و عصا در دست داشتند ، و با او شرط كردند كه اگر مؤمن شود ، ملكش باقى بماند و عزّتش دوام يابد ؛ فرعون گفت : « آيا از اين دو تن دچار شگفتى نمىشويد كه براى بقاى ملك و دوام عزّت من شرط قرار مىدهند ، در صورتى كه خود اين گونه در حال فقر و خوارى هستند كه مىبينيد ؟ چرا داراى دستبند زرّين نيستند ؟ »\r\n\r\n","description":"","footnote":"\r\n« 1 » « نهج البلاغه » / 871 ؛ « عبده » 3 / 23 .\r\n« 2 » « نهج البلاغه » / 790 ؛ « عبده » 2 / 168 - 169 .\r\n","page_name":" 546 ","page_number":546},
  {"content":"\r\nو اين سخن دليل آن بود كه طلا و داشتن آن را بزرگ مىدانست ، و پشم و پشمينه پوشى را حقير مىشمرد . . . 3 الإمام علي « ع » : . . . و أمّا الأغنياء من مترفة الأمم ، فتعصّبوا لآثار مواقع النّعم ، فقالوا : * ( « نَحْنُ أَكْثَرُ أَمْوالًا وَأَوْلاداً ، وَما نَحْنُ بِمُعَذَّبِينَ » ) * . « 1 » امام على « ع » : . . . ثروتمندان تنعّم پرست امّتها نسبت به برخوردارى خويش تعصّب ورزيدند و گفتند : « نحن أكثر أموالا و أولادا ، و ما نحن بمعذّبين اموال و فرزندان ما بيشتر از ديگران است ، و ما دچار عذاب نخواهيم گشت » .\r\n\r\nب - استضعاف فرهنگى\r\n\r\nقرآن\r\n1 * ( قالُوا : يا شُعَيْبُ ! ما نَفْقَه كَثِيراً مِمَّا تَقُولُ وَإِنَّا لَنَراكَ فِينا ضَعِيفاً . . . ) * « 2 » گفتند : اى شعيب ! ما بيشتر سخنانى كه تو مىگويى نمىفهميم ، و تو را در بين خود ضعيف و ناتوان مىبينيم . . . 2 * ( قالَ الْمَلأُ الَّذِينَ اسْتَكْبَرُوا مِنْ قَوْمِه لِلَّذِينَ اسْتُضْعِفُوا لِمَنْ آمَنَ مِنْهُمْ : أَ تَعْلَمُونَ ) *\r\n\r\n","description":"","footnote":"\r\n« 1 » « نهج البلاغه » / 799 ؛ « عبده » 2 / 175 .\r\n« 2 » « سورهء هود » ( 11 ) : 91 .\r\n","page_name":" 547 ","page_number":547},
  {"content":"\r\n* ( أَنَّ صالِحاً مُرْسَلٌ مِنْ رَبِّه ؟ قالُوا : إِنَّا بِما أُرْسِلَ بِه مُؤْمِنُونَ ، ) * « 1 » سران مستكبر ( گردنكش ) قوم صالح به مستضعفانى ( ضعيفداشتگانى ) كه اهل ايمان بودند گفتند : آيا شما صالح را فرستاده اى از جانب پروردگارش مىدانيد ؟ آنان گفتند : ما به آيينى كه آورده است ايمان داريم ، 3 * ( قالُوا : أَ نُؤْمِنُ لَكَ وَاتَّبَعَكَ الأَرْذَلُونَ ؟ ، ) * « 2 » ( به نوح « ع » ) گفتند : آيا مىخواهى به تو - كه فرومايگان پيروت شده‌اند - ايمان آوريم ؟ ! ، 4 * ( . . . يَقُولُ الَّذِينَ اسْتُضْعِفُوا لِلَّذِينَ اسْتَكْبَرُوا : لَوْ لا أَنْتُمْ لَكُنَّا مُؤْمِنِينَ ، ) * « 3 » . . . مستضعفان به مستكبران خواهند گفت : اگر شما نمىبوديد ( و ما را تحقير نمىكرديد و از ايمان آوردن باز نمىداشتيد ) ، ما مؤمن مىشديم ،\r\n\r\nحديث\r\n1 الإمام علي « ع » : ألا ! فالحذر ، الحذر ، من طاعة ساداتكم و كبرائكم ، الَّذين تكبّروا عن حسبهم ، و ترفّعوا فوق نسبهم . . . فإنّهم قواعد أساس العصبيّة ، و دعائم أركان الفتنة . . . و هم أساس الفسوق ، و أحلاس العقوق ؛ اتّخذهم إبليس مطايا ضلال ، و جندا بهم يصول على النّاس ، و تراجمة ينطق على\r\n\r\n","description":"","footnote":"\r\n« 1 » « سورهء اعراف » : 75 .\r\n« 2 » « سورهء شعرا » ( 26 ) : 111 .\r\n« 3 » « سورهء سبأ » ( 34 ) : 31 .\r\n","page_name":" 548 ","page_number":548},
  {"content":"\r\nألسنتهم ، استراقا لعقولكم ، و دخولا في عيونكم ، و نفثا في أسماعكم ، فجعلكم مرمى نبله ، و موطئ قدمه ، و مأخذ يده . فاعتبروا بما أصاب الأمم المستكبرين من قبلكم ، من بأس الله و صولاته ، و وقائعه و مثلاته . . .\r\nو استعيذوا با لله من لواقح الكبر ، كما تستعيذون [ به 
  ] من طوارق الدّهر . . . « 1 » امام على « ع » : آگاه باشيد ! و بپرهيزيد ، بپرهيزيد ، از اطاعت سران و سروران خود ، آنان كه به گوهر خود بزرگى فروختند ، و نسب خود را برتر نهادند . . .\r\nاينان شالوده هاى بنيادين گروهگرايى ( و تعصّبهاى دوران جاهليّت ) اند ، و ستونهاى استوار فتنه . . . و اينان ريشه هاى گناهند و دست در آغوشان معصيت ؛ شيطان آنان را مركب گمراهى ساخته ، و سپاهى براى تهاجم به مردمان قرار داده است ، و ترجمانانى كه سخن خود با زبان آنان گويد ( و اين گونه سران و توانگران و گفتار و رفتارشان را وسيله مىسازد ) تا عقل شما را بدزدد ، و در چشمان شما درآيد ( و ديد شما را شيطانى كند تا همواره به خواسته هاى دنيا چشم بدوزيد ) ، و در گوشهاى شما بدمد ( و سخنان باطل گويد ) ؛ شيطان اين گونه شما را آماج تيرهاى ( مسموم و گمراهگر ) خويش قرار داده است ، و گامخوار ساخته ، و دستخوش خويش كرده است . پس ( اكنون كه دانستيد كه شيطان چگونه شما را بوسيلهء سران و سروران دنيوى گمراه مىكند ، و با پيروى و تقليد آنان به مغاك هلاك در مىافكند ) ، از كيفر الهى كه به مستكبران پيشين رسيد ، و فشارها و روزهايى سهمگين و عقوبتهايى سنگين كه ديدند ، عبرت گيريد ، و از وسوسه هاى كبر و غرور ( كه بلايى بزرگ است ) به خدا پناه ببريد ، چنان كه از شبيخون روزگار به خدا پناه مىبريد . . .\r\n\r\n","description":"","footnote":"\r\n« 1 » « نهج البلاغه » / 785 - 786 ؛ « عبده » 2 / 166 - 167 .\r\n","page_name":" 549 ","page_number":549},
  {"content":"\r\nبنگريد ! در مقاله اى كه يكى از عالمان دينى « 1 » در بارهء « مستضعفان در قرآن » و طرفدارى كتاب آسمانى از آنان نوشته ، مطلبى آمده است كه موضوع اين فصل ( يعنى كوشش سازماندار مستكبران و طاغوتان اقتصادى براى چيرگى بر ستمكشان اقتصادى و فرهنگى ، و نگاه داشتن آنان در حضيض خوارى و بردگى ) را روشنتر مىكند ؛ از اين رو بخشهايى از آن مطلب را در اينجا نقل مىكنيم :\r\n« قرآن كريم در بارهء مستضعفان - در ضمن اشاره به فشار بيچاره كننده اى كه طاغيان و مستكبران بر گروههاى ضعيف وارد مىآورند - سخن گفته است ، گروههايى كه فاقد هر گونه وسايل مادى - يعنى وسايل فعّال مقاومت - هستند ؛ اين است كه تسليم مىشوند و به هر چه مستكبران خواسته باشند ، در بارهء مسائل اعتقادى و شئون زندگى ، بىچون و چرا گردن مىنهند ، بلكه موضوع در نظر فرودستان ، بتمامى - با تغذيهء فكريى كه مىشوند - اين مىشود كه اين ، طرز فكر سران قدرتمند است پس ما نيز بايد همين طرز فكر را داشته باشيم ؛ و اين ، دين و آيين آنان است پس ما نيز بايد به همين راه برويم ؛ و اين ، خواست و ميل آنان است پس بايد آن را عملى كنيم .\r\n« موضوع - درست - موضوع قدرتمندى و ضعيفى است ، آن هم به هنگامى كه اين هر دو ، از موضع بهره كشى و سيطره جويى - و به دور از مبادى اساسى حاكم بر « سلوك انسانى » - وارد جريان زندگى مىشوند . و قدرت ، روش را در روابط عمومى و خصوصى ، و در طبيعت ارتباط كارى ، تعيين مىكند ، ارتباطى كه حركت زندگى را به حركت قدرتمندان تفسير مىنمايد ، و ضعيفان را جز پژواك بيچاره و ناچيزى نمىداند كه همه چيز خود را از قدرتمندان الهام مىگيرند ، و جز با اراده اى پايمال و مقهور ارادهء طاغيان حركتى نمىكنند . و البته در برابر چنين وضعى ، همهء نيروهاى حياتيى كه دارند ، و همهء فعّاليّتهاى وسيعى كه\r\n\r\n","description":"","footnote":"\r\n« 1 » يعنى علَّامه ، سيّد محمّد حسين فضل اللَّه لبنانى .\r\n","page_name":" 550 ","page_number":550},
  {"content":"\r\nممكن است به كمك آنها يك حركت سازمان يافتهء سازنده و انقلاب آفرين پديد آورند ، از كار مىافتد .\r\n« و گاه كار تنها به اينجا تمام نمىشود كه مستضعفان در برابر ارادهء قهّار مستكبران احساس ناچيزى و حقارت كنند ، بلكه در اينجا باورى سركش در ذهن قدرتمندان وجود دارد كه مىگويد ، ضعيفان توان تعيين سرنوشت خويش ، و انتخاب باورها ( اصول پذيرفتنى ) ، و پويش در زندگى را خود به خود ندارند ، و بايد در بارهء امور مربوط به عقيده و زندگى و سرنوشت ، اختيار خود را - دربست - به دست آنان بدهند . از اين رو جايگاهى كه خود را در آن قرار مىدهند - با تأكيد - داراى قداست معرّفى مىكنند ، و در ذهن طبقات مستضعف اوهام گنده گنده اى مىپرورند حاكى از اينكه اسرارى ژرف و غامض در كار است كه آنان را با خدايان ( سران ) پيوند مىدهد ، تا سطحى كه آنان را در جايگاه خدايان كوچك ( سرانى بعد از ردهء نخست ) مىنشاند ، كه مردمان ناگزير بايد به فرمانبردارى كوركورانه از ايشان بپردازند . و بدين گونه پايمال ستم شدن مستضعفان - در نظر خودشان - به صورت عبادتى واقعى درمىآيد ، كه هر چه رنج مىكشند فكر مىكنند وظايف دينى خود را انجام مىدهند ، و مىپندارند كه از همين راه است كه خوشبختى دنيا و آخرت نصيبشان مىشود .\r\n« و اين خطرناكترين نوع بهره بردارى است ، زيرا مردم ناتوان را به اين معتقد مىسازد كه فرمانبردارى از قدرتمندان ( اقتصادى يا سياسى ) « 1 » به دليل زور و قدرت آنان نيست ( تا در اين انديشه بيفتند كه در معرض استثمار قرار گرفته‌اند . . . ) ، بلكه از يك راز الهى نهفته در وجود آنان فرمانبردارى مىكنند ؛ اين طرز فكر هر جنبش و نهضت و تمرّدي را در داخل ايشان ، و هر حركتى كه ممكن است آنان را از بدبختى برهاند ، در نطفه خفه مىكند ، زيرا آنان چنين اقدامى را كفر و زندقه و پا گذاشتن بر مقدّسات معنوى و عاطفى غرق در اسرار تصوّر مىكنند .\r\n« اين برخى از نشانه هايى است كه - در ابتدا - از معانى و واقعيت\r\n\r\n","description":"","footnote":"\r\n« 1 » روشن است كه نظر علَّامه فضل اللَّه ، از اين تعبيرها ، به حاكمان قرآنى عامل بالعدل نيست .\r\n","page_name":" 551 ","page_number":551},
  {"content":"\r\nضعف و قدرت در مردم ، از خلال آيات قرآن كريم دستگير ما مىشود ؛ حال چگونه مىتوانيم صورتى كامل از اين موضوع به دست آوريم ؟ و اين است آنچه مىخواهيم از خلال آن دسته از آيات قرآنى در معرض مطالعه قرار دهيم ، كه به موضوع ضعيفان و مستضعفان در رويارويى با نيرومندان و مستكبران پرداخته است .\r\n« مستضعفان در همراهى با پيامبران : پيامبران ، از همان آغاز ، با اين اعتراض قدرتمندان و شادخواران و مستكبران روبرو شدند كه چرا طرفداران شما را جماعتهايى فقير و ناتوان - و از لحاظ اجتماعى پايين - تشكيل مىدهند ؟ و اين جماعتها همانهايى بودند كه پايگاهى گسترده و مردمى براى نشر آيين پيامبران بودند . و اين اعتراض از ديدگاه اهانت و تحقير نسبت به اين گروههاى برده شده صورت مىگرفت ، كه نمايندهء هيچ حجم بزرگى در مقياسهاى اجتماعى قدرت نبودند ؛ و همين امر بهانه اى بود تا گروههاى قدرتمند را از گرويدن به آيين پيامبران باز دارد ، زيرا در رديف آن مؤمنان درآمدن ، با موقعيّت برتر آنان - كه وضعيّت را براى ايشان حفظ مىكرد و هر امتيازى را در اختيارشان قرار مىداد - تناسب نداشت .\r\n« قرآن كريم در گفتار خود در بارهء موضع پيامبران ، تنها به اين ناحيه بسنده نكرده ، بلكه قضيّه را به جهتگيريى نيرومندتر كشيده است ؛ زيرا واكنش پيامبران در برابر اين گونه اعتراضات ، فهماندن قاطع اين امر به معترضان بود كه اگر با آنان هماهنگى نشان دهند ، موقعيّت رسالتى خويش را - در نزد خداوند - از كف مىدهند و مأموريّتى كه براى آن برگزيده شده‌اند لغو مىشود ، چه در آن صورت كسانى خواهند بود كه پيروزى را در پرتو موقعيّتهاى اجتماعى ( و توجّه صاحبان قدرت ) جستجو مىكنند ، نه در پرتو موقعيّت الهى خويش ( و تأييدات غيبى ) ؛ و اين چگونگى به يقين آنان را از خداوند دور مىكند ، و در وضعيّتى قرار مىدهد نامتناسب و فاقد هر گونه تأثير و خاصيّت . . .\r\n« و خلاصهء تصوّرى كه ما از داستان مؤمنان مستضعف در كنار پيامبران به دست مىآوريم اين است كه گروههاى مستضعف اجتماع پايگاه بزرگ و مستحكم دعوتهاى خير و رسالتهاى الهى بوده‌اند ، بدان\r\n","description":"","footnote":"","page_name":" 552 ","page_number":552},
  {"content":"\r\nجهت كه اين گروهها نيز با انتظارها و چشم اندازها و آرزوهايى وارد صحنهء زندگى مىشوند كه در پرتو آنها حس مىكنند انسانيّت له شده و بر بادرفتهء آنان باز مىگردد ، و مىتوانند به قلَّه هاى بلند صعود كنند ؛ و اين در هنگامى است كه گردنكشان و مستكبران مىكوشند تا آنان را در حضيض ذلَّت نگاه دارند ؛ نيز بدان جهت كه اين گروهها ديگر با آن عقده ها و مشكلات معنوى و مادّى دست به گريبان نيستند كه از درك حقيقت و ايمان به آن بازشان دارد ، و اين خود سبب مىشود تا از آزار رسانى و تعصبورزى كوركورانه به دور مانند ، و از تحمّل فشارهاى مستقيم زورمندان آسوده گردند .\r\n« در پرتو آنچه گذشت ، وظيفهء مهمّى كه چشم به راه داعيان الهى است ، اهتمامورزيدن به خدمت كردن ( به صورتهاى گوناگون ) در محيطهاى زندگى مستضعفان است ، تا در نتيجه ، نيروهاى عظيم موجود در ميان ايشان فعّال و شكوفا شود ، و در صدد آن بر آيند تا - در عرصهء واقعيّت - به آرزوهاى خود دست يابند و از دردهاى خويش بياسايند ، و از بهره كشى و سوء استفادهء جريانهاى كفر و گمراهى از آنان در امان مانند . . . و اشعار گردد كه كرامت انسانى آنان محفوظ است و رسوم و آداب خصوصى و عموميشان محترم است ، و امتيازات طبقاتى اجتماعى كه ارزشهاى آن با عواملى عرضى تعيين مىشود - كه ملاكهاى اسلامى در آنها رعايت نگشته است - مطرود است .\r\n« اكنون بر ما لازم است كه از سيرهء پيامبران بهره مند گرديم ، كه آنان چگونه حركت خود را از موضع دفاع از مستضعفان و به دور از همهء موقعيّتها و امكانات مترفان ( سرمايه داران ) آغاز كردند ، و توانستند رسالتهاى خويش را از نيروى دفاعى بزرگى بهره مند سازند كه در برابر يورشهاى اشرافى از پاى در نيايد بلكه - همراه با نور شناور در فضاهاى زندگى و برخاسته از سرچشمه هاى فطرت سالم مؤمنان - هماره اوج گيرد . . . » . « 1 »\r\n\r\n","description":"","footnote":"\r\n« 1 » به دليل اهميّت اين سخنان بسيار بسيار بيدارگر و فراخوانى متعالى و بيدارگرى اين برداشت ، و هماهنگى كامل آن با موضعگيرى قرآنى در اين باره ، اكنون بخش پايانى آنها را باز مىآوريم :\r\n« اكنون بر ما لازم است كه از سيرهء پيامبران بهره مند گرديم ، كه آنان چگونه حركت خود را از موضع دفاع از مستضعفان و به دور از همهء موقعيّتها و امكانات مترفان ( سرمايه داران ) آغاز كردند ، و توانستند رسالتهاى خويش را از نيروى دفاعى بزرگى بهره مند سازند كه در برابر يورشهاى اشرافى از پاى در نيايد ، بلكه - همراه با نور شناور در فضاهاى زندگى و برخاسته از سرچشمه هاى فطرت سالم مؤمنان - هماره اوج گيرد » .\r\nو پر روشن است كه حركت از موضع دفاع از مستضعفان ، بدور از همهء موقعيّتها و امكانات مترفان ، امرى است كه تنها با شعار تحقّق نمىيابد ، بويژه اگر به گروه دوم گرايشى وجود داشته باشد ، و در بارهء گروه نخست اهمالى صورت گيرد .\r\n","page_name":" 553 ","page_number":553},
  {"content":"\r\nآگاهى بر ما - با نهايت وجوب - لازم است كه از اين واقعيّت غافل نمانيم كه اوضاع موجود در جامعه هاى تكاثرى ، با آنچه در سخنان بالا در بارهء جامعه هاى جاهليّت آمده است ، تفاوت چندانى ندارد - هر چند از لحاظ نام و شكل متفاوت باشد - زيرا تعاليم قرآن و اخلاق قرآن و احكام و مسائل انسانى قرآن ، در محيط زندگى توانگران و شادخواران چندان نفوذى نكرده است و اين جوامع - اغلب - صبغهء اسلامى پيدا نكرده‌اند .\r\nاگر مسألهء استضعاف و مستضعفان را در اين جامعه ها مورد ملاحظه قرار دهيم و از اوضاع و احوال محرومان و له شدگان آگاه شويم ، و در برخوردها و رفتارهاى گوناگونى كه بيشتر ثروتمندان نيرومند با مستضعفان روا مىدارند نيك بينديشيم ، مىبينيم كه وضع بر همان گونه است كه در سخنان مربوط به مردمان دوران جاهليّت و به دور از تعليمات فرستادگان آسمانى - كه از يكى از فقيهان آورديم - ذكر آن گذشت .\r\nو اين از آنرو است كه در جامعه هاى تكاثرى نيز ، اين باور طاغوتى در ذهن توانگران و قدرتمندان اقتصادى وجود دارد ، كه ناتوانان و فقيران حقّ تعيين سرنوشت خود را ندارند . . . مگر از راهى كه ايشان ، در امور ايمان و زندگى و سرنوشت ، براى آنان تعيين كنند و پيش پايشان\r\n","description":"","footnote":"","page_name":" 554 ","page_number":554},
  {"content":"\r\nگذارند . و گروهى از اغنياى بزرگ و بلند پايه نيز ، بر اساس روابطى كه با وجوه جامعه دارند ، و هزينه هايى كه مىپردازند ، خود را داراى موقعيّتى مقدّس - و دور از دسترس انتقاد - وامىنمايند .\r\nو اين چگونگى از زيانبارترين گونه هاى استثمار است ، چون به طبقات ضعيف و زحمتكش چنين القا مىكند ، كه به انجام دادن وظيفه اى الهى مشغولند ، و براى اشخاصى مقدّس كار مىكنند و زحمت مىكشند . و اين پندار هر نهضت و تمرّدى را در حوزهء مستضعفان و هر حركتى را كه ممكن است سبب رهايى ايشان از اين شرايط پايمالكننده شود ، از كار مىاندازد .\r\nاز سويى ديگر ممكن است كه انديشهء زيانبار ديگرى بر وجود برخى از آنان مستولى گردد ، كه دين قدرت نجات دادن آنان را ندارد ، چنان كه از سخنانى كه حضرت حجّت بن الحسن المهدى - عليه السّلام - به علىّ بن مهزيار اهوازى ، در بارهء سرمايه دارى و سرمايه داران و ضعيفان و بيچارگان فرمودند ، چنين استنباط مىشود . « 1 » و آنچه سبب استمرار پيدا كردن ستم ستمگران مستكبر و مكيدن خون محرومان به توسّط ايشان شده است ، شكل رفتارى آنان است ، كه بايد در جاى خود مورد پژوهش قرار گيرد . تعاليم دينى هشدار داده است كه وجوه جامعه از متكاثران دورى جويند و از آميزش با ايشان و پذيرفتن هزينه از آنان خوددارى كنند ، و قرآن كريم با آوردن داستانهايى از توانگران گذشته ، نشان داده است كه سيرهء انبيا « ع » و اوصيا « ع » چيز ديگرى بوده است . « 2 » بسيار بيداركننده است كه پس از اطَّلاع از سخنان دانشمندى معاصر ، كه از زندگى انسان اين زمان آگاه است ، و معاصر بودن را درك مىكند ، و نداى قرآن را در « حركت كردن از موضع دفاع از مستضعفان و دور شدن از همهء موقعيّتها و امكانات مترفان » لبّيك مىگويد ، به سخنان\r\n\r\n","description":"","footnote":"\r\n« 1 » « غاية المرام » ، سيّد هاشم بحرانى / 779 ( قطع بزرگ ) ؛ نيز جلد ششم ، بخش پايانى ، تنبيهات پنجاهگانه ، تنبيه 4 .\r\n« 2 » فصل 22 ، از اين باب ( جلد چهارم ) .\r\n","page_name":" 555 ","page_number":555},
  {"content":"\r\nدانشمندى زاهد گوش فرا داريم كه چند قرن پيشتر از ما زندگى مىكرده است ( تا به خوبى اين واقعيّت را لمس كنيم كه « بريدن از ثروتمندان » كار واجبى است كه هيچ مبلَّغ يا عالم يا مرجع يا مصلح يا انقلابى نمىتواند - بدون اقدام عملى در بارهء آن به شكلى فراگير و با صراحت - به هيچ اصلاح يا انقلابى دگرگونساز دست يابد ) ، و آن سخن ، از شيخ بزرگوار زاهد ، ابو محمّد ، حسن بن ابو الحسن ديلمى ، از عالمان قرن هفتم است :\r\n« بدان كه احياى دين خدا ، و اعلاى آيين او ، و اطاعت از او امر پيامبران و شرايع ، و يارى كردن آنان و ترويج دعوتهاى ايشان - از آدم ابو البشر گرفته تا زمان پيامبر ما محمّد « ص » - تحقّق نيافته است مگر به پايمردى اهل فقر و مسكنت . آيا نشنيده اى كه خدا در كتاب عظيم خود ، به زبان پيامبر بزرگوارش در اين باره چه گفته است ؟ خداوند اين مطلب را خوب روشن كرده است ، كه كسانى كه در صدد انكار شرايع و اديان الهى برآمده‌اند ، توانگران شادخوار و اشراف متكبّر بوده‌اند . . . » . « 1 » اشاره در تكميل سخن صاحب « ارشاد القلوب » بايد افزود : بسيار مىشود كه در زمانها و جوها و شرايطى و با زمينه هاى تربيتى متفاوت ، كسانى بهم رسند كه معتقد باشند و اهل انكار اعتقادى نباشند ، ليكن به دليل علايق تكاثرى و خصلت سرمايه دارى و حبّ مال و قدرت و امثال آن ، زير بار اجراى قسط ، و توازن اموال و داراييها ، و توزيع عادلانهء امكانات معيشتى نروند ، و زمينه هاى تحقق قسط و عدل را - در فرايندهاى گوناگون - از ميان ببرند .\r\n\r\n","description":"","footnote":"\r\n« 1 » « ارشاد القلوب » / 223 - 224 ؛ نيز فصل 22 ، از اين باب ( جلد چهارم ) ، و فصل 50 ، از اين باب ( جلد پنجم ) .\r\n","page_name":" 556 ","page_number":556},
  {"content":"\r\n\r\nنگاهى به سراسر فصل\r\nشايد فصلهاى گذشته تاكنون - با آيات و احاديث مندرج در آنها - توانسته باشد كه كالبد نظام تكاثرى اترافى را تشريح كند . « 1 » البتّه فرهنگ اقتصادى اسلام ، به خودى خود ، اين كالبد را تشريح مىكند ، و از پيامدهاى سرطانى آن ، كه كشندهء فرد و ويرانكنندهء اجتماع است پرده برمىدارد ، و تأثيرگذاريهاى شوم آن را بر عقل و فطرت و قلب و وجدان و اخلاق و دين و فرهنگ و هنر و حكومت و سياست و مديريّت و قانونگذارى و دادگسترى و دفاع ، و همچنين بر موجوديّت انسان و شخصيّت اجتماع ، بدرستى روشن مىسازد .\r\nآشكار است كه استضعاف و استكبار ملازم يك ديگرند و - جز در مواردى خاص - هيچ مردمى مستضعف نمىشوند مگر بوسيلهء مستكبران خود ، اگر چه به اين صورت كه مستكبران خودى آن ملَّت با مستكبران بيگانه منافع مشترك داشته باشند ، و در راه سودپرستى و افزونخواهى - خواسته يا نخواسته - با آنان همكارى كنند . نيز آشكار است كه « استكبار اقتصادى » زمينه را براى « استكبار اخلاقى » و نفسى آماده مىسازد ، چنان كه فقر و استضعاف زمينه را براى استضعاف فكرى و اخلاقى . در فصل گذشته - در ضمن سخن گفتن از ارتباط تكاثر و استثمار - به اين نكته اشاره كرديم كه استثمارگران به وسايلى متشبّث مىشوند كه آنان را به هدفهايشان برساند ، و استضعاف خود يكى از اين گونه وسايل است ؛ از اين رو مردم را به استضعاف مىكشند ، و\r\n\r\n","description":"","footnote":"\r\n« 1 » در همهء 15 فصلى كه در بارهء مبارزه فراگستر اسلام با « نظام تكاثرى اترافى » آورده‌ايم ( 8 فصل در نيمهء دوم اين جلد و 7 فصل ديگر در آغاز جلد چهارم ) ، در بارهء تشريح كالبد نظام ياد شده سخنانى گفته‌ايم ، اگر چه پس از خود آيات و احاديث ذكر شده در اين فصلها ، و تعدّد آنها ، و صراحت و قاطعيّت آنها ، و تأكيد و تأييد مضامين آنها بوسيلهء يك ديگر ، و دقّت خوانندگان در فهم آنها ، ديگر نيازى به هيچ سخنى نيست . و آنچه ما گفته‌ايم نيز برگرفته است از قرآن كريم و احاديث شريف ، چنان كه روش كتاب « الحياة » همين است ، و جوهر و لبّ آن جز همين تعاليم - با دريافتى جامع و مرتبط و محور يافته - چيزى نيست .\r\n","page_name":" 557 ","page_number":557},
  {"content":"\r\nارزشهاى مورد احترام آنان را سبك مىشمارند ، و مردان انقلابى حقگرا و آزاد مردان هوشيار را به اتّهامات واهى متّهم مىسازند ؛ و اين همه براى آن است تا محيط را براى خود و هدفهاى تكاثرى و استثمارى و اترافى خويش آماده سازند . . . و در آن مىكوشند كه اين استضعاف را در دو بعد عملى سازند :\r\n1 - اقتصادى .\r\n2 - فرهنگى .\r\nدر بعد نخست ، مؤمنان مخلص و مقاوم را ، كه در برابر ايشان قاطعيّت نشان مىدهند ، از اين جهت كه از مال و ديگر ضروريّات زندگى بىبهره‌اند ، مورد عيبجويى قرار مىدهند .\r\nدر بعد دوّم ، در برابر گروه ديگرى از مقاومان جبهه گيرى مىكنند ، و ارزشهاى دينى و اخلاقى ايشان را ( ارزشهايى كه در راه پاسدارى از آنها بجان مىكوشند ، تا جايى كه در راه تثبيت آنها خود را فدا مىكنند و خون خويش را تقديم مىدارند ) ، مورد اهانت قرار مىدهند ، و از سر تحقير مىگويند : « ما نمىفهميم شما چه مىگوييد ! » .\r\nاين واقعيّت تلخ اجتماعى را سخنان امير المؤمنين « ع » در وصف موسى « ع » و هارون « ع » و ورود ايشان بر فرعون - كه در اين فصل آورديم - به بهترين گونه شرح داده است . شما مىتوانيد دوباره آنجا را با ژرفنگرى بخوانيد ؛ و مىتوانيد به « نهج البلاغه » رجوع كنيد و همهء كلام امام را از نظر بگذرانيد .\r\nآنچه همچون نتيجه از اين بحثها و مطالعات به دست مىآوريم ، اين است كه انسان مسلمان صالح ، در دامان تكاثر و اتراف و سرمايه دارى و استكبار مالى و اقتصادى پرورش پيدا نمىكند . همچنين اجتماع اسلامى صالح نيز ، با حضور برنامه هاى مالى تكاثرى ، راهى به سوى پا گرفتن نمىيابد .\r\nو اين گمان كه ، امكان آن هست كه در اجتماعى تكاثر حضور داشته باشد ، ليكن اين تكاثر از قدرت برخوردار نباشد ( يعنى حضور\r\n","description":"","footnote":"","page_name":" 558 ","page_number":558},
  {"content":"\r\nسرمايه دارى بدون ديكتاتورى سرمايه داران ) ، يا غفلت است يا خود را به غفلت زدن ، چه اين امر از محالات است ؛ چنان كه در « سرآغاز » به آن اشاره كرديم ، و در فصل بيستم از اين باب آن را مورد توضيح قرار داده‌ايم ؛ آنجا را بنگريد . « 1 »\r\n\r\n","description":"","footnote":"\r\n« 1 » ( جلد چهارم ) .\r\n","page_name":" 559 ","page_number":559},
  {"content":"\r\n\r\nفصل پانزدهم اسلام و نظام تكاثرى اترافى ، مبارزه اى فراگستر ( 8 )\r\n\r\n- تكاثر ، تصاعدى نامتناهى\r\n\r\nقرآن\r\n1 * ( . . . قالَ الَّذِينَ يُرِيدُونَ الْحَياةَ الدُّنْيا : يا لَيْتَ لَنا مِثْلَ ما أُوتِيَ قارُونُ ، إِنَّه لَذُو حَظٌّ عَظِيمٍ ، ) * « 1 » . . . آنان كه خواستار زندگى دنيا بودند گفتند : كاش ما نيز آنچه به قارون داده‌اند مىداشتيم ، او ( از دنيا و مال دنيا ) نصيبى فراوان دارد ،\r\n\r\nحديث\r\n1 النّبي « ص » : يا ابن مسعود ! أجسادهم لا تشبع ، و قلوبهم لا تخشع . . .\r\nيدّعون أنّهم على ديني و سنّتي و منهاجي و شرائعي ، إنّهم منّي برآء ، و أنا منهم بريء . « 2 » پيامبر « ص » : اى ابن مسعود ! بدنها ( شكمها ) شان سير نمىشود ، و دلهاشان\r\n\r\n","description":"","footnote":"\r\n« 1 » « سورهء قصص » ( 28 ) : 79 .\r\n« 2 » « مكارم الأخلاق » / 526 - 528 .\r\n","page_name":" 560 ","page_number":560},
  {"content":"\r\nخشوع پيدا نمىكند . . . مدّعى آنند كه بر دين و سنّت و روش و شريعت منند ، ليكن از من بيزارند و من از آنان بيزارم . 2 الإمام علي « ع » : من كان بيسير الدّنيا لا يقنع ، لم يغنه من كثيرها ما يجمع . « 1 » امام على « ع » : آن كس كه به اندك دنيا خرسند نگردد ، بسيار دنيا نيز او را سير نخواهد ساخت . 3 الإمام علي « ع » : الحريص لا يكتفي . « 2 » امام على « ع » : حريص به هيچ چيز بسنده نمىكند . 4 الإمام علي « ع » : من رضي من الدّنيا بما يجزيه ، كان أيسر ما فيها يكفيه . و من لم يرض من الدّنيا بما يجزيه ، لم يكن فيها شي يكفيه . « 3 » امام على « ع » : آن كس كه به اندازهء كفاف از دنيا راضى شود ، كمترين چيز دنيا براى او بسنده است ؛ و آن كس كه به اندازهء كفاف راضى نشود ، چيزى نيست كه بتواند بسندهء او باشد . 5 الإمام السّجّاد « ع » : . . . التّعب و النّصب خلقا في الدّنيا و لأهل الدّنيا . و ما أعطي أحد منها حفنة إلَّا أعطي من الحرص مثليها . . . « 4 »\r\n\r\n","description":"","footnote":"\r\n« 1 » « غرر الحكم » / 280 .\r\n« 2 » « غرر الحكم » / 16 .\r\n« 3 » « كافى » 2 / 140 .\r\n« 4 » « خصال » 1 / 64 .\r\n","page_name":" 561 ","page_number":561},
  {"content":"\r\n( 1 ) امام سجّاد « ع » : . . . خستگى و رنج در دنيا و براى اهل دنيا آفريده شده‌اند ؛ به هيچ كس مشتى از مال دنيا ندادند ، مگر اينكه دو برابر آن حرص به او دادند . . . 6 الإمام الباقر « ع » - فيما رواه الإمام الصّادق : مثل الحريص على الدّنيا كمثل دودة القزّ ، كلَّما ازدادت على نفسها لفّا ، كان أبعد لها من الخروج ، حتى تموت غمّا . « 1 » امام باقر « ع » - به روايت امام صادق « ع » : مثل آدم حريص نسبت به دنيا مثل كرم ابريشم است كه هر چه بيشتر بر گرد خود بتند ، بيرون آمدنش از پيله دشوارتر مىشود ، و سرانجام از اندوه در آن خواهد مرد . 7 الإمام الصّادق « ع » : إن كان ما يكفيك يغنيك ، فأدنى ما فيها يغنيك . و إن كان ما يكفيك لا يغنيك ، فكلّ ما فيها لا يغنيك . « 2 » امام صادق « ع » : اگر آنچه تو را بس باشد بىنيازت كند ، كوچكترين چيز دنيا بىنيازت خواهد كرد ؛ و اگر آنچه تو را بس باشد بىنيازت نكند ، همهء دنيا هم بىنيازت نخواهد كرد . الإمام الصّادق « ع » : مثل الدّنيا كمثل ماء البحر ، كلَّما شرب منه العطشان ازداد عطشا حتى يقتله . « 3 »\r\n\r\n","description":"","footnote":"\r\n« 1 » « كافى » 2 / 134 .\r\n« 2 » « كافى » 2 / 139 .\r\n« 3 » « كافى » 2 / 136 .\r\n","page_name":" 562 ","page_number":562},
  {"content":"\r\n( 1 ) امام صادق « ع » : مثل دنيا همچون مثل آب درياست ، كه هر چه شخص تشنه از آن بيشتر بياشامد تشنگى او فزونتر شود ، تا سرانجام تشنگى او را هلاك كند .\r\n","description":"","footnote":"","page_name":" 563 ","page_number":563},
  {"content":"\r\n\r\nنگاهى به سراسر فصل\r\nخصلت فزونخواهى مال - چنان كه گذشت - برخاسته از نفس است ، و حالتى است كه از باطن آدمى سرچشمه مىگيرد ، و همچون غدّه اى سرطانى است كه پيوسته رشد مىكند و اندازه اى براى بزرگ شدن نمىشناسد . و اين حالت در واقع از فقر نفس حاصل مىشود ، چه در اين حالت - به هيچ گونه - احساس بىنيازى نمىكند ، و به كفاف و بالاتر از كفاف قانع نمىشود ، بلكه پيوسته خواهان بيشتر و بيشتر از بيشتر است ، و به غل و زنجيرهاى آزمندى و حرص بسته شده است ؛ و هر گاه از دنيا و خواستهء دنيا يك مشت به او داده شود ، دو برابر آن حرص و آز به او داده مىشود .\r\nپيامبر اكرم « ص » ، احوال جسمى و روحى اين گونه كسان را چنين توصيف كرده است : « أجسادهم لا تشبع و قلوبهم لا تخشع « 1 » تنهاشان سير نمىشود و دلهاشان خشوع پيدا نمىكند » . در اين سخن نبوى به تأثير متقابل جسم و جان ، در حالت حرص تكاثرى ، اشاره شده و آمده است كه سيرى ناپذيرى فزونخواهانهء جسم با فقدان خشوع و خضوع قلب ( تفرعن و گردنفرازى ) همراه است . پيامبر اكرم « ص » سپس اوصافى را ياد فرموده كه ملازم با اين حالت است ، و سپس از دارندگان چنين صفاتى ابراز بيزارى كرده است : « يا ابن مسعود ! يدّعون أنّهم على ديني و سنّتي و منهاجي و شرائعي ، إنّهم منّي برآء و أنا منهم بريء « 2 » اى ابن مسعود ! مدّعى آنند كه بر دين و سنّت و روش و شريعت منند ، ولى از من بيزارند و من از آنان بيزارم » .\r\nو اين اعلان برائت پيامبر « ص » است از مالداران متكاثر و شادخوار ؛ پس لازم است كه نظام اقتصاد اسلامى و علماى دين نيز ، از تكاثر و متكاثران و سرمايه داران و مترفان و صاحبان ثروتهاى هنگفت همين گونه اعلان برائت كنند ، تا سنّت نبوى و سيره و شريعت او را زنده كرده باشند ، و سرزمينهاى اسلامى را از هر گونه تسليم شدن به زرداران\r\n\r\n","description":"","footnote":"\r\n« 1 » « مكارم الاخلاق » / 528 .\r\n« 2 » « مكارم الاخلاق » / 528 .\r\n","page_name":" 564 ","page_number":564},
  {"content":"\r\nزورمدار ، يا فرو افتادن و سقوط نجات داده باشند ، و اعتقادات نسلهاى جوان و آگاهان هوشيار را نگاه داشته باشند ، و از طبقات محروم حمايت كرده باشند و . . .\r\nتذييل و تفصيل شايد بعضى از مكاتب اقتصادى چنان پندارند كه رشد نظامهاى سرمايه دارى ، و نيز سقوط و متلاشى شدن آنها ، تنها به عوامل مادّى بستگى دارد و عامل انسانى و چگونگى تفكَّرات انسانى را در آنها تأثيرى نيست . ليكن موضوع بر اساس « تصوّر اسلامى » مستند به امورى است كه عقيدهء انسان و تصوّر او از جهان ، و تغييرى كه در نفوس بشرى در پى علَّتهايى حاصل مىشود ، از جملهء آنهاست . آنچه از اين موضوع به بحث فعلى ما ارتباط پيدا مىكند اين است كه تورّم نظام تكاثرى و تصاعد آن ، از خواستنهاى تكاثرى و سرمايه دارى حاصل مىشود . و منشأ اين طلب و خواست ، نفس شخص طالب و اخلاق او است كه با فرهنگ و تصوّر او از انسان و جهان و زندگى وابستگى دارد . و چون آدمى در دوزخ اين خواست تصاعدى بيفتد ، حرص و آز او براى افزون كردن مال پيوسته رو به افزايش مىرود . و از اينجاست كه از دايرهء فطرت انسانى خارج مىشود و از واقعيّت انسانى دور مىگردد ، و به سلامت اجتماع زيان مىرساند ، و با طبيعت زندگى به معارضه برمىخيزد ، چه زندگى بنا بر طبيعت خود ، بر گرد محور عدل و ميانه روى مىچرخد . اين است كه خواست تصاعد يافتهء تكاثرى - از جمله - به اين چيزها آسيب مىرساند :\r\n1 - به خود انسان .\r\n2 - به فطرت متعادل انسان .\r\n3 - به سلامتى جامعهء انسانى و روابط آن .\r\n4 - به عدالت و ميانه روى .\r\n5 - به صلح و امنيّت اجتماع .\r\n6 - به واقعيّت مال و قوام بودن آن .\r\n","description":"","footnote":"","page_name":" 565 ","page_number":565},
  {"content":"\r\n7 - به بقاى دين در جامعه و نفوذ آن در همهء لايه هاى اجتماع .\r\n8 - به رشد و اعتلاى فرهنگ .\r\n9 - به نبرد با فقر و محروميّت .\r\n10 - به قداست جهانى عدل .\r\nو يگانه وسيله براى طرد اين امور منفى و رهانيدن مردم محروم از چنگال اين هشت پا - هشت پاى تكاثر مالى - آگاه كردن مردم است از حقايق امور ، تا بدانند كه چه چيز به سود ايشان است و چه چيز به زيانشان ، و تا دستهايى را كه به سود ايشان كار مىكند از دستهاى زيانكار باز شناسند .\r\nپس بر مصلحان هوشيارى كه انسان را - صادقانه - دوست مىدارند ، و مقاصد و اهداف دين را - آگاهانه - در مىيابند ، و براى نجات انسان از راه دين و تعليمات آن - خالصانه - كار مىكنند ، واجب است كه براى تحقّق بخشى به اين امور بكوشند و در راه اين كوشش ، در اين باره ها به تلاش برخيزند ، تلاشى پىگير :\r\n1 - افزودن فرهنگ و آگاهى مردم محروم .\r\n2 - آشكار ساختن مفاسد تكاثر و آثار مخرّب آن .\r\n3 - شناساندن عوامل گوناگون تكاثر و راههاى رشد آن .\r\n4 - شناساندن عوامل سقوط تكاثر و راههاى نابودى آن .\r\n5 - آگاهسازى مردم از مبارزهء قاطع اسلام با تكاثر و « غناى وافر » .\r\nدر پايان اين بحث به پاره اى از مظاهر تكاثر تصاعدى به اختصار اشاره مىكنيم :\r\n1 - برترى يافتن اصالت مال و منافع مادّى ، و فدا كردن ارزشهاى اخلاقى و دينى و اجتماعى و انسانى در راه آن .\r\n2 - گسترش استثمار و ستم فزايندهء روز به روز ، و چاپيدن اموال و ثروتهاى عمومى .\r\n3 - كاستن مزدها و تنگ كردن دايرهء معيشت بر رنجبران و كارگران و كشاورزان و مردمان ناتوان ، تا به قبول مزدهاى اندك در برابر كارهاى\r\n","description":"","footnote":"","page_name":" 566 ","page_number":566},
  {"content":"\r\nفراوان و خسته كننده ناگزير گردند .\r\n4 - دخالت كردن در نرخگذاريها و اجحاف به مردم ، هر روز بيش از روز پيش .\r\n5 - انحصارى كردن اموال و كانيها و استفاده بردن از آنها براى مشتى از نفوذ داران ، و تبديل مالكيّتهاى كوچك به مالكيّتهاى بزرگ ، و تأسيس مؤسّسات اقتصادى انحصارى و بازارهاى مشترك ، تا پشت اردوگاه تكاثرى و سرمايه دارى محكم شود ، و فرصت بلعيدن همهء جهان را به دست آورد ، در عين آنكه اگر همهء دنيا در نزد آن جمع شود مايهء خرسندى و بىنيازيش نخواهد بود .\r\nشرح دو حديث حديث نخست ؛ حديث باقرى ، كه آن را در فصل آورديم : « مثل الحريص على الدّنيا كمثل دودة القزّ ، كلَّما ازدادت على نفسها لفّا كان أبعد لها من الخروج حتّى تموت غمّا ( 1 ) مثل آدم حريص در دنيا مثل كرم ابريشم است ، كه هر چه بيشتر بر گرد خود بتند ، بيرون آمدنش از پيله دشوارتر مىشود ، و سرانجام از اندوه در آن خواهد مرد » . اين حديث واقعيّت نظام تكاثرى را مجسّم مىسازد ، و با توجّه به همگونى سنّتهاى حاكم بر زندگى فرد و اجتماع و شبيه بودن آنها ، ما را از حركت اجتماع با بيانى نمادين ( سمبليك ) مىآگاهاند ؛ و اينك شرح آن :\r\n1 - نظام تكاثرى پيله ( خانه اى كه كرم ابريشم براى خود مىسازد ) .\r\n2 - متكاثران كرمهاى ابريشم .\r\n3 - پيوندهاى تكاثرى رشته هاى ابريشمى كه كرم از خود خارج مىكند و خانهء خود را با آن مىسازد و در آن خانه زندانى مىشود .\r\n4 - رشد نظام تكاثرى فراوانى رشته هايى كه به مدفون شدن كرم مىانجامد .\r\n","description":"","footnote":"","page_name":" 567 ","page_number":567},
  {"content":"\r\nبنا بر اين ، نظام تكاثرى ، سرمايه دارى ، ربوى ، پيله و تارهايى است كه به دست متكاثران بافته مىشود . و رشد اين نظام حركتى انتحارى است كه آن را به سوى مرگ در ميان رشته هاى بافتهء خود مىراند و سبب نابودى آن و جايگزينى ديگران مىشود : * ( « ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ الله ، فَمِنْكُمْ مَنْ يَبْخَلُ ، وَمَنْ يَبْخَلْ فَإِنَّما يَبْخَلُ عَنْ نَفْسِه ، وَالله الْغَنِيُّ وَأَنْتُمُ الْفُقَراءُ ، وَإِنْ تَتَوَلَّوْا يَسْتَبْدِلْ قَوْماً غَيْرَكُمْ ، ثُمَّ لا يَكُونُوا أَمْثالَكُمْ ) * « 1 » ، ( 1 ) آگاه باشيد ! اين شماييد كه مىخوانندتان تا در راه خدا انفاق كنيد ، برخى از شما بخل مىورزند ؛ هر كس بخل ورزد در حقّ خويش ( و به زيان خويش ) بخل ورزيده است ؛ خداوند بىنياز است و شماييد نيازمندان ، اكنون اگر روى بگردانيد ( و انفاق نكنيد ) شما را خواهد برد و به جاى شما ديگران را خواهد آورد كه همچون شما ( بخيل ) نباشند ، » . بخل و ترك انفاق ( در اثر مال دوستى و مال اندوزى و سرمايه دارى ) يكى از خويهاى زشت است ، كه « قرآن كريم » آن را سبب دو زيان بزرگ معرّفى كرده است :\r\n1 - زيان شخصى ، از آن جهت كه نتيجهء بخل به خود بخيل باز مىگردد ، بنا بر اين ، عمل نادرستى است بر ضدّ خود شخص بخيل .\r\n2 - زيان اجتماعى ، بدان جهت كه موجب تغيير نظام اجتماعى و نابودى نظام موجود مىشود . و اين تعبير پرژرفا در آيه : « فإنّما يبخل عن نفسه » ، آشكارا به « زيان شخصى » اشاره مىكند ، و به صورت ضمنى به زيان دوم . و در قسمت پايانى - چنان كه واضح است - « زيان اجتماعى » ياد شده است . در حديث دو نكتهء ديگر نيز وجود دارد :\r\nنكتهء نخست : كارى كه ابريشم مىكند كارى طبيعى است و منشأ آن غريزهء حشره است ، چنان كه منشأ حركت تكاثرى براى افزودن مال ، خصلت مال دوستى و افزونطلبى است ( و إن كان ما يكفيك لا يغنيك ، فكلّ ما فيها لا يغنيك « 2 » اگر آنچه براى تو بسنده است بىنيازت نكند ،\r\n\r\n","description":"","footnote":"\r\n« 1 » « سورهء محمّد « ص » » ( 47 ) : 38 .\r\n« 2 » « كافى » 2 / 139 ؛ از سخنان امام صادق « ع » .\r\n","page_name":" 568 ","page_number":568},
  {"content":"\r\nهمهء آنچه در دنياست بىنيازت نخواهد كرد ) .\r\nنكتهء دوم : حركت كرم ابريشم ، كه پيرو دريافت غريزى او است ، به منظور نفى ذات و نابود شدن او انجام نمىشود ، بلكه به گمان كرم ، حركتى براى رشد و تكامل و ساختن ساختمانى براى ادامه دادن به زندگى است ؛ ليكن اين ساختمان - از جايى كه كرم آگاهى از آن ندارد - به گور او مبدّل مىشود . حالت تكاثرى نيز چنين است : متكاثر نظام تكاثرى را بناى مستحكمى براى ادامه دادن به زندگيى آسوده تصوّر مىكند ، و تلاش تكاثرى خويش را گامى براى تكامل و رشد آن مىپندارد كه او و جاودانگى مطلوب او را فراهم مىآورد * ( ( يَحْسَبُ أَنَّ مالَه أَخْلَدَه ) * « 1 » چنان گمان مىكند كه مالش او را جاودانه خواهد ساخت ) ، ولى سنّت دادگرانهء خدا كه بر همهء كائنات و اجتماعات فرمان مىراند ، و قانون مراعات ميانه روى و موازنهء حاكم بر زندگى فرد و جامعه ، اين بنيان مستحكم را به گورى مبدّل مىسازد كه متكاثران گمراه غافل در آن به خاك سپرده مىشوند .\r\nآرى ، نظام تكاثرى در چاله اى مدفون مىشود كه آن را به دست خود حفر كرده است ؛ و متكاثر بدين گونه زندگى خود را تباه مىكند و نقد عمر را از كف مىدهد ، در حالى كه پيوسته بر گرد خود و تلاشگريهاى خويش ، تارهايى بافته از مالطلبى مىتند ، و بدين گونه از بيرون آمدن از تنيدهء خويش هر چه بيشتر دور مىشود . و اين زيانها تنها منحصر به زندگى او نمىماند ، بلكه حيات اجتماع را نيز به مخاطره مىاندازد ؛ پس تكاثر به معناى مرگ در مرگ ، و تبهكارى در تبهكارى است : موت براى انسان و شخصيّت انسانى او ، و تبهكارى براى اجتماع و قوام و حيثيّت آن .\r\nحديث دوّم ؛ حديث صادقى « ع » : « مثل الدّنيا كمثل ماء البحر ، كلَّما شرب منه العطشان ازداد عطشا ، حتّى يقتله « 2 » مثل دنيا همچون مثل\r\n\r\n","description":"","footnote":"\r\n« 1 » « سورهء همزه » ( 104 ) : 3 .\r\n« 2 » « كافى » 2 / 136 .\r\n","page_name":" 569 ","page_number":569},
  {"content":"\r\nآب درياست كه هر چه شخص تشنه از آن بيشتر بياشامد تشنگى او افزونتر مىشود ، تا سرانجام تشنگى او را هلاك كند » . تعبير « ازداد عطشا تشنگى او افزونتر مىشود » ، در حديث ، دو اصل را به روشنى مىرساند :\r\n1 - رشد نظام تكاثرى ، امرى طبيعى و ضرورى است براى آن .\r\n2 - رشد تكاثرى ، عملى انتحارى است كه موجب نيستى نظام مىشود ( حتّى يقتله تا سرانجام او را هلاك كند ) . و اين معنى در قرآن كريم به صورت اصلى كلَّى چنين آمده است : * ( « وَلا تَقْتُلُوا أَنْفُسَكُمْ ) * « 1 » خودتان را مكشيد » . « 2 » آگاهى و تفاوت مادّيگرى ماركسى بر اين اعتقاد است كه رشد نظام سرمايه دارى امرى جبرى است ، و موجب رشد تضاد در داخل اجتماع مىشود ، و اين امر به نابودى سرمايه دارى مىانجامد ، زيرا كه « بدبختى محرومان ، و شبكه هاى احتكار ، و رفتار زشت استعمار ، و گروههاى بيكاران » پيوسته افزايش پيدا مىكنند ؛ پس در اين مكتب اعتقاد بر آن است كه سرمايه دارى گور خود را حفر مىكند ؛ ليكن ميان اين گفته و آنچه از تعاليم اسلام نقل كرديم - و از قرآن و حديث به دست آورديم - تفاوت است ، چه تصوّر اسلامى در بارهء نفس موضوع ( نابودى نظام تكاثرى و تبدّل يافتن آن به دست خود ) ، به دلايلى ، با نگرشهاى ديگر متفاوت است ، اينك برخى از آن دلايل :\r\n1 - اسلام به بيان اين موضوع و فهماندن آن به مردم از چهارده قرن پيش از اين اقدام كرده است .\r\n2 - اسلام با بيانات جامع و تعبيرهاى فراگير خود در بارهء « تكاثر » و « اتراف » ، و ربط دادن موضوع با امورى مردمى و اخلاقى ، در اين مبارزه\r\n\r\n","description":"","footnote":"\r\n« 1 » « سورهء نسا » : 29 .\r\n« 2 » نيز فصل 2 ، از اين باب ( در همين جلد ) ، بند « ب » ، عنوان 2 .\r\n","page_name":" 570 ","page_number":570},
  {"content":"\r\nبسى پيش رفته است ، و آن را چنان گسترده و فراگير ساخته است كه هيچ گوشه اى از آن از اين مبارزه بر كنار نمانده است .\r\n3 - در نظريّهء ماركس ، رشد نظام سرمايه دارى نتيجهء جبرى عوامل مادّى و تكامل ابزار توليد معرّفى شده است ، در صورتى كه اسلام براى رشد نظام تكاثرى تصاعدى به عامل نفسانى نيز اشاره مىكند ، يعنى طبع مالدوستى و مالاندوزى در انسان : « و إن كنت إنّما تريد ما لا يكفيك ، فإنّ كلّ ما فيها لا يكفيك « 1 » اگر خواستار بيش از آن باشى كه تو را بسنده است ، هر چه در دنياست تو را بسنده نيست » . و اين نگرش نگرشى جامع و كامل است .\r\nاين خصلت در طبع آدمى از قديمترين زمانهاى تاريخ تاكنون رسوخ داشته ، و در هر عصرى به صورتى جلوه گر شده است كه متناسب با اوضاع و احوال اجتماعى و فضاى فرهنگى و زمينه هاى اقتصادى آن عصر بوده است . و همين امر سبب آن شده است كه - در گذر تاريخ - دو طبقه به وجود آيد : مترفان و محرومان ، استثماركنندگان و استثمارشوندگان ، كه يكى از آن دو به نام « مستكبران » معروف است و ديگرى به نام « مستضعفان » ، مستكبران و مستضعفان اقتصادى . و اين دو طبقه همواره - به صورتها و اشكال گوناگون - در برابر هم قرار داشته‌اند و به جبهه گيرى و نبرد پرداخته‌اند ؛ و اكنون نيز همين حال را دارند .\r\n4 - شدّت يافتن تضاد ميان سرمايه داران و كارگران - به اعتقاد ماركسى - به انهدام نظام سرمايه دارى مىانجامد ، ليكن در تصوّر ( جهان نگرى ) اسلامى ، نظام تكاثرى به دلايل زير فرو مىريزد :\r\n( 1 ) - ظلم اجتماعى * ( ( وَكَمْ قَصَمْنا مِنْ قَرْيَةٍ كانَتْ ظالِمَةً ، وَأَنْشَأْنا بَعْدَها قَوْماً آخَرِينَ ) * « 2 » ، ( 2 ) مردم شهرهايى بسيار را هلاك كرديم كه ستمگر بودند ، و پس از آنان گروهى ديگر پديد آورديم ، ) . ( 2 ) - انحراف از مسير مشيّت الهى و عدل عمومى حاكم بر جهان\r\n\r\n","description":"","footnote":"\r\n« 1 » « كافى » 2 / 138 - 139 ؛ از سخنان امام على بن ابى طالب « ع » .\r\n« 2 » « سورهء انبيا » ( 21 ) : 11 .\r\n","page_name":" 571 ","page_number":571},
  {"content":"\r\n* ( ( . . . وَأَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ ) * « 1 » ، ( 1 ) كسانى را كه ستم كردند ، به سبب آنكه گناه مىكردند ، به عذابى سخت گرفتار كرديم ، ) .\r\n( 3 ) - طغيان و خروج از قانون توازن و ميانه روى ، كه بر موجوديّت فرد و هويّت جامعه حاكم است * ( ( حَتَّى إِذا أَخَذْنا مُتْرَفِيهِمْ بِالْعَذابِ إِذا هُمْ يَجْأَرُونَ ) * « 2 » ، ( 2 ) تا آنگاه كه نعمت پروردگار ايشان را به عذاب گرفتار كنيم ، و ناگاه همه به درگاه خدا زارى كنند ، ) .\r\n5 - ابزار توليد و شرايط اقتصادى - در نظريّهء ماركسى - بر زندگى فردى و اجتماعى انسان مسلَّط است ، و انسان تنها آلتى است مطيع حركت جبرى جامعه كه تابع ابزار توليد است ؛ ليكن در تصوّر اسلامى ، انسان آزاد و متعهّد و مسئول است ، و اجتماع مكلَّف است و بر افراد آن لازم است كه - از راههاى شايسته و گوناگون - زمينه را آمادهء آن مىسازند كه مردمان قسط و عدالت را بر پاى دارند « 3 » ، مانند توزيع عادلانه ( و تعديل يافتهء ) مال و انفاق آن ، و پرداختن حقوق و واجبات مالى لازم فراوان ، رسمى و غير رسمى . به همين جهت مىنگريم كه قرآن كريم همگان را طرف خطاب قرار مىدهد و در دستورهاى خود مسئوليت را بر دوش همه مىنهد : « * ( أَنْفِقُوا ) * انفاق كنيد » ، « * ( لا تَطْغَوْا ) * طغيان و گردنكشى مكنيد » ، « * ( لا تَقْتُلُوا أَنْفُسَكُمْ ) * خودهاتان را مكشيد » .\r\n\r\n","description":"","footnote":"\r\n« 1 » « سورهء اعراف » : 165 .\r\n« 2 » « سورهء مؤمنون » ( 23 ) : 64 .\r\n« 3 » البتّه دين اسلام چنان نيست كه براى حركت در اين نقطهء حياتى مهم ، به پند دادن و موعظه كردن و شعار پراكندن بسنده كند ، يا به اين قانع گردد كه از اين همه اموال سرسامآور و درآمدهاى استثنايى ، كسانى مقدارى محدود بپردازند ، بلكه هدف عملى اسلام تعديل مالكيّت و تعديل مصرف است ، هر دو ، و بيرون آوردن اموال از انحصار شمارى چند . و اين همه بايد به بركت احكام اولى و ثانوى و حكومتى اسلامى انجام پذيرد ؛ با توجّه به اينكه اسلام « آهن فرود آمده » * ( ( وَأَنْزَلْنَا الْحَدِيدَ )\r\nرا نيز فراموش نمىكند ، و هر گاه در انقلابهاى دگرگونساز ( كه انقلاب جز دگرگونسازى نيست ) ، به اعمال نيروى سركوبگر ، در بارهء متكاثران و مستكبران نياز افتد ، به كارگيرى آن را لازم مىشمارد ؛ و اين نياز هماره حس مىشود ، و حس مىشود\r\n","page_name":" 572 ","page_number":572},
  {"content":"\r\n6 - تصوّر اسلامى - بر خلاف اعتقاد ماركسى - علَّت هلاك فرد و اجتماع را يك امر خاص اقتصادى قرار نمىدهد ، بلكه براى هلاك افراد و تبديل يافتن نظم حاكم بر اجتماع ، اسباب گوناگونى بر مىشمارد ، همچون :\r\n( 1 ) - كفر .\r\n( 2 ) - شرك .\r\n( 3 ) - فساد اخلاقى كه به ستمگرى مىانجامد .\r\n( 4 ) - فساد فرهنگى كه به ستمگرى مىانجامد .\r\n( 5 ) - فساد سياسى كه به ستمگرى مىانجامد .\r\n( 6 ) - فساد اقتصادى كه به ستمگرى مىانجامد .\r\n( 7 ) - تجاوز مالى كه برابر با ستمكارى است .\r\n( 8 ) - ضعف دفاعى كه باعث پذيرفتن ستم است .\r\nو چيزهايى مشابه اينها ؛ چيزى كه هست ، عامل اقتصادى با اشكال مختلف آن از جملهء مهمترين عوامل و سببهاست ؛ و به همين جهت داعيان الهى ، مردمان را - از نخست - به برپا داشتن قسط و ترك ستم و بيداد فرا خوانده‌اند .\r\nو آشكار است كه عوامل فساد تأثيرات متقابلى دارند ، يعنى فساد در يك بعد سبب ايجاد فساد در بعدهاى ديگر نيز مىشود .\r\nترجمهء بخش سوّم از كتاب « الحياة » پايان گرفت ، و به دنبال آن ، ان شاء الله تعالى ، ترجمهء بخش چهارم خواهد آمد ، و از « فصل شانزدهم » ( از « باب يازدهم » ) ، آغاز مىگردد .\r\n\r\n","description":"","footnote":"","page_name":" 573 ","page_number":573}
  ]