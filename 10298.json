[
  {"content":"\r\n\r\nسلسله پژوهش هاى اعتقادى\r\n( 17 )\r\nغدير\r\nآخرين جايگاه اعلام عمومى\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى . على ، 1327\r\nعنوان قراردادى : حديث الغدير التبليغ الأخير لإمامة الأمير . فارسى .\r\nعنوان ونام پديدآور : غدير آخرين جايگاه اعلام عمومى /\r\nعلى حسينى ميلانى : ترجمه و ويرايش هيئت تحريريه\r\nمركز حقايق اسلامى .\r\nمشخصات نشر : قم : الحقايق ، 1388 .\r\nمشخصات ظاهرى : 80 ص . 21 * 14 س م .\r\nفروست : سلسله پژوهش هاى اعتقادى ، 17 .\r\nشابك : 4 - 19 - 5348 - 600 - 978\r\nوضعيت فهرست نويسى : فيپا\r\nيادداشت : كتاب حاضر يكى از مقالات ارائه شده در همايشى تحت عنوان همايش امام على عليه السلام ، بزرگداشت چهاردهمين قرن برپائى غدير در لندن در سال 1369 است .\r\nموضوع : على بن ابى طالب ، ( عليهما السلام ) ، امام اول ، 23 قبل از هجرت - 40 ق - - اثبات خلافت\r\nموضوع : غدير خم\r\nشناسه افزوده : مركز الحقائق الاسلاميه\r\nرده بندى كنگره : 1388 4041 ح 585 ح / 223 / 54 bp\r\nرده بندى ديويى : 452 / 297\r\nشماره كتابشناسى ملى : 4471 - 49\r\nمركز الحقائق الاسلامية\r\nنام كتاب : غدير آخرين جايگاه اعلام عمومى\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريرية مركز حقايق اسلامى\r\nناشر : مركز حقايق اسلامى\r\nشمارگان : 1500 نسخه\r\nنوبت چاپ : اول / 1388\r\nليتوگرافى : أهل بيت عليهم السلام\r\nچاپ : وفا\r\nشابك : 4 - 19 - 5348 - 600 - 978\r\n4 - 19 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائية ، روبه روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهارراه آبردار ، ساختمان پزشكان ، واحد 9 ، مركز فرهنگى انتشاراتى\r\nمنير ، تلفن : 77521836 - 021 ( 4 خط )\r\nمشهد : چهارراه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن : 2242262 - 0511 01951199486\r\nاصفهان : چهار باغ پايين ، رو به روى ورزشگاه تختى ، مركز تخصصى حوزه علميه اصفهان ، تلفن : 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n17 ) غدير آخرين جايگاه اعلام عمومى\r\n\r\nسرآغاز\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nالحمد للَّه ربّ العالمين ، والصّلاة والسّلام على سيّدنا ونبيّنا محمّد وآله\r\nالطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\nدر سال 1410 هجرى قمرى برابر با 1369 هجرى شمسى ، به مناسبت هزار و چهارصدمين سال برپايى واقعه غدير به همّت برخى مؤسّسات شيعى خارج از ايران ، همايش بين المللى بزرگى در لندن برگزار شد . در آن همايش انديشمندان و صاحب نظران نامور بسيارى از كشورهاى جهان حضور داشتند . نوشتارى كه اكنون پيش روى شماست ؛ يعنى غدير آخرين جايگاه اعلام عمومى به همين مناسبت و به منظور قرائت در اين همايش جهانى نگارش يافته است .\r\nالبته متن حاضر به عنوان پيش‌گفتار آن پس از برگزارى همايش و خطاب به شركت كنندگان و دست اندركاران برپايى آن نگاشته شده است :\r\nتوفيقى حاصل شد كه ما نيز در همايش بزرگ‌داشت غدير حضور\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nيابيم و پاى سخن برخى از بزرگان دانش و انديشه نشسته و بهره‌اى گيريم و استفاده ببريم ؛ از اين رو لازم مىدانم پيش از هر سخن از تمام زحمات و تلاش‌هاى مادى و معنوى به عمل آمده در راه برگزارى اين محفل فرهنگى و از استقبال و پذيرايى نيكوى برگزار كنندگان آن تقدير و تشكر نمايم .\r\nبا اين حال احساس مسئوليت مرا بر آن مى دارد كه نكاتى چند را نيز پيرامون اين همايش و مقالات و سخنان ارائه شده در آن متذكر شوم و اميد آن دارم كه به اين وسيله ، بارى را كه بر دوش خود احساس مىكنم به مقصد رسانده و وظيفه خويش را به انجام رسانم .\r\nچنان كه نيك مىدانيم اين همايش به نام « همايش امام على عليه السلام و بزرگ‌داشت چهاردهمين قرن برپايى غدير » و به همين مناسبت فرخنده برگزار شد . ما نيز به اين محفل دعوت شده بوديم و مقالات و سخنان خويش را نيز به همين مناسبت آماده كرده بوديم .\r\nپرواضح است كه مقصد و مقصود نهايى از برپايى چنين گفتمانى بيان و تبيين حقايق و واقعيت‌هايى مرتبط با واقعه عظيم غدير خم خواهد بود .\r\nاما متأسفانه تريبون همايش به صحنهء طرح آرا و نظرياتى كه جايگاه طرح آن‌ها زمان و مكان ديگرى بود تبديل گشت ، گرچه اين نظرات نيز از حس دينى برخاسته بود ؛ آن چنان كه جناب مستطاب آقاى سيد مرتضى عسگرى نيز بدان اشاره نمودند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nامّا اگر برگزار كنندگان اين همايش بين المللى از تحوّل موضوع گفتمان از « غدير خم » به « وحدت بين فرق اسلامى » آگاهى داشته‌اند ، چگونه است كه به اطلاع ميهمانان و دعوت شدگان نرسانده‌اند تا همگى موضوع سخن و نوشتار خويش را بر اساس آن تنظيم كنند ، نه آن كه فقط برخى چنين كنند و اگر برگزار كنندگان نيز از اين تغيير آگاه نبوده‌اند ، چگونه و چرا چنين تغييرى صورت گرفته است ؟\r\nاينك نكاتى را پيرامون سخنان برخى فضلا و اساتيد گرامى بيان مىكنيم .\r\nدر اين همايش ، جمعى از آقايان محترم كه در سخنان خويش به مسألهء وحدت بين فرقه‌هاى اسلامى پرداختند . برخى فقط به دعوت ديگران به اين امر اكتفا نموده و راهكارى براى ارائه نداشتند و برخى نيز راهكارهايى را مطرح فرمودند كه البته آن چه را كه هر يك از اين آقايان ارائه نمود - آقاى سيد مرتضى عسگرى ، شيخ محمّد مهدى شمس الدين و شيخ بوطى - با ديگرى تفاوت اساسى و مبنايى داشت .\r\nدر اين ميان طرح ديگرى نيز وجود دارد كه اى كاش قبلًا آماده كرده و اجازهء قرائت در همايش را مىيافت . اين طرح را نگارنده ، از جدّ عظيم الشأن مرجع بزرگ شيعه ، آيت اللَّه العظمى سيد محمّد هادى ميلانى رحمه اللَّه اخذ كرده‌ام و اكنون در منظر ديد و انديشه شما قرار مىدهم و بر شماست كه آن چه را نيكوتر است برگزينيد كه اين فرمان\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nخدا در كتاب عزيزش است كه فرمود :\r\n« فَبَشِّرْ عِبادِ الَّذينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ » ؛ « 1 »\r\nپس بندگان مرا مژده ده ؛ همان كسانى كه سخنان را مىشنوند و از نيكوترين آن‌ها پيروى مىكنند .\r\nهمگى نيك مىدانيم كه قرآن كريم مسلمانان را به وحدت فراخوانده و از اختلاف و جدايى بر حذر داشته است ، آن جا كه خداى متعال فرموده است :\r\n« وَاعْتَصِمُوا بِحَبْلِ اللَّهِ جَميعًا وَلا تَفَرَّقُوا » ؛ « 2 »\r\nهمگى به ريسمان الهى چنگ زنيد و از تفرقه بپرهيزيد .\r\nو پيامبر گرامى اسلام صلى اللَّه عليه وآله - كه به تعبير قرآن « بِالْمُؤْمِنينَ رَؤُفٌ رَحيمٌ » « 3 » بر مراعات حال مؤمنان حريص و شفقت مهربانيش بر آنان زبانزد و آشكار بود و به خوبى مىدانست پس از وفاتش چه خواهد شد - فرموده :\r\nستفترق امّتي على ثلاث وسبعين فرقة . . . ؛ « 4 »\r\nپس از من به زودى امتم 73 گروه خواهند شد . . . .\r\n\r\n\r\n","description":"","footnote":"\r\n( 1 ) . سورهء زمر : آيهء 17 و 18 .\r\n( 2 ) . سورهء آل عمران : آيهء 103 .\r\n( 3 ) . سورهء توبه : آيهء 128 .\r\n( 4 ) . ر . ك : فيض القدير : 5 / 490 ، مناقب آل ابى طالب : 2 / 270 .\r\n","page_name":" 14 ","page_number":14},
  {"content":"\r\n\r\nهمگان را به وحدت و يكپارچگى امر فرموده و از جدايى و تفرقه بر حذر داشته‌اند .\r\nحال با توجّه به اين كه آن حضرت مىدانستند كه پس خود چه خواهد شد و نسبت به امت كمال شفقت را داشتند و همگان را از تفرقه و جدايى بر حذر داشته‌اند ، آيا مىشود باور كرد كه خودشان راهكارى پيش روى امت قرار نداده و آنان را براى رسيدن به مقصد كه همانا هدايت و رستگارى و نجات در آخرت است ، راهنمايى نكرده باشند ؟\r\nآيا مىشود باور كرد كه آيه مباركهء « وَاعْتَصِمُوا بِحَبْلِ اللَّهِ جَميعًا وَلا تَفَرَّقُوا » « 1 » را تفسير نكرده و مصداق « حبل اللَّه » را كه مراد خداوند متعال است معيّن نكرده باشند ؟\r\nاگر آن حضرت راه را ارائه فرموده و آيهء مباركه را تفسير نموده باشند كه تفسير ايشان نيز وحى الهى است كه فرمود :\r\n« وَما يَنْطِقُ عَنِ الْهَوى * إِنْ هُوَ إِلّا وَحْيٌ يُوحى » . « 2 »\r\nآيا درست است كه به گفته ديگران گوش دهيم و يا دور خود جمع شده و براى اسلام و مسلمانان از خودمان فكر كنيم ؟\r\nحال اگر ما اهميّت و ضرورت وحدت اسلامى را از سخن گفتن\r\n\r\n\r\n","description":"","footnote":"\r\n( 1 ) . سورهء آل عمران : آيهء 103 .\r\n( 2 ) . سورهء نجم : آيات 3 و 4 .\r\n","page_name":" 15 ","page_number":15},
  {"content":"\r\n\r\nدربارهء حديث غدير و دلالت آن بر امامت و ولايت برتر مىانگاريم و معتقديم كه علم كلام موجب تفرقهء بين مسلمانان است - آن گونه كه آقاى شيخ محمّد مهدى شمس الدين بيان كرد - و گويا كه بزرگان شيعه و اهل سنّت ، زندگى خود را در مباحثى كه هيچ ثمرى نداشته گذرانده و هم‌چنان مىگذرانند ؛ چرا به خدا و رسولش مراجعه نمىكنيم تا راه وحدت ميان مسلمانان را از كتاب و سنت اخذ كنيم با آن كه خداى سبحان در هر امر مورد اختلافى به رجوع به اين دو فرمان داده و فرموده است كه :\r\n« فَإِنْ تَنازَعْتُمْ في شَيْءٍ فَرُدُّوهُ إِلَى اللَّهِ وَ الرَّسُولِ » ؛ « 1 »\r\nپس هر گاه در امرى نزاع داشتيد ، آن را به خدا و پيامبر او باز گردانيد .\r\nو آن گاه دربارهء آن چه از آن حضرت رسيده فرموده :\r\n« وَما آتاكُمُ الرَّسُولُ فَخُذُوهُ وَما نَهاكُمْ عَنْهُ فَانْتَهُوا » ؛ « 2 »\r\nو آن چه را پيامبر براى شما آورده بگيريد و از آن چه شما را باز داشته ، خوددارى كنيد .\r\nآرى ، رسول اللَّه راه را نشان داده‌اند و به امت وصيت فرموده‌اند .\r\nحديثى داريم كه همگى آن را روايت مىكنيم ؛ امّا چه خوب است\r\n\r\n\r\n","description":"","footnote":"\r\n( 1 ) . سورهء نساء : آيهء 59 .\r\n( 2 ) . سورهء حشر : آيهء 7 .\r\n","page_name":" 16 ","page_number":16},
  {"content":"\r\n\r\nبياييم همگى به آن عمل كنيم ! رسول خدا صلى اللَّه عليه وآله فرمودند :\r\nإنّي تارك فيكم الثقلين : كتاب اللَّه وعترتي أهل بيتي ما إن تمسّكتم بهما لن تضلّوا بعدي وقد نبّأني اللطيف الخبير أنّهما لن يفترقا حتّى يردا عليّ الحوض ، فانظروا كيف تخلفوني فيهما ؛\r\nمن دو چيز گران بها در ميان شما مىگذارم : كتاب خدا و عترت و خاندانم ؛ مادامى كه به آن‌ها تمسك كنيد ، هرگز پس از من گمراه نخواهيد شد . به راستى كه خداوند آگاه و داناى رازها به من خبر داد كه اين دو از يك‌ديگر جدا نمىشوند تا اين كه كنار حوض كوثر بر من وارد شوند . پس بنگريد كه پس از من چگونه با آن‌ها رفتار مىكنيد .\r\nحديث ثقلين را مسلم نيشابورى ، احمد بن حنبل ، ترمذى ، و بسيارى ديگر نقل كرده‌اند . « 1 » با كمى تأمّل مىيابيم كه اين حديث به روشنى تفسير « حبل اللَّه » را براى ما بيان مىدارد ، به خصوص كه در برخى از عبارت‌هاى ديگر اين روايت آمده است كه حضرت فرمودند :\r\nما إن اعتصمتم بهما ؛\r\nمادامى كه به آن دو تمسّك كنيد .\r\n\r\n\r\n","description":"","footnote":"\r\n( 1 ) . صحيح مسلم : 7 / 122 و 123 ، مسند احمد : 3 / 14 ، 5 / 182 و 189 ، سنن ترمذى : 5 / 329 ، المستدرك على الصحيحين : 3 / 110 و 148 ، مجمع الزوائد : 9 / 162 و 163 ، المصنّف ابن ابى شيبه : 7 / 176 .\r\n","page_name":" 17 ","page_number":17},
  {"content":"\r\n\r\nافزون بر اين ، از پيشواى ششم امام صادق عليه السلام نيز در ذيل اين آيه روايت شده كه فرمودند :\r\nنحن حبل اللَّه ؛ « 1 »\r\nما همان حبل الهى هستيم .\r\nاگر نيك بنگريم مىيابيم كه به يقين اين حديث بهترين نقطه اشتراك و قدر جامع تمام امت اسلام است و از اين روست كه به پيروان فرقه‌هاى ديگر مىگوييم - چنان كه آقاى سيّد مصطفى جمال الدين در قصيدهء خود گفتند - قدم در طرف نزديك شدن با ما بگذاريد ، ما به شما نزديك خواهيم شد .\r\nاينك نكاتى درباره طرح وحدت شيخ بوطى لازم است به عرض برسانم :\r\nايشان در سخنان خود ، بر حديث غدير هيچ اشكالى نداشت ، نه در سند و نه در دلالت آن ؛ ما بدين جهت از او متشكريم ؛ زيرا برخى از علماى فرقهء او حاضر نشده‌اند حديث را روايت كنند و بعضى نيز عبارات آن را تحريف نموده و جمعى دلالت آن را انكار كرده‌اند ؛ بلكه يكى از آنان حتى حضور حضرت امير عليه السلام را روز غدير خم منكر شده است !\r\nهم‌چنين جناب شيخ بوطى بر وجوب محبت اهل بيت عليهم السلام\r\n\r\n\r\n","description":"","footnote":"\r\n( 1 ) . المحتضر : 327 ، تفسير فرات : 90 ، حديث 73 ، تفسير ثعلبى : 3 / 163 ، شواهد التنزيل : 1 / 169 .\r\n","page_name":" 18 ","page_number":18},
  {"content":"\r\n\r\nتأكيد نمود كه البته اين موضوع به دليل و برهان نيازى ندارد و نشانه اسلام به شمار مىآيد .\r\nهم‌چنين جناب شيخ بوطى اقتدا به اهل بيت عليهم السلام را لازم و ضرورى دانست و گفت لازمهء هر محبتى اطاعت از محبوب است كه « إنّ المحب لمن يحبّ مطيع » .\r\nسپس معلوم شد كه اين مطالب خوب را به جهت زمينه سازى براى كلام بعدى خود مطرح نموده ، وى گفت :\r\nواللَّه ، لو خالف علي أبا بكر لتابعناه ولكنّه بايع أبا بكر ؛\r\nبه خدا سوگند ، اگر على با ابوبكر مخالفت مىكرد ما نيز از او پيروى مىكرديم ، ولى او با ابوبكر بيعت كرد .\r\nپس شما كه شيعيان على هستيد نيز بايد تبعيّت كنيد و اين است معناى وحدت .\r\nپاسخ ما اين است كه درست است كه امير مؤمنان على عليه السلام در مقابل آن چه سقيفه از او ستاند ، سكوت اختيار كرد ؛ اما آيا گمان مىبريد سكوت آن حضرت به معناى بيعت و رضايت اوست ؟\r\nچنان كه مىدانيد و در مباحث فقهى نيز به اثبات رسيده كه سكوت اعم از رضايت و عدم رضايت است ، جز در يك يا دو مورد خاص .\r\nجناب شيخ بوطى در ادامه تلاش نمود بر تئورى سكوت اميرالمؤمنين عليه السلام در قبال ماجراى سقيفه ، شواهدى نيز ارائه نمايد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو در اين راستا به موضع خيرخواهانه حضرت على عليه السلام به هنگام اقدام ابوبكر و عمر براى جنگ و خيرخواهى آن بزرگوار براى عثمان هنگامى كه در محاصره مسلمانان قرار گرفته بود اشاره نمود .\r\nاما جناب شيخ بوطى از اين نكته غافل شده‌اند كه خيرخواهى و نصيحت كسى كه مشورت در كارى را مىطلبد شأن هر مسلمان ؛ بلكه هر انسان خردمند است و اين نيز به معناى رضايت از اشخاص و پيروى و موافقت با آنان نيست .\r\nالبته جنابِ شيخ از خوددارى امير مؤمنان على عليه السلام از بيعت با ابوبكر كه تاريخ‌نگاران بر آن هم‌نظرند ، هيچ سخنى به ميان نياورد ، همان گونه كه در خطبه شقشقيه گوشه‌هايى از اين ماجرا به روشنى توسط خود اميرالمؤمنين عليه السلام بيان شده است .\r\nعلاوه بر اين جا دارد كه به جناب شيخ بگوييم : دربارهء فاطمه زهرا عليها السلام چه مىگوييد ؟ همو كه رسول خدا صلى اللَّه عليه وآله وى را پاره تن خويش معرفى كرد - كه به سبب صحّت اين روايت و متفق بودن راويان بر آن ، برخى بزرگانِ حديث هم‌چون سهيلى و قرطبى با استناد به اين حديث آن بانو را از تمامى اصحاب پيامبر برتر و افضل دانسته‌اند - آيا آن عزيزِ رسول خدا صلى اللَّه عليه وآله به خلافت ابوبكر رضايت داشته است ؟\r\nمگر در حديث صحيحى نيامده كه\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمن مات و لم يعرف إمام زمانه مات ميتة جاهلية ؛ « 1 »\r\nهر كه بميرد و امام زمان خويش را نشناسد به مرگ جاهليت از دنيا رفته است .\r\nپس امام آن بانو كه بوده است ؟\r\nمگر مدعاى شيخ اين نيست كه به خدا سوگند ! اگر على عليه السلام با ابوبكر مخالفت مىكرد به يقين ما هم به او اقتدا مىكرديم ؟\r\nخوب ما هم مىگوييم : به خدا سوگند ! نظر على عليه السلام همان نظر فاطمه عليها السلام بوده ، اگر فاطمه عليها السلام با ابوبكر بيعت مىكرد ما نيز به يقين به او اقتدا مىكرديم .\r\nوى در تكميل طرح خويش گفت :\r\nوإنّ عليّاً حارب معاوية ونحن مع علي في حربه مع معاوية ؛\r\nو به راستى على با معاويه جنگيد و ما نيز با على هستيم در جنگ او با معاويه .\r\nپس اختلاف در كجا است كه نياز به وحدت و ترك اختلاف داريم ؟\r\nوى گفت :\r\nمنطقة الخلاف من الحسن المجتبى إلى الحسن العسكري ، وهذا\r\n\r\n\r\n","description":"","footnote":"\r\n( 1 ) . الملل والنحل : 1 / 192 ، شرح المقاصد : 2 / 275 .\r\n","page_name":" 21 ","page_number":21},
  {"content":"\r\n\r\nالاختلاف اجتهادي ؛\r\nمحل خلاف بين ما و شما از حسن مجتبى تا حسن عسكرى است و اين اختلاف اجتهادى است و نبايد باعث تفرقه مسلمانان شود .\r\nعجب ( ! ! ) ائمّه ما باعث اختلاف هستند ؟ !\r\nبايد گفت كه حديث « إنّي تارك فيكم الثقلين . . . » به همراه حديث « الأئمة من بعدي اثناعشر . . . » « 1 » - با آن كه همگى بر صحت آن هم‌نظرند و باز هم عده‌اى از اهل سنّت پس از نقل آن ، خود را به زحمت انداخته و سعى نموده‌اند معناى آن را به تحريف بكشانند - دليلى است روشن و استوار بر امامت دوازده امام از ذريه رسول خدا صلى اللَّه عليه وآله .\r\nالبته احاديث بسيار ديگرى نيز وجود دارد كه جناب مستطاب آقاى عسگرى در سخنانشان به برخى از آن‌ها اشاره فرمودند .\r\nپيروى از دوازده امام و اقتداى به ايشان در تمام امور دينى و دنيوى وصيت و سفارش رسول خدا صلى اللَّه عليه وآله است و يگانه راهى است كه رسول خدا براى رستگارى و نجات امت ارائه فرموده و اين سخن كه « امامت اينان مسأله‌اى اجتهادى است و به همين سبب مورد اختلاف قرار گرفته » سخنى به دور از انصاف و عدل است .\r\nآقاى بوطى در ادامهء طرح وحدت خود گفت :\r\n\r\n\r\n","description":"","footnote":"\r\n( 1 ) . حديث « الائمة من بعدي » يا « الخلفاء من بعدي اثنا عشر » از احاديث قطعى است .\r\n","page_name":" 22 ","page_number":22},
  {"content":"\r\n\r\nولو أنّ المهدي الّذي تقولون به ظهر وأسّس الدولة الإسلامية لبايعناه مثلكم ؛\r\nاگر آن مهدى كه به او عقيده داريد آشكار شود و دولت اسلامى تأسيس كند البته ما نيز مانند شما با او بيعت خواهيم كرد .\r\nجا دارد گفته شود كه امام مهدى عليه السلام دوازدهمين امام از امامان اهل بيت عليهم السلام است كه رسول خدا صلى اللَّه عليه وآله آنان را قرين قرآن قرار داده و تصريح فرموده كه آنان و كتاب خدا از يك‌ديگر جدايى ندارند تا روز حشر كه اين موضوع نيز از جمع بين دو حديث فوق - حديث « إنّي تارك فيكم الثقلين . . . » و حديث « الأئمّة من بعدي اثناعشر . . . » - به دست مىآيد .\r\nالبته حضرت مهدى ، امام دوازدهم ما عجل اللَّه تعالى فرجه الشريف زنده است و هم اكنون بر روى زمين زندگى مىكند كه اعتقاد به زنده بودن او نيز به شيعيان امامى اختصاص ندارد و گروه بسيارى از بزرگان اهل سنّت به اين موضوع اعتراف نموده و درباره آن بزرگوار كتاب‌ها نگاشته‌اند .\r\nاكنون ، بايد از شيخ بوطى سؤال شود كه : اگر امامت ائمه از حسن مجتبى تا حسن عسكرى عليهم السلام را قبول ندارد ، آيا بنى اميه ، بنى مروان و بنى العباس را به امامت مىپذيرد ؟\r\nآيا به امامت يزيد كه جمعى از اهل بيت رسول خدا صلى اللَّه عليه وآله را به خاك و خون كشيد و ديگر دشمنان اهل بيت عليهم السلام كه پس از\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nوى بر مسند حكومت نشسته‌اند معتقد است و باز هم سخن از وجوب محبت اهل بيت و اقتدا به آنان را زمزمه مىكند ؟\r\nدر پايان ، آن چه بيان شد نكاتى نسبت به اين همايش است و اين چند صفحه ، راهكارى براى وحدت بود كه خدمت برادران فاضل و دانشمند تقديم گرديد تا كسى نگويد در حالى كه مسلمانان در مواجهه با دشمن و در خطر هستند ، نگارنده سخن از تفرقه و اختلاف به ميان مىآورم ؛ بلكه معتقدم وحدت ميان مسلمانان امرى لازم و ضرورى است ؛ اما بايد چگونگى آن مورد بحث و بررسى قرار گيرد و نمىتوان در چنين مسأله مهمى بر پايه آرا و نظرات غير علمى عده‌اى سخن گفت - كه بنابر آن چه در تاريخ مىبينيم - به ويژه تاريخ معاصر - مسلمانان در همه جوانب و در برابر هر دشمن مشتركى ، اتحاد و يگانگى خود را حفظ مىكنند - بلكه بايد اين موضوع به طور دقيق و علمى مورد كنكاش قرار گيرد و تمام جوانب آن به گفت و گو گذاشته شود تا راهكارى كه از آن به دست مىآيد بر اساس مبانى همگان ، مورد قبول واقع شود و پس از مطرح شدن در جامعه پايدار بماند .\r\nدر پايان براى برگزاركنندگان اين همايش موفقيت و براى شركت كنندگان آن توفيق خدمت را اميد دارم .\r\n22 ذى حجه 1410 ه\r\nعلى حسينى ميلانى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nغدير\r\nآخرين جايگاه اعلام عمومى\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nامامت حضرت امير مؤمنان على ( ع )\r\nالحمد للَّه ربّ العالمين والصلاة والسلام على خير عباده محمّد وآله الطاهرين واللعنة والعذاب على أعدائهم أعداء اللَّه ، من الأوّلين والآخرين .\r\nروز غدير ، يادآور امامت حضرت اميرالمؤمنين عليه السلام وانتصاب آن عزيز بر اين مقام و الا است .\r\nاما او كدامين گاه امام نبوده تا از انتصابش بر اين جايگاه رفيع ، در غدير يا ديگر زمان سخن گوييم ؟\r\nچه بسا اين نكته بر برخى گران آمده و گويند : شگفتا از اينان ! ما اثبات اصل امامت او را طلب مىكنيم و خواهان دليل بر جانشينى بىواسطه وى پس از رسول خدا صلى اللَّه عليه وآله هستيم ، حال اينان مىگويند : او كدامين زمان امام نبوده است ؟\r\nمعناى چنين ادعاى بزرگى چيست ؟ و راه اثبات آن كدام است ؟\r\nبه بيانى روشن‌تر آن چه را ما مدّعى آنيم ، اين سخن است كه از\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nهمان زمان كه سرور ما محمّد مصطفى صلى اللَّه عليه وآله پيامبر بوده ، مولاى ما على مرتضى عليه السلام نيز امام و وصى او بوده است و خداى متعال در همان گاه كه اراده و مشيتش بر نبوت و پيامبرى آن بزرگوار تعلّق گرفته ، بر امامت اين عزيز نيز تعلّق يافته است .\r\nچه بسا اين كلام برگوش برخى ناآشنا و بر سينه بعضى گران آمده از آن رخ برتابند ؛ ولى سزد پيش از آن كه كلام مدّعى را شنوى به شتاب داورى نكن ؛ پس نيك بنگر كه راه اين است .\r\n\r\nامامت به دست خداوند است\r\nپيش از ورود به اصل بحث ، بيان اين نكته ضرورى به نظر مىرسد كه امامت عهد و پيمانى به سان نبوت است . پس به دست خداى متعال بوده و هيچ كس بدان مقام رفيع نائل نمىگردد ، مگر آن را كه او اراده فرموده باشد و خداوند سبحان نيز تعيين اين امر را حتى به پيامبر خود صلى اللَّه عليه وآله وامگذارده تا چه رسد به امت او .\r\nبر اين نكته برهان‌هاى محكم و دليل‌هاى متقن بسيارى از كتاب الهى و سنت نبوى دلالت دارند . در روايتى نقل شده ، نبى اكرم صلى اللَّه عليه وآله حتى در سخت‌ترين اوضاع و احوال و در هنگامه‌اى كه بيش از هر زمان به يارى و نصرت نياز داشت ، باز هم براين امر تصريح مىفرمود .\r\nتاريخ نگاران و سيره نويسان آورده‌اند :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nهنگامى كه پيامبر خدا شريعت خود را بر قبايل عرب عرضه داشت ، بعضى از آنان گفتند : « اگر ما بر آن چه مىگويى با تو بيعت كرده و هم پيمان شويم و خدا تو را بر مخالفانت پيروز كند ، آيا پس از تو رهبرى اين امر به دست ما خواهد بود ؟ »\r\nآن حضرت پاسخ داد :\r\nالأمر إلى اللَّه يضعه حيث شاء ؛ « 1 »\r\nاين امر به دست خداست و او به هر كه بخواهد واگذار مىكند .\r\nپس چه كسى است كه خداوند خواست امر امامت براى او باشد ؟\r\nو چه وقت درخواست كرد ؟\r\n\r\nاز عالم نور تا روز انذار\r\nخداوند متعال در همان گاه كه نبى اكرم صلى اللَّه عليه وآله را آفريد ، امير مؤمنان على عليه السلام را نيز خلق فرمود . آن دو بزرگوار در عالم نور يك نور و با هم آفريده شدند . سپس پروردگار سبحان اراده فرمود كه محمّد بن عبداللَّه صلى اللَّه عليه وآله پيامبر باشد و على بن ابىطالب عليهما السلام جانشين او و اين امر از همان ابتداى آفرينش آن دو بزرگوار بود .\r\nاز اين رو جانشينى و خلافت امير مؤمنان على عليه السلام در همان زمان\r\n\r\n\r\n","description":"","footnote":"\r\n( 1 ) . انسان العيون : 2 / 154 .\r\n","page_name":" 29 ","page_number":29},
  {"content":"\r\n\r\nتثبيت شد كه نبوت و پيامبرى خاتم الانبياء صلى اللَّه عليه وآله تعيين گشت .\r\nاين موضوع را نبى اكرم صلى اللَّه عليه وآله ، همان راستگوى امين براى ما چنين بيان فرموده‌اند :\r\nكنت أنا وعليّ نوراً بين يدي اللَّه عزّ وجلّ ، يسبّح اللَّه ذلك النور ويقدّسه ، قبل أن يُخلق آدم بألف عام ، فلَمّا خلق اللَّه آدم ركّب ذلك النور في صلبه ، فلم يزل في شيء واحدٍ حتّى افترقنا في صلب عبدالمطّلب ، ففيَّ النبوّة وفي عليّ الخلافة ؛\r\nهزار سال پيش از آفرينش آدم ، من و على در نزد خداى عزّ وجلّ يك نور بوديم . آن نور خداوند را تسبيح و تقديس مى كرد تا هنگامى كه پروردگار سبحان آدم را آفريد . آن گاه اين نور را در صلب وى قرار داد . پس از آن نيز پيوسته اين نور يكى بود تا سرانجام ما را در صلب عبدالمطلب به دو شاخه تقسيم فرمود و از اين رو نبوت در من و جانشينى و خلافت در على است .\r\nهم‌چنين پيامبر خدا صلى اللَّه عليه وآله مىفرمايد :\r\nإنّ اللَّه عزّ وجل أنزل قطعةً من نور ، فأسكنها في صلب آدم ، فساقها حتى قسّمها جزءين ، جزء في صلب عبداللَّه ، و جزء في صلب أبي طالب ، فأخرجني نبيّاً وأخرج عليّاً وصيّاً ؛ « 1 »\r\n\r\n\r\n","description":"","footnote":"\r\n( 1 ) . اين حديث را كه به « حديث نور » معروف است احمد بن حنبل شيبانى ، ابوحاتم ، عبداللَّه بن احمد ، ابن مردويه ، ابونعيم اصفهانى ، ابن عبدالبرّ ، خطيب بغدادى ، ابن مغازلى ، ديلمى ، ابن عساكر ، رافعى ، محبّ طبرى ، ابن حجر عسقلانى و ديگران نقل كرده‌اند . براى آگاهى بيشتر از اين موضوع به جلد پنجم از موسوعه ما نفحات الازهار في خلاصة عبقات الانوار كه از نظر سند و دلالت بحث شده ، مراجعه شود .\r\n","page_name":" 30 ","page_number":30},
  {"content":"\r\n\r\nخداوند عزّوجلّ نورى فرو فرستاده و در صلب آدم جاى داد و آن را به همان شكل سير داده تا سرانجام به دو بخش تقسيم نمود . بخشى را در صلب عبداللَّه و بخش ديگر را در صلب ابوطالب به وديعت نهاد .\r\nسپس مرا نبى و على را وصى من از صلب پدرانمان خارج نمود .\r\nو بدين گونه همان زمان كه سرور ما محمد مصطفى صلى اللَّه عليه وآله به نبوت برگزيده شد ، مولاى ما على مرتضى عليه السلام نيز به جانشينى و امامت بعد او انتخاب گرديد . . . .\r\nسپس آن بزرگوار ، پيامبر ، زاده شد و اين بزرگوار امام پس از او . . .\r\nو چون آن حضرت مبعوث گشت اين عزيز اول مسلمان شد . « 1 »\r\n\r\n\r\n","description":"","footnote":"\r\n( 1 ) . پيامبر خدا صلى اللَّه عليه وآله و اصحاب به اين امر شهادت داده‌اند ، و شخص امير مؤمنان على عليه السلام در موارد متعدّدى آن را بيان فرموده‌اند . ر . ك : المستدرك على الصحيحين : 3 / 136 ، سنن ابن ماجه : 1 / 57 ، الخصائص نسائى : 3 ، الاستيعاب : 2 / 457 ، اسد الغابه : 4 / 18 ، حلية الاولياء : 1 / 66 ، تاريخ طبرى : 2 / 213 ، مجمع الزوائد : 9 / 102 ، تاريخ بغداد : 4 / 233 ، سنن ترمذى : 2 / 214 و ديگر منابع . البته اگر كسى بحث ما را ملاحظه كند خواهد ديد كه منظور از نخستين مسلمان همان معناى گفتار خداوند متعال است كه مىفرمايد : « قُلْ إِنّي أُمِرْتُ أَنْ أَكُونَ أَوَّلَ مَنْ أَسْلَمَ » ؛ « بگو من مأمورم كه نخستين مسلمان باشم » ؛ ( سورهء انعام : آيهء 14 ) .\r\n","page_name":" 31 ","page_number":31},
  {"content":"\r\n\r\nو هنگامى كه آن حضرت خويشان و نزديكان خود را هشدار داده و به يارى دعوت نمود ، « 1 » فقط اين گرامى با او بيعت كرده و هم‌پيمان شد ؛ همان زمان كه فرمود :\r\nيا بني عبدالمطلب ! إنّي بعثت لكم خاصّة وإلى الناس عامّة فأيّكم يبايعني على أن يكون خليفتي ؟\r\nاى فرزندان عبدالمطلب ! من براى شما به طور خاص و براى همه مردم به طور عمومى مبعوث شده‌ام ؛ پس كدام يك از شما با من بيعت مىكند تا جانشين من گردد ؟\r\nوالبته تنها كسى كه به آن حضرت پاسخ داد اميرالمؤمنين عليه السلام بود . « 2 » گويا آن بزرگوار كه اين گونه پرسيد و اعلام فرمود ، مأمور شده\r\n\r\n\r\n","description":"","footnote":"\r\n( 1 ) . سورهء شعراء : آيهء 214 .\r\n( 2 ) . اين حديث را كه به « حديث الدار » معروف است محدّثان ، تاريخ نگاران و سيره نويسان نقل كرده‌اند : از جمله احمد بن حنبل در مسند : 1 / 111 ، نسائى در الخصائص : 18 ، طبرى در تاريخ : 2 / 216 ، ابن اثير جزرى : 2 / 24 ، متقى هندى در كنز العمّال : 6 / 392 ، 397 ، حلبى در سيره : 1 / 304 ، هيثمى و ديگر عالمان .\r\n","page_name":" 32 ","page_number":32},
  {"content":"\r\n\r\nبود تا از اراده الهى و تقدير وى در عالم ذر پرده افكند و بدين طريق سنگ زيرين امامت اين عالم را در آن روز بنا نهد .\r\n\r\nاز روز انذار تا غدير\r\nاز آن روز به بعد ، نبى اكرم صلى اللَّه عليه وآله در هر فرصت و موقعيت و در ميان هر گروه و جماعت و در هر جنگ و نبرد از اين حقيقت پرده برمىداشت و با عبارات و كلمات مختلف آن را به ديگران مى رساند . . . .\r\nگاه او را به پيامبران تشبيه مىكرد و مىفرمود :\r\nمن أراد أن ينظر إلى آدم في علمه ، وإلى نوح في فهمه ، وإلى موسى في مناجاته ، وإلى عيسى في سمته ، وإلى محمّد في تمامه وكماله وجماله ، فلينظر إلى هذا الرجل المقبل ؛\r\nهر كه مىخواهد به علم آدم و فهم و درايت نوح و راز و نياز موسى و سكينه و وقار عيسى و كمال و جمال محمّد بنگرد ، به اين مرد كه نزد من مىآيد نگاه كند .\r\nهنگامى كه حاضران سرهايشان را بلند كردند و براى ديدن اين شخص گردن‌هايشان را كشيدند ، تنها على عليه السلام را ديدند . « 1 »\r\n\r\n\r\n","description":"","footnote":"\r\n( 1 ) . اين حديث را كه به « حديث الأشباه » معروف است ، عبدالرزّاق بن همام ، احمد بن حنبل ، ابوحاتم رازى ، ابن شاهين ، حاكم نيشابورى ، ابن مردويه ، ابونعيم اصفهانى ، بيهقى ، ابن مغازلى ، ديلمى ، محبّ طبرى ، و گروه ديگرى نقل كرده‌اند و ما درباره سند و متن آن در موسوعه نفحات الازهار في خلاصة عبقات الانوار بحث كرده‌ايم .\r\n","page_name":" 33 ","page_number":33},
  {"content":"\r\n\r\nدر جاى ديگر مقام ومنزلت او را نسبت به خويش مانند منزلت هارون نسبت به موسى بر مىشمرد و مىفرمود :\r\nأنت منّي بمنزلة هارون من موسى إلّاأنّه لا نبي بعدي ؛ « 1 »\r\nتو براى من مانند هارون براى موسى هستى جز آن كه پس از من پيامبرى نخواهد بود .\r\nدر زمانى ديگر برترى وى را به سبب داشتن مهم‌ترين صفت و خصوصيت امام - يعنى اعلميت - اعلام نموده و مى فرمود :\r\nأنا مدينة العلم وعلي بابها ، فمن أراد المدينة فليأتها من بابها ؛ « 2 »\r\n\r\n\r\n","description":"","footnote":"\r\n( 1 ) . حديث منزلت را عدّه‌اى از دانشمندان اهل سنّت از جمله بُخارى ، مسلم نيشابورى ، احمد بن حنبل ، ابوداوود طيالسى ، ابن سعد ، ابن ماجه ، ابن حبّان ، ترمذى ، طبرى ، حاكم نيشابورى ، ابن مردويه ، ابونعيم اصفهانى ، خطيب بغدادى ، ابن عبدالبرّ ، ابن حجر عسقلانى و ديگران نقل كرده‌اند . ما در موسوعه نفحات الازهار في خلاصة عبقات الانوار از نظر سند و دلالت دربارهء آن بحث كرده‌ايم .\r\n( 2 ) . اين حديث را عبدالرزّاق بن همام ، يحيى بن معين ، احمد بن حنبل ، ترمذى ، بزّار ، طبرى ، طبرانى ، حاكم نيشابورى ، ابن مردويه ، ابونعيم اصفهانى ، ماوردى ، خطيب بغدادى ، ابن عبدالبرّ ، بيهقى ، ديلمى ، ابن عساكر ، ابن اثير ، نووى ، مزّى ، علائى ، ابن حجر عسقلانى و ديگران نقل كرده‌اند . اين موضوع در جلد دهم و يازدهم موسوعه ما نفحات الازهار في خلاصة عبقات الانوار بيان شده است .\r\n","page_name":" 34 ","page_number":34},
  {"content":"\r\n\r\nمن شهر علم هستم و على دروازه آن است . هر كس كه مىخواهد وارد اين شهر شود بايد از دروازه آن وارد شود .\r\nدر مرتبه چهارم به محبوب‌ترين فرد در نزد خود و پروردگارش اشاره مىفرمود ؛ همان خصوصيتى كه بىترديد برترى وى را از همگان و در نتيجه امامت او را بر ديگران به اثبات مىرساند .\r\nزمانى كه مرغ بريان شده‌اى به نزد آن حضرت آوردند تا ايشان تناول فرمايد ، آن عزيز فرمود :\r\nاللهمَّ إئتني بأحبّ خلقك إليك وإلي يأكل معي من هذا الطائر ؛\r\nپروردگارا ! محبوب‌ترين فرد در نزد تو و من را به نزد من آور تا از اين غذا ميل كند .\r\nابوبكر پيش آمد ؛ اما حضرت او را نپذيرفتند و دعاى خويش را تكرار فرمودند .\r\nعمر آمد و حضرت او را نيز نپذيرفتند .\r\nسرانجام على بن ابىطالب عليهما السلام به نزد ايشان آمد و حضرت نيز بىدرنگ آن عزيز را دعوت نموده و به همراه وى غذا را تناول فرمود . « 1 »\r\n\r\n\r\n","description":"","footnote":"\r\n( 1 ) . اين حديث را ابوحنيفه ، احمد بن حنبل ، ابوحاتم رازى ، ترمذى ، بزّار ، نعمانى ، ابويعلى ، طبرى ، بغوى ، طبرانى ، دارقطنى ، حاكم نيشابورى ، ابن مردويه ، ابونعيم اصفهانى ، بيهقى ، خطيب بغدادى ، ابن عبدالبرّ ، ابن عساكر ، ابن اثير ، مزّى ، ذهبى ، ابن حجر عسقلانى ، و ديگران نقل كرده‌اند . اين حديث نيز يكى از احاديث بحث شده از نظر سندى و دلالتى در جلد سيزدهم موسوعه ما نفحات الازهار في خلاصة عبقات الانوار است .\r\n","page_name":" 35 ","page_number":35},
  {"content":"\r\n\r\nدر بار پنجم و در هنگامه نبرد خيبر ، پس از آن كه آن دو نفر - ابوبكر و عمر - شكست خوردند و باز گشتند ، پيامبر خدا صلى اللَّه عليه وآله فرمود :\r\nلُاعطين الراية غداً رجلًا يفتح اللَّه على يديه يحبّ اللَّه ورسوله ويحبّه اللَّه ورسوله ؛\r\nفردا پرچم سپاه مسلمانان را به مردى مىدهم كه خداوند پيروزى را به دست او قرار خواهد داد . او خدا و پيامبرش را دوست دارد و خدا و پيامبر نيز او را دوست دارند .\r\nشب را همگى به انتظار گذرانده و اميد گرفتن پرچم را از دستان پيامبر خدا صلى اللَّه عليه وآله در دل مىپروراندند ؛ ولى صبح دمان حضرت فرمود :\r\nأين علي ؟\r\nعلى كجاست ؟\r\nگفتند : چشم درد دارد .\r\nبا اين حال حضرت او را طلبيدند و از آب دهان مبارك خويش بر\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nچشم او نهادند و برايش دعا فرمودند و چنان شد كه گويا هيچ دردى در ميان نبوده است . سپس پرچم را به او دادند تا آن كه پيروزى و فتح به دست او جارى شد . « 1 » در دفعهء ششم كه ابوبكر را براى ابلاغ سوره برائت به اهل مكه مأمور كرده بودند ، از ميانه راه وى را عزل نموده و حضرت على عليه السلام را براى اين امر مهم فرستاده و فرمودند :\r\nلا ينبغي لأحد أن يبلّغ هذا إلّارجل من أهلي ؛ « 2 »\r\nشايسته نيست كسى تبليغ اين امر را به دست گرفته و پيام الهى را به ديگران رساند ، مگر آن كس كه از اهل من باشد .\r\nاين موارد يكى پس از ديگرى ادامه يافت تا آن كه روز غدير\r\n\r\n\r\n","description":"","footnote":"\r\n( 1 ) . « حديث رايت » را بخارى و مسلم در موارد متعددى در صحيح خود از جمله در بخش فضائل اميرالمؤمنين عليه السلام نقل كرده‌اند و احمد بن حنبل در مسند : 5 / 322 ، و نسائى در الخصائص : 6 ، ابن سعد در الطبقات الكبرى : 2 / 80 ، ابن عبدالبرّ در الاستيعاب : 2 / 450 ، بيهقى در السنن الكبرى : 6 / 362 ، متّقى هندى در كنز العمّال : 5 / 284 ، خطيب بغدادى در تاريخ بغداد : 8 / 5 ، ابن ماجه ، حاكم نيشابورى ، هيثمى و ديگران نقل كرده‌اند . ما در اين باره نوشتار جداگانه‌اى داريم كه در سلسله نوشتارهاى اعتقادى چاپ شده است .\r\n( 2 ) . اين حديث را ترمذى در سنن : 2 / 183 ، نسائى در الخصائص : 20 ، حاكم نيشابورى در المستدرك على الصحيحين : 3 / 51 ، احمد بن حنبل در مسند : 1 / 3 و 151 ، هيثمى در مجمع الزوائد : 9 / 119 ، متّقى هندى در كنز العمّال : 1 / 246 ، جلال الدين سيوطى در الدرّ المنثور : 3 / 209 و عدّه‌اى از حافظان اهل سنّت نقل كرده‌اند .\r\n","page_name":" 37 ","page_number":37},
  {"content":"\r\n\r\nفرا رسيد . آن هنگام كه پيامبر خدا صلى اللَّه عليه وآله واپسين روزهاى عمر شريف خود را سپرى مىنمود ، فرمان يافت آن چه را از ابتداى دعوتش بارها و بارها فرموده بود بار ديگر بر همگان اعلام نمايد . بدين سان ماجراى غدير و حديث آن واقع شد ؛ همان واقعه عظيمى كه دانشمندان مسلمان بر ثبوتش اذعان ، بر تواترش تصريح و پيرامونش كتاب‌ها نگاشته‌اند تا آن جا كه از مسلّمات تاريخ گشته است ؛ به گونه‌اى كه شك و ترديد در وقوع آن را به مثابه شك و ترديد در وجود نبى اكرم صلى اللَّه عليه وآله و نبوّت آن بزرگوار مىتوان شمرد .\r\n\r\nحديث غدير\r\nپس از آن كه آواى برپايى نماز جماعت به امامت خاتم پيامبران حضرت محمّد مصطفى صلى اللَّه عليه وآله در صحراى جحفه طنين افكند و تمام آن جمعِ بسيار صف بستند ، حضرت نماز ظهر را با آنان اقامه فرمود . سپس از جا برخاسته و در مقابل آنان ايستاد و فرمود :\r\nأيّها الناس ! قد نبّأني اللطيف الخبير أنّه لم يعمّر نبي إلّانصف عمر الّذي قبله ، وإنّي أُوشك أنْ أُدعى فأُجيب ، وإنّي مسؤول وأنتم مسؤولون . فماذا أنتم قائلون ؟\r\nاى مردم ! پروردگار لطيف و دانا مرا آگاه نموده كه هر پيامبرى نصف عمر پيامبر پيش از خودش زندگى خواهد كرد . پس زمان دعوت من\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنيز نزديك گشته و من به زودى آن را خواهم پذيرفت . پس بدانيد - درباره آن چه انجام داده‌ام - از من سؤال خواهند كرد و شما نيز بازخواست مىشويد . آن هنگام شما چه خواهيد گفت ؟\r\nقالوا : نشهد أنّك قد بلّغت ونصحت وجهدت . فجزاك اللَّه خيراً ؛\r\nپاسخ دادند : همگى شهادت مىدهيم كه تو پيام الهى را بر ما رسانده و ما را نصيحت نمودى و در اين راه تلاش بسيار كردى . خدا تو را جزاى نيك دهد .\r\nحضرت فرمود :\r\nألستم تشهدون أنْ لا إله إلّااللَّه ، وأنّ محمداً عبده ورسوله ، وأنّ جنّته حقّ ، وناره حقّ ، وأنّ الموت حقّ ، وأنّ الساعة آتية لا ريب فيها ، وأنّ اللَّه يبعث من في القبور ؟\r\nآيا شهادت مى دهيد كه هيچ معبودى جز خدا نيست و محمد بنده و پيامبر اوست و بهشت و دوزخ و مرگ حق است و شكى در قيامت نيست و خدا تمام مردگان را برخواهد انگيخت ؟\r\nپاسخ دادند : بر همه اين‌ها شهادت مىدهيم .\r\nحضرت فرمود :\r\nاللهمّ ! اشهد ؛\r\nخدايا ! تو بر سخن اينان گواه باش .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nسپس فرمود :\r\nأيّها الناس ! ألا تسمعون ؟\r\nاى مردم ! آيا سخنان مرا خوب مى شنويد ؟\r\nپاسخ گفتند : آرى .\r\nفرمود :\r\nفإنّي فرط على الحوض ، وأنتم واردون عَلَيَّ الحوض ، وإنَّ عرضه ما بين صنعاء وبصرى ، فيه أقداح عدد النجوم من فضّة ، فانظروا كيف تخلفوني في الثقلين ؛\r\nبدانيد كه من در كنار حوض خواهم بود كه شما بر من وارد مىشويد .\r\nوسعت اين حوض هم‌چون فاصله شهر صنعاى يمن تا بصراى دمشق است و جام‌هايى از نقره به عدد ستارگان آسمان بر آن شناور است .\r\nپس نيك بنگريد كه پس از من چگونه از اين دو شىء گران‌بها ( كه پس از خود بر جاى مىگذارم ) پيروى مىكنيد ؟\r\nبرخى پرسيدند : كدام دو شىء اى رسول خدا ؟ !\r\nحضرت فرمود :\r\nالثقل الأكبر كتاب اللَّه ، طرف بيد اللَّه عزّ وجلّ و طرف بأيديكم ، فتمسّكوا به لا تضلّوا ، والآخر الأصغر عترتي ، وإنّ اللطيف الخبير نبّأني أنّهما لن يتفرقا حتى يردا عَلَيَّ الحوض . فسألت ذلك لهما ربّي ، فلا تقدموهما فتهلكوا ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nولا تقصروا عنهما فتهلكوا ؛\r\nثقل اكبر همان كتاب خدا كه يك سوى آن در نزد پروردگار و سوى ديگرش در دست شماست ؛ و ثقل كوچك تر كه عترت من است . به اين دو تمسّك كنيد تا گمراه نگرديد . خداوند لطيف خبير مرا آگاه نموده كه اين دو هرگز از هم جدا نمى گردند تا آن كه در كنار حوض بر من وارد آيند . من نيز همين را در مورد آن دو از پروردگارم مسئلت نمودم . پس ، از آن دو پيشى نگيريد كه هلاك مىگرديد و عقب نيز نمانيد كه نابود مىشويد .\r\nسپس آن حضرت دست على عليه السلام را گرفته بلند نمود تا تمام آن جماعت ايشان را ديدند و ادامه داد و فرمود :\r\nأيّها الناس ! من أوْلى الناس بالمؤمنين من أنفسهم ؟\r\nاى مردم ! چه كسى بر مؤمنان از خودشان صاحب اختيارتر است ؟\r\nپاسخ دادند : خدا و پيامبرش بهتر مىدانند .\r\nحضرت فرمود :\r\nإنّ اللَّه مولاي ، وأنا مولى المؤمنين ، وأنا أولى بهم من أنفسهم . فمن كنت مولاه فعليٌّ مولاه ؛\r\nخداى متعال مولاى من و من مولاى مؤمنان هستم و از خودشان بر ايشان شايسته‌ترم . پس هر كه را من مولاى او هستم ، على مولاى اوست .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو اين جمله را سه بار تكرار فرمود و ادامه داد :\r\nاللّهمّ والِ من والاه ، وعادِ من عاداه ، وأحبّ من أحبّه ، وأبغض من أبغضه ، وانصر من نصره ، واخذل من خذله ، وأدر الحقّ معه حيث دار .\r\nألا فليبلّغ الشاهدُ الغائبَ ؛ « 1 »\r\nپروردگارا ! بر هر كس ولايتش را پذيرفت ولى باش و با آن كس كه با او عداوت نمود دشمن باش و هركه او را دوست داشت دوست بدار و بر هر كه به او بغض نمود خشم گير .\r\nياورش را يار باش و هر كس كه او را رها نمود رهايش كن .\r\nو حق را هرگونه كه او بود به دورش قرار ده .\r\nآگاه باشيد كه شاهدان اين سخن را بايد به غائبان برسانند .\r\n\r\n\r\n","description":"","footnote":"\r\n( 1 ) . از جمله راويان « حديث غدير » عبارتند از : محمّد بن إسحاق ، عبدالرزّاق ، شافعى ، احمد بن حنبل ، بخارى در تاريخ خود ، ترمذى ، ابن ماجه ، بزّار ، نسائى ، ابويعلى ، طبرى ، بغوى ، ابن حبّان ، طبرانى ، دارقطنى ، حاكم نيشابورى ، ابن مردويه ، ابونعيم اصفهانى ، بيهقى ، ابن عبدالبرّ ، خطيب بغدادى ، زمخشرى ، ابن عساكر ، ابن اثير ، ضياء مقدسى ، محبّ طبرى ، مزّى ، ذهبى ، ابن كثير ، ابن حجر عسقلانى ، جلال الدين سيوطى و عالمانى ديگر . ما درباره اين حديث از نظر سند و دلالت در جلدهاى 6 - 9 در موسوعه نفحات الازهار في خلاصة عبقات الانوار بحث نموده‌ايم .\r\n","page_name":" 42 ","page_number":42},
  {"content":"\r\n\r\n\r\nويژگىها و امتيازات غدير\r\nدر غدير آن چه را كه رسول خدا صلى اللَّه عليه وآله از ابتداى بعثتش به صورت پراكنده درباره حضرت على عليه السلام فرموده بود جمع كرده و يك جا بيان نمود .\r\nافزون بر آن ، غدير ويژگىهايى را درخود جاى داد كه پيش از آن در تبليغ‌هاى ديگر پيامبر نبود . و بدين سان از اهميت فوق العاده‌اى برخوردار گرديد كه اهتمام و عنايتى خاص را در تمام جوانب مىطلبيد .\r\n- از جمله اين ويژگى ها صراحت كلام پيامبر اكرم صلى اللَّه عليه وآله و روشنى مقصود ايشان بود ، تا آن جا كه حضرت به كلام تنها اكتفا نفرموده و عملًا نيز مقصود خود را معرفى نمودند .\r\n- ايشان در همان حال كه سخن خود را مىفرمودند ، دست على عليه السلام را كه در جانب راستش ايستاده بود گرفته و بالا بردند و با اين عمل نيز شخص مورد نظر خود را به همگان نشان دادند .\r\n- از ديگر خصوصيات اين تبليغ نزديك بودن زمان آن به وفات پيامبر اكرم صلى اللَّه عليه وآله و اطلاع خود حضرت از اين امر بود .\r\nآن بزرگوار در ضمن خطبه‌اش فرمود :\r\nيوشك أن ادعى فاجيب . . . ؛\r\nمن به زودى به سوى پروردگارم دعوت مىشوم كه آن را خواهم پذيرفت . . . .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nپوشيده نيست كه اين گونه سخن در چنين موقعيتى ، تأثير عميقى بر حاضران گذاشته و حجت را بر همگان تمام و هر عذر و بهانه‌اى را از آنان مىستاند .\r\n- هم‌چنين از ديگر امتيازات ماجراى غدير ، وقوع آن در ميان جمعيت بىنظيرى از مسلمانان بود . پيامبر صلى اللَّه عليه وآله از مدتى قبل اين حج را آخرين حجشان اعلام فرموده بودند ؛ در نتيجه گروه‌هاى بسيارى از مسلمانان به مدينه آمده تا براى آخرين بار همراه پيامبرشان به حج مشرف شوند و عده زيادى نيز در هنگام مناسك به ايشان پيوستند تا از فيض همراهى با رسول خدا صلى اللَّه عليه وآله بهره برند و در نهايت جمعيتى را رقم زدند كه جز خداى متعال شمارشان را نمىدانست .\r\nپيامبر خدا صلى اللَّه عليه وآله به همراه اين خيل عظيم مناسك حج را به پايان رسانده و راه بازگشت پيش گرفتند و چون به منطقه غدير خم كه محل جدايى راه‌هاى اهل مدينه از مصريان و عراقيان بود رسيدند ، توقف نموده و به انتظار نشستند تا آنان كه عقب مانده بودند برسند .\r\nهم‌چنين امر فرمودند تا آنان كه جلو رفته‌اند نيز بازگردند .\r\nپيامبر خدا صلى اللَّه عليه وآله پس از اقامه نماز برخاستند و خطبه مفصلى خواندند و بدين سان سخن خود را به گوش تمامى آنان رساندند .\r\n- از ديگر ويژگىهاى تبليغ غدير ، نزول كلام خداوند متعال است\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nكه پيش از خطبه آن حضرت اين آيه نازل شد : « 1 » « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ » ؛ « 2 »\r\nاى پيامبر ! آن چه از جانب پروردگارت بر تو نازل شده است به مردم برسان و اگر چنين نكنى ، رسالت او را انجام نداده‌اى و خداوند تو را از خطرات مردم حفظ مىكند .\r\nبعد از خطبه آن بزرگوار اين آيه نازل شد : « 3 » « الْيَوْمَ أَكْمَلْتُ لَكُمْ دينَكُمْ وَأَتْمَمْتُ عَلَيْكُمْ نِعْمَتي وَرَضيتُ لَكُمُ اْلإِسْلامَ دينًا » ؛ « 4 »\r\nامروز دين شما را برايتان كامل كردم و نعمت خود را بر شما تمام نمودم و اسلام را آيين شما پذيرفتم .\r\n\r\n\r\n","description":"","footnote":"\r\n( 1 ) . نزول اين آيه را در غدير : طبرى ، ابن ابىحاتم ، ابن مردويه ، ثعلبى ، ابونعيم اصفهانى ، واحدى ، ابوسعيد سجستانى ، حسكانى ، ابن عساكر ، فخر رازى ، نيشابورى ، عينى ، جلال الدين سيوطى ، و ديگران نقل كرده‌اند ؛ ر . ك : نفحات الازهار في خلاصة عبقات الانوار .\r\n( 2 ) . سورهء مائده : آيهء 67 .\r\n( 3 ) . نزول اين آيه را در غدير : طبرى ، ابن مردويه ، ابونعيم اصفهانى ، خطيب بغدادى ، ابن مغازلى ، خوارزمى ، حموينى ، ابن عساكر ، ابن كثير ، جلال الدين سيوطى ، و ديگران نقل كرده‌اند ؛ ر . ك : نفحات الازهار في خلاصة عبقات الانوار .\r\n( 4 ) . سورهء مائده : آيهء 3 .\r\n","page_name":" 45 ","page_number":45},
  {"content":"\r\n\r\n- هم‌چنين از ديگر نكات ممتاز اين تبليغ تبريك و تهنيت گفتن آن جماعت بر اميرالمؤمنين عليه السلام است .\r\nالبته از نخستين كسانى كه براى اين امر ، قدم پيش گذاشتند ابوبكر و عمر بودند ! . . . در حالى كه مىگفتند :\r\nبخٍ بخٍ لك يابن أبي طالب ، أصبحت وأمسيت مولاي ومولى كلّ مؤمنٍ ومؤمنة ؛ « 1 »\r\nخوشا به حال تو اى پسر ابوطالب كه مولاى ما و مولاى هر مرد و زن مؤمن شدى .\r\n- و نيز از نكات خاص اين تبليغ پيامبر صلى اللَّه عليه وآله شعرى بود كه حسّان بن ثابت با اجازه خواستن از آن حضرت سرود . وى پس از اتمام سخنان پيامبر خدا صلى اللَّه عليه وآله گفت : اى رسول خدا ! به من اجازه فرماييد از سخنان شما درباره على عليه السلام چند بيتى بسرايم .\r\nحضرت فرمودند :\r\nقل على بركة اللَّه ؛\r\nبه لطف و بركت خدا ، بگو .\r\n\r\n\r\n","description":"","footnote":"\r\n( 1 ) . اين روايت را ابوبكر بن ابي شيبه ، احمد ، ابوسعد خرگوشى ، ثعلبى ، ابوسعد سمعانى ، خطيب تبريزى ، ابن كثير ، مقريزى ، محبّ طبرى نقل كرده‌اند ؛ ر . ك : نفحات الأزهار في خلاصة عبقات الأنوار : 7 / 133 .\r\n","page_name":" 46 ","page_number":46},
  {"content":"\r\n\r\nحسّان برخاست و چنين سرود :\r\n يناديهم يوم الغدير نبيّهم * بخمّ فأسمع بالرسول مناديا\r\nوقد جاءه جبريل عن أمر ربّه * بأنّك معصوم فلا تك وانيا\r\nوبلّغهم ما أنزل اللَّه ربّهم * إليك ولا تخش هناك الأعاديا\r\nفقام به إذ ذاك رافع كفّه * بكفّ عليّ معلن الصوت عاليا\r\nفقال : فمن مولاكم ووليّكم * فقالوا و لم يبدوا هناك تعاميا\r\nإلهك مولانا وأنت وليّنا * ولن تجدن فينا لك اليوم عاصيا\r\nفقال له : قم يا عليّ فإنّني * رضيتك من بعدي إماماً وهاديا\r\nفمن كنت مولاه فهذا وليّه * فكونوا له أنصار صدق مواليا\r\nهناك دعا اللّهمّ والِ وليّه * وكن للّذي عادى عليّاً معاديا\r\nفياربّ انصر ناصريه لنصرهم * إمام هدى كالبدر يجلوا الدياجيا ؛ « 1 » \r\nپيامبرشان در روز غدير در كنار غدير خم به آنان خطاب نمود . پس تو نيز بر سخن پبامبر گوش فرا ده .\r\nجبرئيل نيز از جانب پروردگارش به نزد او آمده و پيغام آورده بود كه\r\n\r\n\r\n","description":"","footnote":"\r\n( 1 ) . اين اشعار را حافظان اهل سنّت از جمله : ابوسعد خرگوشى ، ابن مردويه ، ابونعيم اصفهانى ، ابوسعيد سجستانى ، موفّق بن احمد مكّى خوارزمى ، ابوالفتح نطنزى ، سبط ابن جوزى ، حافظ گنجى ، صدر حمّوئى ، جمال زرندى ، جلال الدين سيوطى و ديگران نقل كرده‌اند . براى آگاهى بيشتر در اين زمينه : ر . ك نفحات الازهار في خلاصة عبقات الانوار : 8 و جلد دوم الغدير .\r\n","page_name":" 47 ","page_number":47},
  {"content":"\r\n\r\nتو از گزند ديگران در امان هستى .\r\nپس آن چه را خدا ؛ پروردگار آن‌ها بر تو نازل نموده به اينان ابلاغ كن و از دشمنىها نهراس .\r\nپس او نيز برخاست و در حالى كه دست على را بالا برده بود با صدايى رسا اعلام كرد و گفت :\r\nمولا و ولىّ شما كيست ؟ آنان در حالى كه هيچ كدامشان نمىتوانستند به كورى تظاهر كنند ، گفتند :\r\nخداى تو مولاى ما و تو نيز ولىّ ما هستى و امروز هيچ كدام از ما را از اين امر روى گردان نمىيابى .\r\nو پيامبرشان فرمود : اى على ! برخيز كه من خشنودم كه تو امام و هدايت‌گر پس از من هستى .\r\nپس هر كه من مولاى او هستم اين على مولاى اوست . اى مردم موالى و ياران راستين او باشيد .\r\nسپس پيامبرشان دست به دعا برداشت و گفت : خدايا ! بر هر كس ولايتش را پذيرفت تو ولى باش و با آن كه به او دشمنى نمود دشمن باش .\r\nپروردگارا ! ياورش را بر ياريش يار باش . يار همان امام هدايت‌گرى كه به سان ماه شب چهارده تاريكىها را مىزدايد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nپر واضح است كه سراينده اين شعر از نامداران اصحاب پيامبر بوده و اين ابيات را در حضور آنان و با اجازه آن حضرت سروده است و در پايان نيز پيامبر آن را تأييد نموده و نيكو شمردند .\r\n\r\nعنايت و اهتمام به حديث غدير\r\nبه سبب نكاتى كه يادآور شديم ، غدير و حديث آن از اهميت و برترى خاصى نسبت به ديگر روزها و احاديثى كه پيامبر خدا صلى اللَّه عليه وآله در آن‌ها اين خبر عظيم را بيان كرده‌اند برخوردار گرديد . از اين رو اهل بيت عليهم السلام و پيروانشان در راه اثبات و نشر آن در ميان امت پيامبر از هر فرصتى بهره جسته و براى باقى نگه داشتن آن در اذهان و بر سر زبان‌ها در طول تاريخ و نيز براى حفاظت وصيانت از شأن نبى اكرم و دور نمودن هر نصبتى به آن بزرگوار همّتى و الا به كار بسته‌اند .\r\nالبته آن چه موجب گشت تا بعد از وفات پيامبر خدا صلى اللَّه عليه وآله اختلاف و نزاع برخيزد نيز همين امر بود ؛ يعنى اعلام حق اهل بيت در امامت بعد از پيامبر خدا صلى اللَّه عليه وآله به فرمان خداى متعال و آن كه هيچ سخنى از جانب خداوند و پيامبرش بر خلافت آنان كه بر مسندش تكيه زدند يافت نمىشد .\r\nبه همين سبب نيز امير مؤمنان على عليه السلام بارها و بارها اصحاب پيامبر را در مناسبت‌هاى مختلف بر اين حديث سوگند مىدادند كه\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nتاريخ نيز برخى از آن‌ها را براى ما نقل نموده است :\r\n1 . در روز شورا از آن جماعت خواست تا بر سخنانش شهادت دهند و همگى آنان بدان اقرار نمودند ؛ « 1 » 2 . در جنگ جمل ؛ « 2 » 3 . در جنگ صفين ؛ « 3 » 4 . در كوفه . حاضران را بر اين موضوع سوگند داد كه عده‌اى اقرار كرده و برخى هم اظهار فراموشى نمودند كه به آن اشاره‌اى خواهيم داشت ؛ « 4 » 5 . هم‌چنين حضرت صديقه كبرى عليها السلام در سخنان خود به غدير احتجاج نمود ؛ « 5 » 6 . ديگر امامان اهل بيت عليهم السلام و بزرگان خاندان پيامبر صلى اللَّه عليه وآله نيز در سخنان خود به غدير احتجاج كردند . « 6 » هم‌چنين جمعى از انصار كه در ميان آن‌ها ابوايوب انصارى ،\r\n\r\n\r\n","description":"","footnote":"\r\n( 1 ) . الغدير : 1 / 159 .\r\n( 2 ) . همان : 1 / 186 .\r\n( 3 ) . همان : 1 / 195 .\r\n( 4 ) . ر . ك نفحات الازهار : 9 / 9 - 27 .\r\n( 5 ) . اسنى المطالب : 49 .\r\n( 6 ) . الغدير : 1 / 197 - 200 .\r\n","page_name":" 50 ","page_number":50},
  {"content":"\r\n\r\nخزيمة بن ثابت ، عمار بن ياسر و پسر تيهان بودند ، آن هنگام كه در كوفه به نزد اميرالمؤمنين عليه السلام آمده و گفتند : سلام بر تو اى مولاى ما .\r\nحضرت فرمود : چگونه من مولاى شما هستم در حالى كه شما از عرب‌هاى آزاد هستيد و بنده كسى نيستيد ؟\r\nآنان پاسخ دادند : ما خودمان در روز غدير از پيامبر خدا صلى اللَّه عليه وآله شنيديم كه فرمود :\r\nمن كنت مولا فعلي مولاه ؛ « 1 »\r\nهر كه من مولاى او هستم على مولاى اوست .\r\nفراتر اين كه برخى از صحابه نيز در مقابل مخالفان خود به اين حديث احتجاج نموده‌اند . هنگامى كه معاويه از سعد بن ابىوقاص خواست تا اميرالمؤمنين عليه السلام را سب نموده و دشنام دهد ، سعد در پاسخ او به همين حديث شريف احتجاج كرد . « 2 »\r\n\r\n\r\n","description":"","footnote":"\r\n( 1 ) . اين روايت را احمد بن حنبل ، طبرانى ، ابن مردويه ، ابن اثير ، ابن كثير ، محبّ طبرى ، هيثمى ، قارى و ديگران نقل كرده‌اند ؛ ر . ك : نفحات الازهار في خلاصة عبقات الأنوار : 9 / 139 .\r\n( 2 ) . اين روايت را بخارى ، مسلم ، احمد بن حنبل ، ترمذى ، ابن ماجه و ديگران نقل كرده‌اند . البته آنان براى كاستن از شناعت آن سخنان و پوشاندن ننگ‌هاى پيشوايشان معاويه با واژگان گوناگون در آن دخل و تصرّف كرده‌اند ؛ چرا كه در حديث آمده است :\r\n« روزى معاوية بن ابوسفيان به سعد گفت : چرا به ابوتراب ( على عليه السلام ) دشنام نمىدهى ؟\r\nسعد گفت : وقتى سه فضيلت از او را كه پيامبر دربارهء او گفته به ياد مىآورم نمىتوانم به او دشنام دهم . . . » .\r\nولى اين جريان در برخى از كتاب‌ها چنين آمده است : معاويه در يكى از سفرهاى خود به حج ، نزد سعد رفت و سخن از على عليه السلام به ميان آمد . معاويه از آن حضرت بدگويى كرد . سعد از اين امر خشمگين شد ؛ آن گاه ويژگىهاى چندى از على عليه السلام را يادآور شد كه حديث غدير از آن جمله بود .\r\nدر البداية والنهايه ابن كثير جمله « معاويه از آن حضرت بدگويى كرد و سعد خشمگين شد » حذف شده است .\r\nاحمد بن حنبل نيز اين جريان را چنين نقل كرده است : در نزد شخصى سخن از على عليه السلام به ميان آمد ، سعد بن ابى وقاص نيز كه در آن جا حضور داشت گفت : آيا درباره على بدگويى مىكنيد . . . ؟\r\nو در كتاب الخصائص از سعد چنين نقل شده كه گويد : روزى در جايى نشسته بودم كه از على بن ابى طالب بدگويى كردند .\r\nمن گفتم : به راستى كه از پيامبر خدا صلى اللَّه عليه وآله شنيده‌ام . . . .\r\nو برخى از نگارندگان حديث ، اصل داستان را حذف كرده و مىنويسند :\r\nسعد بن ابى وقاص گويد : پيامبر خدا صلى اللَّه عليه وآله درباره على سه ويژگى بيان فرمود : . . . .\r\nبراى آگاهى بيشتر در اين زمينه ر . ك : نفحات الأزهار في خلاصة عبقات الأنوار : 6 / 34 .\r\n","page_name":" 51 ","page_number":51},
  {"content":"\r\n\r\nعمروبن عاص نيز در يكى از نامه‌هايش براى معاويه با همين حديث به او پاسخ گفته است . « 1 »\r\n\r\n\r\n","description":"","footnote":"\r\n( 1 ) . المناقب خوارزمى : 130 .\r\n","page_name":" 52 ","page_number":52},
  {"content":"\r\n\r\n\r\nشواهد حديث غدير\r\nموارد بسيارى بر اثبات حديث غدير و دلالت آن بر امامت حضرت امير عليه السلام گواه است كه برخى از آن‌ها را به اختصار يادآور مىشويم :\r\n1 . شخصى كه مرتد شده بود به نزد پيامبر خدا صلى اللَّه عليه وآله آمد و گفت : اى محمّد ! از طرف خدا به ما دستور دادى كه گواهى بدهيم خدايى جز او نيست و تو هم پيامبر او هستى و گفتى نماز و روزه و حج به جاى آوريم و زكات بپردازيم ما هم همه را قبول كرديم . اما تو به اين‌ها راضى نشدى تا اين كه دست پسرعمويت را گرفتى و بالا بردى و او را بر ما برتر قرار دادى و گفتى : « هر كه من مولاى او هستم ، على نيز مولاى اوست » . آيا اين مطلب از جانب خود توست يا از طرف خدا ؟\r\nرسول خدا صلى اللَّه عليه وآله فرمود :\r\nواللَّه الّذي لا إله إلّاهو ! إنّ هذا من اللَّه ؛\r\nسوگند به خدايى كه معبودى جز او نيست ، اين مطلب از طرف خداوند است .\r\nآن مرد نيز به پيامبر پشت كرده و همانطور كه به سوى مركب خود مىرفت گفت : خدايا ! اگر آن چه محمّد مىگويد راست است ، سنگى از آسمان بر ما فرود آور و يا به عذابى سخت ما را مبتلا كن .\r\nو پيش از آن كه به مركب خود برسد خداوند متعال سنگى بر او\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nنازل فرمود كه بر سرش فرود آمده و از نشيمنگاهش خارج شد و در همان لحظه هلاك گشت .\r\nسپس خداوند متعال اين آيه‌هاى شريفه را بر پيامبرش وحى فرمود كه اين‌ها آخرين آيه‌هاى نازل شده در مورد غدير بودند :\r\n« سَأَلَ سائِلٌ بِعَذابٍ واقِعٍ * لِلْكافِرينَ لَيْسَ لَهُ دافِعٌ * مِنَ اللَّهِ ذِي الْمَعارِجِ » ؛ « 1 »\r\nتقاضا كننده‌اى درخواست واقع شدن عذابى كرد كه براى كافران فرود آيد كه هيچ دفع كننده‌اى بر آن نيست . از سوى خداوندى كه صاحب معارج است . « 2 »\r\n2 . هم‌چنين از جمله شواهد بر معناى حديث غدير ، حديثى است كه با اين عبارت نقل شده :\r\nمن كنت أولى به من نفسه فعلي وليّه ؛\r\nهر كس كه من بر او از خودش اولويت دارم على نيز بر او اولويت دارد .\r\n\r\n\r\n","description":"","footnote":"\r\n( 1 ) . سورهء معارج : آيهء 1 - 3 .\r\n( 2 ) . نزول اين آيه در اين واقعه را ابوعبيد هروى ، ابوبكر نقّاش ، ثعلبى ، قرطبى ، سبط بن جوزى ، حموينى ، زرندى ، سمهودى ، ابوسعود ، شربينى ، حلبى ، منّاوى و ديگران نقل كرده‌اند . ر . ك : نفحات الازهار في خلاصة عبقات الأنوار : 8 / 340 - 400 .\r\n","page_name":" 54 ","page_number":54},
  {"content":"\r\n\r\n3 . هم‌چنين روايت ديگرى كه اهل سنّت نقل كرده‌اند تأييد ديگرى بر اين معناست :\r\nبرخى به عمر بن خطاب گفتند : تو با على به گونه‌اى هستى كه با هيچ يك از صحابه پيامبر نيستى ؟ !\r\nاو پاسخ داد : زيرا او مولاى من است . « 1 » 4 . از ديگر شواهد بر معناى حديث غدير ، كلام دانشمند بزرگ اهل سنّت ابن حجر مكّى است كه در مقام جواب به اين حديث شريف مىگويد :\r\n« پذيرفتيم كه او ( اميرالمؤمنين عليه السلام ) اولى و پيش‌تر است ؛ اما نمىپذيريم كه در امامت اولويت داشته باشد ؛ بلكه وى فقط در اطاعت و تقرب ، اولويت دارد ؛ مثل اين آيه قرآن كه مىفرمايد :\r\n« إِنَّ أَوْلَى النَّاسِ بِإِبْراهيمَ لَلَّذينَ اتَّبَعُوهُ » ؛ « 2 »\r\nبه راستى سزاوارترين مردم به ابراهيم كسانى هستند كه از او پيروى كردند .\r\nبر اين ادعا نه تنها پاسخ محكمى در ردّ آن وجود ندارد ؛ بلكه پاسخ ظاهرى نيز بر رد آن يافت نمىشود ؛ فراتر اين كه همين معنا واقع\r\n\r\n\r\n","description":"","footnote":"\r\n( 1 ) . ر . ك : نفحات الازهار في خلاصة عبقات الانوار : 9 / 141 - 144 .\r\n( 2 ) . سورهء آل عمران : آيهء 68 .\r\n","page_name":" 55 ","page_number":55},
  {"content":"\r\n\r\nشده ؛ زيرا ابوبكر و عمر نيز همين معنا را فهميده‌اند . به همين سبب وقتى آن سخن پيامبر را شنيدند به او ( اميرالمؤمنين عليه السلام ) گفتند : اى پسر ابوطالب ! مولاى هر مرد و زن مؤمن شدى .\r\nو اين روايت را دانشمند اهل سنّت ، دارقطنى نقل كرده و هم‌چنين روايت كرده كه به عمر گفته شد : تو با على به گونه‌اى هستى كه با هيچ يك از صحابه پيامبر نيستى ؟ و او پاسخ داد : زيرا او مولاى من است . « 1 » در پاسخ ابن حجر مىگوييم كه اگر بپذيريم مقصود پيامبر از اولى بودن ، اولى و شايستگى در پيروى است ؛ با اين وجود آيا كسى جز امام ، اولويت و شايستگى در پيروى و اطاعت دارد ؟\r\n\r\nموضع گيرىهاى ضد و نقيض\r\nموضع صحابه و تابعين آن‌ها در جريان غدير و پس از آن و به هنگام روبه‌رو شدن با حديث غدير تناقضى آشكار دارد ؛ به گونه‌اى كه در ابتدا ابوبكر و عمر تبريك گفتند و حسان شعر سرود . پس از وفات رسول خدا صلى اللَّه عليه وآله گروهى بر آن شهادت دادند و جمع ديگرى بر آن احتجاج كردند .\r\n\r\n\r\n","description":"","footnote":"\r\n( 1 ) . الصواعق المحرقه : 26 .\r\n","page_name":" 56 ","page_number":56},
  {"content":"\r\n\r\nدر مقابل نيز فهرى به نبوت پيامبر اكرم صلى اللَّه عليه وآله شك و ترديد وارد نمود .\r\nابوطفيل چنان وانمود كرد كه گويا ماجرايى در كار نبوده و هيچ نمى داند ، آن جا كه مىگويد : از نزد او ( اميرالمؤمنين عليه السلام ) در حالى كه سخنانش برايم ناخوشايند بود ، خارج شدم . با زيد بن ارقم برخورد كردم و به او گفتم : از على شنيدم كه چنين و چنان ادعا مىكند !\r\nزيد گفت : مگر تو نمى دانى ؟ من خودم از رسول خدا صلى اللَّه عليه وآله شنيدم كه در مورد او چنين مى فرمود . « 1 » گروهى نيز همه را كتمان كردند و امام عليه السلام آنان را نفرين كرد كه از جمله آن‌ها عبدالرحمان بن مدلج ، جرير بن عبداللَّه بجلى ، يزيد بن وديعه ، زيد بن ارقم ، انس بن مالك و براء بن عازب هستند .\r\nاحمد بن حنبل از عبدالرحمان بن ابىليلى نقل مىكند كه او در محل رحبه حضور داشت . امير مؤمنان على عليه السلام فرمود :\r\nانشد اللَّه رجلًا سمع رسول اللَّه صلى اللَّه عليه وآله وشهد يوم غدير خم إلّاقام ؛\r\nهر كس را كه در روز غدير شاهد سخن پيامبر خدا صلى اللَّه عليه وآله بوده سوگند مىدهم كه برخيزد .\r\nدوازده نفر برخاستند و گفتند : هنگامى كه پيامبر دست او\r\n\r\n\r\n","description":"","footnote":"\r\n( 1 ) . مسند احمد : 4 / 370 ، الخصائص : 100 ، البداية والنهايه : 7 / 346 ، الرياض النضره : 2 / 223 .\r\n","page_name":" 57 ","page_number":57},
  {"content":"\r\n\r\n( اميرالمؤمنين عليه السلام ) را گرفته بود ما وى را ديديم و شنيديم كه رسول خدا صلى اللَّه عليه وآله فرمود :\r\nاللهمّ وال من والاه وعاد من عاداه ، وانصر من نصره واخذل من خذله ؛\r\nخدايا ! بر هر كه او را ولى خود مىداند ، ولى باش و هر كس را كه با او دشمنى مىكند دشمن بدار و ياورش را يار باش و آن كس كه او را خوار كند ذليل نما .\r\nاما سه نفر از جا برنخاستند . پس حضرت ( اميرالمؤمنين عليه السلام ) آن‌ها را نفرين كرد و هر سه به آن نفرين مبتلا شدند . « 1 » و در روايتى كه ابن اثير نقل نموده اين گونه آمده است : عدّه‌اى اين مطلب را كتمان كردند . پس هيچ يك از دنيا نرفتند مگر آن كه كور شده يا به بلايى سخت مبتلا گشتند . « 2 » و در روايت متقى هندى نيز چنين آمده است : گروهى اين مطلب را كتمان كردند و همگى پيش از مردن كور شده و پيسى گرفتند . « 3 » راوى ديگرى مىگويد : نزد زيد بن ارقم رفتم و به او گفتم :\r\nخويشاوندى دارم كه از تو حديثى درباره على عليه السلام در روز غدير\r\n\r\n\r\n","description":"","footnote":"\r\n( 1 ) . مسند احمد : 1 / 119 .\r\n( 2 ) . اسد الغابه : 4 / 321 .\r\n( 3 ) . كنز العمّال : 15 / 115 .\r\n","page_name":" 58 ","page_number":58},
  {"content":"\r\n\r\nبراى من نقل كرده است . دوست دارم اين حديث را از خود تو بشنوم .\r\nزيد گفت : شما اهل عراق هستيد و مسائلى بين شما هست ( كه من نمىتوانم مطلبى بگويم ) .\r\nبه او گفتم : از جانب من نگران نباش ( و بگو ) .\r\nاو بعد از آن كه مطمئن شد ، گفت : آرى ، درست است . ما در منطقه جحفه بوديم كه . . . . « 1 » ديگرى نقل مىكند كه به سعد بن ابىوقّاص گفتم : مىخواهم مطلبى بپرسم ، اما از تو بيم دارم .\r\nسعد گفت : من كه عموى تو هستم ! پس هر چه مىخواهى بپرس .\r\nراوى گويد : به او گفتم : تو موقعيت رسول خدا صلى اللَّه عليه وآله را در روز غدير و در ميان خودتان گفتى كه . . . . « 2 » شخص ديگرى گويد كه به زهرى گفتم : از اين ماجرا - غدير - در شام سخن مگو كه دو گوش تو ، از دشنام به على پر خواهد شد .\r\nاو در پاسخ گفت : سوگند به خدا ! من فضايل و مناقبى از على مىدانم كه اگر بازگو مىكردم مرا مى كشتند . « 3 »\r\n\r\n\r\n","description":"","footnote":"\r\n( 1 ) . مسند احمد : 4 / 368 .\r\n( 2 ) . كفاية الطالب : 62 .\r\n( 3 ) . أسد الغابه : 1 / 8 .\r\n","page_name":" 59 ","page_number":59},
  {"content":"\r\n\r\n\r\nغدير و علما و دانشمندان\r\nبيشتر محدّثان و متكلّمان ماجراى غدير و حديث آن را آن چنان كه بوده نقل نموده‌اند « 1 » كه به برخى از مآخذ و مدارك آن‌ها اشاره نموديم .\r\nالبته بعضى از آنان نيز به پيروى از پيشينيان خود ( صحابه ) آن را كتمان نموده‌اند .\r\nبعضى ديگر بخش نخستين آن را نقل نكرده‌اند ، آن جا كه پيامبر اكرم صلى اللَّه عليه وآله فرمود :\r\nألست أولى بالمؤمنين من أنفسهم ؟\r\nآيا من بر مؤمنان از خودشان اولى و سزاوارتر نيستم ؟\r\nو برخى نيز بخش پايانى آن و دعاى حضرت را نقل نكرده‌اند كه فرمود :\r\n\r\n\r\n","description":"","footnote":"\r\n( 1 ) . يعنى ابتدا و انتهاى حديث را آن سان كه پيش‌تر آورديم ، نقل نموده‌اند ؛ ولى برخى ازآن‌ها جريان را به طور كامل روايت نكرده‌اند و گفته‌اند : پيامبر صلى اللَّه عليه وآله خطبه خواند ( مسند احمد : 4 / 372 ) ؛ برخى گفته‌اند : « آن چه خدا مىخواست گفت » ( المستدرك : 3 / 109 ) برخى ديگر گفته‌اند : در آن روز آن چه تا روز رستاخيز نياز بود بيان كردند ( مجمع الزوائد : 9 / 105 ) با اين بيانات راويان ، پس سخنان پيامبر صلى اللَّه عليه وآله كه در روز غدير بيان فرمود چه شد ؟ و چرا آن خطبه تاريخى را نقل نكرده‌اند ؟\r\n","page_name":" 60 ","page_number":60},
  {"content":"\r\n\r\nاللهمّ وال من والاه وعاد من عاداه ؛\r\nپروردگارا ! بر آن كس كه ولايتش را پذيرفت ولى باش و آن كس را كه با او دشمنى كند دشمن باش .\r\nاگر چه هيچ كدام از اين موضع‌گيرىها سودى نبخشيد ؛ چرا كه :\r\nاعتراض - آن چنان كه فهرى مرتكب شد - كفرى بود كه عذاب الهى را به دنبال خود نازل كرد .\r\nكتمان حقيقت - چنان كه برخى ديگر انجام دادند - عصيان بزرگى بود كه نفرين و ذلّت را در پى داشت .\r\nو تحريف روايت ، خيانتى بود كه گذشتِ روزگار آن را برملا مىنمود .\r\nبا اين حال تمامى اين‌ها بايد باشد ، اما اين بار با وجهه‌اى عالمانه و رنگ و لعابى علمى ! يعنى خدشه در دلالت و معناى حديث .\r\nاين موضع گيرى و اقدام نيز - با آن كه از جانب كسانى است كه به احاديث و سخنان نقل شده در مورد غدير توجهى ندارند - اين نكته را آشكار مىكند كه بىترديد حديث غدير امر عظيمى را بيان نموده كه اين چنين مورد اختلاف و نزاع قرار گرفته است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nمعناى حديث غدير\r\nبىگمان هر انسان منصفى در قضيه غدير و حديث آن اندكى تأمّل كند ، يقين مىكند كه واژهء « مولى » در اين حديث شريف بر امامت حضرت على عليه السلام و جانشينى آن بزرگوار تصريح دارد ؛ زيرا پيامبر گرامى صلى اللَّه عليه وآله پيش از اين عبارت فرموده‌اند :\r\nألست أولى بالمؤمنين من أنفسهم ؟ « 1 »\r\nآيا من بر مؤمنان از خودشان اولى و صاحب اختيارتر نيستم ؟\r\nحضرت با اين سخن خويش به اين آيه شريفه « النَّبِيُّ أَوْلى بِالْمُؤْمِنينَ مِنْ أَنْفُسِهِمْ » « 2 » اشاره فرموده و بر لزوم پيروى آنان و نافذ بودن فرمانش ، از آنان اقرار گرفت ؛ آن سان كه آيه شريفه نيز بر اين امر دلالت دارد . « 3 » پس از اين مقدمات بود كه فرمود : من كنت مولاه فعلي مولاه ؛ « 4 » و اين\r\n\r\n\r\n","description":"","footnote":"\r\n( 1 ) . اين جمله در ابتداى حديث ، در روايت احمد بن حنبل ، ابن ماجه ، بزّار ، نسائى ، ابويعلى ، طبرى ، ابن حبّان ، طبرانى ، دارقطنى و ديگر محدّثان بزرگ اهل سنّت آمده است .\r\n( 2 ) . سورهء احزاب : آيهء 6 .\r\n( 3 ) . سورهء حشر : آيهء 7 .\r\n( 4 ) . اين فراز را با « فاء » تفريع احمد بن حنبل ، نسائى ، طبرى ، طبرانى ، ضياء مقدسى ، محاملى ، ابويعلى ، ابن كثير ، سمهودى ، متقى هندى و ديگران نقل كرده‌اند .\r\n","page_name":" 62 ","page_number":62},
  {"content":"\r\n\r\nهمان معنايى بود كه تمام حاضران در آن مجلس و در رأس آن‌ها امير مؤمنان على عليه السلام ، حسّانِ شاعر ، آن دو نفر و ديگر صحابه از سخن آن بزرگوار برداشت كردند .\r\nهم‌چنين همان معنايى بود كه فهرى آن را انكار نمود ، و بر ابوطفيل سنگين آمد و فلان و فلان ! هم آن را كتمان كردند .\r\nالبته همان معنايى است كه برخى دانشمندان با انصاف مانند تقى الدين مقريزى بدان اعتراف نموده و در كتاب خود چنين آورده است :\r\nابن زولاق چنين گفته است : در روز هجدهم ذى حجه - روز غدير - گروهى از مردم مصر ، مغرب و اطراف آن براى خواندن دعا جمع مىشدند ؛ زيرا آن روز را به مناسبت وصيت پيامبر خدا صلى اللَّه عليه وآله به اميرالمؤمنين على بن ابىطالب در جانشينى پس از خود ، عيد مىدانستند . « 1 » شواهد بسيار ديگرى نيز بر اين معنا گواه است كه - به برخى از آن‌ها اشاره نموديم - نهايت و چكيده همه آن‌ها اين سخن است :\r\nواژهء « مولى » در حديث شريف نبوى ؛ يعنى كسى كه حق اولويت در اطاعت و صاحب اختيارى و حكم كردن از آنِ اوست و اين يعنى ولايت كبرى و امامت عظمى .\r\n\r\n\r\n","description":"","footnote":"\r\n( 1 ) . المواعظ والاعتبار : 2 / 220 .\r\n","page_name":" 63 ","page_number":63},
  {"content":"\r\n\r\n\r\nتشكيك‌ها و ايرادها\r\nاز جمله اشكالات سستى كه بر اين معنا وارد شده آن است كه بعضى گفته‌اند :\r\n« ولايت در اين حديث به معناى يارى رساندن و محبت است » و استدلال ادبى نموده‌اند كه وزن « مفعل » - كه « مولى » بر اين وزن است - به معناى « افعل » نمىآيد . پس ناگزير معناى أولى براى « مولى » درست نيست .\r\nاينان يا نادانند و يا به نادانى تظاهر مىكنند ؛ زيرا مفسران ، محدثان و اهل لغت بزرگ اهل سنت تصريح كرده‌اند كه واژهء « مولى » به معناى « أولى » آمده و آيه شريفه « فَالْيَوْمَ لايُؤْخَذُ مِنْكُمْ فِدْيَةٌ وَلا مِنَ الَّذينَ كَفَرُوا مَأْواكُمُ النَّارُ هِيَ مَوْلاكُمْ وَبِئْسَ الْمَصيرُ » « 1 » و برخى آيات ديگر را به همين معنا تفسير نموده‌اند .\r\nاز جمله كسانى كه با صراحت به اين معنا اشاره نموده‌اند مىتوان به فرّاء ، ابوزيد ، ابوعبيده ، اخفش ، ابوالعباس ثعلب ، مبرّد ، زجّاج ، ابن انبارى ، رمّانى ، جوهرى ، ثعلبى ، واحدى ، زمخشرى ، نيشابورى ، بيضاوى ، نسفى ، ابوسعود ، شهاب خفاجى و . . . اشاره نمود . « 2 »\r\n\r\n\r\n","description":"","footnote":"\r\n( 1 ) . سورهء حديد : آيهء 15 .\r\n( 2 ) . ر . ك : نفحات الازهار : 8 / 15 - 88 .\r\n","page_name":" 64 ","page_number":64},
  {"content":"\r\n\r\nاينان چون دريافته‌اند كه اين ادعا اعتبارى ندارد ، به ناچار لب به اعتراف گشوده و سخن به حقيقت گفته‌اند . گرچه برخى از ايشان نپذيرفته‌اند كه مراد از اين برترى ، اولويت در تصرف و صاحب اختيارى است ؛ بلكه آن را اولويت در محبت و دوستى و بعضى نيز اولويت در پيروى و تبعيت دانسته‌اند .\r\nالبتّه اين سخن نيز مانند ادّعاى نخست فارغ از دليل بوده و بىبنياد است و شاهدى بر آن يافت نمىشود .\r\nاگر هم بپذيريم كه اين اولويت در پيروى و محبت بىقيد و شرط است ، باز هم اين اولويت به امام اختصاص خواهد داشت .\r\nاما برخى از مطرح كنندگان معناى سوم - يعنى اولويت در پيروى براى كلمه « مولى » - چون سستى سخن خود را دريافتند ، ناگزير به حق اعتراف كرده و گفته‌اند كه « درست است كه مقصود حديث شريف اولويت در امر امامت مىباشد ؛ ولى اين اولويت فقط در دوران امامت خود اميرالمؤمنين بوده است ؛ يعنى پس از اتمام دوره سه خليفه نخست ، نه بدون فاصله و بعد از پيامبر » .\r\nاين ادعا نيز به چند علت غير قابل قبول است :\r\n1 . در برخى روايات غدير عبارت « بعد از من » از پيامبر اكرم صلى اللَّه عليه وآله نقل شده است . چنان كه تاريخ‌نگار بزرگ اهل سنّت ابن كثير در كتاب\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nالبداية والنهايه از عبدالرزاق همين گونه نقل كرده و در شعر معروف حسّان نيز اين چنين نقل شده است .\r\n2 . شرط لازم براى آن كه ولايت اميرالمؤمنين عليه السلام را به بعد از دوره عثمان اختصاص دهيم آن است كه از پيامبر اكرم صلى اللَّه عليه وآله عبارت صريح و آشكارى بر خلافت آن سه نفر نخست داشته باشيم و بتوانيم آن را با حديث غدير جمع كنيم كه البته اهل سنّت خود بر نبود چنين عبارت صريح و آشكارى اقرار دارند .\r\n3 . عبارت « هر كس » - كه در حديث شريف غدير آمده - از عبارت‌هاى عام است كه همهء مخاطبان و از جمله آن سه نفر را نيز شامل مىشود . بنابراين خلافت آن سه نفر پيش از حضرت امير عليه السلام بىمعناست .\r\n4 . پذيرفتن اين تأويل براى معناى « مولى » رد آشكار سخن ابوبكر و عمر است ؛ زيرا آن دو نخستين كسانى بودند كه به نزد اميرالمؤمنين عليه السلام آمده و با اين عبارت به او تبريك گفتند : « خوشا به حال تو كه مولاى ما و مولاى هر مرد و زن مؤمن شدى » .\r\n5 . علاوه بر اين ، محدثان اهل سنّت نقل كرده‌اند كه ابن مسعود گويد : در شبى كه گروهى از جنيان به محضر پيامبر آمده بودند ، من نيز در نزد ايشان بودم . پس از رفتن آنان حضرت آهى كشيد . به ايشان\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nعرض كردم : چه شده اى رسول خدا ؟\r\nفرمود :\r\nنعيت إليّ نفسي يابن مسعود !\r\nخبر نزديكى مرگم به من رسيده اى پسر مسعود !\r\nعرض كردم : پس كسى را به جانشينى خود برگزينيد .\r\nحضرت پرسيد : چه كسى را ؟\r\nگفتم : ابوبكر را . حضرت سكوت كرد .\r\nمدتى گذشت و حضرت دوباره آهى كشيد .\r\nعرض كردم : پدر و مادرم قربانت شوند ! اى رسول خدا ! چه شده ؟\r\nايشان دوباره فرمودند :\r\nنعيت إليّ نفسي يابن مسعود !\r\nخبر نزديكى مرگم به من رسيده اى پسر مسعود !\r\nعرض كردم : كسى را به جانشينى انتخاب كنيد !\r\nحضرت دوباره پرسيد : چه كسى را ؟\r\nاين بار گفتم : عمر را .\r\nاين بار نيز حضرت سكوت كرد و سخنى نگفت .\r\nزمانى ديگر گذشت دوباره ايشان آهى كشيد و من پرسيدم : چه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nشده اى رسول خدا ؟ حضرت همان پاسخ را فرمودند .\r\nمن بار ديگر گفتم : كسى را براى جانشينى خود برگزينيد و ايشان نيز همان سؤال را تكرار فرمودند . من اين بار در پاسخ نام على را بردم .\r\nحضرت فرمود :\r\nأما والّذي نفسي بيده ، لئن أطاعوه ليدخلون الجنّة أكتعين ؛ « 1 »\r\nسوگند به آن كه جانم به دست اوست ، اگر مردم از او اطاعت كنند همگى وارد بهشت مىشوند .\r\nحال به رغم آن كه تمامى تأويلات و توجيهات اينان يكى پس از ديگرى فرو مىريزد و در نهايت چاره‌اى نمىيابند جز آن كه زبان به اعتراف گشوده و بر دلالت حديث غدير به امامت حضرت على عليه السلام بعد از پيامبر اكرم صلى اللَّه عليه وآله اقرار نمايند ؛ اما باز راه ديگرى در پيش گرفته و يكى از علماى متأخر آنان مىگويد :\r\n« چه دليلى داريم كه اين امامت را به معناى حاكميت و رياست بدانيم ؟ چه بسا امامت او باطنى باشد و ابوبكر و جانشينان او ، امام ظاهر و آشكار باشند » !\r\n\r\n\r\n","description":"","footnote":"\r\n( 1 ) . اين روايت را گروهى از علماى اهل سنّت از جمله احمد بن حنبل ، ابونعيم اصفهانى ، شبلى ، خوارزمى ، عمر ملّا ، عبدالقادر طبرى و . . . نقل كرده‌اند . ر . ك : نفحات الأزهار في خلاصة عبقات الأنوار : 9 / 274 - 279 .\r\n","page_name":" 68 ","page_number":68},
  {"content":"\r\n\r\nگويا كه تقسيم امامت به مدّعيان اين سخن واگذار شده و ايشان نيز امامت باطنى را براى امير مؤمنان على عليه السلام قرار داده - چنان كه صوفيه نيز مدعى آن هستند - و امامت ظاهرى را براى ديگران در نظر گرفته‌اند ! و گويا اينان نمىدانند كه « مولى » به معناى رئيس ، حاكم ، صاحب اختيار و معانى اين چنينى مىآيد ؛ معانى كه همگى بر حاكميت و رياست دلالت دارد . « 1 »\r\n\r\nبين غدير و حوض كوثر\r\nو به اين ترتيب غدير آخرين مرحله و جايگاه ابلاغ و اعلام امامت حضرت امير مؤمنان على عليه السلام بود ، با اين تفاوت كه در اين مرتبه پيامبر اكرم صلى اللَّه عليه وآله با كنايه و اشاره سخن نگفت ؛ بلكه با صراحت و آشكارا مطلب خويش را بيان فرمود و بىگمان آن چه فرمود در بيان مقصودى كه داشت جامع و كامل بود كه اگر چنين نبود آيه « اكمال دين » از جانب خداى متعال نازل نمى شد كه\r\n« الْيَوْمَ أَكْمَلْتُ لَكُمْ دينَكُمْ وَأَتْمَمْتُ عَلَيْكُمْ نِعْمَتي . . . » ؛ « 2 »\r\nامروز دين شما را برايتان كامل كردم و نعمت خود را بر شما تمام نمودم . . . .\r\n\r\n\r\n","description":"","footnote":"\r\n( 1 ) . ر . ك : نفحات الازهار في خلاصة عبقات الأنوار : 8 / 89 - 113 .\r\n( 2 ) . سورهء مائده : آيهء 3 .\r\n","page_name":" 69 ","page_number":69},
  {"content":"\r\n\r\nالبته در همان روز پيش از خطابه پيامبر « آيه تبليغ » نيز فرود آمده كه در آن ، تأكيد خداى متعال بر تبليغ اين پيام به تهديد پايان يافته بود كه :\r\n« وَإِنْ لَمْ تَفْعَلْ فَما بَلَّغْتَ رِسالَتَهُ » ؛ « 1 »\r\nو اگر چنين نكنى ، رسالت او را انجام نداده‌اى .\r\nو در اين هنگام تهديد و هشدار از سركشى مخالفان و تحريف و تغيير در امر الهى صورت گرفت و چه زود و سريع تحريف و سركشى به وقوع پيوست !\r\nبه راستى رسول خدا صلى اللَّه عليه وآله آن چه را كه بر عهده‌اش بود به طور كامل انجام داد ؛ اما در واپسين روزهاى عمر شريف خود ، در حالى كه پس از آن هرگز بسيارى از آنان را نمىديد ؛ ولى از تصميم آنان بر آن چه كه مىخواستند انجام دهند نيك آگاه بود . . . .\r\nو چه زود و سريع به وقوع پيوست . . . !\r\nگرچه پيامبر صلى اللَّه عليه وآله منزلگاه بعدى را به آنان يادآور شده بود ؛ همان وادى كه دوباره همگى در آن گرد مىآمدند و بر او وارد مىشدند ! و بىترديد آن بزرگوار با كلام خويش بين « آبگير كوچك غدير » و « درياى پهناور كوثر » پيوندى ناگسستنى ايجاد كرد ؛ آن هنگام كه فرمود :\r\n\r\n\r\n","description":"","footnote":"\r\n( 1 ) . سورهء مائده : آيهء 67 .\r\n","page_name":" 70 ","page_number":70},
  {"content":"\r\n\r\nأيّها الناس ! ألا تسمعون ؟\r\nاى مردم ! آيا همگى سخن مرا مىشنويد ؟\r\nپاسخ دادند : آرى مىشنويم .\r\nحضرت فرمود :\r\nفإنّي فرط على الحوض وأنتم واردون عليّ الحوض ؛\r\nمن در رسيدن به حوض كوثر بر شما پيشى مىگيرم و شما در آن جا بر من وارد مىشويد .\r\nالبته اعتقاد به حوض كوثر امرى ضرورى است ؛ زيرا كه پنجاه نفر از اصحاب پيامبر اكرم صلى اللَّه عليه وآله حديث آن را نقل نموده‌اند « 1 » و حتى برخى از بزرگان منكر آن را كافر شمرده‌اند .\r\nآرى ، كوثر را به آن‌ها يادآورى كرد تا آنان سخنى را كه پيش از آن گفته بود به ياد آورند . حضرت فرموده بود :\r\nأنا فرطكم على الحوض وليرفعنّ رجال منكم ، تمّ ليختلجنَّ دوني ، فأقول : يا ربّ أصحابي !\r\nفيقال : إنّك لا تدري ما أحدثوا بعدك ؛\r\nمن پيش از شما در كنار حوض كوثر خواهم بود و شما بر من وارد خواهيد شد ؛ اما برخى از شما كنار زده مىشويد و از من دور\r\n\r\n\r\n","description":"","footnote":"\r\n( 1 ) . لقط اللآلى المتناثره : 251 .\r\n","page_name":" 71 ","page_number":71},
  {"content":"\r\n\r\nمىگرديد و من عرض خواهم كرد : پروردگارا ! اينان اصحاب من هستند ! ليك ندا خواهد آمد : تو نمىدانى كه اين‌ها بعد از تو چه كارهايى انجام دادند !\r\nدر روايتى ديگر ادامه اين حديث چنين آمده كه حضرت فرمودند :\r\nفأقول : سحقاً سحقاً لمن غيّر بعدي ؛ « 1 »\r\nو من خواهم گفت : از رحمت خدا به دور باد آن كه پس از من مرتد شده و يا دينم را تغيير داد .\r\nظاهر عبارت آن است كه مقصود پيامبر خدا صلى اللَّه عليه وآله تنها مردان نبوده ، بلكه همه اصحاب از زن و مرد را در نظر داشته است و به يقين عايشه نيز در زمره آنان بوده است ؛ زيرا روزى به او گفتند : آيا پس از وفات ، تو را در نزد رسول خدا به خاك بسپاريم ؟\r\nاو پاسخ داد : من بعد از او كارهايى انجام داده‌ام كه بهتر است مرا در كنار ديگر همسران وى دفن كنيد .\r\nاز اين رو او را در بقيع به خاك سپردند . « 2 »\r\n\r\n\r\n","description":"","footnote":"\r\n( 1 ) . اين حديث در دو صحيح بخارى و مسلم و ديگر صحاح و منابع ديگر آمده است . ر . ك : صحيح بخارى : 4 / 87 ، باب في الحوض .\r\n( 2 ) . المستدرك على الصحيحين : 4 / 6 . وى اين روايت را بنا بر نقل شيخين صحيح دانسته است ؛ المعارف : 134 و منابع ديگر .\r\n","page_name":" 72 ","page_number":72},
  {"content":"\r\n\r\nبلكه به يقين مىتوان گفت كه سخن پيامبر خدا صلى اللَّه عليه وآله شامل تمام كسانى مىشود كه هم اين واقعه تاريخى را تحريف كرده و تغيير دادند و هم‌چنين همه آنان كه تا روز رستاخيز چنين كنند .\r\nو سرانجام همگى در كنار حوض بر پيامبر گرامى اسلام صلى اللَّه عليه وآله وارد خواهند شد .\r\nپروردگارا ! ما به آن چه تو نازل فرموده‌اى ايمان آورده و از رسول تو پيروى نموده‌ايم ؛ پس ما را در زمره شاهدان قرار ده و آخرين سخن ما اين است كه تمام حمدها و سپاس‌ها از آنِ خداوندى است كه پروردگار جهانيان است و صلوات خدا بر حضرت محمّد و خاندان پاك او باد .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n1 . قرآن كريم .\r\nالف\r\n2 . الإستيعاب : ابن عبدالبرّ ، دار الكتب علميّه ، بيروت ، لبنان ، چاپ اول ، سال 1415 .\r\n3 . أُسد الغابه : ابن اثير جزرى ، دار الكتب علميّه ، بيروت ، لبنان .\r\n4 . اسنى المطالب في أحاديث مختلفة المراتب : ابن درويش الحوت ، مكتبه التجارية الكبرى ، مصر ، چاپ اول ، سال 1355 .\r\n5 . الامالى : ابوجعفر محمّد بن على بن حسين بن موسى بن بابويه قمى ، معروف به شيخ صدوق ، مؤسسه بعثت ، قم ، چاپ يكم ، سال 1417 .\r\n6 . انسان العيون مشهور به السيرة الحلبيّه : على بن برهان الدين حلبى ، مكتبة مصطفى بابى حلبى ، مصر ، چاپ اول ، سال 1384 .\r\nب\r\n7 . البداية والنهايه ( تاريخ ابن كثير ) : اسماعيل بن عمر قرشى بصرى معروف به ابن كثير ، چاپ دار احياء التراث العربى ، بيروت ، چاپ يكم ، سال 1407 .\r\nت\r\n8 . تاريخ طبرى ( تاريخ الامم والملوك ) : سلمان بن احمد بن ايّوب لخمى طبرى ، از منشورات كتابفروشى اروميّه ، قم ، ايران .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n9 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ اول ، سال 1417 .\r\n10 . تفسير ثعلبى ( الكشف والبيان ) : امام ثعلبى ، نشر مصطفى بابى حلبى ، مصر ، سال 1388 .\r\n11 . تفسير فرات : فرات بن ابراهيم كوفى ، تحقيق محمّد كاظم ، مؤسسه چاپ و نشر وابسته به وزارت فرهنگ و ارشاد اسلامى ، تهران ، چاپ يكم ، سال 1410 .\r\nح\r\n12 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ اول ، سال 1418 .\r\nخ\r\n13 . الخصائص : عبدالرحمان احمد بن شعيب نَسائى ، مجمع إحياء الثقافة الإسلامية ، قم ، ايران ، چاپ اول ، سال 1419 .\r\nد\r\n14 . الدر المنثور فى التفسير بالمأثور : جلال الدين سيوطى ، دار الكتب علميّه ، بيروت ، چاپ اول ، سال 1421 .\r\nر\r\n15 . الرياض النضره : محب الدين طبرى ، دار الكتب علميّه ، بيروت ، لبنان .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nس\r\n16 . سنن ابن ماجه : ابن ماجه قزوينى ، دار الجيل ، بيروت ، لبنان ، چاپ اول ، سال 1418 .\r\n17 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n18 . السنن الكبرى : احمد بن حسين بيهقى ، دار الكتب العلميّه ، بيروت ، لبنان ، چاپ دوم ، سال 1414 .\r\nش\r\n19 . شواهد التنزيل : حافظ عبيداللَّه بن احمد ، معروف به حاكم حسكانى ، مجمع احياء الثقافة الاسلاميه ، چاپ اول ، سال 1411 .\r\nص\r\n20 . صحيح بُخارى : ابوعبداللَّه محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n21 . صحيح مسلم : مسلم بن حجّاج قشيرى نيشابورى ، مؤسسه عز الدين ، بيروت ، لبنان ، چاپ اول ، 1407 .\r\n22 . الصّواعق المُحرقه : ابن حجر هيتمى مكّى ، مكتبة القاهرة ، قاهره ، مصر .\r\nط\r\n23 . الطبقات الكبرى : محمّد بن سعد ، دار الكتب علميّه ، بيروت ، لبنان ، چاپ دوم ، سال 1418 .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nغ\r\n24 . الغدير : علامه عبدالحسين احمد امينى ، مركز الغدير ، قم ، ايران ، چاپ اول ، سال 1416 .\r\nف\r\n25 . الفصول المهمّة في معرفة الأئمّه : ابن صباغ مالكى ، مكتبة دار الكتب التجاريه .\r\n26 . فيض القدير : محمّد بن عبدالرؤوف مَناوى ، دار الكتب علميّه ، بيروت ، لبنان ، چاپ اول ، سال 1415 .\r\nك\r\n27 . كفاية الطالب في مناقب على بن ابىطالب عليهما السلام : محمّد بن يوسف گنجى شافعى ، مطبعه حيدريه ، نجف اشرف ، سال 1390 .\r\n28 . كنز العُمّال : متّقى هندى ، دار الكتب علميّه ، بيروت ، لبنان ، چاپ اول ، سال 1419 .\r\nل\r\n29 . لقط اللآلي المتناثرة في الأحاديث المتواتره : محمّد مرتضى حسينى زبيدى .\r\nم\r\n30 . مجمع الزوائد و منبع الفوائد : حافظ نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n31 . المستدرك : حاكم نيشابورى ، دار الكتب علميّه ، بيروت ، لبنان ، چاپ اول ، سال 1411 .\r\n32 . مسند احمد : احمد بن حنبل شيبانى ، دار احياء التراث العربى ، بيروت ، لبنان ، چاپ سوم ، سال 1415 .\r\n33 . المصنّف : ابن ابى شيبه ، دار الفكر ، بيروت ، لبنان ، سال 1414 .\r\n34 . المعارف : ابومحمّد عبداللَّه بن مسلم بن قُتَيْبَه ، دار الكتب علميّه ، بيروت ، لبنان ، چاپ اول ، سال 1407 .\r\n35 . مناقب آل ابى طالب : محمد بن على بن شهرآشوب سروى مازندرانى ، ذوى القربى ، قم ، سال 1421 .\r\n36 . المناقب : ابن مغازلى ، دار الأضواء ، بيروت ، لبنان ، چاپ دوم ، سال 1214 .\r\n37 . المناقب خوارزمى : خوارزمى ، مؤسسه نشر اسلامى ، قم ، چاپ دوم ، سال 1414 .\r\n38 . المواعظ والاعتبار بذكر الخطط والآثار : تقى الدين احمد بن على مقريزى .\r\nن\r\n39 . نفحات الأزهار في خلاصة عبقات الأنوار : آية اللَّه سيد على حسينى ميلانى ، قم ، نشر الحقايق ، چاپ دوم ، سال 1426 .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n( 17 )\r\nGhadir , the Last Position\r\nfor Public Declaration\r\nAyatollah sayyid Ali Husayni Milani\r\n\r\n\r\n","description":"","footnote":"","page_name":" 80 ","page_number":80}
  ]