[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nپاسخ جوان شيعى\r\nبه پرسش هاى وهابيان\r\nبه قم\r\nمحمد طبرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : طبرى ، محمد ، 1308 -\r\nعنوان و نام پديدآور : پاسخ جوان شيعى به پرسشهاى وهابيان / محمد طبرى .\r\nمشخصات نشر : تهران : مشعر ، 1386 .\r\nمشخصات ظاهرى : 372 ص .\r\nشابك : ISBN 978 - 964 - 540 - 059 - 8\r\nوضعيت فهرست نويسى : فيپا .\r\nيادداشت : كتابنامه به صورت زيرنويس .\r\nموضوع : شيعه - دفاعيه‌ها و رديه‌ها .\r\nموضوع : وهابيت - عقايد .\r\nرده بندى كنگره : 2 پ 2 ط / 5 / 212 BP\r\nرده بندى ديويى : 417 / 297\r\nشماره كتابشناسى ملى : 1101920\r\nپاسخ جوان شيعى به پرسش هاى وهابيان\r\nمؤلف : محمد طبرى\r\nناشر : نشر مشعر\r\nچاپ : دار الحديث\r\nنوبت چاپ : سوم - بهار 1387\r\nتيراژ : 20000 نسخه\r\nبها : 3000 تومان\r\nشابك 8 - 059 - 540 - 964 - 978\r\nISBN 978 - 964 - 540 - 059 - 8\r\nمراكز پخش و فروشگاه هاى مشعر :\r\nتهران : تلفن : 64512003 - 021 / قم : تلفن : 7838400 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nپيشگفتار\r\nپيروزى درخشان انقلاب اسلامى در ايران ، كه در سال 1357 خورشيدى ، برابر با 1979 ميلادى رخ داد ، جهانيان را متوجه مبانى فكرى اين انقلاب ساخت كه چگونه جمعيّتى با دست خالى و بدون سلاح ، مىتواند بر نظام تا دندان مسلّحى چون رژيم طاغوتى پهلوى ، پيروز شود و حكومتى بر اساس كتاب خدا و سنت پيامبر و روش اهل بيت عليهم السلام به پا سازد و با تمام دشمنىهايى كه با آن شده و مىشود ، همچنان سرپا بايستد ، و به خواست خدا همچنيان روى پا خواهد ايستاد .\r\nاين رخداد سبب شد تا انديشمندان جهان و نويسندگان و پژوهشگران ، به فكر شناخت مكتب اهل بيت عليهم السلام برآيند و واقعيت را از نزديك لمس كنند ؛ اهل بيتى كه در قرآن از آن‌ها ستايش شده و براى آن‌ها حقوق ويژه‌اى معين گرديده است .\r\nرويكرد جهانيان به‌شناخت اين مكتب ، مايهء هراس قدرت‌هاى بزرگ و صهيونيست‌ها ، در رأس آنان آمريكا و هم‌پيمانان آنان گرديده و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاز آن به وحشت افتادند و از ترس اين كه مبادا اين فكر و انديشهء بلند در منطقه گسترش يابد و در نتيجه حكومت‌هاى دست نشاندهء آنان را متزلزل سازد ؛ دست به دامن فرقه‌هاى ساختگى و مذاهب گمنام و اقليت‌هاى فكرى و مذهبى شدند تا از اين طريق بتوانند چهرهء مكتب اهل بيت عليهم السلام را مخدوش سازند و مانع از نشر افكار آزادخواهانهء آن گردند .\r\nدر ميان اين مذاهب ساختگى ، وهابيت نقش عمده‌اى را ايفا كرد ؛ زيرا نام اسلام را بر خود داشت و از نظر قدرت مالى و ديگر امكانات نيز مىتوانست در اين مورد كارساز باشد ؛ لذا پس از انقلاب اسلامى ، كارگزاران اين آيين استعمار ساخته ، در مورد تشيع به نشر كتاب‌ها و مقاله‌هاى فراوان و مصاحبه‌ها و برنامه‌هاى تلويزيونى پرداختند كه هدف از آن ، ارائهء تصوير غير منطقى و غير قابل قبول از تشيع بود .\r\nدشمنان اهل بيت عليهم السلام در اين مورد به حدّى سرمايه‌گذارى كرده‌اند كه در تاريخ مذاهب بى سابقه است . تنها از كتاب « الشيعه والتصحيح » ، هشت ميليون نسخه در خارطوم ، پايتخت سودان و دو ميليون نسخه در ديگر نقاط آن كشور چاپ و توزيع كرده‌اند ؛ كشورى كه گناه اصلى آنان علاقهء راسخ نسبت به اهل بيت پيغمبر و شعار آنان حبّ اين خاندان است .\r\nكسانى كه اين مسائل را پيگيرى مىكنند ، مىگويند : حدود 000 40 سايت اينترنتى به تبليغ وهابيت مشغول است و تاكنون در جهان 000 10 عنوان كتاب و جزوه بر ضدّ شيعه منتشر شده است كه شمارگان برخى از آن‌ها ميليونى بوده است ، ليكن اينان از تمام اين تلاش‌ها ترفى نبسته و به گفتهء ضرب المثل « از قضا سركنگبين صفرا فزود » ، همين موج گسترده بر\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nضدّ تشيع ، گروهى از انديشمندان روشن ضمير و واقع‌گرا را به اين فكر واداشت كه از نزديك با اين مكتب آشنا شوند و به اين فكر بيفتند كه اين‌همه هياهو بر ضدّ اين مكتب چرا و براى چيست ؟\r\nگروهى نيز از نزديك با علما و دانشمندان شيعه تماس گرفته ، حقيقت را جويا شدند و سرانجام به دروغ پردازىهاى آنان پى برده و مىبرند و به تدريج . . . يَدْخُلُونَ فِي دِينِ اللَّهِ أَفْوَاجاً ؛ « دسته دسته به دين خدا در مىآيند . »\r\nبدينسان ، بى آن‌كه گامى از سوى علماى شيعه برداشته شود ، موج شناخت تشيع در مصر و اردن و ديگر كشورهاى عربى ، حتى اروپا و آمريكا به راه افتاد و قلوب جوانان پاك دل ، با مهر و مكتب اهل بيت عليهم السلام لبريز شد و كار به اينجا رسيد برخى از آنان از نويسندگان وهابى تبرّى مىجويند .\r\nشگفتا ! تاريخ تكرار مىشود . دستگاه پاپ نيز پيوسته كوشيده است چهرهء نامطلوبى از اسلام ترسيم كند و در اين مورد ، لشكرى را به عناوين گوناگون به استخدام درآورده است . امّا همين تبليغات سوء ، نتيجهء معكوس داده و موج اسلام‌گرايى ، اروپا و آمريكا را فرا گرفته است . به يارى خداوند ، چيزى نمىگذرد كه اروپاى مسيحى ، اروپاى اسلام خواهد شد ، ان شاء اللَّه .\r\nچندى پيش ، كتابچه‌اى ، شبيه شب نامه ، به دستم رسيد كه عنوانش چنين بود : « سؤالاتى كه باعث هدايت جوانان شيعه شد ! » اين كتابچه نه نام نويسنده دارد و نه نام مترجم و نه حتى نام ناشر و محل نشر .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدر مقدمهء جزوه آمده است : « من اين سؤال‌ها را از سايت‌هاى مختلف و كتاب‌هاى ضدّ شيعى جمع‌آورى كرده‌ام و خود نقشى جز گردآورى ندارم .\r\nگردآورنده يا گردآورندگان ، مدعى هستند : بر اثر اين پرسش‌ها جوانانى هدايت شده‌اند ، اما از ميان اين جوانان ، تنها از يك بحرينى نام برده شده است . پس اگر صحيح باشد ، تنها يك جوان است كه از ولايت اهل بيت عليهم السلام جدا شده و به ولايت اموىها در آمده است ؛ جوانى كه تهيه‌كننده يا تهيه كنندگان او را نديده‌اند .\r\nبنابراين ، از جوانانى كه ادعا مىشود ، هدايت يافته‌اند ، خبرى نيست و سايت‌هايى كه او به آن‌ها اشاره مىكند ، سايت‌هاى وهابى هستند كه عموم مسلمان‌ها از آنان تنفر دارند .\r\nوهابيت مكتبى است كه در قرن هشتم پديد آمد و بعد به وسيلهء محمدبن عبد الوهّاب ترويج و تبليغ شد و هدف آن تفرقه افكنى ميان مسلمانان و تكفير همگان به جز ياران خود بود .\r\nسايت‌هايى كه او به آن‌ها اشاره مىكند ، سايت‌هاى سياسى هستند كه از لندن هدايت مىشوند ؛ مانند :  WWW . is 1 . org . uk  و اداره كنندگان آن‌ها مخالفان نظام جمهورى اسلامى مىباشند . اكنون پرسش اين است كه آيا اين پرسش‌ها را خودِ اين جوان‌ها مطرح كرده‌اند و پاسخ نيافته‌اند ، و از اهل بيت عليهم السلام رويگردان و به حزب اموى گرويده‌اند ! يا طراحى اين پرسش‌ها از سوى ديگران است ؟ !\r\nآيا روش صحيح قرآنى اين نيست كه اين افراد پرسش‌هاى خود را را نزد اهل علم و اهل ذكر مىبردند و پس از دريافت پاسخ ، همه را يك جا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمنتشر مىكردند تا به آيهء كريمه كه فرمود : . . . فَاسْأَلُوا أَهْلَ الذِّكْرِ إِنْ كُنْتُمْ لَا تَعْلَمُونَ عمل كرده باشند . « 1 » \r\nحق آن بود كه بر قرآن و سنت عرضه مىكرديد و حقيقت را باز مىيافتيد ؛ چنان كه مىفرمايد :\r\nفَإِنْ تَنَازَعْتُمْ فِي شَيْءٍ فَرُدُّوهُ إِلَى اللَّهِ وَالرَّسُولِ إِنْ كُنتُمْ تُؤْمِنُونَ بِاللَّهِ وَالْيَوْمِ الْآخِرِ ذَلِكَ خَيْرٌ وَأَحْسَنُ تَأْوِيلًا . « 2 » \r\nآرى ، طرح اين پرسش‌ها نزد جوانان ساده دل و كم اطلاع و يا بىاطلاع ، كه در اين مورد تخصّصى ندارند ، بر خلاف روش علمى و نوعى خيانت به آرمان ديندارى است .\r\n\r\nآشنايى با مكتب وهابيت\r\nاز آنجا كه طراحان اين پرسش‌ها ، وهابىهاى تندرو هستند ، لازم است به ريشهء اين مكتب و پديد آورندهء آن و موقعيت و جايگاهش نزد بزرگان اهل سنت اشاره كنيم تا روشن شود كه اين مكتب ساختگى ، در چه زمانى پديد آمد .\r\nوهابيت را ابن تيميهء حرانى در قرن هشتم پديد آورد . وى بر خلاف سنت پيامبر خدا صلى الله عليه و آله ، هرگز ازدواج نكرد و بر اثر افكار انحرافىاش ، به حكم علما چهار بار زندان رفت . وى از سوى بزرگان مذاهب اهل‌سنت\r\n\r\n","description":"","footnote":" ( 1 ) . انبياء : 7 و نحل : 43 ، « از اهل ذكر بپرسيد اگر نمىدانيد . »  ( 2 ) . نساء : 59 ","page_name":" 23 ","page_number":23},
  {"content":"\r\n\r\nمورد انتقاد قرار گرفت و تكفير شد ؛ برخى از عالمان اهل سنت كه نظر به كفر وى دادند ، عبارت‌اند از :\r\n1 . « تقى الدين السبكى » از بزرگان شافعى . « 1 » \r\n2 . « محمد بن احمد بن عثمان الذهبى » مورخ و رجال شناس بزرگ و مورد احترام اهل سنت و شاگرد ابن تيميه كه رساله‌اى به نام « بيان زُغل العلم و الطلب » در ردّ وى نگاشت . او در اين كتاب با اشك و آه و تأسف شديد نسبت به آرا و افكار ابن تيميه سخن گفته است . « 2 » \r\n3 . « ابن حجر هيتمى » ، وى ابن تيميه را بنده‌اى مىداند كه خدا او را خوار ، گمراه ، كور و كر كرده است . « 3 » \r\n4 . « قاضى تاج الدين السبكى » ابن تيميه را زيان زننده به علما مىداند و مىنويسد : او شاگردانش را به پرتگاه دوزخ برد . « 4 » \r\n5 . « علامه تقى الدين الحصنى » ابن تيميه را انسانى مىداند كه در دلش بيمارى است و منحرف و فتنه جو است . « 5 » \r\n6 . « ابن حجر عسقلانى » شارح صحيح بخارى ، كه به امير حديث معروف است ، به دادخواهى از احاديث و شخصيت امام على برخاسته و دربارهء ابن تيميه ، كه به ردّ احاديثِ صحيح ، معروف است و در ناسزاگويى و بد دهنى شهرت دارد ، اين گونه مىنويسد : « وى بسيارى از احاديث معتبر\r\n\r\n","description":"","footnote":" ( 1 ) . مقدمة الدرر المضيئة فى الرد على ابن تيميه .  ( 2 ) . اين رساله ، على رغم انكار عده‌اى ، از ذهبى است ؛ چون حافظ سخاوى در كتاب « الاعلان بالتوبيخ » مىنويسد : من اين رساله را كه از ذهبى است ديده‌ام . « الاعلان بالتوبيخ ، ص 77 » .  ( 3 ) . الفتاوى الحديثه ، ص 144  ( 4 ) . طبقات الشافعيه ، ج 4 ، ص 76 ، شماره 759  ( 5 ) . دفع الشبهة عن الرسول و الرسال ، ص 83 ","page_name":" 24 ","page_number":24},
  {"content":"\r\n\r\nرا ردّ و در توهين و ناسزاگويى به افراد ( مانند علّامهء حلّى ، كه معاصر وى بوده و كنيه‌اش ابن مطهّر است ، ابن تيميه او را ابن متنجس مىخواند ! و ) آن قدر افراط مىكند كه در مواردى موجب تنقيص [ امام 
  ] على بن ابىطالب مىشود » . « 1 » \r\n7 . « آلوسى » صاحب تفسير نيز ابن تيميه را منحرف خوانده و از وى با همان ديدگاه ابن حجر ياد مىكند كه گفت : در ناسزاگويى و بد دهنى شهرت دارد . « 2 » \r\n8 . « سيدحسن سقاف » از معاصران ، « زاهد كوثرى » و گروهى ديگر گفته‌اند : . . . كسى كه به معاويه اقتدا مىكند و امام على  [ « 
  ]  را مورد هجوم و عيب‌جويى قرار مىدهد ، نزد وهابيان به « شيخ الاسلام » نامبردار است و افكار و نظرياتش را همچون وحى منزل مىدانند !\r\n* * * اين مكتب در برهه‌اى از تاريخ رو به خاموشى گراييد ، امّا پس از مدتى ، به وسيلهء محمد بن عبدالوهاب تبليغ و ترويج شد . هدف بانيان و مروجان اين مكتب ، تفرقه افكنى ميان مسلمانان و تكفير همگان ، جز ياران خودشان است .\r\nبه هر روى ، كتابى كه از آن ياد كرديم « 3 »  آشفتگى و تناقض‌گويى در آن ، به روشنى پيدا است . اكنون تنها صفحه‌اى از مقدمهء آن را به اختصار\r\n\r\n","description":"","footnote":" ( 1 ) . لسان الميزان ، ج 6 ، ص 319  ( 2 ) . روح المعانى ، ج 1 ، صص 19 - 18  ( 3 ) . « سؤالاتى كه باعث هدايت جوانان شيعه شد ! » ","page_name":" 25 ","page_number":25},
  {"content":"\r\n\r\nمىآوريم :\r\nدر صفحهء 4 مىنويسد :\r\n« ارادهء تكوينى و تقدير خداوند بر آن بوده است تا مسلمان‌ها به گروه‌ها و مذاهب مختلفى - كه با يكديگر دشمنى مىورزند و عليه همديگر توطئه مىنمايند - تقسيم شوند . آرى ، دچار تفرقه گشته و . . . » .\r\nبعد از چند سطر مىنويسد :\r\n« بنابراين ، بايد همهء كسانى كه خيرخواه امّت خويش هستند و دوستدار يكپارچگى و وحدت آن مىباشند ، تا آنجا كه مىتوانند براى متحد نمودن امّت ، زير پرچمِ حق و باز گرداندن آن از نظر عقيده و شريعت و اخلاق ، به دوران پيامبر ( ص ) بكوشند . »\r\nبنابراين ، آيينى كه اين نويسنده مىخواهد جوانان شيعه را به آن دعوت كند ، اين است كه خدا از يك طرف به ارادهء تكوينى خواسته است مسلمانان به گروه‌هايى تقسيم شوند و با هم دشمنى كنند و آنگاه با ارادهء تشريعى ، وحدت و يگانگى آنان را خواسته است !\r\nاگر واقعاً ارادهء تكوينى خدا بر دو دستگى است ، دعوت به وحدت از طريق كتاب و سنت ، كار لغو خواهد بود ؛ زيرا ارادهء خدا نافذ بوده و قابل برگشت نيست : إِنَّمَا أَمْرُهُ إِذَا أَرَادَ شَيْئاً أَنْ يَقُولَ لَهُ كُنْ فَيَكُونُ . « 1 »  اكنون تو خود حديث مفصل بخوان از اين مجمل !\r\n\r\n","description":"","footnote":" ( 1 ) . يس : 82 ","page_name":" 26 ","page_number":26},
  {"content":"\r\n\r\nنويسنده مىخواهد جوانان شيعه را به راه و روش اهل سنت دعوت كند و مقصودش از اهل سنت ، فقط و فقط « وهابيان » هستند كه خود را « اهل سنت » مىنامند و ديگر فِرَق اهل سنت ، كه اكثريت قاطع مسلمانان جهان را تشكيل مىدهند ، از نظر آنان ، اهل سنت نيستند ، بلكه به‌طور صريح و آشكار آنان را تكفير مىكنند و مشرك مىشمارند .\r\nحتى خودِ نويسنده در آخر مقدمه مىنويسد : « در پايان به آنان يادآورى مىكنم كه بازگشت به حق از ادامه دادن راه باطل بهتر است و يكى از آن‌ها اگر هدايت شود و به سنّت عامل و پايبند باشد ، جايگاه و پاداش او از هزاران سنّىِ بيكار و تنبلى كه از دينشان روى گردان هستند و عمر خود را در شهوت‌ها تلف مىنمايند يا گرفتار شبهات هستند ، بالاتر و بيشتر است . » « 1 » \r\n* * * \r\nكالبد شكافى كتاب\r\nپيش‌تر گفتيم كتابچه‌اى كه با عنوان « سؤالاتى كه باعث هدايت جوانان شيعه شد » انتشار يافته ، 178 سؤال در آن طرح گرديده كه هدفش انتقاد از عقايد شيعه است .\r\nاكنون براى آشنايى با محتواى اين جزوه و پى بردن به واقعيت و پايهء ارزش آن ، بدون در نظر گرفتن مسائل جانبى ، نكاتى را يادآور مىشويم :\r\n1 . طراح يا طراحان پرسش ، در اين كتابچه ، گاهى يك پرسش را\r\n\r\n","description":"","footnote":" ( 1 ) . « سؤالاتى كه باعث هدايت جوانان شيعه شد » ، صص 6 و 7 مقدمه . ","page_name":" 27 ","page_number":27},
  {"content":"\r\n\r\n27 بار تكرار كرده‌اند ؛ مثلًا در بارهء « عقيدهء شيعه در مورد ارتداد صحابه ؟ » ، در حالى كه مىتوانستند با طرح يك پرسش منظور خود را برسانند . به نظر مىرسد از اين طريق خواسته‌اند آمار پرسش‌ها را بالا ببرند !\r\n2 . پاسخ برخى از پرسش‌ها در پرسش‌هاى بعد آمده است ؛ مثلًا دربارهء ارتداد صحابه حديثى را از پيامبر صلى الله عليه و آله نقل مىكند كه آن حضرت مىفرمايد :\r\n« من در كنار حوض كوثر بودم ، گروهى از يارانم مىخواستند وارد شوند ، ولى از ورود آن‌ها جلوگيرى شد . من گفتم آنان اصحاب و يارانم هستند . خطاب آمد : نمىدانى كه بعد از تو چه بدعت‌هايى در دين نهادند ! »\r\nهمين حديث پاسخ 27 پرسشى است كه دربارهء ارتداد صحابه طرح گرديده . اين حديث در پرسش 115 آمده است .\r\n3 . برخى از پرسش‌ها با برخى ديگر در تناقض‌اند ؛ مثلًا در پرسش 71 آمده است : « همهء اصحاب با ابوبكر بيعت كردند و هيچ مخالفتى در كار نبود » ، ولى در پرسش 76 گفته شده : « انصار با ابوبكر مخالفت كردند و به بيعت با سعد بن عباده فرا خواندند و على در خانه نشست ، نه با آن‌ها بود و نه با اين‌ها » .\r\n4 . برخى از پرسش‌ها در اصل پرسش نيست ، بلكه طرح يك ادعا و اتهام است ، بى آن‌كه پرسشى در كار باشد ؛ مثلًا در پرسش 123 آمده :\r\n« يكى از قواعد شيعه اين است كه هر كس از اهل بيت ادعاى امامت كند و چيز خارق العاده‌اى كه نشانگر صدق و راستى او هستند ، ارائه كند ،\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nامامت او ثابت مىگردد . . . » در اين‌جا هيچ سؤالى مطرح نشده و اصل اين ادعا به اين شكل ، يك اتهام است و شيعه امامت را اين‌گونه ثابت نمىكند .\r\n5 . برخى از پرسش‌ها برداشت غلط از عبارات عالمانى مانند مرحوم مجلسى است ؛ يعنى از آن چنين فهميده كه شيعيان پس از خواندن زيارت ، رو به قبر نماز مىگزارند . ( سؤال 155 )\r\n6 . برخى از پرسش‌ها بلكه بيشتر آن‌ها مدرك ندارند و معلوم نيست آن‌ها را از كدام كتاب گرفته و به شيعه نسبت داده‌اند . گفتنى است اين نكته بر بيشتر پرسش‌ها حاكم است و نيازى به آوردن نمونه نيست .\r\n7 . برخى از پرسش‌ها انتقاد از نظر شخصى يك عالم شيعى است ، در حالى كه آن را به همهء شيعيان نسبت مىدهد .\r\n8 . پرسش در مورد حضرت مهدى عليه السلام را به‌گونه‌اى مطرح مىكند كه گويا اين مسأله ، از مسائل مورد اتفاق فريقين ( شيعه و سنى ) نيست ! درست است تولد آن حضرت ، مورد اتفاق علماى اهل سنت نبوده و برخى از آنان به تولد آن حضرت اعتقاد دارند ، ولى شكى نيست كه گروهى از علماى سنى ، احاديث حضرت مهدى را از احاديث متواتر مىشمرند و در اين مورد ، كتاب‌هاى ارزشمندى نوشته‌اند . حتى در سال‌هاى اخير ، در كشور عربستان كتابى با نام « بين يدى الساعه » نوشته شده و پرده از بسيارى اوهام برداشته است ولى گردآورنده يا گردآورندگان پرسش‌ها ، مسألهء مهدويت را به‌گونه‌اى بسيار توهين آميز و منكرانه مطرح مىكنند .\r\n9 . در كتاب ياد شده ، برخى از مسائل مسلّم تاريخى قاطعانه مورد\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nانكار قرار گرفته و اصرار بر اين است كه وانمود شود ميان صحابه هيچ اختلاف نظريه و نزاعى وجود نداشته و محبت كامل ميان بنىهاشم و بنىاميه برقرار بوده است و براى اين مطلب ، ادلهء واهى ارائه گرديده است ؛ مانند چند ازدواج ميان اين دو گروه ، آن هم در رده‌هاى پايين .\r\n10 . پرسش‌ها با لحن تمسخر و توهين‌آميز ، توأم با ناسزاگويى به شيعه و حتى در مواردى به دو سرور اهل بهشت ؛ امام حسن و امام حسين عليهما السلام مطرح گرديده ، كه هرگز از يك مسلمان واقعى و هدايتگر ، چنين لحنى تصور نمىرود ، بلكه انسان‌هاى متعصب ، كينه‌توز ، عجول و كم‌سواد از چنين لحنى استفاده مىكنند نه انسان‌هاى واقع‌گرا و دلسوز .\r\nگردآورنده مىنويسد : من اين پرسش‌ها را از سايت‌ها جمع كرده‌ام ، اكنون ببينيم اين سخن تا چه حد حقيقت دارد ؟\r\nواقعيت اين است كه اين كتاب ، كه با اين نام چاپ شده ، ترجمهء كتابچه‌اى است به زبان عربى با نام « أسئلة قادت شباب الشيعة إلى الحق » كه توسط جوانى به نام سليمان بن صالح الخراشى « 1 »  به زبان عربى تهيه و چاپ شده و حتى متن كامل آن به زبان عربى روى سايت‌هاى وهابى قرار دارد و توسط انتشاراتى در رياض به چاپ رسيده است .\r\nبا اين وصف ، چگونه مدعى است : اين پرسش‌ها را از « سايت‌ها » گرد آورده‌ام ؟ !\r\nبسيارى از اين پرسش‌ها ، در كتاب « عقايد الشيعة الإثنى عشرية عرض و\r\n\r\n","description":"","footnote":" ( 1 ) . شخصى كه قتل شيعه را واجب مىداندو در عين حال مىخواهد با اين پرسش‌ها آنان راهدايت كند ! ","page_name":" 30 ","page_number":30},
  {"content":"\r\n\r\nنقد » ، گردآورى دكتر ناصر بن على القفارى نيز آمده است . وى استاد دانشگاه محمدبن سعود در قصيم عربستان مىباشد .\r\nدرحقيقت هيچ‌يك از آن‌ها ، از روى فكر و انديشه اين پرسش‌ها را طرح و جمع نكرده‌اند ، بلكه ريزه‌خوار يكديگر بوده و همديگر گرفته‌اند .\r\nدر مورد كتاب « دكتر قفارى » بايد گفت : پر است از دروغ و تهمت ، كه همهء آن‌ها را مىتوان در يك رساله جمع كرد . گذشته از اين ، هتاكىها و بىادبىهاى وى كم مانند و بىسابقه است و به همين جهت ، با استقبال چندانى روبه‌رو نشد و هركس آن‌را خواند از بىادبىاش ، نفرت پيدا كرد .\r\nپيدااست اگر مذهب ومكتبى بخواهد باچنين شيوه‌هايى ترويج شود ، مورد پذيرش امت قرار نخواهد گرفت ؛ چراكه از حقانيت ، خلوص و اصالت به‌دور است ؛ به ويژه آن‌كه ادعاى پيروى از سنّت پيامبر مكرم اسلام صلى الله عليه و آله را داشته باشد و تنها خود را اهل سنّت بداند و همه را تخطئه كند ! آيا پيامبر اسلام اهل دشنام ، ناسزاگويى ، اتهام و دروغ پردازى بود ؟ حاشا و كلّا !\r\nاز وهابيان مىپرسيم : اگر فكر مىكنيد با طرح چنين پرسش‌هايى مىتوانيد جوانان شيعه را هدايت كنيد ، چرا نتوانسته‌ايد هادى جوانان خود باشيد و امروزه انبوهى از آنان از دين گريزان شده‌اند تا آنجاكه هزاران تن از آن‌ها به دام مكتب‌هاى انحرافى ؛ ماركسيسم و ليبراليسم افتاده و به فساد و انحراف و اعتياد و تروريسم روى آورده‌اند و از فرهنگ اسلامى و عربى خود روىگردان شده‌اند ؟\r\nجوانان شيعه ، بحمداللَّه ، با تمسك به‌ثقلين وآشنايى با فرهنگ قرآن و عترت حضرت رسول صلى الله عليه و آله از لغزش‌هاى فكرى به دور هستند و اگر پرسش و شبهه‌اى دربارهء آن داشته باشند ، با مراجعه به دانشمندانشان ،\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nپاسخ خود را مىگيرند . مطمئن باشيد اين‌گونه پرسش‌ها نه تنها تزلزلى در آن‌ها ايجاد نمىكند كه آن‌ها را در دين خود راسخ‌تر مىسازد . در مورد اين نوع تلاش‌ها و عملكردها بايد گفت : « عدو شود سبب خير اگر خدا خواهد » .\r\n* * * اشاره به اين مطلب نيز ضرورى است كه در اين كتابچه بيش از هر چيز روى سه موضوع تكيه شده است :\r\n1 . ارتداد صحابه ، به اين معناكه شيعه معتقد است صحابه بعد از پيامبر صلى الله عليه و آله مرتد شدند .\r\n2 . سبّ صحابه و اين‌كه شيعه به صحابهء پيامبر ناسزا مىگويد .\r\n3 . بى احترامى نسبت به عايشه همسر پيامبر گرامى صلى الله عليه و آله .\r\nدر حال حاضر ، در صحّت و سقم اين سه نسبت كارى نداريم ؛ زيرا در مجموع پرسش‌ها و پاسخ‌ها ، بى اعتبارى اين تهمت‌ها نسبت به شيعه آشكار خواهد شد .\r\nنكته‌اى كه در اينجا به آن مىپردازيم ، اين است كه اين نسبتها به مخالفان شيعه ، صحيح‌تر است تا شيعه ؛ زيرا هر سه مطلب ، در صحيح‌ترين كتاب‌هاى آنان ، يعنى صحيح بخارى و مسلم آمده است ، ليكن متأسفانه هيچ‌وقت « به روى مبارك خود » نياورده و از آن‌ها چشم‌پوشى مىكنند ، در حالىكه ريشهء چنين مطالبى ، صحيح بخارى و صحيح مسلم است ، و ما اكنون براى اثبات سخن خود ، در هر سه موضوع ، از صحيح‌ترين كتاب‌هاى آنان نمونه‌هايى را نقل مىكنيم و تفصيل بيشتر را به منابع ارجاع مىدهيم :\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n1 . ارتداد صحابه\r\nابن اثير جزرى ، محدث عالى مقامى كه در سال 544 ديده به جهان گشود و در سال 606 درگذشت و با نگارش كتاب « جامع الأصول في أحاديث الرسول » توانست احاديث شش كتاب را در آن گردآورد ، در جلد دهم ، فرع دوم ، در موضوع « حوض » ، ده روايت از صحيح بخارى و مسلم نقل كرده كه همگى حاكى از ارتداد گروهى از صحابه بعد از رحلت پيامبر خدا صلى الله عليه و آله است . از آنجا كه نقل همهء اين احاديث به دراز مىكشد ، به نقل دو حديث و اشاره به شماره‌هاى بقيه اكتفا مىكنيم :\r\n1 . بخارى و مسلم از ابوهريره نقل مىكنند كه پيامبر صلى الله عليه و آله فرمود :\r\n« يَرد عَلَيّ يَومَ الْقِيامَةِ رهط من أصحابي فيجلون عن الحوض فأقول : يَا رَبّ أصحابي ، فيقول : إنّه لا علم لك بما أحدثوا بعدك ، إنّهم ارتدّوا على أدبارهم القهقري » و في رواية فيحلؤون . أخرجه البخارى و مسلم . « 1 » \r\n« در روز قيامت گروهى از اصحاب من بر من وارد مىشوند ، ولى آن‌ها را از حوض مىرانند . مىگويم خدايا ! آن‌ها ياران من هستند ، خطاب مىآيد : تو نمىدانى بعد از تو چه بدعتهايى گذاردند ؟ آنان مرتد شدند و به حال پيشين بازگشتند . »\r\nاين حديث را بخارى و مسلم در صحيح خود نقل كرده‌اند .\r\n2 . بخارى در صحيح خود نقل مىكند : پيامبر فرمود :\r\n\r\n","description":"","footnote":" ( 1 ) . جامع الأصول ، ج 10 ، ص 469 ، شماره 7998 ","page_name":" 33 ","page_number":33},
  {"content":"\r\n\r\n« من در كنار حوض مىايستم ، ناگهان گروهى ظاهر مىشوند ، آنگاه كه آنان را شناختم ، يك نفر ميان من و آن‌ها پديدار مىشود و مىگويد : بياييد برويم . مىگويم : آن‌ها را كجا مىبرى ؟ مىگويد : به سوى آتش . مىپرسم : آن‌ها چه كرده‌اند ؟ مىگويد : مرتد شده‌اند و به حالت پيشين بازگشته‌اند . » « 1 » \r\nباز گروه ديگرى ظاهر مىشوند . آنگاه كه ايشان را شناختم ، مردى ميان من و آنان حاضر مىشود و مىگويد : بياييد . مىپرسم : كجا ؟\r\nمىگويد : به سوى آتش . مىپرسم : چه كرده‌اند ؟ مىگويد : مرتد شده و به حالت پيشين بازگشته‌اند . كسى از آنان نجات نمىيابد مگر گروهى اندك . » « 2 » \r\nاين دو حديث را براى نمونه نقل كرديم ، بقيهء احاديث نيز به همين مضمون است .\r\nاكنون با وجود اين احاديث ، آن هم در صحيح‌ترين كتاب‌هاى اهل سنت ، آيا شايسته است كه ارتداد صحابه به شيعه نسبت داده شود ، در حالى كه صحيحين ، راويانِ اين ده حديث هستند .\r\n\r\n2 . سبّ صحابه\r\nسبّ صحابه يا دشنام و ناسزا گفتن به ياران حضرت رسول صلى الله عليه و آله از مسائلى است كه روى آن تكيهء بيشترى شده است . اكنون ببينيم پايه‌گذار\r\n\r\n","description":"","footnote":" ( 1 ) . همان ، ذيل شمارهء 7998 ، براى اختصار ، از نقل متن عربى خوددارى گرديد .  ( 2 ) . لطفاً به جامع اصول ، ج 10 ، فرع دوم از كتاب حوض ، شماره‌هاى 7995 تا 8004 مراجعه كنيد . ","page_name":" 34 ","page_number":34},
  {"content":"\r\n\r\nاين سبّ و دشنام كيست ؟ تا گريبان او را بگيريم نه شيعه را ، كه هرگز صحابه‌اى را سبّ نكرده و شيعيان دوستدار همهء كسانى هستند كه پيامبر را ديده‌اند ، جز آنان كه از راه حق منحرف شده باشند .\r\nالبته از كسانى كه پيروى از پيامبر نكرده و از مسير و راه او منحرف شده‌اند تبرّى مىجويند ، نه اين‌كه او را سبّ كنند و ناسزار گويند .\r\nدر اينجا به نقل دو اثر مىپردازيم تا روشن شود چه كسانى سبّ صحابه را رواج دادند :\r\n* مسلم درصحيح‌خود ، ازعامر ، فرزند سعدبن ابىوقاص‌نقل‌مىكند :\r\n« أمر معاويةُ بن أبي سفيان سعداً ، فقالَ : مَا مَنعَك أن تسبّ أبا تراب ؟ فقال : أما ما ذكرت ثلاثاً قالهنّ رسول‌اللَّه فلن أسبَّه . . . » . « 1 » \r\n« معاوية بن ابى سفيان ، به سعد وقاص فرمان داد كه على را سبّ كند وگفت : چه چيزى تو را از دشنام دادن به ابوتراب بازداشته است ؟\r\nسعد پاسخ داد : هرگاه سه مطلب را كه رسول‌اللَّه صلى الله عليه و آله در بارهء او گفته ، به خاطر مىآورم ، هرگز او را دشنام نمىدهم . »\r\nو آن سه چيز را بيان كرد ، كه ما از بيان آن‌ها خوددارى مىكنيم .\r\nوجود اين حديث در صحيح‌ترين كتاب‌ها ، گواه آن است كه پايه‌گذار سبّ صحابه ، آن هم بر شخصيت والايى مانند على عليه السلام ، معاويةبن ابى سفيان است . او بود كه اين سنت زشت را در ميان امت جا انداخت و رواج داد ، كه متأسفانه سلفىها بر او طلب رضايت مىكنند .\r\n* ابن عبد ربه در اخبار معاويه مىنويسد :\r\n\r\n","description":"","footnote":" ( 1 ) . صحيح مسلم ، باب فضائل علىّبن أبى طالب ، ضمن حديث 2404 ","page_name":" 35 ","page_number":35},
  {"content":"\r\n\r\nوقتى حسن بن على عليهما السلام درگذشت ، معاويه به عنوان حج‌گزارى ، وارد مدينه شد . او خواست بالاى منبرِ حضرت رسول صلى الله عليه و آله ، على را لعن كند . به او گفتند : در مسجد ، سعد بن ابى وقاص است و او هرگز به اين كار راضى نمىشود . از نظر او آگاه شو آنگاه چنين كن . فردى را سراغ او فرستاد و جريان را برايش گفت . سعد بن ابى وقاص گفت : اگر به على دشنام دهى از مسجد برون مىروم و هرگز به اينجا بر نمىگردم . از اين جهت معاويه در آن وضعيت از لعن على دست برداشت . آنگاه كه سعدبن ابى وقاص درگذشت ، على را بالاى منبر لعن كرد و به كارگزارانش نوشت : على را بالاى منبرها لعن كنيد و آنان نيز چنين كردند .\r\nامّ سلمه همسر پيامبر خدا صلى الله عليه و آله در نامه‌اى به معاويه نوشت : « شما بالاى منبر على را لعن نمىكنيد ، بلكه خدا و رسول او را لعن مىكنيد ! زيرا مىگوييد لعنت بر على و بر دوستدارانش . من شهادت مىدهم كه خدا و رسول از دوستداران على هستند . اما معاويه به سخن وى اعتنا نكرد . « 1 » \r\nبا توجه به اين دو روايت ، بايد ريشهء اين پديده را به دست آورد و از آن برائت جست .\r\n\r\n3 . بى حرمتى به عايشه همسر پيامبر خدا صلى الله عليه و آله\r\nاز اتهامات اين كتابچه ، كه بارها تكرار شده ، شيعه را متهم كرده است كه به همسر پيامبر صلى الله عليه و آله نسبت ناروا داده است ، در حالى كه تفاسير شيعه ، در سورهء مباركه نور ، خلاف آن را گواهى مىدهد .\r\n\r\n","description":"","footnote":" ( 1 ) . العقد الفريد ، ج 5 ، ص 114 ؛ و نيز ر . ك . به : خصائص نسائى ، ص 133 ، حديث 91 ؛ ذهبى ، سير اعلام النبلاء ، ج 3 ، ص 31 ؛ فتح البارى ، كتاب فضائل الصحابه ، ج 7 ، ص 71 ","page_name":" 36 ","page_number":36},
  {"content":"\r\n\r\nانتقاد شيعه بر عايشه ، مربوط به لشكركشى وى به بصره و شورش بر امير مؤمنان ، على عليه السلام است و دامن او را از مسألهء افك تنزيه مىكنند . ( البته اگر مسألهء افك مربوط به عايشه باشد نه ماريهء قبطيه ) ليكن متأسفانه در صحيح بخارى ، با صراحت آورده است كه پيامبر صلى الله عليه و آله به خانهء عايشه اشاره مىكند و مىفرمايد : « فتنه از اينجاست » و مىافزايد « شاخ شيطان از اينجا بيرون مىآيد . »\r\nمتن حديث :\r\n* « عن نافع ، عن عبداللَّه - رضياللَّه عنه - قال : قام‌النبي - صَلَّىاللَّهُ عَلَيهِ [ وآله 
  ] و سلّم - خطيباً فأشار نحو مسكن عائشة فقال : هنا الفتنة - ثلاثا - من حيث يطلع قرن الشيطان » . « 1 » \r\n* صحيح مسلم ، از عبداللَّه بن عمر نقل مىكند : پيامبر خدا صلى الله عليه و آله از خانهء عايشه بيرون آمد و گفت : « رَأسُ الْكُفرِ مِن هاهنا مِن حَيثُ يطلع قرن الشيطان » . « 2 » \r\nبا بودن چنين رواياتى ، چرا هتك حرمت را به خود و مؤلفان اين كتاب‌ها نسبت نمىدهيد و به شيعه منسوب مىكنيد ؟ !\r\n* * * اكنون به تمام پرسش‌هاى وهابيان ، هر چند مكرر و بىشمار باشد ، پاسخ مىدهيم ويادآور مىشويم‌كه اين پرسش‌ها نه‌تنها در عقايد جوانان شيعى تزلزل ايجاد نكرده ، كه‌آنان‌را درعقيده وآيينشان استوارتر مىسازد .\r\n\r\n","description":"","footnote":" ( 1 ) صحيح بخارى ، باب ما جاء في بيوت أزواج النبى ، حديث 3104  ( 2 ) صحيح مسلم ، شماره 2905 ، فرعى 49 ","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nپرسش 1\r\nاين مسأله كه اميرمؤمنان ، على عليه السلام دخترش امّ كلثوم را به عقد عمربن خطاب درآورد ، نشانهء داشتن رابطهء حسنه نيست ؟\r\nپاسخ\r\nتزويج امّ كلثوم به عمربن خطاب ، از مسائل اختلافى در تاريخ است .\r\nبه‌طورى كه اين قطعهء تاريخى به تعابير مختلف و صورت‌هاى متناقض نقل گرديده است . بنابر اين ، براى اثبات چيزى ، نمىتوان به چنين مسأله‌اى تكيه و اعتماد كرد ؛ مانند :\r\n1 . على عليه السلام او را به عقد عمر درآورد .\r\n2 . اين كار به وسيلهء عباس عمومى على عليه السلام انجام پذيرفت .\r\n3 . اين كار از روى تهديد انجام گرفت .\r\n4 . عروسى انجام گرفت و عمر از او داراى فرزندى به‌نام زيد شد .\r\n5 . خليفه پيش از مراسم عروسى كشته شد .\r\n6 . زيد نيز داراى فرزندى بود .\r\n7 . او كشته شد و وارثى نداشت .\r\n8 . او و مادرش در يك روز كشته شدند .\r\n9 . مادرش پس از وى زنده بود .\r\n10 . مهريهء او چهل هزار درهم بود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n11 . مهريهء او چهار هزار درهم بود .\r\n12 . مهريهء او پانصد درهم بود .\r\nاين اختلاف‌ها در ذهن انسان ترديد ايجاد كرده و اصل تزويج را زير سؤال مىبرد . « 1 » \r\nفرض كنيم اين ازدواج رخ داده است ، با توجه به مطالب زير ، هرگز نمىتوان گفت اين تزويج از روى طيب نفس و طوع و رغبت بوده است ، زيرا :\r\n1 . شكى نيست كه روابط خاندان رسالت با خليفهء وقت كاملًا تيره و تار بود و يورش به خانهء وحى و هتك حرمت دختر گرامى پيامبر صلى الله عليه و آله چيزى نيست كه بتوان آن را انكار كرد ؛ زيرا مدارك معتبر آن را ثابت مىكند . « 2 » \r\n2 . عمر فردى خشن و تندخو بود ، هنگامى كه خليفهء اول او را به خلافت برگزيد ، گروهى از صحابه به اين امر اعتراض كردند و گفتند :\r\nفردى خشن و تند خو را بر ما مسلّط كردى !\r\n3 . طبرى مىنويسد : خليفه ، نخست از دختر ابوبكر ، به نام ام‌ّكلثوم\r\n\r\n","description":"","footnote":" ( 1 ) . الذرية الطاهرة ، نگارش ابى بشر دولابى ( 224 - 310 ) صص 157 ، 162 اين اختلافات را ذكر مىكند .  ( 2 ) . هجوم به خانهء وحى و هتك حرمت دخت گرامى پيامبر صلى الله عليه و آله در معتبرترين مدارك اهل سنت آمده است ؛ مانند المصنف تأليف ابن ابى شيبه ، استادِ بخارى ، متوفاى 235 ، ج 8 ، ص 490 ، شماره 4549 ؛ انساب الاشراف ، تأليف بلاذرى ، ج 1 ، ص 586 ، چاپ دارالمعارف ، قاهره ؛ الإمامة والسياسه ، تأليف ابن قتيبه ( 213 - 276 ) ، ج 1 ، ص 13012 چاپ مكتبة تجارى كبرى مصر ؛ تاريخ طبرى ، تأليف طبرى ( 224 - 310 ) ، ج 2 ، ص 443 ؛ اسيتعاب ، تأليف ابن عبد البر ، ( 368 - 463 ) ج 3 ، ص 972 و ديگر مدارك . ","page_name":" 40 ","page_number":40},
  {"content":"\r\n\r\nخواستگارى كرد ولى دختر ابوبكر به خاطر تندى اخلاق خليفه ، اين خواستگارى را رد كرد . « 1 » \r\nبنابراين ، نمىتوان اين ازدواج را نشانهء حسن روابط دانست .\r\nاگر واقعاً ازدواج نشانهء همبستگى فكرى و حسن روابط باشد ، بايد گفت ازدواج پيامبر صلى الله عليه و آله با امّ حبيبه دختر ابو سفيان ، نشانهء همفكرى پيامبر صلى الله عليه و آله با او بود ؛ مردى كه جنگ‌هاى خونينى را بر ضدّ اسلام به راه انداخت و دست او در جنگ احد و احزاب كاملًا مشهود است .\r\nهمچنين پيامبر خدا صلى الله عليه و آله با دختر حُيىّ بن اخطب ، به نام صفيه ازدواج كرد ، آيا اين نشانهء همفكرى رسول اللَّه با حيىّ بود ؟ !\r\nعلما و دانشمندان شيعه ، رساله‌هاى متعدد در نقد اين رويداد تاريخى نوشته‌اند . علاقه‌مندان مىتوانند به كتاب « راهنماى حقيقت » مراجعه كنند .\r\n\r\n","description":"","footnote":" ( 1 ) . تاريخ طبرى ، ج 5 ، ص 58 ","page_name":" 41 ","page_number":41},
  {"content":"\r\n\r\n\r\nپرسش 2\r\nعلى عليه السلام با ابوبكر و عمر بيعت كرد ، آيا اين نشانهء حقانيت آن‌ها در خلافت نيست ؟\r\nپاسخ\r\nشيعه بر اين باور و اعتقاد است كه امير مؤمنان هرگز با احدى بيعت نكرد ؛ زيرا خود را خليفهء منصوص خدا مىدانست ، ولى آنگاه كه ديد زمام امور به دست غير او افتاد ، وظيفه تشخيص داد كه در مواردى آن‌ها را ارشاد و راهنمايى كند ؛ آن حضرت ، خود مىگويد :\r\n« ديدم اگر به دنبال گرفتن حق خويش باشم ، همين اسلام موجود نيز از ميان مىرود . » « 1 » \r\nوقتى وضعيت را اين گونه يافت ، همراهى و همكارى را لازم ديد .\r\nحتى آنگاه كه برخى از اعراب از پرداخت زكات سرپيچى كردند ، چاره‌اى جز سكوت نيافت . البته در مواردى كه لازم ديده ، پرده را كنار زده و از حقانيت خويش دفاع كرده است .\r\nبه گفتهء روايات اهل سنّت ، امير مؤمنان ، پس از درگذشت فاطمه زهرا عليها السلام بيعت كرد . ولى حضرت فاطمه عليها السلام تا جان در بدن داشت ، با\r\n\r\n","description":"","footnote":" ( 1 ) . نهج البلاغه ، نامهء شماره 62 ","page_name":" 42 ","page_number":42},
  {"content":"\r\n\r\nابوبكر سخن نگفت و از او خشمگين بود . « 1 » \r\nما فرض مىكنيم كه حضرت على عليه السلام پس از درگذشت حضرت فاطمه ، با خليفه بيعت كرد ، ولى تمام محدثان و عالمان اتفاق نظر دارند كه حضرت فاطمه تا آخرين لحظات عمرش بيعت نكرد بلكه از آنان روى گردان بود !\r\nابن حجر در شرح صحيح بخارى نقل مىكند : « فاطمه بر ابو بكر خشم گرفت و از او دورى جست تا آن‌كه پس از شش روز از دنيا رفت .\r\nهمسرش على بر او نماز گزارد و ابوبكر را از اين ماجرا آگاه نساخت . « 2 » \r\nاكنون مىپرسيم : دخت گرامى پيامبر صلى الله عليه و آله كه به حكم روايت بخارى ، بهترينِ زنان جهان بود و طبعاً چنين زنى ، معصوم يا تالى تلو معصوم است ، چرا با ابوبكر بيعت نكرد ؟ اگر واقعاً خلافت ابوبكر ، مشروع بود ، چرا دخت گرامى پيامبر نسبت به وى خشمگين بود ؟ كمى صريح‌تر بگوييم ، پيامبر گرامى صلى الله عليه و آله فرموده است :\r\n« مَن مَاتَ وَ لَمْ يَكُن فِي عُنُقِه بَيعَةَ إِمَامٍ فَقَدْ مَاتَ مِيتَةً جَاهِلِيَّةً » . « 3 » \r\n« هركس بميرد ، در حالى كه با امامى بيعت نكرده باشد ، مرگ او مرگ جاهليت است . »\r\nاكنون بايد به يكى از اين دو پرسش پاسخ داده شود :\r\n\r\n","description":"","footnote":" ( 1 ) . صحيح بخارى ، ج 4 ، ص 42 ، ج 5 ، ص 82 ، و ج 8 ، ص 30  ( 2 ) . فتح البارى ، كتاب المغازى ، باب غزوه خيبر ، ج 7 ، ص 493 ، حديث 4240 و نيز كتاب الفرائض ، ج 12 ، ص 5 ، حديث 6726  ( 3 ) . صحيح مسلم ، ج 6 ، ص 22 ، باب حكم من فرّق أمرالمسلمين ؛ سنن بيهقى ، ج 8 ، ص 156 ","page_name":" 43 ","page_number":43},
  {"content":"\r\n\r\nالف ) دختر گرامى پيامبر صلى الله عليه و آله با ابو بكر بيعت نكرد و بيعت امامى را بر گردن نداشت ، آيا نعوذ باللَّه مرگ او مرگ جاهليت بود ؟\r\nب ) كسى كه خود را امام زمان معرفى مىكرد ، امام واقعى نبوده ، بلكه در جايگاه امام واقعى نشسته بود .\r\nمورد نخست را نمىتوان انتخاب كرد ؛ زيرا دختر گرامى پيامبر صلى الله عليه و آله همان بانويى است كه خداوند او را از هر رِجْسى تطهير كرد و پيامبر صلى الله عليه و آله در باره‌اش فرمود : « فَاطِمةُ سَيِّدَةُ نِسَاءِ أَهْلِ الْجَنَّةِ » . « 1 » \r\nونيز فرمود : « يَا فَاطَمة إِنَّ اللَّه يَغضِبُ لِغَضَبِكِ وَيَرْضَى لِرِضَاكِ » . « 2 » \r\nپس بايد گفت : او طاهرهء مطهّره بوده و هرگز بر خلاف فرمان پيامبر خدا صلى الله عليه و آله عمل نكرده است .\r\nدر اينجا نتيجه مىگيريم :\r\nحضرت فاطمه با كسى كه بيعت نكرد ، امام واقعى نبوده و به يقين وقتى از دنيا رفت ، بيعت امامى بر گردنش بوده و او كسى جز علىبن ابىطالب عليه السلام ، وصىّ رسول اللَّه ، نبوده است .\r\nبه گفتهء بخارى ( به فرض صحّت گفتار وى ) على عليه السلام پس از شش ماه بيعت كرد ، اين سخن حاكى از آن است كه اين انتخاب ، از نظر امام انتخاب صحيحى نبود ؛ زيرا آن حضرت هرگز از امر مشروع كناره‌گيرى نمىكرد .\r\nشگفت است كه اين همه مدارك تاريخى بر مظلوميت زهرا و\r\n\r\n","description":"","footnote":" ( 1 ) . بخارى ، ج 4 ، ص 25 ، باب مناقب قرابة رسول اللَّه صلى الله عليه و آله .  ( 2 ) . صحيح بخارى ، ج 4 ، ص 210 ؛ مستدرك حاكم ، ج 3 ، ص 154 ","page_name":" 44 ","page_number":44},
  {"content":"\r\n\r\nهمسر عزيزش و ظلم‌هايى را كه بر آن‌ها ، از طرف خلافت شد ، ناديده مىگيريد و بر يك بيعت ، آن هم پس از شش ماه بسنده مىكنيد و از اين طريق ، بر همهء رخدادهاى تلخ ، كه پس از رحلت حضرت رسول صلى الله عليه و آله پيش آمد ، سرپوش مىگذاريد !\r\nاز اين بيان روشن مىشود پرسشى را كه ( پرسش 117 ) از ابن‌حزم نقل كرده كه او گفته است : « از شيعه مىپرسم علىبن ابىطالب بعد از شش ماه با ابوبكر بيعت كرد ، آيا تأخير او در بيعت ، كار درستى بوده يا نه . . . ؟ » اين پرسشى است بر اساس يك پندار كه تنها خودِ ابن‌حزم و پيروانش قائل‌اند . بيعت از ناحيهء آن‌حضرت مطلقاً منتفىاست و اصلًا خليفهء وقت ، بعد از شش ماه ، نيازى به بيعت على عليه السلام نداشت ؛ زيرا زمام كارها را به‌دست گرفته بود و علىبن ابىطالب عليه السلام هم كسى نبود كه به خاطر دختر پيامبر ، واجبى را ترك كند . بايد گفت همكارى و همراهى حضرت در حدّ ارشاد خلفا بود تا لااقل اصل اسلام از ميان نرود و چنان‌كه خواهيم گفت ، به فرض كه بيعتى بوده ، از روى اكراه و اضطرار بوده و در نامهء معاويه به على عليه السلام به اين واقعيت تصريح شده است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nپرسش 3\r\nچرا علىبن ابىطالب عليه السلام نام خلفا را بر فرزندانش نهاد ؟\r\nپاسخ\r\nمىدانيم كه نام‌هاى سه خليفه ، نام‌هاى مخصوص اين سه نبود ، بلكه قبل و بعد از اسلام ، چنين نام‌هايى در ميان عرب شايع و رايج بود . پس اين نامگذارى ، هرگز دليل بر علاقه به مقام خلافت و اداره كنندگان آن نيست . شما مىتوانيد با مراجعه به كتاب‌هاى رجالى ؛ مانند الاستيعاب نوشتهء ابن عبد البر و اسد الغابه نوشتهء ابن اثير ، صحابه‌اى را كه نام ابو بكر ، عمر يا عثمان داشتند ، ملاحظه فرماييد .\r\nما ، در اين جا ، تنها به يك كتاب به نام « اسدالغابه فى معرفة الصحابه » بسنده مىكنيم و از كسانى نام مىبريم كه نام آنان « عمر » بود .\r\n1 . عمر الأسلمى 2 . عمر الجمحى 3 . عمربن الحكم 4 . عمربن سالم الخزاعى 5 . عمر بن سراقه 6 . عمر بن سعد الأنمارى 7 . عمر بن سعد السلمى 8 . عمر بن سفيان 9 . عمر بن ابى سلمه ، 10 . عمر بن عامر السلمى ، 11 . عمر بن عبيد اللَّه 12 . عمر بن عكرمه 13 . عمر بن عمرو الليثى 14 . عمربن عمير 15 . عمربن عوف 16 . عمر بن غزية 17 . عمر بن لاحق 18 . عمر بن مالك بن عقبه 19 . عمربن مالك الأنصارى 20 .\r\nعمربن معاوية الغاضرى 21 . عمربن يزيد 22 . عمر بن اليمانى .\r\nاينها كسانى هستند كه ابن اثير آورده و اگر تابعان را هم ، كه نامشان\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nعمر بوده ، بر آن‌ها بيفزاييد ، تصديق خواهيد كرد كه اين نام و نام‌هاى ديگر خلفا ، از اسامى معروف ميان عرب جاهلى و اسلام بوده و هرگز از شنيدن اين نام ، تنها آن سه نفر به ذهن تداعى نمىكرد .\r\nافزون بر اين ، وجه ديگرى نيز در اين نام‌گذارى بوده كه در پاسخِ پرسش ششم خواهد آمد .\r\nبنابراين ، تنها با نام‌گذارى نمىتوان همهء ستم‌هايى را كه در تاريخ بر اهل بيت عليهم السلام روا شده ، انكار كرد .\r\nگذشته از اين ، اگر وضعيت خفقان ، وحشت و فشار بر شيعيانِ آن روزگار را در نظر آوريم ، خواهيم ديد ائمهء معصوم از اهل بيت براى نجات شيعيان ناگزير دست به اقداماتى مىزدند كه در نظر شرع جايز بود ؛ از جمله :\r\nنام خلفا را بر فرزندانشان مىنهادند . با بزرگان صحابه ، به وسيلهء ازدواج ، پيوند خويشاوندى برقرار مىكردند تا از اين فشارها بكاهند و دستگاه ظلم بنى اميه و بنى عباس نتوانند به اين بهانه كه آنان با خلفاى سه‌گانه معارض‌اند ، از سادگى مردم سوء استفاده كرده ، عرصه را بر آنان و شيعيانشان سخت بگيرند و دست به قتل و غارت بزنند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nپرسش 4\r\nپس از قتل عثمان ، مسلمانان ، در خانه على ريختند تا با آن حضرت بيعت كنند . شيعيان مىگويند : على فرمود : « دَعُونِي وَالْتَمِسُوا غَيْرِي » ؛ « مرا رها كنيد و ديگرى را بجوييد » . اگر على عليه السلام خليفه بود ، چرا مىگويد : ديگرى را بجوييد ؟\r\nپاسخ\r\nخلافت به دو صورت متصور است و آن دو ، تفاوت روشنى با هم دارند :\r\n1 . خلافت منصوص ، كه تعيين خليفه از جانب خدا است . خلافت به اين معنا قابل فسخ و يا صرف نظر كردن نيست . در اين مورد خلافت به‌سان نبوت است و وظيفه‌اى است الهى كه بر دوش فردى نهاده مىشود .\r\n2 . خلافت انتخابى ، كه خليفه از سوى مردم برگزيده مىشود . گفتنى است امام عليه السلام خلافت به معناى دوم را نمىپذيرد .\r\nتوضيح اين‌كه : مردم پس از قتل عثمان ، از علىبن ابىطالب خواستند به‌سان سه خليفهء پيشين ، با بيعت ، زمام امور را به دست گيرد و امام عليه السلام در اين حال با بيان : « مرا رها كنيد و ديگرى را بجوييد . » به اين خواسته پاسخ مثبت ندادند .\r\nنپذيرفتن چنين خلافت و بيعتى ، نشانهء اين نيست كه امام خليفهء منصوص و واقعى نبود ، بلكه نشانهء آن است كه روش پيشينيان را نادرست\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو غير صحيح مىدانست .\r\nامّا چرا نمىپذيرفت ؟ براى اين‌كه آنان در موقعيتى سراغ على آمدند كه روحيهء پاكى كه در عصر رسالت بر صحابه حاكم بود ، از ميان رفته و روح دنياپرستى و زراندوزى بر بخشى از صحابه حكومت مىكرد .\r\nتاريخ از اندوخته‌هاى هولناك طلحه و زبير و عبدالرحمان‌بن عوف و سعدبن ابى سرح ، پرده برداشته است .\r\nخليفهء پيشين ، يك پنجم از غنايم آفريقايى را به مروان بن حكم داد ، و اين كار به قدرى زننده بود كه گروهى از صحابه صريحاً به نقد كار خليفه پرداختند و شاعرى گفت :\r\n وأعطيت مروان خمس ال * غنيمة آثرته وحمِيتَ الحِمَى \r\nيك پنجم ( 15 ) غنايم افريقيه را به مروان دادى و او را برگزيدى و از خويشاوندان خود حمايت كردى .\r\nامام در چنين وضعيتى مىگويد : من شايستهء خلافت بر اين مردم نيستم . برويد و كسى را پيدا كنيد كه با اين روش هماهنگ باشد ، ولى آنگاه كه اصرار مردم را ديد ، ناگزير شد براى حفظ وحدت مسلمين و جلوگيرى از متلاشى شدن قوا و نيرو ، بيعت را بپذيرد ولى راه و روش خود را به وسيلهء اوّلين سخنرانى خود ، اعلام كرد و تمام اسراف‌كارىها كه به وسيلهء خليفهء پيشين رخ داده همه بايد به بيت‌المال برگردد ؛ چنان كه فرمود :\r\n« وَ اللَّهِ لَوْ وَجَدْتُهُ قَدْ تُزُوِّجَ بِهِ النِّسَاءُ وَ مُلِكَ بِهِ الْإِمَاءُ لَرَدَدْتُهُ عَلَى مُسْتَحِقِّيهِ ، فَإِنَّ فِي الْعَدْلِ سَعَةً ، وَ مَنْ ضَاقَ عَلَيْهِ الْعَدْلُ\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nفَالْجَوْرُ عَلَيْهِ أَضْيَقُ » . « 1 » \r\n« به خدا سوگند هرگاه به اموال نامشروع و غارت شده از بيت‌المال ، صداق زنان قرار گيرد و كنيزان با آن خريدارى شوند ، من آن را به بيت المال باز مىگردانم ؛ زيرا در عدل و داد گشايشى است و هركس عدل و داد براى او ناخوشايند باشد ، ستم و بيداد برايش ناخوشايندتر است . »\r\nگرد آورندهء پرسش‌ها ، سخن امام را به طور كامل نقل نكرده است .\r\nبراى روشن شدن اين حقيقت كه چرا حضرت دعوت و بيعت مردم را نپذيرفت ، ناگزيريم سخن امام عليه السلام را به‌نحو كامل نقل كنيم :\r\n« مرا واگذاريد و ديگرى را بجوييد . ما به استقبال كارى مىرويم كه داراى رويه‌ها و رنگ‌هاى گوناگون است . دل‌ها برابر آن بر جاى نمىماند و خردها پايدار نخواهند بود . همانا كران تا كران را ابر فتنه پوشيده و راه روشن ، تيره و ناشناس گرديده است . بدانيد كه اگر من درخواست‌تان را بپذيرم ، شما را بر اساس آن‌چه خود مىدانم خواهم برد و به گفتهء اين و آن و سرزنش سرزنش كنندگان گوش نخواهم داد . » « 2 » \r\nحضرت در اين كلام ، گوشه‌اى از حقايق و وضعيت حاكم بر آن عصر را شرح مىدهد و روش و منش خويش را در ادارهء حكومت را ارائه مىكند . برخى از ويژگىهاى حاكم بر جامعهء آن روز ، عبارت‌اند از :\r\n\r\n","description":"","footnote":" ( 1 ) . نهج البلاغه ، خطبه 15  ( 2 ) . نهج البلاغه ، خطبه 92 ","page_name":" 50 ","page_number":50},
  {"content":"\r\n\r\n* تغيير تدريجى در سنت رسول‌اللَّه صلى الله عليه و آله پس از 23 سال ؛ مانند برترى دادن عرب بر عجم ، موالى بر بندگان و . . .\r\n* رفتار عثمان در بارهء تقسيم ناعادلانهء بيت‌المال و گماردن نزديكان خود از بنىاميه بر امارت و . . . كه موجب شورش مسلمانان و قتل او گرديد .\r\n* طمع « 1 »  جمعى از بيعت كنندگان با امام براى استفاده از فرصت‌هاى حكومتى . « 2 » \r\n* شايعهء حرص و اصرار امام براى دست يا بى به حكومت . « 3 » \r\n* وجود معاويه و بغض وى نسبت به امام ، كه نزديك‌ترين افراد خاندانش در زمان پيامبر خدا صلى الله عليه و آله به دست امام على عليه السلام به قتل رسيده‌اند و او دنبال بهانه است تا امام را به دست داشتن در قتل عثمان متهم كند و به بهانهء قصاص با قاتلان عثمان دست به هر كارى مىزند . « 4 » \r\n* پيش بينى امام از بروز فتنه‌ها كه ده سال پيش از انتخاب عثمان مطرح كرد . « 5 »  و اكنون نيز آن حضرت ادامهء آن را به شكل تيره‌تر و سهمگين‌تر ، به وضوح مىبيند و تصريح مىكند دل‌ها و عقل‌هاى مردم در برابر آن ، پا برجا نخواهد ماند . « 6 » \r\nو امورى ديگر از اين دست موجب شد تا امام بدون مجامله ، با\r\n\r\n","description":"","footnote":" ( 1 ) . همان ، خطبه 164 ؛ الملل والنحل ، شهرستانى ، صص 32 و 33  ( 2 ) . همان ، حكمت 191 و 202  ( 3 ) . همان ، خطبه 172  ( 4 ) . نهج البلاغه ، نامه 10 ، 28 و 64  ( 5 ) . شرح نهج البلاغه ابن ابى الحديد ، ج 1 ، ص 195  ( 6 ) . نهج البلاغه ، خطبه 92 ","page_name":" 51 ","page_number":51},
  {"content":"\r\n\r\nتفهيم حقيقت و روشن ساختن وضعيت بحرانى آن روز براى مردم ، حجت را بر آنان تمام كند تا پس از بيعت نيز بهانه و توجيهى براى ديگران باقى نماند و اعتراضى عليه امام راه نيفتد ؛ از همين رو ، امام بعدها بر اين نكته تأكيد مىورزد و مىفرمايد :\r\n« لَمْ تَكُنْ بَيْعَتُكُمْ إِيَّايَ فَلْتَةً . . . » . « 1 » \r\n« بيعت شما با من بدون انديشه و تأمل نبود كه اكنون آن را بشكنيد . »\r\nاميرمؤمنان عليه السلام در بارهء علت سكوت خود پس از سقيفه و پذيرش حكومت پس از قتل عثمان ، مىگويد :\r\n« فَأَمْسَكْتُ بِيَدِي حَتَّى رَأَيْتُ رَاجِعَةَ النَّاسِ قَدْ رَجَعَتْ عَنِ الْإِسْلَامِ يَدْعُونَ إِلَى مَحْقِ دِينِ مُحَمَّدٍ صلى الله عليه و آله فَخَشِيتُ إِنْ لَمْ أَنْصُرِ الْإِسْلَامَ وَ أَهْلَهُ أَنْ أَرَى فِيهِ ثَلْماً أَوْ هَدْماً تَكُونُ الْمُصِيبَةُ بِهِ عَلَيَّ أَعْظَمَ مِنْ فَوْتِ وِلَايَتِكُم . . . » . « 2 » \r\n« من دست برداشتم ، تا آنجا كه ديدم گروهى از اسلام بازگشته و مىخواهند دين محمد صلى الله عليه و آله را نابود كنند . ترسيدم اگر اسلام و مسلمانان را يارى نكنم ، رخنه‌اى در آن ببينم يا شاهد نابودى آن باشم كه مصيبت آن بر من سخت‌تر از رها كردن حكومت بر شما است ، كه كالاى چند روزهء دنياست و به زودى ايام آن مىگذرد . »\r\n\r\n","description":"","footnote":" ( 1 ) . همان ، خطبه 136 و نامه 54  ( 2 ) . نهج البلاغه ، نامه امام به مردم مصر ، شماره 62 ","page_name":" 52 ","page_number":52},
  {"content":"\r\n\r\n\r\nپرسش 5\r\nاگر فاطمه عليها السلام به وسيلهء خلفا مورد ستم قرار گرفت ، چرا شوهر دليرش از وى دفاع نكرد ؟\r\nپاسخ\r\nدر اين پرسش ، دفاع نكردن امام اصل مسلّم گرفته شده ، در حالى كه دليلى بر اين مطلب وجود ندارد .\r\nعلى عليه السلام در حدّ وظيفهء شرعى ، از حريم عصمت خود دفاع كرده است . ليكن دفاع در آن روزها ، به صورت جنگ و خونريزى ، به مصلحت اسلام نبود و اگر شمشير مىكشيد و بنىهاشم و گروهى از صحابه ، كه پاىبند به بيعت على در غدير خم بودند ، يك طرف و هواداران خلافت طرف ديگر ، در اين صورت مسلمانان به دو گروه تقسيم مىشدند و اصل سفرهء اسلام برچيده مىشد . اتفاقاً منافقان در لباس دلسوزى سراغ على عليه السلام آمدند و به او گفتند :\r\n« يَا أَبَاالْحَسَن ، أَبْسِط يَدَكَ حَتَّى أُبَايِعَكَ » .\r\n« اى ابو الحسن ، دستت را دراز كن تا با تو بيعت كنيم . »\r\nگويندهء اين سخن ابوسفيان ، دشمن ديرينهء اسلام است .\r\nاميرمؤمنان از موضع او آگاه بود كه او در لباس دلسوزى به خاندان پيامبر صلى الله عليه و آله مىخواهد جنگ درونى و خانگى در مدينه راه بيندازد ، از اين‌رو ، به او چنين فرمود :\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n« إِنَّكَ واللَّهُ مَا أَرَدْتَ بِهَذَا إِلَّا الْفِتْنَةَ وَإِنَّكَ وَاللَّه طَالَ مَا بَغَيْتَ الْإِسْلَام شَرّاً لَا حَاجَةَ لَنَا فِي نَصِيحَتِكَ » . « 1 » \r\n« به خدا سوگند تو با اين گفتار ، انگيزهء فتنه‌گرى دارى . تو پيوسته بدخواه اسلام و مسلمانان بوده‌اى . ما نيازى به خيرخواهى تو نداريم . »\r\nخاطر شريف سؤال كننده را ( اگر سؤال كننده‌اى باشد ) به اين نكته جلب مىكنم كه : شجاع آن نيست در همه جا شمشير بكشد و درو كند ، شجاع ، كسى است كه به وظيفهء خود عمل كند ، چه بسا شجاعانى هستند كه حاضر به شنيدن يك سخن حق نيستند و طبق مثل معروف كه سعدى مىگويد : « دو صد من سنگ برمىدارد و طاقت يك سخن نمىآرد . »\r\nروزى پيامبر گرامى صلى الله عليه و آله گروهى را ديد كه بر گرد شخصى جمع شده‌اند . پرسيد : اين كيست ؟ گفتند : فردى دلاور است كه سنگين‌ترين وزنه‌ها را برمىدارد . پيامبر در پاسخ فرمود : دلاور كسى است كه بر خواسته‌هاى نفسانى خود چيره شود . « 2 » \r\nتاريخ اسلام گواهى مىدهد كه درخت اسلام در دل برخى ريشه ندوانيده بود ، بلكه نهالى تازه پاگرفته در دل آن‌ها بود و امكان داشت با نسيمى يا بادى از جاى كنده شود .\r\nپيامبر گرامى صلى الله عليه و آله به عايشه مىفرمايد :\r\n« لَوْ لَا أَنَّ قَوْمَكِ حَدِيثُ عَهْدِهِمْ بِالْجَاهِلِيَّة لَهَدمْتُ الْكَعْبَةَ ثُمَّ\r\n\r\n","description":"","footnote":" ( 1 ) . تاريخ طبرى ، ج 2 ، ص 449 ؛ حوادث سال پانزدهم هجرى .  ( 2 ) . بحارالانوار ، ج 1 ، صص 77 و 112 ","page_name":" 54 ","page_number":54},
  {"content":"\r\n\r\nلَجَعَلْتُ لَهَا بَابَينِ » . « 1 » \r\n« اگر قريش تازه مسلمان نبودند ، من وضع كعبه را دگرگون مىكردم . سپس به جاى يك در ، دو در براى آن قرار مىدادم . »\r\nما شجاع‌تر از پيامبر صلى الله عليه و آله كسى را نمىشناسيم ، ولى آن حضرت وضعيت را براى همه كار مساعد نمىبيند . آيا صحيح بود كه از يك سو نعرهء مانعان زكات بلند شود و از سوى ديگر آتش جنگ داخلى در مدينه برافروخته گردد ؟\r\nآنان كه انتظار دارند قهرمانى مانند على عليه السلام ، شمشيرى را كه بر گردن كافران در بدر و احد و احزاب كشيد ، پس از رحلت پيامبر صلى الله عليه و آله ، همان شمشير را بر گردن مسلمانان فرود آورد ، تاريخ اسلام را بررسى نكرده و از وضعيت آن روزگار آگاه نيستند . آنان نه اسلام شناسند و نه على شناس .\r\n\r\n","description":"","footnote":" ( 1 ) . مسند احمد ، ج 6 ، ص 176 ","page_name":" 55 ","page_number":55},
  {"content":"\r\n\r\n\r\nپرسش 6\r\nبسيارى از بزرگان اصحاب با اهل بيت پيامبر صلى الله عليه و آله پيوند خويشاوندى برقرار كرده‌اند ، سپس مواردى را مىشمارد و نتيجه مىگيرد كه اهل بيت عليهم السلام با آن‌ها محبت و دوستى داشته‌اند .\r\nپاسخ\r\nدر اينجا نظر يادآورى دو نكته ضرورى است :\r\n1 . پرسشگر ، در طرح اين پرسش ، تفكر قبيله‌اى دارد كه مىگويد :\r\nازدواج صحابه و اهل‌بيت با يكديگر ، نشانهء كمال الفت و دوستى ميان آن‌ها بوده است ؛ چنان‌كه در ميان قبايل عرب ، ازدواج نشانهء الفت و صميميت ميان دو قبيله است .\r\nدر حالى كه مسألهء اختلاف ، ميان اهل بيت عليهم السلام و برخى از صحابه ( نه همه ) ، نه اختلاف قبيله‌اى ، كه اختلاف عقيدتى و به يك معنى رفتارى بود . روشن است كه چنين اختلافى ، با ازدواج چند نفر از نوه‌ها و نبيره‌ها ، از ميان نمىرود .\r\nو به ديگر سخن ، اگر اختلاف خاندان رسالت با گروه‌هاى ديگر ، اختلاف سياسى و يا مالى بود ، مىگفتيم دختر دادن و دختر گرفتن نشانهء آن است كه مواضع هر دو گروه به هم نزديك شده و دست الفت به يكديگر داده‌اند .\r\nاختلاف آنان بر سر يك مسألهء اساسى ، و آن رهبرىِ جامعه پس از\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nرحلت حضرت رسول صلى الله عليه و آله بود . اين اختلاف اساسى هرگز با چند ازدواج موردى از ميان نمىرود ؛ چنان كه تاكنون از ميان نرفته است . پس ازدواج دو سه نفر از فرزندان حسين‌بن على عليهما السلام يا حسن بن على عليهما السلام با چند تن يا نواده‌هاى خلفا يا همدستان آن‌ها ، دليل بر اين نيست كه آن‌ها در همهء مسائل عقيدتى ، فقهى و سياسى با هم اشتراك نظر داشتند .\r\nدر عراق ، ازدواج در ميان خانواده‌هاى سنى و شيعى فراوان است ، ولى هرگز اين دليل بر آن نيست كه خانوادهء هر يك از زوجين ، پذيراى عقيدهء ديگرى شده است .\r\nخليفه سوم داراى همسرى مسيحى به نام نائله بود ، آيا اين دليل بر اين است كه عثمان مسيحى شده بود ؟ « 1 » \r\n2 . اين ازدواج بر يك اصل قرآنى استوار بوده و آن اين‌كه . . . وَلَا تَزِرُ وَازِرَةٌ وِزْرَ أُخْرَى « 2 »  اگر نياكان زوج و يا زوجه نسبت به خاندان رسالت بى مهرى كرده و بر دخت گرامى پيامبر ستم روا داشته‌اند ، دليل نمىشود كه نوه و نبيره‌هاى آنان در اين جرم شريك باشند ؛ زيرا هركسى مسؤول اعمال خويش است .\r\nگذشته از اين ، در پاسخ پرسش سوم گفتيم كه : پيشوايان معصوم براى كاهش فشارها نام خلفا را روى برخى از فرزندان خود مىگذاشتند و در برخى از موارد ، ازدواج‌هايى انجام مىگرفت كه سپر فشار و بلا باشد .\r\nحاصل آن‌كه نوع پيوندها را نمىتوان دليل بر وحدت عقيده گرفت .\r\n\r\n","description":"","footnote":" ( 1 ) . البداية والنهايه ، ج 7 ، ص 153  ( 2 ) النجم : 38 ","page_name":" 57 ","page_number":57},
  {"content":"\r\n\r\n\r\nپرسش 7\r\nاز نظر شيعه ، امامان علم غيب مىدانند و از مرگ خود آگاه‌اند و با اختيار خود مىميرند ، در اين صورت آيا امامى كه جام زهر نوشيده ، نوعى خودكشى كرده است ؟\r\nپاسخ\r\nاوّلًا گاهى شهادت در راه خدا و گزينش اختيارى مرگِ سرخ ، براى امام عليه السلام يك تكليف ، بلكه عين تسليم نسبت به خواست خدا است .\r\nحسين‌بن على عليهما السلام با كمال آگاهى و اختيار ، راه كربلا را در پيش گرفت و مىدانست كه كشته مىشود . امّا شهادت براى او يك تكليف بود تا مسلمانان را با ماهيت واقعى امويان آگاه سازد ، و حالت بى تعهّدى را از ميان ببرد و روح جهاد بر ضدّ حاكمان وقت را زنده كند ؛ حاكمانى مانند يزيد كه وحى را انكار مىكرد و نبوت پيامبر را زير سؤال مىبرد و در پى انتقام جويى از كشتگان خاندان خود در جنگ‌هاى بدر و احد بود ؛ چنان كه در شعر خود مىگويد :\r\n لعِبَتْ هاشِمُ بِالْمُلْكِ فَلا * خَبَرٌ جاءَ وَلا وَحْيٌ نَزَلْ\r\nلَسْتُ مِنْ خُنَدفٍ إِنْ لَمْ أَنْتَقِمْ * مِنْ بَني أَحْمَدَ ما كانَ فَعَلْ\r\nلَيْتَ أَشْياخي بِبَدْرٍ شَهِدُوا * جَزَعَ الْخَزْرَجِ مِنْ وَقْعِ الْأَسَلْ\r\nلَأَهَلُّوا وَاسْتَهَلُّوا فَرَحاً * ثُمَّ قالُوا : يا يَزيدُ لاتُشَلْ \r\n\r\n","description":"","footnote":"","page_name":" 58 ","page_number":58},
  {"content":"\r\n\r\n« بنى هاشم با حكومت بازى كردند و بر محمد ، نه وحيى نازل شده و نه كتابى آمده است !\r\nمن از فرزندان خندف نيستم ، اگر از فرزندان محمد انتقام كارهاى او را نگيرم .\r\nاى كاش پدران من در جنگ بدر شاهد بودند كه خزرجيان ( مردم مدينه ) چگونه از زخم شمشيرها و نيزه‌ها ناله مىكردند .\r\nاگر آن‌ها اين صحنه‌ها را مىديدند ، شادمان مىشدند و از شادى فرياد برمىآوردند كه اى يزيد دستت درد نكند ! »\r\nدر مقابل حكومت جائر ، امام با علم قطعى به مرگ ، بايد به استقبال شهادت برود و به تكليفش عمل كند .\r\nدربارهء ديگر پيشوايان ، بايد گفت مسموميت آنان ، ناشى از جهادهاى لسانى و قلمى آنان بر ضدّ ستمگران و خلفاى جور بوده است .\r\nواكنش اين جهادها جز اين نبود كه دشمنان بر ضدّ آنان به‌پا خيزند و آنان را به هر وسيله‌اى نابود كنند . پس اگر مىگويد : شهادت و مرگ آنان به اختيار خودشان بود ، مقصود همين است كه آنان با اختيار كامل به نبرد با ستمگران برخاستند و نتيجهء قطعى آن ، همان شهادت و مسموميت آنان بوده است و اگر ايشان دست روى دست مىگذاشتند و يا ستايشگر ستمگران و خلفاى اموى و عباسى مىشدند ، هرگز به استقبال شهادت نمىرفتند .\r\nزندگى پيشوايان ، زندگى انزوايى و گوشه‌گيرى نبود . آنان در متن اجتماع به تبليغ احكام ، بيان عقايد و ديگر وظايف مىپرداختند و نتيجهء قطعى اين نوع رفتارها شهادت و مسموميتشان بود و آن‌ها با اختيار كامل\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nپذيراى اين مسموميت بودند و اين كار به خاطر پيشبرد مقاصد اسلام بود .\r\nولى در مواردى كه در خانهء خود مسموم شدند ، به خاطر اين است كه آگاهى آنان از غيب در گرو خواست و ارادهء آن‌ها بوده است . اگر وضعيت ايجاب مىكرد ، از اين علم و آگاهى بهره مىگرفتند . در روايات هم آمده است كه : « إِنَّ الْإِمَامَ إِذَا شَاءَ أَنْ يَعْلَمَ عُلِّمَ » ، « 1 »  بنابراين ، ممكن است در اين موارد ، از اين علم غيب بهره نگرفته‌اند ، شايد هم مصلحت نبوده است .\r\nبنابراين ، آگاهى پيامبر و امام از غيب ، مانند كسى است كه نامه‌اى همراه دارد و هرگاه بخواهد از محتواى آن آگاه گردد ، مىتواند بگشايد و از مضمونش آگاه گردد . اگر پيامبر و امام در مواردى هدف تير حوادث ناگوار و مصايب قرار مىگرفتند ، به خاطر آن بود كه روى مصالحى نمىخواستند به علمى كه در كانون وجود آنان هست توجه كنند و مصلحت الهى اقتضا مىكرد كه در اين موارد از اختيار خود بهره‌مند نشوند . اگر هم به آن علم توجه مىكردند ، چون تسليم محض خواست خدا بودند ، به استقبال شهادت مىرفتند .\r\nپاسخ اين پرسش ، با مراجعه به رواياتى كه در بارهء علم شخصيت‌هاى الهى وارد شده ، به سادگى به دست مىآيد . در اين مورد به كتاب‌هاى نامبرده در پاورقى مراجعه فرماييد . « 2 » \r\n\r\n","description":"","footnote":" ( 1 ) . الكافي ، ج 1 ، ص 258  ( 2 ) . در كتاب مفاهيم القرآن ، ص 337 و آگاهى سوم ، صص 235 - 212 برخى از اين پاسخ‌ها به گونه‌اى وارد شده است . ","page_name":" 60 ","page_number":60},
  {"content":"\r\n\r\n\r\nپرسش 8\r\nچرا حسن‌بن على عليهما السلام كه نيروى فراوانى داشت و مىتوانست جنگ را ادامه دهد ، از در صلح با معاويه در آمد ، امّا حسين بن على عليهما السلام با اين كه توانايى نداشت ، به جنگ يزيد رفت ؟ آيا يكى از آن‌ها راه خطا پيش گرفته است ؟\r\nپاسخ\r\n1 . آدمى از پرسشگر يا طراحان پرسش ، و به ويژه از كسانى كه اين پرسش‌ها را گرد آورده ، منتشر مىكنند ، در شگفت مىماند كه چگونه بر همهء صحابه لباس عصمت و يا لباس عدالت پوشانيده و همه را پاك و منزه از گناه و خلاف مىشمارند ! آيا حسن و حسين عليهما السلام ، فرزندان پيامبر صلى الله عليه و آله ، كه ستايش‌هاى فراوانى از جد بزرگوارشان دربارهء آن‌ها نقل شده ، صحابه نبودند ؟ چرا بايد كار يكى را خطا بدانيم ؟ !\r\nاين سخن حاكى از آن است كه گرد آورندهء اين پرسش‌ها ، فردى ناصبى است نه سلفى ؛ زيرا سلفىها همهء صحابه را محترم مىشمارند ، ولى نويسندهء اين شب‌نامه و كتابچه ، كوچكترين احترامى براى دو نور ديدهء پيامبر قائل نشده است . پيامبرى كه فرمودند :\r\n« مَنْ أَحَبَّنِي وَ أَحَبَّ هَذَيْنِ وَ أَبَاهُمَا وَ أُمَّهُمَا كَانَ مَعِي فِي دَرَجَتِي يَوْمَ الْقِيَامَةِ » . « 1 » \r\n\r\n","description":"","footnote":" ( 1 ) . سنن ترمذى ، ج 5 ، ص 305 ، به شماره 3816 ، باب 92 ، مناقب على بن ابى طالب ؛ مسند احمد ، ج 1 ، ص 77 ","page_name":" 61 ","page_number":61},
  {"content":"\r\n\r\nهمچنين فرمود : « الْحَسَنَ وَ الْحُسَيْنَ سَيِّدَا شَبَابِ أَهْلِ الْجَنَّة » . « 1 » \r\n2 . طراح پرسش ، تصوّر كرده است كه آن دو امامِ طاهر و مطهّر ، فكر سلطنت و حكومت داشته‌اند ! و از نظر هدف بسان معاويه بوده‌اند كه پس از صلح با حسن‌بن على ، بر فراز منبر رفت و گفت : « مردم ! من با شما نجنگيدم تا نماز بخوانيد و روزه بگيريد ، جنگيدم تا بر شما حكومت كنم ! »\r\nهر دو پيشواى معصوم به دنبال انجام وظيفه بودند نه در فكر حكومت . گاهى وظيفه ايجاب مىكند صلح را برگزيند و گاهى جهاد را ؛ چنان‌كه جد بزرگوارشان پيامبر خدا صلى الله عليه و آله در بدر و احد و احزاب جهاد كرد ولى در حديبيه صلح را برگزيد .\r\n3 . حسن‌بن على عليهما السلام راه برادرش حسين‌بن على عليهما السلام را رفت و تا لشكريان در اطاعتش بودند به جهاد پرداخت اما آنگاه كه ديد تن آسايى و دنيا پرستى بر آن‌ها غالب شد و نبرد ، جز نابودىِ باقىماندهء نيروها ، نتيجهء ديگرى ندارد ، دست از جنگ كشيد و صلح تحميلى را پذيرفت .\r\nشايد هيچ سندى در ترسيم دور نماى جامعهء متشتت و پراكندهء آن روزِ عراق و نشان دادن سستى عراقيان در كار جنگ ، گوياتر و رساتر از گفتار خود آن حضرت نباشد .\r\nحضرت مجتبى عليه السلام در « مدائن » ؛ آخرين نقطه‌اى كه سپاه امام تا آنجا پيشروى كرد ، سخنرانى جامع و مهيّجى ايراد كرد و در آن چنين گفت :\r\n\r\n","description":"","footnote":" ( 1 ) . سنن ترمذى ، ج 5 ، ص 656 ، حديث 3768 ؛ مستدرك حاكم ، ج 3 ، صص 154 و 151 و صحيح ابن حيّان ، ج 15 ، ص 12 ، حديث 6959 ","page_name":" 62 ","page_number":62},
  {"content":"\r\n\r\n« هيچ شك و ترديدى ما را از مقابله با اهل شام باز نمىدارد . ما درگذشته به نيروى استقامت و تفاهم داخلى شما ، با اهل شام مىجنگيديم ، ولى امروز بر اثر كينه‌ها ، اتحاد و تفاهم از ميان شما رخت بر بسته است . استقامت خود را از دست داده و زبان به شكايت گشوده‌ايد .\r\nوقتى به جنگ صفين روانه مىشديد ، دين خود را بر منافع دنيا مقدم مىداشتيد ، ولى امروز منافع خود را بر دين ترجيح مىدهيد . ما همان‌گونه هستيم كه در گذشته بوديم ، ولى شما نسبت به ما آن‌گونه كه بوديد وفادار نمانده‌ايد .\r\nبعضى از شما ، كسان و بستگان خود را در جنگ صفين ، و برخى ديگر كسانِ خود را در نهروان از دست داده‌اند . گروه اول ، بركشتگان خود اشك مىريزند و گروه دوم خونبهاى كشتگان خود را مىخواهند ، بقيه نيز از پيروى ما سر پيچى مىكنند !\r\nمعاويه پيشنهادى به ما كرده است كه دور از انصاف و بر خلاف هدف بلند و عزت ما است . اكنون اگر آمادهء كشته شدن در راه خدا هستيد ، بگوييد تا با او به مبارزه برخيزيم و با شمشير پاسخش را بدهيم و اگر طالب زندگى و عافيت هستيد ، اعلام كنيد تا پيشنهاد او را بپذيريم و رضايت شما را تأمين كنيم .\r\nسخن امام عليه السلام به اينجا كه رسيد ، مردم از هر طرف فرياد زدند :\r\n« الْبُقْيَة ، الْبُقْيَة » ؛ « ما زندگى مىخواهيم ، ما مىخواهيم زنده بمانيم ! » « 1 » \r\n\r\n","description":"","footnote":" ( 1 ) . ابن اثير ، اسْدُ الغابة في معرفة الصحابه ، تهران ، المكتبة الإسلاميه ، ج 2 ، صص 13 و 14 ؛ ابن اثير ، الكامل فى التاريخ ، بيروت ، دارصادر ، ج 3 ، ص 406 ؛ مجلسى ، بحار الأنوار ، تهران ، المكتبة الإسلامية ، 1393 ه . ق . ج 44 ، ص 21 ؛ سبط ابن جوزى ، تذكرة الخواص ، نجف ، منشورات المطبعة الحيدريه ، 1383 ه . ق . ص 199 ","page_name":" 63 ","page_number":63},
  {"content":"\r\n\r\nوقتى مردم حسن بن على عليه السلام را تنها گذاشتند ، آن حضرت صلح را برگزيد .\r\nآيا او با اتكا به چنين سپاهى ، كه فاقد روحيهء رزمندگىاست ، مىتوانست با دشمن نيرومندى مانند معاويه وارد جنگ شود ؟\r\nآيا با چنين سپاهى ، كه از عناصر متضادى تشكيل شده بود و با كوچكترين غفلت احتمال داشت خود خطرزا باشد ، اميد پيروزى مىرفت ؟\r\nموشكافان تاريخ در بارهء صلح امام حسن عليه السلام كتاب‌هاى ارزشمندى نوشته‌اند كه متأسفانه نويسندهء اين كتابچه از آن‌ها آگاهى ندارد . كسانى كه مايل‌اند در بارهء اين موضوع مطالعه كنند ، به كتاب « صلح الحسن » شيخ راضى آل يس ، كه به قلم مقام معظم رهبرى به فارسى برگردانده شده و نيز كتاب « پيشوايان اسلام » مراجعه كنند .\r\nامّا چرا حسن‌بن على عليهما السلام با آن جمع كم جهاد نكرد در حالى كه حسين بن على عليهما السلام با 72 تن ، به جهاد پرداخت ؟ در پاسخ بايد گفت :\r\nشهادت امام حسن به خاطر وضعيت حاكم در روزگار وى ، هيچ اثرى در جامعه نداشت و نهضتى را بر ضدّ امويان پديد نمىآورد ؛ چرا كه هنوز ، حزب اموى درست شناخته نشده‌بود . در حالىكه شهادت امام حسين عليه السلام ، جهان اسلام را تكان داد و نهضت‌ها و جنبش‌هاى پياپى را پديد آورد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nپرسش 9\r\nمصحف فاطمه عليها السلام\r\nجزوهء ياد شده ، حديثى از اصول كافى نقل كرده كه در آن از « مصحف فاطمه » ياد شده است . تنظيم كنندگان جزوه مصحف را به معناى قرآن گرفته و در بارهء آن پرسش‌هايى را مطرح كرده‌اند ؛ مانند :\r\n1 . آيا پيامبر و اصحاب او قرآن فاطمه را مىدانستند ؟\r\n2 . آيا . . .\r\nو . . .\r\nپاسخ\r\nمايهء شگفتى است كه فردى حديثى را به‌گونه‌اى نادرست ترجمه مىكند و آنگاه پرسش‌هايى را در بارهء آن رديف مىكند !\r\nحديث مربوط به « مصحف فاطمه عليها السلام » است . گردآورندهء پرسش‌ها تصوّر كرده است كه « مصحف » در زبان عرب و در عصر پيامبرخدا صلى الله عليه و آله به معناى قرآن بوده است ، در حالى كه مصحف كه از « صحيفه » گرفته شده ، در لغت عرب به معناى مطلق كتاب است .\r\n* در قرآن كريم آمده است :\r\n- « آنگاه كه نامه‌هاى اعمال منتشر گردد . » « 1 » \r\n\r\n","description":"","footnote":" ( 1 ) . تكوير : 10 ","page_name":" 65 ","page_number":65},
  {"content":"\r\n\r\n- « اين ، در صحيفه‌هاى نخستين ، در كتاب ابراهيم و موسى است . » « 1 » \r\n* تاريخ گواه است كه در صدر اسلام ، « مصحف » در بارهء دفتر يا كتاب جلد شده به كار مىرفت . حتى پس از درگذشت پيامبر ، مصحف نام قرآن نبود ، بلكه هر كتاب مجلّدى را مصحف مىگفتند .\r\n- ابن ابى داوود سجستانى در بارهء گردآورى قرآن در مصحفى ، از محمد بن سيرين نقل مىكند : وقتى پيامبر صلى الله عليه و آله درگذشت ، على عليه السلام سوگند ياد كرد رداء بر دوش نيندازد مگر براى نماز جمعه ، تا اين‌كه قرآن را در مصحفى جمع كند .\r\n- ابو العاليه نقل مىكند :\r\n« آنان قرآن را در خلافت ابو بكر در مصحفى گرد آوردند . »\r\nوى همچنين نقل مىكند :\r\n« عمر بن خطاب فرمان به گردآورى قرآن داد و او اول كسى است كه قرآن را در مصحف جمع كرد . » « 2 » \r\nاين جمله‌ها حاكى است كه در آن روزگار ، مصحف به معناى دفتر بزرگ و يا كتابى مجلد بوده كه اوراق را از پراكنده شدن حفظ مىكرده ، سپس به مرور زمان اختصاص به قرآن يافته است .\r\n* روايات پيشوايان ما حاكى است ، حتى در زمان آنان ، لفظِ مصحف به معناى كتاب و يا دفتر مكتوب بوده است .\r\n- امام صادق عليه السلام فرمود :\r\n« هركس قرآن را از روى مصحف ( برگ‌هاى مجلد ) بخواند ، از\r\n\r\n","description":"","footnote":" ( 1 ) . اعلى : 18 و 19  ( 2 ) . كتاب المصاحف ، نگارش حافظ ابوبكر عبداللَّه‌بن ابى داوود سجستانى ، صص 10 - 9 ","page_name":" 66 ","page_number":66},
  {"content":"\r\n\r\nچشم خود بهره مىگيرد . » « 1 » \r\n- و نيز در حديثى ديگر آمده است :\r\n« خواندن قرآن از روى مصحف ( برگ‌هاى مجلد ) ، عذاب را از پدر و مادر كم مىكند . » « 2 » \r\n* مورّخان دربارهء ترجمهء خالد بن معدان مىنويسند :\r\n- « خالد بن معدان دانش خود را در مصحفى ( دفترى ) ضبط كرده بود كه آن دكمه و دستگيره داشت » . « 3 » \r\n- خالد بن معدان از تابعان بوده و هفتاد صحابى را درك كرده است . « 4 » \r\nتا اين‌جا روشن شد كه تا پايان قرن اول ، لفظ « مصحف » به معناى كتاب مجلد و يا دفترچهء جلد شده بوده و افراد ، دانش و آگاهىِ خود را در آن ضبط مىكردند و اگر بعدها قرآن را مصحف گفته‌اند ، چون از ذهن‌ها بيرون آمده و بر برگ‌ها نوشته شده و به صورت مجلّد درآمده بود .\r\nبا توجه به اين مسأله ، نبايد در شگفت باشيم كه دخت گرامى پيامبر داراى مصحفى باشد و دانش و آگاهىهاى خود را كه از پدر بزرگوارش برگرفته بود ، در آن نوشته و براى فرزندان خود ، به صورت بهترين ميراث ، به يادگار بگذارد .\r\nخوشبختانه فرزندان فاطمه عليها السلام حقيقت و واقع اين مصحف را\r\n\r\n","description":"","footnote":" ( 1 ) . اصول كافى ، ج 2 ، ص 613  ( 2 ) . همان .  ( 3 ) . كتاب المصاحف سجستانى ، صص 134 و 135  ( 4 ) . اللباب فى تهذيب الأنساب ، ابن اثير ، ج 3 ، صص 62 و 63 ","page_name":" 67 ","page_number":67},
  {"content":"\r\n\r\nشناسانده وگفته‌اند : اين مصحف ، جز يك رشته آگاهىهايى كه از پدر بزرگوارش و يا به خاطر « محدَّث » بودن از فرشته شنيده ، چيز ديگرى نيست . اكنون برخى از روايات را مىآوريم :\r\n* امام صادق عليه السلام فرمود : « نزد ما جامعه‌اى است كه در آن حلال و حرام وارد نشده و مصحف فاطمه عليها السلام هست ، در حالى كه در آن كلمه‌اى از قرآن نيست بلكه املاى رسول خدا صلى الله عليه و آله و خطّ على عليه السلام است و همگى در اختيار ماست . » « 1 » \r\nامام صادق عليه السلام در روايتى ديگر در وصف مصحف فاطمه مىگويد :\r\n« به خداوند سوگند كلمه‌اى از قرآن شما در آن نيست . راوى گويد پرسيدم : آيا در آن دانش هست ؟ امام در پاسخ مىدهد : بله ، ولى نه از دانش‌هاى معمولى . » « 2 » \r\nبا توجه به آنچه گفته شد ، دانسته مىشود كه مصحف فاطمه عليها السلام ارتباطى به قرآن ندارد و كسانى آن را دستاويزى ساخته‌اند براى متهم كردن پيروان اهل‌بيت به تحريف قرآن . اگر آنان مغرض نباشند - ناآگاهانه و بدون تحقيق - دربارهء واقعيت آن سخن مىگويند . بنابراين ، اصل اين پرسش‌ها واقعيت ندارد تا پاسخ بخواهد .\r\n\r\n","description":"","footnote":" ( 1 ) . بصائر الدرجات ، الصفار ، صص 157 و 158 ، چاپ مؤسسهء نعمان .  ( 2 ) . كافى ، همان ، حديث 1 ","page_name":" 68 ","page_number":68},
  {"content":"\r\n\r\n\r\nپرسش 10\r\nحديثى است از كافى كه نام برخى از راويان آن « عمر » است ؟\r\nپاسخ\r\nاين پرسش تكرار پرسش سوم است و پاسخ آن پيشتر داده شد .\r\n\r\nپرسش 11\r\nدر روايات شيعه آمده است كه بايد در مصيبت صبر كرد و از بىقرارى و بىتابى پرهيز نمود و از سيلى برچهره زدن و مانند آن خوددارى كرد .\r\nبا اين وصف ، چرا شيعه در ايام سوگوارى بر خلاف اين احاديث گام عمل مىكند ؟\r\nپاسخ\r\nتفاوت است ميان گريه براى از دست رفتگان ، كه در خصوصيات فطرى است و چاك كردن گريبان و خراشيدن صورت .\r\nراه نخست ، راه پيامبر و ياران اوست ؛ آنگاه كه فرزندش ابراهيم درگذشت ، چنين فرمود : « چشم گريان است و اشك ريزان و قلب سوزان » . « 1 » \r\nدر جنگ احد ، آنگاه كه حمزه شهيد شد ، صفيه دختر عبد المطّلب\r\n\r\n","description":"","footnote":" ( 1 ) . مجمع الزوائد ، ج 3 ، ص 8 ","page_name":" 69 ","page_number":69},
  {"content":"\r\n\r\nدر دامنهء احد به دنبال پيامبر مىگشت . وقتى حضرت او را ديد ، ميان انصار و او فاصله انداخت و فرمود : او را به حال خود واگذاريد . صفيه كنار جنازهء حمزه نشست و گريست . هرگاه صدايش به گريه بلند مىشد ، صداى گريهء پيامبر صلى الله عليه و آله نيز بلند مىشد و اگر او آهسته مىگريست پيامبر هم آهسته گريه مىكرد . فاطمه ، دختر رسول اللَّه صلى الله عليه و آله نيز مىگريست . پيامبر صلى الله عليه و آله به دخترش فاطمه مىفرمود : « هيچ كس مانند تو مصيبت نخواهد ديد . » « 1 » \r\nحضرت زهرا عليها السلام پس از رحلت پيامبر پيويسته مىگريست و مىفرمود : اى پدر ، تو به پروردگارت نزديك شدى و دعوتش را اجابت كردى ، اكنون بهشتِ برين جايگاه تو است . « 2 » \r\nدر طول تاريخ اسلام ، گريه برگذشتگان ونزديكان درميان مسلمانان ؛ اعم از صحابه و تابعان ، بيش از آن است كه ما در اينجا منعكس كنيم حتى گريه‌هاى شيخين ( ابوبكر و عمر ) در موارد زيادى ، هنگام درگذشت دوستانشان در تاريخ ثبت شده است . « 3 » \r\nعايشه مىگويد : پس از آن كه رسول خدا قبض روح شد ، سر او را بر بالش نهادم و برخاسته با زنان ديگر ، بر سر و صورت زدم . « 4 » \r\nسوگوارى براى عزيزان ، كه از فطرت انسان سرچشمه مىگيرد ، نه تنها مطلوب و خواستنى است ، حتى تاريخ مىگويد : در جنگ احد ، زنان\r\n\r\n","description":"","footnote":" ( 1 ) . امتاع الأسماع ، مقريزى ، ص 154  ( 2 ) . صحيح بخارى ، باب مرض النبى و وفاته ؛ مسند أبى داود ، ج 2 ، ص 197 ؛ سنن نسائى ، ج 4 ، ص 13 ؛ مستدرك حاكم ، ج 3 ، ص 163 ؛ تاريخ الخطيب ، ج 3 ، ص 262  ( 3 ) . به كتاب مرزهاى توحيد و شرك ، صص 195 - 201 مراجعه فرماييد .  ( 4 ) . تاريخ طبرى ، ج 2 ، ص 441 ","page_name":" 70 ","page_number":70},
  {"content":"\r\n\r\nانصار بر كشتگان خويش سوگوارى مىكردند . ناگاه پيامبر صلى الله عليه و آله به خاطرش آمد كه عمويش حمزه ، كه شربت شهادت نوشيده است ، سوگوار ندارد ، از زنان انصار خواست همچنان كه بر نزديكان خود اشك عاطفه مىريزند بر حمزه نيز گريه كنند . « 1 » \r\nوقتى پيامبر بر مرگ يكى از دخترانش مىگريست ، عبادةبن صامت از علت گريه پرسيد . حضرت پاسخ دادند : گريه ، رحمتى است كه خداوند در نهاد فرزندان آدم قرار داده است و خداوند فقط بر بندگان عطوف خود رحم خواهد كرد . « 2 » \r\nولى درگذشت شخصيت‌هاى اسلامى و رهبران دينى حساب ديگرى دارند . سوگوارى در ايّام درگذشت آنان ، نه تنها به معناى بىصبرى شخصى نيست ، بلكه به معناى نوعى حمايت از آنان و دعوت به راه آنان است .\r\nآنان جهادگران واقعى اسلام بودند كه هرگز با ظالمان اموى و عباسى نساختند و شربت شهادت نوشيدند . راهپيمايى و به اصطلاح مردم ، هيئت‌هاى عزادارى ، براى احياى مكتب آن‌هاست و هر نوع سينه‌زنى و نوحه سرايى ، همه و همه به منظور زنده كردن راه و رسم آن‌هاست كه بار ديگر امت اسلامى در دام منافقان ستمگر نيفتند كه « مرگ سرخ به از زندگى ننگين است » .\r\n\r\n","description":"","footnote":" ( 1 ) . مجمع الزوائد ، ج 6 ، ص 120 . اين رويداد گويا پيش از سوگوارى « صفيه » براى حمزه بوده است .  ( 2 ) . سنن ابى داود ، ج 2 ، ص 58 ؛ سنن ابن ماجه ، ج 1 ، ص 481 ","page_name":" 71 ","page_number":71},
  {"content":"\r\n\r\n\r\nنتيجه‌گيرى\r\n1 . از اين بيان نتيجه مىگيريم كه سوگوارى ، گريه و اشك ريختن در فراق عزيزان ، رحمتى الهى است و حاكى از كمال انسانى است كه در مقابل سنگدلى كه از هيچ چيز اثر نمىپذيرد و به هيچ كسى رحم نمىكند قرار دارد .\r\n2 . راه پيمايى و عزادارى و نوحه سرايى دسته جمعى براى احياى مكتب ، امرى مطلوب است و نه تنها مورد نهى نيست بلكه مورد ستايش است .\r\n3 . نوحه سرايىها و راهپيمايىهاى شيعه در تاسوعا و عاشورا و در مناسبت‌هاى ديگر ، جنبهء سياسى دارد و هدف اين است كه بنى اميه را محكوم كنند و همهء كسانى را كه لب فرو بسته و مؤيد آن‌ها بوده‌اند از خود طرد كنند تا مظلوميت اهل بيت و ستمگرى اموىها ، زنده نگاه دارند .\r\n4 . مخالفان عزادارى از آن مىترسند كه مظلوميت اهل بيت و ستمگرى اموىها بار ديگر مطرح گردد و به دنبال مستمسك‌هايى هستند كه شيعه را از اين كار باز دارند . در اين راستا رواياتى را مطرح مىكنند كه ما نيز منكر آن‌ها نيستيم ، ولى هدف آنان سرپوش نهادن بر اعمال بنىاميه و منزوى ساختن خاندان رسالت است .\r\nاگر در اين عزادارىها ، كارى بر خلاف دستور الهى صورت گيرد ، هيچ عالمى آن را تجويز نمىكند و حساب مكتب را بايد از كار برخى از افراطىها جدا كرد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nپرسش 12\r\nقمه زدن و خونين كردن سر ، چه حكمى دارد ؟\r\nپاسخ\r\nدر پاسخ پرسش پيشين گفتيم كه هر نوع نوحه‌سرايى و راهپيمايى ، كه در جهت احياى مكتب حق و محكوم كردن ظالمان بنى اميه و بنىعباس انجام گيرد ، نوعى كمك به حق و دعوت الى اللَّه است ولى اگر در ضمن آن‌ها كارى بر خلاف شريعت اسلام صورت پذيرد ، هيچ عالمى آن را تجويز نمىكند .\r\nما از گردآورنده يا گردآورندگان سؤال‌ها مىپرسيم : در سال گذشته ، نوجوانى از اردن با بستن كمربندى انفجارى ، در شهر حلهء عراق ، وارد مجلس عروسى شد و با منفجر كردن خود ، بيش از 100 نفر را كشت .\r\nوقتى خبر به بستگان وى در اردن رسيد ، خانواده‌اش براى وى « مجلس عرس » برپا كردند ! آيا شما اين ترورها را كه كودك و زن و افراد بىگناه را مىكشد تجويز مىكنيد ؟ تير در چشم خود نمىبينى امّا . . .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nپرسش 13\r\nچرا صحابه‌اى كه در غدير خم حاضر بودند و با على عليه السلام به خلافت بيعت كردند ، در مقابل غصب خلافت او توسط ديگران اعتراض نكردند ؟\r\nپاسخ\r\nبه نظر مىرسد كه پرسشگر كوچك‌ترين مطالعه‌اى در اين مورد ندارد . او از كجا مىگويد كه صحابه اعتراض نكردند ؟ !\r\nاز آن رو كه هدف گزيده‌گويى و خلاصه نويسى است ، نمىتوانيم تعداد مناظرات ، احتجاجات و اعتراضاتى را كه بر ناديده گرفتن حق على عليه السلام انجام گرفت در اين‌جا منعكس كنيم .\r\nكافى است در اين مورد كتاب گرانسنگ الغدير را مطالعه كنيد ، آنجا كه 22 مناظره ، احتجاج و انتقاد از صحابه و تابعان را نقل كرده است . « 1 » \r\nشيرين‌تر آن‌كه وقتى رابطهء معاويه با عمرو بن عاص تيره شد ، پسر عاص در پاسخ نامهء معاويه نوشت :\r\n« ويحك يا معاوية . . . وقال [ رسول اللَّه 
  ] في يوم غدير خم : ألا من كنت مولاه فعليّ مولاه ، اللّهم وال من والاه وعاد من عاداه وانصر من نصره واخذل من خذله » . « 2 » \r\n\r\n","description":"","footnote":" ( 1 ) . الغدير ، ج 1 ، صص 327 - 422  ( 2 ) . مناقب ، خوارزمى ، ص 199 ، حديث 240 ","page_name":" 74 ","page_number":74},
  {"content":"\r\n\r\nگذشته از اين ، گرد آورندهء پرسش‌ها تصور كرده است كه صحابه هيچ‌گاه از فرمان پيامبر تخلف نمىكردند . در حالى كه آن حضرت در واپسين روزهاى عمرش فرمود : قلم و كاغذ بياوريد تا براى شما چيزى بنويسم كه گمراه نشويد ، اما گروهى با دستور حضرت مخالفت كردند . « 1 » \r\nموارد مخالفت صحابه با دستور پيامبر ، بيش از آن است كه بتوان در اين‌جا منعكس كرد .\r\n\r\n","description":"","footnote":" ( 1 ) . صحيح بخارى ، حديث 114 ","page_name":" 75 ","page_number":75},
  {"content":"\r\n\r\n\r\nپرسش 14\r\nآنگاه كه پيامبر صلى الله عليه و آله ( قبل از وفاتش ) خواست نامه‌اى بنويسد و عمر با آن مخالفت كرد ، چرا على عليه السلام چيزى نگفت با اين‌كه او مرد شجاعى بود ؟\r\nپاسخ\r\nدر اينجا با ابن عباس هم‌صدا مىشويم كه گفت :\r\nپيامبر خدا صلى الله عليه و آله ، روز پنج‌شنبه ، كه چيزى به وفاتش نمانده بود ، فرمود : قلم و دواتى بياوريد تا براى شما چيزى بنويسم كه هرگز گمراه نشويد « 1 »  ولى از ميان حاضران برخى با اين كار مخالفت كردند و عمر بن خطاب گفت : بيمارى بر پيامبر چيره شده است ! و در نقل ديگر گفت :\r\nپيامبر هذيان مىگويد ! و اصحاب به مشاجره با يكديگر پرداختند . اين سخنان به‌گوش پيامبر صلى الله عليه و آله رسيد و فرمود : برخيزيد و از اين‌جا برويد .\r\nشايسته نيست در محضر پيامبر به اختلاف و كشمكش بپردازيد . آنگاه ابن عباس مىگويد : بزرگ‌ترين فاجعه و مصيبت همان بود كه ميان پيامبر صلى الله عليه و آله و خواستهء او كه نوشتن نامه بود ، مانع شدند تا آنجا كه صداى زنان پشت پرده بلند شد و مخالفان را نكوهش كردند .\r\n\r\n","description":"","footnote":" ( 1 ) . « . . . ائْتُونِي بِكِتَابٍ أَكْتُبْ لَكُمْ كِتَاباً لَا تَضِلُّوا بَعْدَهُ . قَالَ عُمَرُ : إِنَّ النَّبِيَّ غَلَبَهُ الْوَجَعُ وَ عِنْدَنَا كِتَاب‌ُاللَّهِ ، حَسْبُنَا ، فَاخْتَلَفُوا وَ كَثُرَ اللَّغَطُ ، فَقَالَ صلى الله عليه و آله قُومُوا عَنِّي وَ لَا يَنْبَغِي عِنْدِيَ التَّنَازُعُ » . صحيح بخارى ، شماره‌هاى 114 ، 3053 ، 3186 ، 4432 ، 5669 ، 7366 ","page_name":" 76 ","page_number":76},
  {"content":"\r\n\r\nدر اين جا دو پرسش مطرح مىشود :\r\n1 . چرا خليفهء دوم با دستور اكيد پيامبر صلى الله عليه و آله مخالفت كرد ؟ آيا اين مخالفت عصيان عليه پيامبر صلى الله عليه و آله نيست ؟ قرآن مىفرمايد :\r\nيَا أَيُّهَا الَّذِينَ آمَنُوا لَاتُقَدِّمُوا بَيْنَ يَدَيْ اللَّهِ وَرَسُولِهِ وَاتَّقُوا اللَّهَ إِنَّ اللَّهَ سَمِيعٌ عَلِيمٌ . « 1 » \r\n« اى افراد با ايمان بر خدا و پيامبر پيشى نگيريد . . . » ،\r\nآيا جلوگيرى از نوشتن ، پيشى گرفتن بر خدا و پيامبر نبود ؟\r\n2 . چرا پيامبر نامه را ننوشت ؟ علت آن روشن است ؛ زيرا وقتى سخن پيامبر صلى الله عليه و آله زير سؤال رفت و آن معلول بيمارى و نعوذ باللَّه هذيان گويى پيامبر صلى الله عليه و آله معرفى شد ، اگر مىنوشت نامه‌اش نيز به همين تهمت مردود شمرده مىشد و آنچه نبايد بشود ، مىشد . در نتيجه تمام مكتب زير سؤال مىرفت .\r\nاز اين بيان روشن مىشود كه چرا على عليه السلام جانب پيامبر صلى الله عليه و آله را نگرفت ؛ معلوم است كه وقتى پيامبر صلى الله عليه و آله ، از نگارش نامه منصرف مىشود ، على عليه السلام جز اطاعت پيامبر صلى الله عليه و آله كارى نمىتواند بكند .\r\nاز قضا سركنگبين صفرا فزود .\r\nطرح كنندهء اين پرسش خواسته است نقطه ضعفى براى شيعه دست و پا كند ، ولى مىبينيم كه اين حديث ، كه بخارى آن را در 6 جاى صحيح خود نقل كرده ، مايهء بى پايگى مكتب اموى و ضربهء محكمى بر عدالت جمعى از صحابه است .\r\n\r\n","description":"","footnote":" ( 1 ) . حجرات : 1 ","page_name":" 77 ","page_number":77},
  {"content":"\r\n\r\nپيامبر خدا صلى الله عليه و آله هر چند نامه را ننوشت ، ولى خوشبختانه آن را به نحو ديگرى جبران كرد ؛ آنگاه كه به مسجد رفت و حديث ثقلين را مطرح كرد ، فرمود :\r\n« إِنِّي تَارِكٌ فِيكُمُ الثَّقَلَيْنِ ؛ كِتَابَ اللَّهِ وَ عِتْرَتِي ، مَا إِنْ تَمَسَّكْتُمْ بِهِمَا لَنْ تَضِلُّوا أَبَداً » . « 1 » \r\nدرست همان كلمهء ضلالت و گمراهى را كه در حديث پيشين به كار برده بود ، در اينجا نيز به كار برد .\r\n\r\n","description":"","footnote":" ( 1 ) . مرحوم ميرحامد حسين مؤلف « عبقات الأنوار » ، بخشى از كتاب خود را به بيان اسانيد و تبيين متن اين حديث اختصاص‌داده وهمگى در 6 جلد ، چاپ شده است . به عنوان نمونه : سنن ترمذى ، ج 2 ، ص 207 ؛ مسند احمد ، ج 3 ، ص 17 و 26 و 59 و ح 4 ، ص 366 و 371 ؛ مستدرك حاكم ، ج 3 ، صص 109 - 101 و كتاب السنة ابن أبى عاصم : 629 ، حديث 1553 ","page_name":" 78 ","page_number":78},
  {"content":"\r\n\r\n\r\nپرسش 15\r\nآيا كتاب كافى شرح و تفسير قرآن است ، در حالى كه بيشتر روايات كافى ضعيف است ؟\r\nپاسخ\r\nاز ترفندهاى باطل‌گرايان اين است كه نخست طرف مخالف را متهم مىكنند ، آنگاه از او سؤال مىپرسند .\r\nاوّلًا : در كجا آمده است كه بيشتر روايات كتاب كافى ضعيف است ؟\r\nروايات كافى بر چهار دسته تقسيم مىشود :\r\n1 . صحيح 2 . موثق 3 . حسن 4 . ضعيف .\r\nاين‌كه شيعه روايات مهم‌ترين كتاب خود را به چهار بخش تقسيم مىكند ، نشانهء واقع گرايى اين مكتب است ؛ زيرا كتاب صحيحى جز قرآن در اختيار بشر نيست و ديگر كتاب‌ها بايد مورد بررسى قرار گيرد . از اين نظر ، كتاب كافى با موشكافى خاصّى به چهار بخش تقسيم شده است .\r\nعلّامهء مجلسى در كتاب « مرآة العقول » همهء بخش‌ها را معين نموده‌اند .\r\nمؤلف كافى در آغاز كتاب ، براى سنجش حديث ، معيارى از امامان نقل كرده ، فرموده‌اند :\r\n« اعْرِضُوهُمَا عَلَى كِتَابِ اللَّهِ - عَزَّ وَ جَلَّ - فَمَا وَافَقَ كِتَابَ اللَّهِ - عَزَّ وَ جَلَّ - فَخُذُوهُ وَ مَا خَالَفَ كِتَابَ اللَّهِ فَرُدُّوه » . « 1 » \r\n\r\n","description":"","footnote":" ( 1 ) . كافى ، ج 1 ، ص 8 ","page_name":" 79 ","page_number":79},
  {"content":"\r\n\r\nولى در مقابل ، اهل حديث و سلفىها « صحيح بخارى » و « صحيح مسلم » را از آغاز تا پايان صحيح دانسته‌اند و گرفتار مشكلاتى شده‌اند كه هم اكنون دامنگير آن‌هاست و نقل نمونه ، كه قطعاً مجعول و دروغ است ، مايه گسترش دامنهء سخن مىگردد . در كتاب « الحديث النبوى بين الرواية والدرايه » به اين قسمت پرداخته شده است .\r\nثانياً : ادعاى ديگر آن‌كه كافى شرح و تفسير قرآن است ، اگر مقصود او اين است كه در كتاب كافى مجملات قرآن ؛ مانند صلاة ، زكات ، حج و جهاد تبيين و تفسير شده و اجزا و شرايط آن‌ها بيان گرديده است ، اين ، اختصاص به كتاب كافى ندارد . تمام كتاب‌هاى حديثى ، حتى صحاح و سننِ اهل سنت ، داراى چنين مقامى هستند و اگر مقصود اين است كه كتاب كافى به صورت تفسير بر قرآن نوشته شده ، اين سخن بى اساس بوده و كسى آن را نگفته است و به فرض اين كه به صورت تفسير نوشته شده باشد ، روايات آن ارزشيابى شده و طبق ضوابط با آن‌ها رفتار مىشود . امّا سلفىها ، بر خلاف ما ، كه گردآورندهء پرسش‌ها هم از آن‌ها است ، خبر واحد را نه تنها در مسائل عملى و فقهى بلكه در مسائل اعتقادى مىپذيرند و به‌همين دليل گرفتار مشكلاتى در مسائل اعتقادى شده‌اند .\r\nاخيراً در مدينهء منوره ، همايشى در مورد حجّيت خبر واحد در عقايد برپا شد و تقريباً همهء شركت كنندگان كه سلفى بودند ، با اين مطلب موافقت كردند كه دين و عقيدهء خود را بر اساس خبر واحد برپا كنند و روى اين اساس ، در آيين آنان ، تجسيم و تشبيه و مجبور بودن انسان ، كاملًا پذيرفته شده است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nپرسش 16\r\nانسان فقط بندهء خداست ، پس چرا مىگوييد عبدالحسين و . . . ؟\r\nپاسخ\r\nعبوديت در معانى مختلفى به كار مىرود :\r\n1 . عبوديت در مقابل الوهيت ؛ روشن است كه استعمال عبوديت در چنين موردى ، به معناى مملوك بودن است كه شامل تمام بندگان خدا مىشود . منشأ مملوك بودن انسان ، خالق بودن خداوند متعال و مخلوق بودن انسان است . در اين استعمال ، از آنجا كه عبوديت ، رمز مخلوق بودن است ، فقط به اسم خداوند متعال اضافه مىشود و مىگويند : « عبداللَّه » زيرا :\r\nإِنْ كُلُّ مَنْ فِي السَّمَوَاتِ وَالْأَرْضِ إِلَّا آتِي الرَّحْمَنِ عَبْداً . « 1 » \r\n« هيچ موجودى در آسمان‌ها و زمين نيست جز آن‌كه خدا را بنده و فرمان بردار است . »\r\nهمچنين قرآن به نقل از حضرت مسيح مىفرمايد :\r\nقَالَ إِنِّي عَبْدُ اللَّهِ آتَانِي الْكِتَابَ وَجَعَلَنِي نَبِيّاً . « 2 » \r\n« من بندهء خدايم ، او كتاب آسمانى به من داده و مرا پيامبر قرار داده است . »\r\n\r\n","description":"","footnote":" ( 1 ) . مريم : 93  ( 2 ) . مريم : 30 ","page_name":" 81 ","page_number":81},
  {"content":"\r\n\r\n2 . عبوديت قراردادى ؛ چنين عبوديتى ، ناشى از غلبه و پيروزى انسانى بر انسان ديگر در ميدان جنگ است .\r\nدين اسلام ، اين نوع عبوديت را تحت شرايطى خاص كه در فقه بيان شده ، پذيرفته است . اختيار افرادى كه در جنگ به دست مسلمانان اسير مىشوند ، با حاكم شرع است و او مىتواند يكى از راه‌هاى سه‌گانه را برگزيند ؛ آزادسازى اسيران بدون دريافت غرامت ، آزاد كردن آنان در مقابل اخذ غرامت و در اسارت نگهداشتن آن‌ها .\r\nدر صورت سوم ، فرد اسير « عبد » مسلمانان محسوب مىشود و به همين دليل در كتب فقهى ، بابى به نام « عبيد و اماء » منعقد شده است .\r\nبه عنوان مثال ، قرآن مىفرمايد :\r\nوَأَنكِحُوا الْأَيَامَى مِنْكُمْ وَالصَّالِحِينَ مِنْ عِبَادِكُمْ وَإِمَائِكُمْ إِنْ يَكُونُوا فُقَرَاءَ يُغْنِهِمْ اللَّهُ مِنْ فَضْلِهِ وَاللَّهُ وَاسِعٌ عَلِيمٌ . « 1 » \r\n« مردان و زنان بى همسرِ خود را همسر دهيد . همچنين غلامان و كنيزان صالح و درستكارتان را ؛ اگر فقير و تنگدست باشند . خداوند از فضل خود آنان را بىنياز مىسازد . خداوند گشايش دهنده و آگاه است . »\r\nدر اين آيه ، خداوند اسيران جنگى را بندگان و كنيزان مسلمانان مىداند و مىفرمايد : . . . عِبَادِكُمْ وَ إِمَائِكُمْ . . . . در اينجا « عبد » به نام غير خداوند اضافه شده است .\r\n3 . عبوديت ؛ در اينجا عبوديت به معناى اطاعت و فرمانبردارى است\r\n\r\n","description":"","footnote":" ( 1 ) . نور : 32 ","page_name":" 82 ","page_number":82},
  {"content":"\r\n\r\nو در كتاب‌هاى لغت اين معنى آمده است . « 1 » \r\nبنابراين ، در نام‌هايى مانند « عبد الرسول » و « عبد الحسين » معناى سوم مورد نظر است . عبدالرسول و عبدالحسين يعنى ؛ مطيع پيامبر صلى الله عليه و آله و امام حسين عليه السلام . و بى شك چون اطاعت از پيامبر صلى الله عليه و آله و اولىالأمر واجب است هر مسلمانى مطيع پيامبر و ائمه عليهم السلام بعد از ايشان مىباشد :\r\n. . . أَطِيعُوا اللَّهَ وَأَطِيعُوا الرَّسُولَ وَأُوْلِي الْأَمْرِ مِنْكُمْ . . . . « 2 » \r\n« اطاعت كنيد خدا را و پيامبر خدا و اولى الأمر [ : اوصياى پيامبر 
  ] را . . . »\r\nبر اساس اين آيه ، قرآن كريم پيامبر را « مُطاع » و مسلمانان را « مطيع » معرفى كرده است و اگر كسى همين معنا را در نام فرزند خود بگنجاند ، نه تنها قابل سرزنش نيست كه شايستهء ستايش است . ما افتخار مىكنيم كه مطيع پيامبر و حضرت امام حسين باشيم و به فرمان آن‌ها گوش فرا دهيم .\r\nالبته واضح است كه ميان « عبدالرسول » و « عبداللَّه » بودن ، منافاتى نيست و انسان در عين حال‌كه عبد خداوند است ، مطيع پيامبر صلى الله عليه و آله نيز هست ؛ زيرا دانستيم كه عبوديت در مورد خداوند ، عبوديت تكوينى و ناشى از خالقيّت حق است ، اماعبوديت در مورد پيامبر صلى الله عليه و آله ناشى از تشريع و دستور خداوند مىباشد كه انسان‌ها را به اطاعت از پيامبر صلى الله عليه و آله مىخواند و پيامبر صلى الله عليه و آله را مُطاع مىنامد . ميان اين دو استعمال ، فاصله و تفاوت بسيار است .\r\n\r\n","description":"","footnote":" ( 1 ) . لسان العرب و القاموس المحيط ، مادهء « عبد » .  ( 2 ) . نساء : 59 ","page_name":" 83 ","page_number":83},
  {"content":"\r\n\r\n\r\nپرسش 17\r\nوقتى علىبن ابىطالب مىدانست خداوند او را به عنوان خليفه برگزيده ، چرا با ابوبكر ، عمر و عثمان بيعت كرد ؟ اگر قدرت نداشت ، پس امام نبود . امام بايد قدرت و توان داشته باشد ، و اگر قدرت داشت ، چرا از قدرت خود استفاده نكرد ، پس اين خيانت است . پاسخ شما در اين مورد چيست ؟\r\nپاسخ\r\nاوّلًا : در هيچ تاريخى نيامده است كه امير مؤمنان عليه السلام با عمر و عثمان بيعت كرد ؛ زيرا خلافت عمر به وسيلهء ابوبكر تثبيت شد و او در حقيقت خليفهء ابو بكر بود . وقتى ابوبكر عمر را براى خلافت نصب كرد ، مردم به حضور وى رسيده ، گفتند : چرا مردى تندخو را به خلافت نصب كردى ؟\r\nاگر او خليفه شود بر تندخويىاش مىافزايد . وقتى به لقاى پروردگار بپيوندى ، در پيشگاهش ، از اين كه او را به خلافت برگزيده‌اى ، چه پاسخى خواهى داد ؟\r\nابوبكر در پاسخ آنان گفت : جوابم به خدا اين است كه بهترين خلق خدا را براى اين مقام برگزيدم . « 1 » \r\nهمچنين رسميت يافتن خلافت عثمان ، به وسيلهء عبدالرحمان‌بن عوف و با تردستى خاص او بود كه در تاريخ آمده است . اصلًا نيازى به\r\n\r\n","description":"","footnote":" ( 1 ) . الخراج ، تأليف ابويوسف بغدادى ، ص 100 ","page_name":" 84 ","page_number":84},
  {"content":"\r\n\r\nبيعت على عليه السلام نديدند .\r\nطراح اين پرسش ، چگونه و از كجا به صورت قاطع مىگويد :\r\nحضرت على با آن دو بيعت كرد ؟ !\r\nو امّا در مورد بيعت با ابو بكر ، بايد گفت از نظر شيعه بيعتى در كار نبود و از ديدگاه اهل سنت ، على عليه السلام پس از شش ماه ؛ آنگاه كه حضرت فاطمه عليها السلام به پدر پيوست و در كنار على نبود ، بيعت كرد . اين‌جا ، جاى اين پرسش است كه چرا على عليه السلام از يك امر مشروع عقب ماند . از نظر شما ، اگر على عليه السلام وصى پيامبر صلى الله عليه و آله نبود ، صحابى عادل كه بود ، پس علّت تأخير او به مدّت شش ماه ، از اين امر مشروع چه بود ؟ بيعت نكردن دخت گرامى پيامبر صلى الله عليه و آله تا لحظهء مرگ چگونه قابل توجيه است ؟ با اين كه در كتب روايى خودتان هست كه : « مَن مَاتَ وَ لَمْ يَكُن فِي عُنُقِه بَيعَةَ إَمَامٍ فَقَدْ مَاتَ مِيتَةً جَاهِلِيَّة » . « 1 » \r\nمطلب ديگر اين‌كه پرسشگر مىگويد : « اگر قدرت نداشت ، پس امام نيست » . او تصور مىكند كه امامت مقامى انتخابى است كه حتماً بايد با قدرت انتخاب كنندگان روى كار بيايد ، ولى امامت على عليه السلام انتصاب الهى است و كسانى كه از جانب خدا براى مقامى منصوب مىشوند ، براى مشروعيت خود نيازى به رأى مردم ندارند و انبيا و اوصيا پيوسته به وسيلهء قدرت‌هاى مسلّط و ظالم كشته مىشدند . آيا نبوت و وصايت آن‌ها چون قدرت نداشتند ، مشروعيت نداشت ؟\r\n\r\n","description":"","footnote":" ( 1 ) . صحيح مسلم ، ج 6 ، ص 22 ، باب حكم من فرّق أمرالمسلمين ؛ سنن بيهقى ، ج 8 ، ص 156 ","page_name":" 85 ","page_number":85},
  {"content":"\r\n\r\n\r\nپرسش 18\r\nچرا وقتى حضرت على عليه السلام به قدرت رسيد :\r\nالف ) در منبر گفت : « خَيرُ هَذِهِ اْلأُمَّة بَعْدَ نَبِيّهَا أَبُو بَكْر وَ عُمَر » .\r\nب ) ازدواج موقت را رواج نداد .\r\nپ ) فدك را باز نگرداند .\r\nت ) « حَيَّ عَلَى خَيْرِ الْعَمَلِ » را به اذان و اقامه اضافه نكرد .\r\nث ) « الصلاةُ خيرٌ مِنَ النَّوم » را از اذان حذف نكرد .\r\nج ) براى مردم قرآن ديگرى نياورد . . .\r\nپاسخ\r\nبه گردآورندهء اين پرسش‌ها ( كه مدعى هستند از سايت‌ها گرفته‌اند ) يادآور مىشويم كه : شما مدعى امور شش‌گانهء پيش‌گفته هستيد و بايد آن‌ها را ثابت كنيد . شما ادعاهايى مطرح ساخته‌ايد و هيچ مدركى براى آن‌ها ارائه نكرده‌ايد . آيا همين چند پرسش بىمدرك ، مايهء گمراهى شيعيان شده است ؟ !\r\n1 . حديثى كه از زبان امير مؤمنان ، على عليه السلام دربارهء دو خليفهء نخست نقل شد ، از احاديث جعلى و ساختگى است . اين تنها حديثى نيست كه از زبان على عليه السلام دربارهء خلفا جعل كرده‌اند . در اين مورد ، 36 حديث در فضيلت خلفا از آن حضرت جعل گرديده كه آثار جعل و وضع ، از آن‌ها\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nپيداست . براى آگاهى از اين احاديث و شيوهء جعل ، به كتاب شريف الغدير مراجعه فرماييد . « 1 » \r\nاز بررسى اين احاديث چنين به دست مىآيد كه گويى از نظر جاعلان ، على عليه السلام كارى جز مدّاحى خلفا و ستايش آنان نداشته است . اگر على عليه السلام چنين مقام و موقعيتى براى خلفا مىشناخت ، چرا در بيعت با آنان شش ماه تأخير كرد ؟ و چرا برترين زنان جهان ، دخت گرامى پيامبر صلى الله عليه و آله با آنان بيعت نكرد ؟ و چرا با آنان سخن نگفت و در حالى كه نسبت به آنان خشمگين بود ، از اين جهان رفت ؟\r\nچرا اين حديث مجعول را بپذيريم ولى آن خطبهء غرّاء را كه همهء محقّقان بر صحت انتساب آن به على عليه السلام اتفاق دارند نپذيريم كه فرمود :\r\n« أَمَا وَ اللَّهِ لَقَدْ تَقَمَّصَهَا ابْنُ أَبي قُحافة وَ إِنَّهُ لَيَعْلَمُ أَنَّ مَحَلِّي مِنْهَا مَحَلُّ الْقُطْبِ مِنَ الرَّحَى » . « 2 » \r\n« به خدا سوگند ابوبكر رداى خلافت را بر تن كرد ، در حالى كه خوب مىدانست من نسبت به حكومت اسلامى چون محور سنگ آسياب هستم . . . » .\r\nو سخن ديگرِ امام را چه كنيم كه فرمود :\r\n« آنان خودسرانه بر مسند خلافت نشستند و ما را كه از نظر نسب برتر و نزديك‌ترين پيوند با رسول خدا داريم كنار زدند . . . » . « 3 » \r\n\r\n","description":"","footnote":" ( 1 ) . الغدير ، ج 8 ، ص 54 - 62 ؛ تذكرة الحفاظ ، ج 1 ، ص 77  ( 2 ) . نهج البلاغه ، خطبه سوم . ابن خشاب اين خطبه را پيش از تولد رضى ، در سال 306 براى مصدق بن شبيب واسطى نقل كرده است ، شرح نهج البلاغه ، ابن ابى الحديد ، ج 1 ، ص 205  ( 3 ) . نهج البلاغه ، 162 ","page_name":" 87 ","page_number":87},
  {"content":"\r\n\r\n2 . كلام امير مؤمنان در بارهء ازدواج موقت ، و نكوهش كار عمر كه آن را ممنوع ساخت ، كافى است كه گفت :\r\n« اگر عمر از ازدواج موقت جلوگيرى نمىكرد ، جز افراد تيره بخت كسى به سراغ زنا نمىرفت . » « 1 » \r\nيكى از مسلّمات تاريخ اين است گروهى از صحابه ، همواره بر حلّيت ازدواج موقت تأكيد مىكردند ، حتى طبق نقل ذهبى « ابن جريج » فقيه مكه ، مكرر متعه كرده است . « 2 » \r\n3 . دربارهء فدك و اين كه چرا آن را بازپس نگرفت ، روشن است ؛ چون اگر در دوران قدرت ، آن را از دست عاملان خلفا پس مىگرفت ، متهم به دنياگرايى مىشد و خود حضرت در نامه‌اى كه به عثمان‌بن حنيف نوشته ، مىگويد :\r\n« آرى از ميان آنچه كه آسمان بر آن سايه افكنده ، تنها فدك در اختيار ما بود كه گروهى بر آن هم حسادت ورزيده و گروه ديگرى آن را سخاوتمندانه رها كردند ، بهترين حاكم خداست .\r\nمرا با فدك و غير فدك چه كار ؟ در حالى كه جايگاه فرداى هركس قبر اوست كه در تاريكى آن ، آثارش محو و اخبارش ناپديد مىشود ، » « 3 » \r\nپرسش كننده برگى از تاريخ فدك را نخوانده است كه فدك در طول تاريخ خلفا تا عصر مأمون ، بارها باز پس گرفته و باز به آل مروان سپرده شد .\r\n\r\n","description":"","footnote":" ( 1 ) . تفسير طبرى ، ج 5 ، ص 9 ؛ الدر المنثور ، ج 2 ، ص 140  ( 2 ) . صحيح مسلم ، ج 4 ، ص 131 ، باب نكاح المتعة ؛ مسند احمد ، ج 2 ، ص 95 و 4 ، ص 436 ؛ ميزان الاعتدال ، ج 2 ، ترجمه عبدالملك بن خريج .  ( 3 ) . نهج البلاغه ، نامه شماره 45 كه به عثمان بن حنيف نوشته است . ","page_name":" 88 ","page_number":88},
  {"content":"\r\n\r\nاز آنجا كه هدف خلاصه‌گويى است ، علاقه‌مندان مىتوانند دربارهء تاريخ فدك به كتاب « فروغ ولايت » مراجعه كنند .\r\n4 . دربارهء « حَيَّ عَلَى خَيْرِ الْعَمَلِ » كافى است يادآور شويم كه يكى از متكلّمان اشعرى مىگويد : خليفهء دوم بالاى منبر قرار گرفت و گفت : من سه چيز را بر شما تحريم مىكنم و اگر كسى مرتكب شد او را به مجازات مىرسانم :\r\n1 . عقد موقت 2 . حج تمتع 3 . « حَيَّ عَلَى خَيْرِ الْعَمَلِ » . « 1 » \r\nحلبى مىنويسد : ابن عمر و امام زين العابدين در اذان ، بعد از جملهء « حَيَّ عَلَى الْفَلَاح » ، « حَيَّ عَلَى خَيْرِ الْعَمَلِ » مىگفتند . « 2 » \r\nدر طول تاريخ گفتن « حَيَّ عَلَى خَيْرِ الْعَمَلِ » در مئذنه‌ها نشانهء گرايش به اهل بيت عليهم السلام بوده است .\r\nابوالفرج اصفهانى ( 284 - 356 ) مىنويسد : وقتى يكى از حسنىها بر مدينه فرمانروا شد ، عبداللَّه بن حسن افطس بالاى منارهء مسجد رفت و به مؤذن دستور داد در اذان « حَيَّ عَلَى خَيْرِ الْعَمَلِ » بگويد . « 3 » \r\nو امّا چرا امير مؤمنان به اشاعهء آن نپرداخت ! روشن است كه وى در روزگار خود ، با سه گروه در داخل نبرد كرد : 1 . پيمان شكنان 2 .\r\nستمكاران ، 3 . خوارج و نافرمانان . با اين مشكلات ، آن حضرت بايد جبههء چهارمى هم مىگشود و اين ، در چنان وضعيتى به صلاح نبود ولى در عين حال در موارد مناسب از بدعت‌هاى خلفا نكوهش مىكرد . يكى\r\n\r\n","description":"","footnote":" ( 1 ) . شرح تجريد قوشچى ، ص 484  ( 2 ) . سيرهء حلبى ، ص 305  ( 3 ) . مقاتل الطالبيين ، ص 277 ","page_name":" 89 ","page_number":89},
  {"content":"\r\n\r\nاز آن‌ها « نماز تراويح » است ؛ يعنى خواندن نوافل ماه رمضان با جماعت كه از بدعت‌هاى خليفهء دوم است و در عصر پيامبر خدا صلى الله عليه و آله به اين شيوه كه اكنون در مساجد مىخوانند ، اصلًا وجود نداشت . « 1 » \r\nوقتى امام على عليه السلام زمام حكومت را به دست گرفت ، مردم كوفه از آن حضرت خواستند براى آنان امامى براى نماز تراويح معين كند .\r\nحضرت از تعيين امام خوددارى نمود و آن را بدعت شمرد . در اين هنگام ، عمل على عليه السلام را نوعى مقابله با سيرهء عمر دانستند و نالهء « واعمراه ! » از مسجد بلند شد . در اين هنگام امير مؤمنان على عليه السلام گفت : من امامى تعيين نمىكنم ، خودتان تعيين كنيد . « 2 » \r\nشگفت آن‌كه عمر چنين نمازى را « بدعت حسنه ! » شمرد . آيا « بدعت در دين » مىتواند حسن و زيبا باشد ؟\r\nدر پايان يادآور مىشويم كه بايد نوافل ماه رمضان در خانه‌ها به صورت فرادى اقامه شود نه در مساجد . در اين مورد كافى است به حديثى كه مسلم در صحيح خود نقل كرده توجه كنيم كه پيامبر صلى الله عليه و آله فرمود :\r\n« عَلَيْكُمْ بِالصَّلَاةِ فِي بُيُوتِكُمْ ، فَإِنَّ خَيْرَ صَلَاةِ الْمَرْءِ فِي بَيْتِهِ إِلَّا الصَّلَاةَ الْمَكْتُوبَةَ » . « 3 » \r\n« بر شماست كه نمازها را در خانه‌هايتان بخوانيد ؛ زيرا بهترين نماز ، نمازى است كه در خانه خوانده شود ، مگر نماز واجب كه جايگاه آن مسجد است . »\r\n\r\n","description":"","footnote":" ( 1 ) . فتح البارى بشرح صحيح البخارى ، ج 4 ، ص 250 ، حديث 2009 و 2010  ( 2 ) . تهذيب ، ج 3 ، باب فضل شهر رمضان ، حديث 30 ؛ كافى ، ج 4 ، ص 154  ( 3 ) . فتح البارى ، ج 4 ، ص 250 ، حديث 2010 ","page_name":" 90 ","page_number":90},
  {"content":"\r\n\r\nبراى تفصيل به كتاب « الانصاف فى مسائل دام فيها الخلاف » مراجعه كنيد . « 1 » \r\n5 . « الصلاة خير من النوم » از نظر محققان بعداً به اذان اضافه شده است . در اين مورد كافى است بدانيم مالك در موطأ نقل مىكند : مؤذن عمر سراغ او آمد تا او را براى نماز ببرد ، او را در خواب يافت ، براى بيدار كردن او گفت : « الصَلاةُ خَيرٌ مِنَ النَّومِ » « 2 »  عمر از اين جمله خوشش آمد و گفت آن را در نداى اذان صبح قرار دهيد .\r\nدر كتاب « الانصاف فى مسائل دام فيها الخلاف » در بارهء اين جمله به صورت گسترده سخن گفته شده . « 3 »  در اين‌جا از بازگويى نكته‌اى ناگزيريم و آن اين‌كه : هر فصلى از فصول اذان ، يكى از معارف الهى را دربردارد و يا دعوت به يكى از فرايض است . جملهء « حَيَّ عَلَى خَيْرِ الْعَمَلِ » چنان كه گفتيم جزو اذان است و نماز را بهترين عمل و برترين كارها مىشمارد ولى جملهء ديگر ؛ يعنى « الصّلاةُ خَيرٌ مِنَ النَّوم » فقط نماز را از خوابيدن بهتر معرفى مىكند . معلوم است كه اين ، جز پايين آوردن شأن نماز نيست .\r\nاز اين گذشته ، آيا هيچ خردمندى در جهان شك دارد كه نماز بهتر از خواب است تا بالاى مئذنه اعلام كنيم : هان ! اى مردم ، بدانيد نماز بهتر از خواب است ؟ !\r\n6 . چرا وقتى علىبن ابىطالب خليفه شد ، قرآن ديگرى نياورد ؟\r\n\r\n","description":"","footnote":" ( 1 ) . الانصاف ، صص 383 - 422  ( 2 ) . موطأ ، ص 78 به شمارهء 8  ( 3 ) . الانصاف ، ج 1 ، صص 151 - 162 ","page_name":" 91 ","page_number":91},
  {"content":"\r\n\r\nاين پرسش به قدرى بىپايه و اساس است كه نياز به پاسخ ندارد .\r\nقرآنىكه اكنون در اختيار همهء مسلمانان است ، همان قرآن به قرائت على عليه السلام است ؛ زيرا عاصم به يك واسطه قرائت را از على عليه السلام گرفته است .\r\nبا اين وصف ، قرآن ديگرى در كار نبود كه بياورد .\r\nآرى ، در برخى از روايات آمده است كه امير مؤمنان ، قرآن را بر حسب نزول آيات و سور تنظيم كرده بود ، كه آن را نزد خود محفوظ داشت و كوچك‌ترين اختلافى با قرآن فعلى جز در تنظيم و ترتيب نداشت . « 1 » \r\n\r\n","description":"","footnote":" ( 1 ) . تاريخ يعقوبى ، ج 2 ، صص 135 - 136 ، چاپ بيروت ، دار صادر . ","page_name":" 92 ","page_number":92},
  {"content":"\r\n\r\n\r\nپرسش 19\r\nدر زمان خلافت دو خليفهء نخست اسلام فتوحات اسلامى گسترش يافت و در هيچ زمانى ، اسلام به اندازهء زمان آن‌ها قدرت نداشته است ، ولى در زمان على بن ابى طالب كه شما او را معصوم مىدانيد ، مسلمانان دچار اختلاف داخلى شدند .\r\nپاسخ\r\nاگر شخصيت و برترى افراد ، به اندازهء گسترش جغرافيايى حكومت آنان باشد ، پس دو خليفهء نخست ، بر پيامبر نيز برترى دارند ! زيرا در زمان پيامبر صلى الله عليه و آله قدرتى كه اسلام پيدا كرد ، كمتر از قدرتى بود كه در زمان آن دو به دست آورد .\r\nاگر ميزان ، گسترش جغرافيايى حكومت است ، در زمان هارون الرشيد خورشيد اسلام ، بيش از همه وقت درخشش داشت . پس بايد هارون بالاتر از همه ، حتى پيامبر صلى الله عليه و آله باشد !\r\nنكتهء باريك تر از مو اين‌جا است كه گسترش قلمرو اسلام ، نه مرهون خلافت اين دو نفر كه مرهون تعاليم روح بخش اسلام بود ؛ تعاليمى كه دل‌ها آن را مىپذيرفت و مردم از حكومت‌هاى جائر خود ، خسته و نالان بودند .\r\nنداى « لَا إِلَهَ إِلَّا اللَّه » و شعار عدالت خواهى و مساوات اسلام ميان انسان‌ها ، جاذبه‌اى داشت كه ملّت‌ها را به سوى خود متوجه مىكرد . البته\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nنبايد فرهنگ جهاد و شهادت را ، كه اسلام آورده بود ، در گسترش اسلام ناديده گرفت .\r\nاختلاف و دو دستگى در دوران خلافت امام على عليه السلام نتيجهء شيوهء حكومت خلفاى پيشين بود ؛ به خصوص در دوران خليفهء سوم كه عدالت خواهى و انسان دوستى ، به زر اندوزى و تعصب قبيله‌اى تبديل شد و امام مىخواست اين ملت دنيا طلب و زر اندوز را به دوران رسول‌اللَّه صلى الله عليه و آله باز گرداند . دنيا طلبان با چنين حكومتى مخالفت كردند و با قدرت‌هاى مالى كه پيش‌تر اندوخته بودند ، ارتشى را براى جنگ با على عليه السلام ترتيب دادند و امام نيز به فرمان پيامبر و صريح آيات قرآن با آنان جنگيد . « 1 » \r\nبنابراين ، اختلافات ، معلول حكومت على عليه السلام نبود ، بلكه معلول تربيت‌هاى نادرست پيشينيان بود كه پذيراى حكومت عدل الهى نبودند .\r\n\r\n","description":"","footnote":" ( 1 ) . صحيح ابن حبان ، ج 15 ، ص 285 ، حديث 6937 ؛ مستدرك حاكم ، ج 3 ، ص 122 ؛ مسند احمد ، ج 17 ، ص 360 ، حديث 11258 . ","page_name":" 94 ","page_number":94},
  {"content":"\r\n\r\n\r\nپرسش 20\r\nاگر معاويه انسان بدى بود ، چرا حسن بن على عليهما السلام با او صلح كرد ؟\r\nپاسخ\r\nاين پرسش ، همان پرسش هشتم و تكرار آن است و نيازى به پاسخ جداگانه ندارد ، ولى در اين‌جا دو نكته را مىافزاييم :\r\n1 . معاوية بن أبى سفيان ، نخستين فردى است كه سبّ و دشنام به صحابه را رسميت داد و آشكارا خليفهء وقت و امامِ برگزيده را لعن مىكرد . حتى وقتى شنيد ، سعد بن ابى وقاص ، على عليه السلام را لعن نمىكند ، از او پرسيد : « مَا لَكَ لَا تَسُبّ عَلِيّاً ؟ » ؛ « چرا على عليه السلام را دشنام نمىدهى ؟ » او در پاسخ گفت : على سه فضيلت دارد كه هيچ يك از مسلمانان آن را ندارند و من آرزو مىكنم يكى ازآن‌ها را داشتم‌كه براى مردم بهتر ازهمهء ثروت‌ها بود .\r\nآنگاه سه فضيلت را مىشمارد كه اجمال آن چنين است :\r\nالف ) در يكى از غزوات ، پيامبر صلى الله عليه و آله على را همراه خود نبرد و او را جانشين خود در مدينه ساخت . على عليه السلام به پيامبر صلى الله عليه و آله گفت : مرا نزد زنان و كودكان جا گذاشتى ؟ ! پيامبر فرمود : آيا راضى نيستى كه براى من مانند هارون براى موسى باشى ، جز اين كه پس از من پيامبرى نيست ؟\r\nب ) در روز نبرد خيبر فرمود : پرچم را به دست كسى مىدهم كه خدا و رسول را دوست دارد و نيز خدا و رسولش او را دوست مىدارند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nگردن‌ها كشيده شد و هر فردى آرزو مىكرد كه همان فرد باشد ، كه پيامبر او را ستود و ناگهان فرمود : بگوييد على بيايد . على عليه السلام آمد ، در حالى كه از درد چشم مىناليد . پيامبر با آب دهان ، چشم او را متبرّك ساخت و بهبود بخشيد و پرچم را به او داد و او آن قلعه را فتح كرد .\r\nج ) وقتى آيهء مباهله نازل گرديد و قرار شد كه طرفين زنان و كودكان و افراد بسيار نزديك خود را براى مباهله فرا بخوانند ، پيامبر صلى الله عليه و آله على و دخت گرامىاش فاطمه و حسن و حسين عليهم السلام را فرا خواند و گفت : « اللّهمّ هَؤلَاءِ أَهْلِي . . . » . « 1 » \r\nاكنون مىپرسيم : كسى كه چنين فرد برجسته‌اى را دشنام مىدهد و واعظان دربارى را وا مىدارد كه به وى دشنام دهند ، فردى مسلمان است ؟\r\nخوب است در اين باره ، از زبان نويسندهء تفسير « المنار » بشنويد كه مىنويسد :\r\n« در شهر استانبول مجلسى برپا شد و يكى از بزرگان كشور آلمان ، در حالى كه يكى از شرفاى مكه نيز آنجا بود ، چنين گفت : بر ما مردم اروپا لازم است مجسمهء طلايى معاوية بن ابى سفيان را در بزرگترين ميدان‌هاى برلين نصب كنيم !\r\nحاضران گفتند : چرا ؟ گفت : به خاطر آن كه او نظام حكومت اسلامى را كه بر اساس دموكراسى بود ، به نظام سلطنتى موروثى برگرداند و اگر چنين نبود ، اسلام جهان را مىگرفت و مردم آلمان و تمام ملل اروپايى پيروان دين اسلام مىشدند . » « 2 » \r\n\r\n","description":"","footnote":" ( 1 ) . صحيح مسلم ، كتاب فضائل الصحابه ، باب فضائل على ، حديث 2404  ( 2 ) . المنار ، ج 11 ، ص 260 ","page_name":" 96 ","page_number":96},
  {"content":"\r\n\r\nاستاد بخارى ؛ يعنى اسحاق بن راهويه مىگويد : يك حديث صحيح دربارهء معاويه نمىشناسد . بخارى با ظرافتى خاص از معاويه سخن به ميان آورده و به جاى « باب فضايل معاويه » ، « باب ذكر معاويه » گفته است .\r\nبه تعبير احمد بن حنبل « دشمنان على چون هيچ عيبى در او نديدند به سمت فضيلت سازى براى دشمن وى ؛ يعنى معاويه رفتند و الّا هيچ فضيلتى در او نيست . » « 1 » \r\n\r\n","description":"","footnote":" ( 1 ) . فتح البارى ، كتاب فضائل الصحابة ، باب ذكر معاويه . ","page_name":" 97 ","page_number":97},
  {"content":"\r\n\r\n\r\nپرسش 21\r\nآيا پيامبر صلى الله عليه و آله بر تربت كربلا سجده كرده است ؟\r\nپاسخ\r\nبارزترين مظاهر بندگى ، سجده بر خاك پاك است ، شيوه‌اى كه پيامبر آن را به مسلمانان آموزش داد و فرمود : « جُعِلَتْ لِيَ الْأَرْضُ مَسْجِداً وَ طَهُوراً » . « 1 » \r\nبنابراين ، خاك از نظر اين حديث دو ويژگى دارد :\r\n1 . بايد پيشانى را بر آن نهاد 2 . در صورت نبودن آب ، تيمم بر خاك جايگزين وضو و غسل است .\r\nمتأسفانه اين دستور پيامبر سال‌ها است كه از مساجد اهل سنت برچيده شده است . در حالى كه در گذشته به خاطر نبودن امكانات مالى ، بر حصير يا بر زمين سجده مىكردند ، ولى امكانات مالى سبب شد كه همهء مساجد مفروش گرديد و اين سنت رسول خدا صلى الله عليه و آله از ميان رفت .\r\nشيعه معتقد است بايد به هنگام نماز ، بر زمين يا چيزى كه از زمين مىرويد ، سجده كرد و در اين مورد ، دلايلى دارند كه مىتوانيد مشروح آن را در كتاب « الانصاف فى مسائل دام فيها الخلاف » بخوانيد . « 2 » \r\nولى در عين حال ، از نظر روايات ، سجده بر تربت كربلا فضيلت\r\n\r\n","description":"","footnote":" ( 1 ) . صحيح بخارى ، ج 1 ، ص 91 ، كتاب تيمم ، حديث 2  ( 2 ) . الانصاف ، ج 1 ، صص 234 - 267 ","page_name":" 98 ","page_number":98},
  {"content":"\r\n\r\nبيشترى دارد و اين نه به خاطر آن است كه براى حسين سجده مىكنيم ، بلكه سجده براى خداست و تربت ( خاك حسينى ) به اصطلاح فقهى « مسجود عليه » ( محل سجدگاه ) است و اين كارى مستحبى است نه واجب ، و نكتهء آن اين است كه اين خاك ، با خون بزرگترين سرداران اسلام ، كه پايه‌هاى حكومت امويان را متزلزل ساخت ، عجين گشته است .\r\nسجده بر اين تربت ، يادآور جانبازىها و فداكارىهاى آن حضرت و 72 تن از شهيدان راه خداست كه مرگ سرخ را بر زندگى مذلّت بار ترجيح دادند و امّا اين‌كه پيامبر صلى الله عليه و آله بر تربت حسين سجده نكرد - اگر صحيح باشد - براى اين است كه هنوز در آن زمان ملاك سجده وجود نداشت ؛ زيرا هنوز اين خاك به خون حسين عليه السلام آغشته و متبرّك نشده بود .\r\nبايد در نظر داشت كه شيوه و سيرهء بزرگان همواره اين بوده كه بر خاك مكان‌هاى متبرك سجده كنند .\r\nمسروق بن اجدع ( متوفاى 62 هجرى ) كه از تابعان است ، هنگام سفر خشتى از مدينه همراه مىبرد و بر آن سجده مىكرد . « 1 » \r\nگذشته از اين‌ها ، سجده بر تربت پاك ، در خانه‌ها ، مسافرخانه‌ها و مكان‌هاى ديگر ، چندان آسان نيست و لذا شيعيان تربت پاكى ، از پاك‌ترين خاك‌هاى جهان را به صورت جامد درآورده و همراه خود مىبرند تا عمل به حكم الهى در همه‌جا آسان شود .\r\nاكنون اگر قرار باشد ، در اين مورد جوابى نقضى بگوييم ، از شما مىپرسيم : آيا پيامبر صلى الله عليه و آله بر اين فرش‌هاى گران قيمت ، كه در مساجد\r\n\r\n","description":"","footnote":" ( 1 ) . مصنف ابن ابى شيبه ، ج 2 ، ص 172 ","page_name":" 99 ","page_number":99},
  {"content":"\r\n\r\nانداخته‌ايد و بر آن‌ها سجده مىكنيد ، سجده كرده است ؟ البته نا گفته نماند كه او بر سنگ‌ريزه‌هاى مسجد و گاه بر حصير سجده مىكرد .\r\nشگفت اينجاست كه پيامبر صلى الله عليه و آله اصرار مىورزيد انسان بر خاك سجده كند و حتى كسانى كه بر غير خاك سجده مىكردند ، مانع را از زير پيشانى آنان مىكشيد و مىفرمود : « پيشانى خود را به زمين بچسبان » . « 1 » \r\nو روايت با اين مضمون ، بسيار است ، بيش از آن كه بتوان در اينجا نقل كرد .\r\nامروزه اصرار بر اين است كه بر فرش‌هاى گران قيمت سجده شود .\r\nبايد گفت اكنون زمانى است كه سنت‌ها بدعت و بدعت‌ها سنت شده است !\r\nدر پايان شايستهء يادآورى است كه امّ سلمه مىگويد : پيامبرخدا صلى الله عليه و آله در حالى كه اشك مىريخت فرمود :\r\n« أتاني جبرئيل بالتربة التي يقتل عليها الحسين ، فهي التي أقلّب في كفي » . « 2 » \r\n« اين تربتى را كه در دست من است ، جبرئيل آورد و گفت : حسين در آن نقطه كشته مىشود . »\r\n\r\n","description":"","footnote":" ( 1 ) . العزيز شرح الوجيز معروف به شرح كبير ، ج 1 ، ص 252  ( 2 ) . طبقات ابن سعد ، ج 8 ، حديث 79 ، ترجمه امام حسينعليه السَّلام ، طبرانى معجم كبير ، ج 3 ، صص 114 - 115 ، حديث 2817 ","page_name":" 100 ","page_number":100},
  {"content":"\r\n\r\n\r\nپرسش 22\r\nشيعه مىگويد : صحابهء پيامبر صلى الله عليه و آله بعد از رحلت او مرتد شدند ؟\r\nپاسخ\r\nمعلوم مىشود گردآورندهء پرسش‌ها هيچ آگاهى از مكتب خود نداشته ، گويا نظر او تنها اين بوده است كه مطالب را جمع كند ، غافل از آن‌كه اهل سنت طبق روايات صحيحين ، برخى از صحابه را پس از رحلت پيامبرخدا صلى الله عليه و آله مرتد مىدانند .\r\nبخارى در صحيح خود نقل مىكند :\r\n« پيامبر صلى الله عليه و آله فرمود : من پيشگام شما به سوى حوض كوثرم . هركس بدانجا بيايد ، از آن مىنوشد و هركس بنوشد هيچگاه تشنه نمىشود . آنگاه گروهى به نزد من آيند كه آن‌ها را مىشناسم و آن‌ها نيز مرا مىشناسند ، سپس آنان را از من جدا مىكنند . من مىگويم :\r\nاينان از من هستند . مىگويند : نمىدانى بعد از رحلت تو چه كارها انجام دادند ؟ ! آنگاه مىگويم : كسانى را كه دين مرا دگرگون ساختند ، از من دور كنيد ! » « 1 » \r\nبخارى و مسلم هر دو نقل كرده‌اند :\r\n« روز قيامت ، گروهى از اصحابم بر من وارد مىشوند . آنان را از\r\n\r\n","description":"","footnote":" ( 1 ) . صحيح بخارى ، ج 9 ، كتاب الفتن ، ص 46 ","page_name":" 101 ","page_number":101},
  {"content":"\r\n\r\nحوض دور مىكنند . مىگويم : خدايا ! آنان اصحاب من هستند . گفته مىشود :\r\nتو نمىدانى بعد از تو چه بدعت‌ها در دين پديد آوردند ! آن‌ها مرتد شدند و به حال پيش از اسلام بازگشتند . » « 1 » \r\nدر اين مورد ، فزون از 10 حديث صحيح از پيامبر صلى الله عليه و آله نقل شده كه همه حاكى از ارتداد گروهى از صحابه است . « 2 » \r\nآيا شيعه صحابه را تكفير مىكند يا مؤلفان اين كتاب‌ها ؟\r\nشيعه هرگز صحابه را تكفير نكرده ؛ زيرا گروه عظيمى از آنان بر بيعت امام على عليه السلام باقى مانده و پيشگامان تشيع بودند و گروه زيادى از آنان براى ما شناخته نيستند و ما دربارهء آنان جز خير گمان نمىبريم .\r\nگروهى نيز بيعتى را كه با امام داشتند ، شكستند و اينان از نظر شيعه پيمان شكنان هستند كه در اسلام حكمشان روشن است .\r\n\r\n","description":"","footnote":" ( 1 ) . جامع الأصول ، نگارش ابن اثير ، ج 11 ، كتاب حوض ، ص 12 ؛ شماره 7972 . و در پيش گفتار برخى از روايات نقل شد .  ( 2 ) . جامع الأصول ، نگارش ابن اثير ، ج 11 ، كتاب حوض ، ص 12 ؛ شماره 7972 . و در پيش گفتار برخى از روايات نقل شد . ","page_name":" 102 ","page_number":102},
  {"content":"\r\n\r\n\r\nپرسش 23\r\nچرا امامت در اولاد حسين بن على ادامه يافت نه در فرزندان حسن‌بن على ؟\r\nپاسخ\r\nحضرت ابراهيم عليه السلام داراى دو فرزند به نام‌هاى اسماعيل و اسحاق بود ، چرا نبوت تا عصر رسول‌اللَّه صلى الله عليه و آله در نسل اسحاق استمرار يافت نه در نسل حضرت اسماعيل ؟\r\nحضرت يعقوب 12 فرزند داشت و رشتهء نبوّت در نسل يكىاز آن‌ها استمرار يافت ، حتى « بنيامين » كه برادر تنى حضرت يوسف بود ، از اين منقبت محروم گشت . پاسخ اين‌ها را خدا در يك كلمه بيان كرده است : . . . اللَّهُ أَعْلَمُ حَيْثُ يَجْعَلُ رِسَالَتَهُ . . . . « 1 » \r\n\r\n","description":"","footnote":" ( 1 ) . انعام : 124 ","page_name":" 103 ","page_number":103},
  {"content":"\r\n\r\n\r\nپرسش 24\r\nچرا در مدتىكه پيامبر صلى الله عليه و آله بيمار بود ، على عليه السلام حتى يك بار امام جماعت نشد ؟ امامت صغرى دليلى بر امامت كبرى است ؟\r\nپاسخ\r\nگرد آورندهء پرسش‌ها ، از نظر فكر و انديشه ، كودكى بيش نيست . او مىگويد : اگر كسى به اذن پيامبر پيشنماز شد ، اين دليل بر امامت كبرى و رهبرى جامعه به وسيلهء اوست .\r\nدر كجاى دنيا اگر كسى به سمت پايينى منصوب شد ، دليل بر شايستگى او براى بالاترين سِمَت‌هاست ؟ ابوبكر خواه امامت نماز را در دوران بيمارى پيامبر صلى الله عليه و آله برعهده گرفته باشد يا نه ، يا اين‌كه به دستور پيامبر بوده يا نه ، چنين عملى گواه بر هيچ منصبى از مناصب ولايت و خلافت نيست .\r\nشگفت اينجاست كه در اينجا عدم امامت على عليه السلام را در نماز جماعت ، دليل بر عدم خلافت و ولايت او مىگيرد ، ولى بايد به خاطر بسپارد كه اگر چنين ولايتى دليل بر خلافت است ، اميرمؤمنان بالاتر از اين را در غزوهء تبوك برعهده گرفت ؛ زيرا پيامبر صلى الله عليه و آله در مدينه چهار ماه تمام ، وظايف پيامبرى را ، كه يكى از آن‌ها امامت نماز بود ، برعهدهء وى نهاد و به او گفت :\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n« أَنْتَ مِنِّي بِمَنْزِلَةِ هَارُونَ مِنْ مُوسَى » .\r\nشگفتا ! اشخاص متعددى در غياب پيامبر صلى الله عليه و آله امامت در نماز را به عهده گرفتند كه بيشترين مورد آن از « ابن امّ مكتوم » بوده است ولى هرگز احدى عمل او را دليل بر شايستگى او براى امامت ندانسته است .\r\nدر پايان ، يادآور مىشويم كه هرگز دليلى بر عدم امامت جماعت حضرت على عليه السلام در دوران بيمارى پيامبر وجود ندارد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nپرسش 25\r\nشما مىگوييد علت پنهان شدن امام دوازدهم در غار ، ترس از ستمگران است . اين مسأله اكنون با برپايى دولت ايران حل شده است ، چرا ظهور نمىكند ؟\r\nپاسخ\r\nنخست از شما مىپرسيم كه در كدام كتاب و سخنرانىِ شيعه ديده‌ايد كه گفته باشند حضرت مهدى ( عج ) در غارى پنهان شده ؟ آيا اين راه امانتدارى و برخورد به روش علمى است كه نسبت‌هاى ناروايى را به جمع عظيمى از امت اسلام بدهيد و بعد پاسخ بخواهيد ؟ !\r\nاگر مرادتان سرداب منسوب به حضرت است ، آنجا معبد و عبادتگاه حضرت بوده و از همانجا خداوند وى را از چشم‌ها پنهان داشت ؛ چنان‌كه حضرت مسيح را در همان نقطه‌اى كه بود از ديده‌ها پنهان ساخت و هم اكنون زنده است .\r\nو اين‌كه گفته‌ايد چرا ظهور نمىكند ، در حالىكه نظامى مانند جمهورى اسلامى پشتيبان اوست ، اين سخن حاكى از آن است كه گوينده از فلسفهء غيبت آن حضرت آگاه نيست ؛ فلسفهء غيبت ، تنها ترس از ترور نيست بلكه شرايطى دارد كه تا آن شرايط فراهم نشود ، ظهور آن حضرت رخ نمىنمايد .\r\nشرايط به صورت اجمال عبارت‌اند از :\r\n1 . آمادگى روانى در ملت‌ها ؛ مردم جهان بايد براى اجراى اصول\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاخلاقى و دينى ، تشنه و آماده گردند و تا زمانى كه در مردم جهان چنين تشنگىاىايجاد نشود ، عرضهء هر نوع برنامهء مادّى و معنوى مؤثر نخواهد بود .\r\nامام باقر عليه السلام مىفرمايد : « روزى كه قائم آل محمد عليهم السلام قيام كند ، خداوند دست خود را بر سر بندگان مىگذارد و در پرتو آن خِرَدها را كامل مىكند و شعور آنان به بالاترين حد خود مىرسد . « 1 » \r\n2 . تكامل علوم و فرهنگ‌هاى انسانى ؛ براى برقرار ساختن يك حكومت جهانىِ الهى ، بر اساس عدل و داد ، نياز به پيشرفت علوم و دانش‌هاى مادى و فرهنگ اجتماعى است .\r\n3 . تكامل وسايل ارتباط جمعى ؛ چنين حكومتى نياز به وسايل پيشرفتهء ارتباط جمعى دارد تا بتواند مقررات و احكام و رهنمودهاى خود را در مدت كوتاهى به سراسر جهان برساند .\r\n4 . پرورش نيروى انسانى ؛ از همهء اين‌ها مهم‌تر و بالاتر ، رسيدن به چنين هدفى و پىريزى چنين انقلابى ، نيازمند نيروهاى پرتوان و كار آزموده است كه در واقع موتور محرك اين انقلاب را تشكيل مىدهد و فراهم آمدن چنين افراد پاكباخته و فداكار و ورزيده ، به زمان نياز دارد .\r\nمسألهء مهدويت از مسائل مسلّم و روشن و مورد اتفاق همهء مسلمانان است و احاديث آن ، در حدّ تواتر است و در نظر سلفىها نيز مهدويت يكى از عقايد اسلامى است ، پس ما نيز مىپرسيم : چرا با وجود مسلمانان و دولت‌هاى اسلامى در قرون متمادى هنوز ظهور نكرده است ؟\r\nمعلوم مىشود فرد يا افراد سؤال كننده ، كودكانه مىانديشد و نه از نظريات بزرگان مكتب خود آگاهى دارد و نه كتابى را در اين زمينه خوانده است .\r\n\r\n","description":"","footnote":" ( 1 ) . كافى ، كتاب العقل ، ج 1 ، ص 25 ، حديث 21 ","page_name":" 107 ","page_number":107},
  {"content":"\r\n\r\n\r\nپرسش 26\r\nوقتى پيامبر خدا صلى الله عليه و آله از مكه مهاجرت كرد ، ابوبكر را همراه خود برد و او را از خطر نجات داد و از سوى ديگر على را در معرض خطر قرار داد .\r\nاكنون پرسش اين‌است كه كدام يك از آن دو سزاوارتر است كه خارى به پايش نخلد و در معرض مرگ قرار نگيرد ؟ اگر بگوييد على مىدانست كه كشته نمىشود ، پس او را در معرض خطر قرار نداد ، در اين صورت خوابيدن در بستر پيامبر براى او فضيلت نيست ؟ !\r\nپاسخ\r\nحضرت رسول صلى الله عليه و آله به هنگام هجرت ، ياران خود را دو گروه نكرد ؛ گروهى را به همراه خود ببرد تا خارى به پايشان نخلد و گروه ديگر را رها كند ، تا زير ضربات دشمن جان سپارند .\r\nخوابيدن در جايگاه پيامبر صلى الله عليه و آله و جان نثارى در راه هدف ، شأن مردان بزرگ است كه بقاى دين و دعوت الهى را بر همه چيز ترجيح مىدهند و در آن موقعيت جز على عليه السلام كسى اين بار امانت را به دوش نمىكشيد و لذا او را در جايگاه خود قرار داد تا دشمن تصوّر كند پيامبر خانه را ترك نكرده است و در شأن چنين جان نثارى اين آيه فرود آمد كه :\r\n. . . وَمِنْ النَّاسِ مَنْ يَشْرِي نَفْسَهُ ابْتِغَاءَ مَرْضَاةِ اللَّهِ وَاللَّهُ رَءُوفٌ\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبِالْعِبَادِ . « 1 »  و « 2 » \r\n« برخى از مردم كسانى هستند كه جان خود را با خدا معامله مىكنند و در پى خشنودى او هستند و خدا به بندگان خويش مهربان است . »\r\nبنابراين ، بسيار دور از انسانيت و عقل است كه چنين عمل عظيمى را ، كه در تاريخ كم نظير است ، نشانهء بى ارزشى جان على عليه السلام در نظر پيامبر صلى الله عليه و آله تفسير كنيم .\r\nو امّا اين‌كه على عليه السلام مىدانست كه كشته نمىشود ، سخنى است بىپايه ، آنچه كه در تاريخ صحيح آمده ، به شكل ديگرى است و آن اين‌كه ، پس از سپرى شدن شب هجرت ، على همراه « هند بن أبى هاله » فرزند خديجه و ربيب پيامبر صلى الله عليه و آله دو شب ، آن‌هم در نيمه‌هاى شب ، به حضور رسول‌اللَّه شرفياب شدند . در يكى از شب‌ها پيامبر صلى الله عليه و آله به على عليه السلام فرمود : « إِنَّهُمْ لَنْ يَصِلُوا مِنَ الآْنِ إِلَيْكَ بِأَمْرٍ تَكْرَهُهُ » ؛ « 3 »  يعنى اكنون ديگر نمىتوانند به تو آسيبى برسانند . پيامبر صلى الله عليه و آله ، اين اطمينان خاطر را در شب دوم يا سوم به على عليه السلام داد ، نه در شب اول . « 4 » \r\nاتفاقاً ، تاكتيك مبارزه ، چنين اقتضا مىكند كه افراد ضعيف را در عقب نشينىها و مهاجرت‌ها با خود ببرند و افراد قوى را در صفوف نخستين پيكار با دشمن برجاى گذارند تا بتوانند با مقاومت خود ، سپر امنيتى را براى عقب‌نشينى كنندگان و مهاجران فراهم سازند و پيامبر صلى الله عليه و آله نيز چنين كرد .\r\n\r\n","description":"","footnote":" ( 1 ) . بقره : 207  ( 2 ) . اسد الغابة ، ج 4 ، ص 25 ؛ مستدرك حاكم ، ج 3 ، ص 133 ؛ مسند احمد ، ج 1 ، ص 330  ( 3 ) . اين جمله را ابن هشام و طبرى و ابن اثير نقل كرده 3 اند .  ( 4 ) . فروغ ابديت ، ج 1 ، صص 428 - 429 ","page_name":" 109 ","page_number":109},
  {"content":"\r\n\r\n\r\nپرسش 27\r\nعلت تقيّه ، يا ترس از مرگ است يا شكنجه و امامان كه از اين دو ترسى ندارند ، چرا تقيه مىكنند ؟\r\nپاسخ\r\nتقيه به خاطر ترس از مرگ يا شكنجه نبود ، بلكه اسبابى داشت كه به برخى از آن‌ها اشاره مىكنيم :\r\n1 . حكومت‌هاى اموى و عباسى ، از هر نوع تشكّل شيعى و گرد آمدن شيعيان به دور يك امام وحشت داشتند و به هيچ قيمت آن را نمىپذيرفتند و لذا در دوران خلافت معاويه ، تشكل‌هاى شيعى نابود شدند و شخصيت‌هايى مانند حجر بن عدى و ميثم تمار اعدام و يا به دار آويخته شدند . از اين جهت امام براى حفظ باقىماندهء شيعيان ، تقيه مىكردند كه مبادا آن‌ها را از ميان ببرند .\r\n2 . اگر امام تقيه نمىكرد ، نمىتوانست به‌ديگر وظايف‌خود بپردازد .\r\nاو به‌صورت آرام و بدون درگيرى و احياناً مماشات لفظى با گروه مخالف ، حقايق را بيان مىكرد و از اين طريق ، افراد آماده را آگاه مىساخت .\r\nروشن است كه اگر تقيه نمىكرد همين خدمت نيز از ميان مىرفت .\r\n3 . امر به معروف به صورت آشكار و مخالفت با نظام حاكم ، در صورتى لازم است كه مفيد فايده باشد . بديهى است در آن شرايط ، جز به هم زدن نظم و ايجاد آشوب نتيجه‌اى نداشت .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nاين افراد از تاريخ زندگانى شيعيان در عصر امامان كاملًا بى اطلاع هستند و لذا تصوّر مىكنند كه تقيهء امام عليه السلام براى حفظ جان خود بوده است ، در حالى كه براى حفظ جان شيعيان و پيروان انجام مىگرفت .\r\nسلمة بن مُحرِز مىگويد : به امام صادق عليه السلام گفتم : مردى مرا وصىّ خود نموده و يك دختر بيش ندارد ، تركهء او را چگونه تقسيم كنم ؟ امام عليه السلام فرمود : نيمى از آن را به دختر بده و نيم ديگر به بستگان پدرى . من به كوفه برگشتم و گفتگوى خود با امام صادق عليه السلام را براى زراره نقل كردم . او گفت : امام اين حكم را از روى تقيه بيان كرده است . حكم واقعى نزد امام اين است كه همه را به دختر بدهى .\r\nسال ديگر براى حج به مدينه آمدم . جريان را به امام صادق عليه السلام عرض كردم . گفتم گويا در بيان حكم از من تقيه كردى . فرمود : نه ، من از آن ترسيدم كه تو همه را به دختر بدهى و بستگان پدرى تو را به محكمه ببرند و نيمى از مال را از تو بخواهند .\r\nآنگاه از من پرسيد : نيمهء ديگر را چه كردى ؟ گفتم : نداده‌ام . گفت :\r\nكسى هم از اين جريان آگاه است ؟ گفتم : نه ، فرمود همه را به دختر بده . « 1 » \r\n\r\n","description":"","footnote":" ( 1 ) . وسائل الشيعه ، ج 17 ، باب 14 از ميراث ابوين ، حديث 3 ، و باب 5 ، حديث 4 ","page_name":" 111 ","page_number":111},
  {"content":"\r\n\r\n\r\nپرسش 28\r\nنصب امام معصوم براى اين است كه ظلم و شر از جامعه برچيده شود ، ليكن مىبينيم كه با نصب علىبن ابى طالب براى خلافت و يا فرزندان او ، ظلم برچيده نشد .\r\nپاسخ\r\nخداوند تمام پيامبران را براى چنين هدفى برانگيخته است ، چنان‌كه مىفرمايد :\r\nلَقَدْ أَرْسَلْنَا رُسُلَنَا بِالْبَيِّنَاتِ وَأَنْزَلْنَا مَعَهُمْ الْكِتَابَ وَالْمِيزَانَ لِيَقُومَ النَّاسُ بِالْقِسْطِ . . . . « 1 » \r\n« ما پيامبران را با دلايل همراه با كتاب برانگيختيم تا مردم ، عدالت را بر پا دارند . »\r\nاكنون پرسش اين است كه آيا اين هدف عملى شد و همهء پيامبران الهى جور و ستم را از جهان برچيدند ؟ شما دربارهء پيامبران چه پاسخى داريد ، پاسخ ما دربارهء نصب امام معصوم نيز همان است .\r\nهدف از نصب امام معصوم از جانب خدا ، در مقابل مكتب ديگر ، كه گزينش امام غير معصوم از طرف خدا را تجويز مىكند ، اين است كه\r\n\r\n","description":"","footnote":" ( 1 ) . حديد : 25 ","page_name":" 112 ","page_number":112},
  {"content":"\r\n\r\nامام علاوه بر گسترش عدالت ، همهء وظايف پيامبر را ، جز پذيرش وحى ، ادامه دهد ؛ يعنى حكم حوادث نوظهور را بيان كند . شبهات معاندان را بر طرف سازد و در حدّ امكان ، احكام نورانى الهى را اجرا نمايد . در هر حال ، نصب امام از جانب خداوند ، حجت را بر تمام مردم تمام مىكند و جاى عذرى بر كسى باقى نمىگذارد .\r\nامير مؤمنان علىبن ابىطالب عليه السلام روزى كه بر اريكهء حاكميت نشست به تمام اين وظايف و دستورات عمل كرد .\r\nدر پايان يادآور مىشويم كدام يك از اين دو طرح مىتواند امت را به كمال برساند ؟\r\n1 . نصب امام معصوم از جانب پروردگار ، به وسيلهء پيامبران ، كه از خطا و گناه و زر اندوزى و قبيله‌گرايى منزّه و پاك باشد ؟\r\n2 . گزينش يكى از افراد عادى براى چنين منصب مهم كه هيچ گونه تضمينى براى عدم لغزش او وجود ندارد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nپرسش 29\r\nدر فقه شيعه ، زنان از زمين ارث نمىبرند ، پس چرا فاطمه عليها السلام مطالبهء فدك را كرد كه زمين بود ؟\r\nپاسخ\r\nاوّلًا : آنچه اتفاق علماى شيعه است اين است كه فقط از زمين خانهء مسكونىِ شوهر ارث نمىبرد ، نه از خانه و املاك ديگر پدر و ساير بستگان . اين سؤال كننده تا چه حد در اشتباه است ! او تصور مىكند در نظر شيعه زن مطلقاً از زمين ارث نمىبرد ، حتى از زمين‌هاى موروثى پدر و مادر !\r\nثانياً : فدك ارث نبود ، بلكه نحله بود . پيامبر خدا صلى الله عليه و آله فدك را كه به وسيلهء صلح به دست آمده و به يك معنى انفال بود ، به دختر خود بخشيد ، آن هم به دستور خدا بود كه فرمود : وَآتِ ذَا الْقُرْبَى حَقَّهُ . . . . « 1 » \r\n\r\n","description":"","footnote":" ( 1 ) . اسراء : 26 ","page_name":" 114 ","page_number":114},
  {"content":"\r\n\r\n\r\nپرسش 30\r\nابوبكر با افراد مرتد جنگيد ولى در نظر شيعه ، علىبن ابىطالب براى اين‌كه مردم مرتد نشوند ، قرآنى را كه پيامبر صلى الله عليه و آله بر او املا كرده بود ، بيرون نياورد ؟\r\nپاسخ\r\nدو ادعا در اينجا مطرح گرديده و براى هيچ يك مدركى ارائه نشده است .\r\nاوّلًا : ابوبكر با مرتدها نجنگيد ، بلكه جنگ او با كسانى بود كه از پرداخت زكات خوددارى كرده بودند و دليلشان اين بود كه : ما خليفهء برگزيدهء گروهى از مهاجرين و انصار را به رسميت نمىشناسيم . البته اين جنگ‌ها در تاريخ به نام نبرد با مرتدان معروف شده و كوشش گرديده كه آيهء 54 سوره مائده را ناظر به آن بدانند ، در حالى كه به قول طبرى ، شأن نزول آيه ، ارتباطى به مسأله زمان ابوبكر ندارد . « 1 »  بنابراين ، در حقيقت جنگ او با گروهى بود كه به هر علتى ، از پرداخت زكات خوددارى مىكردند و هرگز اصلى از اصول اسلام را منكر نشده بودند .\r\nثانياً : كدام شيعه و در كدام كتاب گفته است كه على عليه السلام قرآنى را كه پيامبر براى او املا كرد ، به خاطر مرتد نشدنِ مردم بيرون نياورد ؟ اتفاقاً\r\n\r\n","description":"","footnote":" ( 1 ) . تفسير طبرى ، ج 4 ، صص 285 و 286 ","page_name":" 115 ","page_number":115},
  {"content":"\r\n\r\nعلى عليه السلام قرآنى را كه پس از پيامبر صلى الله عليه و آله ، طبق ترتيب نزول جمع كرده بود ، ارائه كرد ، وقتى استقبال نكردند ، او هم آن را نزد خود محفوظ نگه داشت . گرد آورندهء اين پرسش‌ها اگر اهل دانش بود ، هرگز اين سخن را نمىگفت .\r\nقرآن على عليه السلام در كتاب تاريخ يعقوبى و مصابيح الأنوار به‌طور مفصل آمده است . هيچ تفاوتى با اين قرآن جز در تقديم و تأخير سوره‌ها ندارد . « 1 » \r\n\r\n","description":"","footnote":" ( 1 ) . تاريخ يعقوبى ، ج 2 ، صص 135 - 136 ، چاپ بيروت ، دار صادر ؛ طبقات كبرى ، ج 2 ، ص 338 ؛ الاستيعاب ، بخش سوم ، ص 976 وعبدالكريم اشعرى شهرستانى در كتاب « مصابيح الأنوار » ، ج 1 ، ص 125 در مورد قرآن امام سخن گفته است . ","page_name":" 116 ","page_number":116},
  {"content":"\r\n\r\n\r\nپرسش 31\r\nعلى عليه السلام مرد شجاعى بود ، اگر با خلافت خلفا موافق نبود ، چرا به غصب خلافت خود اعتراض نكرد و چرا با خلفا نجنگيد و با آنان بيعت كرد ؟\r\nپاسخ\r\nاين پرسش به نوعى تكرار پرسش دوم و پنجم است كه در آنجا گفته شد على عليه السلام بيعت نكرد ولى به خاطر حفظ اسلام و ارشاد خلفا همكارى كرد و مورد مشورت آنان قرار گرفت و خود فرمود : من حفظ اسلام و نيز حفظ وحدت مسلمانان را بالاتر از آن مىدانم كه خلافت از دست من گرفته نشود .\r\nدر نامه‌اى به ابو موسى اشعرى نوشت : هيچ‌كس به اندازهء من علاقمند به وجود الفت ميان مسلمانان نيست . « 1 » \r\nو امّا چرا انتقاد نكرد ، گفتيم كه مكرر انتقاد كرد و با حديث غدير بر خلافت خود احتجاج نمود ولى او اهل دنيا نبود كه به خاطر مقام و منصب ، هر چند به حق ، همهء پل‌ها را خراب و جامعه را گرفتار تفرقه كند يا اصل اسلام را متزلزل سازد .\r\n\r\n","description":"","footnote":" ( 1 ) . نهج البلاغه ، بخش نامه‌ها ، شماره 78 ","page_name":" 117 ","page_number":117},
  {"content":"\r\n\r\n\r\nپرسش 32\r\nحديث كساء ، چهارنفر ازخانوادهء پيامبر صلى الله عليه و آله را شامل مىشود و آن‌ها را از گناه منزّه مىداند ، چه دليلى بر عصمت بقيهء امامان وجود دارد ؟\r\nپاسخ\r\nاوّلًا : اين « حديث كساء » نيست كه آن‌ها را از گناه و خطا منزّه مىشمارد بلكه « آيهء تطهير » است و در اين‌كه اين آيه در حق اين چهار نفر نازل شده ، جاى هيچ بحث نيست و روايات مربوط به آن ، در حدّ تواتر است .\r\nثانياً : عصمتِ ديگر پيشوايان ، به وسيلهء امام پيشين ثابت شده است .\r\nهر امامى به امامت امام بعد از خود تصريح كرده و چون خود معصوم است و بر عصمت امام بعد از خود گواهى داده ، سلسلهء عصمت حفظ مىشود . البته اين يكى از راه‌هاى ثبوت عصمت امامان است . در اين‌جا راه‌هاى ديگرى نيز هست كه تفصيل آن را موكول به وقت ديگر مىكنيم ؛ مانند آن‌كه « وجوب اطاعت اولى الأمر » در آيهء مباركه ، بدون قيد و شرط ، نشانهء عصمت اين گروه است ، حال اين گروه معصوم كيست ، بايد گفت جز اين دوازده تن ، مصداق ديگرى در خارج ندارد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nپرسش 33\r\nدر يك سو امام صادق عليه السلام مىگويد : « من از دو طريق نوادهء ابوبكر هستم » و در سوى ديگر ، شيعيان رواياتى از او نقل مىكنند كه ابوبكر را مذمّت كرده است . چگونه مىتوان اين دو را جمع كرد ؟\r\nپاسخ\r\nجملهء « وَلَدَنِي أَبُو بَكْرٍ مَرَّتَيْن » در كتاب كافى نيست كه برخى به آن كتاب نسبت مىدهند . مرحوم كلينى فقط يادآور مىشود كه مادر امام صادق عليه السلام « امّ فروه » دختر قاسم بن محمد است و مادر امّ فروه اسماء دختر عبد الرحمان بن ابىبكر . بدون اين كه عبارت ياد شده را بياورد .\r\nابن عنبه در كتاب « عمدة الطالب » ، جملهء مزبور را از امام صادق عليه السلام نقل مىكند كه آن حضرت فرمود : « وَلَدَنِي أَبُو بَكْرٍ مَرَّتَيْن » « 1 »  ولى هيچ سندى ارائه نمىكند .\r\nبا حديث مرسل و بدون سند چگونه مىتوان بر مطلبى استدلال كرد ؟ همچنين اربلى در كشف الغمه از كتاب عبدالعزيز الأخضر الجنابذى « 2 »  كه از علماى اهل سنت است ، نقل مىكند و مىگويد : « قَالَ\r\n\r\n","description":"","footnote":" ( 1 ) . عمدة الطالب ، ج 195 ، چاپ نجف اشرف .  ( 2 ) . عبدالعزيز بن محمد بن المبارك الأخضر ، حنبلى جنابذى سپس ساكن بغداد شد . در سال 524 متولد و در سال 611 درگذشته است ( شذرات الذهب ، ج 5 ، ص 46 ) . ","page_name":" 119 ","page_number":119},
  {"content":"\r\n\r\nجَعْفَر عليه السلام : وَ لَقَدْ وَلَدَنِي أَبُو بَكْرٍ مَرَّتَيْن » . « 1 »  بايد گفت :\r\nاوّلًا : ناقل حديث فردى سنى است و گفتار او در مقام « احتجاج » ، براى شيعه حجت نيست .\r\nثانياً : با فرضِ حجت بودن ، روايت كاملًا بى سند و در اصطلاح ، حديث مرسل است و حديث مرسل و فاقد سند ، فاقد حجيت و غير قابل احتجاج است . آيا مىتوان با يك حديث بى سند بر يك اصل عقيدتى استدلال كرد ؟ !\r\nشما نبردهاى خونين و كشمكش‌هاى روشن را كه بعد از سقيفه رخ داد ، ناديده مىگيريد و به يك حديث بى اصل و اساس استدلال مىكنيد و مىخواهيد بر اين گذشتهء تلخ سرپوش بگذاريد ؟ !\r\n\r\n","description":"","footnote":" ( 1 ) . كشف الغمه ، ص 374 ","page_name":" 120 ","page_number":120},
  {"content":"\r\n\r\n\r\nپرسش 34\r\nعمر مسجد الاقصى را آزاد كرد و صلاح الدين ايوبى بار ديگر آن را پس گرفت . شيعيان چه دستاوردها وفتوحاتى داشته‌اند ؟\r\nپاسخ\r\nطراح پرسش از دو نفر ياد كرد ؛ يكى از سلف به نام عمر بن خطاب و ديگرى از خلف به نام صلاح الدين ايوبى .\r\nما نيز از جهاد شيعه در عصر سلف و خلف ياد مىكنيم ؛ در سلف و عصر پيامبر خدا صلى الله عليه و آله بيشترين بار جهاد در بر دوش على عليه السلام بود و حديث « لَا سَيْفَ إِلَّا ذُو الْفَقَارِ وَ لَا فَتَى إِلَّا عَلِيٌّ » در بارهء او شنيده شد و در جنگ خندق ، ارزش جهاد او با عبادت ثقلين برابر خوانده شد و در فتح خيبر ، پيامبر صلى الله عليه و آله در بارهء او فرمود : « كَرَّارٌ غَيْرُ فَرَّارٍ » ؛ « او پيوسته حمله مىكند و از ميدان نبرد نمىگريزد » ، در حالى كه دو نفر پيش از او رفتند و از ميدان نبرد گريختند .\r\nعلى عليه السلام علاوه بر جهاد با مشركان ، با سه گروه ديگر نيز جنگيد :\r\n« پيمان شكنان » ، « ستمكاران » و « شورشگرانِ نافرمان » و نبرد او با اين سه گروه ، در حديث پيامبر خدا صلى الله عليه و آله آمده است .\r\nاين از امامان و پيشوايان شيعه ، امّا از خود شيعيان ، كافى است يادآور شويم كه در نوع فتوحات ، شيعيان على عليه السلام شركتى تام داشته‌اند ؛ يمنىها از قبيله‌هاى مختلف ، چون حمدان و كنده و . . . همگى شيعيان على عليه السلام بودند و همين سبب شد كه گروهى از آنان از يمن مهاجرت كرده ،\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nساكن عراق شدند تا در فتوحات اسلامى شركت داشته باشند .\r\nفاتح شام و ديار بكر و آسياى صغير ابو ايّوب انصارى ، ميهماندار وميزبان پيامبر صلى الله عليه و آله ، شيعهء خالص على عليه السلام بود و هم اكنون قبرش در اسلامبول مزار همگان است .\r\nمحمدبن ابى بكر كه از نظر روح و روان فرزند على عليه السلام بود ، به دستور آن حضرت براى ادامهء گسترش اسلام به مصر رفت و به شهادت رسيد و پس از وى مالك اشتر نخعى براى ادامهء مأموريت به مصر اعزام شد كه متأسفانه در نيمهء راه با دسيسهء معاويه مسموم گرديد و هم اكنون قبرش مزار مردمان است .\r\nدر دوران خلفا ، فاصلهء شيعه و سنى در حد امروز نبود ، بلكه در فتوحات با داشتن گرايش‌هاى مختلف ، همه شركت مىكردند .\r\nاين از سلف ، امّا دربارهء خلف ، كافى است بدانيم كه مرابطه ( مرزبانى ) يكى از وظايف بزرگ مسلمانان بوده و بيشتر به وسيلهء دولت‌هاى شيعه صورت گرفته است .\r\nحمدانيان در شام ، فاطميان در شمال آفريقا و علويان در طبرستان و ديلمان و گيلان ، مرزبانان اسلام بودند . دولت‌هاى شيعه در هند در مبارزه با بت‌پرستى و تشكيل دولت اسلامى براى خود ، سرگذشت مفصلى دارند و اكبرآباد در هند مركز دولت‌هاى شيعى بود .\r\nكسانى كه علاقه‌مندند از جهاد نظامى شيعه در جهان آگاه شوند ، به كتاب « جهاد الشيعه » نگارش خانم دكتر « سميرة مختار الليثى » چاپ دار الجيل مراجعه كنند .\r\nنبرد صفويان در جنوب ايران با پرتغالىها و نبرد ايرانيان با روس و انگليس در شمال و جنوب ايران ، از صفحات زرين جهاد شيعه با كافران\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاست . وقتى پرتغالىها ، بندرعباس را اشغال كردند و نام آن را بندر گمبرون نهادند ، شاه عباس صفوى با نيروى ايمان شيعيان آنجا را پس گرفت و نام آن را بندرعباس نهاد . جهاد نادرشاه با هنديان بت پرست ، يكى از بزرگ‌ترين صفحات تاريخ جهاد اسلامى با بت‌پرستان است .\r\nدر قرن چهاردهم ، آنگاه كه انگلستان عراق را اشغال كرد ، مرجعيت شيعه به پيشوايى آيت اللَّه محمد تقى شيرازى توانست با بر پا كردن « ثورة العشرين » در سال 1920 ميلادى اين سرزمين اسلامى را از وجود زالو صفتان انگليسى پاك گرداند و به اين كشور استقلال ببخشد .\r\nدر اين چند سال اخير ، بزرگ‌ترين ضربه را شيعيان لبنان بر پيكر اسرائيل وارد ساخته‌اند و مقاومت اسلامى لبنان در چند مرحله اسرائيل را كه تا پايتخت لبنان پيشروى كرده بود ، به گونه‌اى خفت بار عقب راند و زهر چشمى به آنان نشان داد كه تاكنون از مجموع دولت‌هاى عربى دريافت نكرده بودند .\r\nدر اين‌جا جهاد نظامى شيعه را به صورت بسيار موجز و فشرده آورديم ، ولى حقيقت اين است كه گردآورندهء اين پرسش‌ها تصور كرده است كه جهاد ، تنها جهاد نظامى است و از عظمت جهاد علمى و فرهنگى غفلت كرده است .\r\nاگر جهاد قلمى و فرهنگى نبود ، هرگز سربازان فداكار و از خود گذشته در ميدان نبرد ، از جان گذشتگى نشان نمىدادند .\r\nائمه اهل بيت عليهم السلام از پيامبر خدا صلى الله عليه و آله نقل مىكنند كه فرمود :\r\n« ثلاثة تخرق الحجب ، و تنتهي إلى ما بين يدي اللَّه ؛ صرير أقلام العلماء ، و وطىء أقدام المجاهدين ، و صوت مغازل\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nالمحصنات » . « 1 » \r\n« سه چيز است كه پرده‌ها را مىشكافد و به درگاه الهى مىرسد : 1 .\r\nصداى قلم دانشمندان 2 . صداى پاى جهادگران 3 . صداى ريسندگىزنان پرهيزكار . »\r\nهمچنين فرمود :\r\n« أَفْضَلَ الْجِهَادِ كَلِمَةُ عَدْلٍ عِنْدَ إِمَامٍ جَائِر » .\r\n« بالاترين جهاد ، گفتن سخن حق نزديك فرمانرواى ستمگر است . »\r\nو پيشوايان معصوم شيعه ، كه به شمشير ظالمان و يا سمّ ستمگران جام شهادت نوشيدند ، به خاطر سخنان حقى بود كه نزد ظالمان مىگفتند .\r\nدر حالى كه گروه‌هاى ديگر با خلفاى اموى و عباسى سازش داشتند و با آن‌ها كنار مىآمدند ، به جز افراد نادر كه نمىتوان روى آن‌ها حساب كرد .\r\nانسان تصور مىكند كه ميدان جهاد ، بستر نظاميان است ، ولى تاريخ خلاف آن را گواهى مىدهد .\r\nعلما و دانشمندان شيعه ، به خاطر جهاد فرهنگى و نشر اسلام ناب محمدى ، به وسيلهء ستمگران جام شهادت نوشيدند و يا با شمشير كشته شدند و يا بر سر دار رفتند و احياناً بدن‌هايشان سوزانده شد . « 2 » \r\nدر هر حال ، شيعه مفتخر است كه با جهاد قلمى و فرهنگى خود ، تفكّر اسلام ناب محمدى را كه در تعاليم اهل بيت - همتاى قرآن - متجلى است ، به جهانيان معرفى كرده است .\r\n\r\n","description":"","footnote":" ( 1 ) . الشهاب فى الحكم والآداب ، ص 22 ؛ الأمثل في تفسير كتاب اللَّه المنزل ، ج 18 ، ص 523  ( 2 ) . شهداء الفضيله ، تأليف علّامهء امينى . ","page_name":" 124 ","page_number":124},
  {"content":"\r\n\r\n\r\nپرسش 35\r\nعمر بن خطاب وقتى براى تحويل گرفتن كليدهاى بيت المقدس رفت ، على را به عنوان جانشين خود در مدينه گذاشت ، اين رخداد را چگونه تفسير مىكنيد ؟ « 1 » \r\nپاسخ\r\nراوى اين مطلب كه از كتاب ياد شده آورده ، « سيف بن عمر » از كذّابان و جعّالان تاريخ است و همهء نويسندگان رجال ، او را تضعيف كرده‌اند . چگونه با چنين سند باطلى بر مدّعاى خود استدلال مىكند ؟ ! « 2 » \r\n\r\n","description":"","footnote":" ( 1 ) . البداية والنهايه ، ج 7 ، ص 57  ( 2 ) . تهذيب التهذيب ، نگارش ابن حجر عسقلانى ، ج 4 ، شماره 506 ","page_name":" 125 ","page_number":125},
  {"content":"\r\n\r\n\r\nپرسش 36\r\nشيعه مىگويد : حضرت مهدى عليه السلام پس از ظهور ، طبق حكم آل داود قضاوت مىكند . در اين صورت شريعت حضرت محمد صلى الله عليه و آله كه نسخ كنندهء همهء شريعت‌هاست ، چه مىشود ؟\r\nپاسخ\r\nشيوهء قضاوت حضرت داود اين بود كه با ذكاوت و هوش سرشار خدادادى ، حقيقت نزاع را كشف و طبق علم خود عمل مىكرد و نيازى به شاهد و بيّنه نداشت .\r\nاز برخى روايات استفاده مىشود كه حضرت مهدى عليه السلام نيز در مقام داورى ، از همين راه وارد مىشود ؛ چنان كه آمده است :\r\n« إِذَا قَامَ قَائِمُ آلِ مُحَمَّدٍ صلى الله عليه و آله حَكَمَ بِحُكْمِ دَاوُدَ وَ سُلَيْمَانَ لَا يَسْأَلُ النَّاسُ بَيِّنَةً » . « 1 » \r\nاكنون پرسش اين است : آيا عمل قاضى به علم خود ، مغاير با شريعت اسلام است يا يكى از طرق قضاوت در اسلام همين است ؟\r\nكسانى كه معتقدند قاضى پاكدامن مىتواند در مقام داورى ، به علم خود عمل كند ، منكر اين نيستند كه يكى از ابزارهاى قضاوت ، بيّنه است ، كه عبارت است از دو شاهد عادل . نويسنده تصور كرده است عمل به\r\n\r\n","description":"","footnote":" ( 1 ) . بحارالأنوار ، ج 52 ، ص 320 ، حديث شماره 24 ","page_name":" 126 ","page_number":126},
  {"content":"\r\n\r\nعلم ، به معناى طرد ديگر ابزارهاى قضاوت است ، در حالى كه اين شيوه ، توسعهء ابزار قضاوت است .\r\nاز حسن اتفاق ، گروهى از فقهاى اهل سنّت معتقدند قاضى در مواردى مىتواند به علم خود عمل كند . ربيع مىگويد : مذهب شافعى بر اين عقيده است كه قاضى به علم خود عمل مىكند و اگر در اين فتوا توقف كرد ، به خاطر فساد دستگاه قضاوت است .\r\nابو يوسف شاگرد ابوحنيفه و مُزَنى پيرو مكتب شافعى برهمين نظريه فتوا داده‌اند . حتى مىگويند : شافعى در كتاب « امّ » و در « رسالهء » خود ، در حجّيت اصول ، بر اين مسأله تصريح كرده است .\r\nابوحنيفه و محمدبن حسن شيبانى مىگويند : اگر پيش از انتصاب به قضاوت ، از جريان آگاه گردد و موضوع نزاع مربوط به قلمرو قضاوت باشد ، مىتواند به علم خود عمل كند . « 1 » \r\nهيچ‌كس تصور نكرده است كه اگر كسى گفت قاضى مىتواند به علم خود عمل كند ، اين به معناى ترك شريعت اسلام و عمل به شريعت منسوخ است .\r\nمشكل ما باگردآورندهء پرسش‌ها اين‌است كه ايشان فاقد آگاهىهاى علمى و فقهى است و گرنه با او به گونه‌اى ديگر سخن مىگفتيم .\r\n\r\n","description":"","footnote":" ( 1 ) . خلاف ، شيخ طوسى ، كتاب قضا ، مسأله 41 ، و در اين مسأله به مغنى ابن قدامه ، ج 10 ، صص 140 و 141 مراجعه شود . ","page_name":" 127 ","page_number":127},
  {"content":"\r\n\r\n\r\nپرسش 37\r\nچرا وقتى حضرت مهدى ظهور مىكند ، با يهوديان و مسيحيان از در صلح و آشتى درمىآيد و عرب‌ها و قريش را به قتل مىرساند ؟\r\nپاسخ\r\nاين مطلب تهمتى بيش نيست . حضرت مهدى عليه السلام نه با تمام يهوديان از در صلح وارد مىشود و نه همهء اعراب و قريش را مىكشد . آن حضرت حكومتى جهانى تشكيل مىدهد كه بر پايهء عدل و قسط استوار است و اسلام واقعى كه جد بزرگوارش آورده و با مرور زمان وصله‌ها به آن چسبيده و اختلاف‌ها چهرهء آن را پوشانده ، به وسيلهء او حياتى دوباره مىيابد .\r\nدر اين هنگام گروهى از پاك‌سرشتان يهود و نصارى به وى مىگروند و گروهى از عرب‌ها و به ظاهر مسلمانان ، با او به مخالفت بر مىخيزند . آنگاه با گروه نخست از در صلح در مىآيد و با گروه دوم جهاد مىكند .\r\nظهور او همانند ظهور پيامبر خدا صلى الله عليه و آله است كه برخى بستگانش با او مخالفت كردند و برخى از يهود و نصارى به وى گرويدند .\r\nمسأله ، مسأله‌اى كلى نيست ، نه در طرف اهل كتاب و نه در طرف عرب و قريش . اگر كسى مجموع روايات وارد شده را مطالعه كند ، قضاوت خواهد كرد كه جريان ، يك جريان طبيعى است ؛ چه بسا خواصى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nكه منافعشان به خطر مىافتد ، با او از در مخالفت وارد مىشوند و دور افتادگان كه به هر دليلى توفيق الهى شامل حال آنان مىشود ، به او مىگروند .\r\nابوسفيان و ابوجهل و ابولهب و حكم بن عاص از بستگان پيامبر با او جنگيدند ولى صهيب رومى و بلال حبشى و سلمان فارسى از مخلصان آن حضرت شدند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nپرسش 38\r\nگفته مىشود كه شيعيه معتقد است : ائمه در پهلوى مادرانشان هستند و از ران راست متولد مىشوند ! ؟ « 1 » \r\nپاسخ\r\nنخستين دروغ در اين پرسش آن است كه مىگويد : « شيعه معتقد است . . . » در حالى كه اين جزو اعتقادات شيعه نيست . تنها در كتابى چنين خبرى وارد شده و در كتاب اثبات الوصيهء مسعودى ، در صفحه‌اى كه او نشانى داده ، جز اين جمله چيزى نيست : « وكانت ولادته على صفة ولادة آبائه ونشأ منشأهم » ؛ « ولادت امام رضا عليه السلام به‌سان ولادت نياكانش بود و رشد و پرورش او نيز مانند آن‌ها بود . » و مقصود از اين جمله آن است كه او در محيطى پاك ، روحانى و نورانى پرورش يافت ؛ چنان كه پدران بزرگوار او نيز در چنين محيطى رشد يافتند .\r\nفرض كنيم چنين جمله‌اى در آن كتاب هست ، ولى هرچه كه در كتاب‌ها آمده ، عقيدهء شيعه نيست ، عقيدهء شيعه بر كتاب خدا و سنت قطعى پيامبر و روايات متواتر از ائمه استوار است نه يك روايت ناشناخته .\r\nگرد آورندهء اين پرسش‌ها ما را با مبانى خود مقايسه مىكند .\r\nپايه‌گذاران مذاهب او كسانى هستند كه خبر واحد را در عقايد حجت مىدانند ، در حالى كه شيعه به شدت آن را نفى مىكند .\r\n\r\n","description":"","footnote":" ( 1 ) . اثبات الوصيه مسعودى ، ص 196 ","page_name":" 130 ","page_number":130},
  {"content":"\r\n\r\n\r\nپرسش 39\r\nاز امام صادق نقل مىكنند : هركس نام مهدى را ببرد كافر است و از امام‌عسكرى نقل مىكنندكه او به‌مادر حضرت مهدىگفت : به همين زودى فرزندى مىيابى و نام او را « م - ح - م - د » مىگذارى ؟ !\r\nپاسخ\r\nبنا به روايت دوم ، حضرت عسكرى عليه السلام مادر آن حضرت را از نام فرزندش آگاه ساخته بود ، ولى اين ، يك جريان خصوصى بود . البته در از زمان امام صادق به بعد ، از بردن نام آن حضرت جلوگيرى مىشد . امام عسكرى عليه السلام فرمود : اگر نام او را ببريد ، رازش را آشكار ساخته‌ايد و اگر راز او را آشكار كنيد ، او را نشان داده‌ايد و اگر ديگران از جاى او آگاه شوند ، بر او دست مىيابند . « 1 » \r\nبنابراين ، اگر امام صادق عليه السلام مىفرمايد : « كسى جز كافران نام او را نمىبرند » ، مقصود از اين حديث آن است كه هركس نام او را در اين شرايط حساس ، كه خلافت عباسى به دنبال او هستند ، ببرد مىخواهد از اين طريق به او صدمه‌اى برساند .\r\nبنابراين ، دو روايت ياد شده منافاتى با هم ندارند . اصولًا آگاهى پدر و مادر از نام ، با نهى ديگران از بردن نام ، هيچ تعارضى ندارد .\r\n\r\n","description":"","footnote":" ( 1 ) . اصول كافى ، ج 1 ، ص 333 ","page_name":" 131 ","page_number":131},
  {"content":"\r\n\r\n\r\nپرسش 40\r\nكلينى روايتى نقل مىكند كه سياه پوشيدن مكروه است ، مگر در سه چيز : چكمه ، عمامه و عبا .\r\nو پس از دو صفحه و نيم مىپرسد : چرا شيعه سياه مىپوشد ؟ و لباس سياه را لباس سيدها قرار داده‌اند ؟\r\nپاسخ\r\nشگفتا ! كه اين كتاب مىخواهد عقايد شيعه را بيان كند ، اما سراغ اعمال و رفتارها آمده و به مكروهات رسيده است . فرض كنيد كه سياه پوشيدن مكروه باشد ، مگر ارتكاب مكروه حرام است ؟ چه بسا به دلايلى ارتكاب مكروه راجح باشد .\r\nدربارهء مكروه بودن پوشش لباس سياه ، مىگوييم : رواياتى كه از پوشيدن لباس سياه نهى كرده ، ( هر چند آن را تحريم نمىكند ، بلكه مكروه مىشمارد ) ، مقصودش كسى است كه در ميان رنگ‌هاى مختلف ، رنگ سياه را اختيار مىكند و پيوسته لباس سياه مىپوشد .\r\nامّا اگر به صورت موقت و چند روزى آن را به عنوان لباس عزا بر تن كند ؛ به‌گونه‌اى كه وقتى دوران عزا سپرى شد ، او نيز لباس عزا را از تن درآورد و لباس ديگر بپوشد ، هرگز حديث ياد شده ناظر به‌چنين مواردى نيست .\r\nو اصلًا مگر تنها شيعه است كه براى عزا ، لباس سياه به تن مىكند ؟ به قول نويسندهء دائرة المعارف بستانى « در ميان ملّت‌هاى متمدن ، در ميان\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nطبقات مختلف لباس عزا يكسان است و آنان رنگ سياه را براى عزا مناسب‌تر از رنگ‌هاى ديگر مىدانند . »\r\nاز شاهنامهء فردوسى استفاده مىشود كه در اعصار ديرين نيز لباس سياه نشانهء عزادارى بوده است . او مىگويد :\r\n در كاخ‌ها را سيه كرد پاك * ز كاخ و ز ايوان بر آورد خاك\r\nبپوشيد پس جامهء نيلگون * همان نيلگون غرق كرده به خون \r\nشواهد تاريخى بر اين كه لباس سياه شعارى جهانى بوده و به هنگام عزا بر تن مىكردند ، فراوان است و اگر شيعه هم در ايام عزا پيراهن مشكى بر تن مىكند ، تبعيت از يك عرف جهانى است كه اسلام از آن نهى نكرده است .\r\nخلاصه اين‌كه : شيعه سياه پوش نيست ؛ يعنى هرگز 000 000 300 شيعه در جهان ، همگى و هميشه سياه نمىپوشند و مرتكب اين مكروه نمىشوند .\r\nمعلوم است كه در مواقع شهادت اهل بيت عليهم السلام ، به‌طور موقت سياه پوشيدن ، رمز حزن و عزادارى است و اميرمؤمنان ، على عليه السلام فرمود : شيعيان ما كسانى هستند كه در شادى و حزن ما شركت دارند . « 1 »  و هم اكنون در جهان پوشيدن سياه در ايام مصيبت ، رمز عزادارى است و اين ربطى به شريعت و دين ندارد و يك عادت و از آداب و رسوم ملّى و قومى است .\r\nجاى تأسف است كه گردآورنده اين پرسش‌ها ، نتوانسته است تفاوت ميان عادات و رسوم ملى و مسائل دينى را متوجه شود !\r\nدر پاسخ پرسش دوم ، گفتنى است برخى از سادات ، عمامهء مشكى مىپوشند و در روايات عمامهء مشكى استثنا شده است .\r\n\r\n","description":"","footnote":" ( 1 ) . بحارالأنوار ، ج 4 ، ص 287 ","page_name":" 133 ","page_number":133},
  {"content":"\r\n\r\n\r\nپرسش 41\r\nشيعه به‌گروه‌هاى اماميه ، اسماعيليه ، نصيريه ، زيديه و دروز تقسيم مىشود . كسىكه مىخواهد آيين شيعه را اختيار كند ، بايد كدام يك از موارد پيش‌گفته را برگزيند ؟\r\nپاسخ\r\nفرض كنيد كسى مىخواهد با خواندن پرسش‌هاى شما ، هدايت ! شود و مذهب سنى را اختيار كند ؛ از ميان ده‌ها گروه و فرقه ، كدام را اختيار كند ؟ اهل حديث را يا سلفى ، اشاعره ، معتزله ، ماتريديه ، ظاهريه و . . . را ؟\r\nو در مذاهب فقهى كدامين را برگزيند ؛ حنفى را يا شافعى ، مالكى و بالأخره حنبلى را ؟ شما هر چه پاسخ داديد ، پاسخ ما هم همان است .\r\nولى براى اين كه او را با حقيقت آشنا كنيم ، مىگوييم : هركس كه مىخواهد شيعه شود ، بايد با مطالعهء كتاب‌هاى فرقه‌هاى شيعى ، حق را پيدا كند . بالأخره اين فرقه‌ها مشتركاتى دارند و متميزاتى . در مشتركات ، سخنى نيست ، دربارهء مسائل اختلافى آن‌ها بايد تحقيق كند و پيروى نسنجيده در عقايد جايز نيست .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nپرسش 42\r\nآيا غير از قرآن كريم ، كتاب‌هاى ديگرى بر پيامبر نازل شد ؟ آيا تنها على عليه السلام از آن آگاه بود ؟ آيا كتاب‌هاى الجامعه ، صحيفهء ناموس ، صحيفهء عبيطه ، صحيفه ذؤابة السيف ، صحيفهء على ، جفر ، مصحف فاطمه ، تورات و انجيل و زبور را ائمه حفظ كرده‌اند ؟\r\nپاسخ\r\nمسلمانان پس از درگذشت پيامبر خدا صلى الله عليه و آله دو مرجع در اختيار داشتند : الف ) قرآن مجيد ب ) سخنان پيامبر گرامى به نام سنّت . اين دو ركن اساسى است كه اسلام را به‌پا داشته است و احاديث امامان معصوم نيز منعكس كنندهء سنّت پيامبر صلى الله عليه و آله است ؛ زيرا آنچه كه مىگويند ، به نقل از او ست .\r\nحضرت رسول صلى الله عليه و آله براى حفظ سنت ، گاهى امر به نوشتن آن مىكرد .\r\nاز باب نمونه :\r\n1 . پيامبر گرامى در فتح مكه خطبه‌اى ايراد كرد و پس از آن ، مردى از يمن حضور آن حضرت رسيد و درخواست كرد كه اين خطبه را براى او بنويسد . پيامبر صلى الله عليه و آله به يارانش فرمود : اين خطبه را براى او بنويسيد . « 1 » \r\n2 . در دوران پايانى عمر خود فرمود : قلم و دواتى بياوريد تا براى شما چيزى بنويسم كه بعد از من گمراه نشويد ، ليكن متأسفانه عمر مانع از\r\n\r\n","description":"","footnote":" ( 1 ) . صحيح بخارى ، باب كتاب العلم ، حديث 112 ","page_name":" 135 ","page_number":135},
  {"content":"\r\n\r\nنگارش آن شد و گفت : بيمارى بر پيامبر چيره شده و كتاب خدا براى ما كافى است . « 1 » \r\n3 . مردى از انصار ، در محضر پيامبر خدا صلى الله عليه و آله مىنشست و سخنان او را گوش مىداد ولى در خاطرش نمىماند . در محضر پيامبر از ضعف حافظه‌اش شكايت كرد . حضرت فرمود : « اسْتَعِنْ بِيَمِينِكَ » ؛ « از نوشتن كمك بگير . » « 2 » \r\nعمرو بن شعيب ، از جدّ خود نقل مىكند كه به پيامبر گرامى گفت :\r\nآنچه را كه از تو مىشنوم بنويسم ؟ فرمود : بنويس . « 3 » \r\nجايى كه قرآن دستور مىدهد اگر كسى به كسى وامى داد بنويسد . « 4 »  آيا احاديث رسول خدا كه لنگه و همتاى قرآن است ، چنين جايگاهى ندارد ؟\r\nبه خاطر اهميتى كه سنّت پيامبر دارد ، على بن ابى طالب عليه السلام و فرزندان آن حضرت به ضبط احاديث پيامبر صلى الله عليه و آله در دوران حيات و پس از رحلتش همت گماردند .\r\nاميرمؤمنان عليه السلام مىفرمايد :\r\n« كُنْتُ إِذَا سَأَلْتُ رَسُولَ اللَّهِ صلى الله عليه و آله أَعْطَانِي وَ إِذَا سَكَتُّ ابْتَدَأَنِي » .\r\n« هرگاه از پيامبر صلى الله عليه و آله مىپرسيدم پاسخ مىگفت و هرگاه خاموش\r\n\r\n","description":"","footnote":" ( 1 ) . بخارى ، باب كتاب العلم ، حديث 114  ( 2 ) . سنن ترمذى ، ج 5 ، ص 39  ( 3 ) . سنن دارمى ، ج 5 ، ص 125  ( 4 ) . بقره : 282 ","page_name":" 136 ","page_number":136},
  {"content":"\r\n\r\nمىشدم ، او سخن آغاز مىكرد . » « 1 » \r\nبنابراين ، كتاب‌هاى مربوط به اميرمؤمنان عليه السلام ، همگى احاديث پيامبر صلى الله عليه و آله است كه از زبان او شنيده و ضبط كرده است و اين كتاب‌ها به نام‌هاى مختلف در ميان فرزندان او محفوظ بوده و حتى حضرت باقر و حضرت صادق عليهما السلام گاهى از روى آن كتاب‌ها حكم شرعى را بيان مىكردند . « 2 » \r\nامير مؤمنان نه تنها به ضبط احاديث پيامبر صلى الله عليه و آله اهتمام مىورزيد ، بلكه نخستين كسى بود كه اقدام به نوشتن قرآن كرد و همهء آن را به‌تدريج - در مدت بيست و سه سال نزول آيات - نوشت و خود فرمود : به خدا سوگند آيه‌اى در قرآن نيست ، مگر آن كه مىدانم براى چه ، دركجا و در حق چه كسى نازل شده است . خدايم به من دلى دانا و زبانى گويا عطا كرده است . « 3 » \r\nبنابراين ، كتاب‌هايى كه نام برده ، اكثر آن‌ها احاديث رسول خداست دربارهء مصحف فاطمه نيز در گذشته سخن گفتيم .\r\nبرخى از آن كتاب‌ها ، كه او نام مىبرد ، بخارى آن‌ها را در باب كتابة العلم آورده است . « 4 » \r\nشگفت اينجاست كه اين نقطهء قوت ( گردآورى سنت پيامبر ) كه در\r\n\r\n","description":"","footnote":" ( 1 ) . طبقات الكبرى ، ابن سعد ، ج 2 ، ص 283 ، چاپ بيروت ؛ سنن ترمذى ، ج 5 ، ص 637 ، حديث 3722 و ص 40 ، شماره 3729 ؛ تاريخ الخلفاى سيوطى ، ص 170  ( 2 ) . وسائل الشيعه ، ج 4 ، چاپ آل البيت .  ( 3 ) . طبقات الكبرى ، ابن سعد ، ج 2 ، ص 338 ، چاپ بيروت ؛ كنز العمال ، ج 15 ، ص 135  ( 4 ) . صحيح بخارى ، باب كتابة العلم ، حديث 1 ","page_name":" 137 ","page_number":137},
  {"content":"\r\n\r\nتاريخ اهل بيت عليهم السلام وجود دارد ، در ديد اين گردآورندهء پرسش‌ها ، نقطهء ضعف تلقى شده است . كتاب‌هاى ياد شده ، هر چند ممكن است برخى دو نام داشته باشد ، نشانهء اهميت دادن اهل بيت عليهم السلام به فرهنگ اسلامى و علوم نبوى است .\r\nالبته چنين فردى حق دارد به اين عمل فرهنگىِ بزرگ ، از ديدهء منفى بنگرد ؛ زيرا خلفا ، پس از درگذشت پيامبر خدا صلى الله عليه و آله هر نوع كتابت حديث را ممنوع كردند .\r\nعايشه مىگويد : شبى ديدم پدرم خوابش نمىبرد ، علت را از وى پرسيدم . وقتى صبح شد ، گفت : دخترم ! احاديثى كه نزد تو است بياور ، مجموعاً 500 حديث از پيامبر جمع كرده بود ، همه را آتش زد و سوزاند . « 1 » \r\nوقتى عمربن خطاب به قدرت رسيد ، بخشنامه‌اى را به تمام نقاط فرستاد و در آن اين گونه نوشت :\r\n« مَنْ كَتَبَ عَنِّي شَيْئاً غَيْرَ الْقُرْآن فَلْيُمْحِهِ » . « 2 »  « هركس از من چيزى غير از قرآن نوشت ، آن را محو كند و از ميان ببرد . »\r\nو به خاطر همين بخشنامه ، نگارش حديث ممنوع شد و نوشتن حديث پيامبر ، حالت ضدّ ارزش به خود گرفت . وقتى خليفهء اموى ، عمربن عبد العزيز در دوران خلافت خود ( 101 - 99 ) احساس كرد كه ترك نگارش حديث موجب از ميان رفتن علوم نبوى است ، در نامه‌اى از « ابوبكر بن حزم » ( عالم مدينه ) خواست احاديث پيامبر خدا را بنويسد ؛\r\n\r\n","description":"","footnote":" ( 1 ) . تذكرة الحفاظ ذهبى ، ج 1 ، ص 5  ( 2 ) . مسند احمد ، ج 3 ، صص 12 و 14 ","page_name":" 138 ","page_number":138},
  {"content":"\r\n\r\nزيرا بيم آن مىرفت كه احاديث آن حضرت از ميان برود و علم هنگامى نابود مىشود كه حالت پنهانى به خود بگيرد . « 1 »  ولى باز هم اين بخشنامه به خاطر ذهنيتى كه از قبل وجود داشت ، چندان اثر نبخشيد ، تا اين‌كه در دوران منصور دوانيقى ، در سال 143 ؛ يعنى پس از يك قرن و نيم ، نوشتن حديث به صورت رسمى رايج شد . « 2 » \r\nوضعيت حديثى كه حدود يك قرن و نيم نوشته نشود و مذاكره و نوشتن آن ضد ارزش تلقى گردد ، معلوم است . تو خود حديث مفصل بخوان از اين مجمل .\r\nدر اين مدت ، چقدر بازرگانان حديث ، از جعل حديث استفاده كرده و سره را با ناسره مخلوط كردند .\r\nباز شگفت اينجاست كه گرد آورندهء پرسش‌ها كه آگاهى امامان ما را از تورات و انجيل و زبور نقطهء ضعف تلقى كرده ، مىگويد : اسلام تنها يك كتاب دارد و آن قرآن كريم است . . .\r\nآرى ، اسلام يك كتاب دارد و آن هم قرآن كريم است ، ولى در عين حال ، همهء ما مأموريم انبياى پيشين و كتاب‌هاى آنان را تصدق كنيم .\r\nقرآن مىفرمايد :\r\nآمَنَ الرَّسُولُ بِمَا أُنزِلَ إِلَيْهِ مِنْ رَبِّهِ وَالْمُؤْمِنُونَ كُلٌّ آمَنَ بِاللَّهِ وَمَلَائِكَتِهِ وَكُتُبِهِ وَرُسُلِهِ لَانُفَرِّقُ بَيْنَ أَحَدٍ مِنْ رُسُلِهِ وَقَالُوا سَمِعْنَا وَأَطَعْنَا غُفْرَانَكَ رَبَّنَا وَإِلَيْكَ الْمَصِيرُ . « 3 » \r\n\r\n","description":"","footnote":" ( 1 ) . صحيح بخارى ، باب كيف يفيض العلم ، حديث 4  ( 2 ) . تاريخ الخلفا ، ص 261  ( 3 ) . بقره : 285 ","page_name":" 139 ","page_number":139},
  {"content":"\r\n\r\n« پيامبر صلى الله عليه و آله به آنچه از سوى پروردگارش بر او نازل شده ، ايمان آورده است و همهء مؤمنان هم به خدا و فرشتگان او و كتاب‌ها و پيامبرانش ايمان آورده‌اند و مىگويند : ميان هيچ يك از پيامبران او فرقى نمىگذاريم و مىگويد : شنيديم و فرمان برداريم . پروردگارا ! آمرزش تو را انتظار داريم و بازگشت ما به سوى توست . »\r\nآگاهى پيشوايان از كتب آسمانى ، سبب پيروزى اسلام و مسلمانان بر دانشمندان اهل كتاب بوده است ؛ زيرا در اين كتاب‌ها نام و اوصاف مبارك پيامبر خدا وارد نشده است ؛ چنان كه مىفرمايد : الَّذِينَ آتَيْنَاهُمْ الْكِتَابَ يَعْرِفُونَهُ كَمَا يَعْرِفُونَ أَبْنَاءَهُمْ . . . ؛ « 1 »  « پيامبر اسلام را مىشناسند همچنان كه فرزندان خود را مىشناسند . . . » و تفصيل آن در مناظرهء امام رضا عليه السلام با علماى اهل كتاب در مجلس مأمون ، آمده است . « 2 » \r\n\r\nپرسش 43\r\nچرا پيامبر صلى الله عليه و آله وقتى فرزندش ابراهيم وفات يافت به سر و صورتش نزد ؟\r\nپاسخ\r\nاين پرسش تكرارى است و پاسخ آن را در پرسش يازدهم آورديم .\r\n\r\n","description":"","footnote":" ( 1 ) . بقره : 146  ( 2 ) . احتجاج طبرسى ، ج 2 ، باب مناظرات امام رضا عليه السلام ، صص 422 - 401 و در كتاب « تحف العقول » حرّانى نمونه‌هايى از علم امامان به زبور داود و صحيفهء ابراهيم و تورات وارد شده است . ","page_name":" 140 ","page_number":140},
  {"content":"\r\n\r\n\r\nپرسش 44\r\nبسيارى از علماى شيعه به خصوص در ايران ، زبان عربى نمىدانند ؟ !\r\nپاسخ\r\nگويى طراح پرسش‌ها كشور ايران را درنورديده و فهميده است كه علماى شيعه زبانى نمىدانند ! در حالى كه در تمام حوزه‌هاى علميه ، همهء كتاب‌هاى درسى به زبان عربى است و بيشترين منشورات حوزه ، كتاب‌هاى فقهى ، اصولى ، حديثى و تاريخى است كه به زبان عربى مىباشد .\r\nسوگند به خدا كه وقتى به چنين پرسشهايى برخورد مىكنم ، از صرف وقت براى پاسخ‌گويى به آن‌ها ، احساس خسارت مىكنم !\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nپرسش 45\r\nشيعه معتقد است كه بيشتر صحابه ، به جز تعداد بسيار اندك ، منافق و كافر بوده‌اند ؟ !\r\nپاسخ\r\nاين پرسش نيز تكرارى است و پاسخ آن را در پرسش 22 آورديم .\r\nدر آنجا يادآور شديم كه « صحيح بخارى » و ديگر نويسندگان صحاح ، به ويژه « جامع الأصول » ابن اثير ، كه همهء صحاح و سنن را يك‌جا گرد آورده ، در ضمن 10 حديث ، يادآور ارتداد بسيارى از صحابه هستند و نجات يافتگان را بسيار اندك مىدانند و به تعبير آنان « هَمَلِ النَّعَم » .\r\nپاسخ شما دربارهء اين احاديث چيست ؟ پاسخ ما هم دربارهء احاديث شيعه همان است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nپرسش 46\r\nدر ميان روايات شيعه تناقض و تضاد وجود دارد ؛ به‌طورى كه برخى از علما كتابى در بارهء رفع تناقض نوشته‌اند ؟ !\r\nپاسخ\r\nطراح پرسش خار را در چشم ديگران ديده ، ليكن شاخه را در چشم خود نمىبيند .\r\nمحدّثان اهل سنت نقل كرده‌اند كه پيامبر خدا صلى الله عليه و آله پيوسته از وجود دروغگويان و جاعلان حديث از زبان خود خبر مىداد و پيوسته آنان را با آتش دوزخ تهديد مىكرد . گاهى مىفرمود :\r\n« لَا تَكْذِبُوا عَلَيَّ فَإِنَّهُ مَنْ كَذَبَ عَلَيَّ فَلْيَلِجُ النَّارَ » . « 1 » \r\nدر حديث ديگر فرمود :\r\n« مَنْ كَذَبَ عَلَيَّ فَلْيَتَبَوَّأْ مَقْعَدَهُ مِنَ النَّارِ » . « 2 » \r\n« هر كس بر من دروغ ببندد ، جايگاه خود را در آتش آماده بداند » .\r\nاين احاديث حاكى از آن است كه در عصر پيامبر صلى الله عليه و آله همان صحابه‌اى كه از نظر اهل سنت همگان عادل‌اند ، گاه و بيگاه از زبان\r\n\r\n","description":"","footnote":" ( 1 ) . صحيح بخارى ، حديث 106  ( 2 ) . صحيح بخارى ، حديث 107 ","page_name":" 143 ","page_number":143},
  {"content":"\r\n\r\nپيامبر صلى الله عليه و آله دروغ مىگفتند و او نسبت به اين كار هشدار مىداد .\r\nپس از رحلت حضرت رسول صلى الله عليه و آله جلوگيرى از نقل حديث ، سبب شد كه جعل حديث براى كسب مقام و تقرّب به قدرت‌ها آسان شود و در اين مورد ، دانشمندان يهود و نصارى كه تظاهر به اسلام كرده بودند ، نقش عظيمى در جعل حديث در اسلام را داشتند ؛ مانند كعب الأحبار و وهب‌بن منبه و تميم دارى و . . . . « 1 » \r\nجعل اين احاديث مايهء ظهور تعارض در احاديث نبوى گرديد .\r\nابن ابى العوجاء در خانهء حماد بن مسلم ، محدّث نامى اهل سنت پرورش يافت و او در كتاب‌هاى حمّاد دست مىبرد و احاديثى را جعل مىكرد . « 2 » \r\nدر اين مورد كافى است بدانيم بخارى 2761 حديث خود « 3 »  را از 000 600 حديث برگزيده است .\r\nصحيح مسلم 4000 حديث خود را از 000 300 حديث برگزيده است .\r\nمسند احمد قريب 000 30 روايت خود را از 000 750 حديث انتخاب كرد و يك ميليون حديث را حفظ داشت .\r\nهمهء اين‌ها حاكى از آن است كه بازار جعل حديث در قرن دوم و سوم ، براى كسب مقام و ثروت ، به قدرى داغ بود كه محدّثان ميليونى در\r\n\r\n","description":"","footnote":" ( 1 ) . مقدمهء ابن خلدون ، ص 439  ( 2 ) . ميزان الاعتدال ، ج 1 ، ص 593  ( 3 ) . اين شماره با حذف مكررات صحيح بخارى به دست مىآيد : ارشاد السارى ، ج 1 ، ص 28 ؛ شرح صحيح مسلم ، نگارش نووى ، ج 1 ، ص 32 ","page_name":" 144 ","page_number":144},
  {"content":"\r\n\r\nميان راويان ديده مىشد .\r\nاگر ساعات عمر پيامبر صلى الله عليه و آله را براى امور مختلف تقسيم كنيد ، به دست مىآيد كه هرگز آن حضرت وقتى براى گفتن يك دهم اين احاديث را نداشته است ! از اين جهت نويسندگان صحاح با تلاش فراوان توانستند معدودى از احاديث را به نام صحيح ضبط كنند .\r\nمسلماً در جعل حديث ، تناقض و تعارض فراوانى به چشم خواهد خورد و لذا در همين صحاح ، روايات حاكى از « جسم بودن خدا » و « مجبور بودن انسان » فروان است كه صد در صد با روايات تنزيه در تعارض هستند .\r\nاكنون به برخى از علل تعارض در حديث شيعه اشاره مىكنيم :\r\n1 . تقطيع روايات\r\nگاهى برخى از راويان ، بخش مورد نظر خود را از روايت نقل كرده و بخش ديگر را حذف نموده‌اند ؛ به گونه‌اى كه روايت در صورت ضميمه كردن هر دو بخش ، معنايى دارد و در تفكيك معنايى ديگر .\r\nيكى از عوامل ظهور تعارض در روايات شيعه ، تقطيع يك روايت به دو قسمت است .\r\n2 . نقل به معنى\r\nبرخى از راويان ، لفظ امام را نقل نكرده‌اند . بلكه مضمون و معناى آن را آورده‌اند و همين سبب اختلاف در اخبار و روايات شده است .\r\n3 . جعل حديث\r\nجعل احاديث ازطريق غلاة ؛ مانند مغيرةبن سعيد و ابو زينب اسدى ،\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمعروف به ابوالخطاب است و امام صادق عليه السلام انگشت روى روايات اين افراد نهاد و گفت : اينان بر من و پدرم دروغ مىبندند . « 1 » \r\nاز اين جهت علماى شيعه به روايات اينان اعتنا نكرده و براى آن‌ها ارزش قائل نشده‌اند . بنابراين ، اگر تعارضى به نظر مىرسد ، برخى جنبهء طبيعى و برخى ديگر جنبهء تخريبى داشته است . امّا آيا اين تعارض براى ابد باقى مىماند يا علما و دانشمندان با موازين ، همهء اين‌ها را از هم جدا كرده و تعارض را برداشته‌اند ؟ و نويسندگان كتب اربعه پس از تلاش و تهذيب ، به جمع احاديث دست زده‌اند و در اين كتاب‌ها از روايت اين جاعلان خبرى نيست .\r\n\r\n","description":"","footnote":" ( 1 ) . رجال كشى ، ص 196 ، شماره 103 ","page_name":" 146 ","page_number":146},
  {"content":"\r\n\r\n\r\nپرسش 47\r\nبا اين كه شيعيان معتقدند علىبن ابى طالب از فرزندش حسين افضل و برتر است ، ولى در سال روز شهادت آن حضرت ، مانند روز عاشورا گريه نمىكنند ، چرا ؟\r\nپاسخ\r\nدر افضل و برتر بودن على عليه السلام نسبت به فرزندانش و همچنين برتر بودن پيامبر صلى الله عليه و آله نسبت به همگان حرفى نيست و فضيلت على عليه السلام و ديگر امامان معصوم شعاعى از فضيلت پيامبر خداست ، ولى در سالروز شهادت حسين‌بن على عليهما السلام جهاتى است كه در سالروز شهادت ديگران نيست :\r\n1 . شهادت امام حسين عليه السلام يك فاجعه هولناك و دلخراش بود كه 72 تن ، حتى كودك شيرخوار به دست گروهى كه بويى از ايمان و انسانيت به مشام آن‌ها نرسيده بود ، به شهادت رسيدند .\r\n2 . خود پيامبر صلى الله عليه و آله و اميرمؤمنان عليه السلام هرگاه از شهادت امام حسين عليه السلام ياد مىكردند ، اشكشان جارى مىشد و در پاسخ پرسش 21 به بخشى از روايات آن اشاره كرديم و حتى امام مجتبى عليه السلام به حسين بن على عليهما السلام فرمود : « لا يَوْمَ كَيَوْمِكَ يا أَبا عَبْدِ اللَّهِ » و پيامبر گرامى صلى الله عليه و آله در دوران زندگى خود ، گاهى مجلس عزا به صورت خصوصى تشكيل مىداد و اين يكى از رويدادهاى تاريخى است كه غالباً از آن غفلت شده است .\r\nمرحوم علامهء امينى در كتاب « سيرتنا و سنتنا » فصلى از اين مجالس را\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكه به وسيلهء پيامبرخدا صلى الله عليه و آله و ديگران در محيط خانواده تشكيل مىشد ، گزارش كرده است .\r\n3 . شهادت حسين بن على عليهما السلام مسير تاريخ را عوض كرد ؛ زيرا اسلام به وسيلهء امويان قدرت طلب و پيروان آيين جاهليت از مسير اصلى خارج و راه ديگرى را مىپيمود كه امام حسين بن على عليهما السلام اين سرنوشت را در سخنان خود به فرماندار معاويه فرمود :\r\n« وَعَلَى الإِسْلامِ السَّلامُ ، إِذْ قَدْ بُلِيَتِ الأُمَّةُ بِراعٍ مِثْلِ يَزيدٍ . . . » .\r\n« اثرى از اسلام باقى نمىماند اگر امت اسلامى ، گرفتار زمامدارى مانند يزيد مىشد . » « 1 » \r\nاز اين روست كه تظاهرات شيعه براى حفظ مكتب اهل بيت عليهم السلام در عاشورا نسبت به روزهاى ديگر شديدتر است و اين هرگز به معناى برتر بودن امام حسين عليه السلام از جد بزرگوارش نيست .\r\n4 . يكى از ابعاد اين فاجعه آن است كه : مردمى به ظاهر مسلمان و نمازگزار ، فرزند پيامبر گرامى صلى الله عليه و آله را با لب تشنه ، در كنار فرات كشتند و سر او و 18 تن از ياران او را بر نيزه زدند و به عنوان بزرگترين تحفه ، به دربار يزيد بن معاويه بردند !\r\nآنان مىخواستند دختران رسول اللَّه صلى الله عليه و آله را به عنوان اسيران جنگى به كنيزى ببرند ! آيا اين سخت‌ترين مصيبت بر خاندان رسالت نيست ؟\r\n\r\n","description":"","footnote":" ( 1 ) . سيرتنا و سنتنا ، صص 41 و 98 ؛ اللهوف ، ص 99 ، چاپ دارالاسوه . ","page_name":" 148 ","page_number":148},
  {"content":"\r\n\r\n\r\nپرسش 48\r\nولايت على بن ابى طالب عليه السلام و فرزندانش ، ركنى از ايمان است ، چرا اين ركن در قرآن با صراحت بيان نشده ؟ در حالى كه نماز و زكات ، كه پايين‌تر از ولايت است ، در قرآن آمده است ؟\r\nپاسخ\r\n« دست حق ديدى ولى نشناختى ! » اگر آيات قرآن را با دقت مىخواندى و خود را از عقايد موروثى ، به ويژه در لباس وهابيّت آزاد مىكردى ، به يقين آيات ولايت بر تو مخفى نمىماند .\r\nقرآن مجيد ، ولايت على عليه السلام را در اين آيه بيان كرده است :\r\nإِنَّمَا وَلِيُّكُمْ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلَاةَ وَيُؤْتُونَ الزَّكَاةَ وَهُمْ رَاكِعُونَ « 1 » \r\nخوشبختانه نزول اين آيه را بسيارى از محدثان و محقّقان اهل سنت ، دربارهء على عليه السلام نقل كرده‌اند كه تعداد آنان به 66 نفر مىرسد و در ميان آنان ، نُه نفر از صحابه ، نزول آيه را در حق امام نقل كرده‌اند .\r\nو چون هدف در اينجا اختصار است ، در اين مورد شما را به كتاب شريف « الغدير » ارجاع مىدهم . « 2 » \r\n\r\n","description":"","footnote":" ( 1 ) . مائده : 55  ( 2 ) . الغدير ، ج 3 ، صص 156 و 162 ","page_name":" 149 ","page_number":149},
  {"content":"\r\n\r\nاز اين گذشته ، چرا احاديث متواتر و متضافر پيامبر صلى الله عليه و آله را دربارهء ولايت على عليه السلام ناديده مىگيريد ؛ مانند : 1 . حديث غدير 2 . حديث منزلت 3 . حديث « إِنَّ عَلِيّاً مِنِّي وَ أَنَا مِنْهُ وَ هُوَ وَلِيُّ كُلِّ مُؤْمِنٍ بَعْدِي » . « 1 » \r\nو نمونه‌هاى ديگر كه فراوان است .\r\nگذشته از اين ، به چه دليل هرچه ركن باشد بايد در قرآن بيايد ؟ شما مىگوييد « قرآن قديم » است و هركس بگويد « قرآن حادث » است كافر مىشود ، پس چرا اين ركن در قرآن نيامده است ؟\r\n\r\n","description":"","footnote":" ( 1 ) . سنن ترمذى ، ج 5 ، ص 632 ، حديث 3712 ؛ مستدرك حاكم ، ج 3 ، ص 110 ؛ مصنف ابن ابى شيبه ، ج 6 ، ص 371 ، حديث 32082 و ص 375 ، حديث 32110 ","page_name":" 150 ","page_number":150},
  {"content":"\r\n\r\n\r\nپرسش 49\r\nاگر آن‌گونه كه شيعه مىگويد ، اصحاب دشمن يكديگر بودند ، چگونه آن‌ها در كنار هم و همراه هم ، مناطق زيادى از جهان را فتح كردند ؟\r\nپاسخ\r\nپاسخ اين پرسش را در پرسش شمارهء 34 آورديم . در ضمن ، آنچه به شيعه نسبت مىدهد كه معتقدند صحابه دشمن يكديگر بودند ، كاملًا بىپايه است . شيعه معتقد است بخشى از صحابه پيشگامان تشيع بودند و بخش‌هاى ديگر ، كه اكثريت را تشكيل مىدهند از نظر فكرى و عقيدتى يكسان نبودند و چنين نبود كه در همهء مسائل با هم يكسان باشند ، ولى به حكم « الحُكْمُ لِمَنْ غَلَبَ » با حفظ اختلاف در فكر و نظر ، از نظر عملى ، براى حفظ انسجام جامعهء اسلامى با حاكمان وقت و خلفاى زمان مخالفت عملى نمىكردند و حتى كسانى كه اظهار مخالفت مىكردند ، سركوب مىشدند ؛ مانند سعد بن عباده كه در شام ترور شد و به قول آن‌ها با تير غيبى كشته شد و عبداللَّه بن مسعود ، كه مورد ضرب و شتم قرار گرفت و جناب ابوذر به ربذه تبعيد شد و . . .\r\nما به گردآورندهء اين پرسش‌ها توصيه مىكنيم تاريخ را با ذهنى صاف و شفاف و دور از هر نوع پيشداورى ، از نو بخواند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nپرسش 50\r\nچرا بسيارى از شيعيان نماز جمعه نمىخوانند ؟\r\nپاسخ\r\nنماز جمعه يك نماز عادى و مانند نماز ظهر و عصر نيست كه با هر وضعيتى و پشت سر هر امامى خوانده شود ، بلكه نمازى عبادى - سياسى است و امام در دو خطبهء خود ، وضعيت حاكم بر جامعهء اسلامى و وظيفهء مسلمانان را بيان مىكند و اين زمانى ميسّر است كه حكومتى تشكيل شود و به عالمان شيعى چنين اجازه‌اى بدهد و اين شرايط قبل از انقلاب اسلامى در بسيارى از نقاط وجود نداشت ولى در عين حال ، با نبودن وضعيت مساعد ، در غالب شهرها نماز جمعه برپا مىشد ولى پس از انقلاب اسلامى در ايران و آماده شدن شرايط ، نماز جمعه حالتى رسمى و گسترده به خود گرفته است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nپرسش 51\r\nچرا شيعيان معتقدند آياتى از قرآن حذف شده و آياتى را ابوبكر و عمر تغيير داده‌اند ؟\r\nپاسخ\r\nنويسنده مىگويد : « شيعيان معتقدند كه آياتى از قرآن حذف شده است » .\r\nاو كه اين مطلب را به شيعيان نسبت مىدهد ، بايد دليلى از كتب عقايد شيعه براى اين سخنش بياورد . در حالى كه در كتب عقايد شيعه چنين مطلبى وجود ندارد . قديمىترين كتاب عقايد ما ، « عقائد الإماميهء » شيخ صدوق است و در آن ، به خلاف اين سخن تصريح شده است .\r\nپيش از آن ، فضل بن شاذان ( متوفاى 260 ق . ) اعتقاد به تحريف را به مخالفان شيعه نسبت مىدهد و تصريح مىكند كه قرآن مصون از تحريف است و چيزى از آن كاسته نشده است .\r\nگرد آورندهء سؤالات ، با نقل رواياتى ، تحريف را به شيعه نسبت مىدهد . اكنون ما ، نظر خوانندگان را به دو نكته جلب مىكنيم :\r\nالف ) وجود روايت در كتب حديثى ، دليل بر عقيده نيست . عقيده را بايد از كتاب‌هاى عقايد جست كه عصارهء قرآن و احاديث متواتر و عقل قطعى است و چنين مطلبى ، در هيچ يك از كتب اعتقادى شيعه نيامده است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nب ) رواياتى كه او ادعايش را بر آن‌ها مستند ساخته ، حاكى از كم يا زياد شدن آيات قرآن نيست ، بلكه نوعى تفسير و اشاره به مصداق بارز آيات است و اين اشتباه اختصاص به ايشان ندارد . آنان كه با لسان روايات اهل بيت عليهم السلام آشنا نيستند ، اين تفاسير را جزئى از آيات دانسته‌اند ، در حالى كه اين روايات ربطى به جملات و كلمات قرآن ندارد و تنها تفسير آيات است .\r\nاكنون به رواياتى كه تمسك جسته اشاره مىشود :\r\n1 . مىگويد : در اصول كافى ، در تفسير آيهء ذرّ آمده است :\r\n« . . . وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ وَ أَنَّ مُحَمَّداً رَسُولِي وَ أَنَّ عَلِيّاً أَمِيرُ الْمُؤْمِنِيى » .\r\nپاسخ :\r\nاين حديث ، به فرض صحت ، در صدد بيان آن نيست كه اين كلمات جزء آيه است ، بلكه مىخواهد بگويد در « عالم ذرّ » از چيزهايى كه از انسان پيمان گرفته شده ، رسالت پيامبر صلى الله عليه و آله و وصايت على عليه السلام است .\r\nبهترين شاهد اين است كه پس از آيه مىگويد : « وَ أَنَّ مُحَمَّداً رَسُولِي وَ أَنَّ عَلِيّاً أَمِيرُ الْمُؤْمِنِين » . و اين نوع تفسير ، بيان مصداق است نه بيان اجزاى آيه ، و جمله به‌گونه‌اى است كه اصلًا در دل آيه نمىگنجد .\r\n2 . در حديثى ، آيهء مربوط به پيامبر چنين آمده است :\r\n« وَ أَنَّ الَّذِينَ آمَنُوا بِهِ - يعنى بالإمام - وَ عَزَّرُوهُ وَ نَصَرُوهُ . . . » .\r\nپاسخ :\r\nاگر كسى حديث را از اول تا آخر مطالعه كند ، به يقين مىرسد پيامبر\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nخدا صلى الله عليه و آله در مقام بيان موقعيت امامى است كه بايد پس از رحلت خودش بيايد و تكاليف پيامبر ( غير از تلقى وحى و تشريع ) ، بر دوش او است .\r\nآنگاه يادآور مىشود : مردان مؤمن كسانى هستند كه به پيامبر ايمان مىآورند و او را تقويت و يارى مىكنند .\r\nايمان به پيامبر صلى الله عليه و آله ، ايمان به همهء چيزهايى است كه بر او نازل مىشود و يكى از آن‌ها امامت اميرمؤمنان و ديگر جانشينان اوست .\r\nدر حقيقت امام در مقام بيان تفسير و تبيين حدود و قلمرو ايمان به پيامبر صلى الله عليه و آله است ؛ كه از آن‌ها است ايمان به پيامبر صلى الله عليه و آله يعنى ايمان به عصمت و اعجاز او و اين‌كه خاتم و آخرينِ پيامبران است و جانشينش علىبن ابىطالب است . اگر مىگويند : « يعنى بالإمام » ، اين جمله ناظر به يكى از امورى است كه بايد بدان ايمان آورد .\r\n3 . حديث سوم كه مىگويد : امام « كظلمات . . . » را به فلان و فلان تفسير كرده است . از تفسير على بن ابراهيم نقل كرده كه از نظر سند بسيار مخدوش است و اصولًا اين كتاب نگارش على بن ابراهيم نيست بلكه فردى به نام عباس بن محمد است كه كاملًا مجهول و ناشناخته بوده و مطالب آن را از دو نفر گردآورى كرده است كه اين دو ، عبارت‌اند از :\r\nعلىبن ابراهيم و زيادبن منذر ، معروف به « ابى الجارود » .\r\nآنچه كه از على بن ابراهيم نقل كرده مربوط به سورهء فاتحه و بقره و بخشى از سورهء آل عمران است و از آيهء 45 سورهء آل عمران تا آخر كتاب را از زياد بن منذر ، معروف به « ابى الجارود » نقل مىكند و اتفاقاً اين آيه كه در سورهء نور آمده ، مربوط به بخشىاست كه راوى آن زيادبن منذر است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبنابراين ، پشتوانهء احتجاج ، حديثى است از كتابى كه :\r\n1 . مؤلف آن مجهول و ناشناخته است .\r\n2 . سند آن به جابر بن زيد جعفى مىرسد كه نجاشى دربارهء او گفت : « كَانَ مُخْتَلِطاً » ؛ « صحيح و سقيم را به هم مخلوط مىكرد . » « 1 » \r\nآيا صحيح است با چنين روايتى شيعه را متهم كرد ؟\r\nو نيز در ضمن همين سؤال مىگويد : امام در تفسير آيهء . . . فَالَّذِينَ آمَنُوا بِهِ وَعَزَّرُوهُ وَنَصَرُوهُ وَاتَّبَعُوا النُّورَ الَّذِي أُنزِلَ مَعَهُ أُوْلَئِكَ هُمْ الْمُفْلِحُونَ ، رستگاران را چنين تفسير كرده است :\r\n« الَّذِينَ اجْتَنَبُوا الْجِبْتَ وَ الطَّاغُوتَ أَنْ يَعْبُدُوهَا وَ الْجِبْتُ وَ الطَّاغُوتُ فُلَانٌ وَ فُلَانٌ وَ فُلَانٌ » .\r\nدر اين‌جا حضرت مصداق را بيان مىكند . جبت و طاغوت هزاران مصداق دارد . حضرت در اين آيه به سه مصداق آن اشاره مىكند . آيا اين تحريف آيه است ؟\r\nتحريف به معناى كم و زياد كردن است ، نه تفسير كردن .\r\nاحاديثى كه در اين مورد آورده ، همگى جنبهء تفسيرى دارد و او تصوّر كرده كه تفسيرها جزو آيه هستند ؛ مثلًا : آيهء وَمَنْ يُطِعْ اللَّهَ وَرَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهَارُ خَالِدِينَ فِيهَا وَذَلِكَ الْفَوْزُ الْعَظِيمُ كه از امام صادق عليه السلام نقل شده ، او تصور كرده آنچه در ميان دو خط از امام صادق عليه السلام نقل شده ، جزو آيه است ، در حالى كه تفسير آيه است نه آيه .\r\n\r\n","description":"","footnote":" ( 1 ) . الذريعه إلى تصانيف‌الشيعه ، ح 4 ، مادهء تفسير علىبن‌ابراهيم ، كليات فىعلم‌الرجال ، صص 340 - 227 ","page_name":" 156 ","page_number":156},
  {"content":"\r\n\r\nاطاعت خدا و رسول قلمرو گسترده‌اى دارد ؛ يكى از موارد آن ، اطاعت خدا و رسول دربارهء اوصيايى است كه او معيّن كرده است ؛ نظير چنين تفسيرى را بدون آن‌كه ملازم با تحريف قرآن باشد ، در صحيح مسلم از عايشه نقل مىكند : « حَافِظُوا عَلَى الصَّلَوَاتِ وَالصَّلَاةِ الْوُسْطَى . . . - وَ صَلاةُ الْعَصْر » . « 1 »  « صلاة العصر » جزو آيه نيست بلكه تفسير آن است . تو خود حديث مفصل بخوان از اين مجمل .\r\n\r\n","description":"","footnote":" ( 1 ) . صحيح مسلم ، باب الدليل لمن قال الصلاةالوسطى هي صلاةالعصر ، ج 1 ، صص 37 - 448 ","page_name":" 157 ","page_number":157},
  {"content":"\r\n\r\n\r\nپرسش 52\r\nشيعه در مورد آيهء كريمهء يُرِيدُونَ لِيُطْفِئُوا نُورَ اللَّهِ بِأَفْوَاهِهِمْ وَاللَّهُ مُتِمُّ نُورِهِ . . . مىگويد : خداوند امامت را كامل مىكند و « نور » در اين آيه ، امامت است .\r\nو آيا خداوند نور خودش را با نشر اسلام كامل گردانيد يا با دادن ولايت و خلافت به اهل بيت عليهم السلام ؟\r\nپاسخ\r\nاين حديث در كتاب كافى ج 1 ، ص 195 و بحارالأنوار ، ج 23 ، ص 318 آمده و معناى آن معلوم است . مقصود نشر اسلام است ولى اسلام اصولى دارد و فروعى و خلافت اوصياى الهى ، از اصول اسلام است . و وظايف پيامبر صلى الله عليه و آله با امامت اوصيا تكميل مىشود ؛ زيرا اگر نظامى را پديد بياورد ، امّا براى ادامهء آن طرحى نريزد ، مسلّماً وظايف به نحو اكمل صورت نگرفته است و لذا در روز غدير ، پس از نصب اميرمؤمنان به خلافت و به تعبير امروز تعيين معمار اسلام پس از خويش ، آيهء . . . أَكْمَلْتُ لَكُمْ دِينَكُمْ . . . فرود آمد . « 1 »  بنابراين امامت اهل بيت عليهم السلام بخشى از آن نورى است كه خداوند اكمال آن را وعده داده است .\r\n\r\n","description":"","footnote":" ( 1 ) . نزول آيهء « اكمال » را در غدير خم ، از 16 محدث و مفسر سنى نقل كرده است . به الغدير ، ج 1 ، صص 238 - 230 مراجعه فرماييد . ","page_name":" 158 ","page_number":158},
  {"content":"\r\n\r\n\r\nپرسش 53\r\nدو نفر از ائمه زمام خلافت را به دست گرفتند ، پس خلافت و فرمانروايى ده نفر بقيه كجاست ؟\r\nپاسخ\r\nگرد آورنده يا طراحان پرسش‌ها تصور كرده‌اند مراد از خلافت ، خلافت انتخابى است ، از اين رو است كه مىگويند : خلافت آن ده نفر ديگر كجاست ؟ ايشان از مكتب استادان خود پيروى مىكنند و امامت را مقامى دنيايى و قدرتى ظاهرى تلقى مىكنند و چون آن ده نفر ديگر انتخاب نشدند و قدرت ظاهرى نداشتند ، پس فاقد خلافت بودند ! در حالىكه امامت به‌سان نبوت ، يك منصب الهى است با اين تفاوت كه پيامبر ، پذيراى وحى و پايه‌گذار دين است و امام بيانگر شريعت و ادامه دهندهء راه پيامبر ؛ خواه مردم بپذيرند و خواه نپذيرند . مشروعيت امامت از آن‌ها گرفته نشده است .\r\nدر اينجا سرزنش متوجه مردم است كه چرا حجت خدا را نشناختند و او پيروى نكردند ، نه متوجه آن امام و حجت خدا كه چرا قدرت نداشته است ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nپرسش 54\r\nامام صادق عليه السلام در پاسخ زنى كه پرسيد : آيا ابوبكر و عمر را دوست بدارم ؟ فرمود : آن‌ها را دوست بدار . . . » « 1 »  و نيز امام باقر عليه السلام ابوبكر را صديق ناميد ، امّا شما . . . ؟ « 2 » \r\nپاسخ\r\nدر بارهء حديث نخست ، به نظر مىرسد گرد آورندهء پرسش‌ها چون به اصل كتاب مراجعه نكرده و فقط به سايت‌هاى مخالفان شيعه و همفكرانش سر زده ، در نقل حديث خيانت كرده است . بخشى از حديث را نقل و بخشى را حذف كرده است .\r\nخلاصهء حديث چنين است : زنى به نام امّ خالد كه فرماندار مدينه به نام يوسف بن عمر ، زمينى را به او بخشيده بود ، به درِ خانهء امام صادق عليه السلام آمد و اجازهء ورود خواست . ابوبصير مىگويد : امام صادق عليه السلام به من فرمود : دوست دارى سخن او را بشنوى ؟ گفتم : آرى . گفت : اكنون كه چنين است اجازهء ورود به او بده . آنگاه به ابوبصير فرمود : بر روى فرشى كه من نشسته‌ام بنشين به نشانهء اين كه تو از نزديكان من هستى . زن وارد شد و سخن گفت . او زنى سخنور بود . از امام صادق عليه السلام دربارهء دو نفر\r\n\r\n","description":"","footnote":" ( 1 ) . روضهء كافى ، ج 8 ، ص 237  ( 2 ) . كشف الغمة ، ج 2 ، ص 360 ","page_name":" 160 ","page_number":160},
  {"content":"\r\n\r\nپرسيد . امام فرمود : آنان را دوست بدار . زن گفت : من هرگاه به سوى خدا رفتم بگويم كه تو مرا به دوستى آن‌ها امر كردى ؟ حضرت فرمود : بلى .\r\nآنگاه زن گفت : اين مردى كه در كنار شما بر روى فرش مخصوص نشسته ، به من مىگويد از آن‌ها بيزارى بجويم ولى كثير نوّاء ( كه زيدى مذهب بوده ) مرا به دوستى آن‌ها دعوت مىكند . كدام يك از آن‌ها نزد تو عزيزترند و آن‌ها را بيشتر دوست دارى ؟ حضرت فرمود : ابوبصير نزد من عزيزتر از كثير نوّاء و ياران اوست . « 1 » \r\nذيل حديث مىتواند صدر آن را معنا كند و حاكى از آن است كه حضرت روى مصالحى آن زن را به دوست داشتن آن دو نفر دعوت كرده است و اگر مطلبى جدى بود ، هرگز ابو بصير را ، كه از نظر فكرى صد در صد با اين مطلب مخالف بود ، روى بساط خود نمىنشاند و او را محبوبتر از مخالف وى ( كثير نوّاء ) معرفى نمىكرد ؛ به خصوص كه آن زن با فرماندار مدينه ( يوسف بن عمر ) در ارتباط بود و هر نوع سخن خلاف سياست روز را به گوش او مىرساند و براى حضرت مشكلاتى به وجود مىآورد .\r\nكسانىكه با روايات اهل بيت عليهم السلام آشنا هستند ، منطق آن‌ها را درك مىكنند .\r\nامّا روايت دوم ، حديثى است بى سر و ته . علىبن عيساى اربلى ، ( متوفاى 693 ) از عروة بن عبداللَّه ، كه از رجال قرن دوم است ، حديثى را نقل مىكند . اين حديث از دو جهت قابل احتجاج نيست :\r\n\r\n","description":"","footnote":" ( 1 ) . روضهء كافى ، ج 8 ، ص 19 ","page_name":" 161 ","page_number":161},
  {"content":"\r\n\r\n1 . از نظر سند ؛ ناقل آن على بن عيساى اربلى است كه در سال 693 ، از فردى به‌نام عروةبن عبداللَّه نقل مىكند كه در عصر امام باقر ( 114 - 57 ) مىزيسته است . آيا چنين حديث بى سندى قابل استناد است ؟\r\nدر رجال شيعه ، تنها يك عروةبن عبداللَّه بن قشير جُعفى است كه شيخ طوسى او را از اصحاب امام صادق عليه السلام شمرده ولى وى كاملًا مجهول است . « 1 » \r\nو در رجال سنى ، وى به نام عروة بن عبداللَّه بن قشير جعفى ، مكنى به « ابوسهل » آمده است ، كه حديث را از عبداللَّه بن زبير نقل مىكند و مردى كه نزد عبداللَّه بن زبير تلمّذ كرده و از او حديث نقل مىكند ، از نظر روحيه بايد با او نزديك باشد و اين خاندان كاملًا از اميرمؤمنان منحرف بودند و قطعاً قول چنين فردى نمىتواند سند باشد . « 2 » \r\nاز اين گذشته ، دقت در مضمون حديث مىرساند كه كاملًا از زبان وى دروغ گفته شده ؛ زيرا مىگويد : من از ابى جعفر عليه السلام در بارهء زينت كردن شمشير سؤال كردم . ايشان فرمود : ابوبكرِ صديق شمشير خود را مىآراست . پرسيدم : او را صديق مىنامى ؟ از جاى خود پريد و رو به قبله ايستاد و فرمود : آرى صديق ! آرى صديق ! آرى صديق ! هركس نگويد او صديق است خداوند سخنش را در دنيا و آخرت نپذيرد !\r\nاين عملِ غير متناسب با وقار امام باقر عليه السلام و مبالغهء بيش از حد در اين مورد ، نشانهء آن است كه عروة بن عبداللَّه شاگرد عبداللَّه‌بن زبير اين حديث را از زبان حضرت جعل كرده است .\r\n\r\n","description":"","footnote":" ( 1 ) . تنقيح المقال ، ج 2 ، ص 251 ، شمارهء 788  ( 2 ) . تهذيب الكمال فى أسماء الرجال ، ج 10 ، ص 27 ، شماره 3909 ","page_name":" 162 ","page_number":162},
  {"content":"\r\n\r\n\r\nپرسش 55\r\nطبق نقل ابوالفرج اصفهانى و اربلى در كشف الغمّه ، على عليه السلام يكى از فرزندان خود را ابوبكر كنيه داد و او همراه برادرش در كربلا كشته شدند . چرا شيعه اين قضيه را پنهان نموده و تنها بر كشته شدن حسين عليه السلام تكيه مىكند ؟ « 1 » \r\nپاسخ\r\nدر شگفتم كه چگونه مىگويد شيعه اين قضيه را پنهان مىكند ! در حالى كه اين مطلب را از كتاب‌هاى شيعه آورده و از اربلى شيعى و او از شيخ مفيد نقل كرده است !\r\nمسألهء نامگذارى فرزندان ، به نام‌هاى خلفا در پرسش سوم آمد و پاسخش همانجا گفته شد و ثابت گرديد كه اين اسامى اختصاصى به خلفا نداشته ، بلكه از نام‌هاى بسيار رايج ميان اعراب قبل و بعد از اسلام است .\r\nگذشته از اين ، اين اعمال نوعى سپر بلا بود كه در سؤال سوم بيان گرديد .\r\n\r\n","description":"","footnote":" ( 1 ) . كشف الغمه ، ج 2 ، ص 67 . نويسنده به جاى صفحهء واقعى ص 360 را آدرس داده و اين حاكى از آن است كه خود به كتاب مراجعه نكرده است . ما گرفتار چنين محقق‌هاى بىمايه‌اى هستيم كه با دستپاچگى خود را به آب و آتش مىزنند . ","page_name":" 163 ","page_number":163},
  {"content":"\r\n\r\n\r\nپرسش 56\r\nاگر ملاك رستگارى در آخرت و به‌تعبير روشن‌تر ، رفتن به‌بهشت در گرو اطاعت از امامان معصوم شيعه است ، پس چرا قرآن تنها اطاعت خدا و رسول را بيان مىكند ؟\r\n1 . وَمَنْ يُطِعْ اللَّهَ وَالرَّسُولَ فَأُوْلَئِكَ مَعَ الَّذِينَ أَنْعَمَ اللَّهُ عَلَيْهِمْ مِنْ النَّبِيِّينَ وَالصِّدِّيقِينَ وَالشُّهَدَاءِ وَالصَّالِحِينَ وَحَسُنَ أُوْلَئِكَ رَفِيقاً . « 1 » \r\n« و هركس كه از خدا و پيامبرش اطاعت كند ، در روز رستاخيز همنشين كسانى خواهد بود كه خدا نعمت خود را بر آنان تمام كرد و از پيامبران و صديقان و شهيدان و صالحان و آنان دوستان خوبى هستند . »\r\n2 . . . . وَمَنْ يُطِعْ اللَّهَ وَرَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهَارُ خَالِدِينَ فِيهَا وَذَلِكَ الْفَوْزُ الْعَظِيمُ . « 2 » \r\n« و هركس از خدا و پيامبرش اطاعت كند - و قوانين او را محترم بشمارد - خداوند وى را به باغ‌هايى از بهشت وارد مىكند كه همواره آب از زير درختانش جارى است ، جاودانه در آن مىماند . »\r\nپاسخ\r\nاطاعت از خدا و رسول ، از اركان اسلام است ولى اين آيه‌ها در مقام بيان تمام اركان ايمان نيست ، به اين دليل كه در آيات ديگر ، اطاعت « اولى\r\n\r\n","description":"","footnote":" ( 1 ) . نساء : 69  ( 2 ) . نساء : 13 ","page_name":" 164 ","page_number":164},
  {"content":"\r\n\r\nالأمر » را نيز واجب مىشمارد ، آنجا كه مىفرمايد :\r\nيَا أَيُّهَا الَّذِينَ آمَنُوا أَطِيعُوا اللَّهَ وَأَطِيعُوا الرَّسُولَ وَأُوْلِي الْأَمْرِ مِنْكُمْ . . . .\r\n« اى كسانىكه ايمان آورده‌ايد ! از خدا و پيامبر و فرمانروايان خويش ، فرمان ببريد . . . »\r\nدر اين‌جا بر دو مقام پيشين ، اولى الأمر نيز افزوده شده و در اين استدلال تفاوتى نيست كه اولى الامر را چگونه تفسير كنيم .\r\nدر آيهء ديگر ، خداوند دستور مىدهد كه اسرار مسائل حساس را نزد همگان بازگو نكنند ، بلكه آن را به « اولى الامر » ارجاع دهند . « 1 » \r\nخداوند امر كرد كه رسول را اطاعت كنيم و او نيز به اطاعت از ثقلين فرمان داده است .\r\nاحمد بن حنبل مىگويد : اطاعت پيشوايان و زمامداران ؛ خواه نيكوكار باشند خواه بدكار ، از واجبات است . هركس رداى خلافت بر دوش كند و مردم گرد او جمع شوند و يا كسى كه با شمشير به اين مقام برسد و خود را اميرمؤمنان بخواند ، اطاعت او لازم است . « 2 » \r\nابوجعفر طحاوى ، در رسالهء خود به نام « بيان السنة والجماعه » كه امروزه در دانشگاه مدينه ، از كتب درسى است ، مىنويسد : سرپيچى از فرامين سلاطين و اميران ، هر چند ستمگر باشند ، جايز نيست و ما هرگز دست از اطاعت آنان برنمىداريم و اطاعت آنان ، اطاعت خداست ، تا\r\n\r\n","description":"","footnote":" ( 1 ) . نساء : 83  ( 2 ) . تاريخ المذاهب الإسلاميه ، محمد ابوزهره ، ج 2 ، ص 322 ","page_name":" 165 ","page_number":165},
  {"content":"\r\n\r\nزمانى كه امر به معصيت نكنند . « 1 » \r\nطراحان اين پرسش‌ها حتى از مقام امامت در مكتب خود آگاه نيستند ؛ زيرا در احاديث آمده است :\r\n« مَن مَاتَ وَ لَمْ يَكُن فِي عُنُقِه بَيعَةَ إَمَامٍ فَقَدْ مَاتَ مِيتَةً جَاهِلِيَّة » . « 2 » \r\n« هر كس بميرد در حالى كه بيعت امامى را به گردن نداشته باشد ، بىايمان مرده است . »\r\nاگر واقعاً تنها اطاعت خدا و رسول واجب است ، ديگر بيعت با امام در هر زمان چه معنى دارد ؟\r\nو به خاطر همين مقام برتر امامت پس از رسالت است كه امامان معصوم عليهم السلام در تفسير برخى از آيات ، به مقام امام و وظايف او اشاره كرده‌اند تا اين افراد تنها به قاضى نروند و دو آيهء ياد شده در سورهء نساء را سپر قرار ندهند و بدانند كه علاوه بر اطاعت از اين دو مقام ، اطاعت ديگران نيز مطرح است و خداوند تعيين مصداق از ديگران را برعهدهء پيامبرش گذاشت ، پيامبر هم در حديث ثِقْلَيْن يا ثَقَلَيْن و مانند آن ، اطاعت از اهل بيت را تنها راه نجات شمردند .\r\n\r\n","description":"","footnote":" ( 1 ) . شرح العقيدة الطحاويه ، صص 111 - 110  ( 2 ) . مسند احمد ، ج 2 ، ص 96 ","page_name":" 166 ","page_number":166},
  {"content":"\r\n\r\n\r\nپرسش 57\r\nدر دوران پيامبر صلى الله عليه و آله افرادى به حضورش مىرسيدند و فقط يك‌بار او را مىديدند و به مناطق و شهرهاى خود بازمىگشتند . بدون ترديد آن‌ها چيزى دربارهء ولايت على نشنيده بودند ، آيا اسلام آن‌ها ناقص است ؟\r\nپاسخ\r\nدر پاسخ نقضى مىتوان پرسيد :\r\nاوّلًا : گروهى به حضور پيامبر صلى الله عليه و آله مىآمدند و با گفتن شهادتين و آموزش برخى از احكام ، به ديار خود باز مىگشتند و چيزى دربارهء خلافت خلفاى اربعه نمىشنيدند و چه بسا از دنيا مىرفتند ، آيا اسلام آن‌ها ناقص است ؟ در حالى كه احمدبن حنبل و ابوجعفر طحاوى ، ايمان به خلافت خلفا را جزئى از عقيدهء اسلامى شمرده‌اند . « 1 » \r\nثانياً : شكى نيست كه در آغاز هجرت ، گروهى مىآمدند و با آموزش‌هاى بسيط و ساده باز مىگشتند ولى پس از برگشتن آن‌ها تا روزى كه پيامبر صلى الله عليه و آله جان به جان آفرين سپرد ، احكامى فرود آمد و معارفى بيان گرديد ، در حالىكه به سمع مسلمانان گذشته نرسيد . آيا اسلام آن‌ها ناقص است ؟\r\nدر پاسخ حلّى هم مىگوييم : آن‌ها با پيامبر خدا صلى الله عليه و آله بيعت اجمالى\r\n\r\n","description":"","footnote":" ( 1 ) . كتاب السنة ، احمد بن حنبل ، و عقيدهء طحاويه ، صص 471 و 478 ؛ مقالات الاسلاميين ، ص 323 ","page_name":" 167 ","page_number":167},
  {"content":"\r\n\r\nمىكردند . آنچه بر او فرود آمده يا بعداً فرود خواهد آمد ، از صميم دل پذيرفته و هرگاه به آنان رسيد ، اطاعت مىكنند .\r\nخلافت على عليه السلام هر چند در سال سوم بعثت در « يوم الدار » مطرح شد ولى جنبهء رسمى نداشت و در روز غدير ، با يك اعلام عمومى رسميت يافت . بنابراين ، كسانى كه قبل از روز غدير درگذشته بودند ، تكليفى نسبت به امامت على عليه السلام نداشته و اقرار اجمالى آنان به تصديق « مَا جَاءَ بِهِ النَّبِيّ صلى الله عليه و آله » كافى بود .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nپرسش 58\r\nامير مؤمنان در نامهء خود به معاويه مىنويسد : « كسانى با من بيعت كردند كه با ابوبكر ، عمر و عثمان دست بيعت دادند و با من بر اساس همان چيزهايى بيعت كردند كه با آن‌ها كرده بودند . پس مردى كه در بيعت حاضر بوده حق ندارد ، انتخاب ديگرى كند . »\r\nبنابر اين نتيجه مىگيريم :\r\n1 . امام را مهاجر و انصار انتخاب مىكنند .\r\n2 . به‌همان صورتىكه با ابوبكر ، عمر و عثمان بيعت شد ، همان‌گونه با على عليه السلام بيعت شد .\r\n3 . شورا از آنِ مهاجرين و انصار است و اين نشانهء مقام والاى آن‌هاست .\r\n4 . كسى را كه مهاجرين و انصار قبول كنند و با او بيعت نمايند ، خداوند او را مىپسندد .\r\n5 . شيعيان معاويه را لعنت مىكنند ، امّا على عليه السلام در نامه‌هايش او را لعنت نمىكند .\r\nپاسخ\r\nقرآن مجيد به مسلمانان آموزش مىدهد كه با افراد مخالف به يكى از سه شيوه سخن بگوييد :\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nالف ) با برهان و دليل علمى\r\nب ) با هدف پند ، اندرز و نصيحت\r\nج ) جدل ؛ يعنى با مسلّمات خودِ او برايش دليل بياوريد . « 1 » \r\nبنابراين ، امير مؤمنان با دشمنِ لجوج از راه سوم وارد مىشود و لحن سخن گفتن او حاكى است كه راه جدل و محكوم كردنِ طرف ، با منطقِ خودِ او را در پيش گرفته است و لذا مىگويد : آنان كه با آن سه نفر بيعت كرده‌اند ، همان‌ها نيز با من بيعت كرده‌اند ، پس چگونه است كه بيعت آن‌ها را با آن سه نفر پذيرفتى ليكن دربارهء من نپذيرفتى ؟\r\nدر نامه‌اى ديگر مىنويسد : « برادرت ( يزيد ) امير ابوبكر در شام بود و به بيعت عمر در مدينه گردن نهاد . تو امير عمر بودى و به بيعت عثمان در مدينه گردن نهادى ، اكنون نيز بايد بر بيعت من گردن نهى ؛ زيرا اين سه همه از يك مقوله‌اند . »\r\nاين گونه سخن گفتن ، دليل بر اين نيست كه امام عليه السلام اين منطق را پذيرفته است .\r\nاكنون مطلب را كمى باز كنيم و ببينيم ريشهء اختلاف كجاست ؟\r\nعلى عليه السلام با بيعت مهاجران و انصار زمام خلافت را به دست گرفت - آن هم پس از اصرار فراوان - و از آنجا كه معاويه را فرد صالحى نمىدانست ، از استاندارى شام عزلش كرد . هر چه به امام گفتند : كمى صبر كنيد تا بر امور كشور مسلّط شويد ، آنگاه وى را عزل كنيد ، فرمود : به خدا سوگند يك روز هم نمىتوانم او را در اين مسند بپذيرم . در اين هنگام\r\n\r\n","description":"","footnote":" ( 1 ) . ادْعُ إِلَى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجَادِلْهُمْ بِالَّتِي هِيَ أَحْسَنُ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَهُوَ أَعْلَمُ بِالْمُهْتَدِينَ ( نحل : 125 ) . ","page_name":" 170 ","page_number":170},
  {"content":"\r\n\r\nمعاويهء دنيا طلب ، سر به شورش نهاد و خونخواهى عثمان را بهانه كرد و على را متهم به دست داشتن در خون عثمان نمود . در چنين وضعيتى است كه اميرمؤمنان اين نامه را مىنويسد و حاصل نامه آن است كه :\r\nاى معاويه ، چرا سر به شورش نهاده‌اى ؟ آنچه كه مىتواند عذر و بهانه براى تو باشد ، يكى از اين دو مورد است :\r\nالف ) خلافت من نا مشروع باشد ؛ در حالى كه خلافت من با خلافت پيشينيان ، از نظر كم و كيف و چند و چونِ آن يكسان است ، همان‌ها كه با آن سه دست بيعت دادند با من نيز بيعت كردند .\r\nب ) نقشى در قتل عثمان داشته باشم ؛ در حالى كه اگر به عقلت رجوع كنى و هوا و هوس را كنارى نهى ، مرا بىگناه‌ترين فرد در خون عثمان مىيابى .\r\nبا اين توضيح معلوم مىشود كه امام عليه السلام در مقام بيانِ مسألهء كلامى و عقيدتى نيست ، بلكه در مقام قطع و رد عذر انسان شورشگرى است كه مىخواهد اوضاع مسلمين را به هم بريزد و امام بنا دارد او را با منطق ، از مركب شرّ و افساد پايين بياورد ؛ چنان‌كه همين كار را با طلحه و زبير و نيز با خوارج انجام داد تا بتواند از جنگ و خونريزى پيش‌گيرى كند .\r\nپس به اين نتيجه مىرسيم كه طراح پرسش‌ها ، نتايج و موارد پنجگانه‌اى را كه آورده ، همه‌اش بىپايه است .\r\nامّا اين‌كه چرا على عليه السلام در نامهء خود معاويه را لعن نكرده ، معلوم است ، چون حضرت مىخواست با نگاشتن چنين نامه‌اى ، معاويه را جلب كند نه طرد . بنابر اين ، لعن كردن با چنين هدفى سازگار نيست و با بلاغت ، كه سراپاى كلام امام را احاطه كرده ، ناسازگار است .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nپرسش 59\r\nشيعه منكر بيعت كردن ابوبكر ، عمر و عثمان با پيامبر صلى الله عليه و آله در زير درخت « بيعت رضوان » است و در حالى كه خداوند خبر داد او از كسانى است كه زير درخت با پيامبر بيعت كرد . « 1 » \r\nپاسخ\r\n1 . هرگاه از جمعيتى انبوه تمجيد كنند و آنان را به نيكى بستايند ، اين ستايش ، مربوط به مجموع آنان است ، نه فرد فرد ايشان . وقتى مىگويند دانشجويان اين دانشگاه بسيار جدى و كوشا هستند ، اين تعريف مربوط به غالب آن‌ها است ، نه فرد فرد آنان و اين نوع تعريف‌هاى گروهى ، دليل بر شايستگى تك تك افراد نيست . بنابراين ، نمىتوان با اين آيه بر فضيلت شخص معينى استدلال كرد ، بهترين دليل اين است كه عبداللَّه بن ابىّ ، رهبر منافقان و نيز دار و دستهء او در بيعت رضوان حضور داشتند و با پيامبر بيعت كردند و اگر كناره‌گيرى مىكردند ، تاريخ آن را ذكر مىكرد ؛ چنان كه در « احد » يادآورى نموده است و اين‌كه فرزند ابىّ با دار و دستهء خود ، كه حدود هفتصد نفر بودند ، از رزمندگان اسلام جدا شدند . آيا مىتوان با اين آيه بر فضيلت عبداللَّه بن ابى و دار و دستهء او استدلال كرد ؟\r\n2 . از دقت در الفاظ آيه مىفهميم كه اين رضايت مخصوص همان\r\n\r\n","description":"","footnote":" ( 1 ) . فتح : 15 ","page_name":" 172 ","page_number":172},
  {"content":"\r\n\r\nزمان بوده ؛ چنان كه مىفرمايد : لَقَدْ رَضِىَ اللَّهُ عَنْ الْمُؤْمِنِينَ إِذْ يُبَايِعُونَكَ . . . ؛ « آنگاه كه با تو بيعت كردند ، خداوند از ايشان راضى شد . » روشن است كه اين دليل بر بقاى رضايت تا پايان عمر نيست . هر گاه دليل قاطعى اقامه شود كه يكى از آنان بعد از ماجراى بيعت ، كارى بر خلاف موازين اسلام انجام داده ، با مضمون اين آيه منافاتى نخواهد داشت و به يك معنا ، رضاى الهى ، كه از صفات فعل او است نه از اوصاف ذات او ، به سخط تبديل مىشود . لذا در همين سوره يادآور مىشود كه اين بيعت بايد پايدار باشد و اگر پيمان‌شكنى كنند ، به ضرر خود آن‌ها است ؛ چنان‌كه مىفرمايد :\r\nإِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّمَا يَنْكُثُ عَلَى نَفْسِهِ . . . . « 1 » \r\n« آنان كه با تو بيعت مىكنند ، مانند آن است كه با خدا بيعت مىكنند ، دست خدا بالاى دست آن‌ها است ، هركس اين پيمان را بشكند ، به ضرر خود شكسته است . . . »\r\nدر اسلام اصلى است به نام « إِنَّمَا اْلأَعْمَالُ بِالْخَواتِيم » « 2 »  و از روايتى كه بخارى نقل مىكند ، به دست مىآيد كه روزهاى نخستينِ زندگى انسان معيار قضاوت نيست ، بلكه آخرين روزهاى زندگانى ، معيار قضاوت دربارهء كلّ زندگى او است . آنگاه پيامبر صلى الله عليه و آله فرمود : « إِنَّمَا اْلأَعْمَالُ بِالْخَواتِيم » .\r\n\r\n","description":"","footnote":" ( 1 ) . فتح : 10  ( 2 ) . صحيح بخارى ، ج 4 ، ص 233 ، كتاب قدر ، باب 5 ، حديث 7 - 66 ","page_name":" 173 ","page_number":173},
  {"content":"\r\n\r\nچه انسان‌هايى كه در نخستين روزهاى زندگانى خود ، عابدانى نيك‌انديش و زاهدانى خوش عمل بودند ؛ به‌گونه‌اى كه قلوب آنان ، مورد نزول آيات خدا بود ، ليكن شيطانِ نفس بر آنان چيره شد و از صراط مستقيم بيرونشان راند . نمونهء واضح آن بلعم باعُور « 1 »  و قارون بنى اسرائيل « 2 »  است .\r\nبنابراين ، بايد ديد آيا همهء صحابه در پايان زندگى نمرهء خوبى داشتند يا برخى از آنان ، كه به عنوان نمونه از جيش اسامه تخلّف كردند و مورد لعن قرار گرفتند .\r\n\r\n","description":"","footnote":" ( 1 ) . اعراف : 175  ( 2 ) . قصص : 81 ","page_name":" 174 ","page_number":174},
  {"content":"\r\n\r\n\r\nپرسش 60\r\nبا اين كه هيچ سنّى به اهل بيت عليهم السلام ناسزا نمىگويد ، چرا شيعه ناسزا گفتن به بزرگان اصحاب ، به خصوص خلفا را عبادت مىشمارد ؟\r\nپاسخ\r\nشيعه پيرو اميرمؤمنان على عليه السلام است كه پيوسته به ياران و پيروان خود دستور مىداد :\r\n« من خوش ندارم‌كه شما دشنام دهنده باشيد . اى كاش ( به جاى سبّ و دشنام ) ، كردارشان را يادآور مىشديد و حالات آنان را بيان مىكرديد » . « 1 » \r\nبنابراين ، فحش و دشنام و به تعبير طراح پرسش‌ها ، « سبّ » كار افراد بى فرهنگ است و خود پيامبر فرمود : « سِبَابُ الْمُؤْمِنِ فُسُوقٌ » . بنابراين ، آنچه از شيعه در اين مورد مىبينيد يا مىشنويد :\r\nاوّلًا : مربوط به همهء صحابه نيست . مجموع صحابهء پيامبر ، حدود يكصد هزار نفر بوده‌اند كه نام حدود پانزده هزار نفر از آنان ثبت شده و بقيه از هر نظر مجهول و ناشناخته‌اند . چگونه مىشود فرد خردمند ، تير به تاريكى اندازد و افراد ناشناخته را دشنام دهد ؟\r\n\r\n","description":"","footnote":" ( 1 ) . نهج البلاغه ، كلمات قصار ، 206 ","page_name":" 175 ","page_number":175},
  {"content":"\r\n\r\nثانياً : در ميان پانزده هزار صحابى كه نام و خصوصيات آنان آمده ، گروه زيادى از آن‌ها در مصائب و رنج‌هايى كه به اهل بيت رسيده ، نقشى نداشته‌اند و گروهى پيشگامان تشيع بودند و على عليه السلام را از آغاز به عنوان خلافت و امامت شناختند و بر اين فكر پايدار بودند . چگونه مىتوان به افرادى كه هيچ جرم و خطايى ندارند ، دشنام داد ؟ فقط آنان كه نسبت به حقوق اهل بيت عليهم السلام تجاوز كرده و مقام و منزلت ايشان را رعايت نكردند ، مورد انتقاد هستند و اعمال آن‌ها با موازين اسلام سنجيده مىشود و اين كارى است كه خود خداوند در قرآن انجام داده است . وليد بن عقبه را فاسق مىخواند « 1 »  و گروهى را كه پيامبر را در خطبهء نماز جمعه تنها گذاشتند و به سوى تجارت و لهو رفتند ، نكوهش مىكند . « 2 » \r\nمتأسفانه برخى از سلفىها لباسى از قداست بر آنان پوشانده‌اند كه گويا انتقاد از آن‌ها به معناى خروج از دين است ! اين قداستى كه اكنون خلفا و صحابه در جامعهء سلفىها به خود گرفته‌اند ، در دوران خلافتشان نداشتند ، بلكه به مرور زمان ، آن هم به عنوان مقابله با اهل بيت عليهم السلام اين قداست را براى آن‌ها ايجاد كردند .\r\nاگر صحيح بخارى را ورق بزنيد و در تفسير سورهء نور ، حديث 4720 را بررسى كنيد ، خواهيد ديد كه دو صحابى بزرگ ؛ به نام‌هاى « سعدبن معاذ » و « سعد بن عباده » ، در مسجد ، در محضر پيامبر با همديگر درگير شدند . سعدبن عباده به سعدبن معاذ گفت : به خدا سوگند دروغ مىگويى ! اسيد بن حضير ، به سعد بن عباده گفت : به خدا سوگند تو از دروغ‌گويان و\r\n\r\n","description":"","footnote":" ( 1 ) . حجرات : 6  ( 2 ) . جمعه : 11 ","page_name":" 176 ","page_number":176},
  {"content":"\r\n\r\nمنافقان هستى كه از منافقان دفاع مىكنى ! حتى درگيرى عمار ياسر با خالدبن وليد در محضر پيامبر معروف و مشهور است . « 1 » \r\nپيامبر هرگز نفرمود : چون شما ياران مرا دروغگو و منافق خوانديد ، از اسلام خارج شديد !\r\nپيامبر صلى الله عليه و آله بخشى از همين ياران را به عنوان « فئهء باغيه » ( گروه سركش ) معرفى مىكند . هنگامىكه پيامبر عمار بن ياسر را ديد گرد و خاك بر چهره‌اش نشسته ، گفت : خوشا به حال عمار ! گروه سركش او را مىكشند .\r\nعمار آنان را به بهشت دعوت مىكند و آنان او را به دوزخ فرا مىخوانند . « 2 » \r\nافزون بر آن ، بر اساس مذهب اشعرى ، تكفير و لعن مايهء خروج از مذهب نيست . « 3 » \r\n\r\n","description":"","footnote":" ( 1 ) . مستدرك حاكم ، ج 3 ، ص 29  ( 2 ) . صحيح مسلم ، ج 4 ، ص 2234 ، شماره حديث 2916 و طبقات ابن سعد ، ج 3 ، ص 252 ؛ مستدرك حاكم ، ج 3 ، ص 149 ؛ جامع الاصول ، ج 9 ، ص 44 ، حديث 6583  ( 3 ) . الفصل ابن حزم ، ج 4 ، ص 204 ","page_name":" 177 ","page_number":177},
  {"content":"\r\n\r\n\r\nپرسش 61\r\nاگر ائمه از غيب آگاهند ، چرا حسين عليه السلام مقدارى آب براى خود و يارانش تهيه نكرد تا در اثناى جنگ بى آب نمانند ؟ آيا او نمىدانست كه به آب نياز خواهند داشت ؟\r\nپاسخ\r\nمثلى است معروف كه مىگويد : « دروغگو كم حافظه است ! » در پرسش پيشين ( پرسش 60 ) مدعى شديد : هيچ سنّى به اهل بيت ناسزا نمىگويد . ما هم مىگوييم كه هيچ سنّى به اهل بيت ناسزا نمىگويد ، امّا اين فرد سلفى ، هنوز مركب روى كاغذش خشك نشده ، به حسين‌بن على عليهما السلام ناسزا مىگويد و او را متهم مىكند كه آيهء وَأَعِدُّوا لَهُمْ مَا اسْتَطَعْتُمْ مِنْ قُوَّةٍ . . . « 1 »  را ناديده گرفته است .\r\nاگر او تاريخ كربلا را درست مىخواند و از شهامت و ايثار حسين‌بن على عليهما السلام آگاه بود متوجه مىشد كه امام عليه السلام به اندازهء كافى آب به همراه داشت ، ولى آنگاه كه با سپاه حرّ بن يزيد رياحى روبه‌رو گرديد و آنان را تشنه كام يافت ، به‌گونه‌اى كه نزديك بود از پا درآيند ، دستور داد مشك‌هاى آب را در اختيار آنان بگذارند و همه را سيراب كنند ، حتى به فردى كه از فرط خستگى قادر به نوشيدن آب نبود ، كمك كرد تا آب بنوشد .\r\n\r\n","description":"","footnote":" ( 1 ) . انفال : 60 ","page_name":" 178 ","page_number":178},
  {"content":"\r\n\r\nحسين ، فرزند على بن ابى طالب است ، همو كه وقتى معاويه شريعهء فرات را بر روى سپاهش بست و آنان گرفتار تشنگى شدند و با يك هجوم شريعه را از تصرف معاويه در آورد ، اجازه داد هر دو طرف از آن آب استفاده كنند .\r\nامام حسين عليه السلام و يارانش روز دوم محرم به سرزمين كربلا رسيدند و در بيابانى خشك و دور از آبادى محاصره شدند و در روز دهم به شهادت رسيدند . آنان براى چند روز مىتوانستند ذخيره داشته باشند ؟\r\nدر پايان بايد يادآور شويم كه شيوهء اهل بيت عليهم السلام شيوهء انسانى است .\r\nآنان هرگز دشمن را با تشنگى و عطش از پا درنمىآوردند . اين شيوهء اموىها بودكه از اين راه وارد مىشدند .\r\nدر ضمن پيش‌تر گفتيم‌كه امامان عليهم السلام - به اذن الهى - از غيب آگاه مىشدند ، ولى موظف بودند ، طبق شيوهء معمول و مانند ديگران زندگى كنند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nپرسش 62\r\nمسلم است كه دين در دوران پيامبر صلى الله عليه و آله كامل شد ؛ زيرا خداوند مىفرمايد : . . . الْيَوْمَ أَكْمَلْتُ لَكُمْ دِينَكُمْ . . . اما مذهب شيعه بعد از وفات پيامبر پديد آمد ؟\r\nپاسخ\r\nتشيع به معناى پيروى از پيامبر است ؛ پيروى در تمام آنچه كه آورده است ؛ از جمله ، ولايت على و فرزندان او .\r\nروشن است كه تشيع به اين معنا ، عين اسلام است ، نه جدا از اسلام .\r\nتشيع و اسلام ، دو روى يك سكه‌اند . تشيع يك مكتب سياسى يا كلامى نيست كه پس از پيامبر پديد آمده باشد و اصلًا خود پيامبر صلى الله عليه و آله نام شيعه را بر پيروان على نهاد .\r\nدر تفسير آيهء إِنَّ الَّذِينَ آمَنُوا وَعَمِلُوا الصَّالِحَاتِ أُوْلَئِكَ هُمْ خَيْرُ الْبَرِيَّةِ ، « 1 »  رواياتى در اين مورد وارد شده است . « 2 » \r\nدر مورد نامگذارى پيروان على به شيعه از سوى پيامبر ، چهل روايت در منابع اهل سنت وارد شده است . طبرسى و سيوطى فقط برخى از آن‌ها را نقل كرده‌اند .\r\nو اصلًا آيهء . . . الْيَوْمَ أَكْمَلْتُ لَكُمْ دِينَكُمْ . . . در روز غدير فرود آمد ؛\r\n\r\n","description":"","footnote":" ( 1 ) . بيّنه : 7  ( 2 ) . تفسير طبرى و تفسير الدر المنثور ، تفسير سورهء بيّنه . ","page_name":" 180 ","page_number":180},
  {"content":"\r\n\r\nهمان روز كه پيامبر صلى الله عليه و آله با تعيين معمار آيندهء اسلام ، دين را به حد كمال رساند . مقصود از تكميل ، تكميل فروع نيست ؛ زيرا پس از اين آيه ، آيات و رواياتى دربارهء احكام و فروع آمده است . بلكه مراد تكميل در اصول و اركان بوده است .\r\nدر مورد تفسير آيهء . . . الْيَوْمَ أَكْمَلْتُ لَكُمْ دِينَكُمْ . . . به كتاب « الميزان فى تفسير القرآن » و كتاب شريف « الغدير » مراجعه فرماييد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nپرسش 63\r\nخداوند ، در مورد پاكدامنى و بىگناهى عايشه ، در قضيهء معروف « إفك » « 1 »  آيه نازل كرد ، امّا بعضى از شيعيان هنوز هم او را متهم به خيانت مىكنند ، آنگاه در پاورقى به تفسير على بن ابراهيم و تفسيرهايى استناد مىجويد .\r\nپاسخ\r\nطراح پرسش‌ها اگر فردى واقع گراست ، چرا به تفاسير معتبر شيعه مراجعه نكرده است ؟ مفسران شيعه در مسألهء افك ، عايشه را تنزيه مىكنند . شما مىتوانيد اين مطلب را در تفاسير معتبر شيعه ، ملاحظه كنيد . « 2 » \r\nمرحوم علامهء طباطبايى ، رواياتى از اهل سنت را كه حاكى است پيامبر صلى الله عليه و آله به همسر خود سوء ظن پيدا كرده بود ، باطل خوانده و آن‌ها را رد مىكند ؛ يعنى در اين گامى فراتر از اهل سنت برمىدارد !\r\nاختلافى كه برخى از مفسّران شيعه با مفسران سنّى دارند اين است كه مىگويند : مسأله افك مربوط به عايشه نبوده بلكه مربوط به ماريهء قبطيه بوده است و در تاريخ نيز شواهدى بر دوّمى هست . در هر حال آنچه كه مورد اتفاق است اين‌كه آن همسر پيامبر ، خواه عايشه باشد خواه ماريه از\r\n\r\n","description":"","footnote":" ( 1 ) . نور : 11  ( 2 ) . مجمع البيان ، ج 4 ، ص 120 ، تفسير آيهء ا لذِينَ جَاؤُوا بِالْإِفْكِ . . . ؛ الميزان فى تفسير القرآن ، ج 15 ، صص 105 و 116 ","page_name":" 182 ","page_number":182},
  {"content":"\r\n\r\nچنين اتهامى پيراسته است .\r\nشگفت اين‌جا است ، دو تفسيرى كه در پاورقى از آن‌ها ياد مىكند ، با صراحت گفته‌اند : همسران پيامبران ، ممكن است مرتكب گناه شوند ولى هرگز در مسائل زناشويى خيانت نمىكنند و اين را به صورت يك ضابطه كلّى مطرح مىكنند كه شامل حال همسران پيامبر اسلام نيز مىباشد .\r\nآنان اين نظريه را در تفسير آيه 10 سورهء تحريم ، كه دربارهء همسران نوح و لوط مىفرمايد : « فَخَانَتَاهُمَا » مطرح كرده‌اند . با اين وصف گردآورندهء پرسش‌ها ، از اين كتاب نقل مىكند كه آن‌ها عايشه را به خيانت متهم كرده‌اند ! خوب است لااقل اندكى تقوا و امانتدارىِ علمى در تبليغ مذهب خود و تخريب چهرهء ديگران رعايت شود .\r\nدر ضمن پيش‌تر ( پرسش 51 ) گفتيم كه تفسير قمى ارزش علمى ندارد ؛ زيرا اين كتاب را فردى مجهول و ناشناخته به علىبن ابراهيم نسبت مىدهد و قسمتى از آن را از زياد بن منذر ، معروف به ابىالجارود ، كه ضعيف شمرده شده ، نقل مىكند . با اين وضع چگونه اين كتاب را سند قرار مىدهد . ديگرانى مانند سيد بحرانى نيز از آن تفسير نقل كرده‌اند .\r\nالبته اين دفاع از عايشه به معناى دفاع از همهء كارهاى او نيست .\r\nشكى نيست كه شورش مسلحانهء او بر ضد امام زمان خود ؛ يعنى على عليه السلام خلاف شرع آشكار و بر خلاف دستور صريح قرآن است كه به زنان پيامبر صلى الله عليه و آله مىفرمايد : . . . وَقَرْنَ فِي بُيُوتِكُنَّ . . . ؛ « 1 »  « در خانه‌هاى خود آرام\r\n\r\n","description":"","footnote":" ( 1 ) احزاب : 33 ","page_name":" 183 ","page_number":183},
  {"content":"\r\n\r\nگيريد . »\r\nاين چيزى نيست كه شيعه بگويد همهء مفسران و تاريخ نگاران در اين مسأله هماهنگ‌اند ولى برخى از هواداران عايشه عذر مىآورند كه او اجتهاد كرده ؛ يعنى در مقابل آيهء قرآن نظر داده است و كسانى كه با موازين اسلام آشنا هستند ، مىدانند كه اين كار به هيچ وجه جايز نيست و هيچ مسلمانى حق ندارد بر خلاف دستور صريح خدا و رسول ، اجتهاد كند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nپرسش 64\r\nاگر على و دو فرزندش ، حسن و حسين عليهم السلام داراى قدرت خارق العاده در مواجهه با دشوارىها بودند ، چرا حسن‌بن على ناگزير به صلح با معاويه شد و حسين‌بن على در سختى قرار گرفت و كشته شد و به هدف خود نرسيد ؟\r\nپاسخ\r\nاز نظر قرآن ، پيامبر خدا صلى الله عليه و آله داراى قدرت فوق‌العاده بود . معراج و شق‌ّالقمر و ديگر معجزات و كرامات او ، كه در كتاب‌هاى حديث به صورت متواتر نقل شده ، براين مطلب گواه‌اند . اما با اين قدرتِ فوق‌العاده ، دندانش در جنگ احد با تير يا سنگ دشمن شكست و چهره‌اش خونين شد و هفتاد نفر از يارانش به شهادت رسيدند . در جنگ خندق از گرسنگى سنگ بر شكم مىبست . در حديبيه ناگزير شد با مشركان مكه صلح كند . در جنگ هوازن آرايش نظامى او به هم ريخت و نيروهايش گريختند . در محاصرهء طائف پيروزى به دست نياورد و پس از درگذشت او ، قبايل زيادى در جزيرةالعرب شورش كردند . به نظر شما چرا پيامبر صلى الله عليه و آله با آن قدرت خارق العاده ، با همه اين مشكل روبه‌رو شد ؟ !\r\nپاسخ همهء اين‌ها يك جمله است و آن اين كه : انبيا از طريق وسايل عمومى و روش‌هاى عادى به تبليغ پرداخته و با دشمنان مىجنگيدند و تنها در مواردى خاص ، كه اثبات نبوت نياز به اعمال قدرت فوق‌العاده داشت و يا وضعيت ايجاب مىكرد كه از نيروى غيبى كمك بگيرند ، چنين مىكردند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاميرمؤمنان درست همين شيوه را در پيش گرفت و فرزندانش حسن و حسين عليهما السلام نيز مأمور به ادارهء كشور از طريق وسائل عادى بودند .\r\nاين نويسندهء ناآگاه به حسين‌بن على عليهما السلام توهين مىكند و مىگويد :\r\nحسين به هدفش نرسيد . ما مىگوييم او به هدف خود رسيد . روشن است كه هدف او بيدارگرى و برانگيختن همت و حس شهادت طلبى و امر به معروف و نهى از منكر در مسلمانان بود كه از چنگال حاكمان بى ايمان و ستمگر اموى رهايى يابند و او به فضل الهى به همين هدف رسيد و همهء قيام‌هايى كه پس از حسين‌بن على عليهما السلام صورت گرفت ، استمرار قيام حسينى بود .\r\nطراح پرسش‌ها تصوّر كرده است كه امام حسين عليه السلام نيز مانند خلفا ، حكومت و قدرت سياسى را جستجو مىكرد ؛ از اين رو مىگويد : او به هدف خود نرسيد !\r\nحسين بن على با شهادت خود تولّدى جديد يافت و با از دست دادن حيات مادى ، حيات اجتماعى دائمى در جامعه به دست آورد و حياتى برزخى نزد خدا بدان افزوده شد ؛ چنان كه مىگويد :\r\n پايان زندگانى هر كس به مرگ اوست * جز مرد حق كه مرگ وى آغاز دفتر است\r\nآغاز شد حيات حسينى به مرگ او * اين قصه ، رمز آب حيات است و كوثر است\r\nسربازى حسين و سرافرازى حسن * امروز زينت هر تاج و افسر است « 1 »  \r\n\r\n","description":"","footnote":" ( 1 ) . اين اشعار از آيهء وَلَا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْوَاتاً بَلْ أَحْيَاءٌ عِنْدَ رَبِّهِمْ يُرْزَقُونَ ( آل عمران : 169 ) الهام گرفته است .\r\n","page_name":" 186 ","page_number":186},
  {"content":"\r\n\r\n\r\nپرسش 65\r\nشيعيان فضايل على عليه السلام را از اصحاب پيامبر صلى الله عليه و آله نقل مىكنند و در عين حال معتقدند بيشتر اصحابِ پيامبر راه ارتداد را در پيش گرفتند . بر چنين رواياتى چگونه اعتماد مىكنيد ؟\r\nپاسخ\r\nبارها گفته‌ايم‌كه اين نسبت‌ها به شيعه ، اتهامى بيش نيست ؛ اتهاماتى كه طراحان پرسش‌ها ، بدون ذكر مدرك ، مرتب تكرار مىكنند . شگفت اينجاست خود صحاح بر ارتداد اكثريت صحابه گواهى مىدهند و در اين مورد به كتاب جامع الأصول ، جلد دهم ، قسمت حوض كوثر مراجعه شود .\r\nدر آن كتاب 10 روايت از صحاح و سنن نقل مىكند كه پيامبر گروهى از ياران خود را كنار حوض كوثر مىبيند و مىخواهد به آن‌ها اجازهء ورود دهد ، ولى همهء آن‌ها رانده مىشوند و خطاب مىرسد : تو نمىدانى كه آن‌ها پس از درگذشت تو چه كردند ! آن‌ها به قهقرا برگشته و مرتد شده‌اند . گفتنى است ، قسمتى از آن احاديث را در مقدمهء كتاب آورديم .\r\nآيا اين درست است كه آنچه در كتاب‌هاى خودشان هست به ما نسبت دهند ؟ از اين گذشته ، بارها گفته‌ايم كه تعداد عمده‌اى از صحابه\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nپيشگامان تشيع بودند و اسامى آن‌ها در كتاب‌ها آمده است و اگر مسألهء ارتداد برخى از صحابه در برخى از كتاب‌هاى رجالى يا حديثى شيعه ، مطرح شده ، اخبار آحادى است كه ارزش علمى ندارد و در صورت صحت ، مقصود ناديده گرفتن وصايت و امامت على عليه السلام است .\r\nاز اين گذشته ، به اتفاق دانشمندان حديث در روايات متواتر ، اسلام و ايمان و تقوا شرط نيست ، بلكه همين كه جمعى خبر دهند كه اتفاق آنان بر كذب محال عادى باشد ، خبر آنان پذيرفته مىشود . حديث غدير را 120 نفر از صحابه نقل كرده‌اند ، اكنون آيا مىشود اين حديث را ناديده گرفت ، در صورتى كه همهء راويان از نظر اهل سنت عادل‌اند ؟\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nپرسش 66\r\nشيعه مدعى است هدف ابوبكر ، عمر و عثمان ، پادشاهى و رياست بود ، آنگاه دليل مىآورد كه آن‌ها با انسان‌هاى مرتد و كافر جنگيدند ، اگر چنين است ، پس هدفشان رياست نبود .\r\nو دربارهء عثمان مىپذيرند كه وقتى شورشيان او را محاصره كردند تا بكشند ، او كسى را نكشت ! ؟\r\nپاسخ\r\nاز نيت هر فردى تنها خدا آگاه است ولى گاهى مىتوان از اعمال افراد ، به نيت آن‌ها پى برد . ابوبكر به هر صورتى بود به خلافت رسيد و عمر در تحكيم خلافت او كوشيد . ابوبكر به هنگام مرگ ، بدون در نظر گرفتن شوراى مهاجر و انصار ، عمر را به خلافت برگزيد . عمر نيز هنگام مرگ شوراى شش نفره تشكيل داد و تركيب اعضاى شورا را به‌گونه‌اى چيد كه محروميت على قطعى بود و على در آن ، دو رأى بيشتر نداشت و چهار رأى از آن مخالفان او بود ، به ويژه آن‌كه عبدالرحمان‌بن عوف عضو شورا ، دو شرط براى خليفه قرار داد :\r\nالف ) عمل به كتاب خدا و سنت .\r\nب ) عمل به سيرهء ابوبكر و عمر .\r\nاو مىدانست امام على شرط دوم را نخواهد پذيرفت و همين هم بود . حضرت در برابر او پيشنهاد كرد : تنها به كتاب خدا و سنت رسول\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nعمل خواهم كرد . . . « 1 »  آيا با اين شرايط مىتوان گفت آنان براى خدا خلافت را پذيرفتند .\r\nو امّا اين‌كه عثمان كسى را نكشت ، او به تنهايى در محاصره بود و قدرتى نداشت تا به كسى فرمان كشتن بدهد و آن روزى كه قدرت داشت ، از ضرب و شتم ياران رسول خدا مانند ابوذر ، عمّار ، عبداللَّه بن مسعود و . . . دريغ نكرد و دستور به كشتن مصريان داد .\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 1 ، ص 188 و 194 ؛ تاريخ يعقوبى ، ج 1 ، ص 162 ","page_name":" 190 ","page_number":190},
  {"content":"\r\n\r\n\r\nپرسش 67\r\nفرقهء قاديانى ، به خاطر ادعاى نبوت براى رهبرشان ، كافر هستند ، پس آن‌ها با شيعيان ، كه مىگويند ائمه داراى ويژگىهاى پيامبران هستند ، چه تفاوتى دارند ؟\r\nپاسخ\r\nبايك مرتبه مراجعه به كتاب‌هاى عقيدتىِ شيعه ، تفاوت اين دو گروه به‌خوبى معلوم مىشود . شيعه معتقد است كه نبوت با پيامبر صلى الله عليه و آله ختم شده و بر احدى پس از وى وحى نازل نمىشود و ديگر پيامبرى تا روز رستاخيز نخواهد آمد ، ولى اين مانع از آن نيست كه افراد پاكدامنى در دامان پيامبر تربيت شوند و مورد لطف الهى قرار گيرند كه كليهء وظايف پيامبر را در رهبرى امت ، به جز تلقى وحى ، برعهده گيرند . و اين مطلب از حديث پيامبر صلى الله عليه و آله كه مسلم آن را در صحيح خود نقل كرده ، گرفته شده است :\r\n« أَنْتَ مِنِّي بِمَنْزِلَةِ هَارُونَ مِنْ مُوسَى إِلَّا أَنَّهُ لَا نَبِيَّ بَعْدِي » « 1 »  به دست مىآيد .\r\nگردآورندهء پرسش‌ها تصور كرده است اگر فردى معصوم از گناه باشد ، حتماً بايد پيامبر باشد . او نمىداند كه مريم معصوم از گناه بود ولى پيامبر نبود و تصور كرده كه اگر فردى از غيب خبر داد ، بايد پيامبر باشد ،\r\n\r\n","description":"","footnote":" ( 1 ) . صحيح مسلم ، به شماره 2404 ","page_name":" 191 ","page_number":191},
  {"content":"\r\n\r\nدر حالى كه مصاحب موسى كارهاى خارق العاده انجام داد و آگاهى از غيب نيز داشت ؛ ولى پيامبر نبود .\r\nيوسف كه هنوز به مقام نبوت نرسيده بود ، در زندان از سرنوشت دو زندانى خبر داد !\r\n\r\nپرسش 68\r\nپيامبر صلى الله عليه و آله در حجرهء عايشه دفن مىشود ، در حالى كه شما او را به كفر و نفاق متهم مىكنيد . آيا دفن شدن پيامبر صلى الله عليه و آله در حجرهء عايشه نشانهء علاقه‌اش به وى نبود ؟\r\nپاسخ\r\nگرد آورندهء پرسش‌ها ، آگاهى تاريخى ندارد . مورّخان اهل سنت مىنويسند : نخستين اختلاف پس از مرگ پيامبرخدا صلى الله عليه و آله در محل دفن او بود .\r\nابوبكر از منطقه‌اى به نام « سُنْح » كه در آنجا سكونت داشت آمد و اختلاف را حل كرد و گفت : من از پيامبر شنيده‌ام : پيامبران در هر نقطه‌اى كه بميرند ، بايد در همانجا دفن شوند ، بنابراين ، دفن پيامبر در حجرهء عايشه ، دليل بر دوستى و علاقهء او نسبت به عايشه و يا چيز ديگر نبود .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nپرسش 69\r\nآيا چنين نيست كه ابوبكر و عمر به خاطر جايگاهى كه نزد خدا و پيامبرش داشتند ، افتخار دفن شدن در كنار پيامبر صلى الله عليه و آله را يافتند ؟\r\nپاسخ\r\n1 . سلفىها مىگويند كسى كه مرد ، كارش تمام است و هرگز به ديگران سود و زيانى نمىرساند و در اين مطلب ميان انبيا و غير انبيا ، فرقى نيست .\r\nبنابراين ، از نظر طراح پرسش‌ها كه بلندگوى سلفىها است ، نبايد دفن اين دو نفر در كنار مرقد رسول خدا فضيلتى به حساب آيد .\r\n2 . حجره‌اى كه رسول خدا صلى الله عليه و آله در آن به خاك سپرده شده ، مربوط به عايشه دختر ابى بكر بوده است ، بنابراين ، دختر اجازه داد كه پدر در آن حجره به خاك سپرده شود . پس از او ، هنگامى كه عمر مجروح شد ، پيامى فرستاد و از عايشه درخواست كرد كه او هم در همان حجره به خاك سپرده شود .\r\nبنابراين ، دفن آن‌ها در آن حجره نتيجهء اجازهء زنى است كه به ظاهر مالك آن حجره بود ، ولى اجازهء دفن حسن بن على عليهما السلام را نداد و از اين جهت در بقيع مدفون شد و اگر به ديگران اجازه مىداد آنان نيز دفن مىشدند . بنابراين ، مسأله‌اى جز اجازهء يك زن ، در ميان نبود .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nپرسش 70\r\nشيعيان ادعا مىكنند كه امامت علىبن ابىطالب در قرآن با صراحت بيان شده ، ولى اصحاب آن را پنهان كرده‌اند . پس چرا اصحاب ، رواياتى را كه با آن‌ها بر امامت على عليه السلام استدلال مىشود ، مانند حديث منزلت « أَنْتَ مِنِّي بِمَنْزِلَةِ هَارُونَ مِنْ مُوسَى إِلَّا أَنَّهُ لَا نَبِيَّ بَعْدِي » « 1 »  پنهان نكرده‌اند ؟\r\nپاسخ\r\nدر اين پرسش ، شيعه متهم شده كه مىگويد : آياتى از قرآن - كه به صراحت در آن‌ها امامت على عليه السلام بيان شده - پنهان گرديده است .\r\nاكنون از آنان مىپرسيم : كدام شيعه گفته است : آياتى در قرآن بوده و اصحاب پنهان كرده‌اند ؟ پيداست كه هدف شبهه‌افكنى است و گرنه هيچ مدركى براى اين ادعا ارائه نمىكند .\r\nدر كتب عقايدى شيعه كسى چنين ادعايى نكرده است . آرى ، آياتى در قرآن وارد شده كه شأن نزول آن‌ها ، امامت على عليه السلام است ، نه آن‌كه نام على در آيه بوده و حذف گرديده است ! اكنون به رؤوس آن آيات اشاره مىكنيم :\r\n1 . إِنَّمَا وَلِيُّكُمْ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلَاةَ\r\n\r\n","description":"","footnote":" ( 1 ) . صحيح مسلم ، ح 3404 ","page_name":" 194 ","page_number":194},
  {"content":"\r\n\r\nوَيُؤْتُونَ الزَّكَاةَ وَهُمْ رَاكِعُونَ . « 1 » \r\n2 . يَا أَيُّهَا الرَّسُولُ بَلِّغْ مَا أُنزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَمَا بَلَّغْتَ رِسَالَتَهُ وَاللَّهُ يَعْصِمُكَ مِنْ النَّاسِ . . . . « 2 » \r\n3 . الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمْ الْإِسْلَامَ دِيناً . « 3 » \r\n4 . در بارهء عصمت على و فرزندانش آياتى مانند : إِنَّمَا يُرِيدُ اللَّهُ لِيُذْهِبَ عَنْكُمْ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً . « 4 » \r\n5 . فَقُلْ تَعَالَوْا نَدْعُ أَبْنَاءَنَا وَأَبْنَاءَكُمْ وَنِسَاءَنَا وَنِسَاءَكُمْ وَأَنْفُسَنَا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَةَ اللَّهِ عَلَى الْكَاذِبِينَ . « 5 » \r\nخوشبختانه آفتاب حقيقت ، هيچگاه در پس ابرهاى تيره و تار پنهان نمىماند و شأن نزول اين آيات را انبوهى از محدّثان و مفسّران دربارهء خاندان رسالت نوشته‌اند .\r\nالبته ممكن است گروهى ، اين شأن نزول‌ها را انكار كنند ، ولى هرگز نمىتوانند به‌طور كامل حقيقت را پنهان سازند .\r\n\r\n","description":"","footnote":" ( 1 ) . مائده : 55  ( 2 ) . مائده : 67  ( 3 ) . مائده : 3  ( 4 ) . احزاب : 33  ( 5 ) . آل عمران : 61 ","page_name":" 195 ","page_number":195},
  {"content":"\r\n\r\n\r\nپرسش 71\r\nبه دو دليل مىتوان گفت پس از پيامبر صلى الله عليه و آله ، ابوبكر خليفهء به‌حق بود :\r\n1 . اصحاب خلافت او را پذيرفتند و اگر خليفه به حق نبود مخالفت مىكردند .\r\n2 . على عليه السلام با ابوبكر مخالفت نكرد و با او نجنگيد ! ؟\r\nپاسخ\r\nادعاى نخست ، كه : اصحاب خلافت ابوبكر را پذيرفتند ، ادعايى بيش نيست وگويندهء اين سخن از سرگذشت سقيفه آگاهى ندارد و يا پنهان كارى مىكند . مخالفت با خلافت ابوبكر در آغاز كار ، بيش از آن است كه در اين برگ‌ها بيايد ، تنها به چند مورد بسنده مىشود :\r\n1 . خزرجيان ، كه نيمى از انصار بودند ، با ابو بكر بيعت نكردند ؛ زيرا آنان مصمّم بودند كه زمام خلافت را به سعد بن عباده بسپارند ، چون سعدبن عباده در سقيفه زير دست و پا له شد ، همگى گفتند : « لَا نُبَايَعُ إِلَّا عَلِيّاً » و سرانجام رييس خزرجيان به‌خاطر ترس از حكومت وقت ، مدينه را به عزم شام ترك كرد ، ولى متأسفانه در آنجا ترور شد و خون او آن چنان لوث گرديد كه قاتلش هم مشخص نشد و قتل او را به جن‌ها نسبت دادند !\r\nشاعرى گفت :\r\n قد قتلنا سيّد الخزرج سعد بن عبادة * فرميناه بسهمين فلم نخط فؤاده \r\n\r\n","description":"","footnote":"","page_name":" 196 ","page_number":196},
  {"content":"\r\n\r\n2 . بنى هاشم و گروهى از اصحاب در خانهء امير مؤمنان عليه السلام تحصن كردند و حاضر به بيعت نشدند . آن‌ها را تهديد كردند و گفتند خانه را با شما به آتش مىكشيم و اين مسأله‌اى نيست كه بتوان آن را انكار كرد .\r\nعمر با گروهى به در خانهء على عليه السلام آمدند و با دخت گرامى پيامبر برخورد كرد و گفت با همين قبيله خانهء شما را به آتش مىكشم . بايد اين گروه از خانه بيرون بيايند و بيعت كنند . مدارك اين حادثه را در پاورقى ببينيد . « 1 » \r\nو امّا اين كه چرا على عليه السلام با مخالف خود نجنگيد ؟ بارها در اين باره سخن گفته‌ايم و خود اميرمؤمنان عليه السلام در يكى از سخنانش « 2 »  علت سكوتش را بيان كرده است و آن اين كه موقعيت پس از پيامبر صلى الله عليه و آله آنچنان نگران كننده بود كه قيام حضرت براى گرفتن حق خود ، به قيمت نابودى اصل اسلام تمام مىشد . مسلّماً در اين وضعيت ، على عليه السلام ترجيح مىداد اصل اسلام باقى بماند ، هر چند خلافت او از دست برود و گذشته از اين ، كار اميرمؤمنان عليه السلام طبق وصيت پيامبر صلى الله عليه و آله بود . پيامبر او را در اين مورد امر به سكوت كرده بود ، ولى دربارهء قاسطين و ناكثين و مارقين مأمور به جنگ بود . ازآن‌روكه دراين مورد ، پيش‌تر سخن گفته‌ايم ، نيازى به‌تكرار نيست .\r\n\r\n","description":"","footnote":" ( 1 ) . المصنف ابن شيبه ، ج 8 ، ص 572 ؛ انساب الاشراف ، بلاذرى ، ج 1 ، ص 586 ، چاپ دارالمعارف ، قاهره ؛ الإمامة والسياسه ، ابن قتيبه ، ج 1 ، صص 12 و 13 ، چاپ مصر ؛ طبرى ، ج 2 ، ص 443 ، چاپ بيروت : العقد الفريد ، ابن عبد البر ، ج 4 ، ص 87 ، تحقيق خليل شرف الدين ؛ الاستيعاب ، ج 3 ، ص 979 ، تحقيق على محمد بجاوى و . . .  ( 2 ) . نهج البلاغه ، خطبه 56 ","page_name":" 197 ","page_number":197},
  {"content":"\r\n\r\n\r\nپرسش 72\r\nشيعيان مىگويند معاويه مرتد بوده است ، چرا حسن‌بن على عليهما السلام زمامدارى مسلمانان را به شخص مرتد سپرد ؟\r\nپاسخ\r\nفقهاى اسلام ؛ اعم از سنى و شيعه ، معاويه را فردى « باغى » مىدانند ؛ كسى كه بر امام مفترض الطاعه خروج كرد و جزو ظالمان و ستمگران قرار گرفت . امام احمدبن حنبل مىگويد : اگر اميرمؤمنان على عليه السلام نبود و جنگ‌هاى او با اين باغيان انجام نمىگرفت ، هرگز فقهاى اسلام از احكام بغاة آگاه نمىشدند و او به امر پيامبرگرامى صلى الله عليه و آله با سه گروه جنگيد :\r\nالف ) ناكثين ( پيمان شكنان ، اصحاب جمل )\r\nب ) قاسطين ( ستمگران و باغيان )\r\nج ) مارقين ؛ كسانى كه از اطاعت امام خود بيرون رفتند ( خوارج ) .\r\nو اميرمؤمنان در نبرد خود هرگز شكست نخورد . او به وظيفهء خود عمل كرد و مشمول آيهء مباركهء « إِحْدَى الْحُسْنَيَيْن » شد .\r\nپيامبر گرامى صلى الله عليه و آله در جنگ احد و يا نبرد حُنين به ظاهر شكست خورد ، ليكن پيروزى از آن پيامبر بود ؛ چون عمل به وظيفه كرد .\r\nامّا حسن‌بن على عليهما السلام صلح نكرد تا بگويند كشور را به باغيان و ظالمان سپرد ، بلكه صلح بر او تحميل گرديد و در پاسخ به پرسش‌هاى مكرر به علل صلح امام حسن عليه السلام اشاره شده است .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاگر حسن‌بن على عليهما السلام ، به عقيدهء شما ، با صلح با معاويه ، امور را به دست يك فرد مرتد سپرد ، پس بايد بگوييد پيامبر اسلام كه در حديبيه ، با مشركان مكه صلح كرد خانهء توحيد خدا و مسلمانانِ در بند مكه را به دست مشركان سپرد ! پاسخ هر دو يكى است و آن اين‌كه صلح بر هر دو تحميل شد و مصالح نيز آن را ايجاب مىكرد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nپرسش 73\r\nتا فردى سنى نشود ، نمىتواند ايمان وعدالت علىرا ثابت‌كند ؛ زيرا مسلمانان سه گروه‌اند : شيعه ، اهل سنّت و خوارج .\r\nاگر شيعه عدالت على را از طريق صحابه ثابت مىكند ، همان صحابه روايات بيشترى دربارهء شيخين دارند و خوارج هم كه على را منكرند !\r\nپاسخ\r\nخداوند گواه است كه وقتى به اين پرسش رسيدم ، خواستم چيزى بنويسم ، ليكن خجل و شرمنده شدم ! آيا در ايمان و تقوا ، جهاد و ايثارگرى و عدالت و دادگرىِ شخصى مانند على عليه السلام ، جاى شك و ترديد هست تا فردى سنى نشود نتواند آن را ثابت كند . چه سخن سخيف و كودكانه‌اى است ! « آفتاب آمد دليل آفتاب » . امروز جهانيان ؛ از مسلمان و غير مسلمان ، امير مؤمنان على عليه السلام را انسانى و الا مىدانند كه بايد الگوى خردمندان جهان گردد . آيا صحيح است كه بگوييم تا فردى سنى نشود نمىتواند ايمان على را ثابت كند ؟ ! فردى مادى ، مانند « شبلى شُمَيِّل » كه پيوند ايمانى با امام ندارد ، مع الوصف در برابر عظمت امام خضوع مىكند و او را اين گونه مىستايد :\r\n« الإمام عليُّ بن أبي طالبٍ عظيمُ العظماء ، نسخة مفردة لم ير لها الشرقُ ولا الغربُ صورةً طبقَ الأصل لا قديماً ولا حديثاً » .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n« امام و پيشواى انسان‌ها علىبن ابىطالب ، بزرگ بزرگان ، و يگانه نسخه‌اى است كه در شرق و غرب ، نه در گذشته و نه در نزديك ، براى آن نظير و همتايى ديده نشده است . »\r\nمايهء شرمندگى نيست كه فردى سلفى بگويد تا كسى سنى نشود نمىتواند ايمان على را ثابت كند ؟ !\r\nگردآورندگان اين‌پرسش‌ها هرگز ازقواعدحديث برگىنخوانده‌اند ؛ زيرا در خبر متواتر ، نه اسلام شرط است نه عدالت تا چه رسد ، سنى بودن .\r\nلجوج‌ترين دشمنان على عليه السلام كه خوارج باشند ، او را پيش از مسألهء تحكيم ، برترين انسان‌ها و شريف‌ترين اصحاب پيامبر مىدانستند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nپرسش 74\r\nمىپذيريم كه على عليه السلام در پذيرفتن اسلام و جهاد ، همراه پيامبر صلى الله عليه و آله بود و دانش و زهدش بر ديگران برترى داشت ، ولى آيا شيعه مىتواند چنين فضايلى را براى حسن و حسين در برابر سعد بن ابى وقاص و عبدالرحمان بن عوف و عبداللَّه بن عمر ثابت كند ؟\r\nپاسخ\r\nروشن است پرسشگر ، فضايل على عليه السلام را پذيرفت تا فضايل و مناقب سروران جوانان اهل بهشت و دو ريحانهء پيامبر صلى الله عليه و آله را نشانه بگيرد .\r\nما با دلايل استوار ، كه مورد پذيرش دانشمندان اهل سنت است ، برترى دو امام و پيشوا را بر آن سه نفر كه نام برد ثابت مىكنيم ، بلكه بر اين باوريم اين نوع مفاضله و مقايسه ، نوعى پايين آوردن مقام اين دو امام معصوم است . اما دلايل ما :\r\n1 . آيا آيهء تطهير در حق حسن و حسين عليهما السلام فرود آمده يا در حق آن سه نفر ؟ مسلم در صحيح از عايشه نقل مىكند : پيامبر گرامى روزى صبح عبايى بر سر كشيد ، ناگهان حسن‌بن على عليهما السلام آمد و حضرت او را به زير عبا راه داد ، پس از وى حسين عليه السلام آمد ، حضرت او را نيز به زير عبا برد . آنگاه فاطمه عليها السلام و سپس على عليه السلام آمدند ، همگان را زير عبا جاى داد .\r\nآنگاه اين آيه را خواند :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nإِنَّمَا يُرِيدُ اللَّهُ لِيُذْهِبَ عَنْكُمْ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً « 1 » \r\nآيهء مباهله در حق حسن و حسين عليهما السلام و دخت گرامى پيامبر صلى الله عليه و آله و پسر عموى عزيزش فرود آمده يا دربارهء آن سه نفر ؟ آيا بردن آنان به ميدان مباهله ، نشانهء آن نيست كه در ميان تمام مسلمانانِ آن روز ، جز اين چهار نفر ، كسى نبود كه صلاحيت آمين گفتن بر دعاى پيامبر صلى الله عليه و آله داشته باشد ؟\r\nمسلم در صحيح خود نقل مىكند : معاويه به سعدبن أبى وقاص گفت : چرا به على ناسزا نمىگويى گفت چگونه على را دشنام دهم در حالى كه وقتى آيهء فَقُلْ تَعَالَوْا نَدْعُ أَبْنَاءَنَا وَأَبْنَاءَكُمْ . . . . « 2 »  فرود آمد ، پيامبر على و فاطمه و حسن و حسين عليهم السلام را خواست و گفت : « اللّهمّ هَؤلَاءِ أَهْلِي . . . » . « 3 » \r\nآيا چنين فضيلتى دربارهء آن سه نفر نقل شده است ؟\r\nيكى از وظايف مسلمانان اين است كه به خاندان رسالت مهر ورزند تا از اين طريق به كمالات آنان پى برده و خود نيز صاحب كمال شوند و آيهء مودّة ذى القربى دربارهء همين خاندان فرود آمده است : قُلْ لَاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبَى . « 4 »  و « 5 » \r\nآيا مودّت اين سه نفر نيز جزو اجر رسالت شمرده شده است .\r\n\r\n","description":"","footnote":" ( 1 ) . صحيح مسلم ، باب فضائل اهل بيت النبى ، شمارهء 2424  ( 2 ) . آل عمران : 61  ( 3 ) . صحيح مسلم ، كتاب فضائل الصحابه ، باب فضائل على ، حديث 2404  ( 4 ) . شورى : 23  ( 5 ) . تفسير طبرى ، ج 25 ، ص 14 ؛ مستدرك حاكم ، ج 3 ، ص 172 و . . . ","page_name":" 203 ","page_number":203},
  {"content":"\r\n\r\nبخارى از اسامة بن زيد نقل مىكند كه پيامبر صلى الله عليه و آله حسن و حسين را در آغوش مىگرفت و مىفرمود : « خدايا ! من آن دو را دوست دارم ، تو نيز آن‌ها را دوست بدار . » « 1 » \r\nما ، دربارهء « سعد بن ابى وقاص » سخن نمىگوييم با اين‌كه مهاجر و انصار با على عليه السلام بيعت كردند ، وى از بيعت با على عليه السلام سرباز زد ، عبدالرحمان بن عوف زُهْرى بر اثر انتخاب عثمان براى خلافت در شوراى شش نفره ، ثروتى به هم زد كه در تاريخ بى سابقه است ؛ به‌طورى كه وقتى يك هشتم ثروت او را ميان چهار زنش تقسيم كردند ، به هر يك هشتاد هزار دينار رسيد ! تو خود حديث مفصل بخوان از اين مجمل .\r\nطلاهاى شمشى كه از او به ارث ماند ، به اندازه‌اى زياد بود كه آن‌ها را با تبر شكستند تا آنجا كه دست‌هاى آنان تاول زد . « 2 »  و اين در حالى بود كه در مدينه و اطراف آن ، گروهى به نان شب محتاج بودند !\r\nدربارهء عبداللَّه بن عمر سخن نمىگويم . او از دوستان واقعى اهل بيت عليهم السلام بود ، هر چند از نظر مديريت ، به تصديق پدرش ، توانمند نبود .\r\nوقتى به عمر گفتند : عبداللَّه فرزندت را براى خلافت انتخاب كن ، گفت : او در طلاق همسرش عاجز و ناتوان است ، چگونه مىتواند كشورى را اداره كند . « 3 »  در عين حال ما بر همهء صحابهء پيامبر رحمت مىفرستيم ، مگر آنان كه به خاندان رسالت بىمهرى كردند . هرچند گردآورندهء اين پرسش‌ها مىخواهد از مقام اهل بيت بكاهد و مقام اموىها را بالا ببرد .\r\n\r\n","description":"","footnote":" ( 1 ) . صحيح بخارى ، حديث شماره 3747 ؛ و صحيح مسلم ، حديث شماره 2421  ( 2 ) . طبقات ابن سعد ، ج 3 ، ص 96 ، چاپ ليدن ؛ صفة الصفوة ابن جوزى ، ج 1 ، ص 138 ؛ الرياض‌النضرة ، ج 2 ، ص 291 ؛ تاريخ اليعقوبى ، ج 2 ، ص 146  ( 3 ) . سنن كبراى بيهقى ، ج 7 ، صص 324 و 325 ","page_name":" 204 ","page_number":204},
  {"content":"\r\n\r\n\r\nپرسش 75\r\nخليفهء دوم نسبت به على عليه السلام علاقه‌مند بود ، به گواه اين‌كه او را جزو افراد شورى قرار داد . اگر او را از شورا بيرون مىكرد ، چنان كه سعيد بن زيد را بيرون كرد ، يا كسى ديگر ، غير از او را تعيين مىكرد ، كسى مىتوانست اعتراض كند ؟\r\nپاسخ\r\nاوّلًا : خليفه مىخواهد شورايى تشكيل دهد كه داراى وزن و ارزش باشد ، تا نتيجهء آن را مهاجر و انصار بپذيرند . او ناگزير بود كه على عليه السلام را عضو اين شورا قرار دهد . او با اين كار در حقيقت ، خدمتى به على عليه السلام نكرد ، بلكه خدمت به هدف خود كرد .\r\nثانياً : آنان‌كه بينش تاريخى دارند ، مىدانند تركيب شورا به‌گونه‌اى بود كه انتخاب نشدن على عليه السلام امرى قطعى به نظر مىرسيد ؛ زيرا در آن شوراى شش نفره على عليه السلام دو رأى داشت ؛ رأى خود و رأى پسر عمه‌اش زبير بن عوام و لذا زبير به نفع على كنار رفت و على با دو رأى در شورا حاضر بود . امّا چهار نفر ديگر ؛ يعنى سعد بن ابى وقاص ، طلحةبن عبيداللَّه ، عبد الرحمان بن عوف و عثمان ، همگى در صف مخالف امام عليه السلام بودند . طبيعى بود كه على عليه السلام رأيى نداشته باشد و ديگران برگزيده شوند .\r\nبنابراين ، ماجراى شورى ، يك نوع شگرد سياسى بود كه در عين جلب نظر مهاجر و انصار ، نتيجه به نفع ديگران تمام شد . چنان‌كه عبدالرحمان بن عوف براى على شرطى قرار داد كه مىدانست آن حضرت نخواهد پذيرفت ؛ زيرا آن شرط در كتاب و سنت نبود .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nپرسش 76\r\nآنچه مسلم است اين كه على عليه السلام در خانه نشست . . . انصار ابتدا با ابوبكر مخالفت كردند و همديگر را به بيعت با سعدبن عباده فرا خواندند و سپس همگى با ابوبكر دست بيعت دادند . بيعت آن‌ها مىتواند به يكى از سه دليل زير باشد :\r\n1 . به زور از آن‌ها بيعت گرفته شد .\r\n2 . براى ايشان مشخص شد كه ابوبكر به خلافت شايسته‌تر است .\r\n3 . بدون هدف اين كار را كردند .\r\nچون اولى و سوم باطل است و احتمال چهارمى در كار نيست ، پس ناگزير بايد بگوييم فرض دوم درست است ! ؟\r\nپاسخ\r\nمعروف است كه مىگويند : دروغگو كم‌حافظه است ! در پرسش 71 گفتند : همه با خليفهء اوّل بيعت كردند ، ولى در اينجا اعتراف مىكنند كه انصار از بيعت سرباز زدند و عجيب اين‌كه در همين‌جا ، در آغاز سخن مىگويد : انصار با ابوبكر مخالفت كردند ، بعد از آن مىگويد : سپس انصار همه با ابوبكر بيعت كردند .\r\nتاريخ مىگويد : در سقيفه تنها رييس « اوسيان » با ابوبكر بيعت كرد ؛ زيرا طايفهء اوس معتقد بودند : « اگر خزرجيان فرمانروايى را به دست گيرند ، اين كار براى آن‌ها فضيلتى به شمار مىرود و براى اوسيان در\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nفرمانروايى بهره‌اى نمىگذارند . از اين جهت رهبر آنان برخاست و با ابوبكر بيعت كرد و از خزرجيان يك نفر ، آن هم به نام بشير بن سعد ، پسر عموى سعد بن عباده ، كه رابطه‌اش با وى تيره بود ، بيعت كرد . « 1 » \r\nبا اين وصف ، چگونه مىگويد : همهء انصار بيعت كردند ؟\r\nلحن گفتار طرح كنندگان اين پرسش‌ها اين است كه سقيفه يك محيط آرام براى پياده كردن دموكراسى غربى بوده و واقعاً حاضران در آن مجلس ، با آرامش كامل و با كمال ميل ، بدون كوچكترين درگيرى ، ابوبكر را براى خلافت انتخاب كرده‌اند ، در حالى كه گويندهء اين سخن يك برگ از تاريخ سقيفه را نخوانده است .\r\nاكنون در اينجا به صورت فشرده ، فضاى حاكم بر سقيفه و رويدادهاى خشن و تندى را كه در آن رخ داده است ، براى خوانندگان ترسيم مىكنيم :\r\nدر سقيفه از مهاجران سه نفر بيش نبودند ؛ ابوبكر ، عمر و ابى عبيدهء جرّاح .\r\nطبرى مىنويسد : مهاجران ، آمادهء تجهيز پيامبرخدا صلى الله عليه و آله و تغسيل و تكفين او بودند . در حالى كه انصار در سقيفهء بنى ساعده به صورت حزب واحد ، تشكيل جلسه دادند تا در غياب مهاجران ، خليفه را انتخاب كنند .\r\nآنان مشغول گفتگو بودند كه ناگهان دو نفر از مخالفان سعدبن عباده ( نامزد طايفهء انصار براى خلافت ) به نام‌هاى « معن بن عدى » و « عويم بن ساعده » « 2 »  از راه رسيدند و به ابى بكر گفتند : نطفهء فتنه در حال انعقاد است !\r\n\r\n","description":"","footnote":" ( 1 ) . تاريخ طبرى ، ج 2 ، ص 458 ، چاپ اعلمى بيروت .  ( 2 ) . العقد الفريد ، ج 4 ، ص 257 و 258 ؛ سيره ابن هشام ، ج 2 ، ص 660 ","page_name":" 207 ","page_number":207},
  {"content":"\r\n\r\nانصار در سقيفهء بنى ساعده گرد آمده‌اند تا با سعد بيعت كنند . ابوبكر بدون اين‌كه مهاجران حاضر را آگاه كند ، بىدرنگ به همراه عمر و ابوعبيده از جا برخاستند و خود را به سقيفه رساندند و مراسم غسل و كفن و نماز و دفن جسد پيامبر صلى الله عليه و آله به فراموشى سپرده شد .\r\nآن‌ها وارد سقيفه شدند در حالى كه سعد بن عباده ، مشغول سخنرانى بود و در خطابهء خود چنين مىگفت :\r\nاى گروه انصار ، شما پيش از ديگران به آيين اسلام گرويديد . از اين جهت براى شما فضيلتى هست كه براى ديگران نيست . . . برخيزيد و زمام امور را به دست گيريد . ابوبكر گفت : خداوند محمد صلى الله عليه و آله را براى پيامبرى به سوى مردم فرستاد و مهاجران نخستين كسانى بودند كه به او ايمان آوردند . سپس در سخنان خود دو قبيله انصار را عليه يكديگر تحريك كرد و گفت : هرگاه خلافت و زمامدارى را خزرجيان به دست گيرند ، اوسيان از آن‌ها كمتر نيستند و اگر اوسيان گردن به سوى آن دراز كنند ، خزرجيان از آن‌ها دست كم ندارند . ميان اين دو قبيله خونهايى ريخته شده و افرادى كشته شده‌اند . « 1 » \r\nوقتى سخنان ابوبكر به پايان رسيد ، « حباب بن منذر » صحابى بدرى از انصار ، برخاست و گفت : اى انصار ، برخيزيد و زمام خلافت را به دست گيريد . مخالفان شما در سرزمين شما و در زير سايهء شما ، زندگى مىكنند و هرگز جرأت آن را ندارند كه با شما مخالفت نمايند . سپس\r\n\r\n","description":"","footnote":" ( 1 ) . آفرين بر اين ديپلماسى كه براى رسيدن به هدف خويش آيهء إِنَّمَا الْمُؤْمِنُونَ إِخْوَةٌ را به دست فراموشى سپرده و در اين وضعيت حساس ، هر يك از دو قبيله را بر ضدّ يكديگر مىشوراند ! ","page_name":" 208 ","page_number":208},
  {"content":"\r\n\r\nشمشير خود را از نيام بركشيد و رو به ابوبكر گفت : به خدا سوگند كسى سخن مرا رد نمىكند ، مگر آن‌كه بينى او را با اين شمشير مىكوبم . من مرد اين كار و شير بيشه‌ها هستم .\r\nعمر به او گفت : خدا تو را بكشد .\r\nو او در پاسخ گفت : خداوند تو را بكشد .\r\nدراين هنگام بر سرش ريختند و شمشير را از دستش گرفتند .\r\n\r\nسخنرانى عمر\r\nعمر با شديدترين لحن ، در ردّ پيشنهاد حباب بن منذر گفت : هرگز عرب زير بار شما نمىرود و شما را براى خلافت نمىپذيرد . در حالى كه پيامبر صلى الله عليه و آله از غير انصار است .\r\nدر اين موقعيت سكوت بر مجلس حكم فرما شد . ناگهان شخصيتى از خزرج ، به نام بشير بن سعد ، كه پسر عموى سعد بن عباده بود و نسبت به او حسد مىورزيد ، براى شكستن سكوت گفت : پيامبر از قريش است و خويشاوندان پيامبر براى زمامدارى از ما شايسته‌ترند .\r\nسخن او كفهء مهاجران را سنگين‌تر ساخت . ابوبكر از فرصت استفاده كرد و گامى به پيش نهاد و گفت : با يكى از دو نفر يا عمر يا ابوعبيده بيعت كنيد . اين پيشنهاد جدّى نبود و مقدّمهء آن بود كه آن دو نفر ابوبكر را مطرح كنند . در اين هنگام هر دو نفر با وى بيعت كردند . ابوبكر اين‌بار بى آن‌كه تعارف كند ، دست خود را براى بيعت دراز كرد و بشير بن سعد كه از اين جريان خوشحال شده بود ، با ابوبكر بيعت كرد .\r\nحباب بن منذر بدرى انصارى گفت : تو فزرند عاق خزرج و فردى نمك نشناس و حسودى ! با اين وصف ، رييس اوسيان كه از عقب نشينى\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nخزرجيان خوشحال شده بود ، با برخى از اعضاى قبيله به گفتگو پرداخت و آن‌ها گفتند : اگر خزرجيان گوى خلافت را بربايند ، نوعى امتياز براى آن‌ها است ، پس چه بهتر كه با ابوبكر بيعت كنيم .\r\nپس از بيعت رييس اوسيان ، درگيرى و گلاويز شدن افراد آغاز شد ، و سعدبن عباده ، كه بيمار بود ، زير دست و پا رفت و نزديك بود كشته شود .\r\nعمر فرياد زد سعد را بكشيد ! خدا اورا بكشد . او منافق وفتنه‌گر است . فرزند سعد به نام قيس بن سعد از جسارت عمر سخت برآشفت و ريش عمر را گرفت و گفت : به خدا سوگند اگر يك مو از سر پدرم كم شود ، دندانى براى تو باقى نمىگذارم .\r\nمهاجرانِ حاضر در سقيفه به همين بيعت اكتفا كرده ، از سقيفه بيرون آمدند و به سوى مسجد رفتند . به تدريج از افراد بيعت گرفته مىشد ، ولى در مقابل اين پيروزى ، مشكل ديگر ، اجتماع گروه 18 نفره از بنىهاشم در خانهء فاطمه عليها السلام بود كه حاضر نبودند جز با على عليه السلام بيعت كنند . براى بيرون راندن اين گروه از خانه و شكستن تحصن ، يورش به خانهء وحى آوردند و آنچه نبايد بشود شد و مسائلى پيش آمد كه تاريخ متذكر آن است و ما در اينجا بازگويش نمىكنيم . « 1 » \r\nاز اين بيان چند نكته روشن مىشود :\r\n1 . آنچه كه در سقيفه مطرح نبود ، مصالح اسلام و مسلمانان بود ، بلكه هر گروهى براى مصالح و منافع خود تلاش مىكرد و مىخواست\r\n\r\n","description":"","footnote":" ( 1 ) . مدارك مطالب پيش ، فزون از آن است كه در اينجا آورده شود : تاريخ طبرى ، ج 2 ، حوادث سال 11 ، ص 456 به بعد ؛ تاريخ ابن اثير ، ج 2 ، ص 137 ؛ عقد الفريد ، ج 2 ، ص 249 و . . . ","page_name":" 210 ","page_number":210},
  {"content":"\r\n\r\nشتر خلافت بر در خانهء او زانو زند . انصار بر خدمات خود نسبت به پيامبر افتخار مىكردند . مهاجر به انتساب خود با پيامبر . در اين ميان ، آنچه مطرح نبود ، خواست خدا و رسول و مصالح اسلام بود .\r\n2 . در واقع از جماعت سقيفه چهار نفر با ابوبكر بيعت كردند ؛ دو نفر از مهاجران ؛ عمر و ابوعبيده و دو نفر از انصار ؛ با نام‌هاى بشيربن سعد از خزرج ، اسيد بن خضير رييس اوسيان . بقيهء افراد اصلًا مطرح نبودند ؛ زيرا رأى شيخ قبيله جانشين رأى همگان بود .\r\n3 . جريان سقيفه ( كه ما از آن به صورت كم رنگ ، بدون اشاره به گوشه‌هاى سهمگين آن ، ياد كرديم ) ، حاكى از آن است كه اين بيعت در فضاى بسيار متشنج صورت پذيرفت و تهديد و ارعاب ، بدنهء اخذ بيعت را تشكيل مىداد .\r\nگردآورندهء اين پرسش‌ها اگر برگى از تاريخ سقيفه را خوانده بود ، دربارهء آن اين همه رجز خوانى نمىكرد .\r\nسرانجام بيعتى صورت پذيرفت كه سعدبن عباده رييس خزرجيان ، به‌وسيلهء جن ! در بيابان كشته شد و لقب « قتيل‌الجن » به خود گرفت .\r\nطبرى از عمربن خطاب دربارهء سقيفه چنين نقل مىكند : « كانت فلتة كفلتات الجاهلية » ؛ « 1 »  « كارى حساب نشده همانند كارهاى دوران جاهليت بود » ، حتى خود عمربن خطاب بعدها بر آن تصريح كرد : « كانت بيعة أبي بكر فلتة ، وقى اللَّه شرّها . . . » « 2 »  ؛ بيعت ابىبكر كارى نسنجيده بود ، خدا شر آن را از ما دور گرداند . »\r\n\r\n","description":"","footnote":" ( 1 ) . تاريخ طبرى ، ج 2 ، ص 459  ( 2 ) . تاريخ طبرى ، ج 2 ، ص 446 ","page_name":" 211 ","page_number":211},
  {"content":"\r\n\r\n\r\nپرسش 77\r\nشيعه معتقد است : شيخين در كنار زدن علىبن ابىطالب از خلافت موفق شدند . از آن‌ها مىپرسيم : خلافت چه دستاوردهايى براى خودشان داشت ؟ آنان فرزندان خود را جانشين خود نكردند . در حالى كه على عليه السلام فرزندش حسين ! را جانشين خود قرار كرد ؟\r\nپاسخ\r\nطرح كنندگان پرسش‌ها تصور مىكنند جوانان شيعه ، صحرانشينان چشم و گوش بسته‌اند ؟ ! چه دستاورد مادّى بالاتر از آن‌كه قدرت سياسى و حاكميت سراسر جزيرة العرب را به دست گيرند و اختيار جان و مال مسلمانان با آنان باشد ؟ و رقيبان خود را از صحنه حذف كنند ؟ و بر غنايم و ماليات‌هاى اسلامى دست يابند ؟ و فرزند هند جگرخوار را بر اين امت مسلط كنند !\r\nو امّا اين‌كه چرا فرزندان خود را در اين مقام نصب نكردند ؟ به خاطر اين‌كه هيچ زمينه‌اى براى اين كار نبود . شگفت اين‌كه مىگويد : على فرزندش حسين را جانشين خود كرد ، در حالى كه حسين نبود و حسن بود آن‌هم به امر الهى بود نه به دستور خود حضرت . سخن اينان مانند گفتار آن گوينده است كه گفت : گرگ شيخ يعقوب را بالاى مناره خورد . در حالى كه شيخ نبود و پيامبر بود ، يعقوب نبود و يوسف بود و منار هم نبود و چاه بود و گرگى هم در كار نبود و اصل واقعه دروغ بود !\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nآرى اين روش را ( خلافت موروثى ) بنى اميّه پديد آوردند ، معاويه بر خلاف تعهدى كه به امام حسن عليه السلام در صلح خود داده بود ، با زور شمشير از مهاجر و انصار براى فرزند فاسق و بى لياقت خود يزيد بيعت گرفت و حسين عليه السلام سرور جوانان بهشت به خاطر اين‌كه حاضر نشد با چنين فرد نالايق و بى ايمانى بيعت كند ، پذيراى شهادت شد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nپرسش 78\r\nعبداللَّه بن عمرو بن عثمان بن عفان با دختر حسين‌بن على عليهما السلام به نام فاطمه ازدواج كرد و از او فرزندى به نام محمد متولد شد . آيا ممكن است فاطمه نوهء ملعون داشته باشد ؟ اگر پاسخ منفى است ، چگونه است كه شما مىگوييد شجرهء ملعونه در قرآن بنى اميه هستند ؟\r\nپاسخ\r\nاولًا : ما نمىگوييم بلكه احاديث شما مىگويد : مقصود از شجرهء ملعونه در قرآن بنى اميه است . عبداللَّه بن عمر مىگويد : پيامبر گفت : در رؤيا ديدم فرزندان حكم بن ابى العاص ( بنى اميه ) چون ميمون‌هايى بر منبرها نشسته‌اند ، خداوند اين آيه را فرستاد :\r\n. . . وَمَا جَعَلْنَا الرُّؤْيَا الَّتِي أَرَيْنَاكَ إِلَّا فِتْنَةً لِلنَّاسِ وَالشَّجَرَةَ الْمَلْعُونَةَ فِي الْقُرْآنِ وَنُخَوِّفُهُمْ فَمَا يَزِيدُهُمْ إِلَّا طُغْيَاناً كَبِيراً . « 1 » \r\n« . . . و ما آن خواب را به تو نموديم تا تنها آزمايشى براى مردم و نيز درخت نفرين شده در قرآن باشد . ما آن‌ها را بيم مىدهيم ، ولى جز سركشى بزرگ براى آن‌ها چيزى به بار نمىآورد . »\r\nيعلىبن مرّة مىگويد : پيامبر خدا صلى الله عليه و آله فرمود : فرزندان اميه را بر منابر\r\n\r\n","description":"","footnote":" ( 1 ) . اسراء : 60 ","page_name":" 214 ","page_number":214},
  {"content":"\r\n\r\nروى زمين ديدم كه بر شما فرمان مىرانند و آن‌ها را فرمانروايانى ناشايست خواهيد يافت . پيامبر به خاطر اين رؤيا غمگين شد و آيهء ياد شده نازل گرديد . « 1 » \r\nولى در عين حال ، اگر شاخه‌اى از اين شجره راه پرهيزگارى و صلاح را پيش بگيرد ، مسلّماً مورد لعن نخواهد بود ؛ به حكم يُخْرِجُ الْحَىَّ مِنْ الْمَيِّتِ وَيُخْرِجُ الْمَيِّتَ مِنْ الْحَىِّ و به حكم . . . وَلَا تَزِرُ وَازِرَةٌ وِزْرَ أُخْرَى . . . .\r\n\r\n","description":"","footnote":" ( 1 ) . الدّر المنثور ، ج 5 ، تفسير آيه 60 سورهء اسراء و روايات ديگر . ","page_name":" 215 ","page_number":215},
  {"content":"\r\n\r\n\r\nپرسش 79\r\nشيعيان از سويى مىگويند ائمه معصوم‌اند و از سوى ديگر مىگويند كه آن‌ها تقيه مىكنند . اين دو با هم تناقض دارد ؛ زيرا وقتى شما صحت آنچه را كه امامانتان مىگويند نمىدانيد ، معصوم بودنشان چه سودى دارد ؟\r\nپاسخ\r\nدر اين سؤال دو اشكال مطرح گرديده است :\r\n1 . تناقض ميان « اعتقاد به عصمت » و « اعتقاد بر عمل ائمه به تقيه » .\r\n2 . اگر امامان در گفتار خود تقيه مىكردند ، ديگر به گفتار آنان در موارد ديگر نمىتوان اعتماد كرد ؛ زيرا ممكن است ، تقيه كرده باشند .\r\nدر پاسخ اشكال نخست مىگوييم : تناقض اين است كه دو گزاره با موضوع و محمول واحد ، دو حكم غير قابل جمع داشته باشند ؛ مانند اين‌كه بگوييم زيد دانشمند است و زيد دانشمند نيست . در حالى كه در اينجا دو گزاره داريم كه از نظر موضوع و محمول متفاوت‌اند و از نظر حكم هم هر دو ايجابى هستند ، گويا گرد آورندهء پرسش‌ها برگى از مسائل عقلى نخوانده است .\r\nپاسخ پرسش دوم اين است كه : اوّلًا : امامان در همه‌جا تقيه نمىكردند . در موردى كه فتواى حاكم زمان و فقيهان رسمى و مورد تأييدِ حكومت ، بر خلاف نظر ائمه بود ، در اين مورد براى دفع ضرر و خطر از\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nشيعيان ، متوسل به تقيه شده و موافق مفتى زمان حكم كرده‌اند و در مواردى كه اصلًا اين ملاك نبود ، تقيه نمىكردند و بنابراين ، تقيه در موارد مخصوص ، مايهء سلب اعتماد به‌طور كلى نمىشود ، حتى در مواردى كه تقيه مىكردند لحن گفتگو به‌گونه‌اى بود كه آگاهان از اصحاب ائمه مىدانستند كه اين پاسخ به عنوان تقيه صادر شده است .\r\nكسانىكه با روايات امامان معصوم آشنا هستد ، احاديثى را كه از روى تقيه وارد شده ، مىشناسند و قرائن در خود حديث بر تقيه بودن گواهى مىدهد .\r\n\r\nپرسش 80\r\nاگر كسى بر ثقل اصغر ( اهل بيت ) طعنه زند ، تكفيرش مىكنيد ، امّا اگر بر قرآن طعنه زند ، در صدد توجيه كار او بر مىآييد . چرا ؟\r\nپاسخ\r\nافترا كار آسانى است ، امّا اثبات آن بسيار مشكل . در كدام كتاب و رساله‌اى اين دو قضيه آمده است ؟ گردآورندهء پرسش‌ها ، از روى دستپاچگى ، فراموش كرده كه در بسيارى از موارد ادّعاهاى بى مدركى را به صورت سؤال مطرح ساخته است .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nپرسش 81\r\nشيعه معتقد است همهء اصحاب مرتد شدند ، جز تعداد اندكى كه هفت نفر بيشتر نيستند . حال پرسش اين است : بقيهء اهل بيت مانند فرزندان جعفر و على چه شدند ؟ آيا آنان نيز مرتد شدند ؟\r\nپاسخ\r\nاين سؤال نيز چندين بار تكرار شده است . پيشتر ( در پرسش 60 ) گفتيم كه پيامبر صد هزار يا بيشتر صحابى داشته است . حدود پانزده هزار نفر از آنان ، با نام مشخص شده و بقيه اصلًا شناسايى نشده‌اند . بنابراين ، كجا شيعه اين هشتاد و پنج هزار نفر را مرتد مىانگارد ؟ و از آن پانزده هزار نفر بخشى پيشگامان تشيع بوده‌اند . تاريخ حدود 200 نفر از صحابه را شيعهء على عليه السلام مىداند و اسامى آن‌ها در كتاب‌هاى رجال ثبت شده است . چگونه مىتوان گفت اين همه جز هفت نفر مرتد شده‌اند ؟\r\nبرخى از رواياتى كه در اين مورد در برخى از كتب شيعه وارد شده خبر واحدند و هرگز نمىتوان به آن‌ها اعتماد كرد ، ولى در صحيح بخارى و مسلم حدود 10 روايت در ارتداد صحابه وارد شده ، شما براى آن‌ها چه پاسخى داريد ؟ لطفاً به كتاب جامع الأصول ، « 1 »  مراجعه فرماييد .\r\n\r\n","description":"","footnote":" ( 1 ) . جامع الاصول ، ج 10 ، بحث حوض كوثر . ","page_name":" 218 ","page_number":218},
  {"content":"\r\n\r\n\r\nپرسش 82\r\nابو داود در سنن خود نقل كرده است : اگر از عمر دنيا تنها يك روز باقى بماند ، خداوند آن روز را طولانى مىكند تا آن‌كه در آن روز مردى از اهل بيت برمىخيزد كه اسم او اسم من است و اسم پدرش اسم پدر من است . « 1 » \r\nمشخص است كه اسم پيامبر محمد بن عبداللَّه است و حال آن‌كه مهدى اسمش محمد بن الحسن است ، چگونه اين روايت را بر فرزند امام حسن عسكرى عليه السلام تطبيق مىدهيد ؟\r\nپاسخ\r\nاوّلًا : اين روايت را ابوداود نقل كرده و ارتباطى به شيعه ندارد و ما هرگز ملزم به پاسخگويى و دفاع از روايات او نيستيم ، هر چند بخشى از اين روايت مورد قبول ماست .\r\nثانياً : ابو داود روايت ياد شده را به اين صورت نقل كرده ولى ديگران جملهء آخر را نقل نكرده‌اند ؛ مثلًا ترمذى در سنن خود در باب « ما جاء في المهدى » آورده است : « لا تذهب الدنيا حتى يملك العرب رجل من أهل بيتي يواطى اسمه اسمي » . سنن ترمذى در همان بخش نقل\r\n\r\n","description":"","footnote":" ( 1 ) . سنن ابوداود ، ج 4 ، ص 160 ","page_name":" 219 ","page_number":219},
  {"content":"\r\n\r\nمىكند : « يلي رجل من أهل بيتي يواطىء اسمه اسمي » . « 1 » \r\nاحمد در مسند نقل مىكند كه : « لا تقوم الساعة حتّى يلي رجل من أهل بيتي ويواطىء اسمه اسمي » . « 2 » \r\nبنابراين ، بخشى از اين حديث ، متفق عليه است و آن بخش ديگر كه ابوداود نقل كرده ، اختصاص به خود او دارد . و سؤال كننده از ميان آن همه روايت مورد اتفاق ، اين يكى را برگزيده ، كه اختصاصىِ ابوداود است !\r\n\r\n","description":"","footnote":" ( 1 ) . سنن ترمذى ، ج 4 ، كتاب الفتن ، باب 52 ، حديث 2230  ( 2 ) . همان ، ج 4 ، كتاب الفتن ، باب 52 ، حديث 2231 ","page_name":" 220 ","page_number":220},
  {"content":"\r\n\r\n\r\nپرسش 83\r\nروايات مختلفى دربارهء نام مادر ، زمان تولّد و سن حضرت مهدى در هنگام ظهور ، محل آن حضرت و مدت غيبت و مدت حكومتش وجود دارد ، كدام يك از آن‌ها صحيح است ؟\r\nپاسخ\r\nمسأله حضرت مهدى - عجّل اللَّه تعالى فرجه الشريف - و اين‌كه در برهه‌اى از زمان ، فردى از خاندان پيامبر صلى الله عليه و آله ، از نسل حسين عليه السلام ظهور خواهد نمود و جهان را پر از عدل و داد خواهد كرد ، از مسلّمات عقايد اسلامى است . خوشبختانه محدثان اهل سنت كتاب‌هاى ارزنده‌اى دربارهء حضرت مهدى به نگارش درآورده‌اند و در اين سال‌هاى واپسين ، در عربستان سعودى كتابى با نام « بين يدى الساعه » منتشر شده و حق مطلب را ادا كرده است .\r\nاز نظر شيعه و نيز از نظر بيش از چهل تن علماى بزرگ اهل سنت ، مهدى فرزند امام عسكرى عليه السلام ديده به جهان گشوده و مدتى در دامان آن حضرت پرورش يافته و پس از رحلت حضرت ، در غيبت به سر برده است .\r\nخصوصيات زندگى آن حضرت ، كه جنبهء اعتقادى ندارد ، چندان مهم نيست ؛ و نام مادرش نرجس باشد يا ريحانه و يا سوسن ، در اين اعتقاد تزلزلى ايجاد نمىكند و همچنين بقيهء پرسش‌ها كه مطرح شده\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاست .\r\nآنچه قطعى است اين‌كه حضرت در همين جهان زندگى مىكند .\r\nجايگاه خاصى ندارد و اگر هم باشد ، زندگى او در آنجا پيوسته نيست و اگر در برخى از ادعيه آمده است : كاش مىدانستم كجا هستى ؟ در كدام زمينى يا در كدام . . . آيا در رضوى هستى يا در ذىطوى يا غير آن ؟ همهء اين‌ها نوعى اظهار علاقه به آن حضرت است ، نه اين‌كه حضرتش در اين نقاط به سر ببرد .\r\nشگفت اينجاست كه گرد آورندهء پرسش‌ها ، دعاى ندبه را تحريف كرده ، چيزهايى هم بر آن افزوده است ؛ مانند پس از جمله « أَ بِرَضْوَى أَوْ غَيْرِهَا أَمْ ذِي طُوًى » چند نقطه گذارده و اين جمله‌ها را آورده است : « أم في اليمن بوادي شمروخ أم في الجزيرة الخضراء . . . ! » بايد بر اين امانت در نقل آفرين گفت .\r\nپس اصل عقيده ، كه مورد اتفاق تمام فرق و مذاهب و علماى شيعه است ، مطلبى است و فروع و شاخه‌ها كه جنبهء اعتقادى ندارد ، مطلب ديگر . بايد موضوع نخست را از موضوع دوم جدا ساخت .\r\nعين اين مطلب در معراج پيامبر وجود دارد . اصل معراج مسلّم است و بخشى از روايات آن متواتر ، امّا قسمت‌هاى ديگر آن ، كه به صورت اخبار آحاد نقل شده ، ارتباطى به عقيده ندارند و نمىتوان به خاطر مشكلات آن‌ها در اصل معراج ترديد كرد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nپرسش 84\r\nدر حديثى آمده است كه على بن ابى طالب فرموده‌اند : زمانى مىآيد كه حدود در آن جارى نمىشود . مال مردم را به ناحق مىخورند . با دوستان خدا دشمنى مىشود و با دشمنان خدا دوستى . پرسيدند : اگر ما در آن روزگار بوديم چه كنيم ؟ فرمود : مانند ياران عيسى باشيد كه با ارّه‌ها آنان را تكه تكه كردند و بر دار رفتند ؛ زيرا مرگ در اطاعت خدا بهتر از زندگى در گناه است .\r\nاكنون اين حديث ، با تقيه‌اى كه شيعيان به آن معتقدند ، چگونه سازگار است ؟\r\nپاسخ\r\nتقيه يك اصل قرآنى و عقلانى است كه هيچ كس نمىتواند آن را انكار كند و دو آيهء روشن دربارهء تقيه وارد شده است :\r\n1 . . . . إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ . . . . « 1 » \r\n« . . . جزكسى كه ناچار شده و دلش به ايمان استوار است . . . . »\r\n2 . . . . إِلَّا أَنْ تَتَّقُوا مِنْهُمْ تُقاةً . . . . « 2 » \r\n« مگر آن كه با آنان به نوعى با تقيه رفتار كنيد . »\r\n\r\n","description":"","footnote":" ( 1 ) . نحل : 106  ( 2 ) . آل عمران : 28 ","page_name":" 223 ","page_number":223},
  {"content":"\r\n\r\nولى تقيه براى خود حدود و مرزهايى دارد . اگر كار به جايى رسيد كه اصل دين در معرض نابودى قرار گرفت يا پاى گناهانى ، مانند ريختن خون مؤمن و يا مبارزه با اولياى خدا در ميان آمد ، تقيه در اين موارد حرام است . سخن حضرت در اين حديث ناظر به اين موارد است كه تقيه روا نيست .\r\nجملهء « . . . خَيْرٌ مِنْ حَيَاةٍ فِي مَعْصِيَةِ اللَّهِ » اشاره به همين حدود است .\r\nاتفاقاً معاويه شش ماه پس از اين سخنرانى امام ، بر سراسر كشورهاى اسلامى مسلّط شد . باطل گرايان را مقرّب ساخت و به آنان اموال فراوانى بخشيد و حق طلبان را در هرگوشه و كنارى مىجست و نابود مىكرد .\r\nحضرت دربارهء اين زمان مىگويد : مبادا با آن‌ها همراه شويد و در جنايات آن‌ها شركت كنيد .\r\nاز اين رو است كه شيعيان در اين مورد با معاويه همراهى نكردند .\r\nهرچند بر چوبهء دار آويخته ، يا به صورت گروهى كشته شدند ؛ مانند حجربن عدى .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nپرسش 85\r\nچه چيزى ابوبكر را مجبور كرد تا در سفر هجرت ، همراه پيامبر صلى الله عليه و آله باشد ؟\r\nپاسخ\r\nشكى نيست كه ابوبكر در اين سفر مجبور نبود و به اختيار خودش سفر را برگزيد . ولى در چگونگى سفر او مطالبى گفته‌اند :\r\n1 . پيامبر به خانهء ابوبكر رفت و قضيهء مهاجرت به مدينه را مطرح كرد . در اين هنگام ابوبكر آمادگى خودش را براى همراهى پيامبر اعلام نمود . اين حديث را دخترش عايشه نقل مىكند . « 1 » \r\n2 . پس از آن‌كه پيامبر صلى الله عليه و آله على را در بستر خود خواباند ، ابوبكر به خانهء پيامبر صلى الله عليه و آله آمد و شخصى را در بستر آن حضرت ديد . تصور كرد او پيامبر خداست . ناگهان ديد على عليه السلام در بستر او خوابيده است . دربارهء پيامبر صلى الله عليه و آله پرسيد ، على عليه السلام گفت : پيامبر به سوى بئر ميمونه رفت و ابوبكر راه افتاد و به پيامبر پيوست . « 2 » \r\n3 . برخى معتقدند پيامبر به هنگام ترك مكه ، او را در راه ديد و همراه خود برد .\r\nدر هر حال ، خدا از نيت‌ها آگاه است . اگر اين سفر براى خدا بوده ، نوعى فضيلت به شمار مىرود ، هر چند آيه‌اى كه در اين مورد نازل شده ،\r\n\r\n","description":"","footnote":" ( 1 ) . مسند احمد ، ج 2 ، ص 376  ( 2 ) . تاريخ اسلام ذهبى ، ج 1 ، ص 318 و سيرهء نبويه ابن هشام ، ج 2 ، ص 98 و 99 ","page_name":" 225 ","page_number":225},
  {"content":"\r\n\r\nيادآور مىشود كه سكينه و آرامش در غار فرود آمد آن هم نه بر هر دو بلكه تنها بر پيامبر چنان‌كه فرمود :\r\n. . . إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَل‌َاللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها . . . . « 1 » \r\n« هنگامى كه آن دو در غار بودند ، او به همراه خود مىگفت : غم مخور ، خدا با ماست . در اين هنگام خداوند آرامش خود را بر او فرستاد و او را با سپاهيانى كه نديديد يارى كرد . . . . »\r\nبه يقين اين نوع كمك‌هاى غيبى متوجه پيامبر صلى الله عليه و آله است ، نه همراه او .\r\nبنابراين ، آرامش فقط بر پيامبر فرود آمد و او را با لشكريان ناديدنى كمك كرد .\r\nاز اين گذشته ، اگر مصاحبت فضيلت است ، چرا فداكارى على عليه السلام در آن شب را كم رنگ مىشماريد . پيامبر صلى الله عليه و آله - به امر الهى - از محل خطر به محل امن رفت ولى على عليه السلام به امر پيامبر به كانون خطر شتافت . يار پيامبر از خطر به نقطهء امن گريخت ، حال كدام برتر و بالاتر است ؟\r\nفرض كنيد اين مصاحبت فضيلت است ، ولى اين سبب نمىشود كه اين فرد تا آخر عمر معصوم و عادل باشد و ما نتوانيم دربارهء كارهاى او انتقادى داشته باشيم و با مدارك علمى و موازين شرعى دربارهء كارهاى او داورى كنيم .\r\nپرسشگر تصور كرده است كه اگر فردى فضيلتى يافت ، ديگر نبايد دربارهء او سخنى بر زبان آورد .\r\n\r\n","description":"","footnote":" ( 1 ) . توبه : 40 ","page_name":" 226 ","page_number":226},
  {"content":"\r\n\r\n\r\nپرسش 86\r\nآيات زيادى هست كه خداوند در آن ، اصحاب را مىستايد ولى شيعيان مىگويند : اصحاب در دوران حيات پيامبر صلى الله عليه و آله مؤمن بوده‌اند ، امّا بعد از وفات او مرتد شده‌اند ، اين عجيب نيست ؟\r\nپاسخ\r\nبرخى از آيات را كه سند فضيلت براى اصحاب شمرده شده ، اختصاص به آن‌ها ندارد ، بلكه به صورت قضاياى كلى است كه صحابه و تابعين و تمام مسلمانانى را كه در طول زمان مىآيند و به پيامبر صلى الله عليه و آله ايمان مىآورند ، شامل مىشود ، مانند :\r\nالَّذِينَ يَتَّبِعُونَ الرَّسُولَ النَّبِيَّ اْلأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ اْلإِنْجِيلِ . . . .\r\n« آنان كه از فرستاده و پيامبرِ امّى پيروى مىكنند ، كه او را در تورات و انجيل ، كه نزدشان هست ، ثبت شده مىيابند . . . . »\r\nاوّلًا : اين آيه به قرينهء « مَكْتُوباً عِنْدَهُمْ » مربوط به اهل كتاب است ؛ كسانى از اهل كتاب كه پيامبر را با نشانه‌هايش در آن كتاب‌ها مىيابند و به او ايمان مىآورند و يارىاش مىكنند . . . .\r\nبنابراين ، ارتباطى به غير آن گروه ندارد و اگر هم كلى باشد ، همهء مسلمانان را در طول تاريخ در بر مىگيرد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nثانياً : همچنانكه بارها در پاسخ پرسش‌هايى يادآور شديم ، اين تهمتى است به شيعه ؛ چرا كه ما هرگز عقيده به ارتداد صحابه نداريم و بارها گفته‌ايم قريب به دويست نفر از صحابه پيشگامان تشيع بودند و گروهى نيز ناشناخته‌اند و كسى دربارهء آن‌ها داورى نكرده است . اگر روايتى هم در اين مورد وارد شده ، خبر واحد و متشابه است .\r\nتهيه كننده يا تنظيم كنندگان كتاب حاضر ، طبق عادت خود در اغلب موارد ، باز هم مدرك و شاهدى بر اين تهمت ارئه نكرده‌اند و فقط به تكرار يك دروغ مىپردازند تا آن را جا بيندازد .\r\nدر اينجا نيز خاطر نشان مىكنيم كه در مجموع صحاح شما ، بيش از 10 روايت بر ارتداد صحابه وارد شده كه حتى اين جمله را نقل مىكند :\r\nوقتى كه پيامبر مىبيند اجازهء ورود به حوض را به آن‌ها نمىدهد و مىگويد : « أُصَيْحَابِي أُصَيْحَابِي [ أَصْحَابِي أَصْحَابِي 
  ] » پاسخ مىآيد :\r\n« إِنَّكَ لَا تَدْرِي مَا أَحْدَثُوا بَعْدَكَ ، إِنَّهُمُ ارْتَدُّوا عَلى أَدْبارِهِمْ الْقَهْقَرَى » . دربارهء اين روايات به كتاب « جامع الاصول » ابن اثير كه مجموع صحاح را يك جا گرد آورده ، مراجعه كنيد . گفتنى است ، در مقدمه به آن‌ها اشاره كرده‌ايم .\r\nاگر آيات الهى را ، كه در مدح و ثناى كلى و عام براى صحابه و ديگران وارد شده ، مىپذيريد و سند قرار مىدهيد ، بايد آياتى را كه در نقد و مذمّت كارهاى برخى از صحابه وارد شده است ، نيز بپذيريد و ما براى اختصار مىگوييم . « 1 » \r\nتنها كافى است آيات سوره توبه و يا آيهء دهم سورهء جمعه را مطالعه فرماييد .\r\n\r\n","description":"","footnote":" ( 1 ) . تاريخ طبرى ، ج 1 ، ص 450 و غيره . ","page_name":" 228 ","page_number":228},
  {"content":"\r\n\r\n\r\nپرسش 87\r\nشيعه مىگويد اصحاب بعد از وفات پيامبر همه مرتد شدند ، پس چگونه با مرتدانى چون اصحاب مسيلمه ، طليحه ، اسود و سجاح پيكار كردند ؟\r\nپاسخ\r\nاين پرسش تكرارى است و بارها در اين كتاب به صورت‌هاى مختلف آمده و ما نيز پاسخ آن را گفته‌ايم . طرح مكرر آن ، از باب تكرار دروغ براى خدشه دار كردن اذهان است .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nپرسش 88\r\nسنت‌هاى تكوينى و تشريعى شهادت مىدهند كه ياران هر پيامبرى ، بهترين افراد آن امت‌اند ، پس چرا شيعيان ياران و اصحاب پيامبر ما را كافر مىخوانند ؟\r\nپاسخ\r\nدروغ‌هاى خود ساخته به جاى ارائهء مدرك و سند ، همچنان تكرار مىشود و به اشكال گوناگون بازگو مىگردد .\r\nروشن است كه ادعا كردن آسان و اقامهء دليل مشكل است ! مىگويد :\r\nاگر از پيروان تورات پرسيده شود بهترين افراد امت شما چه كسانى هستند ؟ خواهند گفت : پيروان موسى . عجيب است كه از پيروان تورات سؤال مىكند و به رخ ما مىكشد ! و نمىپرسد كه قرآن دربارهء پيروان موسى چه مىگويد ؟ مگر غالب آنان در غياب موسى مرتد نشدند ؟ و به جاى خداپرستى گوساله نپرستيدند ؟\r\nحضرت موسى زبده‌ترين افراد بنى اسرائيل را همراه خود به ميقات برد ولى به خاطر لجاجتشان ، سفيهان امّت ناميد و فرمود : أَ تُهْلِكُنا بِما فَعَلَ السُّفَهاءُ مِنَّا . . . « 1 »  قرآن دربارهء پيروان دست اوّل حضرت موسى فرموده است :\r\nوَ أُشْرِبُوا فِي قُلُوبِهِمُ الْعِجْلَ بِكُفْرِهِمْ . . . « 2 » \r\n\r\n","description":"","footnote":" ( 1 ) . اعراف : 155  ( 2 ) . بقره : 93 ","page_name":" 230 ","page_number":230},
  {"content":"\r\n\r\n« دل‌هاى آنان بر اثر كفر و بىايمانى با محبت گوساله آميخته شد . »\r\nشگفت اينجاست كه خداوند همين پيروان دست اول را يك جا نكوهش مىكند و مىفرمايد :\r\nوَ لَقَدْ جاءَكُمْ مُوسى بِالْبَيِّناتِ ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ . « 1 » \r\n« موسى با آن همه معجزات به سوى شما آمد ولى شما در غيبت او گوساله را انتخاب كرديد ، در حالى كه ستمگر بوديد . »\r\nبراى ما روشن نيست كه چرا اين فرد سلفى از پيروان حضرت موسى جانبدارى مىكند !\r\nاو در ادامه مىگويد : اگر از پيروان انجيل پرسيده شود كه بهترين افراد امّت شما چه كسانى هستند ، مىگويند : ياران عيسى عليه السلام .\r\nشگفتا ! كه پيروان انجيل ، در انجيل مىخوانند : يكى از همان حواريون عيسى « يهوداى اسخريوطى » بود كه جايگاه او را به دشمنان نشان داد تا دستگير و مجازاتش كنند . « 2 » \r\nبه هر حال ، قانون تكوين بر خلاف ادعاى او ، گواهى مىدهد ؛ زيرا بشر پيوسته در حال تكامل بوده و شخصيت‌هاى والايى را در طول زمان در دامان خود پرورش مىدهد . خداوند در اين مورد مىگويد :\r\nيا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ\r\n\r\n","description":"","footnote":" ( 1 ) . بقره : 92  ( 2 ) . اوائل المقالات فى المذاهب والمختارات ، ص 4 ، ط تبريز . ","page_name":" 231 ","page_number":231},
  {"content":"\r\n\r\nيُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ . « 1 » \r\n« اى كسانى كه ايمان آورده‌ايد ، هركس از شما از آيين خود باز گردد ، خداوند گروهى را مىآورد كه آن‌ها را دوست دارد و آنان نيز او را دوست دارند . در برابر مؤمنان متواضع و در برابر كافران سرسخت و نيرومندند . آن‌ها در راه خدا جهاد مىكنند و از سرزنش هيچ ملامت‌گرى هراس ندارند . اين فضل خداست كه به هركس بخواهد مىدهد . »\r\nما از ايشان درخواست مىكنيم تفاسير اهل سنت را در مورد اين آيه مطالعه كنند تا روشن شود كه آيندگان بهتر از ياران دست اوّل پيامبر بودند .\r\nشگفت است كه اين آيهء قرآن به نوعى با صراحت خبر از ارتداد گروهى از مؤمنان مىدهد و آيات ديگرى نيز بر زمينهء ارتداد گواهى مىدهند چنان كه مىفرمايد :\r\nوَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ . « 2 » \r\n« محمد تنها فرستادهء خداست كه پيش از او نيز فرستادگانى آمده‌اند .\r\nاگر او بميرد يا كشته شود ، آيا شما به گذشتهء خويش باز مىگرديد ؟\r\nو هركس به عقب باز گردد به خدا زيانى نمىرساند و خداوند سپاسگزاران را پاداش مىدهد . »\r\n\r\n","description":"","footnote":" ( 1 ) . مائده : 54  ( 2 ) . آل عمران : 144 ","page_name":" 232 ","page_number":232},
  {"content":"\r\n\r\n\r\nپرسش 89\r\nپيامبر در وضعيت سختى قرار گرفت با اين حال تقيه نكرد ، چگونه است امامان شيعه از تقيه استفاده كرده‌اند ؟\r\nپاسخ\r\nتقيه از « وقى ، يقي » اشتقاق يافته ؛ يعنى سپر شدن در برابر دشمن .\r\nعقل و خرد داورى مىكنند كه بايد براى پيشبرد مقاصد ، از ابزار مشروع بهره گرفت . اگر معناى تقيه اين است ، پس خود پيامبر سه سال از دعوت خود را در مكه با تقيه گذراند ؛ يعنى تبليغ زيرزمينى داشت ، امّا به‌طور علنى تبليغ نمىكرد ، آنگاه كه آيهء : فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ * إِنَّا كَفَيْناكَ الْمُسْتَهْزِئِينَ . « 1 »  فرود آمد ، تقيه ممنوع شد .\r\nتقيّه سلاح انسان ناتوان است در مقابل دشمن ستمگر و بىرحم ، كه آزادى عمل و اظهار عقيده را از انسان سلب مىكند . اگر در تقيه نكوهشى هست ، مربوط به افرادى است كه آزادىها را از امامان شيعه سلب مىكردند ، نه بر آن‌ها كه سعى در حفظ آرامش و وحدت مسلمين داشتند . به هر حال ، اين سؤال نيز تكرارى است و در گذشته پاسخ آن را گفته‌ايم .\r\n\r\n","description":"","footnote":" ( 1 ) . حجر : 95 - 94 ","page_name":" 233 ","page_number":233},
  {"content":"\r\n\r\n\r\nپرسش 90\r\nعلىبن ابىطالب عليه السلام خوارج را كافر نمىداند ، چرا شما بهترين ياران پيامبر و همسران او را كافر مىخوانيد ؟\r\nپاسخ\r\nاين پرسش نيز تكرارى است و ما هيچ‌گاه كسى را تكفير نكرده‌ايم .\r\nتنها اعمال وكردار افراد را محك زده‌ايم واعمال بهترين‌گواه بر هويت فرد است . اگر به‌راستى تكفير كارى ناپسند است ( كه بدون ملاك تكفير كردن ، زشت‌ترين كارهاست ) شما سلفىها گوى سبقت‌را ربوده ، درتكفير قهرمانيد . پيشواى شما محمدبن عبدالوهاب دركتاب كشف‌الشبهات ، جز پيروان خود ، همهء مسلمانان را تكفير مىكند و هر چه كه بخواهيد بر اين مطلب او پرده پوشى كنيد ، عمل او بهترين گواه بر نظر او دربارهء مسلمانان است .\r\nاو با مسلمانان نجد و يمن و حجاز نبرد كرد و غارتگرى نمود و همهء آن‌ها را كافر و بت‌پرست خواند . امروز هم فرزندان اين سلف ! ابزار تكفير را به‌دست گرفته و انسان‌هاى بىگناه و افراد معصوم وگويندگان لاإله إلّا اللَّه و كسانى كه مىگويند اللَّهُ رَبُّنا ، محمّدٌ رسولنا ، الكعبة قبلتُنا و القرآن كتابنا را با فريب دادن افرادى به نام عمليات شهادت طلبانه مىكشند و هيچ كارى به كافران و مشركان واقعى ندارند ! و كتب فتوايى علماى وهّابى پر است از تكفير مسلمانان كه هيچ جاى انكار نيست .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nپرسش 91\r\nاجماع از ديدگاه شيعيان تنها زمانى حجت است كه معصوم در آن وجود داشته باشد . چنين سخنى بى معنا است ؛ زيرا وقتى معصوم در كار باشد ، چه نيازى به اجماع است ؟ !\r\nپاسخ\r\nحجيت اجماع ، در حال ظهور امام معصوم ملاكى دارد و در زمان غيبت ملاكى ديگر .\r\nزمانىكه امام عليه السلام ظاهر و آشكار باشد ، سخنى كه از شخص او شنيده شود يا از او نقل كنند حجت است و ديگر نيازى به اجماع نيست .\r\nاما اگر چيزى از او شنيده نشود و يا نقل نگردد ، بلكه دو عادل نقل كنند كه مثلًا همهء علماى مدينه در عصر امام صادق عليه السلام بر اين حكم اتفاق نظر داشتند و احدى را استثنا نكنند ، در اين صورت اتفاق علما ، كاشف از قول معصوم بوده و طريقى است بر شناسايى ديدگاه او . در اين صورت اجماع كاملًا مفيد و وسيله‌اى است براى شناسايى قول معصوم .\r\nدر دوران غيبت حجيت اجماع ملاك ديگرى داردكه در كتاب‌هاى اصول ، آمده است .\r\nپرسشگر تصور كرده است كه امام عليه السلام در ميان مجمعين مشخص است و مىگويد با وجود چنين اجماعى نياز به اجماع و اتفاق نيست ؛ در حالى كه جريان خلاف آن است .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nپرسش 92\r\nچرا شيعيان زيديه را كافر مىدانند ، با اين‌كه آنان دوستداران اهل بيت‌اند ؟ !\r\nپاسخ\r\nاين نيز يكى ديگر از تهمت‌ها است . شكى نيست كه افترا زننده ، در پيشگاه خدا به عنوان « مفترى » مجازات خواهد شد .\r\nشيعيان براى امام زيديه ، به نام زيد بن على ، احترام خاص قائل‌اند .\r\nوقتى شهادت زيد را به امام صادق عليه السلام خبر دادند ، اشك از ديدگانش جارى شد و به خانوادهء زيد و خانواده‌هاى شهداى آن قيام كمك مالى كرد . تنها يك گروه معدود و غير موجود به نام بتريه از اين جمعيت مستثنى هستند .\r\nشيخ مفيد در اوائل المقالات مىگويد : تنها دو گروه شايستگى نام شيعه دارند : 1 . اماميه 2 . زيديه . « 1 » \r\nتنظيم كنندگان اين كتابچه كوشيده‌اند بزرگترين انحراف و اشتباه خود و همفكرانشان را ، كه تكفير مسلمانان بوده ، با فرافكنى از خود سلب كنند و آن را به دامن شيعه بچسبانند . براى نمونه ، كافى است ، مجموعهء فتاواى علماى بزرگ وهّابى را يك بار ديگر مرور كند و آنگاه به ما\r\n\r\n","description":"","footnote":" ( 1 ) . توبه : 48 و 101 ","page_name":" 236 ","page_number":236},
  {"content":"\r\n\r\nبگويد كه كدام فرقه را تكفير نكرده‌اند ؟ و جان و مال و ناموس كدام گروه از مسلمانان را بر خود حلال ندانسته‌اند ؟ و چرا كافران واقعى را برادران خود مىدانند و مسلمانان واقعى را كافر مىخوانند ؟ و با آلوده كردن كلمهء مقدس « جهاد » به قتل عام بى گناهان مىپردازند ؟\r\n\r\nپرسش 93\r\nشيعيان مىگويند على بعد از پيامبر مستحق خلافت بود ؛ زيرا پيامبر به او فرمود : « تو نسبت به من به منزلهء هارون نسبت به موسايى » ، امّا مىبينيم كه هارون جانشين موسى نشد و پيش از او وفات يافت و جانشين موسى ، يوشع بن نون بود ؟ !\r\nپاسخ\r\nحديث منزلت از فضايل اختصاصى امام على عليه السلام است كه با ده‌ها سند ، در صحيحين و ديگر كتاب‌هاى معتبر نقل شده است ، تا آنجا كه گردآورندهء پرسش‌ها اصل حديث را پذيرفته ، هر چند آن را كامل نقل نكرده است و متن كامل آن چنين است :\r\nهنگامى كه پيامبر صلى الله عليه و آله عازم تبوك بود ، اميرمؤمنان را به جانشينى خود برگزيد . منافقان شايعه‌ساز گفتند : رابطهء پيامبر با على به تيرگى گراييده است ؛ به اين دليل كه او را همراه خود نبرد . اميرمؤمنان به لشكرگاه پيامبر صلى الله عليه و آله شتافت و شايعه را به سمع آن حضرت رساند . پيامبر فرمود :\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n« أَمَا تَرْضَى أَنْ تَكُونَ مِنِّي بِمَنْزِلَةِ هَارُونَ مِنْ مُوسَى إِلَّا أَنَّهُ لَا نَبُوّةَ بَعْدِي » . « 1 » \r\nهارون به نص قرآن كريم داراى چهار منصب بود :\r\n1 . در نبوت با موسى شريك بود ؛ وَ أَشْرِكْهُ فِي أَمْرِي .\r\n2 . وزير و ياور موسى بود ؛ وَ اجْعَلْ لِي وَزِيراً مِنْ أَهْلِي .\r\n3 . بازوى قدرتمند موسى به شمار مىرفت ؛ اشْدُدْ بِهِ أَزْرِي . « 2 » \r\n4 . جانشين موسى در غياب او بود ؛ وَ قالَ مُوسى لِأَخِيهِ هارُونَ اخْلُفْنِي فِي قَوْمِي . . . . « 3 » \r\nشكى نيست كه اميرمؤمنان على عليه السلام به حكم استثناى نبوت ، همهء مقامات هارون را دارد ؛ بنابراين ، او خليفهء پيامبر خواهد بود ؛ چه در حال حيات پيامبر و چه در حال مماتش .\r\nطراحان پرسش‌ها ، مىگويند : هارون در حال حيات موسى ، هر چهار مقام را داشت ، ولى چون پيش از موسى فوت كرد ، مقام خلافت و جانشينى را بعد از مرگ موسى به دست نياورد . بنابراين ، على عليه السلام چگونه مىتواند پس از پيامبر صلى الله عليه و آله جانشينى داشته باشد ، در حالى كه « مشبّه به » يعنى هارون چنين توفيقى نيافت ؟\r\nپاسخ آن روشن است و آن اين‌كه : جناب هارون ، همهء مقامات را ، حتى جانشينى از موسى را تا زنده بود حفظ كرد و موسى او را از اين مقام\r\n\r\n","description":"","footnote":" ( 1 ) . مسلم ، باب فضائل علىبن ابى طالب ، حديث شماره 2404 ؛ بخارى ، كتاب 24 ، باب 4 ، حديث 3706 ؛ حاكم نيشابورى ، مستدرك ، ج 3 ص 109  ( 2 ) . طه : ص 29  ( 3 ) . اعراف : 142 ","page_name":" 238 ","page_number":238},
  {"content":"\r\n\r\nعزل نكرد ، ولى چون مرگ وى زودتر از موسى فرا رسيد ، مقام جانشينى را با وفات خود از دست داد ، ولى اميرمؤمنان عليه السلام كه به تقدير الهى پس از درگذشت پيامبر خدا صلى الله عليه و آله 30 سال زندگى كرد ، طبعاً اين مقام را تا زنده بود حفظ كرد .\r\nبه تعبير ديگر ، تشبيه على عليه السلام به هارون ، تنها از اين نظر است كه هر دو داراى اين سه مقام هستند .\r\nدر پايان از نويسندگان وهابى مىپرسيم : اگر اين حديث دربارهء يكى از خلفا وارد شده بود ، با آن اين‌گونه برخورد مىكرديد ؟ !\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nپرسش 94\r\nشيعيان به پيروان خود جرأت داده‌اند تا هر گونه گناهى را مرتكب شوند ؛ آنان بر اين باورند كه : چون على را دوست دارند ، هر گناهى مرتكب شوند ، اشكال ندارد ! ؟\r\nپاسخ\r\nاين نيز از افتراهاى بى سند است كه در حق شيعه گفته‌اند . ظاهراً شيعه را با « مرجئه » يكى گرفته‌اند ! اين مرجئه هستند كه مىگويند : ايمان براى نجات كافى است ، هر چند همراه با عمل نباشد . شيعه درست نقطهء مقابل آن‌ها است . نه تنها ايمان در نجات انسان كافى نيست ، بلكه حبّ انبيا و اوليا و هر نوع تظاهر به محبّت آن‌ها ، در صورتى مفيد است كه همراه با عمل باشد و شعار آنان اين است : . . . إِنَّما يَتَقَبَّلُ اللَّهُ مِنَ الْمُتَّقِينَ .\r\nامام باقر عليه السلام به يكى از پيروان و شيعيان خود مىگويد :\r\n« يَا جَابِرُ أَ يَكْتَفِي مَنِ انْتَحَلَ التَّشَيُّعَ أَنْ يَقُولَ بِحُبِّنَا أَهْلَ الْبَيْتِ فَوَ اللَّهِ مَا شِيعَتُنَا إِلَّا مَنِ اتَّقَى اللَّهَ وَ أَطَاعَهُ . . . » . « 1 » \r\n« اى جابر ، آيا كافى است كه كسى خود را شيعه بداند و ما اهل بيت را دوست بدارد ؟ ! به خدا سوگند شيعيان ما كسانى هستند كه از گناهان بپرهيزند و از خدا اطاعت كنند و نشانه‌هاى شيعه همان\r\n\r\n","description":"","footnote":" ( 1 ) . امالى شيخ طوسى ، ص 743 و كافى ، ج 2 ، ص 73 ","page_name":" 240 ","page_number":240},
  {"content":"\r\n\r\nفروتنى و ترس از خدا و پيوسته به ياد خدا بودن و نماز و روزه و نيكوكارى است . . . . »\r\nاين نمونه‌اى است از روايات مورد بحث . ده‌ها نمونهء ديگر نيز از ائمه عليهم السلام در اين موضوع وارد شده است . اگر به فرض روايتى بر خلاف اين آمده باشد ، چون مخالف قرآن و روايتِ قطعى است ، نبايد مورد توجه قرار گيرد و يا بايد در پرتو روايت صحيح تفسير شود .\r\nاكنون به عنوان جوانى شيعى از طراح پرسش مىخواهم فردى را نشان دهد كه به خاطر اين نوع روايات گناه كرده است !\r\nمگر شما از پيامبر خدا صلى الله عليه و آله نقل نمىكنيد كه دربارهء اهل بدر فرمود :\r\n« اعْمَلُوا مَا شِئْتُمْ فَقَدْ أَوْجَبْتُ لَكُمُ الْجَنَّةَ » .\r\n« هر كارى خواستيد ، انجام دهيد ، بهشت را بر شما واجب كرده‌ام . » « 1 » \r\nشما سلفىها با تربيت تروريست‌ها ، تمام محرّمات الهى را زير پا مىگذاريد ، نه به خون پير و جوان و كودك احترام مىگذاريد و نه به اموال مسلمانان و نه به عرض زنان آنان ، همهء مسلمانان جز مشتى پيروان محمدبن عبدالوهاب از نظر شما مشرك و مرتد هستند كه بايد آن‌ها را از دم تيغ گذراند و اموالشان را غارت و زنانشان را اسير كرد و مردانشان را كشت ؟ ! كدام يك از اين دو فرقه نسبت به محرمات الهى جرىترند ؟\r\n\r\n","description":"","footnote":" ( 1 ) . صحيح بخارى نافع ، كتاب مغازى ، 304 ، حديث 3983 ","page_name":" 241 ","page_number":241},
  {"content":"\r\n\r\n\r\nپرسش 95\r\n« بداء » ، از باورها و عقايد شيعيان است و از سويى ادعا مىكنند كه امامان غيب مىدانند . آيا امامان از خداوند بزرگتر و بالاترند ؟\r\n( اصول مذهب الشيعهء قفارى )\r\nپاسخ\r\nگرد آورندهء پرسش‌ها مىخواهد جوانان شيعه را هدايت كند و مدرك تهمت او ، كتاب شيخ ناصر قفارى از همفكران خودِ اوست . آيا صحيح است از قول دشمن بر ضدّ گروهى از مسلمانان شاهد بياوريم و دربارهء آنان قضاوت كنيم ؟ قضاوتى كه به حرمت جان ، مال و ناموس آن‌ها ، در گذشته و حال ارتباط دارد ؟\r\nكتاب شيخ قفارى پر است از هتاكى و ناسزاگويى به شيعه كه آن را از پيشوايش ابن تيميه آموخته است ؛ چنان‌كه سراسر تناقض و افترا است .\r\nاكنون نمونه‌اى از آن را نقل مىكنم :\r\nاو مىنويسد :\r\n« ( امام ) خمينى در اذانِ ايران نام خود را وارد كرده و آن را قبل از شهادتين قرار داده است . » « 1 » \r\nكسى كه با كمال وقاحت تا اين حد دروغ و افترا مىبندد ، مدرك\r\n\r\n","description":"","footnote":" ( 1 ) . اصول مذهب الشيعه ، ج 3 ، ص 154 ","page_name":" 242 ","page_number":242},
  {"content":"\r\n\r\nگردآورندهء اين پرسش‌ها است !\r\nگذشته از اين ، او دو مطلب را در اينجا آورده كه به ظاهر بى ارتباط هستند :\r\n1 . شيعه به بدا عقيده دارد .\r\n2 . شيعه مدعى است امامان از غيب آگاهى دارند .\r\nو نتيجه گرفته است كه امامان شيعه از خدا داناترند !\r\nبه خدا پناه مىبريم از دروغ و افترا بر هر انسانى ، تا چه رسد به متهم كردن مسلمانان !\r\nاكنون هر دو را توضيح مىدهيم :\r\n1 . « بداء » آن است كه انسان با اعمال بدِ خود ، سرنوشت نيكش را عوض مىكند . همچنين با اعمال نيك خود ، سرنوشت بدش را دگرگون مىسازد و آيهء : يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ « 1 »  ناظر به همين معنا است .\r\nمحدث بزرگ اهل سنت ، جلال الدين سيوطى در كتاب الدر المنثور ، در تفسير اين آيه ، رواياتى از پيامبر خدا آورده كه انسان با اعمال نيك خود ، مانند نيكوكارى به پدر و مادر و صدقه ، قسمتى از تقدير را عوض مىكند و حديث معروف « الصَّدَقَةُ تَدْفَعُ الْبَلَاءَ » ناظر به همين است . « 2 » \r\n« بداء » به اين معنى ، مورد پذيرش همهء مسلمانان است و هرگز به معناى نسبت ناآگاهى دادن به خداوند نيست . براى نمونه ، قوم يونس بر اثر نافرمانى ، مستحق نزول عذاب شدند و پيامبرِ آنان ( يونس ) از نزول عذاب خبر داد و خود منطقه را ترك كرد و از آنجا دور شد . ولى آنان\r\n\r\n","description":"","footnote":" ( 1 ) . رعد : 39  ( 2 ) . الدر المنثور ، ج 6 ، ص 661 ","page_name":" 243 ","page_number":243},
  {"content":"\r\n\r\nپشيمان شده ، به پيروى از قول يك عابد ، رو به صحرا نهادند و گريه و زارى كردند و خداوند توبه‌شان را پذيرفت و عذاب از ايشان برگشت .\r\nاينجا است كه قرآن كريم مىفرمايد :\r\nفَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ . « 1 » \r\n« چرا هيچ يك از شهرها ايمان نياوردند تا ايمانشان براى آن‌ها سودمند گردد ؟ جز مردم يونس كه چون ايمان آوردند ، عذاب رسوا كننده را از آنان برداشتيم و تا پايان عمرشان آن‌ها را بهره‌مند ساختيم . »\r\nگويند : قرار بود بر قوم يونس عذاب فرود آيد ، ليكن بدا رخ داد و به تعبير عربى « بَدَا للَّهِ أَنْ يُعَذِّبَهُم » . به يقين اين تعبير ، مجازى است ؛ يعنى از ديدگاه مردم ، كه از گذشته و آينده آگاه نيستند ، چنين به نظر آمد كه نظر خدا برگشت و در ارادهء او - جلّ جلاله - دگرگونى رخ داد . در حالى كه تغييرى رخ نداده و به تعبير علمى « ابداء » بوده ؛ يعنى پرده برداشته شد و حقيقت آشكار گشت و در حقيقت « بداء » نيست بلكه « ابداء » و اظهار چيزى است كه بر ديگران پنهان و براى خداوند روشن بوده است كه آن‌ها توبه خواهند كرد و آنان را عذاب نخواهد فرستاد . حال چرا « بدا للَّه » مىگويند اين به خاطر پيروى از پيامبر گرامى است كه در چنين موردى كلمه « بدا للَّه » به كار برده است . وبخارى آن را در صحيح خود نقل\r\n\r\n","description":"","footnote":" ( 1 ) . يونس : 98 ","page_name":" 244 ","page_number":244},
  {"content":"\r\n\r\nمىكند . « 1 » \r\nو عجيب اين است كه وهابيان خود در باب توسل به عمل صالح حديث « بدا للَّه » را نقل كرده‌اند كه رسول اللَّه فرمود :\r\n« سه نفر از پيشينيان ، براى فرار از باران به غار پناه بردند ، ناگهان سنگى آمد و درِ غار را بست . آن‌ها به يكديگر گفتند : به خدا سوگند ، شما را جز راستگويى نجات نمىدهد . هركس كار نيكو كرده ، از خدا بخواهد كه به خاطر آن كار ، ما را از مرگ نجات دهد . . . . »\r\nتا اينجا روشن شد كه اعتقاد به « بداء » نسبت جهل و ناآگاهى به خدا نيست ؛ زيرا بر خداى عالمِ مطلق ، جهل راه ندارد . اين مردم‌اند كه پديده‌اى را مىبينند ولى از پديده‌هاى ديگر ناآگاهند و در مواردى كه پيش‌بينى رخ ندهد ، مىگويند : « بَدَا للَّهِ » و اين نوعى استعمال مجازى و از ديدگاه خود انسان است و گرنه از جانب خداوند ، جريان آگاه ساختن چيزى است كه بر مردم مخفى بوده است .\r\nبنابراين ، اعتقاد به بدا ، با علم خداوند منافات ندارد .\r\nاز اينجا روشن مىشود : اگر بگوييم امامان غيب مىدانند ، نشانهء برترىِ آن‌ها بر خالق آن‌ها نيست ؛ زيرا اعتقاد به « بدا » مستلزم جهل خدا نيست تا چنين برترى تصور شود .\r\nگذشته از اين ، علم غيب امام ، با علم غيب خدا قابل قياس نيست .\r\nآگاهى خدا از غيب ، نامحدود و آگاهى امامان محدود است و نيز آگاهى خدا از غيب ذاتى و آگاهى امامان ، اكتسابى و از خداست .\r\n\r\n","description":"","footnote":" ( 1 ) . صحيح بخارى ، ج 4 ، ص 172 ، كتاب احاديث الأنبياء ، حديث شماره 3465 ، وكتاب البيوع ، حديث شماره 2215 ","page_name":" 245 ","page_number":245},
  {"content":"\r\n\r\n\r\nپرسش 96\r\nشيعه همواره ياور دشمنان اسلام ؛ مانند يهوديان ، نصارى و مشركان بوده‌اند . آن‌ها با مغول‌ها همكارى كردند و بغداد سقوط كرد و به نصارى ( مسيحيان ) يارى دادند و قدس از دست مسلمانان گرفته شد .\r\nآيا مسلمان واقعى چنين كارى مىكند . آيا قرآن از دوستى يهود و نصارى نهى نكرده و آيا على و فرزندانش چنين كردند ؟ !\r\nپاسخ\r\nشيعه ، پيرو آن امامى است كه ريشهء يهود را در شبه جزيرهء عربستان كند و باب خيبر را به امر الهى از جاى در آورد و قلعه را گشود و شكست قطعى يهود را در تاريخ رقم زد .\r\nهيچ‌گاه شيعه با يهود و نصارى همراه نبوده است . پيش‌تر گفتيم كه دولت‌هاى شيعى ، مرزبانان كشور پهناور اسلامى بودند و اين مرز و بوم را از هجوم دشمنان خارجى ؛ مانند يهود و نصارى حفظ مىكردند . امّا اين‌كه شيعه سبب سقوط بغداد شده باشد ، حاكى از بى اطلاعى از تاريخ و يا لااباليگرى در ادعا و ناداورى است . در اينجا به يك قطعهء تاريخى ، كه حاكى از پايهء درايت خلافت عباسى است ! اكتفا مىكنيم :\r\nدقت در اين نقطهء تاريخى ، كه خوشبختانه آن را ابن كثير ، شاگرد ابن\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nتيميه نقل كرده ، مىتواند درس آموز باشد . « 1 » \r\n\r\nدشمن بر دروازه و خليفه مشغول . . .\r\nابن كثير مىنويسد :\r\n« سربازان مهاجم مغول دارالخلافهء بغداد را محاصره كردند و پيوسته با پرتاب تير ، ساكنان آن را هدف قرار مىدادند ، حتى تيرى به يكى از كنيزان خليفه ، كه مشغول رقص در برابر وى بود ، اصابت كرد و او را كشت . اين كنيز بسيار مورد علاقهء خليفه بود . وقتى كنيز درگذشت ، خليفه سخت ناراحت شد ، و فرياد كشيد . . . » « 2 » \r\nكشورى كه زمامدار آن در سخت‌ترين لحظات ، از دشمن غفلت بورزد و خود را با رقص كنيزى مشغول كند ! جز سقوط سرنوشتى نخواهد داشت و منظور از اين‌كه سقوط خلافت عباسى يك سنت الهى بوده ، اين است كه عوامل سقوط آن به دست خود افراد فراهم شده بود .\r\nمطالعهء تاريخ مسلمانان در قرون پيش از تسلّط مغول ، نشان مىدهد كه پيوسته ترك‌تازى و غلبهء اميرى بر امير ديگر ، كشور را فرا گرفته بود ؛ گويى اميران كشور و فرمانروايان تحت امر خليفه ، هدفى نداشتند جز اين كه مناصب و پست‌هاى كشور را از دست يكديگر بربايند ، بىآن‌كه به فكر دشمن خارجى باشند ، كه يكى پس از ديگرى در كمين اسلام نشسته بودند .\r\n\r\n","description":"","footnote":" ( 1 ) . علاقه‌مندان به شناخت علل سقوط بغداد به كتاب « راهنماى حقيقت » ، ص 63 تا 72 و « سقوط العباسيين » مراجعه فرمايند . متأسفانه كتاب اخير به خاطر پرده بردارى از يك رشته حقايق ، در عربستان سوزانده شد و اجازه نشر پيدا نكرد .  ( 2 ) . البداية والنهاية ، ابن كثير ، ج 13 ، ص 200 به بعد . ","page_name":" 247 ","page_number":247},
  {"content":"\r\n\r\nفراموش نكنيد كه مفتى سلفى « عبدالعزيز بن باز » منادى صلح با اسرائيل بود . او صلح با اسرائيل را بسان صلح پيامبر با قريش در حديبيه مىدانست ؛ در حالى كه پيامبر با مردم مكه از سر قدرت و عزّت صلح كرد ، نه از سر ضعف و ذلّت و فرمود : به خدا سوگند اگر آنان از صلح دريغ ورزند با آنان مىجنگيم و صفوفشان را درهم مىريزيم . « 1 » \r\nاكنون مىپرسم : همان كشورهاى به اصطلاح اسلامى كه شما سنگ آن‌ها را به سينه مىزنيد ، روابط بسيار نزديك با صهيونيستها ندارند ؟ و در طول 60 سال گذشته ، چه گام مهمى در راه جلوگيرى از جنايت‌هاى اسرائيل و تجاوزات آن به كشورهاى مسلمان اهل سنت برداشته‌اند ؟\r\nدر اشغال افغانستان و عراق چه كسانى با متجاوزان همكارى كردند و پايگاه‌هاى هوايى خود را در اختيار بمب افكن‌هاى ويرانگر آن‌ها گذاشتند .\r\nآيا در تاريخ مبارزه با صهيونيسم جز شيعه كسى توانست داغ شكست را بر پيشانى متجاوزان اسرائيلى بنشاند ؟ آيا جز امام خمينى قدس سره كسى اين نظريه را مطرح كرد كه اسرائيل يك غدّهء سرطانى است و بايد از ميان برود ؟\r\nو آيا جز او كسى جرأت داشت فتواى اعدام سلمان رشدى مرتد را صادر كند ؟ !\r\nبزرگترين مفتى سلفى ، بن باز ، منادى صلح با اسرائيل بود و فتواى او\r\n\r\n","description":"","footnote":" ( 1 ) . صحيح بخارى كتاب شهادات ، باب ما يحرز من الشروط في الإسلام ، ج 3 ، ص 253 - 255 ؛ مسند احمد ، ج 31 ، ص 243 ، حديث 18928 ","page_name":" 248 ","page_number":248},
  {"content":"\r\n\r\nدر اين مورد منتشر شد و اما در مورد نويسندهء مرتد كتاب آيات شيطانى مهر سكوت بر لب نهاد و دم بر نياورد !\r\nآرى ، مفتيان شما - كه هم اكنون در قيد حيات‌اند - حتى اعلام كرده‌اند : دعا كردن براى پيروزى رزمندگان شيعهء حزب اللَّه بر ضدّ اسرائيل متجاوز جايز نيست !\r\n چشم باز و گوش باز و اين عمى * حيرتم از چشم بندىّ خدا ! \r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nپرسش 97\r\nبسيارى از شيعيان به حسن‌بن على عليهما السلام توهين و فرزندانش را مذمّت مىكنند ، مگر نه اين كه او يكى از اهل بيت است ؟ !\r\nپاسخ\r\nدر تاريخ شيعه ، احدى لب به نكوهش حسن‌بن على عليهما السلام نگشوده و او را امام دوم مىدانند .\r\nشگفت از دروغ پردازى اين فرد است كه مىگويد : « بسيارى از شيعيان به حسن بن على توهين مىكنند » . تو گويى هم اكنون هم بسيارى از شيعيان اين كار را انجام مىدهند . مدركى كه براى اين ادعا ارائه مىكند از كتاب سليم بن قيس بوده كه در سال 90 درگذشته است . طبيعى است توهين كنندگان ، كسانى بوده‌اند كه با حسن بن على عليهما السلام معاصر بوده‌اند و آنان مشتى خوارج بوده‌اند كه به خاطر عداوت با على عليه السلام مىخواستند از فرزند او انتقام بگيرند و معروف است كه خيمهء آن حضرت به وسيلهء خوارج غارت شد و نيزه‌اى بر رانش زدند و به همين دليل او را به ساباط بردند .\r\nخوب است گردآورندهء پرسش‌ها ، روز جزا را در نظر بگيرد ؛ چرا كه خداوند او را در مقابل اين دروغ‌ها بازخواست خواهد كرد و او پاسخى براى آن‌ها ندارد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nپرسش 98\r\nشيعيان به فرقه‌ها و گروه‌هاى زيادى تقسيم شده و با يكديگر مخالف‌اند . هر فرقه‌اى ، فرقهء ديگر را كافر مىداند . بخشى از آن‌ها كه بهايى هستند ، كافرند !\r\nپاسخ\r\nشيعه براى خود تعريفى دارد و آن اين‌كه از آنچه پيامبر گرامى صلى الله عليه و آله از طريق وحى بيان كرده ، و يا با گفتار و رفتار ارائه كرده ، پيروى كند و هيچ يك از آن‌ها را انكار ننمايد و رهبرى را پس از رسول اللَّه از آنِ على بداند . اين تعريف شيعه است . حالا اگر فردى يا گروهى ، خاتميت پيامبر را انكار كنند و مدعى نبوت شوند يا يكى از ضروريات اسلام را انكار كنند ، نه تنها شيعه بلكه مسلمان نيستند .\r\nبرخى از فرقه‌ها را كه او نام برده ؛ مانند بابى و بهايى ، از اسلام خارج بوده و از نظر شيعه ، يك حزب و مسلك‌اند ، نه يك دين و مذهب و ساختهء استعمار به شمار مىروند . اگر بنا باشد اين نوع مسائل را دربارهء شيعه تصديق كنيم ، بايد بگوييم اهل‌سنت به گروه‌هايى تقسيم شده‌اند وهريك ، گروه ديگرراتكفير مىكنند . وهابيان دشمنان اشاعره هستند كه اكثريت اهل سنت را تشكيل مىدهند . اشاعره معتزله را جزو اهل‌سنت نمىدانند . سرانجام همگى ، قاديانىها را ، كه آن‌ها هم مانند بهائيان مدعىِ دين جديد مىباشند ، ازاسلام‌خارج مىدانند .\r\nخلاصه امروز بر اثر تبليغات فراوانِ احزاب باطل و مكاتب الحادى ،\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nگروه‌هايى از فرزندان اسلام به مكتب‌هايى مانند ماترياليسم ، ماركسيسم ، فراماسونرى ، شيطان پرستى ، سكولاريسم ، ليبراليسم و . . . گرايش پيدا كرده‌اند . آيا مىتوانيم آن‌ها را از انشعابات اهل سنت به شمار آوريم ؟ !\r\n\r\nپرسش 99\r\nوقتى فتنه‌گران شورشى خانهء عثمان بن عفان را محاصره كردند ، على از او دفاع كرد و فرزندانش حسن و حسين عليهما السلام و برادر زاده‌اش عبداللَّه بن جعفر را فرستاد تا از او دفاع كنند و اين دليل نيست كه على و عثمان با هم دوست بودند ؟ !\r\nپاسخ\r\nكسانى كه خانهء عثمان را محاصره كردند ، صحابه و تابعان بودند .\r\nنمىتوانيد آن‌ها را كافر و دور از اسلام بدانيد . طبيعى است ميان آنان و عثمان ، درگيرى و نزاع پيش آمده بود كه بوى خونريزى از آن مىآمد .\r\nاميرمؤمنان براى جلوگيرى از خونريزى و اصلاح ذات البين ، تمهيدات لازم را به عمل آورد و اين نشانهء روح والاى اميرمؤمنان است كه براى حفظ وحدت ، فرزندانش را مأمور مىكند كه از هر نوع خونريزى پيش‌گيرى نمايند .\r\nاقدمات على عليه السلام به‌خاطر شخص عثمان نبود . او مقام خلافت را ، مقام و الا و مقدسى مىدانست كه نبايد مخدوش شود و خليفه كشى باب گردد ، ليكن متأسفانه عثمان از نصايح امام پيروى نكرد و آنچه نبايد بشود شد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nپرسش 100\r\nبه اتفاق شيعه و سنى ، عمر در كارهاى زيادى ، با على مشورت مىكرد ، اين را چگونه توجيه مىكند ؟\r\nپاسخ\r\nاميرمؤمنان ، على عليه السلام به اتفاق امّت يا اكثريت قاطع ، اعلم امّت و آگاه‌ترين فرد به اصول و فروع اسلام بعد از پيامبر است و از نظر تدبير و سياست ، زبانزد خاص و عام بود . عمر دربارهء نبرد مسلمانان با كافران مشورت كرد و اميرمؤمنان بايد خليفه را راهنمايى مىكرد و او را در اين مقصد يارى مىداد . اين فضيلتى است براى امام . طرف مشورت بودن نشانهء همفكرى كامل در همهء مسائل نيست و مصالح اسلام بسى برتر و والاتر از هر چيز ديگر است . پس اين نوع همكارىها چيزى را كه گرد آورندهء پرسش به دنبال آن است ، ثابت نمىكند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nپرسش 101\r\nدر دوران خلافت عمر ، سلمان فارسى فرماندار مدائن و عمار ياسر فرماندار كوفه بودند . اين چگونه با اعتقادات شيعيان سازگار است ؟\r\nپاسخ\r\nهمكارى اين دو نفر و همچنين ديگر افراد وارسته با دستگاه خلافت ، ناشى از اصلى است كه اميرمؤمنان در يكى از نامه‌هايش به آن اشاره كرد و ما ، پيش‌تر نيز از آن ياد كرديم و آن اين است : اميرمؤمنان با دلايل قطعى از جانب پيامبر براى رهبرى تعيين شده بود و اگر اكثريت امت ، قدر اين نعمت را مىدانستند ، به يقين وضع مسلمانان از نظر وحدت و يگانگى غير از اين بود .\r\nولى حوادث و رويدادها سبب شد كه على از صحنه كنار گذاشته شود . در اين هنگام ، اصل حفظ اسلام ، قابل صرف نظر كردن نبود .\r\nبنابراين ، گروه ياد شده ، كه از پاك‌ترين ياران پيامبر بودند و دربارهء آنان ، ستايش‌هاى فراوانى از پيامبر رسيده است ، به خاطر حفظ اصل اسلام ، اين منصب‌ها را پذيرفتند ، كه تا حد ممكن به وظيفه خود عمل كنند .\r\nو منطق عقل و شرع اين نوع همكارى را ايجاب كرد و با خود مىگفتند : اكنون كه آن وضع ايده‌آل اسلامى و آن رهبرى والاى مورد نظرِ خدا و رسول تحقق نيافته ، بايد از طرق ديگر به اسلام خدمت كنند .\r\nباز هم مىگوييم ، اين نوع همكارىها آنچه را كه مقصود گردآورنده است ، ثابت نمىكند ؛ زيرا بسان همكارى يوسف عليه السلام با دربار مصريان است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nپرسش 102\r\nشيعيان مىگويند : امامان ما معصوم‌اند و مهدى آخرين آن‌هاست و زنده و حاضر است و وجود امام از جانب خداوند براى رفع اختلاف است . با اين وضع ، در ميان آن‌ها همچنان اختلاف وجود دارد . و نيز مىگويند 300 نفر با مهدى در ارتباط هستند و از طرفى مدعىاند كه هر كس ادعا كند امام را ديده است ، دروغگو است . اين‌ها چگونه قابل جمع‌اند ؟ !\r\nپاسخ\r\nاين تنها امام معصوم نيست كه وجودش رافع اختلاف و مايهء وحدت است ، بلكه پيامبران نيز داراى چنين ويژگى هستند ، تا آنجا كه حضرت مسيح ، يكى از علل برانگيخته شدن خود را اين مىداند كه در مسائل مورد اختلاف بنىاسرائيل داورى كند و اختلاف را از ميان بردارد ؛ چنان كه مىفرمايد :\r\nقَدْ جِئْتُكُمْ بِالْحِكْمَةِ وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ . « 1 » \r\n« من با دانش استوار به سوى شما آمده‌ام تا برخى از اختلافات شما را بيان كنم . »\r\nولى آنان‌كه عاشق حق و حقيقت بودند ، به عيسى گرويدند و حق را\r\n\r\n","description":"","footnote":" ( 1 ) . زخرف : 63 ","page_name":" 255 ","page_number":255},
  {"content":"\r\n\r\nپذيرا شدند . امّا آنان كه از هوا و هوس پيروى كردند ، بر اختلاف دامن زدند .\r\nبنابراين ، وجود حجت الهى ، ملازم با رفع اختلاف نيست . افزون بر اين ، پيامبر فرمود : اهل بيت من امان امت از اختلاف‌اند « 1 »  با اين حال وجود حجت ملازم بر رفع اختلاف به صورت گسترده نيست .\r\nامامان شيعه هركدام در عصر خود با بيانى استوار ، راه را نشان مىدادند . آنان كه پذيرا شدند به سوى وحدت گرويدند و آنان كه از انديشه‌هاى نسنجيدهء خود پيروى كردند ، به اختلاف دامن زدند . اين بيان دربارهء امامانى است كه مردم به آنان دسترسى داشتند ولى دربارهء حضرت مهدى مسأله به شكل ديگر است و آن اين كه ارادهء قطعى خدا بر آن تعلق گرفته است كه آخرين وصى پيامبر را دور از گزند دشمنان ، در پس پردهء غيبت حفظ كند تا روزى كه خود مىداند ، او را براى برافراشتن پرچم عدل ، آشكار سازد .\r\nمسلّماً عدم بهره‌گيرى از امام و در نتيجه ، وجود اختلاف ، به خاطر اين است كه ظهور آن حضرت زمانى و در موقعيتى خواهد بود كه جهان پذيراى او باشد و گرنه به‌سان ديگر پيشوايان خواهد بود كه به شمشير ظلم يا زهر جفا ، شهيد شدند .\r\nو امّا اين‌كه مىگويند سيصد نفر با او در ارتباط اند ، سخنى است بى مدرك و بارها گفته‌ايم وجود يك مطلب در يك كتاب نشانهء عقيدهء شيعه نيست . عقايد را از كتب كلامى مبرهن مىگيرند .\r\nآرى ، گاهى برخى از اوتاد كه از كمالات بالايى برخوردارند ، به حضورش تشرف يافته و چه بسا بهره‌هاى علمى و معنوى از وجودش برگيرند .\r\n\r\n","description":"","footnote":" ( 1 ) . مستدرك حاكم ، ج 2 ، ص 448 و ج 3 ، ص 149 و 457 ، ذخائر العقبى ، ص 17 ","page_name":" 256 ","page_number":256},
  {"content":"\r\n\r\n\r\nپرسش 103\r\nشيعه معتقد است : جهان از حجت الهى خالى نمىماند و از سويى مىگويد : تقيه نُه دهم ( 910 ) دين است ، پس امام شيعيان نه دهم دين را به مردم نگفته‌اند .\r\nپاسخ\r\nطراحان پرسش‌ها تصور كرده‌اند : امامان شيعيان ، بر اثر جور حاكمانِ وقت ، در تمام ابواب و احكام فقه و معارف قرآن و سنت ، تقيه مىكردند . بنابراين ، نُه قسمت از گفتار آنان را تقيه تشكيل داده و يك قسمتش واقعيت است . ولى اشتباه ايشان در همين نقطه است . تقيه موارد خاص دارد و مربوط به مواردى است كه حاكمان ظالم بر اثر ناآگاهى از سنت رسول اللَّه ، احكامى را به رسميت شناخته بودند يا فقيهانى را براى قضاوت نصب كرده بودند ، كه روش آنان رسميت پيدا كرده بود . در چنين مواردى امام براى حفظ خون شيعيان تقيه مىكرد وبه‌گونه‌اى سخن مىگفت كه مردم به همان فتواى معروف عمل كنند . ولى در درياى فقه و اقيانوس عقايد مسائلى است كه حاكمان وقت و فقيهان دربارى ، در آن مورد نظر نداشتند . امام در چنين مواردى حقيقت را گفته و كوچكترين تقيه‌اى نكرده است و اگر مىگويد نُه دهم دين تقيه است ، كنايه از اهميت حفظ خون‌هاى مؤمنان است ؛ زيرا برخى از شيعيان بىپروا ، آرا و نظرياتى راكه مخالف نظر حاكمان ظالم بود ، پخش مىكردند و خود را\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nگرفتار مىساختند .\r\nاز اين گذشته ، پيش‌تر گفته شد ، شاگردان واقعى امام ، تقيه را از غير تقيه باز مىشناختند ؛ زيرا با روايات واقعى ائمه اهل بيت عليهم السلام آشنا بودند ، حتى لحن گفتار امام در مورد تقيه با لحن گفتارش در غير مورد تقيه را كاملًا مىشناختند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nپرسش 104\r\nشيعه بر اين باور است كه : شناخت ائمه ، شرطى براى صحّت ايمان است . اكنون مىپرسيم : كسانى كه قبل از كامل شدن دوازده امام مرده‌اند چه خواهند كرد ؟\r\nپاسخ\r\nياران پيامبر صلى الله عليه و آله كه در مكه و مدينه ، پيش از تكميل احكام اسلام و قبل از خلافت خلفاى چهارگانه مرده‌اند ، از نظر شما چه حكمى دارند ؟\r\nشما كه معتقديد خلافت خلفا جزو عقايد اسلام است و احمدبن حنبل و همچنين اشعرى در تنظيم عقايد ، ايمان به خلافت و حتى مراتب فضل آنان را به ترتيب زمان ، جزو عقايد مىدانند !\r\nبنابراين ، شهيدانى كه در بدر و احد از دنيا رفته‌اند و از بهترين شهيدان اسلام بوده‌اند ، ايمان ناقص داشتند ؟\r\nپاسخ شما دربارهء آنان ، همان پاسخ ما در اين مسأله است . علاوه براين ، خود پيامبر گرامى صلى الله عليه و آله طبق رواياتى كه مسلم در صحيح خود نقل كرده ، يادآور دوازده خليفه است كه عزت اسلام به آنان بستگى دارد و حتى رسول‌اللَّه صلى الله عليه و آله به وجود قائم آخرالزمان مهدى موعود ، تصريح كرده است . بنابراين ، شيعيان از روزهاى نخست اسلام ، اعتقاد به امامت دوازده‌گانه داشتند . هر چند برخى زمان ، آن‌ها را درك نكرده بودند و اين اعتقاد اجمالى جانشين اعتقاد تفصيلى بود .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nپرسش 105\r\nشيعيان از علىبن ابىطالب نقل مىكنند : وقتى به او خبر رسيد كه انصار مىخواهند خليفه از ميان آن‌ها باشد ، آن حضرت فرمود : چرا در پاسخ آن‌ها نگفتيد پيامبر وصيت نمود با نيكو كارشان نيكويى كنيد و از بدكار آن‌ها درگذريد . گفتند : اين چه دليلى عليه آن‌هاست ؟ گفت :\r\nاگر امامت به آن‌ها تعلق داشت ، پيامبر در حق آن‌ها سفارش نمىكرد .\r\nبايد به شيعه گفت : پيامبر دربارهء اهل بيت خود سفارش كرد كه با آن‌ها به نيكى رفتار شود و فرمود : « أُذَكِّرُكُمُ اللَّهَ فِي أَهْلِ بَيْتِي » .\r\nپاسخ\r\nمنطق على عليه السلام منطق استوارى است ؛ زيرا سفارش ترحّم بر گروهى و گذشت از بدىهاى آنان ، نشانهء زيردست بودن آن‌هاست ، ولى آنچه دربارهء اهل بيت خود سفارش كرده ، غير از آن است كه دربارهء انصار گفته است . سفارش دربارهء انصار اين است كه اگر بدى كردند عفو كنيد ، ولى آنچه كه دربارهء اهل بيت خود سفارش كرده ، پيروى از آن‌ها است نه عفو از بدىهاى آن‌ها ! آنان انسان‌هاى پاك و منزه‌اند ، كار بدى نمىكنند تا جايى براى عفو باشد .\r\nجمله‌اى كه از صحيح مسلم آورده ، متأسفانه آن را بريده نقل كرده است .\r\nمسلم در صحيح خود از زيد بن ارقم نقل مىكند : روزى پيامبر صلى الله عليه و آله\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nدر راه مكه و مدينه ، در كنار آبى به نام « خم » خطابه‌اى خواند و از نزديك بودن مرگ خود خبر داد ، آنگاه فرمود : « إِنِّي تَارِكٌ فِيكُمُ الثَّقَلَيْنِ ؛ أَوَّلُهُمَا كِتَابَ اللَّهِ . . . » سپس بياناتى دربارهء اهميت كتاب خدا مىفرمايد : « وَ أَهْلُ بَيْتِي أُذَكِّرُكُمُ اللَّهَ فِي أَهْلِ بَيْتِي » ، سه بار اين جمله را تكرار كرد .\r\nدر اينجا اهل بيت دومين « ثقل » هستند و گويا از صحيح مسلم كلمهء « ثَانِيهِمَا » افتاده است و شاهد آن وجود حديث ثقلين با سندهاى فراوان و صحيح است كه در آن‌ها جمله « فَإِنْ تَمَسَّكْتُمْ بِهِمَا » آمده است و در پرسش چهاردهم به برخى از مدارك اشاره شد .\r\nبنابراين ، سفارش دربارهء اهل بيت همان سفارش دربارهء كتاب خداست ؛ يعنى سفارش به پيروى و اطاعت و فرمانبردارى .\r\nاين سفارش كجا و آن ديگر كجا ؟ مَثَل اين پرسشگر مَثَل انسانى است كه مىگفت : ماست و دروازه ! گفتند چه ارتباطى است ميان آن دو ؟\r\nگفت : ماست را مىبندند و دروازه را هم مىبندند ، چه ارتباطى نزديك‌تر از اين ؟ !\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nپرسش 106\r\nبه عقيدهء شيعه ، پيامبر صلى الله عليه و آله رهبرى بود كه از افراد شايسته دورى مىگزيد و منافقان را از لحن گفتارشان مىشناخت . براى پست‌هاى مهم و فرماندهى انتخاب مىكرد و با بعضى از آن‌ها وصلت وازدواج مىنمود !\r\nپاسخ\r\nاين هم افترايى است از افتراهاى بسيار كه كوچكترين مدركى براى آن ارائه نكرده ، معلوم است اگر داشت ارائه مىكرد . بلكه نوعى استنباط شخصى است .\r\nدر پرسش ياد شده دو مطلب آمده است :\r\n1 . پيامبر صلى الله عليه و آله همهء منافقان را از شيوهء گفتارشان مىشناخت .\r\n2 . پيامبر صلى الله عليه و آله از صالحان دورى مىگزيد و منافقان را به پست‌هاى مهم مىگمارد .\r\nدربارهء نظريهء نخست اشتباهى مرتكب شده . او تصور كرده است كه پيامبر صلى الله عليه و آله همهء منافقان را از شيوهء گفتارشان مىشناخت در حالى كه اين مربوط به برخى از منافقان است ، ولى برخى ديگر روى مصالحى براى او نيز ناشناخته بودند ؛ چنان كه قرآن مىفرمايد :\r\nوَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ . . . . « 1 » \r\n\r\n","description":"","footnote":" ( 1 ) . توبه : 101 ","page_name":" 262 ","page_number":262},
  {"content":"\r\n\r\n« برخى از اهل مدينه با نفاق خود خو گرفته‌اند ، تو آن‌ها را نمىشناسى و ما آنانا را مىشناسيم . »\r\nبنابراين ، اگر منافقى در عصر رسول اللَّه بر مصدر كار گذشته شده ، به خاطر ناشناس ماندن بوده است و اگر هم پيامبر مىشناخت آن را افشا نمىكرد و با آنان ، بسان ديگران رفتار مىنمود . به‌گواه اين‌كه در بازگشت پيامبر از تبوك ، گروهى از منافقان نقشهء قتل پيامبر را كشيدند و خداوند نقشهء آنان را فاش ساخت . پيامبر خدا اسامى اين منافقان را تنها به حذيفه گفت ، بى آن‌كه آنان را افشا كند و لذا او را صاحب سرّ پيامبر مىدانند . « 1 » \r\nامّا دربارهء موضوع دوم آنچه به شيعه نسبت مىدهد كذب محض و افتراى خالص است .\r\nپيامبر گرامى پيوسته بر صالحان احترام مىكرد و از منافقان ، تا آنجا كه مىشناخت دورى مىجست و اگر هم با خانواده‌اى ازدواج كرده ، يا دختر مىداد ، به خاطر آن بود كه آنان در آن زمان جزئى از جامعهء اسلامى بودند و هر فردى مىتواند از خانوادهء مسلمان دختر بگيرد يا دختر بدهد . ولى داورى دربارهء افراد ، با مطالعهء يك برگ و دو برگ از زندگى آنان ، به ويژه عصر پيامبر خدا صلى الله عليه و آله صحيح نيست ، بلكه بايد پروندهء آنان به‌طور كامل خوانده شود تا بتوان آنان را به‌طور صحيح شناخت و شيعه همين كار را دربارهء افراد انجام مىدهد و به يك برگ و دو برگ اكتفا نمىكند و « خواتيم عمل » را در نظر مىگيرد ؛ چنان كه فرمودهء پيامبر است . « 2 » \r\n\r\n","description":"","footnote":" ( 1 ) . فتح البارى ، كتاب فضائل الصحابه ، باب مناقب عمار و حذيفه به شماره 3743  ( 2 ) . صحيح بخارى ، روايت 6493 ","page_name":" 263 ","page_number":263},
  {"content":"\r\n\r\n\r\nپرسش 107\r\nمفسران شيعه ، آيهء : . . . وَ لا تُمْسِكُوا بِعِصَمِ الْكَوافِرِ . . . « 1 »  را چنين تفسير مىكنند كه با زنان كافر ازدواج نكنيد ، در حالى كه پيامبر صلى الله عليه و آله با امّ المؤمنين عايشه ، كه شما او را كافر و مرتد مىدانيد ، ازدواج كرد ؟ »\r\nپاسخ\r\nاين چندمين پرسشى است به صورت تكرار آمده و در همين پرسش پيشين بيان كرديم كه پيامبر گرامى و همهء ياران ا ، و در آن زمان جزئى از خانواده‌هاى مسلمان بودند كه ازدواج با آن‌ها به هر دو صورت صحيح بود و شيعه در بارهء عايشه ، هرگز آن دو كلمه را بر زبان جارى نمىكند .\r\nآنچه دربارهء او مىگويند اين‌است كه : در عمل با نص قرآن - كه در مورد زنان پيامبر آمده ، مانند : . . . وَقَرْنَ فِي بُيُوتِكُنَّ . . . « 2 »  مخالفت كرد و با پيمان شكنانى مانند طلحه و زبير همراه شد و جنگى را به راه انداخت كه در آن 14000 نفر از فرزندانش كشته شدند . در حالى كه پيامبر به او گفته بود : « كَيْفَ بِإِحْدَاكُنَّ إِذَا تَنْبَحَ عَلَيْهَا كِلَابُ الْحَوْأَب » . « 3 » \r\n\r\n","description":"","footnote":" ( 1 ) ممتحنه : 10 .  ( 2 ) احزاب : 33 .  ( 3 ) مستدرك حاكم ، ج 3 ، ص 120 ؛ صحيح ابن حبان ، ج 15 ، ص 126 ؛ مسند احمد ، ج 6 ، ص 52 و 97 ","page_name":" 264 ","page_number":264},
  {"content":"\r\n\r\n\r\nپرسش 108\r\nخطّابيه از فِرق شيعى است . آنان بر اين باورند كه بعد از امام جعفر صادق عليه السلام پسرش اسماعيل امام‌است . علماى شيعه در ردّ ايشان مىگويند : اسماعيل پيش از امام صادق عليه السلام وفات كرده ، مرده كه نمىتواند جانشين زنده باشد .\r\nبه شيعه گفته مىشود شما با حديث منزلت ، كه پيامبر به على فرمود :\r\nنسبت تو به من به منزلهء هارون نسبت به موسى است » ، استدلال كرده‌ايد ، معلوم است كه هارون پيش از موسى وفات يافت و طبق اقرار خودتان مرده نمىتواند جانشين زنده باشد ؟ !\r\nپاسخ\r\nاوّلًا : خطابيه ، اسماعيل را جانشين امام صادق عليه السلام نمىدانستند و فرقهء اسماعيليه غير از فرقهء خطابيه است . فرقهء خطابيه پيروان ابو زينب اسدى كوفى ، معروف به ابا اسماعيل و ابو الخطاب و ابو ذبيان هستند . او فردى بود كه منكرات را مرتكب مىشد و دعوى نبوت نمود . مردم به خاطر اين انديشه‌ها و گفتارهاى زشتش با او درگير شدند و در درگيرى كشته شد .\r\nامام صادق عليه السلام از روز نخست از او تبرّى جست . « 1 » \r\nپس اين فرقه هرگز ارتباطى به اسماعيل و اسماعيليه ندارند .\r\n\r\n","description":"","footnote":" ( 1 ) ملل و نحل شهرستانى ، ج 1 ، ص 179 ","page_name":" 265 ","page_number":265},
  {"content":"\r\n\r\nثانياً : اگر شيعه مىگويد : مرده نمىتواند جانشين زنده باشد ، مطلب درستى است ولى على عليه السلام پس از پيامبر خدا صلى الله عليه و آله 30 سال تمام در قيد حيات بود و جانشين رسمى و قانونى او بود و اگر نظر او نسبت به هارون است كه قبل از موسى درگذشته ، پاسخ آن را گفتيم كه هارون مدت مديدى در حال حيات او به حكم آيهء . . . اخْلُفْنِي فِي قَوْمِي . . . « 1 »  جانشين موسى بود . هر چند اين جانشينى استمرار پيدا نكرد ؛ زيرا هارون ، پيش از موسى از دنيا رفت و در گذشته گفتيم كه تشبيه از آن نظر است كه على عليه السلام تمام مقامات سه‌گانه را نسبت به پيامبر داشت ، به جز منزلت نبوت . و گرنه اگر على هم قبل از پيامبر در مىگذشت ، جانشين پيامبر پس از او نبود . در ضمن اين پرسش هم تكرارى است و پيش‌تر گذشت .\r\n\r\n","description":"","footnote":" ( 1 ) . اعراف : 142 ","page_name":" 266 ","page_number":266},
  {"content":"\r\n\r\n\r\nپرسش 109\r\nشيعيان براى اثبات امامت امامان دوازده‌گانه ، به اين حديث استناد و استدلال مىكنند كه پيامبر صلى الله عليه و آله فرمود : دوازده خليفه خواهند آمد كه همه از قريش‌اند .\r\nدر روايتى ديگر نيز آمده است : « لَا يَزَالُ أَمْرُ النَّاسِ مَاضِياً حَتَّى يَلِيَ عَلَيْهِمُ اثْنَا عَشَرَ رَجُلًا . . . » « 1 »  اكنون مىپرسيم از ائمهء شيعه ، تنها دو نفر فرمانروايى كردند ؛ يكى على و ديگرى فرزندش حسن ، پس آن ده امامى كه فرمانروايى كرده‌اند كيستند ؟\r\nپاسخ\r\nاحاديث مربوط به خلافت دوازده را ، مسلم در صحيح به صورت گسترده و بخارى به صورت مختصر و نيز بريده نقل كرده‌اند .\r\nمسلم در كتاب الاماره در احاديثى به شمارهء 1821 به هفت سند و هفت لفظ اين حديث را نقل كرده كه فقط در يك صورت آن كلمه « ما وليهم » وجود دارد . « 2 » \r\nبخارى در كتاب الاحكام ، باب استخلاف حديث به اين صورت نقل كرده است : « يَكُونُ اثْنَا عَشَرَ أَمِيراً » . « 3 » \r\n\r\n","description":"","footnote":" ( 1 ) . « كار مردم ادامه خواهد يافت تا آن‌كه آن دوازده نفر بر مردم فرمانروايى كنند . »\r\n( بخارى و مسلم ) .  ( 2 ) . صحيح مسلم ، كتاب الاماره ، حديث 1821 به بعد .  ( 3 ) . بخارى ، كتاب الأحكام ، باب استخلاف ، حديث 7224 ","page_name":" 267 ","page_number":267},
  {"content":"\r\n\r\nبنابراين ، در هيچ يك از صورت‌ها و اشكال حديث ، كلمهء « ما وليهم » وجود ندارد جز در يك شكل .\r\nو امّا مقصود از اين احاديث ، انشا است نه اخبار ؛ يعنى به مردم مىگويد بايد از اين دوازده خليفه اطاعت كنند كه عزت اسلام و مسلمانان به اين دوازده نفر بستگى دارد . نه اين‌كه خبر مىدهد دوازده انسان پاك پس از او خلافت خواهند كرد .\r\nبنابراين ، نداشتن خلافت ظاهر ، دليل بر عدم خلافت آنان كه احاديث « اثنا عشر » از آن خبر مىدهد نيست .\r\nليكن متأسفانه مردم ، از دو نفر از اين گروه دوازده نفرى تا حدى پيروى كرده و حكام ظالم به كمك سرسپردگان آنان ، اجازه اعمال ولايت به بقيه آنان ندادند .\r\nما در اينجا مىپرسيم : پيامبر خدا صلى الله عليه و آله به صريح اين روايات مىگويد :\r\nدوازده خليفه ، مايهء عزت مسلمانان خواهند بود . بر طبق نظر شما از حكومت آنان خبر مىدهد ، ما فعلًا گفتگويى در مورد چهار خليفهء نخست نداريم . بايد بگويند كه اين هشت نفر ديگر كه مايهء عزت و عظمت دين شدند ، چه كسانى بودند ؟ آيا معاوية بن ابى سفيان يا فرزند او يزيد شرابخوار يا مروان بن حكم مطرود رسول اللَّه و ملعون به زبان او يا فرزندان چهارگانهء او ؛ مانند عبدالملك و سه برادر او .\r\nتنها يكى از جرايم عبدالملك اين است كه حجاج بن يوسف را بر مردم عراق مسلط كرد و خون‌هاى ناحق ريخت كه تاريخ از آن ياد كرده است و اين گوياى آن است كه اين حديث در مقام دعوت به پيروى است نه اخبار از وقوع و الّا صحيح نخواهد بود .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nپرسش 110\r\nشيعيان ادعا مىكنند بعد از وفات پيامبر ، به‌جز چند نفر مرتد شدند ؟ !\r\nپاسخ\r\nاين پرسش نيز تكرارى است و پاسخ آن را مكرر گفته‌ايم . بايد گفت : اين كتاب‌هاى صحاح اهل سنت است كه ده روايت دربارهء ارتداد صحابه آورده‌اند و ابن اثير در جامع الأصول همهء اين روايات را از بخارى و مسلم ، در جلد دهم آورده است . اين شماييد كه بايد از ارتداد صحابه سخن بگوييد و پاسخ دهيد نه شيعه ! ما گفتيم برخى از روايات كه در اين مورد ، در كتب شيعه وارد شده ، خبر واحد است و نمىتوان با آن‌ها در مورد اعتقاد استدلال كرد .\r\nاز اين گذشته فزون از 150 تن صحابهء پيامبر پيشگامان تشيع بودند .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nپرسش 111\r\nشيعيان معتقدند كه اصحاب ، درستكار و عادل نيستند ، ولى در كتاب‌هاى شيعه رواياتى مىبينيم كه بر عدالت صحابه دلالت مىكند ؛ از آن جمله است كلام پيامبر صلى الله عليه و آله در حَجة الوداع كه فرمود : « نَضَّرَ اللَّهُ عَبْداً سَمِعَ مَقَالَتِي فَوَعَاهَا ثُمَّ بَلَّغَهَا إِلَى مَنْ لَمْ يَسْمَعْهَا » . « 1 » \r\nپاسخ\r\nاوّلًا : اگر شيعه اين روايات را در كتاب‌هاى خود دارد و آن‌ها بر عدالت صحابه دلالت دارند ، چرا شيعه را متهم مىكنيد كه صحابه را مرتد مىخواند ؟ !\r\nثانياً : اين روايت كوچكترين دلالتى بر عدالت صحابه ندارد ، بلكه اين قانون عمومى براى همهء مسلمانان جهان است كه وقتى سخن حقى را شنيدند ، بايد به ديگران منتقل كنند و در حقيقت ، دعوت به اين است كه سراغ علم و دانش بروند ؛ آن‌هم دانش‌هاى دينى و احاديث نبوى و آن را به ديگران تا روز قيامت برسانند . اين چه ارتباطى به عدالت صحابه دارد .\r\n\r\n","description":"","footnote":" ( 1 ) . « خداوند شاداب نمايد بنده‌اى را كه سخن مرا شنيد و آن را حفظ كرد و سپس به كسى كه آن را نشنيده رساند . » ","page_name":" 270 ","page_number":270},
  {"content":"\r\n\r\n\r\nپرسش 112\r\nپيامبر دستور داده است امتش همسرى شايسته اختيار كنند ، چرا خودش - البته در نظر شيعه - با همسر شايسته ازدواج نكرد ؟\r\nپاسخ\r\nاين پرسش نيز مكرر طرح گرديده و پاسخش را گفته‌ايم كه شيعه دربارهء همسران پيامبر صلى الله عليه و آله جز آنچه كه در قرآن و احاديث پيامبر صلى الله عليه و آله آمده ، چيزى نمىگويد .\r\nدر آن زمان ، جامعهء اسلامى ، جامعه‌اى واحد بود و افراد حق داشتند با يكديگر ازدواج كنند . اين دليل بر آن نيست زنانى كه پيامبر با آنان ازدواج كرده و يا خانوادهء آنان تا آخر با عدالت زيسته‌اند ، بلكه از آغاز آيهء تحريم استفاده مىشود برخى از آنان دچار نافرمانى شدند ؛ چنان كه مىفرمايد :\r\nإِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ . « 1 » \r\n« ( اى همسران پيامبر ) اگر شما دو تن از عمل خود توبه كنيد ، به نفع خودتان است . دلهايتان از حق منحرف گشته ، اگر برضدّ پيامبر\r\n\r\n","description":"","footnote":" ( 1 ) . تحريم : 4 ","page_name":" 271 ","page_number":271},
  {"content":"\r\n\r\nتبانى و همدستى كنيد ، بدانيد كه پشيمان شويد . پس بدانيد كه خدا و جبرئيل و مؤمنانِ شايسته و فرشتگان پشتيبان او خواهند بود . »\r\nشأن نزول اين آيه و آيات قبل ، مربوط به عايشه و حفصه است . « 1 » \r\nاز آيات سورهء تحريم استفاده مىشود كه زنان پيامبر ، بهترين زنان دوران خود نبودند ؛ زيرا دربارهء آنان مىگويد :\r\nعَسى رَبُّهُ إِنْ طَلَّقَكُنَّ أَنْ يُبْدِلَهُ أَزْواجاً خَيْراً مِنْكُنَّ مُسْلِماتٍ مُؤْمِناتٍ قانِتاتٍ . . . . « 2 » \r\n« اميد است اگر پيامبر شما را طلاق دهد ، خداوند زنانى بهتر از شما به جايتان با او همسر كند ؛ زنانى مسلمان ، مؤمن ، مطيع و . . . »\r\nاين كه قرآن مىفرمايد : خداوند زنانى بهتر از شما از نظر ايمان ، اسلام ، اطاعت و . . . نصيب پيامبر مىكند ، صريح در اين است كه زنان پيامبر جزو بهترين‌ها نبوده‌اند . لازم است اين نكته را هم در همين‌جا يادآور شويم كه اگر آيهء تطهير شامل زنان پيامبر مىشد ، آنان به حكم تطهير الهى جزو بهترين زنان مىبودند ، امّا چون در اين آيهء سورهء تحريم مىفرمايد : « آنان بهترين نيستند . » پس آيهء تطهير شامل حال زنان پيامبر نمىشود البته روايات بسيارى نيز بر اين امر دلالت دارد .\r\n\r\n","description":"","footnote":" ( 1 ) . الدرّ المنثور .  ( 2 ) . تحريم : 5 ","page_name":" 272 ","page_number":272},
  {"content":"\r\n\r\n\r\nپرسش 113\r\nاگر منافق در ميان اصحاب زياد بود ، چگونه فارس و روم و بيت المقدس را فتح كردند ؟\r\nپاسخ\r\nاين پرسش نيز تكرارى است و پاسخش پيش‌تر آمد .\r\nاوّلًا : پيروزى مسلمانان بر فارس و روم عللى داشت :\r\n1 . خستگى جهان آن روز روم و فارس بر اثر جنگ‌هاى پياپى و نداشتن برنامه‌ريزى صحيح ، كه طبقات مختلف كشور را سعادتمند سازد و عدالت را در ميان آنان گسترش دهد و اين خود زمينهء پيدايش اين حالت بود كه وقتى نداى عدالت را بشنوند ، همگى به آن پاسخ مثبت دهند .\r\n2 . برنامهء نورانى اسلام ، كه تعاليم آن مانند نورى درخشيد ، دل‌ها ناخود آگاه پذيراى آن شدند و در نتيجه دروازه‌هاى شهرها را در برابر لشكر اسلام گشودند .\r\n3 . ما هرگز معتقد به ارتداد صحابه به معناى كفر نبوده‌ايم و اصولًا صحابهء پيامبر در مسألهء خلافت ، به چند گروه تقسيم مىشوند :\r\nالف ) اكثريت عظيم و قريب به اتفاق آن‌ها خاموش و از اين مسائل به دور بودند و در مقابلِ عمل انجام شده قرار گرفتند .\r\nب ) گروهى نيز پيشگامان تشيع بودند و به پيروى از على عليه السلام سكوت نموده ، با نظام همكارى كردند .\r\nج ) گروهى حاشيه نشينان خلافت بودند كه زمام امور را به دست گرفتند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nپرسش 114\r\nعالم بزرگ شيعه ، محمدحسين آل كاشف الغطاء در مورد على عليه السلام مىگويد : وقتى على عليه السلام ديد كه دو خليفهء قبل از او ، نهايت تلاش خود را در گسترش اسلام مبذول داشتند با آن‌ها بيعت كرد و راه صلح در پيش گرفت ، بنابراين ، مىپذيريد على عليه السلام با دو خليفهء قبل از خود بيعت كرد ؟ !\r\nپاسخ\r\nسخنى كه مرحوم كاشف الغطاء فرموده ، برگرفته از سخنان اميرمؤمنان عليه السلام در نهج البلاغه است و مكرر به آن اشاره كرده‌ايم كه سكوت امام به خاطر برخى مصالح بود ؛ زيرا اگر خلافت خود را مطرح مىكرد ، نه تنها نتيجه نمىگرفت بلكه پيشرفت اسلام هم متوقف مىشد و امّا اين‌كه مىگويد : امام با آن‌ها بيعت كرد ، مقصود او اين است كه راه مسالمت پيش گرفت ؛ زيرا مىفرمايد : « بايع و سالم » . « 1 » \r\n\r\n","description":"","footnote":" ( 1 ) . اصل الشيعه ، ص 82 ، چاپ صيدا . ","page_name":" 274 ","page_number":274},
  {"content":"\r\n\r\n\r\nپرسش 115\r\nشيعيان براى اثبات اين مطلب كه اصحاب بعد از پيامبر صلى الله عليه و آله مرتد شدند ، به اين حديث پيامبر استدلال مىكنند كه فرمود :\r\n« يَرِدُ عَلَيَّ رِجَالٌ أَعْرِفُهُمْ وَ يَعْرِفُونَنِي فَيذادُونَ عَنِ الْحَوضِ فَأَقُولُ : أَصْحَابِي أَصْحَابِي فَيُقَالُ إِنَّكَ لَا تَدْرِي مَا أَحْدَثُوا بَعْدَكَ » . « 1 » \r\n« مردانى بر من وارد مىشوند كه آن‌ها را مىشناسم و آنان مرا مىشناسند و آن‌ها از حوض من بازداشته مىشوند و آنگاه من مىگويم :\r\nچرا آن‌ها را برمىگردانيد ، آنان اصحاب من ، اصحاب من هستند . گفته مىشود : تو نمىدانى كه چه چيزهايى بعد از تو پديد آوردند . »\r\nمعلوم است كه همهء اصحاب در اين حديث داخل‌اند ، حتى على عليه السلام ، عمار ، مقداد ، ابوذر و سلمان فارسى . شيعه با اين حديث چگونه برخورد مىكند ؟\r\nپاسخ\r\nسپاس خداى را كه پرسشگر ، حديثى را از صحيح‌ترين كتاب نزد خود نقل كرد كه حاكى از ارتداد گروهى از صحابه پس از پيامبر است .\r\nالبته بايد توجه داشت كه حديث ، از نظر دلالت ، عام نبوده و در برگيرندهء تمام صحابه نيست ، بلكه به صورت قضيهء جزئيه است ؛ چنان‌كه مىفرمايد :\r\n« يَرِدُ عَلَيَّ رِجَالٌ أَعْرِفُهُمْ . . . » ؛ يعنى گروهى از افراد بر من وارد مىشوند كه\r\n\r\n","description":"","footnote":" ( 1 ) . بخارى . ","page_name":" 275 ","page_number":275},
  {"content":"\r\n\r\nمن آن‌ها را مىشناسم و آن‌ها هم مرا مىشناسند . بنابراين ، مانع ندارد كه گروه انبوهى از ياران پيامبر صلى الله عليه و آله - به حكم اين حديث و نظير آن - مرتد شوند ولى گروه انبوه ديگرى در ايمان و تقواى خود استوار بمانند . پس حديث دليل بر ارتداد شخصيت‌هايى مانند سلمان و ابوذر نيست كه امّت بر طهارت و پاكى آنان گواهى مىدهند .\r\n\r\nپرسش 116\r\nمالك اشتر در خطبه‌اى مىگويد : خداوند محمد صلى الله عليه و آله را به عنوان بشارت و بيم دهنده برانگيخت . . . ثُمَّ اسْتَخْلَفَ عَلَى النَّاسِ أَبَا بَكْرٍ فَسَارَ بِسِيرَتِهِ ، وَاسْتَنَّ بِسُنَّتِهِ ، وَاسْتَخْلَفَ أَبُو بَكْر عُمَر فَاستنّ بِمِثْلِ تِلْكَ السّنّة » يعنى پيامبر صلى الله عليه و آله ابو بكر را خليفهء خود ساخت و ابوبكر به شيوهء پيامبر رفتار كرد و ابوبكر عمر را به خلافت برگزيد و او به شيوهء پيشين عمل كرد . مالك اشتر ابوبكر را مىستايد ولى شيعيان از او انتقاد مىكنند ؟ !\r\nپاسخ\r\nروشن‌ترين گواه بر ساختگى بودن اين خطبه آن است كه : هيچ‌كس نگفته است پيامبر صلى الله عليه و آله ابوبكر را خليفه كرد ؛ زيرا شيعيان مىگويند پيامبر على را به خلافت برگزيد و اهل سنت مىگويند : پيامبر پس از خود ، كسى را تعيين نكرد . پس جناب مالك اشتر چگونه در انظار عمومى چنين انديشهء دروغى را كه از احدى نقل نشده ، مطرح مىكند ! گذشته ازاين ، اگر\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nاين خطبه را بپذيريم ، يكى از اصول اهل سنت فرو مىريزد كه مىگويند خلافت بر اساس انتخاب اهل حل و عقد است . در حالى كه ابوبكر به وسيلهء پيامبر و عمر به وسيلهء ابوبكر انتخاب شدند .\r\nضمن آن كه اگر واقعاً ابوبكر و عمر طبق سنت پيامبر خدا رفتار كرده‌اند ( همان‌گونه كه در پاسخ سؤال 66 گفتيم ) چرا امام على پيشنهاد عبدالرحمان بن عوف را در شوراى شش نفره براى خلافت نپذيرفت ؛ آنجا كه گفت : اگر طبق كتاب خدا و سنت رسول و سيره ابوبكر و عمر عمل كنى خلافت از آن تو است . و فرمود تنها طبق كتاب خدا و سنت رسول عمل خواهم كرد ؟ ! و اگر سيرهء آنان طبق سيرهء پيامبر بود ، چرا عبدالرحمان چنين شرطى را افزود .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nپرسش 117\r\nابن حزم از شيعيان مىپرسد : چرا على بعد از شش ماه با ابوبكر بيعت كرد ؟ اگر بيعت كردن كار درستى بود ، چرا با شش ماه تأخير و اگر درست نبود ، چرا بعد از شش ماه بيعت كرد ؟\r\nپاسخ\r\nاوّلًا : شيعه معتقد است كه اميرمؤمنان هيچ‌گاه بيعت نكرد ؛ زيرا خليفه به مرور زمان ، زمام امور را به دست گرفت به‌طورى كه ديگر به بيعت على نيازى نبود و اين شما سلفىها هستيد كه مىگوييد على بيعت كرد . حال فرض كنيم كه على بيعت كرد ، بايد ببينيم چگونه بيعت كرد ؟ آيا از روى اختيار و رغبت بود يا از روى اكراه ؟ در اينجا ما به گفتار معاويه كه بر او درود مىفرستيد استناد مىكنيم . او در نامه‌اى به على عليه السلام مىنويسد : به يادآر هنگامى را كه مانند شتر سركش طنابى به گردنت افكندند و براى بيعت به مسجد بردند . اميرمؤمنان در پاسخ نامهء او مىنويسد : خواستى مرا نكوهش كنى ، امّا ستودى ، براى مؤمن مشكلى نيست كه مظلوم و ستمديده باشد . « 1 » \r\nثانياً : شما با نقل گفتار ابن حزم ، از على عليه السلام انتقاد كرده‌ايد نه از شيعه .\r\nعلى كه نزد شما از خلفاى راشدين است و شما همهء كارهاى آنان را\r\n\r\n","description":"","footnote":" ( 1 ) . نهج البلاغه ، نامه 28 ","page_name":" 278 ","page_number":278},
  {"content":"\r\n\r\nتوجيه مىكنيد ، پس چه شد كه در اين مورد از توجيه كار او باز مانديد ؟\r\nتو مىدانى ابن‌حزم كيست ؟ ابن‌حزم كسى است كه كار عبدالرحمان ابن ملجم را توجيه مىكند و مىگويد : او در كشتن اميرمؤمنان على عليه السلام اجتهاد كرد و راه درست رفت . « 1 »  همان على عليه السلام كه پيامبر صلى الله عليه و آله دربارهء او فرمود :\r\n« يَا عَلِي قَاتَلُكَ أَشْقَى اْلآخِرِينَ » . « 2 » \r\nثالثاً : ما از همهء اين مطالب مىگذريم ، آيا امكان ندارد چيزى در آغاز كار مصلحت نباشد ولى پس از گذشت زمانى داراى مصلحت گردد ؟\r\nدر هر حال ، اين پرسش اصلًا متوجه شيعه نيست ؛ زيرا آنان چنين عقيده‌اى ندارند .\r\n\r\n","description":"","footnote":" ( 1 ) . المحلّى ، ج 10 ، ص 482  ( 2 ) . مسند احمد ، ج 5 ، ص 326 ، برقم 17857 ؛ مستدرك حاكم ، ج 3 ، ص 151 و غيره . ","page_name":" 279 ","page_number":279},
  {"content":"\r\n\r\n\r\nپرسش 118\r\nشيعيان مىگويند : پيامبر صلى الله عليه و آله على را به سكوت بعد از خويش دعوت كرد و آن حضرت به كشمكش و درگيرى نپرداخت ، ولى در مورد اهل جمل و صفين نبرد كرد ؛ يعنى در روز نخست نجنگيد ، بلكه پس از گزينش به خلافت درگير جنگ شد ؟ !\r\nپاسخ\r\nاميرمؤمنان پاسخ اين سخن را در يكى از سخنان خود بيان كرده است و آن اين كه چرا روز نخست اقدام به اخذ حق خود نكرد و پس از گزينش به امامت و داشتن و يار و ياور ، با مخالفان در افتاد ؟\r\nپس از درگذشت پيامبر صلى الله عليه و آله وضعيت چنان حساس بود كه زمينهء فروپاشى اصل اسلام وجود داشت و در آن موقعيت صحيح نبود علم مخالفت برافرازد . امام عليه السلام در يكى از نامه‌هاى خود در نهج البلاغه ( نامه بيست و ششم ) بر آن تصريح كرده است .\r\nاز اين گذشته ، پس از رحلت پيامبر صلى الله عليه و آله يار و ياور امام براى قيام كافى نبود ، در حالى كه پس از قتل عثمان ، خون غيرت در عروق انصار و مهاجر و تابعان به جوش آمد و با چشم خود ، ديدند كه اسلام از مسير واقعىاش درآمده و تنها كسى كه مىتواند آب رفته را به جوى باز گرداند ، همان اميرمؤمنان است .\r\nدر اين وضعيت ، حجت بر امام تمام شد و براى وحدت كلمه و\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاجراى عدالت قيام كرد و در مدت خلافت خود ، توانست حكومت نبوى را بازسازى كند و لذا در يكى از خطبه‌هاى خود چنين مىگويد :\r\n« لَوْ لَا حُضُورُ الْحَاضِرِ وَ قِيَامُ الْحُجَّةِ بِوُجُودِ النَّاصِرِ ، وَ مَا أَخَذَ اللَّهُ عَلَى الْعُلَمَاءِ أَنْ لَا يَقَارُّوا عَلَى كِظَّةِ ظَالِمٍ وَ لَا سَغَبِ مَظْلُومٍ . . . » . « 1 » \r\n« اگر گرد هم آمدن افراد و پيدا شدن يار و ياور ، كه حجت به وجود آن‌ها تمام شد و عهدى كه خدا از علما و دانشمندان گرفته تا بر سيرى ظالم و گرسنگى مظلوم راضى نشوند . . . من ريسمان خلافت را بر گردن آن مىافكندم و . . . » .\r\n\r\n","description":"","footnote":" ( 1 ) . نهج البلاغه ، خطبه 3 ","page_name":" 281 ","page_number":281},
  {"content":"\r\n\r\n\r\nپرسش 119\r\nشيعيان فرق زيادى ميان پيامبران و امامان قائل نيستند . مجلسى مىگويد : ما دليلى براى متصف نبودن ائمه به نبوّت نمىبينيم ، جز آن كه خاتم الأنبيا رعايت شود ، نبوت و امامت فرقى ندارند ؟ ! « 1 » \r\nپاسخ\r\nتهيه كنندگان جزوه ، يك مشكل اساسى دارند و آن اين‌كه در بيشتر موارد ، ادعاهاى خود را به صورت اشكال مطرح مىكنند و مدركى برايش نمىآورند و آنجا كه مدرك نشان مىدهد در اغلب موارد ، شمارهء صفحات و مجلدات با واقعيت تطبيق نمىكند ، و در مواردى از عبارت علماى شيعه برداشت نادرست دارد .\r\nما اكنون عبارت مرحوم مجلسى را مىآوريم تا روشن شود كه خلاف آنچه به او نسبت داده شده ، درست است . عبارت مرحوم مجلسى چنين است :\r\n« لعلّ الفرق بين الأئمة عليهم السلام و غير أولي العزم من‌الأنبياء أنّ الأئمة عليهم السلام نوّاب للرسول صلى الله عليه و آله لَا يبلغون إلّا بالنيابة و أمّا الأنبياء و إن كانوا تابعين لشريعة غيرهم لكنّهم مبعوثون بالأصالة و إن كانت تلك النيابة أشرف من تلك » .\r\n\r\n","description":"","footnote":" ( 1 ) . بحارالانوار ، ج 26 ، ص 82 ( كه در كتاب به اشتباه 28 آمده است ) . ","page_name":" 282 ","page_number":282},
  {"content":"\r\n\r\n« شايد فرق امامت با نبوت پيامبرانِ غير اولى العزم اين است كه امامان ، جانشينان پيامبرند . احكام را به عنوان نايب پيامبر بيان مىكنند ، ولى آن پيامبران هر چند تابعان شريعت پيامبران پيش‌اند ، ولى به‌طور مستقيم از جانب خدا برانگيخته شده‌اند ، چه بسا نيابت از پيامبر صلى الله عليه و آله مىتواند اشرف از كسانى باشد كه به‌طور مستقيم مبعوث گرديده‌اند . »\r\nسپس جمله‌اى را كه وى نقل كرده ، يادآور شده ولى در ذيل مىگويد : « و لا يصل عقولنا إلى فرق بيّن بين النبوة و الإمامة » .\r\nبا اين بيان چگونه مىگويد شيعيان فرق زيادى ميان پيامبران و امامان قائل نيستند ؛ چه فرقى روشن‌تر از اين كه در نبوت واسطه نيست ولى در امامت واسطه هست .\r\nدر پايان يادآور مىشويم : گرد آورندهء سؤالات چون دستش از بحث‌هاى قرآنى و كلامى كوتاه است و مقام امامت را يك منصب انتخابى از سوى مردم مىشمارد ، نمىتواند تصور كند كه مقام امامت - احياناً - بالاتر از مقام نبوت و رسالت باشد ، در حالى كه واقعيت غير اين است . ابراهيم خليل پس از طى مقام نبوت و رسالت و خلّت ( دوستى ) ، در پايان عمر به مقام امامت رسيد و خطاب آمد : إِنِّي جاعِلُكَ لِلنَّاسِ إِماماً ، و اگر در روايات مقام امامت از نظر شرف ، مانند نبوت يا برتر از آن معرفى شده ، به خاطر اين آيهء مباركه است كه امامت براى ابراهيم خليل پس از نبوت واگذار شد و بسيار دور از فهم قرآنى است كه امامت را در اين آيه به معناى نبوّت بگيريم ؛ زيرا در اين آيه ، خليل الرحمان مقام امامت را براى ذرّيّهء خود مىطلبد و مىگويد : قالَ وَ مِنْ ذُرِّيَّتِي قالَ\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nلا يَنالُ عَهْدِي الظَّالِمِينَ و اين جمله حاكى است او ، هنگامى اين درخواست را كرد كه داراى ذريه و فرزند بود و دوران پيرى و كهنسالىاش را مىگذراند ، پيامبر بود . بنابر اين ، مقام امامت چيزى فراتر از پيامبرى است كه بعد از آن به او داده شده است ، ولى در عين حال ، چه بسا ممكن است فردى نبوت را داشته باشد ولى امام نباشد ؛ مانند بيشتر انبياى بنى اسرائيل ، يا امام باشد و نبوت نداشته باشد ؛ مانند ائمهء اهل بيت عليهم السلام و گاهى هر دو مقام در يك نفر جمع شود ؛ مانند پيامبران اولوا العزم از ابراهيم تا پيامبر خاتم صلى الله عليه و آله .\r\nدر هر حال ، اين مسائل دقيق قرآنى و اعتقادى ، جزو عقايد ضرورى نيست بلكه بحث‌هاى علمى است كه نظرها در آن‌ها مىتواند متفاوت باشد .\r\nگذشته از اين‌ها ، به خاطر وجود مطلبى در « بحارالأنوار » نسبت دادن آن به تمام شيعيان چيزى جز غرض ورزى نيست .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nپرسش 120\r\nشيعه مىگويد : تعيين امام از جانب خدا لطف الهى است . اكنون كه امام دوازدهم غايب است ، چه لطفى نسبت به مسلمانان دارد ؟\r\nپاسخ\r\nاوّلًا : چنين پرسشى پيشتر مطرح شد و پاسخ آن را گفتيم و از اين همه پرسش تكرارى در شگفتيم كه چرا مىخواهند شمار پرسش‌ها را بالا ببرند و چه بسا يك پرسش را به انواع گوناگون ، بيست و پنج بار و شايد بيشتر تكرار كنند !\r\nثانياً : لطف الهى ، كه يكى از مظاهر آن برانگيختن انبيا و اولياست ، زمينهء مساعد لازم دارد . در صورت وجود زمينه ، لطف الهى شامل حال مردم مىشود و خداوند فردى را به عنوان پيامبر اعزام يا به عنوان حجت خود معرفى مىكند . امّا اگر اصلًا زمينهء پذيرش وجود نداشته باشد يا كم باشد ، آشكار كردن امام و حجت خدا بر خلاف مصالح است و جريان در اظهار حضرت مهدى از اين قرار است ، تا زمينهء امكان تشكيل حكومت واحد جهانى براى گسترش عدل الهى نباشد ، حجت خدا آشكار نخواهد شد .\r\nگذشته از اين ، در قرآن مجيد دو نوع حجت معرفى شده ؛ يكى\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nواضح و آشكار مانند موسىبن عمران ، دومى پنهان و ناشناس ؛ مانند مصاحب موسى كه در برخى روايات خضر ناميده شده است . او حجت خدا بود و لطفش به مردم مىرسيد ولى مردم هرگز او را ژنمىشناختند و خدا سه نمونه از لطف او را به موسى بن عمران ارائه كرد كه داستان آن در سورهء كهف « 1 »  به تفصيل آمده است .\r\nبنابراين ، ناشناس ماندن حجت خدا ، دليلى بر فقدان لطف نيست .\r\nچه بسا در لباس ناشناخته به فرياد مساكين و گرفتاران برسد و مشكلات بزرگ امّت را با سرانگشت تدبير و دانش خود حل كند ؛ چنان كه مصاحب موسى چنين كرد .\r\n\r\n","description":"","footnote":" ( 1 ) . كهف : 20 و 82 . ","page_name":" 286 ","page_number":286},
  {"content":"\r\n\r\n\r\nپرسش 121\r\nشيعيان ، امامان خود را معصوم مىدانند ، آيا كارها و رفتارهايى مانند موارد زير منافات با عصمت ندارد :\r\n1 . حسن‌بن على عليهما السلام در رفتن به جنگ قاتلان عثمان و انتقام خون او ، با پدرش على عليه السلام مخالف بود .\r\n2 . حسين بن على مخالف صلح برادرش حسن با معاويه بود .\r\n3 . على عليه السلام مىگويد : از گفتن حق به من و ارائهء مشورت عادلانه خوددارى نكنيد .\r\nپاسخ\r\nپرسشگر تنها براى مطلب سوم مدرك ارائه كرده و دو مطلب نخست را مانند بيشتر ادعاهايش بى مدرك آورده است .\r\nهيچ جوان شيعى با اين سخنان بى سر و ته ، كه هيچ مدرك تاريخى ندارد ، هدايت ! نمىشود .\r\n- امّا دربارهء نادرستى مطلب نخست : كافى است به تاريخ طبرى و غيره مراجعه شود . على عليه السلام وقتى آگاه شد كه ابوموسى اشعرى در اعزام نيرو از كوفه به بصره كوتاهى مىكند و مردم را به قعود به جاى قيام فرا مىخواند ، فرزندش حسن را همراه عماربن ياسر به كوفه فرستاد و حسن عليه السلام در اجتماع مردم خطابهء پرشورى ايراد كرد و مردم را به كمك\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nامام زمان خود ، دعوت نمود « 1 »  و مشروح اين قسمت در همهء تواريخ هست . واقعاً جاى تأسف است كه فردى ، به اين آشكارى ، دروغى را به امام حسن عليه السلام نسبت دهد .\r\nحسن بن على عليهما السلام همراه پدر ، در صفّين مشغول نبرد و جنگ بود وقتى امام از مشاركت وى آگاه شد ، فرمود : اين جوان را از جنگ دور نگه‌داريد ، مبادا نسل پيامبر خدا با كشته شدن وى قطع شود . « 2 » \r\n- دربارهء مطلب دوم ، جز اين‌كه بگويم كذب و دروغ است ، چيزى نمىتوان گفت . چون امام حسين عليه السلام در دوران امامت برادرش ، اطاعت كامل داشت و پيرو امام زمان خود بود . تا زمانى كه حسن‌بن على عليهما السلام زنده بود ، كوچكترين اعتراضى به صلح نكرد ؛ زيرا وظيفه‌اى جز پيروى از راه و روش امام خود نداشت . حتى پس از درگذشت حسن‌بن على در سال 50 قمرى تا فوت معاويه در سال 60 هجرى ، حركتى بر خلاف صلح انجام نداد .\r\nدرست زمانى كه معاويه پيمان شكنى كرد و بر خلاف تعهدش ، فرزند خود يزيد را خليفهء مسلمانان معرفى كرد ، امام مخالفت خود را با معاويه آغاز و از بيعت با يزيد ، به عنوان جانشين معاويه خوددارى نمود و نامهء تندى به معاويه نوشت كه در تاريخ منعكس است و در آن جرايم ده‌گانهء معاويه را ، كه دل‌ها را تكان مىدهد ، منعكس ساخت . « 3 » \r\n\r\n","description":"","footnote":" ( 1 ) تاريخ طبرى ، ج 3 ، صص 499 و 500 ، ونيز الفتوح ، ص 421 ، ترجمه مستوفى .  ( 2 ) نهج البلاغه ، خطبهء 207 .  ( 3 ) نامهء حضرت در « الامامة والسياسه » ابن قتيبه ، و بحارالأنوار آمده است . ","page_name":" 288 ","page_number":288},
  {"content":"\r\n\r\n- دربارهء سخن اميرمؤمنان عليه السلام كه مىگويد : « از گفتن حق و ارائهء مشورت دريغ نورزيد » ، يادآور مىشويم كه مشورت خواهى هرگز گواه بر عدم عصمت نيست . به اين دليل كه خداوند پيامبر را مأمور مىكند كه با مردم مشورت كند و مىفرمايد : . . . وَ شاوِرْهُمْ فِي اْلأَمْرِ . . . . « 1 »  از اين گذشته ، اين گونه مشورت‌ها ، نوعى احترام گذاشتن و شخصيت دادن به كسانى است كه پيامبر را در اهدافش يارى مىكردند و به تعبير ديگر ، درسى براى ماست كه در كارهاى خود مشورت كنيم . نه اين‌كه پيامبر و على ، نيازى به مشورت داشتند .\r\n\r\n","description":"","footnote":" ( 1 ) آل عمران : 8159 . ","page_name":" 289 ","page_number":289},
  {"content":"\r\n\r\n\r\nپرسش 122\r\nعلماى اهل سنت حرمين فتوا داده‌اند كه كمك گرفتن از كافران در مقابل بعثىهاى مرتد ، در حال ضرورت ، جايز است . شيعيان چنين فتوايى را تقبيح كردند ، در حالى كه علّامهء حلى در كتاب « منتهى المطلب فى تحقيق المذهب » ، نقل مىكند كه شيعيان ، به جز طوسى ، همه اجماع كرده‌اند كه كمك گرفتن از ذمىها براى جنگيدن با شورشيان جايز است . اين تناقض را چگونه حل مىكنيد ؟\r\nپاسخ\r\nنظر طراح پرسش‌ها به اشغال سرزمين حرمين به وسيلهء نيروهاى ائتلاف غربى و در رأس آن‌ها آمريكا ، به بهانهء سركوب كردن صدام و بعثىهاى متجاوز به كويت است .\r\nدر اين مورد برخى از علماى شيعه از اين فتوا انتقاد كرده ، گفتند :\r\nنمىتوان از كافران براى سركوب شورشيان كمك گرفت و اين مطلب يك نظريهء فقهى است كه برخى از معترضان شيعه گفته‌اند و اين مطلب كوچكترين منافاتى با گفتار علّامهء حلّى ندارد .\r\nاين فقيه بزرگ ، كمك گرفتن از كافران ذمّى را تجويز كرده ، نه هر كافرى .\r\nو به اصطلاح كمك گرفتن از كافرانى كه تحت سلطهء حكومت\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nاسلامى هستند و جزيه مىپردازند جايز دانسته است . پس مىتوان از آن‌ها براى سركوب شورشيان كمك گرفت ، نه از كافران حربى و نه هر كافرى كه كوچكترين اطاعتى از حاكم اسلامى ندارد . كجاى اين دو حكم با هم متناقض است كه نويسنده مدعى شده است .\r\n- گذشته از نظريهء فقهى و قطع نظر از اين مسأله ، علماى حرمين ، كه همان سلفىهاى تكفيرى ( وهابيان ) باشند ، در عمل دچار تناقض شده‌اند .\r\nآنان در گذشته بعثىها را مرتد و خارج از اسلام خواندند و در زمان اعدام همين صدام ، اشك تمساح ريختند كه چرا رييس مسلمان يك كشور عربى را شب عيد قربان به قتل رساندند ؟ !\r\nبه نظر شما چه كسى مرتكب تناقض شده است ؟ !\r\nگذشته از اين ، وى حتى اسم كتاب را به جاى « منتهى المطلب في تحقيق المذهب » ، « منتهى الطلب » نوشته كه نشانهء عدم مراجعه به خود كتاب است و شايد اصلًا نمىداند اين كتاب در كجا چاپ شده و چند جلد است ؟ !\r\nالبته عذر او واضح است . او تنها سايت‌ها را جستجو كرده و اين سؤال‌ها را گرد آورده و ادعا دارد اين پرسش‌ها مايهء هدايت جوانان شيعه شده است !\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nپرسش 123\r\nهريك از اهل بيت پيامبر صلى الله عليه و آله ادعاى امامت نمايد و چيزهاى خارق‌العاده‌اى كه نشانگر صدق و راستگويى او است ، ارائه كند ، امامتش در نزد شيعيان ثابت مىشود . اما زيد بن على با اين‌كه ادعاى امامت كرد ، شيعان امامتش را نپذيرفتند و در مقابل ، امامت را از آنِ مهدى غايب ، كه ادعاى امامت نكرد ، دانستند ؟ !\r\nپاسخ\r\nاوّلًا : گرد آورندهء پرسش‌ها شيعه شناس نيست ؛ زيرا او شيعهء اماميه را با شيعهء زيدى اشتباه گرفته است . در مكتب شيعهء امامى ، امامت با تنصيص امام پيشين بر امام بعدى ثابت مىشود و چون امام سجاد عليه السلام بر امامت فرزندش امام باقر تنصيص كرده بود ، پذيرفته شد ، و هرگز جناب زيد ، دعوت به خويشتن نكرد . دعوت او به « الرضا من آل محمد » بوده و هرگز آن را بر خود تطبيق نكرد .\r\nثانياً : در مكتب شيعهء زيدى ، شرط امامت ، نشان دادن اعجاز نيست ، بلكه شرط امامت فاطمى بودن و علم و شجاعت و دعوت به نفس است .\r\nبنابراين ، آنچه كه به شيعيان نسبت مىدهد ، با هيچ يك از دو فرقه تطبيق نمىكند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nپرسش 124\r\nوقتى آيهء إِنَّ اللَّهَ يَأْمُرُكُمْ أَنْ تُؤَدُّوا اْلأَماناتِ إِلى أَهْلِها . . . « 1 »  نازل شد ، پيامبر بنى شيبه را فرا خواند و كليد كعبه را به آن‌ها داد . چرا در مورد خلافت على عليه السلام كه براى همهء مسلمانان مهم بود ، چنين نكرد ؟\r\nپاسخ\r\nاين پرسش نيز تكرارى است . اما در اين مورد مىتوان گفت كه پيامبر صلى الله عليه و آله در طول رسالت 23 سالهء خود ، به معرفى اميرمؤمنان به عنوان خليفهء پس از خويش پرداخت و در مواقع مختلف ، او را ولىّ مؤمنان و وصىّ خود شناساند و همان‌گونه كه در پاسخ پرسش چهل و نهم گفتيم ، يكى از القاب آن حضرت « وصىّ » است و آخرين سفارش او دربارهء امام ، در روز غدير انجام گرفت كه در يك جمع بيش از صد هزار نفرى رسماً ولايت و وصايت او را اعلام كرد و از مردم خواست كه با وى بيعت كنند تا آنجا كه شيخين نيز با او بيعت كردند و اين جمله را گفتند : « بَخ بَخ لَكَ يَا عَلِيُّ ، أَصْبَحْتَ مَوْلَايَ وَ مَوْلَى كُلِّ مُؤْمِنٍ وَ مُؤْمِنَة » ؛ « خوش به حال تو على جان كه سرور و مولاى هر مرد و زن با ايمان شده‌اى . » « 2 » \r\nو چون در اين مورد در گذشته سخن گفته‌ايم ، به همين مختصر بسنده مىكنيم .\r\n\r\n","description":"","footnote":" ( 1 ) . نساء : 58  ( 2 ) . المصنف نگارش ابن ابى شيبه ، ج 12 ، ص 78 ، شماره حديث 12167 ","page_name":" 293 ","page_number":293},
  {"content":"\r\n\r\n\r\nپرسش 125\r\nشيعيان حديثى ساخته‌اند كه در آن آمده است : لعنت خدا بر كسى كه به لشكر اسامه نپيوندد و از آن باز ماند . آن‌ها با ساختن اين حديث ، مىخواهند بر خلفا لعنت كنند ولى فراموش كرده‌اند كه :\r\n1 . على عليه السلام يا در لشكر اسامه شركت كرده ، كه در اين صورت به امامت ابوبكر اعتراف كرده است . چون سربازِ فرماندهى شده كه ابوبكر او را تعيين كرده است .\r\n2 . يا شركت نكرده كه در اين صورت ، مشمول همان دروغى مىشود كه ساخته‌اند .\r\nپاسخ\r\nاولًا : بايد گفت شيعيان اين حديث را نساخته‌اند ، بلكه آن را علماى اهل سنت نقل كرده‌اند و شيعه به نقل آن‌ها اعتماد نموده و سخن گفته‌اند .\r\nحديث ياد شده را ابوبكر احمدبن عبدالعزيز جويرى در كتاب « السقيفة والفدك » و شهرستانى در ملل و نحل « 1 »  و ايجى در « مواقف » آورده‌اند و غير از او ، ابن ابى الحديد و ديگران نيز آن را روايت كرده‌اند .\r\nثانياً : پيامبر گرامى به اسامه مأموريت داد و بزرگان صحابه را زير فرماندهى او قرار داد . در اين هنگام زمزمهء شكايت و اعتراض به پيامبر صلى الله عليه و آله\r\n\r\n","description":"","footnote":" ( 1 ) . ملل و نحل ، ج 1 ، مقدمه چهارم ، ص 23 ؛ شرح نهج البلاغهء ابن ابى الحديد ، ج 2 ، ص 20 ؛ المواقف ، ج 3 ، ص 650 ","page_name":" 294 ","page_number":294},
  {"content":"\r\n\r\nبلند شد كه چرا يك جوان را سرپرست بزرگسالان كرده است . پيامبر در پاسخ گفت : اين مطلب تازگى ندارد . در جنگ موته وقتى پدر او را فرمانده ساختم نيز اعتراض كرديد . بالأخره به اسامه مأموريت داد هرچه زودتر مدينه را ترك كند و فرمود : لعنت خدا بر كسانىكه از رفتن تخلف كنند . حال ببينيد چه كسانى تخلف كردند . همين قدر يادآور مىشويم كه اميرمؤمنان پرستار پيامبر صلى الله عليه و آله و مراقب درون خانهء آن حضرت بود . او مأموريتى براى رفتن نداشت .\r\nاحمدبن عبدالعزيز جوهرى در كتاب « السقيفه » با سند خود چنين نقل مىكند كه : پيامبر صلى الله عليه و آله اسامه را مأمور جهاد با روميان كرد . وى و يارانش در حال آماده شدن براى حركت بودند كه پيامبر صلى الله عليه و آله از هوش رفت . سپس به هوش آمد و از حركت اسامه سؤال كرد . گفتند در حال آماده شدن هستند . فرمود : هر چه زودتر سپاه را اعزام كنيد . خداوند لعنت كند كسانى را كه از سپاه اسامه عقب بمانند .\r\nوى با پرچمى كه ياران پامبر صلى الله عليه و آله پيش روى او بودند ، از مدينه خارج شد و در لشكرگاه مدينه به نام « جرف » فرود آمد ، در حالى كه ابوبكر و عمر و اكثر مهاجران و برخى سران انصار ؛ مانند اسيدبن حضير و بشير بن سعد در ركاب او بودند . ناگهان مردى از مدينه خود را به لشگرگاه رساند و گفت : پيامبر خدا در حال مرگ است . آنان بىدرنگ به مدينه بازگشتند و اسامه را تنها گذاشتند .\r\nحال چه كسانى مشمول اين حديث هستند ؟\r\nاين كه مىگويد : شيعيان اين حديث را درست كرده‌اند تا خلفا را لعن كنند ، جريان درست به عكس است ، بلكه حديث بهترين دليل بر\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nبيزارى از كسانى است كه از دستور پيامبر صلى الله عليه و آله تخلف كردند ، متخلف هركه مىخواهد باشد .\r\nدستور پيامبر صلى الله عليه و آله براى اين بود كه به هنگام رحلت وى ، مدينه خلوت باشد و افرادى كه مىتوانند در مدينه وصيت پيامبر خدا را ناديده بگيرند از مدينه دور باشند و لذا مىبينيم شخصيت‌هايى را كه در سقيفه ، بازيگر و صحنه گردان بودند ، در سپاه اسامه قرار داد . از مهاجر ابوبكر و عمر ، و از انصار اسيد بن حضير و بشير بن سعد ، كه هر چهار نفر در سقيفه زمام خلافت را به دست ابوبكر سپردند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nپرسش 126\r\nشيعيان معتقدند نسخه‌اى از قرآن ، به همان صورت كه نازل شده ، نزد على عليه السلام بوده است . اكنون پرسش اين است كه چرا على آن‌گاه كه به خلافت رسيد آن قرآن را بيرون نياورد ؟\r\nپاسخ\r\nاين پرسش هم تكرارى است و پيش از اين گفتيم‌كه قرآن اميرمؤمنان با قرآن موجود كوچكترين اختلافى ندارد ، جز در ترتيب سور . يعقوبى در تاريخ خود و شهرستانى در تفسير « مفاتيح الاسرار » ، ترتيب سوره‌هاى قرآنى كه نزد امام على است را آورده‌اند .\r\nامّا اين كه چرا على آن را بيرون نياورد ، به خاطر اين بود كه قرآن موجود در تمام سرزمين اسلامى منتشر شده بود و شايسته نبود قرآن ديگرى كه تنها از نظر ترتيب سوره‌ها اختلاف دارد ، در معرض مردم قرار گيرد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nپرسش 127\r\nشيعيان ادعا مىكنند كه اهل‌بيت پيامبر را دوست دارند . امّا نسب برخى از خاندان اهل بيت را انكار كرده‌اند ؛ مانند دختران پيامبر ؛ رقيه و امّ كلثوم ، عباس عموى پيامبر و فرزندانش را از اهل بيت بيرون كرده‌اند و همچنين زبير را از خاندان پيامبر نمىدانند و بسيارى از فرزندان فاطمه ؛ مانند زيدبن على و فرزندش يحيى و ابراهيم و جعفر فرزندان موسى كاظم را دوست نمىدارند ، چرا ؟\r\nپاسخ\r\nطرح كنندگان پرسش ميان « اهل بيت » وارد در قرآن و « بنى هاشم » خلط كرده‌اند . اهل بيت پيامبر ، كه قرآن از طهارت آن‌ها از گناه و نافرمانى خبر داده ، طبق نقل مسلم در صحيح خود منحصر به چهار نفر است و خود گرد آورندهء پرسش‌ها در پرسش شماره 32 نيز به اين حقيقت اعتراف كرده است .\r\nبنابراين ، تقصير از شيعه نيست ، بلكه نتيجهء گفتار پيامبر است .\r\nو در مورد بنى هاشم بايد گفت : همهء كسانى كه در آنجا نامشان آمده ، از بنىهاشم هستند و همهء آن‌ها حقوقى خاص دارند كه يكى از آن‌ها تحريم صدقه بر آن‌ها است .\r\nامّا اينكه مىگويد : شيعه برخى از فرزندان فاطمه را دوست نمىدارد ! گفتارى نسنجيده است . تمام فرزندان فاطمه ؛ چه آنان كه اسم\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nبرده و چه آنان‌كه اسم نبرده ، همگى ذرّيهء فاطمه به شمار مىآيند ولى ذريه بودن براى نجات يافتن كفيات نمىكند . هرگاه يكى از فرزندان فاطمه عليها السلام از صراط مستقيم جدا شود ، انتساب آنان به فاطمه عليها السلام سودى نخواهد داشت . خداوند در پاسخ درخواست حضرت نوح كه براى نجات فرزندش از غرق شدن گفت : رَبِّ إِنَّ ابْنِي مِنْ أَهْلِي . . . مىفرمايد : يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ . . . . « 1 » \r\nو امّا آيا رقيه و زينب ، دختران پيامبر بودند يا ربيبهء آن حضرت ؟ اين يك مسألهء تاريخى است و ارتباطى به عقايد ندارد و در اين مورد محققان بررسىهايى انجام داده‌اند .\r\n\r\n","description":"","footnote":" ( 1 ) . هود : 46 ","page_name":" 299 ","page_number":299},
  {"content":"\r\n\r\n\r\nپرسش 128\r\nشيعيان همهء اهل بيت در قرن نخست را كافر مىدانند ؛ زيرا در روايات آن‌ها آمده است : پس از پيامبر ، جز سه نفر ، مرتد شدند .\r\nپاسخ\r\nاين پرسش نيز مانند پرسش‌هاى ديگر تكرارى است و پاسخ آن را مكرر گفته‌ايم و در اينجا به پاسخى مختصر و فشرده بسنده مىكنيم :\r\nتنها شيعه نيست كه مىگويد همهء مسلمانان جز اندكى از آنان ، مرتد شدند بلكه روايات اهل سنت كه تعداد آن‌ها بيش از ده مورد است ، مىگويد : پس از پيامبر صلى الله عليه و آله انبوهى از اصحاب مرتد شدند و جز افراد انگشت شمار ، از آن‌ها در راه راست باقى نماند و ما در آغاز كتاب همهء اين روايات را با ترجمه آورده‌ايم . اكنون بايد پرسيد : كدام يك از دو گروه بايد پاسخگوى اين پرسش باشند ؟ !\r\nما همهء صحابهء پيامبر را ، كه برخى از آن‌ها پيشگامان تشيع بودند ، محترم مىشماريم ، چه بشناسيم و چه نشناسيم ؛ زيرا نور الهى را مشاهده كرده‌اند ، مگر آن‌كه دليل قاطع بر انحراف و خلاف كارى آنان اقامه شود و اين يك حكم عادلانه است كه قرآن ما را به آن دعوت كرده است .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nپرسش 129\r\nحسن‌بن على عليهما السلام با اين‌كه ياوران و لشكر فراوان داشت با معاويه صلح كرد ولى برادرش حسين بن على با اين‌كه افرادش كم بودند و مىتوانست صلح كند ، جنگيد . لابد كار يكى از اين دو اشتباه بوده و شيعيان بعضى از افراد برجستهء اهل بيت عليهم السلام را كافر مىدانند ؛ مانند عباس و پسرش عبداللَّه و شيعيان با دختران پيامبر غير از فاطمه كينه مىورزند و مىگويند آن‌ها دختران پيامبر نيستند ، پس كجاست آن محبت اهل بيت عليهم السلام كه ادعا مىكنند ؟\r\nپاسخ\r\nگردآورندهء پرسش‌ها چنان دست پاچه بوده كه دو سؤال غير مربوط به هم را يك‌جا آورده است :\r\n1 . چرا حسن بن على صلح را برگزيد و امام حسين جنگ را ؟ آيا يكى از اين دو اشتباه نبود ؟\r\n2 . شيعيان برخى از اهل بيت را دوست نمىدارند و مىگويند : وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا در بارهء عباس نازل شده است . . . و عبداللَّه پسر عباس را كافر مىدانند و در كتاب كافى جمله‌اى آمده است كه او را جاهل و بى خرد مىشمارد .\r\nدر رجال كشى نيز به دو فرزند عباس ؛ با نام‌هاى عبداللَّه و عبيداللَّه لعن شده است .\r\nدربارهء پرسش نخست ، كه تكرارى نيز هست ، بارها پاسخ گفتيم ، و\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nاكنون يادآور شديم كه ممكن است شرايط در اختلاف روش مؤثر باشد ؛ چنان كه پيامبر صلى الله عليه و آله در حديبيه صلح كرد و حتى حاضر شد لقب رسول‌اللَّه از كنار نامش پاك شود ولى همان پيامبر صلح بود كه سال بعد مكه را با قدرت نظامى فتح كرد .\r\nگرد آورندهء پرسش‌ها خود را سلفى معرفى مىكند . سلفىها صحابه را عادل و پاكدامن مىدانند كه گردى بر دامان آن‌ها نمىنشيند . آيا صحيح است كه همين سلفىها دو فرزند محبوب پيامبر را و دو گل خوشبوى ايشان و سرور جوانان اهل بهشت و مطهر از هر نوع رجس را كه در رأس صحابه قرار دارند ، « 1 »  به خطا متهم كنند ؟ !\r\nدربارهء مطلب دوم كه آيهء وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى . . . را در حق عباس ، از رجال كشى ( ص 53 ) ، و اصول كافى « 2 »  نقل كرده ، يادآور مىشويم : رجال كشى اين مطلب را به سندى كه در رأس آن « جعفر بن معروف » قرار دارد ، نقل كرده و جعفربن معروف به اتفاق علماى رجال توثيق نشده است . « 3 » \r\nو روايتى كه از كافى نقل كرده ، راوىِ آن حسن بن عباس‌بن حريش است كه به اتفاق علماى رجال ، ضعيف است و روايات او كاملًا بى ارزش مىباشد .\r\nشگفت اينجاست‌كه محقّق كتاب‌كافى درپاورقىروايت حسن‌بن عباس را تضعيف كرده است ، ليكن طراح سؤال اصلًا به پاورقى توجه ننموده و يا عمداً چشم پوشى كرده است .\r\n\r\n","description":"","footnote":" ( 1 ) . فتح البارى ، ج 7 ، ص 94 ، حديث 3749 ؛ مستدرك حاكم ، ج 2 ، ص 166 ؛ مسند احمد ، ج 36 ، ص 111 ، حديث 21777  ( 2 ) . ج 1 ، ص 247  ( 3 ) . معجم رجال الحديث ، ج 10 ، ص 235 ","page_name":" 302 ","page_number":302},
  {"content":"\r\n\r\nحال چگونه مىتوان با روايتى كه به وسيلهء دو نفر ضعيف و غير موثق نقل شده ، بر شيعيان خرده گرفت ؟\r\nو نيز مىگويد : كشى گفته است اميرمؤمنان در دعاى خود مىگفت :\r\n« اللهمّ العن ابنَي فلان » و مقصود از آن ، عبداللَّه بن عباس و عبيداللَّه بن عباس است ! گفتنى است اين حديث به وسيلهء محمدبن سنان نقل شده كه علماى رجال او را تضعيف كرده‌اند . « 1 » \r\nكسانى كه اين پرسش‌ها را مطرح مىكنند ، قصد تحقيق و واقع گرايى ندارند . دنبال روايات ضعيف مىگردند كه خود علماى شيعه آن‌ها را رد كرده‌اند و آن‌ها را دستاويز خود قرار مىدهند و به گفتهء مَثَل معروف نيمهء خالى ليوان را مىنگرد و از نيمهء پر آن چشم مىپوشد ؛ مثلًا اگر رجال كشى رواياتى در ذمّ عبداللَّه بن عباس نقل كرده ، روايات مدح و ستايش را نيز آورده است . چگونه است كه فقط به بخش ذمّ آن توجه كرده و از بخش مدح چشم پوشى شده است ؟\r\nبالاتر از آن ، علماى شيعه در كتاب‌هاى رجالىِ خود ، به بزرگوارى و جلالت و اخلاص عبداللَّه بن عباس نسبت به اميرالمؤمنين علىبن ابىطالب تصريح كرده‌اند . علاقه‌مندان مىتوانند در اين مورد به معجم رجال الحديث مراجعه كنند . « 2 » \r\nو امّا اين‌كه رقيه و زينب ، دختران واقعى پيامبر بودند يا ربيبهء او ، بحثى است تاريخى و در مورد آن مفصل بحث گرديده كه ارتباط به عقايد شيعه و وهابيت ندارد .\r\n\r\n","description":"","footnote":" ( 1 ) . رجال كشى ، ص 52  ( 2 ) . معجم رجال الحديث ، ج 1 ، ص 235 ","page_name":" 303 ","page_number":303},
  {"content":"\r\n\r\n\r\nپرسش 130\r\nدر زمان ابوبكر ، على عليه السلام در جنگ با مرتدان شركت نمود و كنيزى از افراد اسير شدهء بنى حنيفه بهرهء او شد كه بعدها از او صاحب فرزندى به نام محمدبن حنفيه شد . از اين مطلب برمىآيد كه از ديدگاه على ، خلافت ابوبكر به حق بوده ، اگر نبود ، على عليه السلام در آن شركت نمىكرد ؟ !\r\nپاسخ\r\nدراين سخن ، دروغى قطعى و اشكالى تاريخى وجود دارد :\r\n1 . مشاركت على در جنگ‌هايى كه در دوران خلفا صورت گرفت ، در هيچ تاريخى نيامده و اين دروغ قطعى است كه على در جنگ با مرتدان شركت كرد .\r\nموقعيت او بالاتر از آن بود كه به صورت يك سرباز معمولى در نبردها حضور يابد . اگر از وجود او استفاده مىشد ، همان جنبهء مشاورت بود .\r\n2 . و امّا اشكال تاريخى در اين قضيه آن است كه مىگويد :\r\n« كنيزى از افراد اسير شدهء بنى حنيفه بهرهء او شد ! »\r\nدر نقل‌هاى تاريخى ، در بارهء اين مسأله سه قول است :\r\n* مادر محمد بن حنفيه ، زنى بود به نام « خوله » دختر جعفربن قبيس . او سهم ابوبكر بود كه به على داد .\r\n* مداينى مىنويسد : پيامبر خدا امير مؤمنان را براى جهاد به يمن فرستاد و آن حضرت بر بخشى از كنيزان دست يافت ، كه « خوله » در ميان آن‌ها بود و سهم آن حضرت شد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n* بلاذرى مىنويسد : بنىاسد در دوران خلافت ابوبكر بر بنىحنيفه يورش بردند و خوله را اسير كردند و به مدينه آوردند و على او را خريد .\r\nوقتى خبر به خويشان او رسيد ، به مدينه آمدند و على آن‌ها را شناخت و از مظلوميت آن‌ها آگاه شد و خوله را آزاد كرد و آنگاه با وى تزويج نمود . « 1 » \r\nبايد گفت اين پرسش جديدى نيست . آن را از امام باقر عليه السلام نيز پرسيده‌اند ، كه چگونه جد بزرگوارتان امامت شيخين را قبول نداشت ، امّا با اسيرى از اسيران آنان به نام خوله ازدواج كرد ؟ ! امام باقر عليه السلام فرمود : من پاسخ شما را نمىگويم اين موضوع را از جابر بن عبداللَّه انصارى بپرسيد كه خود او در واقعه حاضر بوده است . آنان سراغ جابر رفتند . او گفت : من فكر مىكردم كه مىميرم و كسى اين حقيقت را از من نمىپرسد . بشنويد و فرا گيريد : اسيران را حاضر كردند و خولهء حنفيه وارد شد . به مردم نگريست ، آنگاه به سوى قبر پيامبر رفت و ناليد و آه كشيد و با صداى بلند گريست و گفت : سلام من بر تو اى پيامبر خدا و بر اهل بيت تو . اين امت تو ما را مانند اهل « نوبه » و « ديلم » اسير كردند . ما گناهى جز اين نداشتيم كه دوستان اهل بيت تو بوديم . وقتى بر سر ما ريختند ، گفتيم چرا ما را اسير مىكنيد ؟ ماكه شهادتين مىگوييم ؟ گفتند : زكات نداده‌ايد . گفتيم : مردان ما زكات نداده‌اند ، زنان چه تقصرى دارند ؟ در اينجا ساكت شدند گويى سنگ در دهان دارند . « 2 » \r\nحال چگونه مىتوان به وسيلهء اين ماجراى تاريخى ، با داشتن اقوال مختلف ، بر يك مطلب اعتقادى استدلال كرد ؟\r\n\r\n","description":"","footnote":" ( 1 ) . شرح نهج البلاغه ابن ابى الحديد ، ج 1 ، صص 246 - 243 ؛ بحارالانوار ، ج 42 ، صص 87 - 84 ؛ تنقيح المقال ، جزء دوم ، شرح حال محمد بن حنفيه ؛ قاموس الرجال ، ج 9 ، ص 246  ( 2 ) . خرايج راوندى ، صص 92 - 90 ؛ بحارالأنوار ، ج 42 ، صص 85 - 82 ","page_name":" 305 ","page_number":305},
  {"content":"\r\n\r\n\r\nپرسش 131\r\nاز امام صادق عليه السلام اقوال متعارضى نقل گرديده است ؛ مثلًا در مورد چاه آبى كه در آن نجاست بيفتد ؛ يك بار گفته است : چاه آب چون درياست ، نجس نمىشود . بار ديگر فرموده : همهء آب چاه بايد كشيده شود . بار ديگر گفته است : هفت يا شش دلو از آبِ آن بكشيد .\r\nاين روايات متعارض را چگونه مىتوان جمع كرد ؟\r\nپاسخ\r\nاوّلًا : روايت از امام صادق عليه السلام نيست بلكه از امام رضا عليه السلام است .\r\nثانياً : نفرمود آب چاه مانند آب درياست ، بلكه فرمود : آب چاه آب فراوان است و چيزى آن را فاسد نمىكند . مگر اين‌كه رنگ و بو و مزهء آن تغيير كند .\r\nولى در عين حال ، اگر در برخى از روايات آمده است : « در صورتى كه در ميان چاه موشى افتاد چند دلو از آن كشيده شود » ، از باب استحباب و پاكيزگى بيشتر است . چه بسا چيزى از نظر شرع پاك باشد ولى دلنشين‌تر آن است كه چند دلوى از آن بيرون كشيده شود .\r\nو امّا اين‌كه در برخى از موارد ، به شش دلو و در برخى هفت و در برخى كمتر اشاره شده ، به خاطر تنوع آلودگىها است . مسلماً جايىكه موش در چاه بميرد ، آلودگى آن غير از گنجشگ مرده است . و آلودگى حيوان كوچك غير از آلودگى حيوان بزرگ است و آلودگى حيوان\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nنجس‌العين غير از آلودگى حيوان حلال گوشت و پاك است .\r\nدر هر حال اين يك مسألهء فقهى است . تا انسان فقيه نباشد ، از مفاد روايات و كيفيت جمع آنان آگاه نمىشود .\r\nشگفت اين‌كه در پايان مىگويد : « بر اثر اختلاف روايات ، مذهب امام صادق از ميان مىرود » .\r\nيادآور مىشويم كه امام صادق عليه السلام در فقه مذهب خاصى ندارد . او بازگو كنندهء احكام الهى است ، بدون آن‌كه در احكام اجتهاد كند ، اگر اختلاف در نقل ، مايهء نابودى مذهب امام صادق عليه السلام است ، پس مذهب شافعى بايد از بيخ و بن از ميان رفته باشد ؛ زيرا شافعى پيش از آن‌كه به مصر رود آرايى دارد و بعد از آن آرايى ديگر . از خود ابوحنيفه در يك مسأله آراى مختلف نقل شده است . پس مذهب امام شافعى و مذهب ابوحنيفه از بين رفته است ؟ !\r\nاين هوچىگرىها و رجز خوانىها براى مراكز غير علمى است ، نه مراكز فقهى كه با ضوابط دقيق ، حكم شرع را از روايات استخراج مىكنند . افزون بر آن ، اين امور را نمىتوان مدرك اعتقادى قرار داد .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nپرسش 132\r\nكتاب‌هاى مورد اعتماد نزد شيعه ، وسائل شيخ حرّ عاملى ( متوفاى 1104 ) و بحارالأنوار مجلسى ( متوفاى 1111 ) و مستدرك الوسائل طبرسى ( متوفاى 1320 ) هستند . تمام اين كتاب‌ها متأخرند . اگر اين احاديث را از طريق سند جمع كرده‌اند ، پس تا آن زمان نوشته نشده بود ؟ عاقل چگونه به رواياتى اعتماد مىكند كه طى 11 تا 13 قرن نوشته شده بودند ؟\r\nپاسخ\r\nاوّلًا : كتاب‌هاى معتبر ، چهار كتاب زير است :\r\n1 . كافى ، تأليف شيخ كلينى ( متوفاى 329 ) .\r\n2 . كتاب من لايحضره‌الفقيه ، تأليف شيخ صدوق ( متوفاى 381 ) .\r\n3 . تهذيب الأخبار ، تأليف شيخ طوسى ( متوفاى 460 ) .\r\n4 . الاستبصار في ما اختلف فيه الأخبار ، تأليف شيخ طوسى ( متوفاى 460 ) .\r\nالبته اين چهار كتاب ، جزو جوامع دست دوم شيعه است و مؤلفان اين كتاب‌ها روايات آن‌ها را از جوامع اوليه شيعه با اسانيد صحيح و قطعى جمع كرده‌اند كه در قرن دوم و سوم هجرى نوشته شده‌اند ، مانند :\r\n1 . الجامع نوشتهء احمد بن محمد بن ابى نصر بزنطى ( متوفاى 221 ) .\r\n2 . المحاسن ، نوشتهء احمد بن محمد بن خالد برقى ( متوفاى 272 )\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n3 . نوادرالحكمه ، نوشتهء محمدبن احمدبن عمران اشعرى ( متوفاى 293 ) .\r\nاز اين گذشته ، 400 رساله كه اصل ناميده مىشده ، به وسيلهء شاگردان امام باقر و امام صادق و امام كاظم عليهم السلام نوشته شده كه از مدارك دست اول جوامع حديثى در شيعه است .\r\nبنابراين ، كتاب‌هايى كه او نام برده ، هر چند جزو كتب معتبر هستند ، ولى اساس آن‌ها را كتاب‌هاى پيشين تشكيل مىدهد و كتاب‌هايى كه او نام برده ، در مقابل اين كتاب‌ها ، مانند جامع الأصول ابن اثير جزرى يا كنزالعمال متقى هندى در برابر كتاب‌هايى ، مانند صحاح شش گانه در جهان اهل سنّت است كه در حقيقت كتاب‌هاى متأخر نوعى دسته بندى و گردآورى جديد از كتاب‌هاى پيشين است .\r\n\r\nپرسش 133\r\nرواياتى در كتاب‌هاى شيعه هست كه با روايات اهل سنت در زمينهء عقايد و نپذيرفتن بدعت‌ها مطابق است ، ولى شيعيان آنها را به بهانهء اين كه از روى تقيه صادر شده ، كنار مىگذارند ، چرا ؟\r\nپاسخ\r\nادّعا كارى است آسان و ارائهء دليل امرى است مشكل . كدام روايت در كتب شيعه ، در مورد عقايد و بدعت‌ها وارد شده و هماهنگ با روايات اهل سنت بوده ، ولى علما آن را بدون دليل كنار گذاشته‌اند ؟ !\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nپرسش 134\r\nصاحب نهج البلاغه نقل مىكند : على عليه السلام ابوبكر و عمر را ستوده است ؛ چنان‌كه از علىبن ابى طالب نقل مىكند كه دربارهء ابوبكر گفت : او در حالى كه پاك بود و عيب اندكى داشت از دنيا رفت . خير دنيا را به دست آورد و پيش از آن كه گرفتار شرّ آن شود از دنيا رفت . او اطاعت الهى را به جا آورد و به گونه‌اى شايسته تقواى الهى را رعايت كرد .\r\n( نهج البلاغه ، ص 350 ، تحقيق صبحى صالح ) .\r\nپس چرا شيعيان اصحاب را عيب جويى مىكنند آيا على عليه السلام جز آنچه در دلش بود اظهار مىكرد ؟\r\nپاسخ\r\nگرد آورندهء پرسش‌ها به خطبهء 223 نهج البلاغه نظر دارد كه با جملهء « لِلَّهِ بِلَادُ فُلَانٍ » آغاز شده است و در آنجا نه اسمى از ابوبكر آمده و نه اسمى از عمر ، بلكه كلمهء « فلان » ذكر شده است .\r\nاوّلًا : اين خطبه را مغيرة بن شعبه كه از دشمنان خاندان على است نقل كرده و نمىتواند معتبر باشد .\r\nثانياً : شارحان نهج البلاغه در بيان مقصود از « فلان » نظرات مختلفى دارند :\r\n1 . قطب الدين راوندى مىگويد : حضرت در مقام ستايش بعضى از بزرگان از اصحاب خود است كه بعد از پيامبر خدا آلودهء فتنه نشدند .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n2 . ابن ابى الحديد مىگويد : مقصود عمر بن خطاب است .\r\n3 . طبرى مىگويد : اين جمله‌ها مربوط به دختر « ابى حثمه » نوحه‌گر مدينه است ، نه على بن ابى طالب .\r\nوقتى عمر درگذشت ، دختر ابى حثمه اين جمله‌ها را در رثاى وى گفت و گريست . مغيره مىگويد : وقتى عمر را به خاك سپردند ، به خانهء على آمدم تا از او دربارهء عمر چيزى بشنوم . على از خانه بيرون آمد ، در حالى كه غسل كرده و آب غسل را از سر و روى خود مىگرفت . فرمود :\r\nخدا ابن خطاب را رحمت كند .\r\nدختر ابى حثمه راست گفت : او خير خلافت را با خود برد و از شر آن نجات يافت ، به خدا سوگند اين گفتار مال او نيست ، بلكه به او گفته‌اند كه اين‌ها را بگويد . مقصود از شرّ خلافت ، اوضاع ناگوارى است كه در دوران عثمان پيدا شد .\r\n4 . ابن شبّه از عبداللَّه بن مالك نقل مىكند كه ما با على عليه السلام از دفن عمر برگشتيم ، امام وارد خانه شد . غسل كرد . سپس از خانه خارج شد و قدرى سكوت نمود . سپس گفت : خدا به نوحه گر عمر خير دهد كه گفت :\r\n« وَا عُمَراه ! أَقَامَ اْلأَوَد ، وا عمراه ! ذهبَ نَقِيَّ الثَّوبِ قَلِيلَ الْعَيبِ » ؛ به خدا سوگند او از اين جمله‌ها خبر نداشت ، بلكه به او آموختند كه چنين بگويد . « 1 »  به خدا سوگند عمر خير خلافت را درك كرد و شر را بعد از خود بر جاى نهاد .\r\nنتيجه مىگيريم كه اولًا موصوف به اين كلمات در كلام على عليه السلام\r\n\r\n","description":"","footnote":" ( 1 ) . تاريخ المدينة المنوره ، ج 3 ، ص 941 ، تحقيق فهيم محمد شلتوت . ","page_name":" 311 ","page_number":311},
  {"content":"\r\n\r\nمشخص نيست و در نهج البلاغه تنها كلمهء « فلان » آمده است .\r\nاز آن گذشته ، طبق نقل طبرى و ابن شبّه ، روشن شد كه تمام اين جمله‌ها ساخته و پرداختهء رجال سياسى بود كه به نوحه‌گر آموخته بودند دربارهء مرگ عمر چنين بگويد .\r\nدقت در مجموع الفاظ نهج البلاغه حكايت مىكند كه حضرت از آينده‌اى تاريك ، كه دامنگير عثمان شد ، خبر مىدهد و چندان نظرى به ستايش فرد مورد نظر ندارد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nپرسش 135\r\nشيعيان امامان خود را معصوم مىدانند ، ولى روايات زيادى دربارهء سهو و خطاى ائمه رسيده است .\r\nعلّامه مجلسى مىگويد : مسأله خيلى مشكل است چون اخبار و نشانه‌هاى زيادى بر اين دلالت مىكند كه سهو و فراموشى از آن‌ها سر مىزده است !\r\nپاسخ\r\nمسألهء سهو امامان ، به‌سان سهو پيامبر صلى الله عليه و آله قرن‌هاست مورد بحث و گفتگو است . رأى مشهور در ميان اماميه اين است كه فرد معصوم همان‌طور كه از گناه مصون است ، از خطا و اشتباه نيز به دور است ؛ زيرا اشتباه و خطا در امور زندگى ، كم كم سبب مىشود كه مردم به عصمت آنان در تبليغ احكام نيز شك و ترديد كنند .\r\nاهل سنّت نقل مىكنند كه پيامبر نماز چهار ركعتى را دو ركعت خواند . پس از فراغ از نماز ، يكى از اصحاب به نام ذواليدين به حضرتش عرض كرد : آيا نماز را شكسته خواندى يا دچار فراموشى شدى ؟ پيامبر در پاسخ گفت : هيچ يك از اين دو در كار نبود .\r\nاز اين جهت ، گروهى از اهل سنت معتقدند كه پيامبر صلى الله عليه و آله در غير امور دينى سهو و اشتباه مىكند عين اين سؤال در مورد امامان ، مطرح است .\r\nبزرگان شيعه ؛ مانند شيخ مفيد ، از شخصيت‌هايى است كه هر نوع سهو و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nخطا را از امامان نفى مىكند و رواياتى را كه در اين مورد وارد شده ، خبر واحد مىداند كه نمىتوانند مدرك عقيده باشند و افرادى از اماميّه كه دربارهء پيامبر و امام ، معتقد به سهو هستند ، به شدت مورد انتقاد قرار مىگيرند . « 1 » \r\nمرحوم مجلسى نيز يادآور مىشود كه مشهور در ميان اماميه اين است كه از آن حضرات سهوى صادر نشده و دلايل آن‌ها را نقل مىكند ؛ به‌ويژه يادآور مىشود كه امام پيوسته به وسيلهء روح القدس يارى مىشود و او بازدارنده از سهو و خطا است .\r\nسپس در آخر مىگويد : من در اين مسأله چيزى نمىگويم ؛ زيرا هر دو طرف براى خود دلايلى دارند .\r\nدر پايان يادآور مىشويم كه عصمت انبيا و اوليا در مسائل مربوط به تبليغ رسالت و بيان احكام الهى و معارف ، جاى بحث و گفتگو نيست و اگر سخنى هست ، دربارهء امور جزئى زندگى است كه ارتباط به دين و تربيت ندارد .\r\n\r\n","description":"","footnote":" ( 1 ) . شرح عقايد صدوق ، ص 66 ","page_name":" 314 ","page_number":314},
  {"content":"\r\n\r\n\r\nپرسش 136\r\nامام يازدهم شيعيان ، بدون داشتن فرزند درگذشته‌است . بنابراين ، به‌خاطر اين‌كه پايه‌هاى مذهب امامى درهم شكسته نشود ، فردى به نام عثمان ، به دروغ گفت كه امام عسكرى فرزندى داشته كه در چهار سالگى پنهان شده است ، چگونه شيعيان سخن او را قبول مىكنند ؟\r\nپاسخ\r\nبه ياد سخن حافظ افتادم كه مىگويد :\r\n« خود مىكشى و خود تعزيه مىخوانى حافظ ! »\r\nاين فرد هم مدعى است و هم دادستان و هم قاضى !\r\nادعا مىكند كه امام عسكرى فرزندى نداشت ( به چه دليل ؟ ) دليلش جز ادعاى خود او چيزى نيست .\r\nادعا مىكند : جناب عثمان بن سعيد ، راوى اين داستان است كه امام عسكرى فرزندى داشته و در چهار سالگى غيبت نموده است و او دروغ گفته است ( به چه دليل ؟ ) ادعاى خود او دليل آن است .\r\nاين سؤال هم تكرارى است و ما در سؤال‌هاى 82 و 83 به آن پاسخ گفتيم .\r\nقاطبهء علماى شيعه و متجاوز از 40 تن از محدثان و محققان اهل سنت ، تولد حضرت را از امام عسكرى با نام و نشان نقل كرده‌اند و حتى گروهى از شيعيان در حيات حضرت امام عسكرى عليه السلام فرزند بزرگوار\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nايشان را ملاقات كرده و گزارش داده‌اند و مشروح اين ملاقات‌ها در كتاب‌هاى زندگى ائمهء مذكور است . عثمان بن سعيد نيز فقيه وارسته‌اى است كه اگر بالاتر از عدالت مقامى براى غير امام متصوّر بود ، ما نيز براى او قائل مىشديم ولى اثبات ولادت امام مهدى عليه السلام تنها به روايت او بستگى ندارد .\r\nبه هر حال چون از اين پرسش در گذشته پاسخ گفته‌ايم ، به همين مقدار بسنده مىكنيم .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nپرسش 137\r\nشيعيان هميشه به مروان بن حكم حمله مىكنند و هر زشتى را به او نسبت مىدهند ، سپس در كتابهايشان روايت مىكنند كه حسن و حسين پشت سر مروان نماز مىخوانده‌اند !\r\nپاسخ\r\nاين شيعه نيست كه مروان بن حكم را لعن مىكند ، بلكه پيامبر است كه او و پدر او را لعن كرده است . ابن عساكر نقل مىكند : عبداللَّه‌بن زبير بالاى منبر ، در كنار مسجدالحرام گفت : به خداى اين خانه و بلد حرام ، حَكَم بن عاص و فرزندش ( مروان ) ، از زبان محمد صلى الله عليه و آله لعنت شده‌اند .\r\nآن‌گاه كه مروان با يزيد فرزند معاويه بيعت كرد و گفت : اين سنت ابى بكر و عمر است . عبدالرحمان گفت . اين سنت هرقل و قيصرهاى مردم است كه سلطنت موروثى بنا نهادند . تو هم خلافت را موروثى پىريزى كردى .\r\nسرانجام عايشه از سخن مروان آگاه شد و گفت : پيامبر خدا بر پدر او ، آن‌گاه كه در پشت پدرش بود ، لعنت كرد . « 1 » \r\nحاكم در مستدرك نقل مىكند هركس كه داراى فرزندى مىشد ، به حضور پيامبر مىآوردند . وقتى مروان متولد شد ، او را حضور رسول خدا آوردند ، فرمود : « الْوَزَغُ بْنُ الْوَزَغِ الْمَلْعُونُ بْنُ الْمَلْعُونِ » ؛ « اين ، قورباغه‌اى\r\n\r\n","description":"","footnote":" ( 1 ) . مستدرك حاكم ، ج 4 ، ص 481 ؛ تفسر قرطبى ، ج 18 ، ص 197 ، و منابع ديگر . ","page_name":" 317 ","page_number":317},
  {"content":"\r\n\r\nفرزند قورباغهء ديگر و ملعونى زادهء ملعون ديگر است » . « 1 » \r\nو نيز ابن اثير در اسد الغابه نقل مىكند : روزى چشم پيامبر خدا بر حَكَم بن عاص افتاد . گفت : واى بر امت محمد از تو و از فرزندانت . « 2 » \r\nبنابراين ، شيعه از پيامبر پيروى مىكند و روايات او را نقل و به آنها عمل مىكند و با دوستان او دوست و با دشمنانش ، دشمن است . ولى شما از اموىها حمايت مىكنيد كه دشمنان پيامبر و اهل بيت پيامبر بودند . حال كدام يك از ما اهل سنّت و كدام يك اهل بدعت هستيم ؟\r\nو امّااينكه مىگويد : حسنين پشت سر مروان نماز خوانده‌اند و آن را به بحارالأنوار نسبت مىدهند ، نسبتش كاملًا بى اساس است و در كتاب مذكور در آن قسمت كه وى ذكر كرده چنين مطلبى نيست .\r\nو امّا اين‌كه فرزندان على با نوه‌ها و ذريهء مروان ازدواج كرده‌اند ، پاسخ آن را بارها گفتيم .\r\n\r\n","description":"","footnote":" ( 1 ) . مستدرك حاكم ، ج 4 ، ص 479  ( 2 ) . اسدالغابه ، ج 4 ، ص 348\r\n1 . اصول كافى ، ج 1 ، ص 35 ، باب رواية الكتب ، حديث 14\r\n1 . در كتب حديث ، خصائص نسائى ، ص 84 ، حديث 73 و سنن ترمذى ، ج 5 ، ص 275 ، حديث 3090 ؛ مستدرك حاكم ، ج 4 ، ص 178 وغيره اين مطلب را آورده 3 اند .\r\n1 . الفقيه ، ج 2 ، باب نوادر الحج ، ص 519 ، شماره 3112\r\n1 . الغدير ، ج 1 ، ص 41 - 311\r\n1 . تاريخ دمشق ابن عساكر ، ج 3 ، ص 83 ، چاپ دوم ؛ مستدرك حاكم 3 ، ص 107 ؛ الرياض النضرة ، ج 3 ، ص 165\r\n1 . النجم : 38 ","page_name":" 318 ","page_number":318},
  {"content":"\r\n\r\n\r\nپرسش 138\r\nشيعيان در داستان‌هاى زيادى مىگويند : وقتى مهدى به دنيا آمد ، پرندگانى از آسمان بر او فرود آمدند كه بالهايشان را بر سر و صورت و بدن او مىماليدند ، سپس پرواز مىكردند . پدرش آن‌ها را فرشتگان آسمانى معرفى كرد ، سپس نتيجه مىگيرد وقتى فرشتگان ياوران او هستند چرا مىترسد و در سرداب پنهان شده است ؟\r\nپاسخ\r\nاولًا : اين حديث اگر هم در كتاب روايى باشد با واقعيت تطبيق نمىكند ؛ زيرا پدرش اصرار مىورزيد كه تولد وى پنهانى باشد و جز خودش و مادر و عمه‌اش حكيمه خاتون در هنگام تولد نبود ، فرود آمدن پرندگان با كتمان ولادت سازگار نيست .\r\nثانياً : اين مطلب شديدتر از چيزى نيست كه شما دربارهء پيامبر اسلام نقل مىكنيد كه رسول گرامى در دوران كودكى ، در خانهء حليمه بود كه فرشتگان سينهء او را شكافتند و قلب او را به آسمان بردند و پس از مدتى باز گرداندند . مهم اين عبارات جاهلانه است كه در آخر مىگويد : « اگر چنين ياورانى دارد ، چرا در سرداب پنهان شده است ؟ »\r\nبديهى است ، ظهور آن حضرت شرايطى لازم دارد ؛ از جمله آمادگى جهان براى پذيرش يك نداى الهى و حكومت واحد جهانى است و تا اين آمادگى نباشد ، ظهورى تحقق نخواهد يافت .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nاز اين گذشته ، حضرتش در سرداب پنهان نشده بود بلكه سرداب معبد آن حضرت بوده و سپس حضرت در سرداب ديده نشد و همان‌طور كه مسيح از ميان مردم برگرفته شد ، حضرتش نيز از ميان مردم برگرفته شد ولى در ميان مردم زندگى مىكند و او را نمىشناسند .\r\nيارى رساندن فرشتگان براى حضرت مهدى بالاتر از يارى رساندن فرشتگان در جنگ بدر بر پيامبر اسلام نيست . آيا تنها همين يارى رساندن كافى بود كه پيامبر ديگر شرايط و تاكتيك‌ها را رعايت نكند ؟ ! و عجيب اين‌كه با داشتن چنين ياورانى ، در جنگ احد هفتاد كشته داد و فرمود : وَ مَا النَّصْرُ إِلَّا مِنْ عِنْدِ اللَّهِ الْعَزِيزِ الْحَكِيمِ .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nپرسش 139\r\nشيعيان چند شرط براى امام گذاشته‌اند ؛ يكى آن‌كه از ميان پسران پدر ، بزرگترين باشد و او را كسى جز امام غسل ندهد و زره پيامبر بر او درست درآيد . بايد از همهء مردم عالم‌تر باشد و جنب نشود و غيب بداند امّا اين شرايط آن‌ها را در مضيقه قرار مىدهد . . . !\r\nپاسخ\r\nشرايطى كه از زبان شيعيان براى امام شمرده شد ، برخى را از پيش خود اضافه كرده ، آنگاه به عقيده براى شيعه اشكال تراشى كرده است .\r\nبايد شرايط امام را از كتابهاى عقايد شيعه گرفت .\r\nمهم‌ترين شرايط امام عبارت است از : 1 . وجود نصّ بر امامت او از پيامبر يا امام پيشين 2 . داناترين مردم زمان خود باشد 3 . معصوم از گناه و خطا باشد .\r\nو اين شرايط را عقل و شرع لازم مىدانند و امّا اين‌كه از همهء پسران پدرش بزرگتر باشد يا زره پيامبر بر او درست درآيد ، يا جنب نشود همگى ساختهء خيال خود گردآورنده است و اگر هم در كتابى مطالبى با اين مضامين وارد باشد ، نظر شخصى و يا مضمون روايتى است كه در صدد بيان عقايد شيعه نيست .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nدانستن غيب شرط امامت نيست ، ولى امامان شيعه در مواردى ، از غيب خبر داده‌اند و قرآن همچنين علمى را ردّ نكرده است . در گذشته گفتم علم غيب بر دو نوع است :\r\n1 . ذاتى و نامحدود ، كه ويژهء خداوند است .\r\n2 . اكتسابى و محدود كه با آموزش الهى در مواردى به اوليا داده شده است و قرآن مملو از خبرهاى غيبى پيامبران و غير پيامبران است و كسى منكر آن نشده است و تنها در سورهء يوسف چند خبر غيبى است كه يعقوب و يوسف از آن گزارش داده‌اند .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nپرسش 140\r\nشيعيان ادعا مىكنند كه امام بايد با نص تعيين شود ، اگر چنين بود فرقه‌هاى شيعه چرا اين همه در مورد امامت دچار اختلاف شده‌اند ؟ !\r\nپاسخ\r\nاز طرق تعيين نبىّ ، تنصيص پيامبر پيشين بر پيامبر پسين است و قرآن يادآور مىشود كه پيامبر پيشين به نام عيسى بر نبوت پيامبر خاتم تنصيص كرده است ، چنان كه مىفرمايد : . . . وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ . . . « 1 »  با اين حال ، مسيحيان دربارهء پيامبر اسلام ، دچار اختلاف شده‌اند .\r\nقرآن در موردى ديگر مىفرمايد : اهل كتاب پيامبر خاتم را مانند فرزندان خود مىشناسند ، آنجا كه مىفرمايد : يَعْرِفُونَهُ كَما يَعْرِفُونَ أَبْناءَهُمْ . . . « 2 »  « او را مانند فرزندان خود مىشناسند » با اين حال ، پس از آمدن پيامبر ، گروه بسيار اندكى به وى گرويدند و اكثريت روى گردان شدند .\r\nنتيجه مىگيريم وجود نصّ مىتواند گروهى را به سوى حق رهبرى كند ، امّا اين دليل نمىشود كه همهء افراد تن به نصّ بدهند .\r\nبنابراين ، اگر غير از اماميه كه اكثريت تشيع را تشكل مىدهد ، وجود\r\n\r\n","description":"","footnote":" ( 1 ) . صف : 6  ( 2 ) . بقره : 146 ","page_name":" 323 ","page_number":323},
  {"content":"\r\n\r\nدو فرقهء ديگر به نام زيديه و اسماعيليه در نيمهء راه توقف كرده‌اند ، چندان دور از انتظار نيست .\r\nدر زمان خود پيامبر اسلام كه حجت بالغهء خدا بود ، گاهى دو دستگى رخ مىداد . در صلح حديبيه صداى اعتراض عمربن خطاب و ديگران بلند شد و صلح با قريش را نوعى ذلت دانستند . او به دوستش گفت : من در دين خود ، تن به خوارى نمىدهيم ( لا نعطى الدنيّة في ديننا ؟ ؟ ؟ ) . از نظر تاريخ حدود 60 مورد ، صحابهء پيامبر با نص او مخالفت كرده‌اند و رأى و اجتهاد خود را بر نص مقدم داشته‌اند . براى آگاهى از اين موارد هفت گانه ، به كتاب النص والاجتهاد مرحوم شرف‌الدين مراجعه فرماييد .\r\nبنابراين ، نبايد تصور كرد كه وجود نص ، انگيزه‌هاى گوناگون مخالفت را از ميان مىبرد ، بلكه چه بسا انگيزه‌ها بر نص غلبه مىكند . پس آن اختلافات به خاطر عدم پيروى از نص بوده ، نه به خاطر وجود نصّ يا بى اثر بودن آن .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nپرسش 141\r\nبعضى از شيعه بر عايشه تهمت مىزنند و او را به همين چيزى متهم مىكنند كه اهل افك او را بدان متهم كردند ! ؟\r\nپاسخ\r\nدر گذشته موضع شيعه را در اين مورد گفتيم و اگر شيعه بر عايشه خرده مىگيرد ، مسأله خروج او از خانه و راه اندازى لشكر بر ضد امام واجب الطاعهء زمان خويش است ، در حقيقت شيعيان در اين مورد نص قرآنى و امر پيامبر را بر عمل عايشه مقدم مىدارند و هرگز حاضر نيستند به خاطر احترام او ، از سرپيچى وى از فرمان خدا و رسول حمايت كنند .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\nپرسش 142\r\nشيعيان مىگويند علم و دانش نزد ائمهء آن‌هاست و منابع علمى آن‌ها « صحيفة الجامعه » و « كتاب على » است .\r\nپاسخ\r\nمنابع علمى پيشوايان شيعه تنها آن دو كتاب نيست كه نام برده است .\r\nآن‌ها در بيان عقايد و احكام از منابع ياد شده بهره مىگيرند :\r\n1 . قرآن مجيد ، 2 . احاديث رسول اللَّه صلى الله عليه و آله كه بوسيلهء پدران به فرزندان رسيد 3 . كتاب على عليه السلام كه به املاى پيامبر صلى الله عليه و آله و خط على عليه السلام در ميان آنان بود 4 . كتاب امام على عليه السلام كه تفصيل آن در احاديث آمده است 5 . الهامات غيبى و به تعبير ديگر محدَّث در اسلام غير از نبى و رسول است و افرادى كه داراى چنين آموزش‌هايى مىباشند ، در اصطلاح محدَّث مىنامند و در اين مورد رواياتى در كافى كلينى و صحيح بخارى هست . ( متن كتاب غير از اين است ؟ ؟ ؟ )\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nپرسش 143\r\nشيعيان در كتاب‌هايشان آورده‌اند : از اين‌كه اهل كوفه از حسين‌بن على حمايت نكردند ، به جز سه نفر همه مرتد شدند ، سپس مىپرسد : اگر حسين آن‌گونه كه شيعيان مىگويند غيب مىدانست ، به سوى آن‌ها مىرفت ؟\r\nپاسخ\r\nافترا كار آسانى است ، ولى پاسخگويى به آن در پيشگاه خدا بسيار سخت و دردناك است . كدام عالم شيعى در كتاب عقايد چنين مسأله‌اى را آورده است ؟ !\r\nحمايت نكردن از حسين عليه السلام گناه كبيره‌اى است كه گروهى گرفتار آن گرديده و بعد پشيمان شدند و توبه كردند ونام « توابين » به خود گرفتند و با قيام و شهادت خود اثر گناه را از خود پاك كردند و اما حسين بن على با كمال آگاهى كه مىدانست در اين راه شهيد مىشود ، قيام كرد ؛ زيرا شهادت حضرت ، مايهء حيات دين بود .\r\nاز اين گذشته ، يارى نكردن مردم كوفه ( كه شيعه و غير شيعه و حتى خوارج در آنجا زندگى مىكردند ) پيش از حركت امام حسين عليه السلام به سوى آن شهر ، امرى مخفى نبود كه نياز به علم غيب داشته باشد و بسيارى از صحابه و تابعين در مكه و در طول راه اين نكته را به امام حسين عليه السلام يادآور شدند .\r\nحضرت در پاسخ فرمود : ما وظيفه‌اى داريم و به دنبال فرمان الهى هستيم نه به دست آوردن قدرت سياسى ، بنابراين به راه خود ادامه خواهيم داد .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nپرسش 144\r\nشيعيان ادعا مىكنند كه امام دوازدهم آن‌ها به علت ترس از كشته شدن پنهان شده است . به آن‌ها گفته مىشود : ائمهء پيشين آن‌ها غايب نبودند و كشته نشدند ؟ !\r\nپاسخ\r\nاين پرسش نيز تكرارى است و در گذشته گفتيم كه علّت غيبت امام تنها خوف از دشمن نيست ، بلكه نبودن شرايط ظهور است .\r\nاوّلًا : بايد كار جامعه به جايى برسد كه از قوانين و حكومت‌هاى بشرى به ستوه آيد و در انتظار يك روزنهء اميد باشد كه از سوى خداوند براى آن‌ها باز شود و در چنين شرايطى خدا امام خود را آشكار خواهد ساخت و به او دستور خروج و اقامهء عدل و داد خواهد داد .\r\nثانياً : گرد آورندهء پرسش‌ها برگى از تاريخ امامان پيشين نخوانده كه همه يا بيشتر آن‌ها يا به شمشير و يا به زهر جفا از سوى خلفا كشته شده‌اند و اساساً از كشته شدن ترسى نداشته‌اند و آن را به جان خريده بودند .\r\nروشن‌ترين گواه اين است كه امام كاظم و امام جواد عليهما السلام به جاى اين‌كه در مدينه به سر برند ، در بغداد تحت نظر زندگى كرده و حضرت كاظم عليه السلام در زندان هارون با سمّ كشته شده و نوهء او امام جواد عليه السلام در سن 27 سالگى در بغداد به وسيلهء دختر مأمون مسموم و شهيد شد . حضرت رضا عليه السلام در خراسان به سم مأمون از دنيا رفت و همچنين ديگر پيشوايان كه تاريخ متذكر آن‌هاست .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nپرسش 145\r\nشيعيان ادعا مىكنند تنها به احاديثى اعتماد مىكنند كه صحيح بوده و از اهل‌بيت رسيده باشد . آن‌ها با اين سخن ، ائمه را مانند پيامبر مىشمارند كه از پيش خود سخن گويد و گفتهء امام همانند گفتهء خدا و پيامبرش مىباشد و لذا در كتاب‌هاشان گفته‌هاى پيامبر كم است .\r\nپاسخ\r\nدر گذشته يادآور شديم كه شيعيان به روايات پيامبر اسلام و روايات ائمه اهل بيت عليهم السلام عمل مىكنند و منبع علم ائمه را در سؤال 142 يادآور شديم كه آن‌ها از پيش خود سخن نمىگويند ، بلكه گفته‌هاى آن‌ها عصارهء كتاب و سنّت پيامبر است كه از طريق اميرمؤمنان به آن‌ها رسيده است و امامان مكرر تصريح كرده‌اند كه چيزى از خود نمىگوييم . آنچه مىگوييم از جدمان پيامبر اسلام است . « 1 » \r\nخوشبختانه رواياتى كه شيعه از پيامبر گرامى نقل مىكند ، بسيار فراوان و چشمگير است ، حتى برخى از علماى شيعه ، رواياتى كه ائمه اهل بيت عليهم السلام و يا شيعيان با اسناد از پيامبر نقل كرده‌اند ، در كتابى گردآورده‌اند .\r\nاگر شيعه به روايات ائمه اهل بيت عليهم السلام عمل مىكند ، به خاطر حديث ثقلين است كه اهل بيت عليهم السلام را همتاى قرآن قرار داده است . حديث ثقلين از اخبار متواترى است كه هيچ محدّث واقع‌گرايى نمىتواند آن را انكار\r\n\r\n","description":"","footnote":" ( 1 ) . اصول كافى ، ج 1 ، ص 35 ، باب رواية الكتب ، حديث 14 ","page_name":" 329 ","page_number":329},
  {"content":"\r\n\r\nكند ، و ما در پاسخ چهاردهم به برخى از مدارك حديث ثقلين اشاره كرديم ، ولى گردآورندهء پرسشها دربارهء رهبران خود چه مىگويد كه تحت نام « سلف » گفتار آن‌ها را حجّت دانسته ، بدون اين‌كه گفتار آن سلف ، به پيامبر برسد ، حتى آراى صحابه را بدون اين‌كه از پيامبر نقل شود ، مدرك فقهى خود مىداند ، و در كتاب‌هاى خود عناوينى قرار داده‌اند ؛ مانند « سنّت ابى بكر » ، « سنت عمر بن خطاب » ، « سنت عثمان » به چشم مىخورد ، اگر واقعاً گفتار آن‌ها گفتار پيامبر است ، پس بگوييد « سنت پيامبر » و اگر غير آن است پس چگونه به آن سنت‌ها عمل مىكنيد .\r\nشما مذهبى به نام مذهب سلف در مقابل اسلام درست كرده‌ايد ، و همهء حق را به آن‌ها مىدهيد و هر نوع تفكّر و اجتهاد را از ديگران سلب مىنماييد و در حقيقت سلفىگرى ، نوعى استبداد فكرى و بزرگترين مايهء تفرقه شده است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nپرسش 146\r\nشيعيان مىگويند : به رواياتى كه از طريق ائمهء اهل بيت به آنان رسيده عمل مىكنند و ما مىگوييم معلوم است كه از ائمهء اهل بيت ، جز على كسى پيامبر را نديده است . آيا على مىتواند همهء سنت پيامبر را براى نسل‌هاى بعد از خود نقل كند ؟ در حالى كه على گاهى در مدينه به عنوان جانشين مىماند و پيامبر سفر مىكرد ؟\r\nپاسخ\r\nدر گذشته منابع علم ائمه را نوشته‌ايم . تنها منبع علم آنان سماع على از پيامبر نيست ، بلكه استنباط از كتاب اللَّه يكى از مدارك آن‌هاست و سنت پيامبر چه از طريق على و چه از طريق افراد موثق ديگر از مدارك استنباط آن‌ها است .\r\nاز اين گذشته ، محدَّث بودن كه ملازم با الهام از سوى خداوند است ، يكى ديگر از سبب‌هاى آگاهى آنان است . بالأخره آنان همتا و هم سنگ قرآن هستند . طبعاً بايد به سان قرآن هدايت‌گر باشند .\r\nاميرمؤمنان در 23 سال ، فقط در يك يا دو جنگ حضور نداشت و يك بار هم براى مأموريت به يمن اعزام شده بود . جز اين‌ها ، در تمام اين مدّت ، در محضر پيامبر بوده و از او جدا نشده است ولى متأسفانه مجموع كتب شش‌گانهء حديثى شما تنها 500 حديث از علىبن ابى طالب نقل\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nكرده است ، اما در مقابل ، از ابوهريره كه نزديك دو سال و اندى در محضر پيامبر بوده ، پنج هزار حديث نقل مىكند . كدام يك از اين دو عادلانه‌تر است ؟ !\r\n\r\nپرسش 147\r\nبيشتر كسانى كه گفته‌هاى پيامبر را به مردم رسانده‌اند ، از اهل بيت او نبوده‌اند . پيامبر صلى الله عليه و آله اسعد بن زراره را به مدينه ، علاء حضرمى را به بحرين ، معاذ و ابوموسى را به يمن و عُتّاب بن اسيد را به مكه فرستاد .\r\nپس ادعاى شيعه چيست كه مىگويد : از پيامبر جز على و يا فردى از اهل بيتش ، گفته‌ها و احاديث او را نقل نمىكند ؟\r\nپاسخ\r\nكسى منكر اين نيست كه پيامبر صلى الله عليه و آله اين افراد ياد شده را به نقاط مختلف فرستاد ، و لازم بود اشاره كند كه على عليه السلام را هم براى قضاوت به يمن فرستاد و اين مطالب جاى بحث و گفتگو نيست . آنچه مهم است دروغى است كه در آخر كلام او آمده كه شيعيان مىگويند : « جز پيامبر و يا فردى از اهل بيت او احاديث وى را نقل نمىكنند » در كدام كتاب چنين مطلبى آمده است ؟\r\nگرد آورندهء پرسش‌ها نه آگاهى از تاريخ دارد و نه از سيرهء پيامبر .\r\nحقيقت اين است كه پيامبر اسلام اين سخن را در مورد خاصّى ( قرائت آياتى از آغاز سوره برائت براى مشركان ) فرمود : توضيح اين كه پيامبر در\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nسال نهم هجرت براى منع مشركان از ورود به مسجدالحرام و رفع هر نوع پيمان از آن‌ها ، ابوبكر را با شانزده آيه از آغاز سورهء « برائت » به مكه اعزام كرد تا در موسم حج بر حاضران بخواند . ابوبكر در نيمهء راه بود كه جبرئيل نازل شد و فرمود : امر الهى آن است كه اين آيات را يا خودت يا مردى از اهل بيت تو به مردم ابلاغ كند در اين مورد پيامبر فرمود :\r\n« عَلِيٌّ مِنِّي وَ أَنَا مِنْهُ لَا يُؤَدِّي عَنِّي إِلَّا أَنَا أَوْ عَلِيٌّ » ؛ « على از من و من از على هستم ، جز من و على اين پيام را ابلاغ نكند . » و اين مطلبى است كه غالب مفسران در آغاز سورهء توبه آورده‌اند و گروهى آن را يكى از فضايل امام على عليه السلام دانسته‌اند و گروهى هم مىكوشند آن را به نوعى توجيه كنند كه به مقام ابوبكر برخورد نكند . در اين مورد به كتاب‌هاى تفسير ، مانند رازى و المنار و كتاب‌هاى حديث مانند تفسير طبرى و الدرّ المنثور ، در تفسير سورهء برائت ، مراجعه فرماييد . « 1 » \r\n\r\n","description":"","footnote":" ( 1 ) . در كتب حديث ، خصائص نسائى ، ص 84 ، حديث 73 و سنن ترمذى ، ج 5 ، ص 275 ، حديث 3090 ؛ مستدرك حاكم ، ج 4 ، ص 178 وغيره اين مطلب را آورده‌اند . ","page_name":" 333 ","page_number":333},
  {"content":"\r\n\r\n\r\nپرسش 148\r\nشيعيان در كتاب‌هايشان اعتراف مىكنند كه علم حلال و حرام ، و مناسك حج ، جز از طريق امام باقر عليه السلام به آن‌ها نرسيده است ؛ يعنى در اين مورد از على عليه السلام چيزى به آن‌ها نرسيده است ؟\r\nپاسخ\r\nآنچه كه مىگويد تحريف در نقل است ، حج پيامبر خدا را امام باقر عليه السلام براى مردم بيان كرد و « مسلم » در صحيح خود برنامهء حج پيامبر را از امام باقر عليه السلام در صحيح خود آورده است و شگفت اينجاست كه ابوحنيفه بر اين حقيقت به نوع ديگر تصريح مىكند و مىگويد : « لَوْ لَا جَعْفَرُ بْنُ مُحَمَّدٍ مَا عَلِمَ النَّاسُ مَنَاسِكَ حَجِّهِمْ » . « 1 » \r\nچه بسا مرور زمان بر گفته‌هاى پيشينيان پرده افكند و مسائل روشن بار ديگر مخفى گردد . و شخصيت‌هاى علمى مانند امام باقر و امام صادق عليهما السلام بايد آنچه را كه فراموش شده يا مورد اختلاف گرديده است ، بيان كنند و چنان‌كه در پاسخ پرسش پيشين گفتيم : ائمه اهل بيت عليهم السلام علوم خود را سينه به سينه تا رسول خدا مستنداً نقل مىكنند و نقل از امام باقر عليه السلام مگر غير از نقل از على عليه السلام است ؟\r\n\r\n","description":"","footnote":" ( 1 ) . الفقيه ، ج 2 ، باب نوادر الحج ، ص 519 ، شماره 3112 ","page_name":" 334 ","page_number":334},
  {"content":"\r\n\r\n\r\nپرسش 149\r\nشيخ مامقانى مىگويد : اگر كسى به ديدن حضرت حجت مشرف شود ، در بالاترين حد عدالت قرار دارد . ما به آن‌ها مىگوييم شما چرا دربارهء كسى كه پيامبر صلى الله عليه و آله را ديده است اين گونه حكم نمىكنيد ؟\r\nپاسخ\r\nگرد آورندهء پرسش‌ها شنيده است كه قياس ، يكى از منابع استنباط است ولى نمىداند كه شرايط قياس صحيح و باطل چيست ؟ روشن است قياس اين دو ديدار با هم درست نيست ، و تفاوت آن دو بسيار است . هر چند مقام پيامبر صلى الله عليه و آله بالاتر از مقام ولى عصر است ، ولى رؤيت پيامبر هيچ نوع شرايطى نداشت ، بلكه عادل و كافر و فاسق و منافق به ديدار او موفق مىشدند ، در حالى كه ديدن حضرت مهدى از طريق شرايط عادى امكان پذير نيست ، ولى اگر فردى شرايط عادى را بشكند و از طريق غير عادى به ديدار او موفق شود ، حاكى از قرب او به مقام الهى است .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nپرسش 150\r\nشيعيان روايات كسانى را كه يكى از ائمهء آنها را قبول نداشته باشد ، نمىپذيرند . از همين رو ، روايات صحابه را رد مىكنند ولى با شيعيانى كه يكى از امامان يا چند نفر از آن‌ها را نپذيرفته‌اند ؛ مانند فطحيه ، به‌گونه‌اى ديگر رفتار مىكنند و روايات آن‌ها را مىپذيرند ، چنين چيزى چگونه توجيه‌پذير است ؟\r\nپاسخ\r\nدراين پرسش دو ادعا مطرح شده‌كه هر دو بىاساس‌است ، چون :\r\nشيعه به قول راوىِ ثقه و عادل ، كه لااقل در گفتار و بيان تقوا داشته باشد ، عمل مىكند ؛ خواه صحابى باشد ، خواه غير صحابى و لذا در كتب فقهى رواياتى از صحابهء پيامبر وارد شده كه مدرك فتواست .\r\nبنابراين ، ادعاى دوم نيز بسان ادعاى اوّل صحيح نيست ، آنچه كه ميزان است ، وثاقت راوى است ؛ خواه امامى باشد ، خواه فطحى يا غير آن‌ها .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nپرسش 151\r\nعلماى شيعه مىگويند : در كتاب كافى كلينى ، روايت صحيح و ضعيف وجود دارد و از طرفى بر اين باورند كه اين كتاب به حضرت مهدى عرضه شده و اوگفته‌است : اين‌كتاب براى شيعيان ماكافىاست . اگر به آن حضرت‌عرضه شده چرا روايات ضعيف مشخص نگرديده‌است ؟ !\r\nپاسخ\r\nكتاب كافى ، كتابى مهم و ارزشمند براى جهان اسلام است ، كه بيشترين روايات صحيح در باب احكام و معارف را داراست ، ولى در عين حال بر خلاف غلوّ سلفىها كه صحيح بخارى و مسلم را خالى از هرگونه روايت ضعيف مىدانند ، كتاب كافى خالى از روايت ضعيف نيست و اين نشانهء واقع‌گرايى علماى شيعه است و امّا آنچه كه در ذيل سؤال آمده كه علماى شيعه مىگويند : « اين كتاب به مهدى عرضه شد » افترايى بيش نيست . هرگز علماى شيعه اين سخن را نمىگويند ، بلكه در مقدمهء كافى ، مترجم حالات شيخ كلينى مىگويد : « ويعتقد بعض العلماء أنّه عرض على القائم » ؛ يعنى برخى از علما چنين اعتقادى داشته‌اند كه اين كتاب بر امام مهدى عرضه شده است . مسلّماً چنين قول نادرى آن هم بدون سند نمىتواند مايهء اشكال يا سؤال باشد .\r\nحال فرض كنيد حضرت مهدى عليه السلام چنين سخنى را فرموده است ولى او اين سخن را دربارهء تمام روايات كافى فرموده كه قسمتى از آن است كه روايات ما را بر كتاب اللَّه عرضه كنيد در صورتى كه با قرآن موافق بود بگيريد . بنابراين ، كتاب كافى براى شيعيان كافى است امّا با معيارهايى كه در آن آمده است .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\nپرسش 152\r\nفقيه همدانى در مصباح الفقيه مىگويد : طبق نظر متأخرين ، معيار بر حجّيت اجماع اين نيست كه همه اتفاق كنند ، بلكه دليل بر حجّت اجماع اين است كه رأى معصوم را به طريق حدس زدن و تخمين كشف كنيم . پس آن‌ها رأى امام غائبشان را از طريق حدس و گمان مىشناسند و در عين حال اجماع سلف را معتبر و معيار قرار نمىدهند ؟ !\r\nپاسخ\r\nگرد آورنده پرسش‌ها از اصطلاحات اصولى علماى شيعه آگاه نيست و آن‌ها هم كه در سايت‌هاى خود اين خرده را بر شيعه گرفته‌اند ؛ مانند گرد آورنده ، اطلاعى از اصطلاحات ندارند .\r\nاوّلًا : كلمهء تخمين هرگز در عبارات علماى ما نيست ، آنچه كه هست كلمهء حدس است .\r\nثانياً : « حدس » در اين‌جا به معناى گمانه زنى نيست ، بلكه حدس در مقابل حسّ است ؛ يعنى تحصيل يقين به قول امام دو راه دارد :\r\n1 . راه حسى ، مثل اين كه علماى مدينه ، در عصر امام صادق عليه السلام همگى بر حكمى فتوا بدهند ، در اينجا قول امام از طريق حس به دست مىآيد ؛ زيرا امام يكى از آن علما بوده و در رأس آن‌ها قرار داشته و رأى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nهمگان ، نشانهء رأى او هم هست .\r\n2 . راه حدسى ، و آن اين كه انسان با يك رشته مقدمات قطع آور و يقين آفرين ، به قول امام برسد . هر چند با گوش نشنيده و با چشم نديده باشد ؛ مثلًا همگان مىگويند : ماه نور خود را از خورشيد مىگيرد و آن را از حدسيات مىشمارند . حدس در اينجا به معنى گمان نيست ، بلكه به معنى يقين است و انسان با يك رشته تجربيات به يقين مىرسد .\r\nدر مورد بحث ، هرگاه علماى شيعه در چند قرن ، بر حكمى اتفاق داشته باشند ، انسان حدس مىزند كه يك دليل قطعى در اختيار آنان بوده و آنان به خاطر آن دليل قطعى كه از امام به آنان رسيده ، فتوا داده‌اند . به اين مىگويند اجماع حدسى ؛ يعنى انسان با اينكه نديده و نشنيده ، در پرتو يك رشته محاسبات ، يقين پيدا مىكند ، و هرگز در كاشفيت اجماع ظن و تخمين و استحسان مطرح نيست . اين نوع ادله از آن سلفىهاست كه بر اثر نداشتن نصوص كافى ، مجبورند در احكام شرعى به گمانه زنى و تخمين بپردازند و به قياس و استحسان ، كه هرگز يقين آفرين نيست ، عمل مىكنند .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nپرسش 153\r\nشيعيان اعتراف مىكنند كه يكى از برجسته‌ترين علماى آن‌ها ابن‌بابويه قمىاست ؛ صاحب كتاب « من لا يحضره الفقيه » . او در جايى ادعاى اجماع مىكند و در جاى ديگر ادعاى اجماع بر خلاف آن را مىكند .\r\nچگونه مىتوان بر او اعتماد كرد ؟\r\nپاسخ\r\nاوّلًا : گفتارى كه نقل كرده مربوط به ابن بابويه معروف به صدوق نيست ، بلكه مربوط به شيخ طوسى است و مؤلف كتاب جناب طريحى مىگويد : شيخ در يك مسأله در جايى ادعاى اجماع بر حكمى كرده و در كتاب ديگر بر خلاف آن ادعاى اجماع كرده است .\r\nثانياً : افراد متبحّر مانند شيخ طوسى كه قريب پنجاه سال در درياى فقه به شناورى و تحقيق مشغولند چه بسا در برهه‌اى از زمان به خاطر يك رشته اطلاعات ناقص تصور مىكنند كه فلان حكم اجماعى است ولى بر اثر مرور زمان و تكامل علم و دانش به خطاى خود پى برده و بر خلاف آن ادعاى اجماع مىكنند و اين كار از يك فرد غير معصوم امر بعيد نيست ، چه اين كه اين نوع اختلاف در استنباط حكم شرعى ارتباطى به مسائل عقيدتى و كلامى ندارد .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nپرسش 154\r\nاز عجايب شيعه اين است كه اگر مسأله‌اى داراى دو قول باشد كه گويندهء يكى معلوم و قول ديگر نامعلوم است ، به آن قول كه گوينده‌اش نامعلوم است عمل مىكند ، چه دليلى بر آن دارند ؟\r\nپاسخ\r\nاوّلًا : سؤال كننده در اثر بى اطلاعى از معارف شيعه ، نتوانسته است سؤال خود را درست مطرح كند . هرگز چنين نبوده كه اگر در مسأله‌اى دو قول باشد ، به قول ناشناخته عمل كنند نه به قول شناخته شده . چنن مسأله‌اى در فقه شيعه مطرح نيست .\r\nآنچه واقعيت دارد اين است كه اگر علماى شيعه در مسأله‌اى اتفاق كنند ، اين اتفاق كشف از قول معصوم مىكند ، ولى برخى گفته‌اند كه اگر فردى با اجماع مخالفت كند اگر شناخته شده باشد ضررى به اجماع نمىزند و اگر آن عالم ناشناخته باشد ، به اجماع ضرر مىزند ، يعنى از حجيت مىاندازد ؛ زيرا احتمال دارد كه آن فرد ناشناخته ، امام معصوم بوده كه به صورت ناشناخته اجماع را نقض كرده است . اين نظرى است از برخى علماى شيعه .\r\nالبته برخى ديگر از علماى شيعه ، به نام شيخ حر عاملى با آن مخالفت كرده و آن را صحيح ندانسته ، در حقيقت گوينده و انتقاد كننده ، هر دو شيعه هستند . اختلاف ميان دو عالم چندان مهم نيست . شما كتاب « الفقه على المذاهب الاربعه » را مطالعه كنيد ، سراسر آن كتاب اختلاف ميان علماى چهار مذهب است .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\nپرسش 155\r\nشيخ شيعه در بحار مىگويد : روبه‌روى قبر ايستادن لازم است ؛ اگر چه مخالف جهت قبله باشد . يعنى وقتى به زيارت ضريح‌هاى خود مىروند و دو ركعت نماز زيارت مىخوانند ، بايد رو به قبر بخوانند گرچه قبله در سمت ديگرى باشد .\r\nپاسخ\r\nگويا دربخش سؤالات هدايت‌گرانه ، كفگير ته ديگ خورده است ! اين بار مىخواهد رأى خود را بر عبارت مرحوم مجلسى تحميل كند .\r\nآنچه مجلسى گفته است اين است كه هنگام خواندن زيارت ، بايد رو به قبر امام بايستى ، هر چند اين كار مستلزم آن باشد كه پشت به قبله باشى .\r\nاين سيرهء همهء مسلمانان جهان از جمله خود سلفىها هنگام سلام كردن بر پيامبر و ابوبكر و عمر است . آنان رو به ضريح و پشت به قبله مىايستند و سلام مىدهند . و اما تفسيرى كه بر كلام مجلسى پس از كلمهء « يعنى » آورده ، خيانتى بيش نيست و همهء شيعيان نماز زيارت را رو به قبله مىخوانند و اگر گردآورندهء سؤالها بخواهد اين‌گونه سخن بگويد ، نه تنها كسى را هدايت نمىكند ، بلكه گمراه بودن خود را براى همگان آشكار مىسازد .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nپرسش 156\r\nشيعه همواره با گفتار پيامبر « أُذَكِّرُكُمُ اللَّهَ فِي أَهْلِ بَيْتِي » استدلال مىكنند ، ولى خود شيعه با تعداد زيادى از اهل بيت عليهم السلام دشمنى مىنمايند .\r\nپاسخ\r\nيادآور شديم كه اهل بيت دو اصطلاح دارند :\r\n1 . اهل بيتى كه در آيهء كريمهء تطهير آمده است و مقصود از آن ، طبق نقل مسلم ، در صحيح خود كسانى هستند كه در تحت عبا قرار گرفتند و در گذشته خود گردآورندهء پرسشها اين حديث را نقل كرد « اللّهمّ هَؤُلَاء أَهْلِ بَيْتِي » .\r\n2 . اهل بيتى كه در مورد خمس وارد شده ، به بنىهاشم تفسير مىشود . در اين‌جا به همهء افراد بنىهاشم از صالح و طالح شامل مىشود .\r\nكسانى كه به خاندان هاشم منسوب‌اند ، همگى از احترام والايى بر خوردارند و صدقه بر آن‌ها حرام است ، مگر اين‌كه يكى از آن‌ها راه خلاف را در پيش گيرد و گنهكار شود كه اين يك وظيفهء الهى است و از شاخه‌هاى امر به معروف و نهى از منكر به شمار مىرود . بنابراين ، شيعه به تمام اهل بيت پيامبر احترام مىگذارد ، مگر اين كه فاقد صلاحيت باشند .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nپرسش 157\r\nشيعه مىگويد : اصحاب ، نص بر خلافت على را پنهان كرده‌اند ، اگر چنين است چرا فضايل او را پنهان نكرده‌اند ؟\r\nپاسخ\r\nهيچ‌گاه شيعه نگفته است كه اصحاب ، نص بر خلافت على را پنهان كرده‌اند . شيعه معتقد است نص بر ولايت على را صد و ده صحابى و هشتاد و چهار تابعى و سيصد و شصت دانشمند نقل كرده‌اند . « 1 »  ولى راجع به فضايل بايد يادآور شويم كه دستخوش حب و بغض‌ها بوده ، دوستان از ترس و دشمنان به خاطر بغض ، فضايل او را نقل نكرده‌اند . حتى اين كلمه را از احمد بن حنبل همگى شنيده‌اند كه گفته است : در مورد هيچ كس از اصحاب پيامبر به اندازهء على عليه السلام فضايل با سند صحيح نقل نشده است . « 2 » \r\n\r\n","description":"","footnote":" ( 1 ) . الغدير ، ج 1 ، صص 311 - 41  ( 2 ) . تاريخ دمشق ابن عساكر ، ج 3 ، ص 83 ، چاپ دوم ؛ مستدرك حاكم 3 ، ص 107 ؛ الرياض النضره ، ج 3 ، ص 165 ","page_name":" 344 ","page_number":344},
  {"content":"\r\n\r\n\r\nپرسش 158\r\nشيعيان مىگويند : حضرت عسكرى پدر امام زمان فرمان داد كه خبر امام مهدى عليه السلام را از همه پنهان سازند و به جز افراد مورد اعتماد نگويند .\r\nاز طرفى مىگويند : اگر كسى امام خود را نشناسد ، خدا را نشناخته است ! ؟\r\nپاسخ\r\nمطلب نخست درست است ؛ زيرا خلافت عباسى پيوسته با گماشتن جاسوسانى در صدد يافتن مكان و زمان تولد حضرت مهدى بود تا فرعون وار به حيات موساى زمان خاتمه دهد ، ولى خدا او را ناكام گذاشت و ارادهء خود را بر حفظ امام تنفيذ كرد و فقط كسانى محدود ، از مكان وجود حضرت اطلاع داشتند و او را ملاقات مىكردند .\r\nو امّا اين‌كه مىگويد : هركس امام خود را نشناسد خدا را نشناخته ، مراد رؤيت امام و اطلاع از مكان وجود او نيست . همهء ما اكنون پيامبر خدا صلى الله عليه و آله را شناخته‌ايم هر چند او را نديده‌ايم . واقعاً چقدر جاى تأسف است كه چنين اشكالات بى پايه سبب اتلاف وقت انسان‌ها مىشود ؟ !\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nپرسش 159\r\nشيعيان مىگويند : خداوند عمر امامشان را صدها سال طولانى كرده ، چون همهء مردم به او نياز دارند .\r\nبه آن‌ها مىگوييم : پس چرا عمر پيامبر را طولانى نكرد مردم به او نيز نياز داشتند ؟\r\nپاسخ\r\nمردم به پيامبران نيازمندند . برخى از آن‌ها نيز از عمر طولانى برخوردار بودند ؛ مانند حضرت نوح و برخى عمرى كوتاه داشتند مثل حضرت مسيح . مگر همهء اسرار و رموز جهان بر ما آشكار است ؟\r\nعلت طولانى بودن عمر امام اين است كه آن حضرت مأمور است حكومت واحد جهانى الهى تشكيل دهد و تا زمينهء ظهور او ، كه آمادگى جهانيان است ، فراهم نگردد ، ظهور نمىكند . بنابراين ، در طولانى بودن عمر عزيز او ، هدف خاصى است كه در ديگران نيست .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nپرسش 160\r\nجعفر برادر حسن عسكرى است . او گفته است : برادرش فرزندى نداشته ، ليكن شيعيان سخن او را قبول نمىكنند ، چون او معصوم نيست ، ولى ادعاى عثمان بن سعيد را كه مىگويد : حسن فرزندى داشته قبول مىكنند ، با اين‌كه او هم معصوم نيست ، اين مطلب چگونه توجيه مىشود ؟\r\nپاسخ\r\nاوّلًا انحراف جعفر ، برادر امام عسكرى عليه السلام ، كه يك بحث تاريخى رجالى است و نمىتوان در اين فرصت دربارهء او گفتگو كرد .\r\nهمين اندازه بدانيم كه خلفاى عباسى از وجود او سوء استفاده كرده و چنين مطالبى را از زبان او انتشار مىدادند .\r\nثانياً : اعتقاد شيعه به ولادت حضرت مهدى عليه السلام ارتباطى به عثمان ابن سعيد ندارد ؛ زيرا علاوه بر شيعيان ، متجاوز از 40 تن از علماى اهل سنّت بر ولادت آن حضرت تصريح كرده‌اند و حتّى ابن عربى در فتوحات ، اسامى دوازده امام را تا به امام مهدى عليه السلام ذكر كرده است . و شيعيان مورد اعتماد حضرت عسكرى عليه السلام كه به ديدار حضرت مهدى عليه السلام نايل شده بودند ، رؤيت خود را نيز نقل كرده و تولد حضرتش را به حدّ تواتر رسانيده‌اند .\r\nاز اين گذشته روايات مربوط به معرفى حضرت مهدى با تمام\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nخصوصياتش ، بيش از آن است كه بتوان در اينجا آورد .\r\nازگردآورندهء پرسش‌ها تقاضا مىكنيم براىآگاهى ازبشارت‌هاى آمدن حضرت مهدى عليه السلام در كتب شيعه و سنى به كتاب تذكرة الخواص سبط ابن جوزى و منتخب الأثر مراجعه كند تا روشن شود كه مسألهء حضرت مهدى عليه السلام پيش از تولد آن حضرت ، زبانزد محدثان و دانشمندان و راويان بوده است .\r\n\r\nپرسش 161\r\nاز عقايد شيعه ، اعتقاد به « طينت » است ؛ يعنى خداوند شيعيان را از خاك مخصوص آفريده و اگر شيعه گناه كند آن را پاى سنى مىنويسند و نيكىهاى سنى در نامهء عمل شيعه نوشته مىشود . آيا چنين عقيده‌اى با « اختيار » كه شيعه بدان معتقد است تناقض ندارد ؟\r\nپاسخ\r\nاخبار طينت به معناى خاك نيست كه ايشان تصور كرده‌اند ، بلكه كنايه از قانون وراثتى است كه قرآن به آن تصريح مىكند :\r\nوَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلَّا نَكِداً . « 1 » \r\n« سرزمين پاكيزه گياهش به فرمان پروردگار مىرويد ، امّا\r\n\r\n","description":"","footnote":" ( 1 ) . اعراف : 58 ","page_name":" 348 ","page_number":348},
  {"content":"\r\n\r\nسرزمين‌هاى بد طينت ، جز گياه ناچيز و بى ارزش نمىروياند . »\r\nبنابراين ، پدران و مادرانى كه داراى اصلاب پاك و ارحام مطهّر هستند ، فرزندان پاك را تحويل جامعه مىدهند ، ولى اصلاب و ارحام آلوده ، زمينهء ناپاكى را در فرزند پديد مىآورند . البته هر دو به صورت زمينه است و شخص مىتواند با ارادهء خود آن زمينه را تقويت كند يا بر آن غلبه نمايد .\r\nو چون اين مسأله به صورت زمينه است ، هرگز با اختيار انسان منافات ندارد . البته كسانى كه زمينه‌هاى بد دارند ، اگر بر آن زمينه‌ها غلبه كنند ، پاداشى دو برابر خواهند داشت .\r\nآنچه گفته شد ، يكى از معانى « طينت » است . در اين‌جا تفسير ديگرى هست كه جاى بازگويى آن نيست ، آنچه مهم است دروغى است كه در آخر سؤال آورده كه گناهان شيعه را پاى سنى مىنويسند ، اين تهمت است و در هيچ يك از كتب عقايد شيعه وجود ندارد و خلاف قرآن است كه مىفرمايد : أَلَّا تَزِرُ وازِرَةٌ وِزْرَ أُخْرى . « 1 » \r\n\r\n","description":"","footnote":" ( 1 ) . النجم : 38 ","page_name":" 349 ","page_number":349},
  {"content":"\r\n\r\n\r\nپرسش 162\r\nعلماى شيعه مىگويند : انصار دوستان على بودند و در جنگ صفين در لشكر على قرار داشتند . مىگوييم اگر چنين است چرا خلافت را به على ندادند و به ابوبكر سپردند ؟\r\nپاسخ\r\nبا طرح اين پرسش مىخواهند القا كنند كه نصى برخلافت على عليه السلام وجود ندارد . يادآور مىشويم زمانى كه در سقيفه ، رييس اوس به رغم ميل قبيلهء خزرج ، به ابوبكر رأى داد ، سر و صداى زيادى در ميان انصار برخاست و خزرجيان همگى گفتند :\r\n« لَا نُبايعُ إِلَّا عَلِيّاً » ؛ « جز با على با كسى بيعت نمىكنيم . »\r\nاگر نصى در كار نبود ، چرا آنان از ميان همهء مهاجران على را برگزيدند ؟\r\nو امّا اين‌كه چرا با چنين عقيده‌اى به على رأى ندادند ، علت آن به صورت فشرده چنين است :\r\nاوّلًا : گروهى از همين مهاجر و انصار ، پيشگامان تشيع بودند و بر ارادهء خود باقى ماندند و لذا آنگاه كه امام به خلافت رسيد ، تا پاى جان در ركاب حضرت جنگيدند .\r\nثانياً : گروهى هر چند لب به اعتراض نگشودند ، ولى همراهى آن‌ها با خلافت ، به معناى اعتقاد به آن نبود ، بلكه مخالفت در آن شرايط را مصلحت نمىديدند ؛ زيرا پيرو امام على بودند كه براى حفظ اسلام و رفع فتنه سكوت كردند .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nحاصل آن‌كه با اين اشكالات كودكانه ، نص صريح غدير را كه 110 صحابى و 84 تابعى نقل كرده نمىتوان ناديده گرفت .\r\n\r\nپرسش 163\r\nما همواره با دو گروه مواجهيم :\r\nالف ) گروهى كه ادعا مىكنند قرآن تحريف شده و به اين كتاب آسمانى طعنه مىزنند .\r\nب ) افرادىكه گناهشان اين است به جاى على ، ابوبكر را برگزيده‌اند و به اين صورت ، به اهل بيت طعنه مىزنند . اكنون پرسش اين است كه چرا شيعه در مقابل گروه نخست ساكت و در برابر گروه دوم سرسخت است ؟\r\nپاسخ\r\nپيش‌تر در بارهء تحريف قرآن مطالبى آورديم و گفتيم كه شيعه هرگز قائل به تحريف كتاب خدا نبوده و نيست و عقايد را نبايد از كتاب‌هاى روايى و حديثى گرفت و گرنه صحيحين و كتاب‌هاى سنن ، داراى رواياتى است كه حاكى از تحريف قرآن است . عقيده را بايد از كتب مخصوص به بيان عقايد گرفت كه در آنجا روايات تحقيق و بررسى شده و نظر نهايى استخراج گرديده است و در مذهب شيعه ، در مورد عقايد ، روايات متواتر پذيرفته مىشود نه اخبار آحاد و نه رواياتى كه با قرآن در تضاد است وروايات تحريف از انسان‌هاى نادرست و فاسد نقل شده كه ما در گذشته اسامى آن‌ها را آورديم و يكى از آن‌ها احمد سيّارى است كه از نظر شيعه و سنى به فساد عقيده معروف‌اند . شيعه همان‌طور كه نسبت به اهانت به اهل بيت عليه السلام حساسيت نشان مىدهد ، در مورد كسانى كه به قرآن طعنه\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nزنند ، حساس است و نشانهء آن كتاب‌هاى تحقيقى است كه در مورد عدم تحريف قرآن نوشته شده مانند : « آلاء الرحمن » نوشته مرحوم بلاغى و « البيان فى تفسير القرآن » نوشتهء آية اللَّه خويى ، « صيانة القرآن من التحريف » نوشتهء مرحوم معرفت و « التحقيق فى نفى التحريف » نوشتهء آقاى سيد على ميلانى و بسيارى كتب ديگر .\r\nشما يا از اين كتاب‌ها خبر نداريد و يا اگر داريد ، توان ديدن آن‌ها را نداريد و حاضر به پذيرفتن حقايق نيستيد !\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nپرسش 164\r\nخداوند متعال مىفرمايد : اتَّبِعُوا ما أُنْزِلَ إِلَيْكُمْ مِنْ رَبِّكُمْ وَ لا تَتَّبِعُوا مِنْ دُونِهِ أَوْلِياءَ قَلِيلًا ما تَذَكَّرُونَ . « 1 »  در اين آيه تصريح مىكند كه جز از خدا و پيامبر پيروى نكنيد و امامت براى آن است كه امام فرمان‌هاى الهى را كه به ما رسيده اجرا كند ، نه اين‌كه دين جديدى براى مردم بياورد .\r\nپاسخ\r\nپيامبر در مدّت رسالت 23 سالهء خود ، بر اثر گرفتارىها و خفقانِ 13 سالهء مكّه و نبردهاى فراوان در اقامت ده ساله‌اش در مدينه ، از بيان جزئيات احكام باز ماند . قسمتى را بيان كرد و قسمت ديگر را بر عترت كه هم سنگ قرآنند ، واگذاشت .\r\nدين اسلام ، دين جاودانه است و شرايط زمان و مكان ، مسائل جديدى پديد مىآورد كه در زمان پيامبر خدا مطرح نبود . پاسخ درست به اين سؤال چيست ؟ شيعه مىگويد : چه مانعى دارد كه خدا براى رساندن احكام شريعت ، گروهى را در مكتب غيبى پرورش دهد تا همگان بازگو كنندگان چيزى باشند كه بر پيامبر نازل شده و تفصيل آن به عترت موكول\r\n\r\n","description":"","footnote":" ( 1 ) . اعراف : 3 . « آنچه كه از سوى پروردگار شما به سوى شما فرود آمده پيروى كنيد و ازسرپرستان ديگرى پيروى نكنيد . » ","page_name":" 353 ","page_number":353},
  {"content":"\r\n\r\nگرديده است .\r\nدور نرويم ، پس از پيامبر صلى الله عليه و آله ، تابعان و بعد فقها ، هزاران فرع را مطرح كرده و آن را با يك رشته ادلّهء قطعى و ظنّى بيان كردند ، در حالى كه اين احكام از زبان پيامبر شنيده نشده ، بلكه بر اثر يك رشته قياس‌ها و ظنون و استحسان‌ها به دست آمده است . شما دربارهء اين استنباط ها چه مىگوييد ؟ آيا همهء آن‌ها را پيامبر گفته است ؟ به‌طور مسلّم نه ، امّا آن فقيهان به گمان خود توانسته‌اند آنچه كه بر پيامبر نازل شده را از قرآن و سنت و موازين فقهى استخراج كنند . حال اگر اين كار را عترت با آموزش‌هاى غيبى انجام دهند و در اختيار بگذارند ، همگى جزئى است از آنچه كه به پيامبر نازل شده است .\r\nاگر واقعاً مقابله به مثل در اينجا صحيح باشد ، اين سؤال به‌خودِ شما متوجه است . شما دربرابر سنت پيامبر ، سنت‌هاى ديگرى را مطرح كرديد و در ابواب فقه ، سنتى به نام سنت ابوبكر و سنتى به نام عمر درست كرديد ، آيا اين‌ها همان گفته‌هاى پيامبر است ؟ پس چرا نام شيخين را بر آن سنّت‌ها نهاديد ؟ و اگر غير از آن است ، چرا از آن پيروى مىكنيد ؟\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nپرسش 165\r\nمذهب شيعه به وسيلهء راويانى مانند زراره و ديگران به آن‌ها رسيده است . در عين حال ، امامان شيعه اين افراد را مذمّت كرده‌اند اما شيعيان با اعتماد به قول افرادِ مذمّت شده ، نظر امام خود را ردّ مىكنند ! اين چگونه است ؟\r\nپاسخ\r\nاوّلًا : شيعه در مورد معارف و احكام ، تقريباً از 15000 راوى بهره گرفته و از اين طريق احاديث اهل بيت عليهم السلام را نگهدارى كرده است . چنين نيست كه معارف و احكام را از چند فرد اندك گرفته باشند كه مذمّت شده‌اند و در صورت ثبوت مذمّت ، آيين تشيع فرو ريزد .\r\nنگاهى كوتاه به كتاب « تنقيح المقال » علّامهء مامقانى و كتاب « معجم رجال الحديث » آية اللَّه خويى ، عظمت راويان و كثرت حافظان حديث روشن مىشود .\r\nثانياً : اگر مذمّتى دربارهء « زراره » وارد شده ، رواياتى هم در مدح او رسيده است و خود حضرات ائمه در روايات مدح يادآور مىشوند كه ما با نكوهش اين افراد ، مىخواهيم جان و مال آن‌ها را حفظ كنيم ؛ زيرا زرارة بن اعين ، از رجال سرشناس كوفه و كاملًا شناخته شده بود ، ارتباط نزديك او با امام صادق عليه السلام جاى گفتگو نبود ، ولى در عين حال ، خلافت اموى و عباسى دربارهء آن‌ها حساسيت داشت ؛ زيرا شيخ قبيله و در عين\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nحال عالم و دانشمند بود . ائمه در برخى مجالس كه مأموران اطلاعاتى نظام حضور داشتند ، به نكوهش او و دو تن از يارانش پرداخت تا جان و مال او را در شرايط خفقان حفظ كنند . هركس شرايط خفقان و ترس و قتل و وحشت آن دوران را به خاطر آورد ، متوجه خواهد شد چرا ائمهء اهل بيت برخى از شيعيان نزديك به خود را نكوهش مىكردند . آنان مىخواستند جان شيعيان را حفظ كنند و دستگاه حكومت نفهمد آنان به اهل بيت منسوب و شيعه‌اند . ابوبصير به امام صادق عليه السلام مىگويد : « فدايت شوم ! ما را لقبى مىدهند كه پشت ما را مىشكند . دل‌هاى ما را مىميراند و حاكمان بر اثر همين لقب خون ما را حلال مىدانند . . . امام مىفرمايد :\r\nلقب رافضه را مىگويى ؟ مىگويد : آرى . . . » . « 1 »  اين گوشه‌اى از شرايط وحشتناك آن زمان است .\r\n\r\n","description":"","footnote":" ( 1 ) . روضهء كافى ، ص 34 ؛ فضائل الشيعه ، مرحوم صدوق ، ص 21 ","page_name":" 356 ","page_number":356},
  {"content":"\r\n\r\n\r\nپرسش 166\r\nاگر شيخين انسان‌هاى خوبى نبودند ، پس به نظر شما پيامبر در تربيت يارانش شكست خورده است ؟ روشن است اين بزرگترين توهين به پيامبر است .\r\nپاسخ\r\nاگر ياران پيامبر صلى الله عليه و آله منحصر به اين دو نفر و همفكران آنان بودند ، سؤال شما جاى طرح داشت ، ولى پيامبر خدا صلى الله عليه و آله قريب يكصد هزار صحابى داشت كه پانزده هزار آن‌ها با نام و نشان در كتاب‌ها ثبت شده‌اند ، و در گذشته گفتيم ياران پيامبر صلى الله عليه و آله از نظر عقيده و رفتار يكدست نبودند و چنين نبود كه همگان محكوم اين اقليتى باشند كه نظر شما را به خود جلب كرده است . اين اقليت خلافت را قبضه كردند و برخى هم از آنان پيروى نمودند ولى برخى ديگر مخالفت كردند و اكثريتى نيز خاموش ماندند و اظهار نظر را به مصلحت ندانستند .\r\nاصولًا تكيه بر خلفا و ناديده گرفتن ديگر ياران پيامبر صلى الله عليه و آله نوعى اهانت به ديگران است . حال فرض كنيد چند نفر انگشت شمار از ياران پيامبر نمرهء خوبى نگرفته باشند ؛ اين دليل بر ديگران نيست . از اين گذشته خواص ياران پيامبر منحصر به خلفا نبود . چرا شما از ابو ايويب انصارى فاتح روم ، عمار ياسر ، ابوذر غفارى ، ابن تيهان ، سلمان ، عبداللَّه‌بن مسعود ، عثمان بن مظعون و ده‌ها انسان وارستهء ديگر كه در غزوات بدر ، احد ،\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nخندق ، خيبر و حنين جان باختند و با خون خود درخت اسلام را سيراب كردند ، ياد نمىكنيد ؟ !\r\nپيامبر گرامى صلى الله عليه و آله انقلاب عظيمى در جهان به وجود آورد و مسير تاريخ را دگرگون ساخت و عظمت انقلاب او در گرو نيك و بد بودن چند فرد معدود نيست كه اگر تاريخ دربارهء آنان قضاوت كند ، اهانت به پيامبر باشد .\r\nفرض كنيد معلمى در كلاسى زحمت بكشد ، ولى در ميان شاگردان ، چند نفر معدود موفق به كسب امتياز نشوند ، آيا اين اهانت به آن معلم بزرگوار است ؟\r\nاگر بد بودن برخى از ياران ، نشانهء عدم موفقيت پيامبر است ، پس مسألهء جنگ با مرتدان عرب را چگونه توجيه مىكنيد ؟ ! بالأخره همهء آن‌ها مسلمان بودند ولى بعداً به عقيدهء شما از اسلام برگشتند . پس به عقيدهء شما پيامبر در تربيت خود موفق نبوده است ؟ !\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nپرسش 167\r\nشيعيان مىگويند امامت واجب است ، چون امام از شريعت اسلامى حفاظت مىكند و مسلمانان را به راه راست سوق مىدهد و احكام را از كم و زياد شدن پاسدارى مىكند . بايد از آنان پرسيد : كدام يك از امامان دوازده‌گانهء شما به رياست و حكومت رسيد تا چنين كارى را انجام دهد ؟\r\nپاسخ\r\nگرد آورندهء پرسش‌ها تصور مىكند امامان شيعه در طول 250 سال ، دست روى دست گذارده و هيچ‌كارى را انجام نداده‌اند و اگر در رأس قدرت نبودند ، هيچ نوع تأثيرى در هدايت جامعه و بازدارى ظالمان از ظلم نداشته‌اند ، در حالى كه ائمه اهل بيت از طرق مختلف توانستند در هدايت جامعه اثرگذار باشند :\r\n1 . دانشگاه اسلامى كه در مدينه با كف با كفايت امام باقر و امام صادق پىريزى شد و متجاوز از 4000 محدث و فقيه تربيت كرد و تحويل جهان اسلام داد ، خود اين تأثر عظيمى در رهبرى امّت داشته است .\r\nحسن‌بن على الوشاء مىگويد : من در مسجد كوفه نهصد استاد حديث ديدم كه همگان مىگفتند : حدثنى جعفر بن محمد . « 1 » \r\n\r\n","description":"","footnote":" ( 1 ) . رجال نجاشى ، ترجمه حسن بن على الوشاء ، شماره 79 ","page_name":" 359 ","page_number":359},
  {"content":"\r\n\r\nهمچنين ديگر امامان شيعه ، اگر چه بر مسند قدرت نبودند ، اما از نظر آموزش و تعليم دين و بازدارى جامعه از انحراف ، اثر بارزى داشتند .\r\n2 . از نظر مبارزه با ظلم و ستم ، هر چند كمتر تظاهر مىكردند ، امّا به‌طور معقول ، مسلمانان را به بى لياقتى حكام اموى و عباسى توجه مىدادند و از همين طريق خوفى در دل حكام انداختند و توانستند از خودكامگى آنان تا حدى بكاهند و اگر امامان شيعه دست روى دست مىگذاشتند و با ظالمان هم دست و هم سو بودند ، به شمشير و زهر جفا كشته نمىشدند .\r\n3 . از اين گذشته ، اگر دربارهء خدمات امامان شيعه لب فرو بنديم و هيچ نگوييم ، اين حقيقت را نمىتوانيم منكر شويم كه امامت از جانب خدا لطفى است بر جامعه و مىتواند در هر درجه اثر گذار باشد . حال اگر بر اثر مساعد نبودن شرايط ، حاكميت سياسى را به دست نگرفتند ، اين تقصير و كوتاهى مردم است ، نه گناه قانون و يا امام . عين همين مطلب دربارهء پيامبران الهى جارى است . بنى اسرائيل پيامبران را از دم تيغ مىگذراندند ؛ چنان‌كه قرآن مىفرمايد : . . . وَ قَتْلَهُمُ اْلأَنْبِياءَ بِغَيْرِ حَقٍّ . . . « 1 »  و با اين حال خدا فيض نبوت را قطع نكرد و پياپى پيامبران خود را براى آن‌ها فرستاد .\r\nپيامبر و امام حتى با نداشتن حاكميت سياسى ، مىتوانند احكام را بيان كنند و حجّت را بر مردم اقامه نمايند و از تحريف جلوگيرى كنند .\r\n\r\n","description":"","footnote":" ( 1 ) . نساء : 155 ","page_name":" 360 ","page_number":360},
  {"content":"\r\n\r\n\r\nپرسش 168\r\nدر كتاب نهج البلاغه آمده است : على با پروردگارش مناجات مىكرد و اين دعا را مىگفت : « اللَّهُمَّ اغْفِرْ لِي مَا أَنْتَ أَعْلَمُ بِهِ مِنِّي » اگر او معصوم بود ، اين چگونه استغفار است ؟\r\nپاسخ\r\nپيامبر اسلام ، به اتفاق مسلمانان ، معصوم از گناه بود ؛ به خصوص پس از بعثت ، كسى در عصمت او خدشه نكرد ، ولى با اين حال روزى هفتاد بار استغفار مىكرد و مىفرمود :\r\n« إِنَّهُ لَيُغَانُ عَلَى قَلْبِي وَ إِنِّي لَأَسْتَغْفِرُ اللَّهَ فِي كُلِّ يَوْمٍ سَبْعِينَ مَرَّةً » .\r\n« من دلم زنگار مىگيرد و روزى هفتاد بار استغفار مىكنم . »\r\nخداوند در قرآن به پيامبرش دستور استغفار مىدهد ، « 1 »  آيا معناى آن اين است كه پيامبر معصوم نيست ؟ بزرگان تفسير و عقايد در مورد اين نوع استغفارها بحث‌هاى جالب و شيرينى دارند به خصوص در مورد كلمات امام در دعايى كه به كميل بن زياد آموخت ، از همه اين‌ها بگذريم ، سخن امام جنبهء آموزشى دارد .\r\n\r\n","description":"","footnote":" ( 1 ) . غافر : 55 و محمد : 19 ","page_name":" 361 ","page_number":361},
  {"content":"\r\n\r\n\r\nپرسش 169\r\nشيعيان معتقدند هيچ پيامبرى نبوده مگر آن‌كه به ولايت دعوت كرده است . به شيعه گفته مىشود كه پيامبران به توحيد و اخلاص دعوت مىكردند نه به ولايت على و اگر چنين ولايتى هست چرا تنها شيعيان آن را نقل كرده‌اند ؟\r\nپاسخ\r\nاز دير باز گفته‌اند : اثبات يك چيز ، چيزهاى ديگر را نفى نمىكند .\r\nدرست است كه پيامبران به توحيد و يكتاپرستى دعوت مىكردند ، ولى دعوت آن‌ها منحصر به اين نبود . آن‌ها به ده‌ها چيز دعوت مىكردند و يكى از آن‌ها توحيد بود . چنين نيست كه تنها به توحيد دعوت كنند .\r\nبه گواه اين‌كه حضرت مسيح در عين دعوت به توحيد ، به نبوت پيامبر اسلام نيز بشارت داد و دعوت كرد .\r\nو امّا اين كه چرا فقط شيعه آن را نقل كرده است ، اين را بايد از خود شما پرسيد كه چرا با وجود اسامى ائمه اهل بيت در كتب پيشينيان ، تنها شيعه آن را نقل مىكند و شما نقل نمىكنيد . شما هرگاه به فضايل اهل بيت مىرسيد ، دست و دلتان مىلرزد و مىكوشيد آن‌ها را تضعيف كنيد يا معارضى براى آن‌ها بسازيد .\r\nاز اين گذشته ، مقصود دعوت به ولايت آن‌ها نيست ، مقصود بشارت از ولايت آن‌هاست و اين مسأله دربارهء پيامبر صلى الله عليه و آله كاملًا صادق است و خداوند به پيامبران پيشين دستور داد كه از نبوت پيامبر خاتم گزارش دهند . در اين مورد به سورهء احزاب آيه 7 مراجعه شود .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nپرسش 170\r\nآيا ائمه ازدواج موقت كرده‌اند يا نه ؟\r\nپاسخ\r\nدر مشروعيت ازدواج موقت كافى است كه قرآن آن را در سوره مباركه نساء ، آيهء 24 آورده است و فرموده است : . . . فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً . . . و نيز كافى است بدانيم كه تا زمان عمر بن خطاب صحابهء عادل از آن بهره مىگرفتند و اگر امرى نامشروع بود ، صحابه پيامبر گرد حرام نمىگشتند تا اين كه عمر از آن نهى كرد . حالا خواه ائمه شيعه انجام داده باشند يا نه ، اين كار تأثيرى در حكم خدا ندارد .\r\nبا وجود تصريح قرآنى و روايات متواتر در مشروعيت ازدواج موقت در زمان پيامبر نيازى به مسألهء ديگر نيست .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nپرسش 171\r\nامام على بن ابى طالب دروازهء علم است ، پس چگونه حكم مذى را نمىداند و كسى را نزد پيامبر مىفرستد تا احكام متعلق به مذى را به او بياموزد ؟\r\nپاسخ\r\nحديث « أَنَا مَدِينَةُ الْعِلْمِ وَ أَنْتَ بَابُهَا » را متجاوز از صد و چهل و سه محدث سنى در كتاب‌هاى خود نقل كرده‌اند كه ذكر نام و شماره صفحهء كتاب‌ها به درازا مىانجامد . در اين مورد به كتاب الغدير « 1 »  مراجعه كنيد تا از صحت خبر آگاه شود . اگر اعتراضى داريد بر گفتار پيامبر متوجه است نه على . از اين گذشته على از روز نخست عالم و آگاه آفريده نشده ، و از روز نخست حضور در محضر پيامبر به تدريج چيزهايى از او آموخته تا اين‌كه به مقام محدَّثى رسيده است . و اعزام فردى به نزد رسول خدا براى سؤال اين مسأله مىتواند توجيه‌هاى گوناگونى داشته باشد و شايد يكى از وجوه اين باشد كه به مردم بفهماند : آنچه مىگويد ، در سنت و اسلام از شخص پيامبر است .\r\n\r\n","description":"","footnote":" ( 1 ) . الغدير : ج 6 ، صص 111 - 86 ","page_name":" 364 ","page_number":364},
  {"content":"\r\n\r\n\r\nپرسش 172\r\nخلافى كه اصحاب پيامبر مرتكب شده‌اند اين است كه از ولايت على منحرف شدند . پس چرا شيعيان در مورد فرقه‌هاى ديگر مانند فطحيه و واقفيه كه امامت بعضى را قبول نمىكنند ، روايت نقل كرده‌اند ؟\r\nپاسخ\r\nاين پرسش تكرارى است و پيش از اين ( پرسش 150 ) به پاسخ آن پرداختيم و نيز يادآور مىشويم انحراف از حق ، از سوى هر كس كه باشد مذموم و نكوهيده است ، ولى ميان دو انحراف فرق است . برخى از اصحاب ( نه همه ) چون ولايت على را نپذيرفته‌اند و طبعاً بقيه را نيز نمىپذيرند ، در حالى كه آن دو گروه تا نيمه راه آمده‌اند و ولايت ائمه را تا امام هفتم پذيرفته‌اند ، قياس اين دو قياس مع الفارق و نادرست است .\r\nافزون بر آن احراز صدق در گفتار براى نقل روايت كفايت مىكند .\r\nدر ضمن يادآور مىشويم انحراف همهء اصحاب از على عليه السلام تهمتى است كه او به شيعه مىزند ، در حالى كه صحابهء پيامبر به گروه‌هاى مختلف تقسيم مىشدند .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nپرسش 173\r\nمنابع شيعه مىگويند : ائمه تقيه مىكنند ، پس چگونه معصوم‌انند ؟\r\nپاسخ\r\nاين پرسش هم تكرارى است و بارها گفته‌ايم كه ائمه در مسائل محدودى از روى اضطرار و ناچارى در مجالس عمومى با حاكمان وقت همسويى نشان مىدادند و اضطرار مجوز اين همسويى بود و اگر اعتراضى در اين زمينه هست ، بايد به قرآن متوجه شود كه تقيه را تجويز كرده است زيرا وقتى اين آيه : إِلَّا مَنْ أُكْرِهَ وَقَلْبُهُ مُطْمَئِنٌّ بِالْإِيمَانِ . . . « 1 »  در مورد تقيه عمار نازل گرديد پيامبر به عمار فرمود : « إِنْ عَادُوا لَكَ بِمِثْل ذَلِكَ فَعُدْ لَهُم » . « 2 » \r\nقرآن صريحاً به مسلمانان دستور مىدهد كه در مواردى از در تقيه وارد شوند چنان كه مىفرمايد : . . . إِلَّا أَنْ تَتَّقُوا مِنْهُمْ تُقاةً . . . . « 3 » \r\nامام شافعى مىگويد : هرگاه حاكم جائر مسلمان از نظر شرايط با حاكم كافر يكسان شد ، تقيه لازم است ، بنابراين تقيه در اين صورت ، يك امر حياتى است كه خلاف آن مايهء قتل و نابودى جمعيت مؤمنين است . « 4 » \r\n\r\n","description":"","footnote":" ( 1 ) . نحل : 106  ( 2 ) . به تفاسير فريقين مراجعه شود .  ( 3 ) . آل عمران : 28  ( 4 ) . مفاتيح الغيب ، ج 8 ، ص 13 ","page_name":" 366 ","page_number":366},
  {"content":"\r\n\r\nاحمد بن حنبل پيشواى سلفىها در مسأله خلق قرآن و همچنين ياران او تقيه كردند هر چند تقيه احمد با آنان به نوعى فرق داشت . اين تنها امامان شيعه نيستند كه تقيه كرده‌اند ، بلكه حضرت ابراهم قهرمان توحيد - در نظر مفسران تقيه كرد ، آنگاه كه به مشركان عصر خود مىگويد : فَقَالَ إِنِّي سَقِيمٌ ، « من بيمارم » ( صافات / 89 ) ، حضرت در اين جا تقيه كرده است تا آنان حضرت را وادار به بيرون رفتن از شهر نكنند و ايشان پس از آن كه آنان شهر را ترك كردند به سراغ بت‌ها رود و آنها را درهم شكند . هر چند متأسفانه صحيح بخارى ابراهيم عليه السلام را در اين جا دروغگو معرفى مىكند . « 1 » \r\n\r\n","description":"","footnote":" ( 1 ) . صحيح بخارى ، ج 4 ، 112 ، كتاب بدء الخلق . ","page_name":" 367 ","page_number":367},
  {"content":"\r\n\r\n\r\nپرسش 174\r\nكلينى نقل مىكند كه از امام على خواستند كه بدعت‌هاى خلفاى سه‌گانه را اصلاح كند امّا على نپذيرفت وگفت : اين مايهء تفرقه است و بدعت‌هاى خلفا از نظر شيعه مخالف با قرآن و سنت بود ، چرا على انكار نكرد ؟\r\nپاسخ\r\nامر به معروف و نهى از منكر شرايطى دارد كه فقها در كتابهاى فقهى آن را بيان كرده‌اند و يكى از شرايط اين است كه دفع « فاسد » به « افسد » نشود . در چنين شرايطى مطرح كردن اين مسائل نه تنها تأثيرى نداشت ، بلكه اثر سوء مىگذاشت ، لذا در اثناى جنگ صفين مردى از بنى اسد از اصحاب على از آن حضرت پرسيد : چطور شد كه قوم شما ، شما را از خلافت بازداشتند و حال آن كه شما شايسته‌تر بوديد ؟\r\nاو اين سؤال را در وقت غير مناسب مطرح كرد ، يعنى موقعى مطرح كرد كه على با معاويه درگير بوده است .\r\nامام به صورت ملامت گونه اى قبل از جواب به او گفت : كه آخر هر پرسشى جايى دارد ، حالا وقت اين گفتگوها نيست مسأله روز ما ، مسأله معاويه است « هَلُمَّ الْخَطْبَ فِي ابْنِ أَبِي سُفْيَان » . « 1 » \r\n\r\n","description":"","footnote":" ( 1 ) . صحيح بخارى ، ج 4 ، ص 112 ، كتاب بدء الخلق .\r\n","page_name":" 368 ","page_number":368},
  {"content":"\r\n\r\nامام على عليه السلام خواست با يكى از « بدعتها » به نام صلاة تراويح مبارزه كند ، صداى گروهى بلند شد و گفتند : واعمراه ، با اين شرايط چگونه مىتوانست با بدعتها مبارزه كند .\r\n\r\nپرسش 175\r\nعمر على را در شوراى شش نفره قرار داد ، چرا على با وجود نص بر خلافت خود ، حاضر شد در اين شورا عضو شود ؟ و چرا نگفت كه دربارهء او نصّى وارد شده است ؟\r\nپاسخ\r\nاين سؤال تكرارى است و در گذشته از آن پاسخ گفتيم . اگر كسى شرح حال شوراى شش نفره را بخواند مىفهمد كه مشاركت آن حضرت از روى اكراه بود و عمويش عباس از آن حضرت پرسيد : چرا شركت كردى ؟ فرمود : مىخواهم از اختلاف پرهيز كنم .\r\nاين گزينش با ارعاب و تهديد انجام گرفت ، خليفه پس از انتخاب شش نفر ، به محمد بن مسلمه دستور داد : اگر اقليت با اكثريت توافق نكردند ، فوراً اعدام شوند .\r\nاگر جناح مساوى شورا با جناحى كه عبدالرحمان در آن قرار دارد ، موافقت نكردند فوراً كشته شوند .\r\nاگر كانديدها در ظرف سه روز در تعيين جانشين به توافق نرسيدند\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهمگى از دم تيغ بگذرند و . . .\r\nدر چنين محيط ارعاب و تهديد نمىتوان موافقت امام را يك موافقت اختيارى انديشيد .\r\nگذشته از اين اگر شوراى شش نفره امام را انتخاب مىكرد ، امام مىپذيرفت به همان دليلى كه پس از قتل عثمان پذيرفت . و اين به معنى ناديده گرفتن نص بر خلافت نيست ، كه اكثريت آن را پذيرفته باشند .\r\n\r\nپرسش 176\r\nشيعه رواياتى را جعل كرده‌اند كه متضمن اسامى ائمه دوازده‌گانه است ، ولى يكى از علماى آنها گفته : ذكر سلسله وار اين دوازده تن در آن روايات موجود نيست .\r\nپاسخ\r\nاين چه اشكال و پرسشى است كه مطرح مىكند ؟ ! اين عالم دربارهء ترتيب اسامى امامان مىگويد : اسامى امامان در آن روايات ذكر شده امّا ترتب ولايت آن‌ها در آن احاديث نيامده است . اين چه ربطى به جعل روايت و دروغگويى پرسشگر دارد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nپرسش 177\r\nشيعه ادعا مىكند كه بيشتر صحابه بعد از وفات پيامبر مرتد شدند ( يعنى امامت على را نپذيرفتند ) پس چرا مىگوييد على عليه السلام از ترس مرتد شدن ، با آن‌ها به وجودِ نص احتجاج نكرد و با آن‌ها نجنگيد ؟\r\nپاسخ\r\nاين سؤال تكرارى است و ما نيز مكرر به آن پاسخ گفته‌ايم . بنابراين ، نيازى به تكرار نمىبينيم .\r\n\r\nپرسش 178\r\nشيعه گمان مىكند نصى دربارهء امامانشان وجود دارد ولى استاد فيصل‌نور در كتاب « الإمامة والنص » اين روايات را نقد كرده است .\r\nپاسخ\r\nدر اينجا چون كفگير به ته ديگ خورده ، پناه به كتاب ديگرى مىبرد و بدون اين كه مطالب او را نقل كند ، مدعى مىشود كه اين پرسش‌ها باعث هدايت گروهى از جوانان شده است .\r\nبه هر حال نصوصى كه دربارهء امامان يكى پس از ديگرى وارد\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nشده ، در كتاب‌هاى فراوانى از محدثان تنظيم شده كه برخى از آن‌ها را نام مىبريم :\r\n1 . كلينى در كافى در كتاب الحجه .\r\n2 . شيخ حر عاملى در كتاب اثبات الهداة بالنصوص و المعجزات .\r\n* * * اينجانب به عنوان يك جوان شيعه كه عقايد خود را از قرآن و سنت پيامبر و روايات متواتر از ائمه معصومين عليهم السلام گرفته‌ام پس از خواندن اين كتابچه به غرض ورزى طراحان پرسش‌ها پى بردم و با نگاشتن اين رساله ، به وظيفهء دينى خود ، عمل كردم .\r\nولى در دفتر ديگرى پرسش‌هايى را از سلفىها مىپرسم كه خوشبختانه واقعاً مايهء هدايت هزاران جوان فريب خورده شده و در گوشه و كنار جهان آثار ارزشمندى از خود به جاى نهاده است و ده‌ها هزار جوان را به روشن‌بينى رهنمون گرديده كه شما مىتوانيد در هر كشور نمونه‌هاى فراوانى از آن‌ها بيابيد و همين مايهء وحشت و دستپاچگى اين گروه شده و به اين اقدام‌ها دست زده‌اند . يادآور مىشوم مذهب اهل بيت عليهم السلام همچنان در حال پيشروى و گسترش است و حتى وهابيان را در پايگاه خود ؛ يعنى نجد به وحشت افكنده است ؛ زيرا مىبينند كه گروهى آشكارا و بى ترس و بيم و با دليل و برهان پذيرفتن مذهب اهل بيت عليهم السلام را اعلام مىكنند .\r\n27 رجب 1428 ه . ق .\r\nروز مبعث حضرت رسول صلى الله عليه و آله\r\n\r\n\r\n","description":"","footnote":"","page_name":" 372 ","page_number":372}
  ]