[
  {"content":"\r\n\r\nپيام قرآن\r\nدورهء دوم\r\nاخلاق در قرآن\r\nجلد سوم\r\nاصول مسائل اخلاقى\r\nآيةالله العظمى مكارم شيرازى\r\nبا همكارى جمعى از فضلاء ودانشمندان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر ، 1305 -\r\nپيام قرآن دورهء دوم : اخلاق در قرآن / مكارم شيرازى با همكارى جمعى از فضلا ودانشمندان .\r\nقم : مدرسة الامام على بن ابى طالب عليه السلام ، حوزهء علميه\r\nقم : مؤسسة تفسير قرآن كريم ، 1377 -\r\nج . 3 . isbn : 964 - 6632 - 79 - 3\r\nفهرستنويسى براساس اطلاعات فيپا .\r\nمندرجات : ج 1 . اصول مسائل اخلاقى - - - ج . 2 . فروع مسائل اخلاقى . - - ج . 3 . فروع مسائل اخلاقى .\r\nج . 1 . ( چاپ دوم ، 1379 ) isbn : 964 - 8832 - 13 - 0\r\nج . 2 . ( چاپ دوم ، 1381 ) isbn : 964 - 6632 - 25 - 4\r\n1 . قرآن - اخلاق . 2 . اخلاق اسلامى . - الف . مدرسة الامام على بن ابى طالب عليه السلام . ب . حوزهء علميهء قم ، مؤسسة تفسير قرآن كريم . ج . عنوان .\r\n9 پ 7 م / 3 / 102 bp\r\n159 / 297\r\nكتابخانهء ملى ايران\r\n16815 - 77 م\r\nاخلاق در قرآن\r\nجلد سوم\r\nمؤلف : آية الله العظمى مكارم شيرازى با همكارى جمعى از فضلا\r\nتيراژ : 3000 نسخه\r\nنوبت چاپ : سوم\r\nصفحه و قطع : 464 صفحه / وزيرى\r\nتاريخ انتشار : 1385\r\nچاپخانه : سليمانزاده\r\nناشر : مدرسة الامام على بن ابى طالب ( ع )\r\nشابك : 3 - 79 - 6632 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpb . com\r\nقيمت : 3500 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبا همكارى دانشمندان محترم و حجج اسلام آقايان :\r\nمحمدرضا آشتيانى\r\nمحمد جعفر امام\r\nعبدالرسول حسنى\r\nمحمد اسدى\r\nحسين طوسى\r\nسيد شمس الدين روحانى\r\nمحمد محمدى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسم الله الرحمن الرحيم\r\nاهداء :\r\nبه آنها كه نسبت به قرآن عشق مى ورزند .\r\nبه آنها كه مى خواهند از اين چشمهء زلال آب حيات بيشتر بنوشند .\r\nو به آنها كه مى خواهند از قرآن بيشتر بدانند و بيشتر بفهمند .\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nپشت كردن به اخلاق يعنى پشت كردن به همه چيز\r\nپيشگفتار :\r\nاكنون كه اين مقدمهء كوتاه را مىنويسم ، در سراسر جهان سخن از حملهء وحشتناك تروريستى به آمريكا وآثار زيانبار آن در آن كشور و در تمام دنيا ، وسپس سخن از حملات انتقامى آن كشور به افغانستان واحتمالا مناطق ديگر است .\r\nهمه از آثار كوتاه مدت ودرازمدت سياسى واقتصادى اين حملهء فاجعه بار و بى سابقهء قرن ما سخن مى گويند ، ولى كمتر ديده شده كسى از پيام هاى اخلاقى اين حادثهء بى نظير سخن بگويد .\r\nپيامى كه مى گويد قدرتمندترين كشورهاى دنيا ، ممكن است آسيب پذيرترين آنها باشد ، و با حملهء چند نفر ، كاخ ابهت آن ناگهان فروريزد .\r\nپيامى كه مى گويد بر هيچ چيز اين جهان نمى توان اعتماد كرد ، كه گاه يك حادثهء مرگبار كه به وسيلهء چند نفر طراحى شده ، همهء محاسبات ومعادلات را بر هم مى زند ، زورمندان را به ذلت وقدرتمندان به ضعف وهوشياران در كام غفلت و بى خبرى فرو مى برد ، وهنگامى بيدار مى شوند كه همه چيز ازدست رفته است !\r\nپيام ديگر اين حادث آن است كه انسان امروز به خاطر سست شدن پايه هاى اخلاق فردى واجتماعى بهاى سنگينى را مى پردازد ، و همه چيز خود را به خطر انداخته است .\r\nهنگامى كه كاخ زيباى \" عدالت \" فرو ريزد وظلم و ستم جاى آن را بگيرد . خودخواهى ها وخودمحورى ها وانحصار طلبى زورمداران ، كارد را به استخوان قشرهاى محروم برساند ، وگلوى آنها را سخت بفشارد .\r\nوهنگامى كه غرور وخودبرتر بينى ، اجازهء درك حقايق موجود جهان را ندهد ، و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nحتى انسان از آنچه در اطراف او مى گذرد غافل سازد ، چنين حوادثى دور از انتظار نيست ، حوادثى كه لرزه بر پيكر خودكامگان مغرور ، وستمگران از خدا بى خبر مى اندازد و آنها را روزها وماهها گيج مىكند .\r\nآقا وقت آن نرسيده است كه بدانيم دنياى ماديگرى به بن بست رسيده ، و بايد بازگشت خود را به سوى معنويت و اخلاق انسانى آغاز كند ، تا هم انگيزه هاى تروريسم بخشكد وهم محبت وصفا وصميميت بر جهان حكم فرما شود .\r\nفراموش كردن واقعيت ها سبب از بين رفتن آنها نمى شود ، تا ظلم و ستم و بى عدالتى وتبعيض وخودكامگى در جهان وجود دارد . بايد در انتظار اين گونه حوادث وحتى بدتر از آن بود .\r\nسخن در اين زمينه بسيار وتحليل هاى فراوانى وجود دارد كه در اين مقدمهء كوتاه نمى گنجد ، غرض در اينجا فقط اشاره اى جهت بيدارى بود تا همه بدانيم براى اصلاح وضع خطرناك موجود جهان نه حملات انتقامى كارساز است ، كه آتشر را شعله ورتر مى سازد وسبب حملات زنجيره اى بيشترى مىشود ، و نه گناهان را به گردن اين گروه و آن گروه انداختن .\r\nبايد هر كس مسئوليت خويش را بپذيرد و به اصول اخلاق انسانى گردن نهد و ضرورت آن را براى تأمين يك زندگى آرام توأم با امنيت وشكوفايى دريابد .\r\n* * *\r\nدر اينجا دست شكر به درگاه ايزد متعال بر مى داريم واو را سپاس مى گوئيم كه به توفيق او سومين وآخرين جلد از كتاب پرفيض \" اخلاق در قرآن \" به پايان رسيد . و اكنون مى توانيم به مردم جهان بگوئيم :\r\n* اين است اخلاق اسلامى ما !\r\n* اين است راه ورسم زندگى !\r\n* و اين است نسخهء نجات از نابسامانيها !\r\nقم - حوزهء علميه\r\nناصر مكارم شيرازى - مهرماه 1380\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nجلد سوم\r\n\r\nجاه طلبى\r\n\r\nاشاره\r\nهر كس به چيزى علاقه‌مند است ، بعضى به مال عشق مىورزند ، بعضى ديگر به جمال ، گروهى خواهان كمالند ، ولى جمعى طالب مقامند و اين گروه اخير را جاه‌طلب مىنامند ، دوست دارند مردم همه به آنها احترام بگذارند ، و به خانهء آنها رفت و آمد داشته باشند ، و به اصطلاح از ديگران يك سر و گردن برتر باشند ، آخرين سخن ، سخن آنها باشد و كسى روى حرف آنها حرف نزند ، هر چند عقل و كفايت و درايت لازم براى اين امور را نداشته باشند . اين گونه افراد را جاه طلب و طالب اسم و آوازه و مقام مىنامند .\r\nاين صفت غالباً در افراد بزرگسال پيدا مىشود ، و در جوان و نوجوان كمتر است ، و گاه تا آخر عمر از انسان جدا نمىشود ، تمام نيروهاى او تحليل مىرود ؛ ولى جاه‌طلبى همچنان در اعماق قلبش به قوت خود باقى است ، بلكه با افزايش سن قوىتر و گسترده‌تر مىشود .\r\nاين صفت رذيله سرچشمهء بسيارى از مفاسد فردى و اجتماعى است ، انسان را از خدا و خلق خدا دور مىكند و او را براى وصول به مقصدش به دنبال گناهان خطرناكى مىفرستد ، و از همه بدتر اين كه در بسيارى از اوقات با صفات نيك مانند\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاحساس مسؤوليت و تصميم بر انجام وظيفهء اجتماعى و لزوم مديريت صالح در جامعه و امثال اين‌ها اشتباه مىشود . در حديث آمده است : « آخِرُ ما يَخْرُجُ مِنْ قُلُوبِ الصِّدِّيقينَ حُبُّ الْجاه ؛ آخرين چيزى كه از محبت دنيا از قلب مؤمنان راستين خارج مىشود ، جاه‌طلبى است » .\r\nاين حديث به خوبى نشان مىدهد كه تا چه حد اين رذيلهء اخلاقى خطرناك است .\r\nلازم به يادآورى است كه اين صفت ، پيوند نزديكى با رياكارى و تكبر و عُجب و خودپسندى دارد كه گاه به همين جهت اشتباه مىشود ، با اين اشاره به آيات قرآن باز مىگرديم ، و چهره‌هايى از جاه‌طلبى و عواقب آن را در قرآن مجيد ، مورد بررسى قرار مىدهيم :\r\n1 - در ماجراى سامرى كه در سورهء طه از آيهء 85 تا 98 آمده است استفاده مىشود كه مسألهء جاه‌طلبى او سبب گمراهى خودش و گمراهى گروه كثيرى از بنى اسرائيل ، و بر باد رفتن جمع عظيمى از آنها شد . « قالَ فَانَّا قَد فَتَنَّا قَوْمَكَ مِنْ بَعْدِكَ وَ اضَلَّهُمُ السَّامِرِىُّ . . . فَاخْرَجَ لَهُمْ عِجْلًا جَسَداً لَهُ خُوارٌ فَقالُوا هذا الهُكُمْ وَ الهُ مُوسَى فَنَسِىَ . . . قالَ فَما خَطْبُكَ يا سامِرِىُّ - قالَ بَصُرْتُ بِما لَمْ يَبْصُرُوا بِهِ فَقَبَضْتُ قَبْضَةً مِنْ اثَرِ الرَّسُولِ فَنَبَذْتُها وَ كَذلِكَ سَوَّلَتْ لِى نَفْسِى » « 1 » .\r\n2 - وَ اذْ قُلْتُمْ يا مُوسَى لَنْ نُؤْمِنَ لَكَ حَتَّى نَرَى اللَّهَ جَهْرَةً فَاخَذَتْكُمُ الصَّاعِقَةُ وَ انْتُمْ تَنْظُرُونَ . ( بقره - 55 )\r\nوَ قالَ الَّذِيْنَ لا يَرْجُوْنَ لِقائَنا لَوْلا انْزِلَ عَلَيْنا الْمَلائِكَةُ اوْ نَرَى رَبَّنا لَقَد اسْتَكْبَرُوا فى انْفُسِهِمْ وَ عَتَوْا عُتُوّاً كَبِيراً . ( فرقان - 21 )\r\n\r\n\r\n","description":"","footnote":"\r\n( 1 ) . طه ، آيات 85 و 88 و 95 و 96 .\r\n","page_name":" 14 ","page_number":14},
  {"content":"\r\n\r\n3 - وَ نادَى فِرْعَوْنُ فِى قَوْمِهِ قالَ يا قُومِ الَيْسَ لِى مُلْكُ مِصْرَ وَ هذِهِ الْانْهارُ تَجْرِى مِنْ تَحْتِى افَلا تُبْصِرُونَ - امْ انا خَيْرٌ مِنْ هذَا الَّذِى هُوَ مَهِيْنٌ وَ لا يَكادُ يُبِيْنٌ ( زخرف - 51 و 52 )\r\n4 - قالَ انَّما اوتِيتُهُ عَلَى عِلْمٍ عِنْدِى . . . فَخَرَجَ عَلَى قَوْمِهِ فِى زِيْنَتِهِ - قالَ الَّذينَ يُرِيْدُونَ الْحَياةَ الدُّنْيا يا لَيْتَ لَنا مِثْلَ ما اوتِىَ قارُونَ انَّهُ لَذُو حَظٍّ عَظِيمٍ . ( قصص - 78 و 79 )\r\n5 - قالَ لَئِنِ اتَّخَذْتَ الهاً غَيْرى لاجْعَلَنَّكَ مِنَ الْمَسْجُونِيْنَ . ( شعرا - 29 )\r\n6 - اوْ يَكُونَ لَكَ بَيْتٌ مِنْ زُخْرُفٍ اوْ تَرْقَى فِى السَّماءِ وَ لَنْ نُؤمِنَ لِرُقِيِّكَ حَتَّى تُنَزِّلُ عَلَيْنا كِتاباً نَقْرَئُهُ . ( اسراء - 93 )\r\nتِلْكَ الدَّارُ الْاخِرةُ نَجْعَلُها لِلَّذيْنَ لا يُرِيْدُونَ عُلُوّاً فِى الْأرِضِ وَ لافَساداً وَالْعاقِبَةُ لِلْمُتَّقِيْنَ . ( قصص - 83 )\r\n\r\nترجمه :\r\n1 - فرمود : ( اى موسى ! ) ما قوم تو را بعد از تو آزموديم و سامرى آنها را گمراه ساخت ! . . . و براى آنان مجسّمهء گوساله‌اى كه صدايى همچون صداى گوساله داشت پديد آورد و ( به يكديگر ) گفتند ( اين خداى شما و خداى موسى است ! ) و او فراموش كرد ( پيمانى را كه با خدا بسته بود ! ) . . . ( موسى رو به سامرى كرد و ) گفت : تو چرا اين كار را كردى اى سامرى ؟ ! گفت :\r\nمن چيزى ديدم كه آنها نديدند ، من قسمتى از آثار رسول ( و فرستادهء خدا ) را گرفتم پس آن را افكندم و اين چنين ( هواى ) نفس من اين كار را در نظرم جلوه داد !\r\n2 - ( به ياد آوريد ) هنگامى را كه گفتيد : « اى موسى ! ما هرگز به تو ايمان نخواهيم آورد ، مگر اينكه خدا را آشكارا ( با چشم خود ) ببينيم ! » پس صاعقه شما را گرفت در حالى كه تماشا مىكرديد ! . . . و كسانى كه اميدى به ديدار ما ندارند ( و رستاخيز را انكار مىكنند ) گفتند : « چرا فرشتگان بر ما نازل نشده‌اند و يا پروردگارمان را با چشم خود نمىبينيم ؟ ! » آنها دربارهء خود تكبر ورزيدند و طغيان بزرگى كردند !\r\n3 - فرعون در ميان قوم خود ندا داد و گفت : « اى قوم من ! آيا حكومت مصر از آنِ من\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنيست ، و اين نهرها تحت فرمان من جريان ندارند ؟ آيا نمىبينيد ؟ ! - مگر نه اين است كه من از اين مرد ( موسى ) كه از خانواده و طبقهء پستى است و هرگز نمىتواند فصيح سخن بگويد برترم ؟ !\r\n4 - ( قارون ) گفت : « اين ثروت را به وسيلهء دانشى كه نزد من است به دست آورده‌ام ! . . . - ( و يك روز قارون ) با تمام زينت خود در برابر قومش ظاهر شد ، آنها كه خواهان زندگى دنيا بودند گفتند : « اى كاش همانند آنچه به قارون داده شده است ما نيز داشتيم ! به راستى كه او بهرهء عظيمى دارد ! » ( اما هنگامى كه قارون و گنجهايش در زمين فرو رفت از گفتهء خود پشيمان شدند ) .\r\n5 - ( فرعون ) خشمگين شد و ( به موسى ) گفت : اگر معبودى غير از من برگزينى تو را از زندانيان قرار خواهم داد !\r\n6 - ( مشركان گفتند ما به تو ايمان نمىآوريم تا ) خانه‌اى پر نقش و نگار از طلا داشته باشى ، يا به آسمان بالا روى حتّى به آسمان رفتنت ايمان نمىآوريم مگر آنكه نامه‌اى بر ما نازل كنى كه آن را بخوانيم ! . . . ( آرى ، ) اين سراى آخرت را ( تنها ) براى كسانى قرار مىدهيم كه ارادهء برترى جويى در زمين و فساد را ندارند ، و عاقبت نيك براى پرهيزكاران است .\r\n\r\nتفسير و جمع‌بندى\r\n\r\nجاه طلبان منفور !\r\nهمان گونه كه در بالا اشاره شد جاه‌طلبى يعنى علاقهء افراطى به جاه و مقام و تلاش و كوشش براى رسيدن به آن به هر قيمت و به هر صورت ، از رذايل خطرناكى است كه نه تنها به پيشرفت انسان در جنبه‌هاى معنوى لطمه وارد مىكند ، از نظر ظاهرى و اجتماعى نيز او را منفور و منزوى مىسازد .\r\nدر طول تاريخ انبياء و اقوام پيشين و دشمنان پيامبر اسلام صلى الله عليه و آله قسمتهائى ديده مىشود كه همه حاكى از گستردگى دامنهء نكبت بار اين رذيلهء اخلاقى است كه بخشى از آن در آيات بالا منعكس شد .\r\nدر ضمن بايد توجه داشت كه بسيارى از رذايل اخلاقى ، مفاهيمى نزديك به هم\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدارد و به اصطلاح ديوار به ديوار همند ، و ممكن است يك حركت زشت فردى و اجتماعى از چندين صفت توأم با يكديگر ناشى شود ، و در آيات قرآن نيز گاه بازتاب‌هاى چند صفت همراه با هم منعكس مىشود ؛ تكبّر ، غرور ، خودخواهى و خودپسندى ، و رياكارى همچنين جاه‌طلبى از اين قبيل است .\r\nبه هر حال در نخستين آيات به ماجراى « سامرى » برخورد مىكنيم كه داستانش را همه كم و بيش شنيده‌اند ، او در تاريخ بنى اسرائيل چهرهء بسيار زشت و منفور و منفى از خود به يادگار گذارده است . او كه مردى بسيار جاه طلب بود از رفتن موسى عليه السلام به كوه طور با گروهى از سران بنى اسرائيل براى شنيدن پاسخ به تقاضاى مشاهدهء پروردگار استفاده كرد ، و از زينت آلاتى كه از فرعونيان به دست بنى اسرائيل افتاده بود ، بهره گرفت و گوساله‌اى طلايى ساخت كه وقتى آن را در مسير باد قرار مىداد صداى مخصوصى از آن بر مىخاست و يا اين كه قسمتى از خاك زير پاى جبرئيل يا مركبش را كه در ماجراى غرق فرعونيان ظاهر شده بود بر گرفته بود و درون گوساله طلايى ريخت ، و اين سر و صدا از بركت آن بود . سپس مردم را به پرستش آن دعوت كرد و چيزى نگذشت كه گروه زيادى در برابر آن گوساله به سجده افتادند ، و آن را نيايش كردند .\r\nقرآن در آيات بالا به اين معنى اشاره كرده مىگويد : « خدا به موسى عليه السلام گفت : ما قوم تو را بعد از تو آزمايش كرديم و سامرى آنها را گمراه كرد » ( قالَ فِانَّا قَدْ فَتَن‌َا قَوْمَكَ مِنْ بَعْدِكَ وَ اضلَّهُمُ السامِرِىّ ) .\r\nموسى عليه السلام سخت عصبانى شد و با شتاب به سوى قوم خود باز گشت و بر آنها فرياد زد و برادرش هارون را مورد باز خواست قرار داد ، قوم موسى عليه السلام اظهار بىتقصيرى كردند ، و عامل اصلى اين انحراف و بت پرستى را سامرى معرفى نمودند كه « براى آنها مجسّمه‌اى از گوساله كه صدايى همچون صداى گوساله داشت تهيه كرده بود و ( به يكديگر ) و گفتند : اين خداى شما و خداى موسى عليه السلام است و ( پيمانى را كه با خدا بسته بودند ) فراموش كردند » ( فَاخْرَجَ لَهُمْ عِجْلًا جَسَداً لَهُ خُوارٌ فَقالُوا هذا الهُكُمْ وَ الهُ مُوسَى فَنَسِىَ ) .\r\nدر اينجا موسى عليه السلام روى سخن را به سامرى به عنوان عامل اصلى اين فساد\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبزرگ نموده و گفت : « چرا اين كار را كردى اى سامرى ! گفت : من چيزى ديدم كه آنها نديدند ، قسمتى از آثار رسول ( جبرئيل ) را گرفتم سپس آن را ( درون گوساله ) افكندم و اين چنين نفس ( جاه طلب ) من اين كار را در نظرم جلوه داد » : ( قالَ فَما خَطْبُكَ يا سامِرِىُّ - قالَ بَصُرْتُ بِما لَم يَبْصُرُوا بِه فَقَبَضْتُ قَبْضَةً مِنْ اثَرِ الرَّسُولِ فَنَبَذْتُها وَ كَذلِكَ سَوَّلَتْ لِى نَفْسِى ) .\r\nولى على رغم اين موضوع كه سامرى مىخواست كه از اين طريق به جاه و مقامى برسد ، خداوند چنان مجازاتى در اين جهان براى او قرار داد كه او را كاملًا منزوى و از جامعه مطرود كرد و آن گونه كه قرآن مىگويد موسى به او گفت : « برو ( و از ميان مردم دور شو و با كسى تماس نگير ) و بهرهء تو در مدّت حياتت اين است كه هر كس به تو نزديك شود ، خواهى گفت : با من تماس نگير » : ( قالَ فَاذْهَبْ فَانَّ لَكَ فِى الْحَيوة انْ تَقُوْلَ لا مِساسَ ) .\r\nآيا اين يكى از قوانين جزائى شريعت موسى عليه السلام بود كه اگر كسى گناه سنگينى مرتكب مىشد ، به منزله موجودى پليد و نجس و ناپاك بود ، كه نه كسى با او تماس مىگرفت ، و نه او حق داشت با كسى تماس بگيرد ، و يا اين كه به كيفر عملش خداوند او را به بيمارى مرموزى مبتلا ساخت كه هيچ كس با او تماس نمىگرفت چرا كه اگر تماس مىگرفت گرفتار بيمارى مىشد ، و يا اين كه سامرى گرفتار يك نوع بيمارى روانى به صورت وسواس شديد و وحشت از انسانها شد ، به طورى كه اگر كسى به او نزديك مىشد فرياد مىزد لامِساسَ ( با من تماس نگير ) .\r\nآرى اين است كيفر اعمال جاه طلبانى كه حتّى دين و آيين حق را ملعبهء جاه‌طلبى خود مىكنند .\r\nدر دوّمين بخش از آيات قرآن ، به چهرهء ديگرى از جاه‌طلبى بنى اسرائيل برخورد مىكنيم ، آنها در يك تقاضاى عجيب از موسى عليه السلام درخواست كردند كه : بايد خدا را با چشم خود آشكارا ببينند و گرنه ايمان نخواهند آورد ، سرانجام گرفتار صاعقهء\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nوحشتناكى شدند كه اگر لطف خداوند دست آنها را نمىگرفت ، براى هميشه نابود شده بودند ، در اين آيات قرآن مجيد چنين مىگويد : « ( به خاطر بياوريد ) هنگامى را كه گفتيد اى موسى ما هرگز به تو ايمان نخواهيم آورد مگر اين كه خدا را ( با چشم خود ) آشكارا ببينيم ، سرانجام صاعقه شما را گرفت در حالى كه تماشا مىكرديد ( امّا توان تماشاى برق صاعقه و صداى مهيب آن را نداشتيد و مانند برگ خزان به روى زمين افتاديد ) سپس ما شما را بعد از مرگتان حيات بخشيديم تا شكر نعمت او را بجا آوريد » : ( وَ اذْقُلْتُمْ يا مُوسَى لَنْ نُؤمِنَ لَكَ حَتَّى نَرَى اللَّهَ جَهْرَةً فَاخَذَتْكُمُ الصَّاعِقَةُ وَ انْتُمْ تَنْظُرُونَ ثُمَّ بَعَثْناكُمْ مِنْ بَعْدِ مَوتِكُمْ لَعَلَّكُمْ تَشْكُرُونَ ) .\r\nصاعقه چيست ؟ جرقّه و برقى است كه از ميان يك قطعه ابر كه داراى بار الكتريسيته مثبت است به هنگام نزديك شدن به زمين كه داراى الكتريسيته منفى است جستن مىكند حرارت آن در حدود پانزده هزار درجه سانتيگراد ، و صداى آن بسيار عظيم ، و به هر جا اصابت كند آن را نابود مىسازد .\r\nدر داستان بنى اسرائيل هنگامى كه صاعقه به بالاى كوه خورد ، آن را از هم متلاشى كرد و لرزهء عجيبى به كوه افتاد و همهء آن گروه هفتاد نفرى كه با موسى عليه السلام براى شنيدن پاسخ ديدار پروردگار به كوه آمده بودند سخت به لرزه در آمدند و جان باختند ، تنها موسى عليه السلام بود كه بيهوش افتاد ، و هنگامى كه به هوش آمدند ، از خدا براى آنها تقاضاى عفو و تقاضاى حيات كرد و خداوند دعوتش را اجابت نمود و اين متعصّبان لجوج و جاه طلبان خودخواه كه از ديدن يك جرقّه آسمانى ، همه چيز را از دست دادند ، خود را در برابر عظمت پروردگار بسيار حقير و كوچك يافتند و به روشنى فهميدند كه اينجا ، جاى جاه‌طلبى نيست و انسان جاه طلب در برابر قدرت خدا ، خودش را رسوا مىكند .\r\nقرآن مجيد در جاى ديگر به همين داستان اشاره كرده و مىگويد : « اهل كتاب از تو تقاضا مىكنند كه كتابى از آسمان بر آنها نازل كنى » ( يَسْئَلُكَ اهْلُ الْكِتابِ انْ تُنَزِّلَ عَلَيْهِمْ كِتاباً مِنَ السَّماءِ ) .\r\nممكن است انگيزه اين تقاضا بهانه جويى يا جاه‌طلبى و يا هر دو باشد ، قرآن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمجيد مىگويد : « اينها از موسى عليه السلام چيزهايى بزرگتر و عجيب‌تر از اين ، خواستند و گفتند : « خدا را آشكارا به ما نشان ده ، » سپس صاعقه آسمانى به خاطر اين ظلم و ستم ، آنها را فرو گرفت » . « 1 » ( فَقَدْ سَئَلُوا مُوسَى اكْبَرَ مِنْ ذلِكَ فَقالُوا ارِنَا اللَّهَ جَهْرَةً فَاخَذَتْهُمُ الصَّاعِقَةُ بِظُلْمِهِمْ ) .\r\nاين تعبيرات نشان مىدهد كه روح جاه‌طلبى و كبر و غرور و تعصّب و لجاجت بر آنها حكم فرما بود ؛ به همين دليل پيوسته بهانه جويى مىكردند ، و اين صفات رذيله ، همان است كه اكنون نيز در گروه كثيرى از آنان مىيابيم ، خود را نژادى برتر و انسانهاى ويژه مىدانند و در فكر اين هستند كه با نداشتن كفايت و لياقت ، اقتصاد و سياست جهان را در قبضهء خود بگيرند .\r\nجاه‌طلبى ، مخصوص بنى اسرائيل و سامرى نبود ، فرعونها و نمرودها نيز از مصاديق بارز آن بودند همان گونه كه در سومين بخش از آيات مىخوانيم : « فرعون در ميان قوم خود ندا داد : اى قوم من ! آيا حكومت مصر از آن من نيست ، و اين نهرها تحت فرمان من جريان دارد ؟ آيا نمىبينيد ؟ !\r\n- به يقين من از اين مرد كه از طبقهء پستى است و هرگز نمىتواند فصيح سخن بگويد برترم !\r\n- اگر او راست مىگويد چرا دست بندهاى طلا به او داده نشده ؟ يا اينكه چرا فرشتگان همراه او نيامده‌اند ؟ ! ( تا سخنش را تأييد كنند ) » ( وَ نادَى فِرْعَوْنُ فِى قَومِه قالَ يا قُوْمِ الَيْسَ لِى مُلْكُ مِصْرَ وَ هذِهِ الْانْهارُ تَجْرِى مِنْ تَحْتِى افَلا تُبْصِرُونَ - امْ انَا خَيْرٌ مِنْ هذَا الَّذى هُوَ مَهِيْنٌ وَ لا يَكادُ يُبيْنُ فَلَولا الْقِىَ عَلَيْهِ اسْورَةٌ مِنْ ذَهَبٍ اوْجاءَ مَعَهُ الْمَلائِكَةُ مُقتَرِنِيْنَ ) .\r\nفرعون در اين گفتار خود در واقع ميان چند صفت رذيله جمع نمود ، غرور ،\r\n\r\n\r\n","description":"","footnote":"\r\n( 1 ) . نساء ، آيهء 153 .\r\n","page_name":" 20 ","page_number":20},
  {"content":"\r\n\r\nخودبزرگ‌بينى ، جاه‌طلبى ، و عوام فريبى ، و عجب اينكه او معجزات عظيم موسى عليه السلام را كه با چشم خود ديده بود و اطرافيانش نيز شاهد و ناظر آن بودند رها كرد و به مسألهء دست بند طلا و طبقهء اجتماعى و لكنت زبان چسبيد ( در حالى كه لكنت زبان موسى عليه السلام مربوط به گذشته بود و بعد از مبعوث شدن طبق تقاضائى كه از خداوند كرد و خداوند خواستهء او را اجابت فرمود لكنتش بر طرف گرديد ) .\r\nولى به هر حال همان گونه كه در آيهء بعد از آن آمده است فرعون با اين سخنان قوم خود را تحميق و خام كرد تا از وى اطاعت كنند .\r\nدر بخش چهارم از اين آيات به داستان « قارون » برخورد مىكنيم كه او هم يكى از نمونه‌هاى بارز جاه‌طلبى بنى اسرائيل بود ، همان صفت زشتى كه سرانجام او را بدبخت و بيچاره نمود و به قعر زمين فرستاد ! .\r\nعجب اينكه غرور و جاه‌طلبى چنان حجاب ضخيمى بر ديده و درك انسان مىافكند كه بديهىترين مسائل را به فراموشى مىسپارد .\r\nهنگامى كه آگاهان بنى اسرائيل او را اندرز دادند كه خدا اين همه نعمت به تو داده است ، چه بهتر كه با اين نعمتهاى خدا داد ، سراى آخرت را براى خود آباد سازى و بهره‌ات را از دنيا فراموش نكنى كه عمر انسان كوتاه است و ثروتها در مسير زوال ، مبادا اين ثروت عظيم را دست مايهء فساد در زمين قرار دهى و به مبارزه با پيامبر خدا برخيزى ! .\r\nآن مرد مغرور خيره‌سر ، در پاسخ گفت : « اين ثروت عظيم را با علم و دانش خودم ( و لياقت و كفايت و تدبيرم ) به دست آورده‌ام ( شما حق نداريد دراين‌باره براى من تعيين تكليف كنيد ) ( قالَ اوتِيتُهُ عَلى عِلْمٍ عِنْدِى . . . ) .\r\nاين سخن را گفت و به سركشى خود افزود و براى اينكه حس جاه‌طلبى خود را ارضاء كند « با تمام زينت خود ( با اسبهاى گران قيمت و كنيزان و غلامان بسيار كه بر زينهاى طلايى سوار ، و در انواع زينت آلات طلا غرق بودند ) در ميان قوم موسى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nظاهر شدند » ( فَخَرَجَ عَلى قَوْمِهِ فِى زِينَتِهِ ) .\r\nمنظره چنان زيبا و فريبنده بود كه دل و دين و دنيا را از دل بنى اسرائيل ربود به گونه‌اى كه گفتند : « اى كاش همانند آنچه به قارون داده شده است داشتيم ، به راستى كه او بهرهء عظيمى دارد ( و زندگى پر از لذّت ) » ( قالَ الَّذِينَ يِرِيدُونَ الْحَياةَ الدُّنْيا يا لَيْتَ لَنا مِثْلَ ما اوتِىَ قارُونَ انَّهُ لَذُو حَظٍّ عَظيمٍ ) .\r\nولى همان گونه كه در ذيل اين آيات آمده است خداوند قارون و قصرها و اموالش را در زمين فرو برد ، زلزله‌اى ظاهر شد ، زمين شكاف برداشت و همهء اينها در كام زمين فرو رفت ، آن‌چنان كه گويى نه قارونى بود و نه آن تشكيلات پر زرق و برق خيره‌كننده !\r\nدر اين هنگام آرزوكنندگان جايگاه قارون ، تكان سختى خوردند ، از خواب غفلت بيدار شدند و از گفتهء خود پشيمان گشتند و به خدا پناه بردند ، آرى جاه‌طلبى و غرور و غفلت چنان غافل كننده است كه انسان را از بديهىترين مسائل حيات غافل مىكند تا آنجا كه انسان ضعيف و ناتوان كه دائماً در معرض حوادث گوناگون است و از نسيمى دفتر حيات زندگيش بر هم مىخورد و همه چيز او دستخوش فنا مىگردد ، دعوى قدرت و استقلال و حتّى دعوى الوهيت مىكند .\r\nدر پنجمين بخش از آيات ، سخن از فرعون است كه با بلند پروازى جنون‌آميز و جاه‌طلبى ، ديوانه وار خطاب به موسى كرده گفت : « اگر معبودى غير از من برگزينى تو را از زندانيان قرار خواهم داد ! » ( لَئِنْ اتَّخَذْتَ الهاً غَيرِى لاجْعَلَنَّكَ مِنَ الْمَسْجُونِينَ ) .\r\nبى شك ، فرعون كه بر كشور پهناور مصر حكومت مىكرد اين قدر ساده لوح نبود كه خود را خالق آسمان و زمين بپندارد و دعوت موسى را كه با معرفى ربّ العالمين شروع شد و در آيات قبل از اين آيه با منطقى بسيار روشن دنبال شده است ، درك نكند .\r\nبه يقين خودخواهى ، برترى جويى ، جاه‌طلبى به او اجازه نمىداد كه حق را پذيرا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nشود و در برابر منطق پيامبر خدا موسى عليه السلام سر تعظيم فرود آورد .\r\nآرى راه و رسم طغيان گران جاه‌طلب هميشه اين بوده كه در برابر حق تكيه بر زور كنند و پاسخ برهان را با زندان بدهند !\r\nممكن است تصور شود كه مجازات زندان در برابر قيام موسى بن عمران كه اركان حكومت فرعون را به لرزه در آورده بود چيز كمى بود ولى به گفتهء بعضى از مفسّران زندان فرعون زندانى نبود كه كسى از آن جان به سلامت بيرون ببرد ، تنها در زندان مىماندند تا با رنج و شكنجه جان بدهند .\r\nدر ششمين بخش از اين آيات ، سخن از مشركان عرب است كه به جاى طلب دليل و برهان و معجزهء زنده از پيامبر اكرم صلى الله عليه و آله به انواع بهانه‌جوييها دست مىزدند ؛ گاه از او چشمه‌هاى جارى در سرزمين خشك و سوزان حجاز مىخواستند و گاه باغى پر از خرما و انگور كه نهرها در ميان آن جارى باشد و گاه فرود سنگهاى آسمانى بر آنان و گاه حضور خداوند و فرشتگان نزد آنان و گاه خانه‌اى از طلا و سرانجام گفتند : « ما به تو ايمان نمىآوريم مگر اين كه به آسمان بالا روى حتى به آن هم ايمان نمىآوريم مگر اينكه نامه‌اى ( از خدا بر ما نازل كنى ) ؛ » ( أوْ يَكونَ لَكَ بَيتٌ مِنْ زُخْرُفٍ اوْ تَرْقى فِى السَّماءِ وَلَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَءُهُ ) .\r\nآنها در اين تعبيرات ، نهايت خود بزرگ بينى و جاه‌طلبى خود را نشان دادند و ثابت كردند انسان تحت تأثير اين صفات پليد تا چه حد از منطق و عقل دور شده‌اند .\r\nدر اينكه مراد از « بَيْتٌ مِنْ زُخْرُفٍ » چيست ؟ مفسّران دو احتمال داده‌اند نخست اينكه : منظور خانه‌اى است پر از طلا يا اشيائى كه از طلا ساخته شده باشد ، يا منظور خانه‌اى است كه پر از نقش و نگار ( نقش و نگارهاى طلايى ) باشد و تفسير اول با توجه به تعبير « مِنْ زُخْرُفٍ » صحيح‌تر به نظر مىرسد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nدر هفتمين و آخرين بخش از اين آيات كه در ذيل آيات مربوط به قارون آمده است ، به عنوان يك دستور كلّى مىفرمايد : « آن سراى آخرت را تنها براى كسانى قرار مىدهيم كه قصد برترى جويى در زمين و فساد را ندارند و عاقبت نيك براى پرهيزگاران است ؛ ( تِلْكَ الدَّارُ الْآخِرَةِ نَجْعَلُها لِلَّذِينَ لايُريُدونَ عُلُوّاً فِى الْارْضِ وَ لافَساداً وَ الْعاقِبَةُ لِلْمُتَّقينَ ) .\r\nآرى عاقبت جاه طلبان مستكبر همان عاقبت قارون است كه همه چيز خود را بر سر جاه‌طلبى و استكبار گذاشت و خشم خدا او را گرفت و به زندگى ننگينش پايان داد و براى هميشه مورد لعن و نفرين واقع گشت .\r\nممكن است از عطف كردن فساد به علو فى الارض چنين استفاده شود كه افراد برترى جو و جاه‌طلب سرانجام دست به فساد در ارض مىزنند و براى سيراب كردن عطش خود از هيچ جنايتى فرو گذار نمىكنند .\r\nجالب اينكه در حديثى از على عليه السلام مىخوانيم كه به هنگام خلافت ظاهرى شخصاً در بازارها قدم مىزد ، افراد گمشده را راهنمائى مىكرد ، ضعيفان را كمك مىنمود و از كنار فروشندگان و كسبه رد مىشد و اين آيه را براى آنها تلاوت مىنمود « تِلْكَ الدَّارُ الْاخِرَةِ نَجْعَلُها لِلَّذِينَ لايُريُدونَ عُلُوّاً فِى الْارْضِ وَ لافَساداً ؛ سپس به تفسير آن مىپرداخت به گونه‌اى كه نه تنها شامل زمامداران مىشد ، بلكه همهء صاحبان قدرت را ( بهر شكل و هر صورت ) شامل مىشد » .\r\nدر حديث ديگرى از امام صادق عليه السلام آمده است : هنگامى كه اين آيه را تلاوت نمود گريه كرد و فرمود : « ذَهَبَتْ وَاللَّهُ الْأَمانِىُّ عِنْدَ هذِهِ الْآيَةِ ؛ با وجود اين آيه همه آرزوها بر باد رفته است » . « 1 »\r\nشايد منظور امام عليه السلام اين است : با توجه به اينكه خداوند سراى آخرت را تنها از آن كسانى مىداند كه حتى ارادهء برترى جويى در دل ندارند و بذر جاه‌طلبى در سر نمىپرورانند كار بسيار مشكل است .\r\n\r\n\r\n","description":"","footnote":"\r\n( 1 ) . تفسير على بن ابراهيم ، ذيل آيهء مورد بحث .\r\n","page_name":" 24 ","page_number":24},
  {"content":"\r\n\r\nاز مجموع آياتى كه در بالا ذكر شد و بعضى ديگر آيات مشابه به خوبى استفاده مىشود كه جاه‌طلبى مخصوصاً اگر با صفات زشت ديگر همچون كبر و غرور و تعصّب و لجاجت توأم شود آثار مرگبار در زندگى انسانها دارد و مىتواند نه تنها يك فرد بلكه جامعه‌اى را به سقوط بكشاند .\r\n\r\nحبّ جاه در روايات اسلامى\r\nدر روايات اسلامى از اين صفت رذيله نكوهش شديد شده گاه تحت عنوان « حب جاه » ، گاه تحت عنوان « حبّ رياست » و گاه تحت عنوان « شرف » كه به عنوان نمونه ، روايات ذيل از ميان انبوه روايات گلچين شده است :\r\n1 - تأثير مخرّب اين رذيلهء اخلاقى در دين انسان به قدرى شديد است كه در حديثى از رسول خدا صلى الله عليه و آله مىخوانيم : « ما ذِثْبانِ ضارِيانِ ارْسِلا فِى زَرِيبَةِ غَنَمٍ اكْثَرُ فَساداً فِيها مِنْ حُبِّ الْمال وَ الْجاهِ فِى دِينِ الرَّجُلِ الْمُسْلِمِ ؛ دو گرگ درنده كه در آغل گوسفندان رها شوند فساد و خرابى آنها بيشتر از حبّ مال و مقام در دين انسان مسلمان نيست » . « 1 »\r\nمطابق اين بيان ، جاه‌طلبى و مقام پرستى ، دين و ايمان انسان را بر باد مىدهد ، آن‌گونه كه گرگ گرسنه گوسفندان را .\r\n2 - در حديث ديگرى از همان حضرت مىخوانيم : « حُبُّ الْجاهِ وَ الْمالِ يُنْبِتانِ النِّفاقَ فِى الْقَلْبِ كَما يُنْبِتُ الْماءُ الْبَقْلَ ؛ علاقهء شديد به مقام و مال ، نفاق را در قلب انسان مىرويانند همان گونه كه آب سبزه را مىروياند » . « 2 »\r\n3 - در حديث ديگرى از امام صادق عليه السلام مىخوانيم : « مَنْ طَلَبَ الرِّئاسَةَ هَلَكَ ؛ كسى كه طالب مقام باشد ( و دلباختهء آن گردد ) هلاك مىشود » . « 3 »\r\n4 - اين مسأله به قدرى اهميت دارد كه در روايات اسلامى نسبت به ظهور كمترين نشانه‌هاى آن هشدار داده شده است از جمله در حديثى از همان امام\r\n\r\n\r\n","description":"","footnote":"\r\n( 1 ) . ميزان الحكمه ، جلد 1 ، صفحه 492 ( حديث 3034 ) .\r\n( 2 ) . المحجة البيضاء ، جلد 6 ، صفحه 112 .\r\n( 3 ) . اصول كافى ، جلد 2 ، صفحه 297 ، حديث 2 .\r\n","page_name":" 25 ","page_number":25},
  {"content":"\r\n\r\nبزرگوار مىخوانيم كه فرمود : « ايَّاكُمْ وَ هؤلاءِ الرُّؤَساءِالَّذِين يَتَرأَّسُون فَوَاللّهِ ما خَفَفْتِ النِّعالُ خَلْفَ رَجُلٍ الّا هَلَكَ وَ اهْلَكَ ؛ از اين گروه رياست طلب بپرهيزيد ، به خدا سوگند صداى كفشها پشت سر كسى بلند نمىشود مگر اينكه هم خودش هلاك مىشود و هم ديگران را هلاك مىكند » . « 1 »\r\nتوجه به اين نكته لازم است كه محرومان در آن زمان غالباً پابرهنه‌ها بودند و كفشهاى صدادار مربوط به دنياپرستان و ثروتمندان بود ، بديهى است كه اين‌گونه افراد براى خدا و معنويت دنبال كسى نمىروند .\r\n5 - در حديث ديگرى از رسول گرامى اسلام صلى الله عليه و آله درباره ريشه‌هاى اصلى گناهان چنين آمده است : « اوَّلُ ما عَصِى اللَّهُ تَبارَكَ وَ تَعالى بسِتِّ خِصالٍ حُبِّ الدُّنْيا وَ حُبِّ الرِّياسَةِ وَ حُبِّ الطَّعامِ وَ حُبِّ النِّساءِ وَ حُبِّ النَّوْمِ وَالرَّاحَةِ ؛ نخستين گناهانى كه در جهان در برابر فرمان پروردگار انجام گرفت به سبب شش چيز بود : دنيا پرستى ، عشق به مقام ، علاقهء شديد به غذاهاى رنگين ، علاقهء شديد به زنان و علاقهء به خواب و راحتى » « 2 » .\r\n6 - از امام صادق عليه السلام مىخوانيم : « انَّ حُبَّ الشَّرَفِ وَ الذِّكْرِ لا يَكوُنانِ فِى قَلْبِ الْخائِفِ الرَّاهِبِ ؛ علاقه به مقام و اسم و آوازه در قلب كسى كه خوف خدا دارد و از او ترسان است نخواهد بود » « 3 » .\r\n7 - از همان امام معصوم مىخوانيم كه فرمود : « مَنْ طَلَبَ الرِّئاسَةَ بِغَيْرِ حَقٍّ حُرِمَ الطَّاعَةُ لَهُ بِحَقٍّ ؛ كسى كه رياست را به ناحق طلب كند از اطاعت خداوند به حق محروم خواهد شد » « 4 » .\r\nاين تعبير به خوبى نشان مىدهد كه جاه‌طلبى و حب مقام با حق‌پرستى در تضاد است .\r\nاز اين حديث اين نكته نيز استفاده مىشود كه رياست‌طلبى بر دوگونه است .\r\n\r\n\r\n","description":"","footnote":"\r\n( 1 ) . همان مدرك ، حديث 3 .\r\n( 2 ) . خصال ، جلد 1 ، صفحه 330 .\r\n( 3 ) . اصول كافى ، جلد 2 ، صفحه 69 ، حديث 7 .\r\n( 4 ) . تحف العقول ، صفحه 237 .\r\n","page_name":" 26 ","page_number":26},
  {"content":"\r\n\r\n\r\nرياست حق و باطل\r\nدر بعضى از آيات قرآن مىخوانيم كه يكى از خواسته‌هاى بندگان خاص خدا ( عِبادُالرَّحْمانِ ) اين است كه مىگويند : « وَ اجْعَلْنا لِلْمُتَّقِينَ اماماً ؛ خداوندا ! ما را پيشواى پرهيزگاران قرار ده » « 1 » .\r\nاز اين تعبير به خوبى استفاده مىشود كه رياست‌طلبى هميشه مذموم نيست ، بلكه به گفتهء « علّامه مجلسى » ( رضوان الله تعالى عليه ) در « بحار الانوار » ، رياست بر دو گونه تقسيم مىشود ، حق و باطل ، سپس براى رياست حق مثال به متصدى شدن مقام فتوا و تدريس و وعظ مىزند و مىگويد : كسى كه اهليت اين كار را دارد و عالم به متون كتاب و سنت است و هدفش هدايت خلق و تعليم مسائل دين باشد اين از نوع رياست حق است كه گاه وجوب عينى يا كفائى دارد ، ولى كسى كه آگاهى از اين امور ندارد يا آگاهى دارد ولى هدفش تنها شهرت‌طلبى و جلب قلوب و تحصيل مال و مقام است اين از نوع رياست باطل است و اين كار كسانى است كه به صفت رذيلهء جاه‌طلبى گرفتارند .\r\nسپس از بعضى از محققان نقل مىكند كه معنى « جاه » همان تملك دلها و نفوذ در آنهاست . و حكم آن حكم تملك اموال است ، اينها همه از امورى است كه جزء اهداف زندگى دنيا مىباشد و با مرگ پايان مىيابد و دنيا مزرعهء آخرت است ؛ پس كسى كه از اين امور زاد و توشه‌اى براى آخرت برگيرد سعادتمند و خوشبخت است و كسى كه آن را وسيلهء هوسرانى قرار دهد بدبخت و بيچاره است « 2 » .\r\nدر واقع كسانى كه مقام را براى رسيدن به اهداف مقدس اجتماعى و انسانى و به تعبير ديگر براى اهداف الهى مىطلبند نه جاه طلبند و نه مقام پرست ؛ آنها در خط امير مؤمنان على عليه السلام حركت مىكنند كه مىفرمايد : « امَا وَالَّذى فَلَقَ الحَبَّةَ وَ بَرَأَ النّسَمَةَ لَوْ لا حُضُورُ الحاضِرِ وَ قيامُ الْحُجَّةِ بِوُجُودِ النَّاصِرِ وَ ما اخَذَ اللَّهُ عَلَى العُلَماءِ الّايُقَارُّوا عَلى كِظَّةِ ظَالِمٍ وَ لا سَغَبِ مَظْلُومٍ لَأَلْقَيْتُ حَبْلَها عَلى غَارِبِها وَ لَسَقَيْتُ آخِرَها بِكَأسِ اوَّلِها ؛ آگاه\r\n\r\n\r\n","description":"","footnote":"\r\n( 1 ) . فرقان ، آيهء 74 .\r\n( 2 ) . بحار الانوار ، جلد 70 ، صفحه 147 به بعد ( با تلخيص ) .\r\n","page_name":" 27 ","page_number":27},
  {"content":"\r\n\r\nباشيد ! به خدا سوگند ، خدائى كه دانه را شكافت ، و انسان را آفريد ، اگر نه اين بود كه جمعيت بسيارى گرداگردم را گرفته و به ياريم قيام كرده‌اند و از اين جهت ، حجت تمام شده است ، اگر نبود عهد و مسئوليتى كه خداوند از علماء و دانشمندان ( هر جامعه ) گرفته كه در برابر شكمخوارى ستمگران و گرسنگى ستمديدگان سكوت نكنند ، من مهار شتر خلافت را رها مىساختم و از آن صرف نظر مىنمودم و آخر آن را با جام آغازش سيراب مىكردم » « 1 » .\r\n\r\nنشانه‌هاى جاه‌طلبى\r\nافراد جاه‌طلب را غالباً مىتوان از حركات و كلمات و رفتارشان شناخت ؛ آنها تمايل دارند تمام كارهاى نيكى را كه انجام مىدهند تابلو كنند و همه از آن آگاه شوند تا در نزد مردم مقام و منزلتى پيدا كنند .\r\nبه همين دليل جاه‌طلبان غالباً به رياكارى نيز كشيده مىشوند چرا كه بدون رياكارى حسّ جاه‌طلبى آنها اشباع نمىشود لذا بعضى از بزرگان اخلاق جاه‌طلبى و رياكارى را همراه يكديگر در كتابهاى خود عنوان كرده‌اند « 2 » .\r\nبسيارى از جاه‌طلبان حتى علاقه دارند كارهايى را هم كه انجام نداده‌اند به حساب آنها بگذارند و به مضموت آيهء شريفهء : « وَ يُحِبُّونَ انْ يُحْمَدُوا بِمالَمْ يَفعَلُوا ؛ دوست دارند نسبت به كار نيكى كه انجام نداده‌اند مورد ستايش قرار گيرند ! » « 3 »\r\nهدف آنها كسب وجاهت عمومى و اسم و آوازه است از هر طريقى كه باشد نه براى اينكه وجاهت عمومى را مقدمه‌اى براى انجام اصلاحات اجتماعى و كارهاى خير قرار دهند ، بلكه به اين منظور كه مردم آنها را بستايند و در برابر آنها خضوع كنند ، و به مدح ستايش آنها بپردازند .\r\nجاه‌طلبان سعى مىكنند به سراغ كارهايى بروند كه اسم و آوازه و شهرتى در آن\r\n\r\n\r\n","description":"","footnote":"\r\n( 1 ) . نهج البلاغه ، خطبه 3 .\r\n( 2 ) . به محجة البيضاء ، جلد 6 ، صفحه 106 به بعد مراجعه شود كه در حدود صد صفحه دربارهء اين دو بحث نموده است .\r\n( 3 ) . آل عمران ، آيهء 188 .\r\n","page_name":" 28 ","page_number":28},
  {"content":"\r\n\r\nاست ، هر چند بازده ضعيف داشته باشد و هرگز به كارهايى كه سروصدا و آوازه‌اى ندارد تمايل نشان نمىدهند هر چند فايدهء آن براى جامعه فوق‌العاده زياد باشد .\r\nجاه‌طلبان توقع و انتظار دارند دائما مدح آنها شود ، كمترين نقد و نكوهش از آنها به عمل نيايد ، انتظار دارند در مجالس همه آنها را احترام كنند و كسى بالاتر از آنها ننشيند ، در اثناء سخنان آنها سخن نگويد و به اصطلاح سخن آخر ، سخن آنها باشد .\r\nافرادى كه آنها را تكريم و تعظيم مىكنند در نظر آنها افراد با معرفتى هستند و افرادى كه نسبت به آنها اعتنايى ندارند ، افرادى بى معرفت و نمك نشناسند ؛ به همين دليل اين افراد غالباً مورد تنفّرند و اگر نيازمندانى به آنها مراجعه كنند از روى اجبار و ناچارى است .\r\nاين افراد بسيار زود شناخته مىشوند حتى در روايتى از امام صادق عليه السلام آمده است : « انَّ شِرارَكُمْ مَنْ احَبَّ انْ يُوَطَّأَ عَقِبَهُ ؛ كسانى كه دوست دارند مردم پشت سر آنها بيفتند بدترين شما هستند » . « 1 »\r\nدر حديث ديگر از رسول خدا صلى الله عليه و آله مىخوانيم : « مَنْ احَبَّ انْ يُمَثَّلَ لَه الرِّجالَ فَلْيُتَبَؤ مَقْعَدُهُ مِنَ النَّارِ ؛ كسى كه دوست دارد مردم دست به سينه در مقابل او بايستند خود را مهياى آتش دوزخ كند ! » « 2 »\r\nديگر از نشانه‌هاى آنها اين است كه آنها در دنيائى از وهم و خيال به سر مىبرند و آنچه را در واقعيت عينى از مقام و منزلت به دست نمىآورند ، در عالم اوهام و خيالات براى خود فراهم مىسازند .\r\n* * * \r\nاسباب و انگيزه‌هاى حبّ جاه\r\nمرحوم « فيض كاشانى » در بحث « حبّ جاه » سخن جالبى دارد ، مىگويد : « تعلّق خاطر مردم به جاه و مقام ، و يا به تعبير ديگر مالكيت قلوب و دلها بيش از تعلّق\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 299 ، حديث 8 .\r\n( 2 ) . مكارم اخلاق ، جلد 1 ، صفحه 26 .\r\n","page_name":" 29 ","page_number":29},
  {"content":"\r\n\r\nخاطر آنها به مال و ثروت است ؛ زيرا رسيدن به مال از طريق جاه آسان‌تر است از رسيدن به جاه از طريق مال ، چه اينكه بسيارند كسانى كه اموال زيادى دارند ولى بر قلوب مردم حاكم نيستند ، اما كسانى كه بتوانند در دلهاى مردم نفوذ كنند به دست آوردن مال و ثروت براى آنان آسان است » .\r\nثانياً اموال در معرض تلف قرار دارد و نگهدارى آن آسان نيست ولى اگر كسى بتواند مالكيت قلوب را براى خود فراهم سازد حفظ آن آسانتر است ( هر چند در اين راه آسان است ) .\r\nثالثاً معمولًا مالكيت دلها روز به روز گسترده‌تر مىشود بىآنكه نياز به زحمت فراوانى داشته باشد و همان ثناخوانى مردم براى گسترش آن كافى است در حالى كه براى افزايش مال معمولًا زحمت فراوانى لازم است » . « 1 »\r\nگرچه مرحوم « فيض » مطالب بالا را براى بيان محبوبيت « جاه و مقام » ذكر كرده ولى از يك نظر مىتوان آنها را انگيزه‌هاى « حبّ جاه » شمرد چرا كه وقتى جاه و مقام سبب افزايش مال و رسيدن به آرزوها و هوا گردد و اضافه بر آن سبب خضوع و تواضع مردم شود ، طبيعى است كه نظرها به سوى آن جلب مىشود به طورى كه مىتوان گفت كمتر كسى است كه از حب جاه هر چند به صورت ضعيف و كمرنگ خالى باشد و در عبارت معروفى در السنهء بزرگان آمده است : « آخِرُ ما يَخْرُجُ مِنْ قُلُوب الصّديِقينَ حُبُّ الْجاهِ ؛ آخرين چيزى كه از دلهاى انسانهاى راستين خارج مىشود ، جاه‌طلبى است » . « 2 »\r\nديگر از اسباب « جاه‌طلبى » « حبّ ذات » افراطى است كه انسان براى اشباع آن به هر كارى دست مىزند و سعى مىكند با دست و پا كردن مقامات بالاترى در اجتماع ، خود را راضى كند .\r\nعقدهء حقارت و خودكم‌بينى نيز ، عكس‌العملهاى متفاوتى مىتواند داشته باشد\r\n\r\n\r\n","description":"","footnote":"\r\n( 1 ) . محجة البيضاء ، جلد 6 ، صفحه 115 - 116 با تلخيص .\r\n( 2 ) . اين عبارت را به عنوان روايت در كتب روائى مانند بحار ، وسائل و مستدرك الوسائل با بررسى كامل نيافتيم .\r\n","page_name":" 30 ","page_number":30},
  {"content":"\r\n\r\nاز جمله « جاه‌طلبى » است ؛ افرادى كه به هر دليل تحقير شده‌اند و حقارت آنها را رنج مىدهد سعى مىكنند از طريق جاه‌طلبى و بلند پروازى اين شكست درونى خود را جبران نمايند . حسادت نسبت به ديگران و همچنين كينه توزى و انتقام‌جوئى نيز مىتواند از اسباب اين صفت رذيله باشد تا از اين طريق ديگران را در موضع پست‌تر قرار دهد و حسادت خود را عملى كند يا از افراد مورد نظر انتقام بگيرد .\r\nكوتاه سخن اين كه جاه‌طلبى از صفات رذيلهء پيچيده‌اى است كه ريشه در بسيارى از رذيله‌هاى ديگر دارد .\r\n* * * \r\nطرق درمان جاه‌طلبى :\r\nبا توجه به بحثهايى كه در گذشته براى پيشگيرى يا درمان رذائل اخلاقى داشته‌ايم يك اصل كلّى براى ما روشن شده است كه اگر گرفتاران در چنگال رذايل اخلاقى به پيامدهاى سوء اين صفات بينديشند غالباً به فكر درمان و ترك آن خواهند افتاد .\r\nاين اصل در مورد جاه‌طلبى نيز صادق است ، اگر جاه طلبان بدانند اين صفت رذيله نه تنها آنها را از خدا دور مىسازد ، بلكه در نظر خلق خدا نيز منفور مىشوند ، مردم از آنها مىگريزند و دوستان خود را به آسانى از دست مىدهند ، اين صفت ، آنها را به رياكارى كه از خطرناكترين گناهان است مىكشاند ، و حتى گاه همچون « سامرى و قارون » به كفر و مقابله با پيامبران الهى سوق مىدهد ، آنها اگر بدانند كه جاه‌طلبى همچون گرگى كه در ميان گلهء گوسفندان بى دفاع ، وارد شود دين و ايمان انسان را بر باد مىدهد ، و نفاق را در دل مىروياند همان گونه كه آب ، گياهان را در زمين مىروياند ، به يقين در كار خود تجديد نظر خواهند كرد .\r\nآنها اگر به ناپايدارى دنيا و كوتاه بودن عمر و عاريتى بودن نعمتها بينديشند ، و به گفتهء بعضى از بزرگان اخلاق ، بدانند كه اگر تمام كسانى كه در شرق و غرب جهان هستند سالها براى انسان سجده كنند چيزى نمىگذرد كه نه سجده كننده باقى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمىماند و نه مسجود ؛ مسلماً بيدار مىشوند .\r\nمطالعهء حالات فرعونها ، نمرودها ، قارونها ، سامريها ، و پايان اسف‌انگيز زندگى آنها نيز درس ديگرى براى بيدارى و هوشيارى جاه طلبان است اينها از يكسو ، و از سوى ديگر جاه‌طلبى از ضعف ايمان مخصوصاً اعتقاد به توحيد افعالى سرچشمه مىگيرد و با تقويت پايه‌هاى ايمان بر طرف مىشود ، كسى كه آگاه از عظمت خدا باشد مىداند كه تمام عالم آفرينش در برابر ذات پاك او ذرهء ناچيزى است ، به علاوه مىداند عزت و ذلت ، عظمت و حقارت در دست او است و از همه مهمتر دلهاى بندگان در كف با كفايت او مىباشد از همه اينها گذشته اقبال مردم كه افراد جاه‌طلب به آن دل بسته‌اند و ادبار آنها كه از آن بيم و هراس دارند به قدرى ناپايدار است كه براى آن حسابى نيست و به گفتهء بعضى ، ادبار و اقبال دلها همچون ديگى كه در حال جوشيدن است دائماً در حال تغيير است و كسى كه بر اساس آن برنامه‌ريزى كند مانند كسى است كه بخواهد روى امواج دريا بنائى بسازد و سرمايه گذارى در اين راه قطع نظر از زيانهاى آخرت در دنيا نيز عاقلانه نيست .\r\nاينها همه طرق درمان از جنبه‌هاى علمى بود ، اما در جنبه‌هاى عملى راه درمان اين است كه خود را در شرايطى قرار دهد كه « حب جاه » را بشكند ، مثلًا در مجالس در جايى بنشيند كه افراد عادى و نه شخصيت‌ها مىنشينند ، لباس خود را لباسى انتخاب كند كه افراد متوسط يا نيازمند آن را مىپوشند ، و همچنين در مركب و خانه و تغذيه و مانند آن .\r\nبعضى از بزرگان علم اخلاق معتقدند بهترين راه براى قطع حب جاه ، دورى گزيدن از مردم و روى آوردن به گمنامى است مشروط بر اين كه انتخاب اين روش‌ها نيز ناخودآگاه وسيله‌اى براى كسب جاه در نظر مردم نباشد .\r\nبسيارى از متصوّفه و مدّعيان عرفان براى شكستن حبّ جاه به كارهايى روى آورده و مىآورند كه هرگز با موازين شرع سازگار نيست و عجب اين كه گاه نام اين گناهان بيّن را « گناهان صورى » ! مىگذارند كه قابل اغماض و جبران است ! مرحوم « فيض كاشانى » نقل مىكند يكى از شاهان قديم قصد كرد به حضور يكى از زهّاد\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nزمان برسد ، آن زاهد هنگامى كه احساس كرد او دارد نزديك مىشود سفارش كرد نان و سبزى براى او حاضر كنند و با ولع و حرص به خوردن نان و سبزى پرداخت ، در حالى كه لقمه‌هاى بزرگ بر مىداشت هنگامى كه شاه اين منظره را ديد زاهد از چشم او افتاد و بدون گفتگو بازگشت ، زاهد گفت : « الْحَمْدُللّهِ الَّذى صَرَفَكَ عَنّى ؛ شكر خدايى را كه تو را از من منصرف ساخت » .\r\nاز بعضى ديگر نقل مىكنند كه گاه مشروبات غير الكلى را در ظرفى كه رنگ شراب به آن مىداد مىنوشيد تا مردم گمان كنند شراب‌خوار است و از چشم آنها بيفتد !\r\nو از ديگرى نقل مىكنند كه در منطقه‌اى به زهد معروف شده بود و مردم به او اقبال كردند ، او وارد حمام شد و عمداً لباس شخص ديگرى را مخفيانه پوشيد و بيرون آمد و سر راه ايستاد ، تا مردم او را شناختند و گرفتند و زدند و لباس را از او باز پس گرفتند ، و گفتند : اين مردى است كلاه بردار و از او دورى مىكردند ! !\r\nبى شك اين‌گونه كارها در بعضى از موارد حرام مسلّم و مواردى مكروه است و هرگز شرع اسلام اجازه نمىدهد كه انسان خود را با ارتكاب اين اعمال زشت بد نام كند و از چشم مردم بيندازد ، همان گونه كه سوء ظن به خلق خدا از نظر اسلام ممنوع است ، ايجاد عوامل سوء ظن نيز مجاز نيست .\r\nبنابراين براى درهم شكستن حبّ جاه بايد راه‌هايى را برگزيد كه با موازين شرع و معيار عقل سازگار است و با وجود طرق مشروع ، معنى ندارد كه انسان با اين بهانه‌ها به سراغ امورى برود كه نامطلوب و يا نامشروع است .\r\nو عجب اين كه مرحوم « فيض كاشانى » بعد از ذكر نمونه‌هايى از آن چه در بالا آمد ( خوردن مشروب حلال در ظرفى كه آن را به صورت مشروبات الكلى نشان مىدهد ) مىافزايد از نظر فقهى مجاز بودن ارتكاب چنين عملى محل تأمّل است ولى اهل حال گاهى خود را به امورى درمان مىكردند كه فقيه هرگز به آن فتوا نمىدهد و اين را راه براى اصلاح قلب مىشمردند ، و سپس اين گونه گناهان صورى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nرا به اعمال نيك جبران مىنمودند ، سپس داستان دزد حمام را ذكر مىكند . « 1 »\r\nاگر اين سخن را بعضى از متصوّفه مىگفتند چندان جاى تعجب نبود ؛ اما از فقيه معتبرى همچون فيض كاشانى ، اين سخن بعيد است ، تصرّف در اموال ديگران و لباس ديگرى در حمام ، مخصوصاً براى ايجاد سوء ظن و بدبينى ، گناه مسلّمى است نه گناه صورى و ارتكاب گناه نه مناسب اهل حال است نه مايهء اصلاح قلب ، اضافه بر اين ، با وجود طرق مشروع و مباح چه دليلى دارد كه انسان به سوى اين كارهاى زشت و غير منطقى كشيده شود . به نظر مىرسد كه اين عالم بزرگوار در اين بخش از كلمات تحت تأثير سخنان « غزالى » در « احياء العلوم » واقع شده و غزالى از اين گونه سخنان بسيار دارد ، و شايد هم نظر مرحوم « فيض » فقط نقل قول بوده نه تأييد .\r\nفرقهء « ملامتيّه » « 2 » كه يكى از فرق معروف صوفيه است در انتخاب اين روش براى گمنامى و بدنامى ، افراط مىكردند ، و به همين دليل به عنوان « ملامتيّه » معروف شدند ؛ ولى اسلام هرگز با اين كارهاى غير عاقلانه و دور از منطق عقل و شرع موافقت نمىكند و براى رسيدن به اهداف مطلوب اسباب مشروع را توصيه مىكند .\r\nالبته بايد توجه داشت كه مرحوم فيض در ديگر از سخنانش اعمال و روشهاى ملامتيه را كه سعى داشتند با ارتكاب گناهان كبيره خود را از چشم مردم بيندازند نفى مىكند ، و آن را مجاز نمىشمرد .\r\n\r\n\r\n","description":"","footnote":"\r\n( 1 ) . المحجة البيضاء ، جلد 6 ، صفحه 130 .\r\n( 2 ) . ملامتيّه طايفه‌اى بودند از صوفيه كه در قرن سوم هجرى و بعد از آن در خراسان شهرت يافتند ، آنها بدگمانى در حق نفس را نخستين قدم حسن ظن به حق كه اصل معرفت است مىدانستند از اين رو بر خلاف صوفيان پشمينه پوش عصر خويش ، سعى داشتند از حيث لباس و رفتار و احوال ظاهرى با ساير مردم تفاوت نداشته باشند مخصوصاً سعى داشتند كه هرگز در اظهار خير و اخفاء شرّ نكوشند و براى اين كار به پندار خود گرفتار ريا و جاه‌طلبى نشوند ، از اظهار قبائح و معايب نفس در نزد تودهء مردم اباء نداشتند ، و خويشتن را عمداً در معرض ملامت خلق قرار مىدادند تا مغرور نشوند ( و مرتكب اعمالى مىشدند كه انسان از آن وحشت مىكند .\r\nشرح بيشتر در اين زمينه را در كتاب جلوه حق ، صفحه 63 و 64 مطالعه فرمائيد .\r\n","page_name":" 34 ","page_number":34},
  {"content":"\r\n\r\n2\r\n\r\nبهانه‌جويى و لجاجت\r\n\r\nاشاره :\r\nبهانه جويى و لجاجت را مىتوان از مهمترين موانع درك حقيقت دانست زيرا اين امر سبب مىشود كه انسان به حق نرسد بلكه در باطل راسخ‌تر گردد ! .\r\nمنظور از بهانه جويى و لجاجت اين نيست كه انسان براى كشف حقيقت پافشارى كند و پى در پى سؤال مطرح نمايد ، زيرا سؤال كليد اصلى كشف حقايق است ، بلكه منظور اين است ، بعد از آشكار شدن حق باز هم بر سخن باطل يا عمل نادرست خود پاى بفشارد ، و يا تشبّث به بهانه‌ها و عذرهاى واهى و سخنان دور از منطق از پذيرش حق سر باز زند .\r\nاين صفت رذيله ممكن است به صورت خصوصى در فرد يا افرادى ظاهر شود ، يا به صورت عام مبدّل به خلق و خوى يك ملت گردد .\r\nتاريخ نشان مىدهد كه در ميان اقوام پيشين ، بنى اسرائيل بيش از همه لجوج و بهانه جو بودند ، و به همين دليل آيات بسيارى از قرآن از لجاجت آنها سخن مىگويد كه در تفسير آيات به خواست خدا به آن خواهيم پرداخت .\r\nمىتوان گفت در ميان تمام اقوام نادان و خودخواه و خودپرست كه حاضر نيستند به آسانى اعمال و رفتار خود را از دست دهند اين رذيلهء اخلاقى وجود دارد .\r\nبه هر حال اين خوى زشت از زيانبارترين خوهاى شيطانى است ، و شايد نخستين كسى كه درس لجاجت را به لجوجان آموخت ، شيطان بود . و به قدرى آثار\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمرگبار آن زياد است كه گاه سرچشمهء جنگهاى خونين مىگردد و نفوس و اموال را بر باد مىدهد و شهرهاى آباد را ويران مىسازد .\r\nبا اين اشاره به قرآن مجيد و روايات اسلامى باز مىگرديم و سپس از تحليل‌هاى مختلف در مورد عوامل اين خوى زشت و آثار زيانبار آن و طرق درمان آن سخن خواهيم گفت .\r\n1 - وَلَوْ رَحِمْناهُمْ وَ كَشَفْنا ما بِهِمْ مِنْ ضُرٍّ لَلَجُّوا فِى طُغْيانِهِمْ يَعْمَهُونَ . ( مؤمنون - 75 )\r\n2 - امَّنْ هذَا الَّذِى يَرْزُقُكُم انْ امْسَكَ رِزْقَهُ بَلْ لَجُّوا فِى عُتُوٍّ وَ نُفُورٍ . ( ملك - 21 )\r\n3 - قالَ انْظِرْنِى الَى يَوْمِ يُبْعَثُونَ - قالَ انَّكَ مِنْ المُنْظَرينَ قالَ فَبما اغْوَيْتَنِى لَا قْعُدَنَّ لَهُمْ صِراطَكَ الْمُسْتَقِيمَ . ( اعراف - 14 تا 16 )\r\n4 - قالَ رَبِّ انِّى دَعَوْتُ قَوْمِى لَيْلًا وَ نَهاراً - فَلَمْ يَزِدْ هُمْ دُعائى الّا فراراً - وَانِّى كُلَّما دَعَوْتُهُم لِتَغْفِرَ لَهُمْ جَعَلُوا اصابِعَهُمْ فِى آذانِهِمْ وَ اسْتَغْشَوْا ثِيابَهُمْ وَ اصَرُّوا وَ اسْتَكْبَروُا اسْتِكْباراً . ( نوح - 5 تا 7 )\r\n5 - فَرَجَعُوا الى انْفُسِهِمْ فَقالُوا انَّكُمْ انْتُمُ الظَّالِمُونَ - ثُمَّ نُكِسُوا عَلى رُؤُوسِهِمْ لَقَدْ عَلِمْتَ ما هؤُلاءِ يَنْطِقُونَ - قالَ افَتَعْبُدونَ مِنْ دوُنِ اللَّهِ مالا يَنْفَعُكُمْ شَيْئَاً وَ لا يَضُرُّكُمْ . . . قالُوا حَرِّقُوهُ وَ انْصُرُوا آلِهَتَكُمْ انْ كُنْتُمْ فاعِلينَ . ( انبياء - 64 تا 68 )\r\n6 - وَ اذْ قال مُوسى لِقَوْمِهِ انَّ اللَّهَ يَأْمُرُكُمْ انْ تَذْبَحُوا بَقَرَةً ، قالَ اتَتَّخِذُنا هُزُواً قَالَ اعُوذُ بِاللَّهِ انْ اكُونَ مِنَ الجاهِلِينَ . . . فَذَبَحُوها وَ ما كادُوا يَفْعَلُونَ . ( بقره - 67 تا 71 )\r\n7 - وَ اذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَاخَذَتْكُمُ الصَّاعِقَةُ وَ انْتُمْ تَنْظُرُونَ - ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُروُنَ . ( بقره - 55 و 56 )\r\n8 - قالُوا يا مُوسى انَّا لَنْ نَدْخُلَها ابَداً مادامُوا فِيها فَاذْهَبْ انْتَ وَ رَبُّكَ فَقاتِلا انّا ههُنا قاعِدوُنَ . ( مائده - 24 )\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n9 - وَ قالوا يا ايُّهَا السَّاحِرُ ادْعُ لَنا رَبَّكَ بِما عَهِدَ عِنْدَكَ انَّنا لَمُهْتَدُونَ - فَلَمَّا كَشَفْنا عَنْهُمُ الْعذابَ اذا هُمْ يَنْكُثُونَ . ( زخرف - 49 و 50 )\r\n10 - اوْ يَكُونَ لَكَ بَيْتٌ مِنْ زُخْرُفٍ اوْ تَرْقى فِى السَّماءِ وَلَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ قُلْ سُبْحانَ رَبِّى هَلْ كُنْتُ الّا بَشَراً رَسُولًا . ( اسراء - 93 )\r\n\r\nترجمه :\r\n1 - و اگر به آنان رحم كنيم و گرفتاريها و مشكلاتشان را بر طرف سازيم ( نه تنها بيدار نمىشوند بلكه ) در طغيانشان لجاجت مىورزند و ( در اين وادى ) سرگردان مىمانند !\r\n2 - آيا آن كسى كه شما را روزى مىدهد اگر روزيش را باز دارد ( چه كسى مىتواند نياز شما را تأمين كند ؟ ! ) ولى آنها در سركشى و فرار از حقيقت لجاجت مىورزند !\r\n3 - گفت : « مرا تا روزى كه ( مردم ) برانگيخته مىشوند مهلت ده » ( و زنده بگذار ) فرمود :\r\n« تو از مهلت داده شدگانى » - گفت : « اكنون كه مرا گمراه ساختى ، من بر سر راه مستقيم تو ، در برابر آنها كمين مىكنم ! »\r\n4 - ( نوح ) گفت : « پروردگارا ! من قوم خود را شب و روز ( بسوى تو ) دعوت كردم ، - اما دعوت من چيزى جز فرار از حق بر آنان نيفزود ! و من هر زمان آنها را دعوت كردم كه ( ايمان بياورند و ) تو آنها را بيامرزى ، انگشتان خويش را در گوشهايشان قرار داده و لباسهايشان را بر خود پيچيدند و در مخالفت اصرار ورزيدند و به شدّت استكبار كردند !\r\n5 - آنها به وجدان خويش باز گشتند ، و ( به خود ) گفتند : « حقّا كه شما ستمگريد » - سپس بر سرهايشان واژگونه شدند ( و حكم وجدان رابه كلى فراموش كردند و گفتند ) تو مىدانى كه اينها سخن نمىگويند ! - ( ابراهيم ) گفت : « آيا جز خدا چيزى را مىپرستيد كه نه كمترين سودى براى شما دارد و نه زيانى به شما مىرساند ؟ » ( نه اميدى به سودشان داريد ، و نه ترسى از زيانشان ؟ ) . . . - گفتند : « او را بسوزانيد و خدايان خود را يارى كنيد اگر كارى از شما ساخته است ! » .\r\n6 - و ( به ياد آوريد ) هنگامى را كه موسى به قوم خود گفت : « خداوند به شما دستور مىدهد\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nماده گاوى را ذبح كنيد ( و قطعه‌اى از بدن آن را به مقتولى كه قاتل او شناخته نشده بزنيد تا زنده شود و قاتل خويش را معرفى كند و غوغا خاموش گردد ) » گفتند : « آيا ما را مسخره مىكنى ؟ ! » ( موسى ) گفت : « به خدا پناه مىبرم از اينكه از جاهلان باشم ! » . . . سپس ( چنان گاوى را پيدا كردند ) و آن را سر بريدند ولى مايل نبودند اين كار را انجام دهند .\r\n7 - و ( نيز به ياد آوريد ) هنگامى را كه گفتند : « اى موسى ! ما هرگز به تو ايمان نخواهيم آورد ، مگر اينكه خدا را آشكارا ( با چشم خود ) ببينيم ! » پس صاعقه‌اى شما را گرفت در حالى كه تماشا مىكرديد - سپس شما را پس از مرگتان ، حيات بخشيديم ، شايد شكر ( نعمت او را ) بجا آوريد .\r\n8 - ( بنى اسرائيل ) گفتند : « اى موسى ! تا آنها در آنجا هستند ، ما هرگز وارد نخواهيم شد ! تو و پروردگارت برويد و ( با آنان ) بجنگيد ، ما همين‌جا نشسته‌ايم ! »\r\n9 - ( وقتى گرفتار بلا مىشدند ) مىگفتند : « اى ساحر ! پروردگارت را به عهدى كه با تو كرده بخوان ( تا ما را از اين بلا برهاند ) كه ما هدايت خواهيم يافت ( و ايمان مىآوريم ! ) » .\r\n10 - يا براى تو خانه‌اى پرنقش و نگار از طلا باشد يا به آسمان بالا روى حتى اگر به آسمان روى ، ايمان نمىآوريم مگر آنكه نامه‌اى بر ما فرود آورى كه آن را بخوانيم ! » - بگو : « منزّه است پروردگارم ( از اين سخنان بى معنى ! ) مگر من جز انسانى فرستادهء خدا هستم ؟ ! » .\r\n\r\nتفسير و جمع‌بندى\r\nدر نخستين آيه سخن از كافران لجوج است كه وقتى مشمول نعمتهاى خداوند مىشوند و امواج بلاها را از آنها بر طرف مىكند ، شايد از طريق محبّت و رأفت بيدار شوند بر غرورشان افزوده مىشود ، و به طغيانشان ادامه مىدهند ، مىفرمايد : « اگر به آنها رحم كنيم و ناراحتى آنان را بر طرف سازيم ( نه تنها بيدار نمىشوند ، بلكه ) در طغيانشان اصرار مىورزند و سرگردان مىشوند ( وَلَوْ رَحِمْناهُمْ وَ كَشَفْنا ما بِهِمْ مِنْ ضُرٍّ لَلَجُّوا فِى طُغْيانِهِمْ يَعْمَهُونَ ) .\r\nآرى اين گروه لجوج به گواهى آيات قبل از اين آيه گاه پيغمبر را ديوانه مىخواندند ، و گاه انتظار داشتند پيامبر صلى الله عليه و آله تسليم سخنان آنها باشد ، و هر معجزهء\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nروشن و آيهء بيّنه را مىديدند باز بر انكار اصرار مىورزيدند ، و خداوند براى بيدار كردن آنها گاه آنها را در فشار بلاها قرار مىداد و گاه نعمت فراوان به آنان ارزانى مىداشت ، نه آن بلا و عذاب ، و نه اين نعمت و رحمت ، هيچ يك در آنها اثر نداشت چون لجوج و متعصّب و نادان بودند .\r\nبه گفته بعضى از مفسران ، طغيان اشكال مختلفى دارد ، طغيانِ علم ، همان تفاخر ، و طغيان مال ، بخل و طغيان عبادت ، ريا و طغيان نفس ، پيروى از شهوات « 1 » و انسان بر اثر لجاجت گرفتار همهء اين طغيانها مىشود .\r\n* * * در دوّمين آيه باز سخن از مشركان لجوج است كه به هيچ قيمت حاضر نبودند تسليم منطق گويا و روشن پيامبر اكرم صلى الله عليه و آله شوند ، و خدايان ساختگى خود را رها سازند .\r\nقرآن مجيد در اين آيه مىگويد : « آيا آن كسى كه شما را روزى مىدهد اگر روزيش را قطع كند و از شما باز دارد ( آيا بتها مىتوانند به شما روزى دهند ؟ ) ولى آنها در سركشى و فرار از حق لجاجت مىورزيدند » ( امَّنْ هذَا الَّذِى يَرْزُقُكُمْ انْ امْسَكَ رِزْقَهُ بَلْ لَجُّوا فِى عُتُوٍّ وَ نُفُورٍ ) .\r\nقرآن مجيد مكرر اين سخن را در برابر بت پرستان تكرار مىكند كه از بتهاى شما هيچ كارى ساخته نيست ، نه از شما در برابر دشمن دفاع مىكنند و نه به شما روزى مىدهند ، نه با شما سخن مىگويند ، نه زيانى دارند و نه نفعى و نه عقل و نه شعورى ، با اين حال دليل پرستش آنها چيست ؟ ولى با اين كه آنها هيچ پاسخى براى اين سخن نداشتند باز هم لجوجانه به پرستش بتها ادامه مىدادند .\r\nدر سومين بخش از اين آيات به نخستين لجوج و متعصب يعنى شيطان اشاره مىكند ، هنگامى كه بر اثر تكبّر ، مطرود درگاه خداوند شد و مقام منيعى را كه در\r\n\r\n\r\n","description":"","footnote":"\r\n( 1 ) . روح البيان ، جلد 6 ، صفحهء 98 .\r\n","page_name":" 39 ","page_number":39},
  {"content":"\r\n\r\nميان فرشتگان داشت به كلّى از دست داد ، و بر اثر خودبزرگ‌بينى ، بى نهايت حقير و ناچيز گشت ، قاعدتاً مىبايست متوجّه اشتباه بزرگ خود شود ، و به سوى خدا باز گردد ، و اين آلودگى را با آب توبه بشويد و آتشى را كه بر دامنش نشسته با اشك شرمسارى خاموش كند ، ولى اين كار را نكرد ، بلكه تلاش كرد كه در لجن زار عصيان باز هم فروتر رود و اين دليلى جز تكبّر و حسادت و لجاج نداشت ، تصميم گرفت از آدم و فرزندان او انتقام بگيرد و آنها را با وسوسه‌هاى خود گمراه كند ، نه تنها يك روز و دو روز ، و يك ماه و يك سال ، بلكه تا پايان دنيا به اين كار زشت و نفرت‌انگيز ادامه دهد ، همه جا بزم گناه را گرم كند و در هر اجتماعى لجن پراكنى نمايد و تا آنجا كه مىتواند زن و مرد و كوچك و بزرگ را به فساد و بدبختى بكشاند .\r\nاينجا بود كه عرض كرد : « خداوندا ! مرا تا روز رستاخيز مهلت ده و زنده بگذار - فرمود : درخواست تو را پذيرفتم ، تو از مهلت داده شدگان هستى ( اكنون با اين عمر طولانىِ عجيب چه كارى مىخواهى انجام دهى ) عرض كرد : حال كه مرا گمراه ساختى من بر سر راه مستقيم تو مىنشينم و براى آنها كمين مىكنم ( و از هر سو به گمراه ساختن آنها مىپردازم ) ( قالَ انْظِرْنِى الَى يَوْمِ يُبْعَثُونَ - قالَ انَّكَ مِنَ الْمُنْظَرِينَ - قالَ فَبما اغْوَيْتَنِى لاقْعُدَنَّ لَهُمْ صِراطَكَ الْمُسْتَقيمَ ) .\r\nبى شك عمر طولانى سرمايه بزرگى براى هر كس مىتواند باشد كه در آن بر حسنات خود بيفزايد ، اشتباهات خود را اصلاح كند ، و اگر گذشتهء تاريكى داشته است آن را مبدّل به آينده‌اى نورانى كند ، ولى اين عمر طولانى براى طاغيان و ياغيان و لجوجان نتيجهء معكوس داشت .\r\nاجابت دعاى او در زمينهء اين عمر طولانى يك رحمت الهى بود و شايد پاداشى بود براى عبادت چندين هزار سال او در دنيا ، شايد بيدار شود و باز گردد ، ولى اين نعمت هنگامى كه به دست افراد لجوج ، طاغى و ياغى بيفتد تبديل به نقمت مىشود .\r\n* * * چهارمين آيه سخن از لجاجت قوم نوح عليه السلام است كه در برابر پيامبر بسيار مهربان\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو دلسوز كه شب و روز براى هدايت آن‌ها تلاش و كوشش مىكرد و در خلوت و جلوت براى نجات آنها مىكوشيد و چه سرسختى عجيبى نشان داد .\r\nنوح عليه السلام از آنها به درگاه خدا شكايت برد ، و گفت : « پروردگارا ! من قوم خود را شب و روز ( به سوى تو ) دعوت كردم اما دعوت من جز فرار از ( حق ) بر آنها نيفزود ، و من هر زمان آنها را دعوت كردم كه ( ايمان بياورند و ) تو آنها را بيامرزى ، آنها انگشتان خويش را در گوشها قرار داده ، و لباسهايشان را بر خود پيچيدند و در مخالفت اصرار و لجاجت ورزيدند ، و شديداً استكبار كردند » . ( قالَ رَبّ انِّى دَعَوْتُ قَوْمِى لَيْلًا وَ نَهارَاً فَلَمْ يَزِدْهُمْ دُعائِى الّا فِراراً وَ انِّى كُلَّما دَعَوْتُهُمْ لِتَغْفِرَلَهُمْ جَعَلُوا اصابِعَهُمْ فِى آذانِهِمْ وَ اسْتَغْشَوا ثِيابَهُمْ وَ اصَرُّوا وَ اسْتَكْبَرُوا اسْتِكْباراً ) .\r\nاين چه تعصب و لجاجتى است كه انسان براى آن كه حرف حق را نشنود ، انگشت در گوش خود بگذارد و براى اين كه چهرهء حق طلبان را نبيند لباسش را بر خود بپيچد ، و همچون كبك سر به زير برف كند ، و از حق بگريزد .\r\nحق گريزى و حق ستيزى نيز حسابى دارد و آنها بىحساب در اين راه مىدويدند و عاملى جز لجاجت و تعصّب و استبداد نداشتند .\r\nچگونه انسان بيمار ممكن است از طبيب خود بگريزد و گرفتار در ظلمات ، پشت به چراغ كند ، و غريق در گرداب ، دست نجات دهندهء خود را عقب بزند ، اين چيزى است كه راستى حيرت هر كس را بر مىانگيزد ولى لجاج و عناد و استكبار ، از اين چهره‌ها بسيار دارد .\r\nدر ميان پيامبران الهى هيچ كس به اندازهء نوح عليه السلام قوم خود را دعوت نكرد ، نهصد و پنجاه سال گفت و گفت و اصرار و تأكيد كرد ، و ليل و نهار كه ممكن است اشاره به حضور در جلسات خصوصى آن‌ها در شبها و در جلسات عمومى آن‌ها در روزها باشد ، دعوت روشنگرانهء خود را ادامه داد ، ولى جز گروه اندكى ايمان نياوردند و به گفتهء بعضى به طور متوسط هر دوازده سال تنها يك نفر ايمان آورد .\r\nتعبير به « وَجَعَلُوا اصابِعَهُمْ فِى آذانِهِمْ ؛ انگشت‌هايشان را در گوششان گذاشتند » با اين كه انسان نوك انگشت را براى نشنيدن در گوش مىگذارد شايد اشاره به شدّت\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nحق‌گريزى آنها است ، گويى مىخواستند تمام انگشت را در گوش كنند تا سخن حق را نشنوند .\r\nتعبير به « فَلَمْ يَزِدْهُمْ دُعائى الّا فِراراً ؛ دعوت من جز فرار بر آنها نيفزود » نشان مىدهد كه دعوت نوح عليه السلام در آنها نتيجهء معكوس داشت ، آرى افراد لجوج و عنود و مستكبر هنگامى كه صداى حق طلبان را مىشنوند ، بر لجاجت خود مىافزايند ، همچون مزبله‌اى كه آب باران در آن فرو ريزد كه عفونت آن گسترده‌تر مىشود .\r\n* * * در پنجمين آيه اشاره به لجاجت قوم ابراهيم عليه السلام و بت پرستان بابل است هنگامى كه ابراهيم عليه السلام با دليلى دندان شكن بىاعتبارى خدايان ساختگى و موهوم آنها را ثابت كرد و بعد از شكستن همهء بتها - بجز بت بزرگ - از آنها - خواست كه از بت بزرگ بپرسند چه كسى اين بلا را بر سر ساير بتها آورده ، آنها يك لحظه بيدار شدند و خود را در درون جان ملامت و سرزنش كردند ، همان بيدارى كه اگر ادامه مىيافت ، آنها را از خط شرك به توحيد مىكشانيد ولى ناگهان تعصّب و لجاجت آنها گل كرد ، و آن‌گونه كه قرآن مىگويد : « سپس بر سرهاشان واژگونه شدند ( اشاره به اين كه حكم وجدان را فراموش كردند و گفتند ) تو مىدانى كه اينها سخن نمىگويند » ( ثُمَّ نُكِسُوا عَلى رُؤُوسِهِمْ لَقَدْ عَلِمْتَ ما هؤُلاءِ يِنْطِقُون ) .\r\nابراهيم عليه السلام گفت : « آيا جز خدا چيزى را مىپرستيد كه نه سودى براى شما دارد و نه زيانى ؟ اف بر شما و بر آنچه غير از خدا پرستش مىكنيد ، آيا عقل نداريد ؟ » ( قالَ افَتَعبُدُونَ مِنْ دُونِ اللَّهِ مالا يَنفَعُكُمْ شَيئاً وَ لا يَضُرُّكُمْ افٍّ لَكُمْ وَ لِما تَعْبُدونَ مِنْ دُونِ اللّهِ افَلا تَعقِلُون ) .\r\nاگر انسان ، لجوج و متعصّب نباشد هنگامى كه با چشم خود مىبيند آنچه را پناهگاه مشكلات خود مىشمرد ، و در حوادث سخت و روزهاى گرفتارى و طوفانى به آن پناه مىبرد ، اكنون چنان ذليل و درمانده شده كه حتّى شكنندهء خود را نمىتواند معرّفى كند تا عابدان به يارى معبود برخيزند ، و بندگان به يارى خدايان ،\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nنبايد براى هميشه از خواب غفلت بيدار شود ، و اين افكار خرافى و اعتقادات سخيف را از مغز خود بيرون بريزد .\r\nآرى لجاجت و تعصّب ، حجاب سخت و سنگينى است تا آنجا كه انسان را از واضح‌ترين مسايل بى خبر مىكند .\r\nجالب اين كه در آيهء نخست مىگويد : « فَرَجَعُوا الى انْفُسِهِمْ ؛ آنها بازگشت به عقل و وجدان خود كردند » . تعبيرى كه حكايت از بيدارى و هوشيارى مىكند ، ولى در آيهء بعد مىگويد : « ثُمَّ نُكِسُوا عَلَى رُؤُوسِهِمْ ؛ آنها بر سرهاشان واژگون شدند » . تعبيرى كه حاكى از عقب گردى جاهلانه و غير منطقى و خالى از فكر و انديشه است .\r\n* * * در ششمين آيه سخن از لجاجت بنى اسرائيل است ، لجاجتى بى نظير و كم سابقه يا بىسابقه ، در اين آيه و آيات قبل از آن ، اشاره به داستان قتل مشكوكى كه در بنى اسرائيل رخ داد مىكند ، قتلى كه نزديك بود طوايف بنى اسرائيل را به جان هم بيندازد ، و سبب جدال و خونريزى عظيمى شود .\r\nموسى عليه السلام فرمود : من به فرمان خدا قاتل را به شما معرفى مىكنم ، گاوى را ذبح كنيد و بخشى از بدن آن را به پيكر مقتول بزنيد خودش قاتل را معرّفى مىكند .\r\nاين پيشنهاد عجيب مايهء حيرت همهء بنى اسرائيل شد و در عين حال مايهء اميدوارى ، جاى اين داشت كه هر چه زودتر بروند و دستور موسى عليه السلام را اجرا كنند و به غائله پايان دهند ، ولى با نهايت شگفتى شروع به اشكال تراشى و لجاجت كردند ، گاهى گفتند سنّ اين گاو چقدر بايد باشد ؟ و گاهى پرسيدند رنگ آن چه باشد ؟ گاه از نوع آن پرسيدند و گاه از كار آن ؛ و به خاطر اين سؤالات بى جا شانس پيدايش گاو مورد نظر را لحظه به لحظه كمتر ساختند ، و سرانجام با زحمت زياد و جستجوى بسيار گاوى را با آن اوصاف يافتند و به قيمت بسيار گزافى خريدند ، در حالى كه اگر همان اول هر گاوى به دستشان مىافتاد ذبح مىكردند ، مشكل حل بود ، چرا كه اگر « مأمورٌ به » قيد و شرطى داشت مىبايست در مقام حاجت بيان شود ، همان گونه كه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاصوليون گفته‌اند : « تأخير بيان از وقت حاجت قبيح است » . در واقع اين سؤالات و موشكافىهاى پى در پى ، نشان مىدهد كه آنها به حكمت پروردگار ايمان نداشتند ، زيرا خداوند حكيم آنچه از شرايط لازم باشد خودش بيان مىكند ، نياز به سؤال ندارد ، شايد بنى اسرائيل مىخواستند با اين بهانه جويىها و لجاجت‌ها ، موسى عليه السلام شرايطى را پيشنهاد كند كه اصلًا چنين گاوى پيدا نشود تا به ماجراجويى خود ادامه دهند ، قرآن در آيهء فوق مىفرمايد : « ( به خاطر بياوريد ) هنگامى را كه موسى عليه السلام به قوم خود گفت خداوند به شما دستور مىدهد ، ماده گاوى را ذبح كنيد ( و قطعه‌اى از بدن آن را به مقتولى كه قاتل او شناخته نشده بزنيد تا زنده شود ، و قاتل خويش را معرّفى كند و غوغا خاموش گردد ) گفتند : آيا ما را مسخره مىكنى ؟ ( موسى گفت ) به خدا پناه مىبرم از اين كه از جاهلان باشم » . ( وَ اذْ قالَ مُوسَى لِقُوْمِهِ انَّ اللَّهَ يَأمُرُكُمْ انْ تَذْبَحُوا بَقَرةً قالُوا اتَتَّخِذُنا هُزُواً قالَ اعُوذُ بِاللَّهِ انْ اكُونَ مِنَ الْجاهِليِنَ ) .\r\nبا اين كه آيات اين سوره به خوبى نشان مىدهد كه اختلاف و نزاع در ميان بنى اسرائيل براى پيدا كردن قاتل بسيار بالا گرفته بود ، و روى اين حساب مىبايست هر چه زودتر دستور موسى عليه السلام كه از سوى خداوند به آنها ابلاغ شد براى پيدا كردن قاتل اجرا شود ، ولى با اين حال لجاجت و خيره‌سرى و بهانه‌جويى بنى اسرائيل اجازه نمىداد موضوع خاتمه يابد و آن‌قدر سؤال كردند و خداوند هم بر آنها سخت گرفت كه عملًا پيدا كردن چنان گاوى به صورت مسألهء پيچيده و بغرنجى در آمد ، گاوى كه ماده باشد ، زرد يكدست و كاملًا خوشرنگ ، نه پير از كار افتاده ، نه زياد جوان ، گاوى كه نه شخم زده باشد و نه براى زراعت با آن آب كشى كرده باشند ، و هيچ گونه عيب و نقص و رنگ ديگرى نيز نداشته باشد . بديهى است پيدا كردن چنين گاوى امر ساده‌اى نبود ، ولى يك جمعيّت لجوج و بهانه گير بايد كفّاره لجاجت و بهانه‌جويى خود را بدهد ، ناچار براى پيدا كردن چنين گاوى به همه جا سر زدند و هنگامى كه آن را پيدا كردند مجبور شدند به قيمت بسيار گزافى خريدارى كنند ، سپس آن را ذبح نموده بخشى از بدن گاو مذبوح را بر بدن مقتول زدند و او به اعجاز الهى زنده شد و قاتل خود را معرفى كرد .\r\n* * *\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nهفتمين بخش از آيات نيز دربارهء لجاجت عجيب بنى اسرائيل است آنجا كه اطراف موسى عليه السلام را گرفتند و به اصطلاح معروف دو پاى خود را در يك كفش كردند و گفتند : « اى موسى ! ما هرگز به تو ايمان نخواهيم آورد مگر اين كه ترتيبى دهى كه خدا را آشكارا با چشم خود ببينيم » ( وَ اذْ قُلْتُمْ يا مُوسَى لَنْ نُؤْمِنَ لَكَ حَتَّى نَرَى اللَّهَ جَهْرَةً ) .\r\nظاهراً آنها مىدانستند خدا جسم نيست و مكان و جهت ندارد ، ولى اين سخن را از سر لجاجت و طغيان و سركشى و استكبار به موسى عليه السلام گفتند ، خداوند نيز براى اين كه عدم امكان رؤيت خدا را آشكارتر و ظاهرتر سازد ، و نيز اين لجوجان را گوشمالى دهد ، به آنها دستور داد هفتاد نفر از بزرگان قوم خود را برگزينند كه همراه موسى عليه السلام به كوه طور روند و پاسخ اين درخواست عجيب خود را در آنجا بشنوند و براى بقيه بازگو كنند . هنگامى كه به كوه طور آمدند ، موسى عليه السلام از طرف آن‌ها تقاضاى مشاهده كرد و عرضه داشت پروردگارا خودت را به من نشان ده تا با چشم تو را ببينم ، خطاب آمد كه هرگز مرا نخواهى ديد ولى نگاهى به كوه كن ، ما جلوه‌اى از جلوات ذات خود را ( به صورت صاعقه‌اى ) بر كوه مىفرستيم اگر كوه در مقابل اين جرقّه كوچك تاب مقاومت را نداشت ، فكر رؤيت خدا را از مغز خود بيرون كنيد .\r\nصاعقهء عظيمى درگرفت ، صداى مهيب آن فضا را پر كرد ، زلزلهء عجيبى در كوه افتاد ، صخره‌هاى بزرگ متلاشى شدند و بنى اسرائيل از وحشت قالب تهى كردند و جان باختند ، تنها موسى عليه السلام زنده ماند و او هم بيهوش شد همان گونه كه قرآن در ذيل آيهء بالا در يك اشاره كوتاه مىفرمايد : « صاعقه شما را فرا گرفت در حالى كه نگاه مىكرديد » ( و به دنبال آن همگى از وحشت جان باختيد ) ( فَاخَذَتْكُمُ الصَّاعِقَةُ وَ انْتُمْ تَنْظُرُونَ ) .\r\nهنگامى كه موسى عليه السلام به هوش آمد ، براى اين كه مشكلى پيش نيايد از خداوند تقاضاى بازگشت آنها را به دنيا كرد ، و عرضه داشت خداوندا ما را به كارهاى اين سفيهان بنى اسرائيل مجازات مكن .\r\nدعاى موسى عليه السلام اجابت شد و همگى به حيات و زندگى مجدد باز گشتند ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nهمان گونه كه قرآن در آيهء بعد مىفرمايد : « شما را پس از مرگتان حيات بخشيديم شايد شكر نعمت او را بجاى آوريد » ( ثُمَّ بَعَثْناكُمْ مِنْ بَعدِ مَوْتِكُمْ لَعَلَّكُمْ تَشْكُرُونَ ) .\r\nاز آنچه در بالا گفته شد به خوبى روشن شد كه هرگز حضرت موسى عليه السلام اين تقاضا را از سر ميل و خواسته خود نكرد ، بلكه مأمور بود تقاضاى بنى اسرائيل را در پيشگاه خدا تكرار كند ، تا هم يك درس علمى به آنها داده شود و بفهمند جايى كه تاب مشاهدهء صاعقه يعنى يك جرقهء كوچك در معيار آفرينش را ندارند چگونه تقاضاى مشاهدهء پروردگار را دارند ؟ و هم مجازات و گوشمالى باشد براى اين سركشان لجوج كه بيهوده در برابر يك امر محال اصرار و پافشارى نكنند .\r\nدر هشتمين بخش از آيات ، باز سخن از لجاجت بنى اسرائيل است هنگامى كه خداوند آنان را بر دشمنانشان پيروز كرد ، و شرّ فرعون و فرعونيان قطع شد به سوى سرزمين مقدّس يعنى بيت المقدس كه آرزوى آنها وصول به آن بود حركت كردند هنگامى كه به نزديك بيت المقدس رسيدند از سوى خداوند به آنها فرمان داده شد وارد اين سرزمين شويد و از مشكلات آن نترسيد ، ولى آنها به موسى عليه السلام گفتند : در اين سرزمين جمعيتى زورمند ( به نام عمالقه ) زندگى مىكنند و تا آنها از آنجا خارج نشوند ما وارد آن نخواهيم شد . بعضى از مؤمنان راستين به آنها توصيه كردند شما از عمالقه نترسيد ، وارد دروازهء شهر شويد ، همين كه وارد شويد ، به فرمان و عنايات الهى پيروز خواهيد شد .\r\nولى بنى اسرائيل همچنان به لجاجت خود ادامه دادند ، و همان گونه كه در آيهء مورد بحث مىخوانيم گفتند : « اى موسى ( اين فكر را از مغز خود بيرون كن ) ما هرگز وارد شهر نخواهيم شد ، تو خودت و پروردگارت ( كه وعده پيروزى داده است ) برويد ( با عمالقه ) بجنگيد ( هنگامى كه پيروز شديد به ما خبر كنيد ) ما در اينجا نشسته‌ايم » ( قالُو يا مُوسَى انّا لَنْ نَدْخُلَها ابداً مادامُوا فِيْهَا فَاذْهَبْ انْتَ وَ رَبُّكَ فَقاتِلا انَّا هيُهنا قاعِدُونَ ) .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nدر اينجا نيز بنى اسرائيل ثمرهء تلخ و شوم لجاجت خود را چشيدند و خداوند پيروزى بر دشمن و ورود در بيت المقدس را چهل سال به تأخير انداخت و در اين چهل سال در بيابان‌هاى نزديك بيت المقدس سرگردان شدند كه به خاطر سرگردانى آنها آن سرزمين « تَيْه » ناميده شد ( تيه به معنى سرگردانى است ) و اين بيابان بخشى از صحراى « سيناء » بود .\r\nنكته قابل توجه اين كه لجاجت و سرسختى آنها سبب شد كه حتى به ساحت قدس پروردگار اهانت كنند ؛ جملهء « فَاذْهَبْ انْتَ وَ رَبُّكَ فَقاتِلا انَّا ههُنا قاعِدُوْنَ » در واقع نوعى استهزاء و اهانت آشكار است ، ولى افراد نادان و خودخواه و لجوج از اين گفته‌ها بسيار دارند .\r\nدر واقع سرگردانى چهل ساله در بيابان ، يك حكمت و لطف الهى بود كه نسل زبون و ذليلى - كه در مصر پرورش يافته بود و كار مستمر فكرى و فرهنگى موسى عليه السلام نتوانست به كلّى آنها را دگرگون سازد - از صحنه اجتماع بيرون روند و نسل ديگرى كه در دل بيابان و در ميان انبوه مشكلات و در فضايى باز متولّد شده بودند پرورش يابند و بدين گونه تصفيهء درونى در اين قوم صورت گرفت و مردانى كه بتوانند سرزمين مقدس را از چنگال دشمنان آزاد و حكومت الهى را در آن برقرار سازند پرورش يابند و در واقع اين مجازات نيز نوعى لطف و مرحمت بود و بسيارى از مجازاتهاى الهى چنين است .\r\n* * * در نهمين بخش از آيات سخن از قوم فرعون است كه خداوند آيات و نشانه‌ها و معجزات بزرگى براى هدايت آنها فرستاد كه در قرآن عدد اين معجزات بزرگ به عنوان « تسع آيات » « 1 » ( نه معجزهء مهم ) آمده است ، ولى آنها كه در لجاجت دست كمى از بنى اسرائيل نداشتند ، مرتب بهانه جويى مىكردند ، سرانجام چنين گفتند : « اى\r\n\r\n\r\n","description":"","footnote":"\r\n( 1 ) . اسراء ، آيهء 101 .\r\n","page_name":" 47 ","page_number":47},
  {"content":"\r\n\r\nمرد ساحر ! پروردگارت را به خاطر عهدى كه با تو كرده بخوان ( تا ما را از اين درد و رنج‌هايى كه به آن گرفتار شده‌ايم برهاند ) در اين صورت ما هدايت خواهيم شد ( و به تو ايمان مىآوريم ) - اما هنگامى كه عذاب را از آنها بر طرف ساختيم آنها پيمان‌شكنى كردند ، و هرگز ايمان نياوردند » ( وَ قالُوا يا ايُّهَا السَّاحِرُ ادْعُ لَنا رَبَّكَ بِما عَهِدَ عِنْدَكَ انَّنا لَمُهْتَدُونَ - فَلَمَّا كَشَفْنا عَنْهُمُ الْعَذابَ اذا هُمْ يَنْكُثُونَ ) .\r\nتعبيرات آيه كاملًا نشان مىدهد كه همهء اين سخنان از سر لجاجت بود ؛ از يك سو موسى عليه السلام را ساحر مىخواندند و در عين حال دست به دامن او براى رهايى از بلا مىزنند ، تعبير ربّك ( پروردگار تو و نه پروردگار ما ) نشانهء ديگرى از اين لجاجت است . قول مؤكّد در مورد ايمان به موسى عليه السلام كه در جملهء « انّنا لمهتدون » كاملًا آشكار است ، و تعبير « ينكثون » كه به صورت فعل مضارع آمده و نشان مىدهد بارها پيمان بستند و شكستند همه بيانگر لجاجت قوم فرعون است .\r\nو سرانجام آنها نيز به جريمهء لجاجت خود گرفتار شدند ، و خداوند همهء سران و نفرات كارآمد آنها را در ميان امواج دريا غرق كرد ، و اين است نتيجهء لجاجت « 1 » .\r\n* * * دهمين و آخرين بخش از اين آيات ناظر به لجاجت مشركان عرب است ، آنها اصرار داشتند كه با انواع بهانه جويىها از قبول دعوت پيغمبر اسلام صلى الله عليه و آله كه آميخته با انواع معجزات بود سرباز زنند ، با اين كه اگر روح حق‌طلبى بر آنها حاكم بود يكى از اين معجزات بزرگ و از جمله خود قرآن مجيد كه معجزهء جاويدان خاتم انبياء است براى آنها كافى بود ولى آنها پيوسته پيشنهاد تازه‌اى مىكردند و معجزهء جديدى مىخواستند ولى باز هم ايمان نمىآوردند .\r\nاين آيات نشان مىدهد كه آنها لجاجت را به آخرين حد رسانده بودند .\r\nمىفرمايد : « آنها گفتند ما هرگز به تو ايمان نمىآوريم تا چشمه‌اى از اين سرزمين\r\n\r\n\r\n","description":"","footnote":"\r\n( 1 ) . نظير همين تعبيرات بلكه با شرح بيشتر در سورهء اعراف ، آيات 131 تا 135 آمده است .\r\n","page_name":" 48 ","page_number":48},
  {"content":"\r\n\r\n( خشك و سوزان ) براى ما خارج سازى - يا باغى از نخل و انگور در اختيار داشته باشى ، و نهرها در لابلاى آن جارى كنى - يا قطعات سنگهاى آسمانى را - آن‌چنان كه مىپندارى - بر سر ما فرود آورى يا خدا و فرشتگان را در برابر ما حاضر سازى يا خانه‌اى پر نقش و نگار از طلا داشته باشى يا به آسمان بالا روى حتّى به آسمان رفتنت نيز ايمان نمىآوريم مگر آنكه نامه‌اى ( از سوى خدا ) بر ما نازل كنى كه آن را بخوانيم » ( وَ قالُوا لَن نُؤْمِنَ لَكَ حَتَّى تَفْجَرَ لَنا مِنَ الْأرْضِ يَنُبُوعاً . . . اوْ تَرْقى فِى السَّماءِ وَلَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَئُهُ . . . ) .\r\nاين سخنان كه نشانه‌هاى بهانه جويى و لجاجت در آن كاملًا نمايان است حاكى از يك نكته انحرافى ديگرى نيز بود ، و آن اين كه نشان مىداد آنها چنين تصوّر مىكردند كه پيامبر عليه السلام مىگويد : من فعّال ما يشاء هستم و بر تمام جهان هستى حاكميّت دارم ، در حالى كه معجزات هميشه به فرمان خدا است و آن‌گونه كه خدا بخواهد نازل مىشود ، و لذا در پايان اين آيات چنين مىخوانيم : « اى پيغمبر بگو ! منزه است پروردگارم ( از اين گفتگوهاى شما ) مگر من جز بشرى هستم كه فرستادهء خدا مىباشم » ( قُلْ سُبْحانَ رَبِّى هَلْ كُنْتُ الَّا بَشَراً رَسُولًا ) .\r\nشأن نزول آيات نشان مىدهد كه گروهى از مشركان مكه و در رأس آنها « وليد بن مغيره و ابوجهل » در كنار خانهء كعبه اجتماع كردند ، و پيرامون كار پيامبر صلى الله عليه و آله سخن مىگفتند ، سرانجام چنين نتيجه گرفتند كه بايد كسى به سراغ محمد صلى الله عليه و آله برود ، و به او پيشنهاد كند كه با او در اين جنگ بيايد و با ما سخن بگويد ، پيامبر صلى الله عليه و آله به اميد آن كه شايد آمادهء پذيرش حق شده‌اند فوراً به سراغ آنها شتافت ولى با سخنان بالا روبرو شد ، به‌اضافهء مطالب بىاساس و اهانت‌آميز ديگر .\r\nبه يقين اگر آنها به دنبال حق و در جستجوى حقيقت بودند پيامبر صلى الله عليه و آله موظّف بود به خواستهء آنها عمل كند و حد اقل يكى از اين معجزات را به آنها ارائه دهد ولى آنان بارها معجزاتى از پيامبر اسلام صلى الله عليه و آله ديده بودند و نپذيرفته بودند و تازه در همين تقاضا نيز خودشان اعتراف مىكنند كه اگر پيامبر صلى الله عليه و آله به عنوان معجزه در پيش چشم آنها به آسمان برود باز ايمان نخواهند آورد مگر اين كه نامه‌اى از سوى خدا\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبراى آنها بياورد ، تازه اگر چنين كارى را پيامبر صلى الله عليه و آله مىكرد نيز به احتمال قوى ايمان نمىآوردند ، چرا كه سابقهء آنها بهترين گواه لجاجت و بهانه جويى است ؛ سوابق آنها نشان مىدهد وقتى كه در برابر قوىترين معجزات قرار مىگرفتند فوراً مىگفتند :\r\nاين كار سحر است و اين مرد ساحر ، و با اين اتّهام واهى به سادگى از كنار معجزات مىگذشتند .\r\n* * * از مجموع آيات بالا مىتوان به خوبى اين نكته را دريافت كه مسألهء لجاجت و بهانه جويى در تمام طول تاريخ بشر از آغاز خلقت تا كنون هميشه يكى از موانع مهم راه حق بوده است و يكى از مشكلات بزرگ انبياء را وجود اين صفت رذيله در عمق جان اقوام پيشين تشكيل مىداده است و اگر انسان بخواهد به حق برسد قبل از هر كار بايد اين خوى زشت و رذيلهء اخلاقى را از وجود خود ريشه كن سازد .\r\n\r\nلجاجت و بهانه جويى در روايات اسلامى\r\nدر فصل نهم اين كتاب به بحث‌هاى مربوط به تعصّب و لجاجت پرداختيم و آيات و روايات و بحث‌هاى مربوط به لجاجت را كه ناشى از تعصب‌هاى جاهلانه و تقليدهاى كوركورانه مىشود روشن ساختيم ، در بحث كنونى سخن از بهانه جويى و لجاجت است و به تعبير ديگر پافشارى كردن روى يك مسأله غلط ، نه به خاطر تعصّب‌هاى قومى و تقليد كوركورانه ، بلكه به خاطر خوى بهانه جويى كودكانه‌اى كه در بعضى از افراد ديده مىشود كه بدون هيچ دليل منطقى در برابر حق تسليم نمىشوند و براى فرار از حق دنبال بهانه‌اى مىگردند .\r\nهمان گونه كه در آيات گذشته ديديم اين رذيلهء اخلاقى در بسيارى از اقوام بوده و به خاطر همان از سعادت محروم گشتند و در گرداب بدبختى افتادند ، در احاديث اسلامى نيز بحث گسترده‌اى در اين زمينه ديده مىشود .\r\n1 - در حديثى از پيامبر اكرم صلى الله عليه و آله مىخوانيم : « الْخَيْرُ عادَةٌ وَ الشَرُّ لَجاجَةٌ ؛ كارهاى\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nنيك تدريجاً به صورت عادت در مىآيد ، ولى كارهاى شرّ و بد ناشى از لجاجت است » . « 1 »\r\n2 - در حديثى از امير مؤمنان على عليه السلام مىخوانيم : « ايَّاكَ وَ مَذْمُومَ اللَّجاجِ فَانَّه يُثِيرُ الْحُرُوْبَ ؛ از لجاجت مذموم و نكوهيده بپرهيز كه مايهء بروز جنگها است » . « 2 »\r\nتعبير به لجاجت مذموم اشاره به اين است كه گاهى انسان در كارهاى خير اصرار مىورزد و به صورت منطقى پافشارى مىكند ، بى شك اين اصرار و پافشارى كار بسيار خوبى است و سرچشمهء پيروزى و موفقيت .\r\nولى اصرار و پافشارى لجوجانه و بهانه‌جويانه كه از آن تعبير به « مذموم اللجاج » در حديث فوق شده است ، سبب تحريك همين حس در ديگران مىگردد و ادامهء آن به جنگ و خونريزى مىكشد .\r\n3 - در حديث ديگرى از همان حضرت مىخوانيم : « جِماعُ الشَّرِّ اللَّجاجُ وَ كَثْرَةُ الْمُماراةِ ؛ كانون شرّ و فساد همان لجاجت و بحث و جدال تعصّب‌آميز است » . « 3 »\r\nدر واقع بسيارى از مشكلات و مصائب اجتماعى ، سرچشمه‌اى جز همين امور ندارد ، از يك سو گروهى به بحث و جدل و لجاجت بر مىخيزند ، و از سوى ديگرى ، گروهى ديگر نيز بر اثر جهل و نادانى و خودخواهى همين راه را ادامه مىدهند ، ناگهان آتش نزاع شعله‌ور مىشود ، و هر دو گروه بىآنكه هدفى را دنبال كنند به جان هم مىافتند ، در حالى كه اگر يك طرف بر سر عقل بيايد و كمى خويشتن دارى به خرج دهد جلو مفاسد عظيمى گرفته مىشود .\r\n4 - در حديث ديگرى از همان امام بزرگوار مىخوانيم كه در مذمّت اين خوى زشت فرمود : « خَيْرُ الْاخَلاقِ ابْعَدُها عَنِ اللَّجاجِ ؛ بهترين اخلاق ، اخلاقى است كه از لجاجت دور تر باشد » . « 4 »\r\nاز اين تعبير استفاده مىشود كه روح لجاجت و بهانه جويى با تمام صفات رذيله پيوند دارد ، يا در آنها مؤثر است و يا از آنها متأثر مىباشد .\r\n\r\n\r\n","description":"","footnote":"\r\n( 1 ) . سنن ابن ماجه ، حديث 221 ، ميزان الحكمه ، حديث 18114 .\r\n( 2 ) . شرح فارسى غرر الحكم ، جلد 2 ، صفحه 298 .\r\n( 3 ) . همان مدرك ، جلد 3 ، صفحه 376 .\r\n( 4 ) . شرح فارسى غرر الحكم ، جلد 3 ، صفحه 425 .\r\n","page_name":" 51 ","page_number":51},
  {"content":"\r\n\r\n5 - و نيز از آن حضرت نقل شده است كه در همين رابطه فرمود : « لا مَرْكَبَ اجْمَحُ مِنَ اللَّجاجِ ؛ هيچ مركبى سركش‌تر از لجاجت نيست » . « 1 »\r\nاين تعبير نشان مىدهد كه لجاجت انسان را به واديهايى مىكشاند كه صاحب آن نيز در انتظارش نيست ، گاه او را به دروغ ، گاهى به تكبّر ، گاهى به خدعه و نيرنگ و گاه به جنگ و جدال ، كه در روايات سابق به آن اشاره شد .\r\n6 - در حديثى از امام صادق عليه السلام مىخوانيم هنگامى كه موسى بن عمران عليه السلام مىخواست از استاد و معلّمش خضر عليه السلام جدا شود از او تقاضاى پند و اندرز كرد ، از جمله توصيه‌هاى خضر عليه السلام اين بود : « ايَّاكَ وَ اللَّجاجَةَ اوْ تَمْشِى فِى غَيْرِ حاجَةٍ اوْ انْ تَضْحَكَ مِنْ غَيرِ عَجَبٍ وَاذْكُرْ خَطِيئَتِكَ وَ ايّاكَ وَ خَطايا النَّاسِ ؛ از لجاجت بپرهيز و همچنين از گام برداشتن در طريقى كه نياز تو در آن نيست ( دخالت در امورى كه با تو ارتباط ندارد ) و همچنين از خنده‌هاى بى معنى ، و همواره به ياد گناهان خويش باش و از بررسى گناهان مردم بپرهيز » . « 2 »\r\nدر اين حديث لجاجت همرديف گام‌هاى بى هدف و دخالت در امورى كه ارتباطى به انسان ندارد قرار داده شده و اين نشان مىدهد لجوج هرگز تابع منطق نيست .\r\n7 - اين بحث را با حديث پر معناى ديگرى از على عليه السلام پايان مىدهيم آنجا كه فرمود : « مَنْ لَجَّ وَ تَمادَى فَهُوَ راكِسٌ الَّذِى رانَ اللَّهُ عَلَى قَلْبِهِ وَ صارَتْ دائِرَةُ السّوُءِ عَلَى رَأْسِهِ ؛ كسى كه لجاجت كند و اين راه را همچنان ادامه دهد ، او كسى است كه فكرش وارونه مىشود و خداوند زنگار بر قلبش مىنهد و بديها و بدبختىها بر گرد وجود او دور مىزند » . « 3 »\r\nبه هر حال احاديث در نكوهش اين رذيلهء اخلاقى بسيار است و آنچه در بالا آمد نمونهء بارزى از آن احاديث است كه نشان مىدهد اين خوى زشت از آن رذايلى است كه صاحبش را بدبخت و بيچاره مىكند ، از حق دور مىسازد ، به باطل نزديك مىكند و به سرنوشت دردناكى كه در انتظارش نيست گرفتار مىسازد .\r\n\r\n\r\n","description":"","footnote":"\r\n( 1 ) . همان ، جلد 6 ، صفحهء 395 .\r\n( 2 ) . سفينة البحار ، مادهء لجّ .\r\n( 3 ) . نهج البلاغه ، نامهء 58 .\r\n","page_name":" 52 ","page_number":52},
  {"content":"\r\n\r\n\r\nانگيزه‌ها و پيامدهاى بهانه‌جويى و لجاجت\r\nاز آنجا كه اين خلق و خو در زمرهء اخلاق كودكان است سرچشمهء آن قبل از هر چيز ، جهل و نادانى و كوته فكرى است ، افراد عاقل و فهميده كه داراى فكرى عميق هستند هميشه تابع منطق و استدلالند ، هرگاه كسى با برهان منطقى براى آنها ثابت كند ، كارى را كه ساليان دراز انجام مىدهند اشتباه است همان ساعت از آن باز مىگردند ، ولى افراد كوته فكر و جاهل و نادان به آسانى از راه و روشى كه به آن عادت كرده‌اند باز نمىگردند ، و تمام استدلالات منطقى در برابر آنها بى رنگ و بىاثر است .\r\nيكى ديگر از علل و انگيزه‌هاى آن سرزنش‌هاى بىموردى است كه از خارج بر كسى تحميل مىشود ، هرگاه كسى را نسبت به كار خلافى كه انجام داده است ملامت كنند و در راه ملامت ، طريق افراط را نپويند و ملامت آميخته با لطف و محبّت باشد ، غالباً سبب بيدارى و بازگشت به طريق حق مىشود ، ولى اگر ملامت و سرزنش از حد بگذرد ، و توأم با خشونت و يا در انظار عموم باشد غالباً افراد خطاكار را بر سر لج مىآورد ، و آنها براى اين كه اثبات كنند كار خلافى را انجام نداده‌اند و ملامت‌ها بىمورد است بر سر حرف خود و ادامهء راه خويش پافشارى مىكنند و تدريجاً كار به جايى مىرسد كه باور مىكنند كار خوبى انجام مىدهند ، و بايد آن را ادامه داد ، از همين رو در حديثى از امير مؤمنان على عليه السلام مىخوانيم « الِاْفراطُ فى الْمَلامَةِ يَشُّبُ نِيْرانَ اللّجاجَةِ ؛ زياده‌روى در ملامت و سرزنش ، آتش لجاجت را شعله‌ور مىكند » . « 1 »\r\nسوّمين عامل پيدايش اين صفت ، احساس حقارت است ، عقدهء حقارت سبب مىشود كه افراد زير بار ديگران نروند و براى اثبات شخصيت خويش گوش به حرف هيچ كس ندهند ، سخنان منطقى را نپذيرند و بر پندار و رفتار و گفتار باطل خويش اصرار و پافشارى كنند در حالى كه افراد با شخصيت خود را بى نياز از اين كارهاى خلاف مىبينند به راحتى در برابر منطق و برهان تسليم مىشوند ، و هرگز بر خطاهاى خود اصرار نمىورزند .\r\n\r\n\r\n","description":"","footnote":"\r\n( 1 ) . بحار الانوار ، جلد 74 ، صفحهء 212 .\r\n","page_name":" 53 ","page_number":53},
  {"content":"\r\n\r\nضعف اراده و عدم شخصيت در انتخاب و تصميم‌گيرى را مىتوان عامل چهارمى براى لجاجت و بهانه‌جويى دانست ، بديهى است جدا شدن از برنامه‌هاى اشتباه آلود كه انسان مدّتها به آن خو گرفته ، و همچنين اعتراف به خطا و اشتباه كار ساده‌اى نيست ، و نياز به قوّت اراده و شجاعت دارد ؛ آنها كه از اين فضليت انسانى محرومند ، رو به لجاجت و بهانه‌جويى مىآورند .\r\nراحت‌طلبى را مىتوان عامل پنجم شمرد ، چرا كه ترك مسيرى كه انسان مدّتها داشته است هميشه آسان نيست ، غالباً مشكلاتى دارد ، كه با روحيّه افراد راحت‌طلب و عافيت خواه به يقين سازگار نيست .\r\nاينها عواملى بود كه مىتوان براى خوى زشت بهانه جويى و لجاجت ذكر كرد .\r\nآثار منفى اين خوى زشت نيز بر كسى پوشيده نيست زيرا از يك سو انسان را گرفتار مشكلات ناخواسته‌اى مىكند ، همان گونه كه در داستان گاو بنى اسرائيل آمده است كه آنها با لجاجت و بهانه جويى تكليف خودشان را ساعت به ساعت سخت‌تر كردند ، تا آنجا كه پيدا كردن گاوى به آن صفات كه بعد از اصرار و لجاجت تعيين شده بود ، هزينهء بسيار سنگينى داشت ، در حديثى آمده است كه آنها اموال خود را روى يكديگر گذاردند تا توانايى بر خريدن آن گاو پيدا كردند سپس نزد موسى عليه السلام آمدند و ناله و فرياد سردادند و گفتند اى موسى ! قبيلهء ما فقير شده و به گدايى افتاده است و به خاطر لجاجت ، ما دستمان از كم و بيش كوتاه شد و در اينجا موسى عليه السلام به آنها محبت كرد و دعايى به آنان آموخت تا در سايهء آن مشكلاتشان حل شود « 1 » .\r\nمحروم شدن از درك واقعيت‌ها كه زمينه ساز تكامل انسان است يكى ديگر از آثار منفى اين خوى زشت است چرا كه لجاجت و بهانه جويى به انسان اجازه نمىدهد خطاهاى خويش را اصلاح كند و در برابر واقعيت‌ها و حقايق ، سر تعظيم فرود آورد و به همين دليل از پيشرفت ، ترقى و تكامل باز مىايستد .\r\n\r\n\r\n","description":"","footnote":"\r\n( 1 ) . بحار الانوار ، جلد 13 ، صفحهء 272 .\r\n","page_name":" 54 ","page_number":54},
  {"content":"\r\n\r\nانزواى اجتماعى و پراكندگى مردم از گرد انسان سوّمين پيامد سوء اين خوى زشت است ، زيرا عموم مردم از افراد لجوج و بهانه جو متنفر و بيزارند و حاضر به همكارى با آنها نيستند ، اصولًا همكارى اجتماعى نياز به انعطاف و تذكر پذيرى دارد ، كارى كه از لجوج ساخته نيست .\r\nاضافه بر اين ، اين گونه اشخاص به سبك مغزى و نادانى در جامعه مشهور مىشوند ، و همين سوء سمعه ، آنها را به عقب مىراند و منزوىتر مىكند ، همان گونه كه در حديث معروف دعائم كفر ، از على عليه السلام نقل شده است كه فرمود : « وَ مَنْ نازَعَ فِى الرَأْىِ وَ خاصَمَ ، شَهُرَ بِالمَثَلِ ( بِالْفَشَلِ ) مِنْ طُولِ الِلّجاجِ ؛ كسى كه به دفاع شديد و لجوجانه از اعتقاد خود برخيزد و با مخالفان مخاصمه كند ، به خاطر لجاجتش مشهور به نادانى مىشود » . « 1 »\r\nكوتاه سخن اين كه خوى زشت لجاجت و بهانه جويى انسان را از خدا و خلق و حتى از خويشتن دور مىسازد ، و جز با ترك اين خوى زشت ، انسان نمىتواند از موقعيت و مكانت شايسته‌اى برخوردار شود .\r\n\r\nتفاوت استقامت و لجاجت !\r\nهرگاه انسان در طريق خير و مسير حق ايستادگى كند ، يكى از شايسته‌ترين كارها را انجام داده است ، و اين همان فضيلت صبر و استقامت است كه پيش از اين دربارهء آن بسيار سخن گفته‌ايم ، ولى اگر در طريق باطل و مسير نادرست بايستد و هيچ گونه انعطافى از خود نشان ندهد ، همهء مخالفان را در اشتباه بداند ، و خود را حق مطلق بپندارد ، و هرگز حاضر به اصطلاح خطاهاى خويش نباشد آن را لجاجت مىنامند كه از زشت‌ترين خوهاى زشت است .\r\n\r\nراه درمان لجاجت\r\nچنان كه مىدانيم درمان بيماريهاى اخلاقى و روانى به طور كلى از دو طريق است ،\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحه 119 .\r\n","page_name":" 55 ","page_number":55},
  {"content":"\r\n\r\nنخست از طريق علمى و بررسى پيامدهاى سوء آن رذيله اخلاقى ، و به اين طريق كسى كه آثار منفى بهانه‌جوئى و لجاجت را با تحليل عميق دريابد و بداند اين صفت رذيله انسان را از خدا و خلق خدا دور مىكند و راه تكامل را به روى او مىبندد و در اجتماع منزوى مىسازد و از درك حقايق محروم مىنمايد و در واقع حجاب ضخيمى است كه به روى عقل انسان مىافتد به يقين اين آمادگى در او پيدا مىشود كه از اين خوى زشت فاصله بگيرد و ريشه‌هاى گنديده آن را از سرزمين روح خود بركند .\r\nو نيز بداند كه لجاجت و بهانه‌جوئى با ايمان سازگار نيست همان گونه كه در حديثى از امام صادق عليه السلام مىخوانيم « سِتَّةٌ لا تَكُونُ فى المُؤمِنِ قيْلَ وَ ما هى ؟ قالَ العُسْرُ وَ النَّكْدُ وَ اللَجاجَةُ وَ الكِذْبُ وَ الْحَسَدُ وَ الْبَغىُ ؛ شش چيز است كه در افراد با ايمان وجود ندارد پرسيدند آن شش چيز كدام است ؟ فرمود : سخت‌گيرى و بخل و لجاجت و دروغ و حسد و ظلم » . « 1 »\r\nطريق ديگر مبارزه راهكارهاى عملى است ، يعنى هنگامى كه مقدمات ابراز اين صفت در او پيدا مىشود سعى كند فوراً از در تسليم درآيد و حق را پذيرا شود و از گوينده تشكر كند و اگر در ابتدا از خود سرسختى نشان داده عذرخواهى نمايد ، هرگز يك سخن را از سر لجاجت تكرار نكند و اگر يك بار بر زبان او جارى شد بلافاصله سكوت كند و خود را از وسوسهء شيطان به خدا بسپارد هنگامى كه چند بار اين برنامه را عملى كند تدريجاً از شدّت لجاجت او كاسته مىشود و با ادامه اين راه ريشه‌كن خواهد شد .\r\nبا افراد لجوج نشست و برخاست نكند و به جدال و مراء ننشيند و به بحث و مجادله نپردازد ، حالات بزرگان پيشين را مطالعه كند كه چگونه حرف حق را حتى از يك كودك يا غلام و برده مىپذيرفتند و اگر شاگردان آنها ايرادى مىگرفتند و ايراد را درست مىديدند با عنايت و احترام پذيرا مىشدند و از آنجا كه يكى از آثار يا يكى از\r\n\r\n\r\n","description":"","footnote":"\r\n( 1 ) . بحار الانوار ، جلد 64 ، صفحه 301 ، حديث 29 .\r\n","page_name":" 56 ","page_number":56},
  {"content":"\r\n\r\nانگيزه‌هاى آن رياكارى و جهل و نادانى است هر قدر در اصلاح خويش از اين دو صفت رذيله بكاهد از لجاجت او كاسته خواهد شد و نيز حالات اقوام پيشين را كه بر اثر لجاجت در برابر انبيا برخاستند و كفر را بر ايمان ترجيح دادند و سرانجام گرفتار عذاب‌هاى الهى شدند از نظر بگذراند و بداند پوئيدن راه لجاج سرانجامش همان است كه دامنگير آن اقوام كافر لجوج شد و اگر گرفتار عذاب الهى نشود در زندگى دنيا سخت به رنج و تعب مىافتد در داستان گاو بنى اسرائيل آمده است كه لجاجت در برابر دستور موسى عليه السلام سبب شد بنى اسرائيل هر چه داشتند به عنوان بهاى آن گاو با ويژگىهاى خاصش بپردازند تا آنجا كه گروهى از آنها به گدائى افتادند و نزد موسى عليه السلام رفتند و اعتراف كردند كه بخاطر لجاجت هرچه داشتيم از دست داديم براى ما دعا كن تا خداوند روزى ما را وسيع كند ! « 1 »\r\n\r\n\r\n","description":"","footnote":"\r\n( 1 ) . بحار الأنوار ، جلد 13 ، صفحه 272 .\r\n","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nكفران نعمت و سپاسگزارى\r\n\r\nاشاره\r\n« شكر نعمت » همان « قدر دانى از نعمت » است خواه به زبان باشد يا در عمل ، بنابراين « كفران و ناسپاسى » بىاعتنائى به نعمتها و يا تحقير و تضييع آنها است ، و اين يكى از رذائل مهم اخلاقى است خواه در زندگى فردى باشد يا در زندگى اجتماعى و در واقع شكرگزارى سبب پيوند دلها و استحكام رشته‌هاى محبت در جامعهء انسانى ، در حالى كه ناسپاسى پيوندها را قطع مىكند و جامعهء انسانى را به جهنم سوزانى از كينه و عداوت و بدبينى مبدّل مىكند !\r\nدر مسير تكامل روح انسانى و سير الى اللَّه و تهذيب نفوس نيز كفران و ناسپاسى مانع بزرگى است ، روح را آلوده و وجدان را ضعيف و نورانيت باطن را از بين مىبرد .\r\nموضوع « شكر منعم » كه در فطرت انسانها به وديعت نهاده شده ، راه گشاى راه توحيد و خداشناسى است كه بسيارى از علماى عقائد در نخستين بحثهاى عقيدتى يعنى « ضرورت شناخت بخشنده نعمتها » بر آن تكيه كرده‌اند كه شرح آن در بحثهاى آينده به خواست خدا خواهد آمد .\r\nبا اين اشاره به قرآن باز مىگرديم و بخشى از آيات قرآنى را كه از كفران نعمت نكوهش و از شكر نعمت ستايش مىكند مورد بررسى قرار مىدهيم .\r\n1 - وَ اذتَأَذَّنَ رَبُّكُمْ لَئِن شَكَرْتُمْ لَازِيدَنَّكُمْ وَ لَئِن كَفَرْتُمْ انَّ عَذابى لَشَديِدٌ . ( ابراهيم - 7 )\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n2 - وَ مَنْ شَكَرَ فَانَّما يَشْكُرُ لِنَفْسِهِ وَ مَنْ كَفَرَ فَانَّ رَبّى غَنِّىٌ كَريمٌ . ( نمل - 40 )\r\n3 - وَ مَنْ يَشْكُرْ فَانَّما يَشْكُرُ لِنَفْسِهِ وَ مَنْ كَفَرَ فَانَّ اللَّهَ غَنِّىٌّ حَمِيْدٌ . ( لقمان - 12 )\r\n4 - وَ لَئِنْ اذَقْنَا الاْنسانَ مِنّا رَحْمَةً ثُمَّ نَزَعْناها مِنْهُ انَّهُ لَيَؤُسٌ كَفُورٌ - وَ لَئِنْ اذَقْناهُ نَعْمآءَ بَعْدَ ضَرّآءَ مَسَّتْهُ لَيَقولَنَّ ذَهَبَ السَّيِّئاتُ عَنّى انَّهُ لَفَرِحٌ فَخَورٌ . ( هود - 9 و 10 )\r\n5 - وَ اذا مَسَّكُمُ الضُّرُّ فى الْبَحْرِ ضَلَّ مَنْ تَدْعُونَ الّا ايّاهُ فَلَمّا نَجّاكُم الَى البَرِّ اعْرَضتُمْ وَ كانَ الاْنسانُ كَفُوراً . ( اسراء - 67 )\r\n6 - الَم‌ْتَرَ الَى الَّذيْنَ بَدَّلُوا نِعْمَةَ اللَّهِ كُفْراً وَ احَلُّوا قَوْمَهُمْ دَارَ الْبَوارِ ، جَهَنَّم يَصْلَوْنَها وَ بِئْسَ الْقَرارُ . ( ابراهيم - 28 و 29 )\r\n7 - وَ ضَرَبَ اللَّهُ مَثَلًا قَرْيَةً كَانَتْ آمِنَّةً مُطْمَئِنَّةً يَأتِيْها رِزْقَها رَغَداً مِنْ كُلِّ مَكانٍ فَكَفَرَتْ بِانعُمِ اللَّهِ فَاذاقَها اللَّهُ لِباسَ الْجُوْعِ وَ الْخُوْفِ بِما كانُوا يَصْنَعُونَ . ( نحل - 112 )\r\n8 - لَقَد كانَ لِسَبَإٍ فى مَسْكَنِهِمْ آيَةٌ جَنَّتَانِ عَن يَميْنٍ وَ شِمَالٍ كُلُوا مِن رِزْقِ رَبِّكُمْ وَاشْكُرُوا لَهُ بَلَدَةٌ طَيِّبَةٌ وَ رَبٌّ غَفُورٌ - فَاعْرَضُوا فَارْسَلْنا عَلَيْهِمْ سَيْلَ الْعَرِمِ وَ بَدَّلْناهُم بِجَنَّتَيْهِمْ جَنَّتَيْنِ ذَواتَى اكُلٍ خَمْطٍ وَ اثلٍ وَ شَىءٍ مِنْ سِدْرٍ قَلِيِلٍ - ذلِكَ جَزَيْناهُمْ بِما كَفَرُوا وَ هَلْ نُجازِى الَّا الكَفُورَ . ( سبأ - 15 و 17 )\r\n\r\nترجمه :\r\n1 - ( همچنين ) بخاطر بياوريد هنگامى را كه پروردگارتان اعلام داشت كه اگر شكرگزارى كنيد ( نعمت خود را ) بر شما خواهم افزود و اگر كفران كنيد مجازاتم شديد است .\r\n2 - . . . هر كس شكر كند به سود خويش شكر كرده است و هر كس كفران كند پرودگار من غنى و كريم است .\r\n3 - هر كس شكرگزارى كند به سود خويش شكر كرده است ، و آن كس كه كفران كند ( زيانى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبه خدا نمىرساند ) چرا كه خداوند بىنياز و ستوده است .\r\n4 - و اگر به انسان نعمتى بچشانيم سپس از او بگيريم بسيار نوميد و ناسپاس خواهد بود - و اگر نعمتهايى پس از شدت و ناراحتى به او برسانيم مىگويد مشكلات از من بر طرف شد و ديگر باز نخواهد گشت و غرق شادى و غفلت و فخر فروشى مىشود .\r\n5 - و هنگامى كه در دريا ناراحتى به شما برسد همه كس را جز او فراموش خواهيد كرد ، اما هنگامى كه شما را به خشكى نجات دهد روى مىگردانيد و انسان كفران كننده است .\r\n6 - آيا نديدى كسانى را كه نعمت خدا را به كفران تبديل كردند و جمعيت خود را به دار البوار ( نيستى و نابودى ) كشاندند - ( دار البوار همان ) جهنم است كه آنها در آتش آن وارد مىشوند و بد قرارگاهى است .\r\n7 - خداوند ( براى آنها كه كفران نعمت مىكنند ) مثلى زده است : منطقهء آبادى را كه امن و آرام و مطمئنى بوده و همواره روزيش بطور وافر از هر مكانى فرا مىرسيد اما نعمت خدا را كفران كردند و خداوند بخاطر اعمالى كه انجام مىدادند لباس گرسنگى و ترس را در اندامشان پوشانيد .\r\n8 - براى قوم « سبا » در محل سكونتشان نشانه‌اى ( از قدرت الهى ) بود ، دو باغ ( عظيم و گسترده ) از راست و چپ ( با ميوه‌هاى فراوان ، به آنها گفتيم ) از روزى پروردگارتان بخوريد و شكر او را بجا آوريد ، شهرى است پاك و پاكيزه و پروردگارى آمرزنده ( و مهربان ) - اما آنها ( از خدا ) روى گردان شدند ، و ما سيل ويرانگر را بر آنها فرستاديم و دو باغ ( پربركت ) شان را به دو باغ ( بى ارزش ) با ميوه‌هاى تلخ ، و درختان شوره‌گز ، و اندكى درخت سدر مبدّل ساختيم ! - و اين را بخاطر كفرشان به آنها جزا داديم و آيا جز كفران كننده را به چنين مجازاتى كيفر مىدهيم ؟ !\r\n\r\nتفسير و جمع‌بندى\r\nنخستين آيه گفتارى است از حضرت موسى عليه السلام به بنى اسرائيل كه يكى از پيامهاى مهم الهى را به آنها يادآور مىشود و مىگويد : « به خاطر بياوريد هنگامى را كه پروردگارتان اعلام كرد اگر شكرگزارى كنيد نعمت خود را بر شما خواهم افزود و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاگر ناسپاسى كنيد مجازاتم شديد ( و دردناك ) است » ( وَ اذْ تَأَذَّنَ رَبَّكُمُ لَئِن شَكَرتُم لَازْيَدَنَّكُمْ وَ لَئِن كَفَرتُم انَّ عَذابى لَشديد ) اين سخن را موسى عليه السلام هنگامى به بنى اسرائيل مىگويد كه از چنگال فرعون و فرعونيان رهائى يافته و استقلال و عظمت و آزادى و نعمت را دريافته‌اند و گروه كثيرى از آنها بناى ناسپاسى را گزارده‌اند !\r\nجملهء « لَازِيْدَنَّكُمْ » كه با انواع تاكيدات همراه است يك وعدهء قطعى الهى در برابر سپاس‌گزاران است كه نعمت آنها را افزون مىكند و جالب اينكه دربارهء كفران كنندگان نمىفرمايد شما را عذاب مىكنم بلكه مىفرمايد : « عذاب من شديد است » اين تفاوت تعبير دليل بر نهايت لطف پروردگار است و در عين حال هشدار شديدى است به افرادى كه در برابر نعمت ، ناسپاسى مىكنند همان گونه كه بنى اسرائيل بر اثر ناسپاسى در برابر نعمت‌هائى كه در بالا اشاره شد ، چهل سال در بيابان « تيه » سرگردان شدند .\r\n* * * در دومين آيه سخن از حضرت سليمان است كه وقتى به ياران و اطرافيان خود پيشنهاد كرد تخت ملكهء « سبا » را از شام به يمن بياورند و يكى از نزديكان او كه از علم كتاب آگاهى داشت گفت : من آن را در يك چشم بر هم زدن نزد تو مىآورم و اين كار را انجام داد ، سليمان بسيار شادمان شد كه در ميان يارانش اين‌گونه شخصيتهائى با چنين قدرت روحانى و معنوى كه مىتواند چنين تصرفات شگرفى را در محيط خود بنمايد پيدا مىشوند ، در مقام شكرگزارى برآمد و سپس گفت : هر كس در برابر نعمتهاى الهى شكرگزارى كند به سود خويش شكرگزارى كرده و هر كس كفران كند ( به زيان خود كرده ) چرا كه پروردگار من بىنياز و كريم است » ( وَ مَنْ يَشْكُرُ فَانَما يَشْكُرُ لِنَفسِهِ وَ مَنْ كَفَرَ فَانَّ رَبّىِ غَنِىٌ كَريمٌ ) .\r\nقابل توجه اين كه جزاى شكرگزاران به روشنى ذكر شده ولى در مورد كيفر ناسپاسها به صورت غير مستقيم بيان گرديده است مىگويد : « كسى كه كفران كند\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nپروردگار من بى نياز و كريم است ، » اين تعبير مخصوصاً با تكيه بر كريم بودن خداوند نهايت لطف و كرم او رانشان مىدهد .\r\nدر ضمن اين نكته نيز از جملهء بالا استفاده مىشود كه اگر خداوند ، بندگان را از ناسپاسى بر حذر مىدارد و به سپاس‌گزارى دعوت مىنمايد بخاطر اين نيست كه براى او تفاوتى مىكند ، حتى در فرض ناسپاسى نيز در بسيارى از اوقات به لطف و كرم خويش ادامه مىدهد شايد بيدار شوند و خود را از نعمت و انعام پروردگار ، بر اثر ناسپاسى محروم نكنند .\r\nاصولًا تمام تكاليف الهى نتيجه‌اش به بندگان باز مىگردد و كلاسهاى تربيت آنها است و گرنه خدائى كه غنى بالذات است و كمترين نياز به ذات پاكش راه ندارد نه از طاعات بندگان سودى مىبرد و نه از عصيان و ناسپاسى آنها بر دامن كبريائيش گردى مىنشيند !\r\n* * * در سومين آيه نيز مضمون همان آيه قبل در داستان « لقمان حكيم » آمده است مىفرمايد : « ما به لقمان حكمت داديم ( و به او گفتيم ) شكر خدا را به جا آور ، هر كس شكرگزارى كند به سود خويش شكرگزارى كرده و آن كس كه كفر ورزد ( و زيانى به خدا نمىرساند ) چرا كه خداوند بىنياز و ستوده است » . ( وَ لَقَد اتَيْنا لُقْمانَ الحِكْمَةَ انِ اشْكُرْ للَّهِ وَ مَنْ يَشكُرَ فَانَّما يَشْكُرُ لِنَفْسِهِ وَ مَنْ كَفَرَ فَانَّ اللَّهَ غَنِىٌّ حَميْدٌ ) .\r\nحكمتى را كه خداوند به لقمان آموخت شامل شناخت اسرار جهان هستى و آگاهى از طرق هدايت و بهترين روش زندگى فردى و اجتماعى بود كه گوشه‌اى از آن در همان سورهء لقمان در لابلاى اندرزهاى لقمان به فرزندش آمده است و اين يك موهبت و نعمت معنوى است كه خداوند با اهميت زياد از آن ياد فرموده همان گونه كه در آيهء قبل نيز بر يك نعمت معنوى تكيه شده بود تا مردم در مواهب مادى غرق نشوند و نعمت را منحصر در نعمت مادى ندانند .\r\nدر اينجا دو نكته شايان توجه است : نخست اين كه شكرگزارى به صورت فعل\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمضارع ذكر شده و كفران و ناسپاسى به صورت فعل ماضى اشاره به اينكه در مسير تكامل و پيشرفت روحانى و قرب الى الله تداوم شكر لازم است در حالى كه يك لحظه و يك بار ناسپاسى ، عواقب سوء و دردناكى به دنبال دارد . ديگر اين كه در ذيل اين آيه روى دو صفت « غنى و حميد » ( بىنياز و ستوده ) تكيه شده در حالى كه در آيهء مربوط به سليمان روى دو صفت « غنى و كريم » تكيه شده بود و اين تفاوت شايد اشاره به آن است كه خداوند در هر حال غنى و بىنياز از شكر بندگان است و فرشتگانش پيوسته او را حمد و ثنا مىگويند هر چند به حمد و ثناى او نياز ندارد ، اين بندگانند كه از طريق شكرگزارى راهى به كرم فزونتر او پيدا مىكنند .\r\n* * * در چهارمين آيه سخن از انسانهاى كم ظرفيت و فاقد ايمان و تقوا به ميان آمده كه ناسپاسى جزء خميرهء وجود آنها شده است ، مىفرمايد : « اگر به انسان نعمتى بچشانيم سپس از او بگيريم بسيار مأيوس و ناسپاس خواهد بود - و اگر نعمتهائى بعد از شدت و ناراحتى به او برسانيم ( از روى غرور ) مىگويد : مشكلات از من بر طرف شد و ديگر باز نخواهد گشت و غرق شادى و غفلت و فخر فروشى مىشود ، » ( وَ لَئِنْ اذَقْنَا الاْنسانَ مِنّا رَحْمَةً ثُمَّ نَزَعناهُ مِنْهُ انَّهُ لَيَؤُسٌ كَفُورٌ - وَ لَئِنْ اذَقْناهُ نَعْمآءَ بَعْدَ ضَرَّاء مَسَّتْهُ لَيَقُولَنَّ ذَهَبَ السَيِّئاتُ عَنّى انَّه لَفَرِحٌ فَخُورٌ ) .\r\nهمان گونه كه مىدانيم اوصاف نكوهيده‌اى كه براى انسان بطور مطلق در قرآن مجيد آمده است اشاره به انسانهاى تربيت نايافته و بىايمان و يا ضعيف الايمان است به همين دليل در آيه‌اى كه بعد از آيات مورد بحث آمده مىخوانيم : « الّا الَّذينَ صَبَرُوا وَ عَمِلُوا الصالحاتِ اولئِكَ لَهُمْ مَغْفِرَةٌ وَ اجْرٌ كَريمٌ ؛ مگر كسانى كه ( در سايهء ايمان قوى ) صبر و استقامت به خرج دادند و عمل صالح بجا آوردند كه براى آنها آمرزش و اجر بزرگى است » .\r\nاين استثناء به خوبى نشان مىدهد كه انسانهاى نااميد و ناسپاس و غافل و مغرور كسانى هستند كه به مرحله بالاى ايمان و صبر و عمل صالح راه نيافته‌اند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nو در مجموع از اين چند آيه مىتوان نتيجه گرفت كه كفران نعمتها و ناسپاسى در برابر مشكلات انسان را به صفات سوء ديگرى مىكشاند و از مغفرت و اجر كبير محروم مىسازد .\r\nتعبير به « لئن اذَقْنا » ( اگر بچشانيم ) در هر دو مورد تعبير لطيفى است كه مىگويد :\r\nانسانهاى بىايمان يا ضعيف الايمان چنان هستند كه اگر مختصر نعمتى از نعم الهى از آنها سلب شود زبان آنها به ناشكرى و اظهار يأس و نااميدى گشوده مىشود و اگر مختصر نعمتى به آنها برسد مغرور مىشوند و در غفلت فرو مىروند و طغيان مىكنند اين در حالى است كه تمام دنيا چيز كوچكى و آنچه به يك انسان مىرسد بخش كوچكترى است و اگر آن بخش فى حد ذاته كوچك و ناچيز باشد بىاندازه كم ارزش خواهد بود ولى با اين حال ، افراد بىايمان را تكان مىدهد و اين به خاطر كمبود ظرفيت آنها است در حالى كه ايمان و آشنائى با ذات پاك خدا كه بىنهايت قدرت ، علم و توانائى دارد چنان ظرفيتى به انسان مىبخشد كه حوادث بزرگ اعم از نيك و بد او را دگرگون نمىسازد .\r\n* * * در پنجمين آيه اشاره به حال كسانى مىكند كه به هنگام روى آوردن مصيبتها دست به دامن لطف پروردگار مىزنند و با تمام وجود خويش خدا را مىخوانند اما همين كه طوفان بلا فرو نشست همه چيز را فراموش كرده و به ناسپاسى روى مىآورند مىفرمايد : « هنگامى كه در دريا ناراحتى به شما برسد ( و گرفتار طوفان و گرداب و امواج خطرناك شويد ) همه كس را جز خدا فراموش مىكنيد اما هنگامى كه شما را به خشكى مىرساند و نجات مىدهد روى برمى گردانيد و انسان ( بىايمان ) كفران كننده است » . ( وَ اذَا مَسَّكَمُ الضُّرُ فِى الْبَحْرِ ضَلَّ مَنْ تَدْعُونَ الّا ايّاهُ فَلَمّا نَجَّاكُمْ الَى البَّرِّ اعْرَضْتُم وَ كانَ الاْنْسانُ كُفُوراً ) .\r\nبارها در زندگى خود نيز شبيه اين موضوع را ديده‌ايم كه افراد ضعيف الايمان هنگامى كه گرفتار امواج بلا مىشوند و طوفان ، بيمارى ، فَقْرْ ، گرفتارى و مصائب ديگر\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبه آنها مىرسد با نهايت اخلاص رو به درگاه خدا مىآورند ، اما همين كه امواج فرو نشست ، اوضاع آرام شد به كلى تغيير چهره داده و راه ناسپاسى را پيش مىگيرند در حالى كه در چنين شرايطى بايد توجه بيشترى به درگاه بخشندهء اين نعمتها و بر حلّال مشكلات داشته باشد .\r\nدر ادامهء اين آيه قرآن مجيد تعبير بسيار جالبى دارد مىفرمايد : « آيا خداوند نمىتواند در خشكى شما را گرفتار مصائب بزرگى سازد ( و با يك زلزلهء شديد ) شما را در زمين فرو برد يا طوفانى از سنگ‌ريزه بر سر شما فرو ريزد ( و در ميان آن مدفون كند ) بگونه‌اى كه هيچ يار و ياورى براى نجات خود نداشته باشيد ، يا اينكه بار ديگر شما را ( به حكم الزامهاى زندگى ) به دريا باز گرداند و طوفان كوبنده‌اى بر شما بفرستد و شما را به خاطر كفرتان غرق كند بگونه‌اى كه كسى پيدا نشود كه مطالبه خون شما كند » ( افَامِنْتُم انْ يَخْسِفَ بِكُمْ جانِبَ الْبَرِّ او يُرْسِلَ عَلَيْكُمْ حاصِباً ثُمَّ لا تَجِدُوا لَكُمْ وَكيْلًا - امْ امِنْتُم انْ يَعِيدَكُم فِيْهِ تَارةً اخْرى فَيُرسِلُ عَلَيْكُمْ قاصِفاً مِنَ الرِّيحِ فَيُغْرِقَكُم بِما كَفَرْتُم ثُمَّ لاتَجدُوا لَكُمْ عَلَيْنَا بِهِ تَبِيعاً ) .\r\nاشاره به اينكه چگونه شما ناسپاسى مىكنيد و مغرور مىشويد با اينكه هر جا باشيد در چنگال قدرت پروردگاريد ، طوفانى كه در دريا به فرمان او امواج را مىانگيزد ، در صحرا و خشكى توده‌هاى ريگ را از جا بلند مىكند و در نقطهء ديگر فرو مىريزد و آن‌كس كه مىتواند شما را در دريا غرق كند ، در خشكى نيز مىتواند در اعماق زمين فرو برد ( توجه داشته باشيد كه « خسف » و « غرق » كه در آيات فوق آمده مفهومى شبيه هم دارد ؛ يكى فرو رفتن در زمين و ديگرى فرو رفتن در امواج آب است ) .\r\n* * * در ششمين بخش از آيات ، روى سخن به پيامبر اسلام صلى الله عليه و آله است و نتيجهء كفران نعمتهاى الهى را براى آن حضرت شرح مىدهد مىفرمايد : « آيا نديدى كسانى را كه نعمتهاى خدا را تبديل به كفران كردند و قوم خود را به دار البوار ( سرزمين هلاكت ) فرستادند »\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n( الَمْ تَرَ الَى الَّذِيْنَ بَدَّلُوا نِعْمَتَ اللَّه كُفْراً وَ احَلّوُا قَوْمَهُمْ دارَالْبَوارِ ) .\r\nسپس مىافزايد « دار البوار همان جهنم است كه در شعله‌هاى سوزانش فرو مىروند و بدترين قرارگاهها است » ( جَهَنَّمَ يَصْلوُنَها وَ بِئْسَ القَرارِ ) .\r\nتعبيرات اين آيه نشان مىدهد كه كفران نعمت‌هاى الهى ممكن است قوم و ملّتى را به جهنم بفرستد و در بدترين جايگاه ، جاى دهد و حتى ممكن است دنيا را نيز براى آنها مبدّل به جهنم سوزان كند .\r\nدر اينكه منظور از نعمت خدا در اين آيه چيست ؟ بعضى آن را به وجود پيامبر اسلام صلى الله عليه و آله تفسير كرده‌اند كه مشركان عرب آن را كفران كردند و به دار البوار سقوط كردند ، و بعضى به ائمهء اهل بيت كه گروهى از جمله بنى اميه آن را كفران نمودند ، ولى ظاهراً آيه مفهوم گسترده‌اى دارد كه همهء نعمتهاى الهى را شامل مىشود و آنچه در بالا آمد از مصاديق روشن آن است هر چند آيه‌اى كه بعد از اين دو آيه آمده نشان مىدهد كه آيه ناظر به كسانى است كه در راه اسلام و توحيد را رها ساخته و به شرك و بت پرستى روى آوردند ولى آن هم مىتواند ناظر به يكى از مصاديق بارز آن باشد .\r\nبعضى از مفسران مانند فخر رازى و مرحوم طبرسى در مجمع البيان شأن نزولى براى آيات فوق ذكر كرده و آن را ناظر به اهل مكه دانسته‌اند كه خداوند انواع نعمتها را به آنها داد كه مهم‌تر از همه بعثت پيامبر صلى الله عليه و آله از ميان آنان بود ، اما آنها قدر نعمت را نداسته راه كفران را پيش گرفتند و به سرنوشت دردناكى گرفتار شدند و در واقع كفران آنها نسبت به نعمت بعثت پيامبر همان كفر آنها بود !\r\nولى مىدانيم شأن نزولها مفهوم آيات را تخصيص به مورد خاص نمىزند .\r\n* * * در هفتمين آيه باز سخن از گروهى است كه مشمول انواع نعمت‌هاى الهى شده بودند ؛ نعمت امنيت و آرامش و روزى فراوان و نعمت‌هاى معنوى كه بوسيله پيامبرشان به آنها رسيده بود ولى آنها كفران نعمت كردند و همهء آن نعمت‌ها از آنها\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nگرفته شد و به مجازات الهى گرفتار گشتند ، مىفرمايد : « خداوند ( براى آنها كه كفران نعمت مىكنند ) مثلى زده است : منطقهء آبادى كه امن و آرام بوده و همواره روزيش بطور فراوان از هر مكانى برايش فرا مىرسيده اما آنها نعمت خدا را كفران كردند و خداوند به سبب اعمالشان لباس گرسنگى و ترس و ناامنى را بر اندامشان پوشانيد - پيامبرى از خود آنها براى هدايت آنها آمد اما او را تكذيب كردند و عذاب الهى آنها را فرو گرفت در حالى كه ظالم بودند » .\r\n( وَ ضَرَبَ اللَّهُ مَثَلًا قَرْيَةً كانَتْ آمِنَةً مُطْمَئِنَّةً يَأْتيِها رِزْقُها رَغَداً مِنْ كُلِّ مَكانٍ فَكَفَرَتْ بِانْعُمِ اللَّهِ فَاذاقَهَا اللَّهُ لِباسَ الْجُوْعِ وَ الْخَوْفِ بِما كانُوا يَصْنَعُونَ - وَ لَقَدْ جاءَهُمْ رَسُولٌ مِنْهُمْ فَكَذَّبُوهُ فَاخَذَهُمُ الْعَذابُ وَ هُمْ ظالِمُونَ ) .\r\nدر اين كه آيا اين آيه اشاره به سرزمين خاصى است يا بيان يك مثال كلى مىباشد در ميان مفسران گفتگو است . جمعى معتقدند كه آيه ناظر به سرزمين مكه است و تعبير « يَأْتِيها رِزقُها رَغَداً مِن كُلِّ مَكانٍ ؛ روزى آنها بطور فراوان از هر مكان فرا مىرسيد » اين احتمال را تقويت مىكند چرا كه كاملًا منطبق بر شرائط مكه است زيرا سرزمين خشك و سوزان و بىآب و علفى است كه به بركت خانهء خدا هميشه انواع نعمت‌ها از همه جاى دنيا به سوى آن سرازير است .\r\nتعبير به « كانَتْ آمِنَةً مُطْمَئِنَّةً ؛ آن محل امن و امان و مطمئن بود » نيز قرينه ديگرى بر اين تفسير است چرا كه محيط حجاز غالباً در آتش ناامنى مىسوخت ولى شهر مكه به بركت خانهء خدا امن و امان بود .\r\nهنگامى اين نعمتهاى مادى به اوج خود رسيد كه نعمت معنوى بعثت پيامبر صلى الله عليه و آله بر آن افزوده شد ولى مكّيان اين نعمتهاى مادى و معنوى را كفران كردند و به قحطى و خشك سالى و ناامنى گرفتار شدند و اين گونه است سرانجام كسانى كه در برابر نعمتهاى الهى ناسپاسى كنند !\r\nولى با اين‌همه مىتواند آيه مفهوم جامع و گسترده‌اى داشته باشد كه تمام گروههاى كفران كنندهء نعمت‌هاى مادى و معنوى را شامل شود هر چند اهل مكه يكى از مصاديق بارز آن بودند كه طبق بعضى از روايات به خشك‌سالى گرفتار شده تا\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nآنجا كه براى سدّ جوع از مردار استفاده كردند و در غزوات اسلامى شديدترين ضربات بر آنها وارد شد .\r\n* * * در هشتمين بخش از آيات ، سخن از يكى از ناسپاس‌ترين اقوام ، يعنى « قوم سبا » است كه مشمول بزرگترين عنايات الهى و برترين نعمت‌هاى او شدند ولى بر اثر غرور و غفلت و هوس بازى ، راه كفران پيش گرفتند ، و خدا آن همه نعمت را از آن ناسپاسان گرفت و آنها را بر خاك سياه نشانيد ، مىفرمايد : « براى قوم سبا در محل سكونتشان نشانه‌اى ( از قدرت و نعمت الهى ) بود ، دو باغ عظيم گسترده از راست و چپ ( با ميوه‌ها و محصولات فراوان ، به آنها داديم ، و گفتيم ) از روزى پروردگارتان بخوريد و شكر او را بجا آوريد ( چرا كه ) شهرى است پاك و پاكيزه ، و پروردگارى است آمرزنده ( و مهربان ) » ( لَقَدْ كانَ لِسَبأٍ فى مَسْكَنِهِمْ آيَةٌ جَنَّتانِ عَنْ يَمِيْنٍ وَ شِمالٍ كُلُوا مِنْ رِزْقِ رَبِّكُمْ وَاشْكُرُوا لَهُ بَلْدَةٌ طَيِّبَةٌ وَ رَبٌّ غَفُورٌ ) .\r\nمفسّران نوشته‌اند با اين كه خاك يمن گسترده و حاصل‌خيز بود ولى علىرغم اين آمادگى چون رودخانهء مهمى نداشت از آن خاك بهره‌بردارى نمىشد مردم اين سرزمين به اين فكر افتادند كه باران‌هاى سيلابى كوهستان‌ها را مهار كنند ، سدهاى زيادى در نقاط مختلف ساختند كه از همه مهمتر « سد مأرِب » ( بر وزن مغرب ) بود ، كه سيلهاى عظيم دو كوه « بلق » را مهار كرد ، و در پشت اين سدّ خاكى آب عظيمى ذخيره شد كه با استفاده از آن توانستند دو رشته باغ عظيم و طولانى در دو طرف مسير آب به وجود آورند ، تدريجاً قريه‌هاى آباد در پرتو اين كشاورزى عظيم مركز تجمّع مردم شد ، قريه‌هايى كه به هم متصل بود ، و سايهء درختان آن به يكديگر پيوسته ، وفور نعمت آميخته با امنيت محيطى بسيار مرفّه براى يك زندگى پاك آماده ساخته بود ، محيطى كه براى اطاعت پروردگار و تكامل در جنبه‌هاى معنوى بسيار مناسب بود .\r\nقرآن در ادامهء آيهء فوق مىگويد : آنها قدر اين همه نعمت را ندانستند ، خدا را به\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nفراموشى سپردند و به كفران نعمت پرداختند ، به يكديگر تفاخر مىكردند و به اختلاف طبقاتى دامن مىزدند و سرانجام به نتيجهء شوم اعمال خود رسيدند ، و به تعبير قرآن « آنها ( از خدا ) روى گردان شدند و ما سيل ويرانگر را بر آنها فرستاديم و دو باغ ( پر بركت ) آنها را به دو باغ ( بىارزش ) با ميوه‌هاى تلخ و درختان شوره‌گز و اندكى درخت سدر مبدّل ساختيم - اين را به خاطر كفرانشان به آنها جزا داديم و آيا جز كفران كننده را به چنين مجازاتى كيفر مىدهيم ؟ » ( فَاعْرَضُوا فَارْسَلْنا عَلَيْهِمْ سَيْلَ الْعَرِمِ وَ بَدَّلْناهُمْ بِجَنَّتَيْهِمْ جَنَّتَيْنِ ذَواتَىْ اكُلٍ خَمْطٍ وَ اثْلٍ وَ شَئىءٍ مِنْ سِدْرٍ قَلِيْلٍ - ذلِكَ جَزَيْناهُمْ بِما كَفَرُوا وَ هَلْ نُجازِى الّا الْكَفُورَ ) .\r\nاز شگفتىهاى اين داستان اين است كه در بعضى از تواريخ آمده : تعدادى از موش‌هاى صحرايى دور از چشم مردم مغرور و مست كه به عيش و نوش و كفران مشغول بودند ، به ديوارهء اين سدّ خاكى حمله حمله‌ور شدند و آن را از درون سست كردند ، ناگهان باران شديدى باريد و سيلاب عظيمى حركت كرد ، ديوارهاى سد كه قادر به تحمل فشار سيلاب نبود يك مرتبه در هم شكست و سيلاب عظيمى به راه افتاد ، و تمام آبادىها ، باغ‌ها ، كشتزارها ، چارپايان ، قصرها و خانه‌هاى مجلل را ويران كرد ، و آن سرزمين آباد به صحرايى خشك و بىآب و علف با كمى گياهان بيابانى مبدّل شد ، مرغان غزل‌خوان از آنجا كوچ كردند و جاى خود را به زاغ‌ها و بوم‌ها سپردند ، و جمعيت آن آبادىهاى عظيم در اطراف پراكنده شد . جمعيتى فقير و دربدر كه دائماً بر گذشتهء خود تأسف مىخوردند ، تأسفى بيهوده و بىاثر و به گفته شاعر :\r\n اى روزگار عافيت ، شكرت نگفتم لاجرم * دستى كه در آغوش بود ، اكنون به دندان مىگزم \r\nآرى چنين بود نتيجهء ناسپاسى اين قوم غافل و بىخبر .\r\nجالب اين كه : ثروتمندان قوم سبا از اين شكايت داشتند كه چرا آبادىهاى ما اين چنين به يكديگر متصل شده و رفت و آمد در ميان آنها براى همه آسان است ، در گذشته سفر كردن از آن ما بود كه امكانات فراوان داشتيم ولى هم اكنون فقرا نيز\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبا ما همسفر مىشوند ، چرا كه سفر در سايه درختان پرميوه و در طول آبادىهاى متصل به يكديگر براى كسى مشكلى ندارد ، به همين دليل از خدا تقاضا كردند كه در ميان سفرهاى آنها دورى بيفكند تا بينوايان نتوانند دوش به دوش آنها سفر كنند ، آرى آنها كفران نعمت خدا را به حدّ اعلى رساندند ، و مجازاتشان نيز در حدّ اعلا بود .\r\nو چنان سرزمين و جمعيت آنها متلاشى شد كه سرگذشت آنها به عنوان يك ضرب‌المثل در پراكندگى در ميان مردم باقى ماند ( تَفَرَّقُوا ايادِى سَبا ) .\r\n* * * از مجموع آيات فوق كه هم سخن از كفران نعمت به طور مطلق مىگويد ، و هم سرگذشت ناسپاسان پيشين را به عالىترين وجه شرح مىدهد ، به خوبى استفاده مىشود كه ناسپاسى و كفران نعمت تا چه اندازه زشت ، و آثار آن تا چه حد شوم و خطرناك است .\r\n\r\nكفران نعمت در روايات اسلامى\r\nدر روايات اسلامى به طور وسيع و گسترده از كفران نعمت و زشتى و آثار شوم آن و از زيبايى شكر و بركات جالب آن بحث شده است ، از جمله :\r\n1 - در حديثى از حضرت رسول خدا صلى الله عليه و آله مىخوانيم : « اسْرَعُ الذُّنُوبِ عُقُوبَةً كُفْرانُ النِّعْمَةِ ؛ گناهى كه زودتر از همهء گناهان عقوبتش دامان انسان را مىگيرد كفران نعمت است » . « 1 »\r\n2 - در حديثى از امير مؤمنان على عليه السلام مىخوانيم كه فرمود : « سَبَبُ زَوالِ النِّعَمِ الْكُفْرانُ ؛ آنچه باعث زوال نعمت‌ها مىشود كفران است » . « 2 »\r\n3 - در حديث ديگرى از همان بزرگوار آمده است : « كُفْرُ النِّعْمَةَ مُزيْلُها وَ شُكْرُها مُسْتَديمُها ؛ ناسپاسى نعمت آن را از بين مىبرد ، و شكر نعمت سبب دوام آن است » . « 3 »\r\n4 - در حديث ديگرى از همان حضرت آمده است : « كُفْرانُ النِّعَمِ يُزِلُّ الْقَدَمَ وَ يَسْلُبُ\r\n\r\n\r\n","description":"","footnote":"\r\n( 1 ) . بحار الانوار ، جلد 66 ، صفحه 70 .\r\n( 2 ) . غرر الحكم ، جلد 4 ، صفحه 121 .\r\n( 3 ) . همان ، صفحه 627 .\r\n","page_name":" 71 ","page_number":71},
  {"content":"\r\n\r\nالنِّعَمِ ؛ كفران نعمت سبب لغزش قدم‌ها ( و به زمين خوردن در زندگى ) و موجب سلب نعمت‌ها مىگردد » . « 1 »\r\n5 - باز از همان بزرگوار مىخوانيم : « آفَةُ النِّعَمَ الْكُفرانُ ؛ آفت نعمت‌ها ، ناسپاسى است » . « 2 »\r\n6 - و نيز از امير مؤمنان على عليه السلام نقل شده است كه فرمود : « كافِرُ النِّعمَةِ كافِرُ فَضْل‌ِاللَّهِ ؛ كفران كنندهء نعمت ، منكر فضل الهى است » . « 3 »\r\n7 - يكى از مجازات‌هاى الهى مجازات استدراج است ، و مفهوم آن اين است كه خداوند بعضى از افراد طغيانگر و ظالم را كه مىخواهد مجازات كند مشمول نعمت‌هاى خود قرار مىدهد هنگامى كه نعمت بر او فوق العاده زياد شد ، ناگهان نعمت را سلب مىكند تا شديداً احساس درد و عذاب كند .\r\nبه همين جهت در حديثى از امام حسين عليه السلام مىخوانيم : « الِاْسْتِدْراجُ مِنَ اللَّهِ سبحانه لِعَبدِهِ انْ يُسْبِغَ عَلَيْه النِّعَمَ وَ يَسْلُبَهُ الشُّكْرَ ؛ استدراج در نعمت و غافلگير كردن خداوندى اين است كه به بنده‌اش نعمت فراوان مىدهد و توفيق شكرگزارى را او سلب مىكند ( ناگهان به زمين مىخورد و همه چيز را از دست مىدهد » . « 4 »\r\n8 - امام سجّاد على بن الحسين عليه السلام مىفرمايد : « الذُّنُوبُ الَّتى تُغَيِّرُ النِّعَمَ البَغْىُ عَلَى النَّاسِ وَالزَّوالُ عَنِ الْعادَةَ فِى الْخَيْرِ وَاصْطِناعُ الْمَعْرُوفِ ، وَكُفْرانُ النِّعَمِ وَ تَرْك‌ُالشُّكْرِ ؛ گناهانى كه نعمت‌هاى الهى را تغيير مىدهد ، ظلم بر مردم ، و تغيير دادن عادت در امور خير و كفران نعمت و ترك شكر است » . « 5 »\r\n9 - در حديث ديگرى از امير مؤمنان على عليه السلام آمده است : « كُفْرُ النِّعْمَةِ لُؤْمٌ وَ صُحْبَةُ الاحمق شُؤْمٌ ؛ ناسپاسى نعمت نشانهء پستى است ، و دوستى با احمق سبب سر افكندگى است » . « 6 »\r\n10 - اين بحث را با حديثى از امام صادق عليه السلام در بيان جنود عقل و جهل ( لشكر عقل و نادانى ) پايان مىدهيم ، در آنجا مىخوانيم كه امام عليه السلام به يارانش دستور\r\n\r\n\r\n","description":"","footnote":"\r\n( 1 ) . همان ، صفحه 630 .\r\n( 2 ) . همان ، جلد 3 ، صفحه 98 .\r\n( 3 ) . همان ، جلد 4 ، صفحه 634 .\r\n( 4 ) . بحار الانوار ، جلد 75 ، صفحه 117 .\r\n( 5 ) . همان ، جلد 70 ، صفحه 375 .\r\n( 6 ) . غرر الحكم ، جلد 4 ، صفحه 630 .\r\n","page_name":" 72 ","page_number":72},
  {"content":"\r\n\r\nمىدهد ، عقل و لشكريانش را بشناسند ، و از جهل و لشگريانش نيز باخبر باشند ، و هنگامى كه بعضى از ياران توضيحات بيشترى مىخواهند امام عليه السلام مىفرمايد :\r\n« خداوند براى عقل هفتاد و پنج لشكر قرار داده كه ضد آنها جنود جهل است ، و در ضمن اين هفتاد و پنج لشكر كه در صدر كلام امام عليه السلام واقع شده مىفرمايد : « وَالشُّكْرُ وَ ضِدُّهُ الْكُفْرانُ ؛ يكى از لشكريان عقل شكر است و ضد آن كفران است » . « 1 »\r\n* * * تعبيراتى كه در روايات دهگانهء بالا آمده به خوبى نشان مىدهد كه تا چه اندازه اين رذيلهء اخلاقى خطرناك است و تا چه حد آثار سوء آن در زندگى فردى و اجتماعى نمايان است ، و چگونه انسان را از اوج نعمت بر خاك مذلّت مىكشاند ، توفيقات را سلب مىكند و مايهء دورى از خدا و نزديكى به شيطان است .\r\nدر اينجا چند نكته شايان ذكر است :\r\n\r\n1 - معنى كفران نعمت\r\nكفر در اصل به معنى پوشانيدن چيزى است ، و از آنجا كه شخص ناسپاس در واقع سعى در پوشانيدن ارزش نعمت مىكند به عمل او كفران مىگويند .\r\nبديهى است كفران نعمت ، گاه در قلب است و گاه با زبان ، و گاه در عمل .\r\nدر قلبِ خود نعمت را بىمقدار يا كم اهميت مىشمرد ، و با زبان نيز سخن مىگويد كه نشانهء بىاعتنائى نسبت به نعمت و بىارزش بودن آن است ، و در عمل به آن اهميت نمىدهد ، و به جاى حسن استفاده از آن سوء استفاده مىكند ، به همين دليل بزرگان علم اخلاق فرموده‌اند : « الشُّكْرُ صَرْفُ الْعَبْدِ جَمِيْعَ ما انْعَمَهُ اللَّهُ تَعالَى فى ما خُلِقَ لَاجْلِهِ ؛ شكر نعمت آن است كه بندگان خدا ، نعمت‌هايى را كه به آنها بخشيده است ، در همان راهى مصرف كنند كه براى آن آفريده شده » و بنابراين كفران و ناسپاسى آن است\r\n\r\n\r\n","description":"","footnote":"\r\n( 1 ) . بحار الانوار ، جلد اول ، صفحه 110 ( با تلخيص ) .\r\n","page_name":" 73 ","page_number":73},
  {"content":"\r\n\r\nكه نعمت‌ها را نابجا مصرف كنند ، چشمى را كه خدا براى ديدن آثار عظمت او در عالم هستى و تشخيص راه از چاه و مشاهدهء آيات الهى آفريده در طريق حرام به كار گيرد ، و همچنين گوش و زبان و دست و پا يا مال و ثروت را .\r\nگويى اين سخن بر گرفته از حديثى است كه از امام صادق عليه السلام نقل شده كه فرمود : « شُكْرُالنِّعْمَةِ اجْتِنابُ الَمحارِمِ ؛ شكر نعمت آن است كه از گناهان پرهيز شود » . « 1 »\r\nو به اين ترتيب معنى سپاس و ناسپاسى هر دو روشن مىشود .\r\n\r\n2 - پيامدهاى كفران\r\nناسپاسى نعمت آثار سوء گسترده‌اى از نظر معنوى و مادى در زندگى انسان‌ها دارد ، از يك سو سبب زوال نعمت‌ها مىشود ، زيرا مىدانيم خداوند حكيم است ، نه بىحساب و كتاب چيزى به كسى مىبخشد و نه بىجهت چيزى را از كسى مىگيرد ، آنها كه ناسپاسى مىكنند با زبان حال مىگويند ما لايق اين نعمت نيستيم و حكمت خداوند ايجاب مىكند كه اين نعمت را از آنها بگيرد و آنها كه شكر نعمت را بجا مىآورند در واقع مىگويند ما لايق و شايسته‌ايم ، نعمت را بر ما افزون كن ، فى المثل اگر باغبان مشاهده كند كه در بخشى از باغ درختان به سرعت رشد و نمو مىكنند و برگ و بر مىآورند ، به يقين از آنها پذيرايى بيشتر مىكنند ، و اگر ببيند در بخش ديگر هر قدر هم از آنها پذيرايى مىكند نه طراوتى دارند و نه برگى ، نه ميوه‌اى ، نه گلى و نه سايه‌اى ، اين كفران نعمت سبب مىشود كه باغبان آنها را مورد بىمهرى قرار دهد ، چرا كه گفته‌اند :\r\n بسوزند چوب درختان بى بر * سزا خود همين است مر بى برى را \r\nدر حديثى از امير مؤمنان على عليه السلام چنين آمده است : « مَنْ شَكَرَ النِّعَمَ بِجَنانِهِ اسْتَحَقَّ الْمَزيدَ قَبْلَ انْ يَظْهَرَ عَلى لِسانِهِ ؛ كسى كه قلباً شكر نعمت كند پيش از آن كه به زبان شكر گويد ، لياقت خود را براى افزون شدن نعمت ثابت كرده است » . « 2 »\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 95 ، حديث 10 ؛ نور الثقلين ، جلد 2 ، صفحه 529 .\r\n( 2 ) . مستدرك الوسائل ، جلد 2 ، صفحه 399 .\r\n","page_name":" 74 ","page_number":74},
  {"content":"\r\n\r\nحتى از بعضى از روايات كه از امام صادق عليه السلام نقل شده استفاده مىشود ، به مجرد اين كه انسان نعمتى را بشناسد و حمد خدا را بگويد بلافاصله فرمان افزايش از سوى خداوند دربارهء او صادر مىشود . مىفرمايد « ما انْعَمَ اللَّهُ عَلى عَبْدٍ مِنْ نِعْمَةٍ فَعَرَفَها بِقَلْبِهِ وَ حَمِدَ اللَّهَ ظاهِراً بِلِسانِهِ فَتَمَّ كَلامُهُ حَتَّى يُؤْمَرَ لَهُ بِالْمَزيد » . « 1 »\r\nبه يقين تأثير ناسپاسى در سلب نعمت‌ها نيز چنين است . ممكن است لطف خدا ايجاب كند كه مجازات سلب نعمت تأخير بيفتد ، ولى به هر حال اگر انسان بيدار نشود و جبران نكند اين مجازات حتمى است ، چرا كه لازمهء حكمت خداوندى است .\r\nاز سوى ديگر ناسپاسى سبب مىشود كه انسان از معرفة الله دور بماند و اين بزرگترين خسران و زيان است ، بزرگان علم كلام در نخستين بحث در مورد انگيزهء معرفة الله به سراغ اين مسأله رفته‌اند كه شكر نعمت نخستين انگيزهء شناخت پروردگار است زيرا تشكّر و سپاسگزارى از بخشندهء نعمت يك امر وجدانى است ، انسان هنگامى كه خود را غرق نعمت مىبيند و مىداند اين همه نعمت در درون و برون وجود او است ، از خود او نيست به فكر تشكر از بخشنده نعمت مىشود ، و همين امر راه خداشناسى را براى او هموار مىسازد ، ولى ناسپاسان نه اعتنائى به نعمت دارند و نه بخشندهء نعمت ، و لذا از معرفة الله نيز محروم مىشوند . از سوى ديگر ناسپاسى در برابر نعمت‌هاى خالق سبب مىشود كه انسان در برابر مخلوق نيز ناسپاس مىشود ، نه تنها ارزشى براى محبت‌ها و خدمات بىشائبهء ديگران قائل نشود ، بلكه خود را طلبكار آنان بداند ، و اين صفت سبب تنفّر و بيزارى مردم از چنين افراد مىشود ، و به اين ترتيب ناسپاسان گرفتار انزواى اجتماعى و نداشتن يار و ياور ، در برابر مشكلات زندگى خواهند شد .\r\n\r\nاسباب و انگيزه‌هاى ناسپاسى و راه درمان آن\r\nتقصير در شكر گزارى و گرايش به ناسپاسى گاه از اينجا سرچشمه مىگيرد كه\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 95 ، حديث 9 .\r\n","page_name":" 75 ","page_number":75},
  {"content":"\r\n\r\nانسان معرفت كامل نسبت به نعمت‌ها ندارد ، و اصولًا به نعمت‌هاى الهى نمىانديشد ، اگر ما كمى در آفرينش بدن خويش و دستگاه عجيب و بسيار دقيقى كه خداوند در آن آفريده بينديشيم به اهميت نعمتهاى او در اين بخش از وجودمان آگاه مىشويم ، و حس شكرگزارى كه جزء وجود انسان است ، تحريك مىشود .\r\nدستگاه‌هايى در وجود انسان است ( مانند قلب و كبد و كليه‌ها و شش‌ها ) كه اگر بشر بتواند معادل مصنوعى آنها را بسازد كه قطعاً كارايى بسيار پايينى خواهد داشت گاه دهها ميليون يا صدها ميليون هزينه دارد و به اين ترتيب اگر بخواهيم قيمتى بر يك يك اعضاء خود بگذاريم خواهيم ديد صاحب سرمايهء بسيار عظيمى هستيم .\r\nدر نعمت‌هاى بيرونى گاه يك جرعهء آب به اندازهء يك دنيا ارزش دارد ، چنان كه از بعضى از علماء نقل كرده‌اند كه روزى بر يكى از شاهان وارد شد در حالى كه ظرف آبى در دست او بود و مىخواست بنوشد ، شاه به آن عالم بزرگ گفت : مرا پندى ده ، آن مرد عالم گفت اگر فوق‌العاده تشنه باشى و اين آب را از تو باز گيرند ، مگر اين كه تمام ملك و حكومت خود را بدهى چه خواهى كرد ؟ گفت چاره‌اى ندارم ، تمام ملك خود را مىدهم ، مرد عالم گفت : چگونه دل بستگى به حكومتى دارى كه بهاى آن جرعهء آبى بيش نيست .\r\nگاه انسان بيمارانى را مىبيند كه از شدّت درد و رنج به خود مىپيچند و مرگ را يك عطيّهء آسمانى براى خود مىشمرند ، در آن حال انسان فكر مىكند اگر تمام عالم را به او بدهند همراه با اين بيمارى ارزشى ندارد و اگر همهء جهان را از او بگيرند و عافيت و تندرستى به او بدهند ارزش دارد .\r\nنعمت‌هاى به ظاهر كوچك و بسيار كم اهميت در وجود انسان است كه وقتى سلب شود ، حيات انسان به خطر مىافتد ، چشمه‌هاى آبى در دهان انسان به طور دائم كار مىكند كه غدّه‌هاى بزاق نام دارد و دائماً زبان و دهان و لب‌ها و گلو را نرم نگه مىدارد ، و به هنگام خوردن غذا جوشش فوق‌العاده مىكند ، و غذا را نرم و آماده براى فرو بردن مىنمايد ، و در عين حال به هضم آن نيز كمك مىكند .\r\nاگر روزى اين چشمه‌ها به كلّى بخشكد ، لب‌ها و زبان و گلوى انسان مثل چوب\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمىشود ، حالت خفگى به او دست مىدهد ، و قدرت بر سخن گفتن ندارد ، و يك لقمه طعام ممكن است گلوگير شود و به حيات او خاتمه دهد ، به يقين همين چشمه‌هاى كوچك ناپيدا و به ظاهر بىاهميّت براى انسان از تمام ثروت‌هاى جهان برتر و بالاتر است .\r\nبگذريم از نعمت آفتاب عالمتاب ، و هواى روح‌پرور و انواع مواهب زمين و گياهان و مركب‌ها و مواهب عظيم ديگر كه به تعبير قرآن « وَ انْ تَعُدُّوا نِعْمَةَ اللّهِ لاتُحْصُوها ؛ اگر نعمت‌هاى خدا را شمارش كنيد هرگز به شمارش آن قادر نمىيابيد » . « 1 »\r\nقابل توجه اين كه بسيارى از نعمت‌هاى الهى است كه چون هرگز از آدمى سلب نمىشود ، هيچگاه شناخته نخواهد شد ، نعمت‌هايى بود كه در گذشته براى انسان دائمى بود ، با گذشت زمان انسان سلب شدن آن را در بعضى از موارد ديده و به عظمت آن نعمت پى برده در حالى كه ممكن است نعمت‌هاى بىشمار ديگرى باشد كه هنوز مكتوم است .\r\nتا مسألهء سفرهاى فضايى و تأثير حالت بىوزنى بر محيط زندگى پيش نيامده بود انسان نمىدانست نيروى جاذبه چه نعمت بزرگى است و امروز مىفهميم كه اگر جاذبه نبود خانه‌ها و كاخ‌ها و زراعت‌ها و درخت‌ها همه با اندك چيزى به هوا پرتاب مىشد و انسان با اندك حركتى به سقف و ديوار مىخورد ، سفرهء غذا با مختصر حركتى به اطراف پراكنده مىشد و حتى فرو بردن لقمهء غذا و جرعهء آب براى انسان مشكل بود ، اگر همين يك نعمت را روزى خداوند از انسان بگيرد حركت دورانى زمين سبب مىشود كه آب درياها در فضا پخش شود و زمين به بيابانى خشك و سوزان تبديل گردد ، فكر كنيد اگر تمام عمر را به شكر همين نعمت بپردازيم قادر خواهيم بود ؟\r\nو اگر نعمت‌هاى معنوى يعنى هدايت انبياء و رهنمودهاى معصومين عليهم السلام و نزول كتب آسمانى را كه از نعمت‌هاى مادى بسيار برتر است بر آن بيفزاييم آنگاه خواهيم\r\n\r\n\r\n","description":"","footnote":"\r\n( 1 ) . نحل ، آيهء 18 .\r\n","page_name":" 77 ","page_number":77},
  {"content":"\r\n\r\nدانست كه تا چه حد مواهب الهى بر ما عظيم است و توان ما بر شكر و سپاس او ناچيز .\r\nتوجّه به اين امور ريشه‌هاى ناسپاسى را مىسوزاند ، و روح شكرگزارى را در انسان زنده مىكند .\r\nو از اينجا مىتوانيم راه درمان ناسپاسى را به خوبى پيدا كنيم . و از اين رو گفته‌اند : نخستين راه تحصيل شكرگزارى معرفت و تفكّر در صنايع الهيّه و انواع نعمت‌هاى ظاهرى و باطنى او است . « 1 »\r\nراه ديگر نگاه كردن به افرادى است كه زندگى پست‌ترى از انسان دارند . هر قدر در زندگى آنها دقيق‌تر شود ، روح شكرگزارى در او زنده‌تر مىگردد ، در حالى كه اگر به بالا دست خود بنگرد وسوسه‌هاى شيطانى ناسپاسى در او آشكار مىشود .\r\nاز سوى سوم به اين مسأله بينديشيد كه هر مصيبت و بلايى از بلاهاى دنيا بر او فرود آيد بدتر از آن هم تصوّر مىشود ، شكر كند كه گرفتار بدتر از آن نشود .\r\nنقل شده است كسى به يكى از بزرگان شكايت برد و گفت : دزد به خانهء من آمده و همه چيز را با خود برده است ، به او گفت : برو شكر خدا كن كه اگر به جاى آن دزد شيطان به خانه تو مىآمد و ايمان تو را مىبرد چه مىكردى ؟ « 2 »\r\nامام صادق عليه السلام در كتاب توحيد معروف مفضّل كه از حقايق توحيد ، عبارات گويا و دلايل روشن و تحليل‌هاى شگفت‌انگيز ، سخنان فراوانى بيان فرموده گاه به ذكر نعمت‌هاى بزرگ الهى مىپردازد ، تا از اين طريق انسان‌ها را به شناخت منعم حقيقى آشنا سازد .\r\nاز جمله در بخشى از سخنان خود به نعمت سخن گفتن و نوشتن كه دو پايهء اصلى تمدّن انسانى است اشاره مىفرمايد و بعد از بيان مشروحى مىفرمايد : اگر خداوند ابزار اين دو كار را در اختيار او نگذاشته بود ، نه توان بر سخن گفتن داشت نه نوشتن ، آرى خداوند زبان و ذهنى در اختيار بشر گذارده كه به كمك آن دو\r\n\r\n\r\n","description":"","footnote":"\r\n( 1 ) . معراج السعاده ، صفحه 810 .\r\n( 2 ) . المحجّة البيضاء ، جلد 7 ، صفحه 227 .\r\n","page_name":" 78 ","page_number":78},
  {"content":"\r\n\r\nمىتواند سخن بگويد ، و دست و انگشتانى به او بخشيده كه قلم به دست بگيرد و امور مختلف را بنويسد ، اگر اين دو نبود انسان همچون چهار پايان بود كه نه سخن مىگويند و نه چيزى مىنويسند ( نه علم و دانشى دارند و نه تمدّن درخشانى ) هر كس شكر اين نعمت را بجا آورد ، پاداش الهى در انتظار او است ، و هر كس كفران كند ( به خدا زيان نمىرساند بلكه به خودش زيان مىرساند ) زيرا خداوند از جهانيان بىنياز است . « 1 »\r\n\r\nشكر راه وصول به نعمت‌هاى پروردگار\r\nنقطهء مقابل كفران و ناسپاسى ، شكر پروردگار است ، و مفهوم آن قدردانى از نعمت‌ها با قلب و زبان و عمل است . اما با قلب همان معرفت پروردگار و تسليم در برابر او و رضا و خشنودى به عطاياى او است ، و با زبان ، گفتن جمله‌هايى است كه بيانگر قدردانى و سپاس انسان در برابر خالق نعمت‌ها است ، و امّا با عمل به اين طريق است كه هر نعمت و موهبتى را در جايى صرف كند كه خداوند دستور داده و براى آن آفريده است .\r\nراغب در مفردات مىگويد : شكر به معنى تصوّر نعمت و اظهار و ابراز آن است ، بعضى گفته‌اند در اصل « كشر » ( بر وزن كشف ) بوده كه به معنى ابراز و اظهار است ، و « دابّهء شكور » به حيوانى مىگويند كه هرگاه مراقبت كافى از آب و علف او كنند ، روز به روز چاق‌تر مىشود ، و « عين شكراء » ، به معنى چشمهء پر آب است ، بنابراين شكر به معنى پر شدن وجود انسان از ياد بخشندهء نعمت‌ها است .\r\nشكر در واقع بر دو گونه است : شكر تكوينى و شكر تشريعى ، شكر تكوينى آن است كه يك موجود از مواهبى كه در اختيارش قرار دارد و براى نمو شكر استفاده كند مانند درخت و گل و ميوه‌اى كه با مراقبت باغبان ، گل و ميوه‌هاى با ارزش به بار آورد ، و ناسپاسى آن است كه اثرى از مراقبت و پذيرايى باغبان در آن ظاهر نشود .\r\n\r\n\r\n","description":"","footnote":"\r\n( 1 ) . بحار الانوار ، جلد 3 ، صفحه 82 ( با تلخيص ) .\r\n","page_name":" 79 ","page_number":79},
  {"content":"\r\n\r\nبنابراين ، كسى كه نعمت‌هاى الهى را در طريق عصيان صرف مىكند ، به طور تكوينى ناسپاسى مىكند .\r\nشكر تشريعى آن است كه انسان در مقام شكرگزارى برآيد و با قلب و زبان از پروردگار خود سپاسگزارى نمايد .\r\nهمان گونه كه در سابق نيز اشاره شد هيچ كس توان شكر نعمت‌هاى خدا را ندارد ، چرا كه همين توفيق شكرگزارى و فكر و عقل و زبان و دست و پايى كه انسان به وسيلهء آن شكر قلبى و لسانى و عملى را انجام مىدهد همه از نعمت‌هاى خدا است و اين توفيق و ابراز هنگامى كه در مسير شكرگزارى به كار گرفته مىشود نعمت ديگرى است كه خود نيازمند شكر ديگرى است . به همين دليل همان گونه كه در روايات اسلامى اشاره شده برترين شكر آدمى اظهار عجز و ناتوانى از شكر خدا در برابر نعمت‌هاى او است و عذر تقصير به پيشگاه حق بردن ، ورنه سزاوار خداوندى خدا را كسى نمىتواند بجاى آورد .\r\nبسيارى از مطالب مربوط به شكر را كه نقطه مقابل كفران و ناسپاسى است در بحث‌هاى گذشته آورديم ، و براى تكميل اين بحث به ذكر بعضى از آيات قرآنى و روايات معصومين عليهم السلام بسنده مىكنيم .\r\nقرآن مجيد صبر و شكرگزارى را قرين هم قرار داده و آن را وسيلهء شكوفايى علم و ايمان در كانون قلب انسان شمرده است مىفرمايد : « وَ مِنْ آياتِهِ الْجَوْارِ فِى الْبَحْرِ كَالاعْلامِ انْ يَشْأ يُسْكِنِ الرِيحَ فَيَظْلَلْنَ رَواكِدَ عَلى ظَهْرِهِ انَّ فِى ذلِكَ لاياتٍ لِكُّلِ صَبَّارٍ شَكورٍ ؛ از نشانه‌هاى خدا ، كشتىهايى است كه همچون كوه در درياها ( به نيروى باد ) حركت مىكند اگر بخواهد باد را آرام مىسازد تا كشتىها بر پشت دريا متوقّف شوند ، به يقين در اين امر نشانه‌هايى ( از عظمت خدا است ) براى هر صبر كنندهء شكرگزار » « 1 » .\r\nشبيه همين تعبير در آيات ديگرى از قرآن نيز آمده است .\r\nگاه به نعمت چشم و گوش و عقل كه مهم‌ترين ابزار شناخت و معرفت انسانى\r\n\r\n\r\n","description":"","footnote":"\r\n( 1 ) . شورى ، آيهء 32 و 33 .\r\n","page_name":" 80 ","page_number":80},
  {"content":"\r\n\r\nاست اشاره كرده و مىفرمايد : « وَ جَعَلَ لَكُمْ السَّمَعَ وَ الأْبْصارَ وَ الأْفْئِدَةَ لَعَلَّكُمْ تَشْكُرُونَ ؛ خداوند براى شما گوش و چشم و عقل قرار داد شايد ( او را بشناسيد و ) شكر نعمت او را بجا آوريد » . « 1 »\r\nقرآن مجيد در موارد زيادى اشاره به وجود اين فضيلت ( شكرگزارى در انبياء بزرگ ) كرده ، يا به آنها دستور شكرگزارى داده است « 2 » .\r\nو گاه مىفرمايد : شكرگزاران واقعى در ميان انسان‌ها كم هستند . خطاب به آل داود مىفرمايد : « اعْمَلوُا آلَ داوُدَ شُكْراً وَ قَلِيلٌ مِنْ عِبادِىَ الشَّكوُر ؛ اى آل داود ! ( در برابر آن همه نعمت‌هاى عظيم و حكومت گسترده و علم و دانش و قدرتى كه در اختيار شما گذارديم ) ، شكر نعمت‌هاى خدا را به جاى آوريد هر چند كمى از بندگان من شكرگزارند » . « 3 »\r\nدر جاى ديگر مىفرمايد شرط خشنودى خداوند از شما شكرگزارى است مىفرمايد : « ان تَكْفَرُوا فَانَّ اللّهَ غَنِىٌّ عَنْكُمْ وَ لا يَرْضى لِعِبادِهِ الْكُفُرَ وَ ان تَشْكُرُوا يَرْضَهُ لَكُمْ ؛ اگر كفران كنيد خداوند از شما بىنياز است ، و هرگز كفران را براى بندگانش نمىپسندد و اگر شكر او را بجا آوريد ، آن را براى شما مىپسندد و راضى مىشود » . « 4 »\r\nآيات مربوط به شكر در قرآن مجيد بسيار است ، و شايد بالغ بر هفتاد آيه شود ، و جالب اين كه صفت شكرگزارى به عنوان يكى از اوصاف پروردگار در اين آيات آمده است . در سورهء نساء ، آيهء 147 مىخوانيم : « ما يَفْعَلُ اللّهُ بِعَذابِكْم انْ شَكَرْتُمْ آمَنْتُمْ وَ كانَ اللّهُ شاكِراً عَلِيماً ؛ خدا چه نيازى به مجازات شما دارد اگر شكرگزارى كنيد ( و نعمت‌هايش را به جا مصرف نماييد ) ، و ايمان بياوريد خدا شكرگزار و آگاه است ( و از اعمال و نيّات شما باخبر است ) » .\r\nقابل توجه اين كه مفهوم آيه اين است : اگر شكرگزارى به معنى واقعى انجام شود سرچشمهء مجازات‌ها و عذاب الهى به كلّى برچيده مىشود . به علاوه صفت شكرگزارى در اينجا به عنوان يكى از اوصاف الهى مطرح شده است و نشان مىدهد\r\n\r\n\r\n","description":"","footnote":"\r\n( 1 ) . نحل ، آيهء 78 .\r\n( 2 ) . به آيات 121 نحل ، 3 اسراء ، 12 لقمان و 13 سبأ مراجعه فرماييد .\r\n( 3 ) . سبأ ، آيهء 13 .\r\n( 4 ) . زمر ، آيهء 7 .\r\n","page_name":" 81 ","page_number":81},
  {"content":"\r\n\r\nشكرگزارى از صفاتى است كه خداوند در آن با بندگان مشترك است ، منتها شكرگزارى بندگان در برابر خداوند به معنى صرف نعمت‌هاى او در موارد رضاى او است ، و شكرگزارى خداوند به معنى قدردانى از بندگان شكرگزار از طريق پاداش‌هاى شايسته است .\r\nاز بعضى ديگر از آيات قرآن استفاده مىشود كه توجه به نعمت‌هاى الهى كه سبب مىشود كه انسان در صدد شكرگزارى برآيد عامل بازدارنده‌اى در برابر گناهان است ، در آيهء 74 سورهء اعراف خطاب به گروهى از اقوام پيشين مىفرمايد : « فَاذْكُرُوا آلاءَ اللّهِ وَلا تَعثَوا فِى الأَرْضِ مُفْسِدينَ ؛ نعمت‌هاى خدا را به ياد آوريد ، و در زمين فساد نكنيد » .\r\nدر آيهء 69 همين سوره مىفرمايد : « فَاذْكُرُوا آلاءَ اللّهِ لَعَلَّكُمْ تُفْلِحُونَ ؛ نعمت‌هاى خدا را به ياد آوريد شايد رستگار شويد » .\r\nاين تعبير به خوبى نشان مىدهد كه يادآورى نعمت‌هاى خداوند و سپاس او سبب رستگارى است .\r\nكوتاه سخن اين كه ريشهء تمام سعادت‌ها و سرچشمهء عظيم بركات الهى همان شكرگزارى است كه روز به روز انسان را به خدا نزديكتر و پيوند عشق و محبّت بندگان را با خدا محكم‌تر مىسازد كه عاملى براى تقوا و پرهيزگارى و طريقى به‌سوى رستگارى است .\r\n\r\nفلسفهء شكرگزارى\r\nممكن است انسان‌ها در برابر نعمت‌هايى كه به ديگرى مىبخشند انتظار شكرگزارى داشته باشند ، و يا حتّى در بعضى از شرايط به آن نيازمند باشند ، خواه نياز روحى باشد ، و يا نياز به خاطر موقعيت‌هاى اجتماعى .\r\nولى بىشك خداوندى كه از همگان بىنياز است و اگر تمام جهانيان كفران كنند ، يا كافر شوند گردى بر دامان كبريائيش نمىنشيند ، نيازى به شكرگزارى بندگان ندارد ، بنابراين اين همه تأكيد در مسأله شكرگزارى كرده است - همانند ساير\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nعبادات - نتيجه‌اش به خود انسان‌ها بازگشت مىكند ، و اگر كمى دقّت كنيم فلسفهء آن روشن مىشود .\r\nكسى كه از نعمت‌هاى پروردگار قدردانى مىكند ، خواه در دل باشد يا با زبان يا عمل ، نشان مىدهد كه لايق نعمت است ، خداوند حكيم نيز كارش همه جا از روى حكمت است ، نه بدون دليل نعمتى را از كسى مىگيرد نه بىدليل نعمتى را به كسى مىبخشد ، بنابراين هنگامى كه انسان در برابر نعمت‌هاى او شكرگزارى مىكند به زبان حال مىگويد من لايق شكر بيشترم و حكمت پروردگار ايجاب مىكند نه تنها آن نعمت را بر او پايدار كند بلكه افزون نمايد .\r\nولى فرد ناسپاس با زبان حال بىلياقتى خود را عرضه مىدارد و حكمت پروردگار ايجاب مىكند كه نعمت را از او بگيرد و اگر انسان روزى در صف شاكران بود ، و روز ديگر به صف كفران كنندگان پيوست خداوند مطابق اين تغيير روش با او رفتار مىكند . « ذلِكَ بأَنَّ اللَّهَ لَمْ يَكُ مُغَيِّراً نِعْمَةً انْعَمَها عَلى قَومٍ حَتَّى يُغَيِّرُوا ما بِانْفُسِهِمْ وَ انَّ اللَّهَ سَمِيعُ عَلِيمٌ « 1 » ؛ و اين به خاطر آن است كه خداوند هيچ نعمتى را كه به گروهى داده تغيير نمىدهد جز آنكه آنها خودشان را تغيير دهند ، و خداوند شنوا و دانا است » .\r\nو اگر در آيات و روايات اسلامى شكر سبب دوام نعمت يا افزايش آن شمرده شده دليلش همين است . در حديثى امير مؤمنان على عليه السلام مىفرمايد : « بِالشُّكْرِ تَدُومُ النِّعَمُ ؛ شكر سبب دوام نعمت است » . « 2 » و در حديث ديگر مىفرمايد : « ثَمَرَةُ الشُّكْرِ زِيادَةُ النِّعَمِ ؛ ثمرهء شكر فزونى نعمت است » . « 3 »\r\nاضافه بر اين هنگامى كه روح شكرگزارى در انسان پرورش يابد ، از شكر خالق به شكر مخلوق مىرسد ، و تشكر و سپاسگزارى در برابر خدمات و زحمات مخلوق انگيزهء مؤثّرى مىشود براى حركت بيشتر در جامعهء انسانى و شكوفا شدن استعدادهاى خلّاق و ظرفيت‌هاى وجودى اشخاص ، و در نتيجه جامعه به پيش حركت مىكند .\r\n\r\n\r\n","description":"","footnote":"\r\n( 1 ) . انفال ، آيهء 53 .\r\n( 2 ) . شرح فارسى غرر الحكم ، جلد 3 ، صفحه 198 .\r\n( 3 ) . همان مدرك ، صفحه 328 .\r\n","page_name":" 83 ","page_number":83},
  {"content":"\r\n\r\nشكرگزارى از خالق راهى به سوى معرفت او مىگشايد و پيوند انسان را با آفريدگار محكم‌تر مىكند ، و همان گونه كه سابقاً نيز اشاره شد در نخستين بحث علم كلام كه مسألهء وجوب معرفة اللّه مطرح مىشود ، مهمترين دليل همان مسألهء شكر منعم است كه از مسايل وجدانى است و به اصطلاح « قياساتها معها ؛ دليلش با خود آن است » .\r\nشكرگزارى علاوه بر اين كه معرفت بخشندهء نعمت‌ها را به دنبال دارد ، معرفت نعمت را نيز همراه خواهد داشت ، چرا كه هر قدر نعمت از نظر كيفيّت و كميّت بالاتر و بيشتر باشد ، شكرى افزونتر مىطلبد ، و براى اداى حق شكر منعم ، معرفت نعمت ضرورى است ، و همين معرفت نعمت روز به روز پيوند بندگان را با خدا محكم‌تر مىسازد و آتش عشقش را در دل‌ها شعله‌ورتر مىكند ، و اى بسا اين مواهب مادّى آن چنان مواهب معنوى به دنبال داشته باشد كه از آن به مراتب برتر و والاتر باشد .\r\n جهان در چشم هشياران عالم * بود آيينهء حسن رخ يار \r\n به هشيارى نگر در نرگس مست * كه گردد مست او هم چشم هشيار \r\n به عالم جز رخ زيباى دلبر * نمىبينم به چشم دل پديدار \r\n\r\nشكرگزارى در منابع حديث\r\nروايات در اين زمينه فوق حد احصاء است كه گلچينى از آن را از نظر خوانندهء عزيز مىگذرانيم كه همان نمونهء خروار است :\r\n1 - در حديثى از پيامبر اكرم صلى الله عليه و آله مىخوانيم : « الطَّاعِمُ الشَّاكِرُ لَهُ مِنَ الْاجْرِ كَاجْرِ الصّائِمِ الُمحْتَسِبُ وَ الْمُعافى الشّاكِر لَهُ مِنَ الْاجْرَ كَاجرِ المُبْتَلِى الصّابِرِ وَ الْمُعْطى الشّاكِر لَهُ مِنَ الْاجْرِ كَاجْرِ الَمحْروُمِ الْقانِعِ ؛ كسى كه غذا بخورد و شكر نعمت خدا را بجا آورد ، پاداش روزه دارى را دارد كه براى خدا روزه گرفته است و شخص تندرستى كه شكر خدا را بجا مىآورد اجر بيمارى را دارد كه در برابر بيمارى صبر و شكيبايى دارد ، و دارنده‌اى كه شكر نعمت را بجا مىآورد ، اجر محروم قناعت پيشهء شكيبا را دارد » . « 1 »\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 94 ، حديث 1 .\r\n","page_name":" 84 ","page_number":84},
  {"content":"\r\n\r\n2 - در حديث ديگرى از امام صادق عليه السلام چنين آمده است : « مَكْتُوبٌ فِى التُّوراتِ ، الشُّكرُ مِنَ النِّعَمِ عَليكَ وَ انْعِمُ عَلى مَنْ شَكَرَكَ فَانَّهُ لا زَوالَ لِلنَّعماءِ اذا شُكِرَتْ ، وَ لا بَقاءَ لَها اذا كُفِرَتْ ؛ در تورات نوشته شده است از كسى كه نعمتى به تو مىبخشد تشكّر كن ، و بر كسى كه از تو تشكّر مىكند نعمت ببخش ، زيرا اگر در برابر نعمت‌ها شكرگزارى شود ، زوال نخواهد داشت ، و اگر كفران شود بقا نخواهد داشت » . « 1 »\r\nاين حديث نشان مىدهد كه نه تنها خداوند در برابر شكر ، نعمت‌ها را افزايش مىدهد ، بندگان خدا نيز در برابر تشكّرها بايد افزايش نعمت دهند .\r\n3 - در حديث ديگرى از همان بزرگوار آمده است كه فرمود : « ثَلاثٌ لايَضُرُّ مَعَهُنَّ شَىءٌ ، الدُّعاءُ عِنْدَ الْكَرْبِ ، وَ الْاسْتِغْفارِ عِنَد الذَّنْبِ ، وَ الشُّكْرَ عِنْدَ النِّعْمَةِ ؛ سه چيز است كه با وجود آن چيزى زيان نخواهد رسانيد ، دعا به هنگام حوادث سخت ، و استغفار به هنگام گناه ، و شكر به هنگام نعمت » . « 2 »\r\nبا توجه به اهميّت فوق‌العاده‌اى كه دعا و استغفار در آيات و روايات و فرهنگ اسلامى دارد ، قرار گرفتن شكر در رديف آنها اهميتش ظاهر مىشود .\r\nانسان از سه حالت خارج نيست يا گرفتار مصيبتى مىشود ، يا نعمتى به او مىرسد كه از نگهدارى آن بيم دارد ، و يا لغزش و گناهى از او سر مىزند ، داروى هر يك از آنها در اين روايت پر معنى آمده است ، مشكلات به وسيلهء دعا از بين مىرود ، و آثار گناه به وسيلهء استغفار ، و تثبيت نعمت‌ها به وسيلهء شكرگزارى . و در همين زمينه از امام على بن ابى طالب عليه السلام آمده است : « نِعْمَةٌ لا تُشْكَرُ كَسِيّئةٍ لا تُغْفَرْ ؛ نعمتى كه در برابر آن شكرگزارى نشود ، همانند گناهى است كه در برابر آن استغفار نشود » . « 3 »\r\n4 - در حديث ديگرى از همان امام عليه السلام مىخوانيم كه پيامبر اكرم صلى الله عليه و آله در سفرى بر شتر خود سوار بود ، ناگهان پياده شد و پنج سجده شكر بجا آورد ، هنگامى كه برخاست و سوار بر مركب شد ، عرض كردند اى رسول خدا ! كارى از شما ديديم كه\r\n\r\n\r\n","description":"","footnote":"\r\n( 1 ) . همان ، حديث 3 .\r\n( 2 ) . همان ، حديث 7 .\r\n( 3 ) . شرح فارسى غرر الحكم ، جلد 6 ، صفحه 170 .\r\n","page_name":" 85 ","page_number":85},
  {"content":"\r\n\r\nتاكنون نديديم ، فرمود : « نِعَمٌ اسْتَقْبَلَنى جَبْرَئيلُ فَبَشَّرَنى بِبَشاراتٍ مِن اللَّه عزّ و جَل فَسَجَدْتُ لِلّه شُكراً لِكُّلِ بُشْرى سَجْدَةً ؛ آرى جبرئيل به استقبال من آمد و بشارت‌هايى از سوى خداوند متعال به من داد ، من براى هر بشارتى سجدهء شكر در پيشگاه خدا بجا آوردم » . « 1 »\r\nاز اين حديث به خوبى استفاده مىشود كه پيشوايان بزرگ تا آنجا كه در توان داشتند براى هر نعمتى شكرى جداگانه بجا مىآوردند .\r\n5 - در حديث ديگرى از امام صادق عليه السلام دستورى براى شكر جامع و كامل آمده است ، ( هر چند شكر جامع و كامل به معنى واقعى كلمه از انسان ساخته نيست ، ) فرمود : « اذا اصْبَحتَ وَ امْسَيْتَ فَقُلْ عَشْرَ مَرّات اللَّهُمَّ ما اصْبَحْتَ بى مِنْ نِعْمَةٍ اوْ عافِيَةٍ مِنْ دِينٍ اوْ دُنْيا فَمِنْكَ وَحْدَكَ لا شَريكَ لَكَ ، لَكَ الْحَمْدُ وَ لَكَ الشُّكْرُ بِها عَلَىَّ يا رَبِّ حَتَّى تَرْضى وَ بَعْدَ الرِّضا ؛ هنگامى كه صبح و شام مىكنى ، ده بار اين دعا را بخوان ، خداوندا ! آنچه از نعمت‌ها ، صبحگاهان بر من ارزانى شده ، سلامت دين يا دنيا همه از تو است ، يگانه‌اى ، همتايى ندارى ، پيوسته حمد و شكر مخصوص تو است ، به خاطر آنچه به من دادى ، تا از من راضى شوى ، و حتّى بعد از رضا ، تو را حمد و سپاس مىگويم » .\r\nبعد امام عليه السلام فرمود : « هرگاه اين كار را انجام دهى شكر نعمت‌هايى را كه در آن روز و شب به تو مىرسد ادا كرده‌اى » . « 2 »\r\n6 - امير مؤمنان على عليه السلام در حديث كوتاه و پرمعنايى چنين مىفرمايد : « شُكُرُ النِّعْمَةِ امانٌ مِنْ تَحْليلِها وَ كَفيلٌ بِتَأيِيدها ؛ شكر نعمت مانع زوال نعمت مىشود ، و سبب تأييد آن مىگردد » . « 3 »\r\n7 - و در حديث ديگر مىفرمايد : « شَرُّ النَّاسِ مَنْ لا يَشْكُرُ النِّعْمَةَ وَ لا يَرْعى الْحُرُمَةَ ؛ بدترين مردم كسى است كه در برابر نعمت شكرگزارى نمىكند و رعايت احترام نمىكند » .\r\n( احترام خالق و خلق ) . « 4 »\r\nدر زمينهء اهميت شكر و تأثير آن در دوام نعمت‌ها و فزونى آن ، آن‌قدر احاديث وارد شده است كه ذكر همهء آنها در اين مختصر نمىگنجد و آنچه در بالا آمد گوشه‌اى از آن است .\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 98 ، حديث 24 .\r\n( 2 ) . همان ، حديث 28 .\r\n( 3 ) . شرح فارسى غرر الحكم ، جلد 4 ، صفحه 179 .\r\n( 4 ) . همان ، صفحه 170 .\r\n","page_name":" 86 ","page_number":86},
  {"content":"\r\n\r\n\r\nشكرگزارى در سيرهء پيشوايان\r\nمىدانيم يكى از اشكال حديث ، فعل و تقرير معصوم است ، يعنى همان گونه كه قول و گفتار آن‌ها معارف دينى را براى ما روشن مىسازد ، عمل و همچنين سكوت آنها در موارد مختلف آموزنده و همچون درياى بىكران از معارف و احكام و اخلاق است . مخصوصاً در زمينهء شكرگزارى نمونه‌هاى زيادى وجود دارد از جمله :\r\n1 - امام باقر عليه السلام مىفرمايد : رسول خدا صلى الله عليه و آله شبى نزد عايشه بود ( و پيوسته مشغول عبادت بود ) عايشه گفت : چرا اين قدر خود را به زحمت مىافكنى در حالى كه خداوند گذشته و آيندهء تو را بخشوده است ، پيامبر صلى الله عليه و آله فرمود : اى عايشه ! « الّا اكُونَ عَبْداً شَكوُراً ؛ آيا من بندهء شكرگزار خدا نباشم » . « 1 »\r\nاز اين تعبير معلوم مىشود كه انگيزهء عبادت اولياء اللّه شكر نعمت‌هاى او بود .\r\nاين تعبير در احاديث اسلامى كراراً از پيامبر اكرم صلى الله عليه و آله نقل شده است كه در برابر سؤال افراد مختلفى اين جمله را تكرار فرمود : « افَلا اكوُنَ عَبْداً شَكُوراً » .\r\n2 - در حديثى از هشام بن احمر كه از ياران امام موسى بن جعفر عليه السلام بود مىخوانيم كه مىگويد : من با آن حضرت در بعضى از اطراف مدينه بودم ، ناگهان ديدم امام از مركب پياده شده و به سجده افتاد و مدّت طولانى سجده را ادامه داد ، سپس سر از سجده برداشت و سوار بر مركب شد ، عرض كردم فدايت شوم سجده را طولانى فرمودى ؟ فرمود : « انَّنىِ ذَكَرْتُ نِعْمَةً انْعَمَ اللَّهُ بِها عَلَىَّ فَاحبَبْتُ انْ اشْكُرَ رَبّى ؛ من به ياد نعمتى افتادم كه خداوند به من ارزانى فرمود ، دوست داشتم شكر پروردگارم را بجا آورم » . « 2 »\r\nاز اين روايت استفاده مىشود كه پيشوايان بزرگ ، مقيّد بودند در برابر هر نعمتى شكرى جداگانه بجا آورند . بلكه به ياران خود نيز همين معنى را دستور مىدادند ، از اين رو در حديثى از امام صادق عليه السلام آمده است : هرگاه يكى از شما به ياد يكى از نعمت‌هاى خدا بيفتد ، صورت بر خاك بگذارد و شكر خدا بجا آورد ، و اگر سواره است\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 95 .\r\n( 2 ) . اصول كافى ، جلد 2 ، صفحه 98 ، حديث 26 .\r\n","page_name":" 87 ","page_number":87},
  {"content":"\r\n\r\nپياده شود و صورت بر خاك نهد ، و اگر از ترس انگشت نما شدن نتواند پياده شود صورت بر قربوس زين بگذارد . ( قربوس قسمت برآمدگى جلو زين است ) و اگر آن را هم نتواند انجام دهد صورت بر كف دست بگذارد و شكر خدا را بجا آورد . « 1 »\r\n3 - در حديثى از امام صادق عليه السلام مىخوانيم كه به يكى از يارانش به نام ابو بصير فرمود : گاه مىشود كه يكى از شما ظرفى از آب مىنوشد ، و خداوند به خاطر آن او را اهل بهشت مىكند ، سپس در شرح اين كلام فرمود : نخست ظرف آب را مىگيرد ، و هنگامى كه مىخواهد بر لب بگذارد بِسْمِ اللّه مىگويد كمى مىنوشد و هنوز سيراب نشده آن را از لب بر مىدارد و شكر خدا مىگويد ، بار دوم مىنوشد ، سپس ظرف را از لب برمىدارد و شكر خدا مىگويد و براى سوّمين بار نيز همين كار را تكرار مىكند « فَيُوجِبُ اللَّهُ عَزَّ وَجَلَّ لَهُ بِها الْجَنَّةَ ؛ خداوند به بركت آن او را اهل بهشت مىكند » . « 2 »\r\n\r\nچگونه بايد شكر كرد ؟\r\nدر تعريف شكر گفتيم كه شكرگزارى همان قدردانى از نعمت است ، خواه در عمل باشد يا به وسيلهء زبان و يا به قلب ، و كفران و ناسپاسى نعمت ، بىاعتنائى به نعمت‌ها ، تحقير و تضييع آنها است و عدم توجه به صاحب نعمت .\r\nو مهمترين بخش شكرگزارى همان شكر عملى است ، چه بسيارند كسانى كه با زبان شكر خدا مىگويند ، ولى در عمل كفران مىكنند .\r\nكسانى كه اسراف و تبذير مىكنند ، و يا بخيل هستند ، يا نعمت‌هاى الهى را وسيلهء فخر فروشى بر ديگران قرار مىدهند ، يا بر اثر نعمت مست مىشوند و طغيان مىكنند ، همهء آنها ناسپاسند ، و در طريق كفران نعمت گام بر مىدارند ، به عكس آنها كه نعمت‌هاى الهى را كتمان نمىكنند ، و آشكار و پنهان انفاق مىنمايند و با گسترش نعمت ، تواضع آنها در مقابل خالق و خلق بيشتر مىشود و سعى دارند نعمت‌ها همه در جاى خود مصرف شود ، و چيزى از آن ضايع نگردد ، آنها بندگان شكرگزارى هستند و شايستهء فزونى نعمت .\r\n\r\n\r\n","description":"","footnote":"\r\n( 1 ) . همان ، حديث 25 .\r\n( 2 ) . همان ، صفحه 96 ، حديث 16 .\r\n","page_name":" 88 ","page_number":88},
  {"content":"\r\n\r\nدر روايات اسلامى به هر سه مرحلهء شكر اشارات لطيفى شده است .\r\nدر حديثى از امام صادق عليه السلام مىخوانيم كه فرمود : « مَنْ انْعَمَ اللَّهُ عَلَيْهِ بِنِعْمَةٍ فَعَرَفَها بِقَلْبِهِ فَقَدْ ادَّى شُكْرَها ؛ كسى كه خداوند نعمتى به او بدهد و آن را در درون دل بشناسد ، شكر آن را بجا آورده است » . « 1 »\r\nبديهى است شناخت نعمت و ارزش و اهميت آن ، هم سبب شناسايى منعم و هم انگيزه‌اى براى شكر عملى و زبانى خواهد بود .\r\nدر حديث ديگرى از همان بزرگوار آمده است كه به يكى از يارانش فرمود : « ما انْعَمَ اللَّهُ عَلى عَبْدٍ بِنِعْمَةٍ صَغُرَتْ اوْ كَبُرَتْ فَقالَ الْحَمْدُللَّهِ الَّا ادَّى شُكْرَها ؛ هر نعمتى خداوند اعم از كوچك و بزرگ به كسى بدهد و او بگويد الحمد للَّه ، شكر آن نعمت را بجا آورده است » . « 2 »\r\nبه يقين منظور از گفتن الْحَمدللَّه تنها لَقْلَقَه زبان نيست ، منظور حمدى است كه از عمق جان و درون دل برخيزد .\r\nدر حديث سوّمى از همان امام بزرگوار مىخوانيم كه يكى از دوستانش از او پرسيد آيا شكر حدّ معيّنى دارد كه انسان وقتى آن را انجام دهد از شاكران محسوب شود ، فرمود : آرى ، آن مرد سؤال كرد چيست ؟ فرمود : « يَحْمِدُللَّهَ عَلى كُلِّ نِعْمَةٍ عَلَيْهِ فى اهْلٍ وَ مالٍ وَ انْ كانَ فى ما انْعَمَ اللَّهُ عَلَيهِ فى مالِهِ حَقَّ ادَّاهُ ؛ خدا را در برابر هر نعمتى كه به او در خانواده يا اموالش بخشيده سپاس مىگويد و اگر در آنچه خدا به او داده است حقّى ( براى نيازمندان يا مصارف ديگر ) بوده باشد ، آن را ادا مىكند » . « 3 »\r\nو نيز در حديثى از امير مؤمنان على عليه السلام مىخوانيم : « شُكْرُ الْعالِمِ عَلى عِلْمِهِ ، عَمَلَهُ بِهِ وَ بَذْلُهُ لِمُسْتَحَقِّهِ ؛ سپاسگزارى عالم در برابر علمى كه دارد اين است كه به آن عمل كند و به نيازمندان بذل نمايد » . « 4 »\r\nاين‌ها اشاره به شكر عملى است كه در برابر هر نعمتى بايد انجام داد . به يقين\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 96 ، حديث 15 .\r\n( 2 ) . همان ، حديث 14 .\r\n( 3 ) . همان ، صفحه 96 ، حديث 12 .\r\n( 4 ) . شرح غرر الحكم فارسى ، جلد 4 ، صفحه 160 ، حديث 5667 .\r\n","page_name":" 89 ","page_number":89},
  {"content":"\r\n\r\nعالمى كه به علمش عمل نمىكند ، و يا از ديگران دريغ مىدارد ، بندهء ناسپاسى است و با زبان حال مىگويد : من لايق اين نعمت بزرگ نيستم .\r\nقابل توجه اين كه شكر عملى در برابر افراد متفاوت است و در هر جا به شكلى خواهد بود ، همان گونه كه امير مؤمنان على عليه السلام در حديث كوتاه و پر معنى به چهار نمونهء آن اشاره نموده است ، مىفرمايد : « شُكْرُ الهِكَ بِطوُلِ الثَّناءِ ، شُكْرُ مَنْ قَوْقَكَ بِصِدْقِ الْوَلاءِ ، شُكْرُ نَظيرِكَ بِحُسْنِ الْاخاءِ ، شُكْرُ مَنْ دوُنَكَ بِسَيْبِ الْعَطاءِ ؛ شكر پروردگارت اين است كه دائماً ثنايش گويى ، شكر كسى كه بالاى دست تو است به اين است كه در پيروى از او صادق باشى ، شكر همرديفت آن است كه مراتب اخوّت را به خوبى انجام دهى و شكر كسانى كه زير دست تو هستند به اين است كه از بخشش به آنها مضايقه نكنى » . « 1 »\r\nيكى از شاخه‌هاى شكر عملى اين است كه انسان اگر بر دشمنش پيروز شود تا آنجا كه ممكن است و مشكلى ايجاد نمىكند ، عفو و گذشت را شكرانه پيروزى خود قرار دهد همان گونه كه امير مؤمنان على عليه السلام در حديث معروفش مىفرمايد : « اذا قَدَرْتَ عَلى عَدُوِّكَ فَاجْعَلِ الْعَفْوَ عَنْهُ شُكْراً لِلْقُدْرَةِ عَلَيْهِ ؛ هنگامى كه بر دشمنانت پيروز شدى ، عفو را شكرانه اين پيروزى قرار بده » . « 2 »\r\nاين نكته نيز شايان ذكر است كه يكى از بهترين طرق شكر در برابر نعمت‌ها انفاق كردن بخشى از آن در راه خدا است ، همان گونه كه على عليه السلام مىفرمايد : « احْسِنْ شُكْرِ النِّعَمِ الْانْعامُ بِها ؛ بهترين شكر نعمت‌ها بخشيدن از آن است » . « 3 »\r\nعبادت و نيايش در برابر پروردگار نيز طريقهء ديگرى براى شكرگزارى عملى است ، بلكه مطابق احاديث اسلامى بهترين انگيزهء عبادت مسألهء شكرگزارى ذكر شده ، در حالى كه انگيزه نعمت‌هاى بهشت براى عبادت به عنوان عبادت تاجران ، و انگيزهء ترس از دوزخ به عنوان ترس از بندگان ذكر شده ، ولى انگيزهء شكر به عنوان عبادت آزادگان تعبير شده است ، در كلمات على عليه السلام آمده است : « انَّ قَوْمَاً عَبَدوُهُ شُكْرَاً فَتِلْكَ عِبادَةُ الْاحْرارِ » . « 4 »\r\n\r\n\r\n","description":"","footnote":"\r\n( 1 ) . همان ، صفحه 158 ، حديث 5653 .\r\n( 2 ) . نهج البلاغه ، كلمات قصار ، حكمت 11 .\r\n( 3 ) . شرح فارسى غرر الحكم ، جلد 2 ، صفحه 407 .\r\n( 4 ) . بحار الانوار ، جلد 75 ، صفحه 69 ، حديث 18 .\r\n","page_name":" 90 ","page_number":90},
  {"content":"\r\n\r\n\r\nانگيزه‌هاى شكرگزارى\r\nبا اين كه روح شكرگزارى در انسان تقويت شود ، از طرق گوناگونى مىتوان استفاده كرد ، نخست معرفت نعمت‌ها است ، مىدانيم نعمت‌هاى خداوند سر تا پاى وجود انسان را در بر مىگيرد ، نعمت‌هاى مادى و معنوى ، نعمت‌هاى ظاهرى و باطنى و نعمت‌هاى فردى و اجتماعى . خوشبختانه پيشرفت علوم و دانش‌هاى بشرى كمك بسيار مؤثّرى به شناخت نعمت‌ها كرده است و در پرتو آنها بسيارى از شگفتىهاى وجود انسان و موجودات جهان كشف شده كه هر كدام نعمت بزرگى محسوب مىشود ، امروز ما به خوبى مىدانيم كه جسم يك انسان از ميلياردها واحد كوچك زنده به نام ياخته تشكيل شده كه هر كدام از آنها ساختمان بسيار پيچيده و حيرت انگيزى دارد ، و هر كدام نعمتى از نعمت‌هاى خدا است ، امروز است كه ما مىدانيم در درون خون ما ميليون‌ها موجود زنده به نام گلبول سفيد وجود دارد كه هر كدام به صورت سرباز مدافعى از سلامت انسان در برابر هجوم انبوه ميكرب‌هاى بيمارىزا كه از زمين و هوا و آب و غذا وارد بدن انسان مىشوند دفاع مىكنند ، اگر يك روز گفته مىشد در هر نفسى دو نعمت موجود است و بر هر نعمتى شكرى واجب ، امروز ما به خوبى مىدانيم كه در هر نفس هزاران بلكه ميليون‌ها نعمت وجود دارد و بر هر نعمتى شكرى واجب است . اگر پيشينيان با آگاهى از علوم زمان خود مىگفتند .\r\n ابر و باد و مه و خورشيد و فلك در كارند * تا تو نانى به كف آرى و به غفلت نخورى \r\nامروز در پرتو پيشرفت علوم ما مىدانيم تنها اين چهار موجود نيستند كه به ما كمك مىكنند ، بلكه هزاران عامل دست به دست هم مىدهد تا گندمى از زمين برويد و خوراك انسانى شود .\r\nبنابراين انگيزهء شكر كه از طريق معرفت نعمت حاصل مىشود ، در عصر و زمان ما ابعاد گسترده‌ترى پيدا كرده است .\r\nبنابراين ، دوام سپاسگزارى از دوام مطالعهء بررسى نعمت‌ها حاصل مىشود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nانگيزهء ديگر براى شكرگزارى اين است كه انسان هميشه به زيردستان خود نگاه كند و ببيند خداوند چقدر بر او منّت نهاده و چه امكاناتى در اختيار او قرار داده كه به دلايل مختلفى به ديگران نداده است ، در حديثى مىخوانيم كه امير مؤمنان على عليه السلام در نامه‌اى كه به يكى از اصحاب معروفش حارث هَمْدانى نوشت فرمود :\r\n« وَاكْثِرْ انْ تَنْظُرَ الى مَنْ فُضِّلْتَ عَلَيْهِ ، فَانَّ ذلِكَ مِنْ ابْوابِ الشُّكْرِ ؛ به افراد پايين‌تر از خود زياد نگاه كن ، كه اين خود از ابواب شكر است » . « 1 »\r\nاين در حالى است كه اگر انسان به افراد بالاتر از خود بنگرد به يقين روح ناسپاسى همراه وسوسه‌هاى شيطانى در او زنده مىشود .\r\nمطالعهء بركات و آثار سپاس گزارى كه فزونى نعمت و دوام و بقاء آن است ، و در بحث‌هاى گذشته به طور گسترده ذكر شد نيز از انگيزه‌هاى مهم محسوب مىشود .\r\nبراى ايجاد انگيزه‌هاى شكر در تودهء مردم نسبت به يكديگر نيز بهترين راه آن است كه افراد قدردان و شكرگزار و كسانى كه از خدمات و عطايا و كمك‌ها خوب استفاده مىكنند مورد تشويق قرار گيرند ، تشويق‌هاى گفتارى ، و تشويق‌هاى رفتارى . حضرت على عليه السلام در عهدنامهء معروف مالك اشتر خطاب به مالك مىفرمايد :\r\n« وَلايَكُونَنّ الُمحسِنُ وَ الْمُسيئُى عِنْدَكَ بِمَنْزَلَةٍ سَواء فَانَّ فى ذلِكَ تَزْهيداً لِاهْلِ الْاحْسانِ فى الْاحْسانِ وَ تَدْريباً لِاهْلِ الْاسائَةِ عَلَى الْاسائَةِ ؛ هرگز نبايد افراد نيكوكار و بدكار نزد تو يكسان باشند ، زيرا اين كار سبب مىشود كه نيكوكاران در نيكىهايشان بىرغبت شوند ، و بدكاران در اعمال بدشان تشويق گردند » . « 2 »\r\n\r\nشكر خالق و شكر مخلوق\r\nبىشك شكرگزارى و سپاس ، نه تنها در برابر خالق كه در برابر مخلوق نيز مطلوب است . كسى كه به ديگرى خدمت مىكند و نعمتى در اختيار او مىگذارد و از مواهب خويش به او مىبخشد هر چند انتظار قدردانى و تشكّر نداشته باشد ، وظيفهء انسانى\r\n\r\n\r\n","description":"","footnote":"\r\n( 1 ) . نهج البلاغه ، نامهء 69 .\r\n( 2 ) . همان ، نامهء 53 .\r\n","page_name":" 92 ","page_number":92},
  {"content":"\r\n\r\nكه مشمول نعمت او شده است اين است كه در مقام شكرگزارى و سپاس برآيد ، و با قلب و زبان و عمل از وى قدردانى كند ، در روايت معروفى از امام على بن موسى الرضا عليهما السلام مىخوانيم : « مَنْ لَمْ يَشْكُرِالْمُنْعِمَ مِنَ الَمخْلُوقينَ لَمْ يَشْكُرِ اللَّهَ عَزّوجل ؛ كسى كه بخشندهء نعمت را از ميان مخلوقين شكرگزارى نكند ، شكر خداوند متعال را بجا نياورده است » . « 1 »\r\nجملهء « من لم يشكر المخلوق لم يشكر الخالق » هر چند به اين عبارت در متون روايات معصومين عليه السلام وارد نشده ولى محتوا و مضمون آن در روايت بالا و ديگر روايات ديده مىشود ، و تاب دو تفسير دارد ، نخست اين كه ترك شكرگزارى مخلوق ، يا ناسپاسى در برابر بخشندگان نعمت ، دليل بر روح ناسپاسى در وجود شخص است كه به خاطر آن ، ارزشى براى نعمت‌هاى مردم قايل نيست ، بلكه گاه خود را طلبكار هم مىداند ، چنين كسى به يقين در برابر خالق متعال نيز شكرگزارى نخواهد كرد ، به‌خصوص اين كه نعمت‌هايى كه مردم به يكديگر مىدهند چون محدود است و گهگاه واقع مىشود ، به چشم مىآيد ، بر خلاف نعمت‌هاى الهى كه تمام وجود ما را در تمام عمر احاطه كرده و به همين دليل گاه از شدّت ظهور مخفى و پنهان مىشود .\r\nديگر اين كه تشكّر از مخلوق در واقع تشكّر از خدا است ، چرا كه مخلوق واسطه‌اى براى انتقال نعمت خدا به بندگان بيش نيست ، بنابراين كسى كه شكر مخلوق را بجا نياورد در واقع شكر خدا را بجا نياورده است .\r\nبه هر حال در روايات اسلامى بر اين معنى تأكيد شده كه هم در برابر نعمتى كه كسى به شما مىبخشد سپاس‌گزار باشيد و هم به كسى كه سپاس‌گزارى مىكند نعمت بيشترى بدهيد . چنان كه در حديثى از امام صادق عليه السلام آمده است كه : در تورات اين جمله نوشته شده : « اشْكُرْ مَنْ انْعَمَ عَلَيْكَ وَ انْعِمْ عَلى مَنْ شَكَرَك ؛ از كسى كه به تو نعمتى مىبخشد تشكّر كن و به كسى كه از تو تشكّر مىكند ، نعمت بيشترى ببخش » . « 2 »\r\nخداوند در قرآن مجيد نيز صريحاً دستور شكرگزارى نسبت به بندگان را صادر\r\n\r\n\r\n","description":"","footnote":"\r\n( 1 ) . عيون اخبار الرضا ، جلد 2 ، صفحه 24 .\r\n( 2 ) . اصول كافى ، جلد 2 ، صفحه 94 .\r\n","page_name":" 93 ","page_number":93},
  {"content":"\r\n\r\nكرده و آن را در كنار شكرگزارى از خودش قرار داده است ، مىفرمايد : « وَوَصَّيْنا الْانْسانُ بِوالِدَيْهِ حَمَلَتْهُ امُّهُ وَهْناً عَلى وَهْنٍ وَ فِصالُهُ فى عامَيْنِ انِ اشْكُرْ لى وَلِوالِدَيْكَ الَىَ الْمَصير ؛ ما به انسان دربارهء پدر و مادرش سفارش كرديم ، مادرش هر روز با زحمتى روى زحمت حمل كرد ( و دوران باردارى را با رنج‌هاى فراوان پشت سر گذاشت ) و دوران شير خوارگى او در دو سال ( با زحمت فراوان ) صورت مىگيرد ، به انسان گفتيم كه براى من و براى پدر و مادرت شكرگزارى كن كه بازگشت همه شما به سوى من است » . « 1 »\r\nبه يقين پدر و مادر تنها كسانى نيستند كه بر گردن انسان حق دارند ( هر چند حق آنها بسيار بزرگ است ) هر كس حقّى معنوى يا مادى داشته باشد بايد در برابر او تشكّر كرد .\r\nدر حالات پيشوايان بزرگ اسلام نيز ديده شده است كه گاه كمترين خدمت را با بزرگترين نعمت پاسخ مىگفتند ، « داستان هديه كردن يكى از كنيزان امام حسين عليه السلام شاخه گلى به آن حضرت و در برابر ، آزاد ساختن او به وسيلهء امام عليه السلام معروف است ، و هنگامى كه از حضرتش توضيح خواستند كه اين خدمت بزرگ چگونه در مقابل آن كار كوچك قرار مىگيرد فرمود : « كذا ادَّبَنا اللّهُ ؛ اين گونه خداوند ما را ادب كرده است » . « 2 »\r\nو نيز در داستان معروف ديگرى مىخوانيم كه در يكى از سفرها امام حسن عليه السلام و امام حسين عليه السلام و عبد اللَّه بن جعفر از قافله عقب ماندند و در بيابان تشنه شدند ، از دور خيمهء چادر نشينى جلب توجه آنها را نمود ، به سراغ آن آمدند ، پير زن تك و تنهايى در آن ديدند كه آنها را سيراب كرد ، و گوسفندى را كه داشت براى تغذيهء آنها آماده ساخت و آنها به پيرزن فرمودند اگر به مدينه آمدى به سراغ ما بيا شايد بتوانيم اين همه محبّت را تا اندازه‌اى جبران كنيم ، سپس خشكسالى شديدى در بيابان‌هاى اطراف مدينه شد به گونه‌اى كه چادرنشينان به شهرها هجوم آوردند و از مردم درخواست كمك مىكردند ، روزى چشم امام حسن عليه السلام به همان پيرزن افتاد كه\r\n\r\n\r\n","description":"","footnote":"\r\n( 1 ) . لقمان ، آيهء 14 .\r\n( 2 ) . بحار الانوار ، جلد 44 ، صفحه 195 . مانند اين جريان در مورد امام حسن عليه السلام نيز نقل شده است . بحار الانوار ، جلد 43 ، صفحه 343 .\r\n","page_name":" 94 ","page_number":94},
  {"content":"\r\n\r\nدر كوچه‌هاى مدينه تقاضاى كمك مىكند . حضرت او را صدا زد و از او پرسيد به خاطر دارى كه من و برادر و پسر عمويم در بيابان نزد تو آمديم و تو بهترين كمك را به ما كردى ، پيرزن نيكوكار چيزى به خاطر نداشت ، ولى امام فرمود : اگر تو به خاطر ندارى ، من به خاطر دارم . سپس پول زياد و گوسفندان فراوانى به او بخشيد و او را نزد برادرش امام حسين عليه السلام فرستاد ، آن حضرت نيز عطاياى بيشترى به پيرزن دادند و سپس او را به سراغ عبد اللَّه بن جعفر فرستادند ، او نيز نعمت زيادى به آن پيرزن بخشيد و در پايان حديث آمده است : « صارَتْ مِنْ اغْنَى النَّاسِ ؛ او يكى از ثروتمندترين مردم شد » . « 1 »\r\nداستان « شيماء » دختر حليمهء سعديه خواهر رضاعى پيامبر صلى الله عليه و آله و محبّت و خدمتى كه آن حضرت به خاطر خدمات مادرش در دوران شير دادن او به شيماء كرد نيز در بسيارى از تواريخ آمده و خلاصه‌اش اين است كه بعد از جنگ « حنين » گروه زيادى از طائفهء بنى سعد و قبيلهء « حليمهء سعديه » به اسارت در آمدند ، هنگامى كه پيامبر صلى الله عليه و آله شيماء را در ميان اسيران ديد به ياد محبت‌هاى او و مادرش در دوران شيرخوارگى خود افتاد برخاست و عباى خود را بر زمين گستراند و شيماء را روى آن نشاند و با مهربانى از او احوال‌پرسى كرد و فرمود : تو همان هستى كه در روزگار شيرخوارگى به من محبت كردى ( مادرت نيز محبت كرد ) اين در حالى بود كه حدود شصت سال از آن تاريخ مىگذشت ، شيما از پيامبر صلى الله عليه و آله تقاضا كرد اسيران طايفه‌اش را آزاد سازد . پيامبر صلى الله عليه و آله فرمود : من سهم خودم را مىبخشم ، هنگامى كه مسلمانان از اين ماجرا آگاه شدند ، آنها نيز به پيروى از پيامبر صلى الله عليه و آله سهم خود را بخشيدند و در نتيجه همهء اسيران آن طايفه آزاد شدند ( و به اين ترتيب به خاطر خدمت دوران شيرخوارگى ، گروه زيادى آزادى خود را باز يافتند . « 2 »\r\nو نظر اين شكرگزارى و قدردانى عملى در حالات پيشوايان معصوم عليه السلام فراوان است .\r\n\r\n\r\n","description":"","footnote":"\r\n( 1 ) . نور الابصار محمد شبلنجى مصرى ( با اقتباس و تلخيص ) ؛ بحار الانوار ، جلد 43 ، صفحه 348 .\r\n( 2 ) . اعلام الورى ، صفحه 126 و 127 ، سفية البحار ، ماده « حلم » .\r\n","page_name":" 95 ","page_number":95},
  {"content":"\r\n\r\nنمونهء ديگر از اين گونه شكر و سپاسگزارى در برابر خدمات بندگان خدا چيزى است كه در تاريخ پيامبر اكرم صلى الله عليه و آله آمده است و آن اين كه در عصر رسول خدا صلى الله عليه و آله زنى بود به نام « ثويبه » كه پيش از آن كه « حليمه سعديه » افتخار دايه بودن نسبت به پيامبر اكرم صلى الله عليه و آله را پيدا كند چند روزى از شير فرزندش به نام مسروح ، پيامبر اكرم صلى الله عليه و آله را شير داد . هنگامى كه پيغمبر اكرم صلى الله عليه و آله هجرت فرمود و اموالى در اختيار آن حضرت قرار گرفت ، هيچ گاه ثويبه را فراموش نمىكرد ، و همواره تا پايان زندگى آن زن ، لباس هدايايى براى او مىفرستاد . آن زن بعد از جنگ « خيبر » چشم از جهان پوشيد .\r\nشگفت‌آور اين كه در بعضى از تواريخ آمده است كه « ثويبه » كنيز « ابو لهب » بود و هنگامى كه به ابو لهب بشارت تولد پيامبر اكرم صلى الله عليه و آله را داد او را آزاد كرد ( پيدا است ابو لهب در آن زمان به خاطر خويشاوندى با پيامبر صلى الله عليه و آله از تولد پيامبر صلى الله عليه و آله خوشحال شد كه از برادرش عبد اللَّه فرزندى به وجود آمد ) .\r\nهنگامى كه ابو لهب بعد از آن همه دشمنى با پيامبر اسلام صلى الله عليه و آله از دنيا رفت ، برادرش عباس او را در خواب ديد سؤال كرد : حالت چگونه است ؟ گفت : در آتشم ، ولى شبهاى دوشنبه مجازات من تخفيف مىيابد و از ميان انگشتانم آب مىنوشم ، و اين به خاطر آن است كه پيامبر اسلام صلى الله عليه و آله دوشنبه متولد شد ، و من هنگامى كه بشارت تولد او را از ثويبه كنيز خودم شنيدم ، و آگاه شدم كه چند روزى پيامبر اسلام صلى الله عليه و آله را شير داد او را آزاد كردم . « 1 »\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، ص 522 ( واژهء ثويبه ) .\r\n","page_name":" 96 ","page_number":96},
  {"content":"\r\n\r\n4\r\n\r\nغيبت ، تنابز بالألقاب و حفظ الغيب\r\n\r\nاشاره\r\nدر جلد اوّل از اين كتاب كه بحث پيرامون اصول كلّى مباحث اخلاقى بود ، بحثى پيرامون مبارزه با آفات اللسان ( آفت‌هاى زبان ) به عنوان يكى از نخستين گامهاى اصلاح اخلاق و تهذيب نفس و سير و سلوك الى اللّه مطرح شد ، وعده داديم جزئيات آن در بحث‌هاى آينده عنوان خواهد شد . يكى از آنها مسأله غيبت است كه از شايع‌ترين و زشت‌ترين و خطرناك‌ترين مفاسد اخلاقى است . و سبب هتك حيثيّت افراد ، كشف اسرار ، اشاعهء فحشاء ، و جسور ساختن گنهكاران در گناهانشان و سرانجام موجب تزلزل پايه‌هاى اعتماد در زندگى اجتماعى است .\r\nبىشك بسيارى از مردم نقطه ضعف‌هايى دارند كه غالباً پرده بر آن افتاده اگر اين عيوب و نقطه ضعف‌ها آشكار گردد ، اعتماد عمومى سلب مىشود ، و مفاسد متعددى كه در بالا اشاره شد سطح جامعه را فرا خواهد گرفت ، به همين دليل اسلام از آن شديداً نهى كرده و در كتب علماى اخلاق غيبت به عنوان يكى از بدترين آفات زبان ذكر شده است ( هر چند غيبت منحصر به زبان نيست از طريق قلم يا اشارات دست و چشم و ابرو نيز انجام مىشود ) .\r\nو از آنجا كه بدون پرهيز از اين رذيلهء اخلاقى هرگز انسان در مسير قرب الى الله به جايى نمىرسد و جامعهء انسانى روح صلاح و سعادت را نمىبيند بايد ، براى آن اهميت فوق العاده قائل شد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nگذاشتن لقب‌هاى زشت بر يكديگر كه غالباً در غياب اشخاص از آن استفاده مىشود نيز شاخه‌اى از شاخه‌هاى غيبت است ، هر چند گاهى تحت عنوان مستقلى از آن ياد شده است ، از همين رو ما اين دو بحث را همراه يكديگر عنوان كرديم .\r\nنقطه مقابل غيبت حفظ الغيب است ، كه انسان در پشت سر اشخاص از آنها به نيكى ياد كند ، و اگر كسى از آنها غيبت كند به دفاع از حيثيت آنها برخيزد و با تعبيرات مختلفى كه بعداً به آنها اشاره خواهد شد آبروى او را حفظ كند ، و اين يكى از فضايل مهم اخلاقى است . كه بركات زيادى را براى فرد و جامعه همراه دارد .\r\nبه هر حال با توجه به اهميت موضوع ، قرآن مجيد در آيات متعددى به سراغ اين موضوع رفته و دستورهاى مؤكدى صادر نموده است :\r\n1 - . . . وَلا يَغْتَبْ بَعْضُكُمْ بَعْضاً ايُحِبُّ احَدُكُمْ انْ يَأْكُلَ لَحْمَ اخيهِ مَيْتاً فَكَرِهْتُمُوه . ( حجرات - 12 )\r\n2 - وَيْلٌ لِكُلِّ هُمَزَةٍ لُمَزَةٍ . ( همزه - 1 )\r\n3 - انَّ الَّذينَ يُحِبُّونَ انْ تَشِيعَ الْفاحِشَةُ فِى الّذينَ آمَنُوا لَهُمْ عَذابٌ اليمٌ فِى الدُّنْيا وَ الْاخِرَةِ . ( نور - 19 )\r\n4 - لا يُحِبُّ اللَّهَ الْجَهْرَ بِالسُّوءِ مِنَ الْقَوْلِ الّا مَنْ ظُلِمَ وَ كانَ اللَّهُ سَميعاً عَليِماً . ( نساء - 148 )\r\n\r\nترجمه :\r\n1 - « . . . و هيچ يك از شما ديگرى را غيبت نكند ، آيا كسى از شما دوست دارد كه گوشت برادر مردهء خود را بخورد ؟ به يقين همهء شما از اين امر كراهت داريد » .\r\n2 - واى بر هر غيب‌جوى مسخره كننده .\r\n3 - « كسانى كه دوست دارند زشتىها در ميان مردم با ايمان شيوع يابد عذب دردناكى براى آنان در دنيا و آخرت است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n4 - خداوند دوست ندارد كسى با سخنان خود بديها ( ى ديگران ) را اظهار كند ، مگر آن كس كه مورد ستم واقع شده باشد ، خداوند شنوا و دانا است .\r\n\r\nتفسير و جمع‌بندى\r\nدر نخستين آيه ، قرآن با صراحت از سه چيز نهى مىكند كه در واقع علّت و معلول يكديگرند . نخست از گمان بد ، و بعد از تجسّس ، و سرانجام از غيبت . روشن است گمان بد انسان را وادار به تجسّس در احوال ديگران ، و كشف اسرار آنها مىكند و از آنجا كه هر انسانى ممكن است عيب و نقصى داشته باشد كه با تجسّس كشف شود ، اطلاع بر آن عيب پنهانى سبب غيبت مىگردد .\r\nولى قرآن مجيد در اين آيه براى غيبت اهميّتى بيش از مسألهء گمان بد و تجسّس قائل شده چرا كه آن را مدلّل به دليلى گويا و رسايى ساخته مىفرمايد :\r\n« كسى از شما ديگرى را غيبت نكند آيا هيچ يك از شما دوست دارد كه گوشت برادر مردهء خود را بخورد ( به يقين ) همهء شما از اين امر كراهت داريد » ( وَ لا يَغْتَبْ بَعْضُكُمْ بَعْضاً ايُحِبُّ احَدُكُمْ انْ يَاْكُلَ لَحْمَ اخِيهِ مَيْتاً فَكَرِهْتُمُوهُ ) .\r\nاين تشبيه كه در واقع يك دليل منطقى را تشكيل مىدهد تمام ابعاد مسألهء غيبت را بيان كرده ، شخص غائب را به مرده تشبيه مىكند ، و رابطهء دينى او را به عنوان برادرى و اخوّت و آبروى او را به پارهء تن او و غيبت را به منزلهء خوردن گوشت او ، كارى كه هر وجدانى ، هر قدر ضعيف باشد ، از آن ابا و وحشت دارد ، و حتى در سخت‌ترين حالات حاضر نيست چنين كند .\r\nاين تشبيه مىتواند اشاره به نكته‌هاى فراوان ديگرى نيز باشد :\r\nفرد غائب همچون مرده است كه قدرت بر دفاع از خويش ندارد ، و هجوم بردن بر كسى كه قادر بر دفاع از خويش نيست ، بدترين نوع ناجوان مردى است .\r\nبى شك خوردن گوشت مرده سبب سلامت جسم و جان نمىشود ، بلكه سرچشمه انواع بيمارىها است ، بنابراين غيبت كننده اگر آتش كينه و حسد خود را با غيبت موقّتاً فرو نشاند به يقين چيزى نمىگذرد كه همان بذرهاى نهفته مفاسد\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاخلاقى در درون جان او سر مىكشد و همچون خارهاى مغيلان او را آزار مىدهد .\r\nغيبت كننده انسان ضعيف و ناتوانى است كه شهامت رويا رويى با مسايل را ندارد و به همين دليل به مردهء برادر خويش هجوم مىبرد .\r\nهمان گونه كه يك حيوان يا انسان مردار خوار ، سبب انتشار انواع ميكرب‌هاى بيمارى مىگردد ، شخص غيبت كننده نيز با ذكر گناهان و عيوب پنهانى برادران مسلمان عوامل اشاعهء فحشاء را فراهم مىسازد .\r\nقرآن مجيد با ذكر اين مثال و ريزه كارىهايى كه در آن نهفته شده به تحريك وجدان و فطرت انسان‌ها در برابر اين گناه بزرگ مىپردازد ، و شايد به همين دليل جمله را با سؤال شروع مىكند ، تا پاسخ آن از درون انسان‌ها برخيزد و تأثير آن قوىتر شود ، مىفرمايد : « آيا هيچ يك از شما دوست دارد گوشت برادر مردهء خود را بخورد ؟ »\r\nدر ضمن آيه مىتواند اشاره‌اى به اين نكته نيز باشد ، كه موارد جواز غيبت ( مانند تظلّم و رفع ستم و مشورت و اصلاح ذات البين در واقع مانند موارد اضطرار به اكل ميته است كه انسان بايد به حد اقل قناعت كند ) .\r\nولى اين سؤال مطرح است كه ما در تمام دنيا به ندرت در طول يك سال به موردى برخورد مىكنيم كه كسى گوشت مردهء انسانى را - چه رسد به برادر خويش - خورده باشد ، زشتى اين امر به اندازه‌اى است كه همه از آن پرهيز مىكنند ، در حالى كه غيبت امر رايجى است كه در همهء جوامع ديده مىشود ، بلكه يكى از وسايل تفريح و سرگرمى در جلسات است ، راستى اين تفاوت از كجا سرچشمه مىگيرد ؟\r\nاين موضوع ظاهراً دليلى جز اين ندارد كه رواج غيبت ، قبح و زشتى آن را متأسفانه در نظرها كم كرده است .\r\nدر دوّمين آيه با تهديد كوبنده‌اى به سراغ عيب‌جويان و غيبت كنندگان مىرود ، مىفرمايد « واى به هر عيب جوى غيبت كننده‌اى كه مردم با ايمان را به سخريه مىگيرند ، و با نيش زبان و حركات دست و چشم و ابرو ، در پشت سر و پيش رو ، مؤمنان را هدف تيرهاى طعن و تهمت قرار مىدهند » ( وَيْلٌ لِكُلِّ هُمَزَةٍ لُمَزَةٍ ) .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nدر اين كه واژهء « لُمَزَة » ( از ماده لمز ( بر وزن رمز ) و « هُمَزَه » از ماده همز ( بر همين وزن ) كه هر دو صيغه مبالغه است ، به يك معنى است ، و اشاره به غيبت كنندگان و عيب‌جويان مىكند يا در ميان آنها تفاوتى است ، در ميان مفسّران گفتگوى بسيار است . بعضى هر دو را به يك معنى مىدانند بعضى به دو معنى ، آنها كه معتقدند دو معنى دارد بعضى هُمَزَه رابه معنى غيبت كننده ، و لُمَزَه را به معنى عيبجو تفسير كرده‌اند و بعضى عكس آن را گفته‌اند ، و بعضى مىگويند هُمَزَه به كسى گفته مىشود كه با اشارات عيب‌جويى مىكند ، و لُمَزَه به معنى كسى است كه با زبان ، اين عمل زشت را انجام مىدهد .\r\nبعضى اولى را به معنى عيب جويى آشكار ، و دومى را به معنى عيب جويى پنهان و يا اشاره دانسته‌اند ، و بعضى عقيده دارند هُمَزَه كسى است كه در حضور ، عيب‌جويى مىكند ، و لُمَزَه كسى است كه در پشت سر ، اين كار را انجام مىدهد .\r\nبعضى از مفسران گفته‌اند همز و لمز ، دو صفت رذيله است كه از جهل و غضب و تكبّر تركيب شده است زيرا هم سبب اذيّت و آزار ديگران است و هم نوعى برترىطلبى در آن نهفته است ، و از آنجا كه در خود فضيلتى نمىبيند سعى مىكند به ديگران عيب بگذارد تا خودش را برتر نشان دهد . « 1 »\r\nدر همان تفسير اين دو صفت را از اوصاف منافقان - طبق حديثى - بيان مىكند . « 2 » تعبير به « ويل » كه در آغاز اين آيه آمده است ، در 27 مورد از قرآن مجيد ديده مىشود ، كه در مقام نفرين و به معنى هلاكت و يا به معنى انواع عذاب است ، و اين كه گفته‌اند اشاره به چاه يا وادى پر عذابى در جهنم است در واقع از قبيل تفسير كلى به مصداق است .\r\nاين واژه و واژه « وَيْس » و « وَيْح » همه حالت تأسف انسان را بيان مىكند منتها ويل در موارد كارهاى زشت و قبيح گفته مىشود ، و ويس در مقابل تحقير ، و ويح در مقام ترحم . « 3 »\r\n\r\n\r\n","description":"","footnote":"\r\n( 1 ) . روح البيان ، جلد 10 ، صفحه 58 .\r\n( 2 ) . همان مدرك .\r\n( 3 ) . تفسير كبير فخر رازى ، جلد 32 ، صفحه 91 .\r\n","page_name":" 101 ","page_number":101},
  {"content":"\r\n\r\nبا توجه به موارد استعمال ويل در قرآن ، به خوبى روشن مىشود كه اين واژه در مواردى به كار مىرود كه كارهاى بسيار زشتى انجام گرفته است ، و از اينجا روشن مىشود كه غيبت و عيب جويى از ديدگاه قرآن مجيد از زشت‌ترين كارها است .\r\nدر سوّمين آيه مستقيماً سخن از نكوهش اشاعهء فحشاء و تهديد شديد مرتكب شوندگان به ميان آمد و به طور ضمنى ، مذمّت از غيبت مىكند ، زيرا اشاعهء فحشاء غالباً از طريق غيبت يا تهمت است . مىفرمايد : « كسانى كه دوست دارند زشتىها در ميان مردم با ايمان شيوع يابد ، عذاب دردناكى در دنيا و آخرت دارند ، و خداوند مىداند و شما نمىدانيد » ( انَّ الَّذينَ يُحِبُّونَ انْ تَشِيعَ الْفاحِشَةَ فِى الَّذينَ آمَنُوا لَهُمْ عَذابٌ اليمٌ فِى الدُّنيا وَ الآخِرَةِ وَ اللَّهُ يَعْلَمُ وَ انْتُمْ لا تَعْلَمُونَ ) .\r\nالبته شأن نزول آيه در مورد تهمتى است كه از سوى منافقان به يكى از همسران پيامبر صلى الله عليه و آله زده شده بود ، ولى مسألهء اشاعهء فحشاء ( شيوع دادن زشتيها در ميان مردم ) مفهوم عامى دارد كه مخصوصاً غيبت را در بسيارى از موارد شامل مىشود .\r\nدر واقع نخستين آيه از آيات بالا اشاره به بُعد حقّ النّاس فردى غيبت داشت و اين آيه اشاره به آثار ويران‌گر جمعى آن است ، زيرا هرگاه كارهاى خلافى را كه مردم در پنهانى انجام داده‌اند و كسى از آن آگاه نيست بر ملا شود ، بسيارى از افراد ضعيف الايمان تشويق به اين گونه كارها مىشود .\r\n« فاحشه » از ماده فحش در اصل به معنى هر كارى است كه از حد اعتدال خارج شود و صورت فاحش به خود بگيرد ، بنابراين شامل تمام منكرات و كارهاى بسيار زشت و قبيح مىشود ، هر چند در بسيارى از موارد در قرآن مجيد يا در كلمات روزمرّه در خصوص انحرافات جنسى و آلودگىهاى ناموسى به كار مىرود ، ولى اين مانع از عموميّت فاحشه و فحشاء نيست ، و در واقع از قبيل استعمال در يك مصداق بارز است ، بنابراين اشاعهء فحشاء كه در آيه آمده ، و در بسيارى از موارد از طريق غيبت انجام مىشود ، منحصر به آلودگىهاى جنسى نيست .\r\nدر آيهء 45 عنكبوت دربارهء نماز مىخوانيم : « انَّ الصَّلاةَ تَنْهى عَنِ الْفَحْشاءِ وَ الْمُنْكَرِ ؛ نماز انسان را از زشتىها و منكرات باز مىدارد » و به يقين مفهوم آن عام است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبه همين دليل در ذيل اين آيه حديثى وارد شده كه مىفرمايد : « مَنْ قالَ فِى مُؤْمِنٍ مارَأَتْهُ عَيْناهُ وَ سَمِعَتْهُ اذُناهُ فَهُوَ مِنَ الَّذينَ قالَ اللَّه عَزَّ وَ جَلَّ انّ الَّذينَ يُحِبُّونَ انْ تَشِيعَ الْفاحِشَةُ فِى الَّذينَ آمَنُوا لَهُمْ عَذابٌ اليمٌ ؛ كسى كه دربارهء مؤمن آنچه را مىبيند ( از عيوب پنهانى ) و آنچه را مىشنود ( كه مردم دربارهء او مىگويند ) او از كسانى است كه خداوند متعال دربارهء آنها گفته كسانى كه دوست دارند اشاعهء فحشاء در ميان مؤمنان شود عذاب درناكى دارند » .\r\nاين نكته نيز حائز اهميت است كه قرآن در آيهء بالا مجازات اين گونه اشخاص را عذاب دنيا و آخرت ذكر كرده ، و اين نشان مىدهد غيبت و اشاعهء فحشاء پىآمدهاى سويى در زندگى انسان‌ها نيز دارد .\r\nآخرين سخن دربارهء تفسير آيهء فوق اين كه قرآن مجيد براى اين كه تأكيد بر اين مسألهء مهم بگذارد نمىگويد كسانى كه اشاعهء فحشا كنند ، گرفتار عذاب اليم دنيا و آخرت مىشوند ، بلكه مىگويد كسانى كه دوست دارند ، اشاعه فحشاء در ميان مؤمنان شود چنين سرنوشتى دارند .\r\n* * * در چهارمين و آخرين آيهء مورد بحث ، سخن از جواز غيبت در مورد ظالمان براى مظلومانى كه به دادخواهى برمىخيزند آمده است كه از آن به خوبى روشن مىشود غيبت بدون مجوز جايز نيست ، مىفرمايد : « خداوند دوست ندارد كسى با سخنان خود بدىها را اظهار كند مگر آن كس كه مورد ستم واقع شد ( و مىخواهد از اين طريق تظلّم كند و رفع ظلم نمايد ) ( لا يُحِبُّ اللَّه الْجَهْرَ بِالسُّوءِ مِنَ الْقَوْلِ الَّا مَنْ ظُلِمَ ) .\r\nمنظور از جهل من القول ، هر گونه ابراز و اظهار لفظى است خواه به صورت شكايت باشد يا حكايت ، يا غيبت ، يا نفرين و مذّمت . بنابراين مظلومانى كه مورد ستم ظالمان قرار گرفته‌اند براى دفاع از خويشتن مىتوانند كارهاى ظالمان را برشمرند .\r\nو براى اين كه افرادى از اين استثناء سوء استفاده نكنند ، و به بهانه اين كه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمظلوم واقع شده‌اند ، هر جا بنشينند و به غيبت اين و آن بپردازند ، در پايان آيه مىفرمايد : خداوند سخنان را مىشنود و از نيّات آگاه است . ( وَ كانَ اللَّهُ سَميعَاً عَليماً ) .\r\n* * * از آنچه در آيات فوق آمد زشتى فوق‌العادهء غيبت و عواقب دردناك آن در دنيا و آخرت به خوبى روشن مىشود .\r\n\r\nغيبت در روايات اسلامى\r\nدر منابع حديث و كتب اخلاق روايات زيادى در نكوهش غيبت وارد شده ؛ مضمون اين روايات به قدرى شديد و تكان دهنده است كه دربارهء كمتر گناهى مىتوان اين‌گونه تعبيرات را يافت كه از ميان آنها ده روايت زير برگزيده شده است .\r\nدر حديثى مىخوانيم كه روزى پيغمبر با صداى بسيار بلند خطبه خواند به گونه‌اى كه به گوش زنانى كه در خانه‌هايى كه نزديك بودند رسيد فرمود : « يا مَعْشَرَ مَنْ آمَنَ بِلِسانِهِ وَ لَمْ يُؤْمِنْ بِقَلْبِهِ لاتَغْتابُوا الْمُسْلِمينَ وَ لا تَتَبَّعُوا عَوراتَهُمْ فَانَّ مَنْ تَتَبَّعَ عَوْرَتَ اخِيهِ يَتَتَبَّعُ اللَّهَ عَوْرَتَهُ حَتَّى يَفْضِحَهُ فى جَوْفِ بَيْتِهِ ؛ اى گروهى كه به زبان ايمان آورده‌ايد و در قلبتان ايمان نيست ، غيبت مسلمان نكنيد ، و در صدد كشف عيوب آن‌ها نباشيد ، چرا كه هر كس درصدد كشف عيوب برادر مسلمانش باشد خداوند در صدد كشف عيوب او خواهد بود تا آنجا كه در درون خانه‌اش رسوايش مىكند » . « 1 »\r\n2 - در حديث ديگرى از همان حضرت مىخوانيم كه روزى خطبه خواند و دربارهء اهميت گناه ربا سخنانى فرمود تا آنجا كه گناه يك درهم از ربا را بدتر از سى و شش زنا شمرد ، سپس فرمود : « انَّ ارْبَا الرِّبا عِرْضُ الرَّجُلِ الْمُسَلِمِ ؛ بدترين ربا بردن آبروى مسلمان ( از طريق غيبت و مانند آن ) است » . « 2 »\r\nاين تعبير ( اهميت گناه غيبت نسبت به زنا ) در روايات متعددى آمده و در بعضى\r\n\r\n\r\n","description":"","footnote":"\r\n( 1 ) . جامع السادات ، جلد 2 ، صفحه 303 .\r\n( 2 ) . جامع السادات ، جلد 2 ، صفحه 303 .\r\n","page_name":" 104 ","page_number":104},
  {"content":"\r\n\r\nاز روايات آمده است علت آن اين است كه زناكار پس از توبه حقيقى بخشوده خواهد شد ، ولى غيبت كننده چون حق الناس را ضايع كرده مشمول رحمت الهى نخواهد شد ، تا صاحب غيبت را راضى كند . « 1 »\r\n3 - در حديث ديگرى از امام صادق عليه السلام مىخوانيم كه فرمود : « الْغَيْبَةُ حَرامٌ عَلى كُلِّ مُسْلِمٍ وَ انّها لَتَأكُلُ الْحَسَناتِ كَما تَأْكُلُ النَّارُ الْحَطَبَ ؛ غيبت بر هر مسلمانى حرام است و حسنات را از ميان مىبرد ، همان گونه آتش هيزم را مىسوزاند و نابود مىكند » . « 2 »\r\nاين ويژگى همان گونه كه در بحثهاى آينده خواهد آمد نيز به خاطر آن است كه غيبت جنبهء حقّ النّاس دارد ، و حسنات غيبت كننده را به نامهء اعمال غيبت شونده منتقل مىكنند تا جبران تضييع آبروى او شود .\r\n4 - در يك حديث قدسى آمده است كه خداوند به موسى عليه السلام خطاب كرد و فرمود « مَنْ ماتَ تُائباً مِنَ الْغَيْبَةِ فَهُوَ آخِرُ مَنْ يَدْخُلُ الْجَنَّةَ وَ مَنْ ماتَ مُصِرّاً عَلَيها ، فَهُوَ اوَّلُ مَنْ يَدْخُلُ النَّارَ ؛ كسى كه بميرد در حالى كه توبه از غيبت كرده باشد ، آخرين كسى است كه وارد بهشت مىشود ، و كسى كه بميرد و اصرار بر آن ورزد و توبه نكند ، اولين كسى است كه وارد دوزخ مىشود » . « 3 »\r\n5 - در حديث ديگرى از پيغمبر اكرم تعبير تكان دهندهء ديگرى ديده مىشود ، فرمود : « مَنْ مَشى فِى غَيْبَةِ اخِيهِ وَ كَشْفِ عَوْرَتِهِ كانَ اوَّلُ خُطْوَةٍ خَطاها وَضَعَها فى جَهَنَّمَ ؛ كسى كه در طريق غيبت برادر مسلمانش و كشف عيوب پنهانى او گام بردارد ، اولين گامى را كه برمىدارد در جهنم مىگذارد » . « 4 »\r\n6 - در حديث ديگرى از همان بزرگوار مىخوانيم « ما عُمّرَ مَجلسٌ بِالْغَيْبَةِ الَّا خُرِّبَ بِالدِّينِ فَنَزَّهُوَ اسْماعَكُمْ مِنْ اسْتماعِ الْغَيْبَةِ فَانَّ الْقائِلَ وَ الْمُسْتَمِعَ لَها شَرِيكانِ فِى الاثْمِ ؛ هيچ مجلسى با غيبت آباد نمىشود مگر اينكه از نظر دين ويران مىگردد ، حال كه چنين است گو خود را از شنيدن غيبت پاك داريد چرا كه گوينده و شنونده هر دو در گناه شريكند » « 5 »\r\n\r\n\r\n","description":"","footnote":"\r\n( 1 ) . وسائل الشيعه ، جلد 8 ، صفحه 601 ، حديث 18 .\r\n( 2 ) . جامع السادات ، جلد 3 ، صفحه 305 .\r\n( 3 ) . همان ، صفحه 302 .\r\n( 4 ) . همان ، صفحه 303 .\r\n( 5 ) . بحار الانوار ، جلد 75 ، صفحه 259 .\r\n","page_name":" 105 ","page_number":105},
  {"content":"\r\n\r\n7 - در حديث ديگرى از رسول خدا صلى الله عليه و آله در مورد زيانهاى فوق العاده معنوى غيبت چنين مىخوانيم : « مَنْ اغْتابَ مُسْلِماً اوْ مُسْلِمَةً لَنْ يَقْبَلَ اللَّه صَلاتَهُ وَ لا صِيامَهُ ارْبَعِينَ لَيْلَةً الَّا انْ يَغْفِرَ لَهُ صاحِبُهُ ؛ كسى كه غيبت مرد مسلمانى يا زن مسلمانى بكند خداوند نماز و روزهء او را چهل شبانه روز قبول نمىكند مگر اين كه صاحب غيبت از او راضى گردد » . « 1 »\r\n8 - در حديث ديگرى از امام صادق عليه السلام مىخوانيم : « مَنْ رَوى عَلى مُؤْمِنٍ رَوايَةٍ يُريدُ بِها شَيْنَهُ وَ هَدْمَ مُرَوَّتِهِ لَيَسْقُطُ مِنْ اعْيُنِ النَّاسِ ، وَ اخْرَجَهُ اللَّه مِنْ وِلايَتِهِ الى وِلايَةِ الشَّيْطانِ فَلا يَقْبَلُهُ الشَّيْطانُ ؛ كسى كه سخنى دربارهء فرد با ايمانى نقل كند و هدفش اين باشد كه عيبى بر او نهد ، و شخصيتش را در هم بشكند تا از چشم مردم بيفتد ، خداوند او را از تحت سرپرستى خودش به تحت سرپرستى شيطان مىفرستد ، و شيطان او را نمىپذيرد » . « 2 »\r\nروشن است كه مصداق واضح روايت بالا شخص غيبت كننده است كه هدفش از غيبت عيب نهادن بر مؤمنين ، و در هم شكستن شخصيت اجتماعى آن‌ها است و چنين افرادى به قدرى گناهانشان عظيم است كه حتى شيطان از پذيرفتن ولايت آنها وحشت دارد » .\r\n9 - در حديث مناهى رسول اللّه صلى الله عليه و آله آمده است « نَهى عَنِ الْغَيْبَةِ وَ قالَ مَنْ اغْتابَ امْرَءً مُسْلِماً بَطَلَ صَوْمُهُ وَ نَقَضَ وَضُوئُهُ ، وَ جاءَ يَوْمَ الْقِيامَةِ يَفُوهُ مِنْ فِيِه رائِحَةٌ انْتَنُ مِنَ الْجِيفَهِ يَتَأَذَّئُ بِهِ اهْلُ الْمَوْقِفِ ؛ پيامبر صلى الله عليه و آله از غيبت نهى كرد و فرمود : كسى كه مسلمانى را غيبت كند ، روزه‌اش باطل مىشود ، و وضويش مىشكند ، و روز قيامت از دهان او بويى خارج مىشود كه متعفّن‌تر از بوى مردار است ، به گونه‌اى كه اهل محشر از آن ناراحت مىشوند » . « 3 »\r\n10 - اين بحث را با حديثى از امير مؤمنان على عليه السلام پايان مىدهيم ، هر چند رواياتى كه در اين زمينه باقى مانده بسيار بيش از آن است كه در بالا آورديم ، اما آنچه در بالا آمد براى درك اهميت گناه غيبت كافى است فرمود : « ايَّاكَ وَ الْغَيْبَةَ فَانَّها تُمْقِتُكَ الَى اللَّهَ وَ النَّاسَ ، وَ تَحْبُطُ اجْرَكَ ؛ از غيبت بپرهيز كه تو را در پيشگاه خدا و مردم مبغوض مىكند ، و اجر و پاداش تو را ( در برابر اعمال صالحه ) بر باد مىدهد » . « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 258 ، حديث 53 .\r\n( 2 ) . اصول كافى ، جلد 2 ، صفحه 358 ، حديث 1 .\r\n( 3 ) . وسائل الشيعه ، جلد 8 ، صفحه 599 ، حديث 13 .\r\n( 4 ) . شرح غرر الحكم ، جلد 2 ، صفحه 687 ، حديث 2632 .\r\n","page_name":" 106 ","page_number":106},
  {"content":"\r\n\r\nبه يقين حتى يكى از اين احاديث به تنهايى براى پى بردن به اهميت گناه غيبت از ديدگاه پيشوايان اسلام كافى است تا چه رسد به اين كه همهء آنها را در كنار هم بچينيم و يكى در نظر بگيريم .\r\nشك نيست كه علاوه بر شهادت قرآن مجيد و روايات متواترهء اسلامى و اجماع مسلمين بر حرمت غيبت ، عقل نيز آن را زشت و قبيح و در خور سرزنش و مجازات مىشمرد ، چرا كه يكى از مصاديق بارز ظلم و ستم است كه قبح و زشتى آن از مستقلّات عقليه مىباشد ، بنابراين دليل حرمت غيبت ، تمام ادلّهء اربعه فقهى مىباشد .\r\nدر اينجا مسايل مهمى باقى مانده است كه بايد مورد بحث و بررسى قرار گيرد :\r\n\r\n1 - تعريف غيبت\r\nدر تعريف غيبت ، ارباب لغت و فقها و علماى اخلاق ، تفسيرهاى مختلفى ذكر كرده‌اند كه در واقع همهء آنها به يك معنى باز مىگردد ، هر چند از نظر تعميم و تخصيص در ميان آنها تفاوت‌هايى است .\r\nصحاح اللّغه مىگويد : « غيبت آن است كه انسان پشت سر كسى كه عيب و عملش پوشيده است سخنى بگويد كه اگر به گوش او برسد ناراحت شود » .\r\nمصباح المنير مىگويد : « غيبت آن است كه عيوب پنهانى كسى را كه از فاش شدن آن ناراحت مىشود ( پشت سر او ) باز گويى كنى » .\r\nمرحومه شيخ انصارى از بعضى از بزرگان علما نقل كرده است كه اجماع و اخبار معصومين عليهم السلام دلالت دارد بر اين كه حقيقت غيبت آن است كه از ديگرى ( در پشت سرش ) چيزى بگويى كه اگر بشنود ناراحت شود . « 1 »\r\nاين مضمون در حديثى از رسول خدا صلى الله عليه و آله نقل شده است .\r\nدر حديث ديگرى از امام صادق عليه السلام مىخوانيم كه غيبت آن است كه دربارهء برادر\r\n\r\n\r\n","description":"","footnote":"\r\n( 1 ) . مكاسب محرّمه شيخ انصارى ، صفحه 41 .\r\n","page_name":" 107 ","page_number":107},
  {"content":"\r\n\r\nمسلمانت چيزى بگويى كه خداوند آن را بر او مستور داشته است . « 1 »\r\nاز آنچه در بالا آمد استفاده مىشود كه غيبت اركانى دارد ، نخست اين كه سخنى را پشت سر كسى بگويد ، و اگر در حضورش گفته شود ، عنوان ديگرى به خود مىگيرد ( عنوان ايذاء ، يا هتك و مانند آن ) ديگر اين كه بايد از قبيل ذكر عيوب باشد ، و آن هم عيب مستور و پنهان كه اگر آشكار باشد غيبت نيست ، هر چند ممكن است به عناوين ديگرى حرام باشد ، و ديگر اين كه هنگامى كه غيبت شونده آن را بشنود غمگين و ناراحت شود ، ولى به نظر مىرسد اين يك قيد توضيحى است براى اين كه آشكار كردن عيب پنهانى آن هم پشت سر اشخاص براى هر انسانى غم‌انگيز است . ممكن است افراد بى بند و بارى پيدا شوند كه هر چه دربارهء آن‌ها گفته شود ، پروا نداشته باشند ، ولى اين گونه افراد بسيار كمند .\r\nاز آنچه در بالا آمد اين نكته نيز روشن مىشود اين كه بعضى از عوام هنگامى كه به آنها گفته مىشود چرا پشت سر فلان كس غيبت كردى ؟ مىگويند اين سخنان را پيش روى آنها هم مىگوييم ، از قبيل عذر بدتر از گناه است چرا كه پيش روى آنها گفتن هرگز مجوّز غيبت نيست ، و آن هم گناه بزرگى است چرا كه هم آزار مؤمن است و هم هتك احترام او .\r\nدر حديثى از رسول خدا صلى الله عليه و آله مىخوانيم كه نام شخصى را نزد پيامبر بردند بعضى از حاضران گفتند او آدم عاجز و بسيار ناتوانى است ، پيامبر صلى الله عليه و آله فرمود : شما غيبتش كرديد ؟ عرض كردند : اى رسول خدا ، صفتش را گفتيم ، فرمود : « انْ قُلْتُمْ ما لَيْسَ فِيِه فَقَدْ بُهِتْتُمُوهُ ؛ هرگاه چيزى را مىگفتيد كه در او نبود ، به او تهمت زده بوديد ، نه غيبت » . « 2 »\r\nعذر ديگر عوامانه‌اى كه بعضى از افراد نادان به آن متوسّل مىشوند كه در برابر نهى از غيبت مىگويند مگر دروغ مىگوييم فلان كس اين عيب را دارد ، اين نيز دست كمى از عذر ناموجّه بالا ندارد ، چرا كه اگر عيبى در كسى نباشد و بگويند تهمت است نه غيبت ، غيبت آن است كه عيب پنهانىاى كه در او هست پشت سر او بگويند .\r\n\r\n\r\n","description":"","footnote":"\r\n( 1 ) . وسائل الشّيعه ، جلد 8 ، ابواب احكام العشره ، صفحه 602 .\r\n( 2 ) . محجة البيضاء ، جلد 5 ، صفحه 256 .\r\n","page_name":" 108 ","page_number":108},
  {"content":"\r\n\r\nذكر اين نكته نيز حائز اهميت است كه از بعضى از كلمات بزرگان گاه چنين استفاده مىشود كه غيبت در مورد همهء مؤمنان نيست ، بلكه تنها در مورد كسانى است كه از گناه خود پشيمانند ، و يا توبه كرده‌اند و در سر حد عدالتند .\r\nو اما افراد فاسق و گنهكار ، غيبتشان جايز است ، هر چند گناهشان پنهان باشد ، و گاه به اين روايت از امام صادق عليه السلام نيز استناد جسته‌اند كه فرمود : « مَنْ عامَلَ النَّاسَ فَلَمْ يَظْلِمْهُمْ ، وَحَدَّثَهُمْ فَلَمْ يَكْذِبْهُم ، وَ وَعَدَهُمْ فَلَمْ يُخْلِفْهُمْ كَانَ مِمَّنْ حُرِّمَ غَيْبَتُهُ وَ كَمُلَتْ مُرُوَّتَهُ ، وَ ظَهَرَ عِدالَتُهُ ، وَ وَجَبَتْ اخْوَتُهُ ؛ كسى كه در روابطش با مردم ستم نكند ، و در سخنانى كه مىگويد به مردم دروغ نگويد و از وعده‌هايش تخلّف نجويد ، چنين كسى غيبتش حرام و شخصيتش كامل ، و عدالت او ظاهر ، و اخوّتش واجب است » . « 1 »\r\nبه اين ترتيب غيبت كسى را حرام مىشمرند كه عادل باشد و شخص فاسق را هر چند عملش مستور باشد جائز الغيبه مىدانند .\r\nمرحوم علّامه مجلسى در جلد 72 بحار الانوار در كتاب العشره نيز در ابتداى سخن تمايلى به اين سخن پيدا كرده ، هر چند در ذيل كلام ، از آن تقريباً عدول مىكند « 2 » .\r\nولى مسلّم است اين عقيده سبب مىشود كه اكثريت مردم جايز الغيبه شوند و اين بر خلاف اطلاق آيهء قرآن و روايات بىشمارى است كه در زمينهء حرمت غيبت آمده است .\r\nاضافه بر اين روايات متعددى داريم كه مىگويد : چند گروهند كه غيبت آنها جايز است ، يا غيبتى براى آنها نيست ، از جمله فاسقى است كه متجاهر به فسقش باشد ، و از جمله در حديثى از رسول خدا صلى الله عليه و آله مىخوانيم : « ارْبَعَةٌ لَيْسَتْ غَيْبَتُهُمْ غَيْبَةٌ ، الْفاسِقُ الْمُعْلِنِ بِفِسْقِهِ . . . ؛ چهار گروهند كه غيبت آنها غيبت نيست ، نخست فاسقى است كه آشكارا گناه كند » . « 3 »\r\nهمين مضمون در روايت ديگرى از امام باقر عليه السلام نقل شده است .\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 239 ، حديث 28 .\r\n( 2 ) . بحار الانوار ، جلد 72 ، صفحه 235 تا 237 .\r\n( 3 ) . همان ، صفحه 261 .\r\n","page_name":" 109 ","page_number":109},
  {"content":"\r\n\r\nامام صادق عليه السلام مىفرمايد : « اذا جاهَرَ الْفاسِقُ بِفِسْقِهِ فَلا حُرْمَةَ لَهُ عَلى غَيْبَةٍ ؛ هنگامى كه فاسق تظاهر به فسق كند ، نه احترامى دارد و نه غيبتى » . « 1 »\r\nو در حديث ديگرى از امام على بن موسى الرضا عليه السلام مىخوانيم « مَنْ الْقى جَلْبابَ الْحَياءَ فَلا غَيْبَةَ لَهُ ؛ كسى كه چادر حيا را از سر برگيرد غيبت ندارد » . « 2 »\r\nو احاديث متعدد ديگرى نيز تصريح به اين موضوع كرده است ، اين احاديث به مقتضاى مفهوم وصف ، بلكه مفهوم شرط كه در مقام احتراز و نفى غير ، بيان شده است ، به خوبى نشان مىدهد كه اگر شخصى گناهى كند و مستور باشد ، غيبت او جايز نيست . و چنان كه در بحث استثنائات غيبت خواهد آمد ، غيبت شخص متظاهر به فسق نيز در خصوص آن عملى كه تظاهر به آن مىكند جايز است ، نه نسبت به تمام اعمالش .\r\nاز اين گذشته حرمت غيبت با دليل عقل نيز ثابت است ، چرا كه نوعى ظلم و ستم و افشاء اسرار و ريختن آبروى مردم محسوب مىشود ، و بىشك فرقى ميان فاسق و عادل در اين زمينه نيست ، مگر در مواردى كه غيبت سبب نهى از منكر ، يا دفع خطر و ضرر از جامعهء مسلمين گردد ، و در آن هم ميان فاسق و عادل تفاوتى نيست .\r\nدر بحث استثنائات غيبت ، شرح بيشترى در اين زمينه خواهد آمد .\r\n\r\nاقسام غيبت\r\nگاه تصور مىشود كه غيبت تنها با زبان است در حالى كه حقيقت غيبت - آن‌گونه كه دانستيم اظهار عيوب پنهانى كه اگر صاحبش بشنود ناراحت مىشود .\r\nاين كار ممكن است به وسيلهء زبان انجام گيرد ، يا از طريق قلم ، و يا حتى اشارات دست و چشم و ابرو . گاه ممكن است در لباس جدى باشد و گاه در لباس جدى و طنز ، واى بسا گناهان و غيبت‌هايى كه در لباس شوخى و طنز انجام مىشود ، خطرناك‌تر از گناهانى است كه در لباس جدى است . چرا كه انسان در شوخى و طنز\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 253 .\r\n( 2 ) . همان ، صفحه 260 .\r\n","page_name":" 110 ","page_number":110},
  {"content":"\r\n\r\nآزادى بيشترى احساس مىكند ، و مطالبى را كه به صورت جدى قادر بر بيان آن نبود ، در لباس شوخى و طنز بيان مىكند .\r\nاضافه بر اين گاه غيبت با تعبيرات صريح ( به اصطلاح دلالت مطابقى و تضمّنى ) انجام مىگيرد ، و گاه به دلالت‌هاى التزامى و تعبيرات كنايى كه ابلغ من التّصريح است ، مثلًا هنگامى كه سخن از مؤمنى به ميان مىآيد مىگويد بگذريم ، شرع مقدس دهان ما را در اينجا بسته است ، و با اين تعبير نشان مىدهد كه او مرتكب گناهان زشتى شده است و اى بسا اگر صريحاً بيان مىكرد ، چيز كمى به نظر مىرسيد ، اما چون با اشارهء اجمالى بيان مىكند ذهن طرف به سراغ هر گناهى مىرود .\r\nيا اين كه مىگويد : فلان كس داراى صفات بسيار خوبى است ولى . . . سپس سكوت مىكند .\r\nو گاه در مقام خيرخواهى و دلسوزى مىگويد : « خداوند عاقبت فلان كس را به خير كند » . يا مىگويد : من از عاقبت او سخت بيمناكم و در واقع گناه را در لباس طاعت عرضه مىكند . و به گفتهء بعضى از بزرگان مرتكب گناه مضاعفى مىشود ، هم غيبت و هم رياكارى ، غيبت از اين نظر كه با همين گفتار سر بسته ، معايب زيادى را به طرف نسبت داده است ، رياكارى از اين نظر كه مىخواهد بگويد من اهل غيبت نيستم و مطيع فرمان پروردگارم .\r\n\r\nانگيزه‌هاى غيبت\r\nغيبت از گناهانى است كه عوامل بىشمارى دارد ، كه هر كدام به تنهايى مىتواند سرچشمهء غيبت شود ، از جمله :\r\n1 - حسد 2 - خودخواهى و خود برتر بينى 3 - غرور و نخوت 4 - انحصارطلبى 5 - كينه‌توزى 6 - جاه‌طلبى 7 - دنيا پرستى و علاقه به مال و مقام 8 - رياكارى 9 - تزكيهء نفس و اظهار پاكى و تقوا 10 - ايجاد سرگرمى ناسالم 11 - سوء ظن 12 - انتقام جويى 13 - تشفّى قلب و فرونشاندن غضب 14 - سخريه و استهزاء و امور ديگرى از اين قبيل .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nقدر مشترك همهء اينها اين است كه انسان سعى مىكند با غيبت كردن شخصيت طرف و موقعيت اجتماعى او را درهم بشكند و او را در نظرها خوار و بىمقدار كند ، و از اين طريق انتقام بگيرد يا خشم خود را فرو نشاند ، يا او را از مقام و مال محروم سازد و در اختيار خود بگيرد يا اظهار زهد و قدس كند ، يا حاضران را بخنداند و يا خود را برتر و بالاتر از ديگران معرفى كند .\r\nاز اينجا روشن مىشود كه اولًا غيبت تا چه حد گسترده است و چه عوامل زياد و متنوعى دارد ، و در حديثى از امام صادق عليه السلام نقل شده است : « اصْلُ الْغيْبَةِ تَتَنَوَّعُ بِعَشْرَةِ انْواعٍ ؛ شِفاءِ غَيْظٍ وَ مُساعَدَةِ قَوْمٍ وَ تُهْمَةٍ ، وَ تَصْدِيْقِ خَبَرٍ بِلاكَشْفِهِ ، وَ سُوءِ ظَنٍّ وَ حَسَدٍ وَ سُخْرِيَّةٍ وَ تَعَجُّبٍ وَ تَبَرُّمٍ وَ تَزَيُّنٍ ، فَانْ ارَدْتَ السَّلامَةَ فَاذْكُرِ الْخالِقَ لَا الَمخْلُوقَ فَيَصِيْرُ ذلِكَ مَكانَ الْغِيْبَةِ عِبْرَةً وَ مَكانَ الْاثْمِ ثَواباً ؛ سرچشمهء غيبت به ده نوع تقسيم مىشود ، تشفّى قلب ( فرونشاندن آتش غضب ) و همگامى با ديگران ( تعصّب گروهى ) و تهمت زدن ، و تصديق عجولانهء خبرى كه صدق و كذب آن آشكار نشده ، و سوء ظن و حسد و استهزاء ، و اظهار تعجب و ابراز ناراحتى و خويشتن آرايى . و اگر مىخواهى سالم بمانى به ياد خالق باش نه به ياد مخلوق ، اين سبب مىشود كه به جاى غيبت ( از عيوب ديگران ) عبرت بگيرى و به جاى گناه پاداش براى تو حاصل شود » . « 1 »\r\nروشن است كه امام عليه السلام در صدد بيان بخشى از عوامل عمدهء غيبت بوده است ، زيرا همان گونه كه گفته شد ، عوامل غيبت از اينها فراوان‌تر است .\r\n\r\nپيامدهاى زيانبار غيبت\r\nغيبت آثار مخرّب زيادى در جامعهء انسانى دارد كه اگر دست كم گرفته شود خطر آن بيشتر خواهد بود ، اضافه بر اين ، آثار سويى از نظر روحانى و معنوى و عقوبت‌هاى الهى دارد كه در روايات به آن اشاره شده است .\r\nدر مورد اول امور زير را مىتوان بر شمرد :\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 257 .\r\n","page_name":" 112 ","page_number":112},
  {"content":"\r\n\r\n1 - غيبت مهمترين سرمايهء جامعه يعنى « سرمايه اعتماد » را از بين مىبرد ، زيرا غالب اشخاص داراى نقاط ضعفى هستند كه سعى در كتمان آن دارند اگر آنها پوشيده بمانند ، اعتماد مردم نسبت به يكديگر باقى و بر قرار خواهد بود .\r\nولى كشف آنها بىاعتمادى عجيبى ايجاد مىكند ، و مىدانيم اساس تعاون و همكارى اجتماعى ، اعتماد متقابل افراد جامعه نسبت به يكديگر است ، و بدون آن جامعهء بشرى به جهنم سوزانى تبديل مىشود كه مشكلات زندگى اجتماعى را دارد ، ولى منافع آن از بين خواهد رفت .\r\n2 - غيبت سرچشمهء سوء ظن نسبت به همگان است ، زيرا هنگامى كه عيوب مخفى جمعى از افراد از طريق غيبت آشكار گردد ، انسان نسبت به همهء پاكان و نيكان هم بدبين مىشود ، و مىگويد : لا بد آنها نيز در خلوت‌هاى خود چنين كارهايى دارند كه ما نمىدانيم ، و « بر هر كه بنگرى به همين درد مبتلا است » .\r\n3 - غيبت يكى از اسباب اشاعهء فحشاء است چرا كه هنگامى كه گناهان مخفى افراد از طريق غيبت آشكار گردد ، ديگران نيز تشويق به گناه مىشوند ، و اصولًا ابهّت گناه از بين مىرود ، و عذر و بهانه‌اى براى آلودگان مىشود كه اگر ما چنين مىكنيم فلان كس كه از ما بهتر و آگاهتر است نيز مرتكب اين عمل مىشود .\r\nدر حديثى از امام صادق عليه السلام مىخوانيم كه فرمود : « مَنْ قالَ فى مُؤْمِنٍ مارأتْهُ عَيْناهُ وَ سَمِعَتْهُ اذُناهُ فَهُوَ مِنَ الَّذِينَ قالَ اللَّهُ عَزَّ وَجَلَّ : انَّ الَّذِينَ يُحِبُّونَ انْ تَشيْعَ الْفاحِشَةُ فِى الَّذِينَ آمَنُوا لَهُمْ عَذابٌ الِيْمٌ ؛ كسى كه دربارهء مؤمنى آنچه را چشمش ( از بدىها ) مىبيند ، و گوشش مىشنود و بگويد ، او از كسانى است كه خداوند متعال در حق آنان فرموده : كسانى كه دوست دارند ، كارهاى زشت در ميان مؤمنان شايع شود ، عذاب دردناكى دارند » . « 1 »\r\n4 - غيبت ، گنهكاران را در گناهشان جسور مىكند ، زيرا مادام كه پرده از اعمال انسان برداشته نشده است شرم و حيا مانع از گناهان بيشتر و علنىتر است اما هنگامى كه كوس رسوايى كسى را بر سر بازار زدند از ارتكاب گناه پروايى نخواهد داشت .\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 357 .\r\n","page_name":" 113 ","page_number":113},
  {"content":"\r\n\r\n5 - غيبت سبب ايجاد كينه و عداوت و بغضا است ، چرا كه مهمترين سرمايه انسان آبرو و شخصيت اجتماعى او است ، در حالى كه غيبت كننده اين سرمايهء گران‌بها را از بين مىبرد و به همين دليل كينه و عداوت شديدى را در دل غيبت شونده ( در صورتى كه به گوش او برسد ) بر مىانگيزد .\r\n6 - غيبت ، غيبت كننده را از چشم مردم مىاندازد ، چرا كه فكر مىكنند ، هنگامى كه عيوب ديگران را نزد آنها مىگويد ، لا بد عيوب آنها را نزد ديگران خواهد گفت . لذا در حديثى از امير مؤمنان على عليه السلام مىفرمايد : « مَنْ نَقَلَ الَيْكَ نَقَلَ عَنْكَ ؛ هر كس به سوى تو ( عيوب مردم را ) نقل كند ( عيوب تو را ) براى ديگران نقل خواهد كرد » . « 1 »\r\nدر حديث ديگرى مىخوانيم : « لامرُوَّةَ لِمُغْتابٍ ؛ غيبت كننده شخصيت و احترامى ندارد » . « 2 »\r\n7 - غيبت عذر و بهانه‌اى براى توجيه گناهان غيبت كننده مىشود ، او براى اين كه از حملات و اعتراضات مردم در امان بماند ، به سراغ غيبت مىرود .\r\nو اما آثار سوء معنوى آن بيش از آن است كه در بيان گنجد و در اينجا به قسمتى از آن كه در روايات اسلامى با صراحت آمده اشاره مىكنيم :\r\n1 - در روايات گذشته خوانديم كه غيبت حسنات را نابود مىكند همان گونه كه آتش هيزم را . عالم بزرگوار شيخ بهايى در يكى از كتاب‌هاى خود غيبت را به صاعقه تشبيه مىكند كه حسنات را در يك چشم به هم زدن نابود مىكند سپس مىگويد :\r\nكسى كه غيبت مردم مىكند ، مانند كسى است كه منجنيقى نصب كرده و با آن حسنات خود را نشانه‌گيرى كرده و شرق و غرب آن را مىكوبد « 3 » .\r\n2 - غيبت دين انسان را از بين مىبرد همان گونه كه بيمارى خوره گوشت‌هاى تن را مىخورد .\r\n3 - غيبت كننده اگر بخشوده شود آخرين نفرى است كه وارد بهشت مىشود ، و اگر بخشوده نشود اولين نفرى است كه وارد دوزخ مىگردد .\r\n\r\n\r\n","description":"","footnote":"\r\n( 1 ) . شرح غرر الحكم ، جلد 5 ، صفحه 451 .\r\n( 2 ) . همان ، جلد 4 ، صفحه 347 .\r\n( 3 ) . كشكول شيخ بهايى ، جلد 2 ، صفحه 295 ( مطابق نقل كتاب پرورش روح ، صفحه 422 ) .\r\n","page_name":" 114 ","page_number":114},
  {"content":"\r\n\r\n4 - غيبت سبب رسوايى انسان مىشود ، در حديثى از پيامبر خدا صلى الله عليه و آله مىخوانيم فرمود : « يا مَعْشَرَ مَنْ آمَنَ بِلسانِهِ وَلَمْ يُؤْمِنْ بِقَلْبِهِ لا تَغْتابُوا الْمُسْلِمينَ وَ لا تَتَبَّعُوا عَوْراتِهِمْ فَانَّهُ مَنْ تَتَبَّعَ عَوْرَةَ اخِيْهِ تَتَبَّعَ اللَّهُ عَوْرَتَهُ وَ مَنْ تَتَبَّعَ اللَّهُ عَوْرَتَهُ يَفْضَحُهُ فِى جَوْفِ بَيْتِهِ ؛ اى گروهى كه با زبان ايمان آورده‌ايد ولى با قلبتان ايمان نياورده‌ايد ، غيبت مسلمانان نكنيد ، و در صدد كشف عيوب آنها نباشيد ، چرا كه هر كس در صدد كشف عيوب برادر مسلمانش باشد خداوند عيوب او را كشف مىكند ، و هر كس خدا عيوبش را كشف كند حتى در درون خانه‌اش رسوا مىشود » . « 1 »\r\n5 - غيبت سبب مىشود كه حسنات غيبت كننده به نامهء اعمال غيبت شونده ، و سيئات غيبت شونده به نامهء اعمال غيبت كننده منتقل شود ، چنان كه در حديثى از پيامبر اكرم صلى الله عليه و آله مىخوانيم كه فرمود : « يُؤْتى بِاحَدٍ يَوْمَ الْقِيامَةِ يُوقَفُ بَيْنَ يَدَىِ اللَّهُ يُدْفَعُ الَيْهِ كِتابُهُ فَلا يَرَى حَسَناتِهِ فَيَقُولُ الهِى لَيْسَ هذا كِتابِى فَانِّى لا ارَى فيها طاعَتى فَقالَ انَّ رَبَّكَ لا يَضِلُّ وَ لا يَنْسى ، ذَهَبَ عَمَلُكَ بِاغْتياب النَّاسِ ثُمَّ يُؤْتى بِآخَرَ وَ يُدْفَعُ الَيْهِ كِتابُهُ فَيَرى فيها طاعاتٍ كَثيرةٍ ، فَيَقُولُ الهى ما هذا كِتابى فَانِّى ما عَمِلْتُ هَذِهِ الطَّاعاتِ ، فَيَقُولُ : انَّ فُلاناً اغْتابَكَ فَدُفعَتْ حَسَناتُهُ الَيْكَ ؛ روز قيامت كسى را در دادگاه عدل الهى حاضر مىكنند ، و نامهء اعمالش را به دست او مىدهند ، نگاه مىكند حسنات خود را در آن نمىبيند ، عرضه مىدارد خدايا اين نامهء عمل من نيست زيرا طاعات خود را در آن نمىبينم ، خداوند به او مىگويد پروردگار تو نه گمراه مىشود و نه چيزى را فراموش مىكند ، طاعات تو به سبب غيبت مردم از بين رفت ، سپس ديگرى را مىآورند و نامه عملش را به دستش مىسپارند ، در آن طاعات زيادى مىبيند كه انجام نداده بود عرض مىكند خداوندا اين نامهء عمل من نيست ، چرا كه من اين طاعات را انجام نداده‌ام ، خداوند مىفرمايد : فلان كس تو را غيبت كرد ، بدين سبب حسناتش به تو داده شد » . « 2 »\r\nاز اين رو از بعضى از رجال معروف پيشين نقل شده كه شنيد كسى دربارهء او غيبت مىكند طبقى از رطب به رسم هديه براى او فرستاد و پيغام داد : « شنيدم تو\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 252 .\r\n( 2 ) . مستدرك الوسائل ، جلد 9 ، صفحه 121 ، حديث 30 .\r\n","page_name":" 115 ","page_number":115},
  {"content":"\r\n\r\nحسناتت را براى من هديه كرده‌اى خواستم به اين وسيله جبران كنم » .\r\nو از ديگرى نقل شده كه مىگفت من اگر بخواهم كسى را غيبت كنم مادرم را غيبت مىكنم چرا كه او از هر كس به حسنات من سزاوارتر است » .\r\n6 - غيبت سبب مىشود كه نماز و روزهء انسان تا چهل روز ، مقبول درگاه خداوند نشود ، چنان كه از پيامبر اكرم صلى الله عليه و آله نقل شده فرمود : « مَنْ اعْتابَ مُسْلِماً او مُسْلِمَةً لَمْ يَقْبَل اللَّهُ تَعالى صَلاتَهُ وَ لا صِيامَهُ ارْبَعِيْنَ يَوْماً وَ لَيْلَةً الَّا انْ يَغْفِرَ لَهُ صاحِبُهُ ؛ كسى كه مرد يا زن مسلمانى را غيبت كند ، خداوند نماز و روزهء او را چهل شبانه روز قبول نخواهد كرد مگر اين كه غيبت شونده او را ببخشد » . « 1 »\r\n\r\nدرمان غيبت\r\nدرمان اين بيمارى خطرناك اخلاقى از جهاتى با درمان ساير بيمارىهاى اخلاقى مشابه ، و از جهاتى متفاوت است و در مجموع ، رعايت امور زير براى پيشگيرى يا درمان غيبت بسيار كارساز است :\r\n1 - درمان اصلى هر بيمارى جسمى يا روانى و اخلاقى جز با ريشه يا بى عوامل آن و قطع كردن آنها امكان‌پذير نيست ، و از آنجا كه عوامل زيادى در بروز و ظهور اين صفت زشت مؤثر بود بايد به سراغ آن‌ها رفت ، حسد ، كينه توزى ، انحصارطلبى ، انتقام جويى ، كبر و خودبرتربينى ، از عوامل مهمى بود كه آدمى را به سراغ غيبت مىفرستاد ، و تا اينها از وجود انسان ريشه كن نشود ، صفت رذيلهء غيبت ريشه كن نخواهد شد .\r\nهنگامى كه انسان نسبت به كسى حسد نورزد ، كينه توز نباشد ، انتقام جويى نكند ، خودبرتربين نباشد ، و همچنين از رذايل ديگرى كه او را به سوى غيبت مىفرستد پاك گردد ، دليلى ندارد كه خود را آلودهء غيبت كند .\r\n2 - راه مهم ديگر براى درمان اين رذيلهء اخلاقى ، توجه به پىآمدهاى سوء معنوى\r\n\r\n\r\n","description":"","footnote":"\r\n( 1 ) . همان ، صفحه 122 ، حديث 34 .\r\n","page_name":" 116 ","page_number":116},
  {"content":"\r\n\r\nو مادى ، فردى و اجتماعى آن است ، هرگاه انسان به اين نكته توجه كند كه غيبت او را از چشم مردم مىاندازد و به عنوان فردى خائن ، حق نشناس ، ضعيف و ناتوان در جامعه معرفى مىكند ، و پيوند اعتماد و اطمينان را در جامعه متزلزل مىسازد ، حسنات او را از بين مىبرد ، سيّئات ديگران را بر دوش او مىگذارد ، عبادات او تا چهل روز پذيرفته نمىشود ، و جزو نخستين كسانى است كه قبل از همه وارد دوزخ مىشوند و اگر توبه كند و توبه او پذيرفته شود ، آخرين كسى است كه وارد بهشت مىشود .\r\nو نيز به اين حقيقت توجه كند كه غيبت ، حق الناس است ، چرا كه آبروى خلق خدا را مىبرد ، و ارزش آبروى هر كس همچون ارزش جان و مال او است . و تا صاحب حق راضى نشود ، خدا او را نمىبخشد و اى بسا غيبت مىكند و دست رسى براى جلب رضايت طرف پيدا نمىكند ، و اين بار گناه براى هميشه بر دوش او مىماند .\r\nآرى اگر غيبت كننده در اين امور دقت كند ، به يقين از كار خود پشيمان و منصرف مىشود ، و آنها كه غيبت را وسيلهء تفريح و سرگرمى مجالس خودشان قرار مىدهند اگر در اين عواقب بينديشند قطعاً تجديد نظر خواهند كرد .\r\n3 - غيبت كننده بايد به اين حقيقت توجه كند كه نيروهاى انسان محدود است ؛ اگر نيرويى را كه صرف تضييع آبروى اشخاص و شكستن موقعيّت اجتماعى آنها مىكند ، صرف رقابت‌هاى صحيح و سازنده نمايد ، اى بسا در مدّت كوتاهى از رقيبان خود پيشى گيرد ، و مقام والايى را كه انتظار دارد ، در جامعه براى خويش فراهم سازد ، بى آنكه ضربه‌اى بر فرد يا جامعه وارد كند ، و عقوبات دنيا و آخرت را متوجه خود سازد .\r\nبه تعبير ديگر چه بهتر كه انسان به جاى تخريب ديگران به آبادانى خانهء خويش بپردازد تا در محله‌اى آباد و در خانه‌اى آبادتر زندگى كند . ولى كسى كه به ويرانى خانهء ديگران دل بسته است سرانجام در محله‌اى ويرانه و خانه‌اى ويرانه‌تر زندگى خواهد كرد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nغيبت كننده بايد به اين حقيقت توجه كند كه غيبت كردن يكى از نشانه‌هاى بارز ضعف و ناتوانى و فقدان شخصيت و عقدهء خود كم‌بينى است ، و او با غيبت كردن اين صفات درونى خود را آشكار مىسازد ، و پيش از آن كه شخصيت اجتماعى طرف را بشكند شخصيت خود را در هم مىكوبد .\r\nاين نكته نيز حائز اهميت است كه براى ترك غيبت - مخصوصاً در مورد كسانى كه اين كار زشت به صورت يك عادت براى آن‌ها در آمده ، قبل از هر چيز مراقبت شديد و نظارت اكيد بر زبان و سخنان لازم است ، و همچنين پرهيز از دوستانى كه او را به غيبت تشويق مىكنند ، و مجالسى كه مهيّا براى غيبت است و كليه امورى كه وسوسهء غيبت در او ايجاد مىكند ضرورت دارد .\r\nدر حديثى از امير مؤمنان على عليه السلام مىخوانيم كه فرمود : « ما عُمِّرَ مَجْلسٌ بِالْغَيْبَةِ الّا خَرِبَ مِنَ الدِّينِ ؛ مجلسى به وسيله غيبت آباد نشد مگر اين كه از نظر دين خراب گشت » . « 1 »\r\nنكتهء ديگر اين كه يكى از انگيزه‌هاى غيبت ، تبرئهء خويشتن است ، مثلًا مىگويد اگر من مرتكب گناه شدم ، فلان كس كه از من عالم‌تر و باسابقه‌تر است چنين عملى را انجام داده يا بدتر از اين را انجام داده ، در حالى كه براى تبرئهء خويشتن راه‌هاى زيادى وجود دارد كه منتهى به اين گناه بزرگ يعنى غيبت نمىشود ، و اصولًا اعتراف به اشتباه و خطا در اين گونه موارد سالم‌ترين و مؤثرترين عذر است ، اضافه بر اين يكى از اشتباهات بزرگ اين است كه انسان خود را با آلودگان مقايسه كند چرا با پاكان و نيكان مقايسه نكند و با آنها رقابت نداشته باشد .\r\nگاهى نيز براى تبرئهء خويش به اين عذر متشبّث مىشوند كه از وقتى كه فلان گناه و انحراف را از فلان عالم ديدم عقيدهء من از همه چيز سلب شد و نسبت به همه چيز بىتفاوت شدم و در امر معاد متزلزل گشتم .\r\nاين گونه عذرها مصداق روشن عذر بدتر از گناه است ، و عواقب بسيار خطرناكى دارد ، چه بهتر كه انسان اعتراف به خطاى خويش كند ، و تا آنجا كه مىتواند اعمال\r\n\r\n\r\n","description":"","footnote":"\r\n( 1 ) . روضة الواعظين ، صفحه 542 .\r\n","page_name":" 118 ","page_number":118},
  {"content":"\r\n\r\nديگران را حمل بر صحّت كند و به فرض كه عالم يا جاهل و رئيس يا بزرگى انحرافى پيدا كرده ، او را بهانهء انحراف خويش قرار ندهد كه اين يك بهانهء شيطانى است بلكه نظر به خيل عظيم پاكان و نيكان و مقرّبان درگاه حق بيفكند .\r\n* * * در مباحث مربوط به غيبت چند موضوع باقى مانده است كه آنها نيز در خور اهميت است :\r\n\r\n1 - استماع غيبت :\r\nهمان گونه كه غيبت كردن از گناهان بزرگ است ، شركت در مجلس غيبت و گوش دادن به سخنان غيبت كننده نيز از گناهان بزرك محسوب مىشود ، چرا كه تمام مفاسد غيبت مربوط به همكارى دو طرف است ، غيبت كننده و مستمع غيبت ، اگر كسى حاضر نشود به غيبت گوش كند ، علاوه بر اين كه گامى در طريق نهى از منكر برداشته شده ماهيت غيبت تحقق نمىيابد ، نه عيوب كسى فاش مىشود نه آبروى انسانى مىريزد ، نه هتك حرمت مىشود ، و نه مفاسد ديگر اجتماعى به بار مىآيد .\r\nبه همين دليل در روايات اسلامى مستمع غيبت همكار غيبت كننده يا به تعبير روايت يكى از دو غيبت كننده محسوب شده است . چنان كه از رسول خدا صلى الله عليه و آله مىخوانيم : « الْمُسْتَمِعُ احَدُ الْمُغْتابِيْنَ » « 1 » و از على عليه السلام نقل شده است كه فرمود : « السَّامِعُ لِلْغَيْبَةِ احَدُ الْمُغْتابِينَ » . « 2 »\r\nدر حديث ديگرى از امام امير مؤمنان على عليه السلام مىخوانيم كه هنگامى كه مشاهده كرد كسى نزد فرزندش امام حسن عليه السلام غيبت مىكند فرمود : « يا بُنَىَّ نَزِّهْ سَمْعَكَ عَنْ مِثْلِ هذا فَانَّهُ نَظَرَ الى اخْبَثِ ما فى وِعائِهِ فَافْرَغَهُ فى وِعائِكَ ؛ فرزندم ! گوش خود را از اين گونه\r\n\r\n\r\n","description":"","footnote":"\r\n( 1 ) . جامع السّعادات ، جلد 2 ، صفحه 297 ؛ بحار الانوار ، جلد 72 ، صفحه 226 .\r\n( 2 ) . همان مدرك .\r\n","page_name":" 119 ","page_number":119},
  {"content":"\r\n\r\nسخنان پاك دار ، چرا كه او ( غيبت كننده ) كثيف‌ترين چيزى را كه در ظرف خود داشت انتخاب كرد و در ظرف تو ريخت » . « 1 »\r\nحتّى در روايات آمده است كه شنونده غيبت بايد به دفاع از برادران مسلمانش برخيزد ، و از طريق حمل به صحّت مدافع او باشد .\r\nدر حديثى از پيامبر اكرم صلى الله عليه و آله مىخوانيم : « مَنْ اغْتِيْبَ عِنْدَهُ اخُوُهُ الْمُسْلِمُ فَاسْتَطاعَ نَصْرَهُ فَلَمْ يَنْصُرْهُ خَذَلَهُ اللَّهُ فِى الدُّنْيا وَ الْآخِرَةِ ؛ كسى كه غيبت برادر مسلمانش نزد او شود ، و توانايى بر يارى او داشته باشد و ياريش نكند ، خداوند او را در دنيا و آخرت مخذول مىكند » . « 2 »\r\nدر حديث ديگرى از همان حضرت مىخوانيم : « اذا وُقِّعَ فى رَجُلٍ وَ انْتَ فى مَلأٍ فَكُنْ لِلرَّجُلِ ناصِراً وَ وَ لِلْقَومِ زاجِراً وَ قُمْ عَنْهُمْ ؛ هنگامى كه عيب جويى و غيبت كسى را در ميان جمع مىكنند و تو در آنجا حضور دارى ، او را يارى كن و حاضران را نهى از منكر ، و از آن مجلس ( گناه ) برخيز » . « 3 »\r\nو نيز از همان حضرت نقل شده است كه فرمود : « السّاكتُ شريكُ المُغْتاب ؛ سكوت‌كننده شريك غيبت‌كننده است » . « 4 »\r\nاين سخن را با حديث ديگرى از پيامبر اكرم صلى الله عليه و آله پايان مىدهيم فرمود : « الا وَمَنْ تَطَوَّلَ عَلى اخِيْهِ فى غَيْبَةٍ سَمِعَها فِيهِ فى مَجْلِسٍ فَرَدَّها عَنْهُ رَدَّ اللّهُ عَنْهُ الْفَ بابٍ مِنَ الشَّرِ فِى الدُّنيا وَ الْآخِرَةِ ، فَانْ هُوَ لَمْ يَرُدَّها وَ هُوَ قادِرٌ عَلى رَدِّها كانَ عَلَيْهِ كَوِزْرِ مَنْ اغْتابَهُ سَبْعينَ مَرَّةً ؛ كسى كه بر برادر مسلمانش منّت بگذارد و در برابر غيبتى كه از او در مجلسى شنيده دفاع كند ، خداوند هزار در از شرّ و بدى را در دنيا و آخرت از او باز مىگرداند ، و اگر دفاع نكند در حالى كه قادر بر دفاع است هفتاد برابر گناه غيبت كننده بر او خواهد بود » . « 5 »\r\nممكن است اين روايت ناظر به مواردى باشد كه شخص مستمع انسان صاحب نفوذ و با شخصيتى است در حالى كه غيبت كننده چنين نيست ، روشن است سكوت\r\n\r\n\r\n","description":"","footnote":"\r\n( 1 ) . ميزان الحكمه ، جلد 3 ، صفحه 2339 .\r\n( 2 ) . همان ، صفحه 2339 .\r\n( 3 ) . كنز العمال ، حديث 8028 .\r\n( 4 ) . آثار الصادقين ، ج 16 ، ص 98 .\r\n( 5 ) . من لا يحضره الفقيه ، جلد 4 ، صفحه 8 و 9 .\r\n","page_name":" 120 ","page_number":120},
  {"content":"\r\n\r\nچنين شخصى آثار زيانبارش در مورد هتك حرمت آن فرد مسلمان بسيار بيشتر از كلام غيبت كننده است .\r\n\r\n2 - غيبت حق الناس يا حق اللّه ؟\r\nمطابق آنچه در تعريف غيبت گفته شد كاملًا روشن است كه غيبت جنبهء حق‌الناس دارد زيرا باعث هتك حيثيت و تضييع آبروى مسلمانى مىشود ، و مىدانيم آبروى مسلمان همچون جان و مال او است .\r\nاز تشبيهى كه در آيهء سورهء حجرات دربارهء غيبت آمده و به خوردن گوشت برادر مؤمن بعد ار مرگ او تشبيه شده جنبه حق الناس بودن آن روشن‌تر مىگردد .\r\nاز احاديث فراوانى نيز اين حقيقت استفاده مىشود كه غيبت نوعى ظلم و ستم است كه بايد جبران گردد از جمله :\r\n1 - در خطبهء حجة الوداع آمده است كه پيامبر اكرم صلى الله عليه و آله فرمود : « ايُّهَا النَّاسُ انَّ دِمائَكُمْ وَ امْوالَكُمْ وَ اعْراضَكُمْ عَلَيْكُمْ حَرامٌ كَحُرْمَةِ يَوْمِكُمْ هذَا فى شَهْرِكُمْ هذا فى بَلَدِكُمْ هذا انَّ اللَّهَ حَرَّمَ الْغَيْبَةَ كَما حَرَّمَ الْمالَ وَ الدَّمَ ؛ اى مردم ! خون‌ها و اموال و آبروى شما بر يكديگر محترم است مانند احترام امروز و اين ماه ( ذى الحجه ) و اين شهر ( مكه ) خداوند حرام كرده است غيبت را همان گونه كه حرام كرده است ( تعرّض به ) مال و خون را » . « 1 »\r\nبىشك هر خون بىگناهى ريخته شود بايد جبران گردد ، و هر مال مشروعى از هر كس تضييع شود ، بايد عوض آن را پرداخت ، غيبت نيز بايد به هر نحوى كه ممكن است جبران شود .\r\nاصولًا قرار گرفتن آبروى مؤمن در كنار مال و خون او دليل روشنى است بر اين كه تضييع آبرو جنبه حق الناس دارد .\r\n2 - در حديث ديگرى از پيامبر اكرم صلى الله عليه و آله بعد از آن كه غيبت با مقايسه با زنا ، شديدتر از آن شمرده شده مىفرمايد : « زانى بعد از توبه ( خالصانه ) مشمول عفو الهى\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، ج 9 ، صفحه 62 .\r\n","page_name":" 121 ","page_number":121},
  {"content":"\r\n\r\nمىشود ؛ انَّ صاحِبَ الْغِيْبَةِ لا يُغْفَرُ لَهُ حَتَّى يَغْفِرَ لَهُ صاحِبُهُ ؛ اما غيبت كننده بخشوده نخواهد شد تا غيبت شونده او را عفو كند » . « 1 »\r\n3 - در كتاب مجموعهء ورّام از پيامبر اكرم صلى الله عليه و آله نقل شده است كه فرمود : « كُلُّ الْمُسْلِمِ عَلَى الْمُسْلِمِ حَرامٌ دَمُهُ وَ مالُهُ وَ عِرْضُهُ ، وَالْغِيْبَةُ تَناوُلِ الْعِرْضِ ؛ تعرض به همه چيز مسلمان بر مسلمان حرام است ، خون او و مال او ، آبروى او ، و غيبت تعرّض نسبت به آبرو است » . « 2 »\r\nجملهء اخير كه غيبت را مصداق تعرض به آبرو ذكر مىكند خواه از كلام پيامبر صلى الله عليه و آله باشد خواه از كلمات راويان حديث ، در هر حال مىتواند شاهد و گواهى براى مقصود ما باشد .\r\nرواياتى كه مىگويد غيبت سبب نقل حسنات از نامهء اعمال غيبت كننده به غيبت شونده ، و نقل سيئات از نامهء اعمال غيبت شونده به غيبت كننده مىشود ، ( و در گذشته به آن اشاره شد ) دليل روشن ديگرى بر حق الناس بودن غيبت است ، چرا كه نقل حسنات و سيئات براى جبران آبروى ضايع شدهء غيبت شونده است .\r\nحال كه روشن شد غيبت حق الناس است ، و حق الناس بايد جبران گردد ، اين سؤال پيش مىآيد كه غيبت كننده چگونه مىتواند خطاى خود را جبران كند .\r\nاز بعضى از روايات استفاده مىشود كه اگر غيبت به گوش غيبت شونده رسيده است بايد برود و از او حليّت بطلبد و اگر نرسيده بايد براى او در پيشگاه خدا طلب آمرزش كرد ( تا حق او جبران شود ) اين مضمون در حديثى از امام صادق عليه السلام چنين نقل شده است : « فَانْ اغْتِيْبَ فَبَلَغَ الْمُغْتابَ فَلَمْ يَبْقَ الّا انْ تَسْتَحِلَّ مِنْهُ وَ انْ لَمْ يَبْلُغْهُ وَ لَمْ يَلْحَقْهُ عِلْمَ ذلِكَ فَاسْتَغْفِرِ اللَّهَ لَهُ » . « 3 »\r\nاين تفسير و توضيح شايد به خاطر اين است كه اگر غيبت به شخص غيبت‌شونده نرسيده است نقل آن براى او اى بسا سبب اذيت و آزار بيشترى مىشود ، و مسئوليت سنگين‌ترى به بار مىآورد ، به همين دليل تنها دستور استغفار براى او داده شده است . بنابراين اگر موردى باشد كه غيبت شونده ناراحت نمىشود ، وجوب حليّت طلبيدن بعيد نيست .\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 251 .\r\n( 2 ) . مجموعه ورّام ، جلد 1 ، صفحه 123 .\r\n( 3 ) . بحار الانوار ، جلد 72 ، صفحه 242 .\r\n","page_name":" 122 ","page_number":122},
  {"content":"\r\n\r\nو از اينجا تفسير روايات متعددى كه مىگويد : « كَفَّارَةُ الْاغْتِيابِ انْ تَسْتَغْفِرَ لِمَنْ اغْتَبْتَهُ ؛ كفارهء غيبت آن است كه براى كسى كه غيبتش را كرده‌اى استغفار كنى » . « 1 » روشن مىشود .\r\nشاهد گوياى ديگرى بر تحليل فوق حديثى است كه از پيامبر صلى الله عليه و آله نقل شده است :\r\n« مَنْ كانَتْ لَاخِيْهِ عِنْدَهُ مَظْلَمَةٌ فى عِرْضٍ اوْ مالٍ فَلْيَتَحَلَّلْها مِنْهُ مِنْ قبلِ انُ يَأْتِى يَوْمَ لَيْسَ هُناكَ دِينارٌ وَ لادِرْهَمٌ انَّما يُؤْخَذُ مِنْ حَسَناتِه فَانْ لَمْ تَكُنْ لَهُ حَسَناتٌ اخِذَ مِنْ سَيِّئاتِ صاحِبِهِ فَزِيْدَتْ عَلى سَيِّئاتِهِ ؛ هر كس نسبت به برادر مسلمان خود ستمى در مورد آبرو يا مال او كرده باشد بايد از او حليّت بطلبد پيش از آن كه فرا رسد روزى كه در آن روز درهم و دينارى نيست بلكه از حسنات او بر مىدارند ( بر حسنات برادرى كه مال يا آبروى او تضييع شده است مىنهند ) و اگر حسناتى نداشته باشد از گناهان رفيقش برمىدارند و بر گناهان او مىگذارند » . « 2 »\r\nدر دعاهاى معروف ايّام هفته كه از امام زين العابدين على بن الحسين عليه السلام در ملحقات صحيفهء سجّاديه نقل شده در دعاى روز دوشنبه نيز تعبيرات روشنى دراين‌باره ديده مىشود كه امام از خداوند ( به عنوان سرمشق براى ديگران ) چنين مىخواهد : اگر مظالمى از عباد نزد من است ، و من بر كسى از بندگان تو ظلم و ستمى كرده‌ام در عرض و آبروى ، يا در مورد اموال و خانواده و فرزندانش ، يا غيبتى از او كرده‌ام ، و يا تحميلى بر او روا داشته‌ام ، يا تكبر و تعصّب يا رياكارى و خودنمايى در برابر او داشته‌ام ، و اكنون دستم نمىرسد كه حق او را به او باز گردانم يا حليّت بطلبم از درگاه تو مىطلبم كه او را به هر گونه مصلحت مىدانى از من راضى فرمايى » . « 3 »\r\nبه هر حال احتمال حق الناس بودن غيبت بسيار قوى است لذا اگر جبران كردن يا حليّت طلبيدن مشكلى نداشته باشد ، بايد اقدام كرد .\r\nاين نكته نيز حائز اهميت است كه يكى از طرق جبران غيبت آن است كه انسان\r\n\r\n\r\n","description":"","footnote":"\r\n( 1 ) . ميزان الحكمة ، جلد 3 ، صفحه 2339 ، احاديث 15543 تا 15548 .\r\n( 2 ) . جامع السّعادات ، جلد 2 ، صفحه 306 .\r\n( 3 ) . ملحقات صحيفه سجاديه ، دعاى روز دوشنبه ( با تلخيص ) .\r\n","page_name":" 123 ","page_number":123},
  {"content":"\r\n\r\nنزد كسانى كه غيبت در حضور آنها انجام گرفته برود ، و عمل برادر مؤمن خود را به گونه‌اى توجيه و حمل بر صحّت كند ، كه آثار غيبت از اذهان آنها به كلى برچيده شود ، و به اصطلاح آب بسته به جوى خود باز گردد .\r\n\r\nمستثنيات غيبت\r\nعلماى اخلاق و همچنين فقها در اين نكته اتفاق نظر دارند كه مواردى پيش مىآيد كه غيبت كردن در آن جايز و حتى گاهى واجب است ، و اين به خاطر عوارض خاصّى است كه بر غيبت مترتب مىشود .\r\nبه تعبير ديگر ، غيبت به عنوان اولى بىشك حرام و از گناهان كبيره است و همهء علماى اسلام در آن متفق‌القولند ولى عناوين ثانويه و عوارض حاصله ممكن است عنوان ذاتى را تحت الشّعاع قرار دهد ، و در موارد خاصى غيبت مجاز يا واجب شود .\r\nو اين موضوع در مواردى است كه پاى مصلحت مهمترى در ميان است ، كه حفظ آن مصلحت بر مفاسد عظيم غيبت غلبه مىكند .\r\nاز جمله مواردى كه داخل در اين استثناء است موارد زير است :\r\n1 - در مورد دادخواهى و رفع ظلم و گرفتن حق ، كه اگر شخص مظلوم افشاگرى نكند كسى به داد او نمىرسد ، و حق او پايمال مىگردد . اين همان چيزى است كه قرآن مجيد مىفرمايد « لا يُحِبُّ اللَّهُ الْجَهْرَ بِالسُّوْءِ مِنَ الْقَوْلِ الَّا مَنْ ظُلِمَ وَ كانَ اللَّهُ سَميعاً عَليماً ؛ خداوند دوست ندارد كسى با سخنان خود بدىها را اظهار كند مگر آن كس كه مظلوم واقع شده ، خداوند شنوا و دانا است » . « 1 »\r\n2 - در مورد نهى از منكر ، يعنى در جايى كه اگر انسان افشاگرى نكند فرد يا افراد گنهكار دست از كارشان نمىكشند ، در اينجا مصلحت امر به معروف و نهى از منكر بر مفسده غيبت غلبه مىكند ، و مجاز بلكه واجب مىشود .\r\n3 - در مورد بدعت گذاران و توطئه گران و كسانى كه بر ضدّ مصالح مسلمين نقشه\r\n\r\n\r\n","description":"","footnote":"\r\n( 1 ) . نساء ، آيهء 148 .\r\n","page_name":" 124 ","page_number":124},
  {"content":"\r\n\r\nمىكشند ، كه اگر كار آنها بر ملا شود ، مردم به پا مىخيزند ، و جلوگيرى كامل يا نسبى مىكنند ، غيبت اين گونه اشخاص نيز جايز ، بلكه واجب است .\r\n4 - در مورد مسلمانى كه جان يا مال يا ناموسش از سوى ديگرى در خطر قرار گرفته و او آگاه نيست ، افشا كردن اين خطر نيز جايز بلكه گاهى واجب است .\r\n5 - در مورد مشورت يعنى در آنجا كه كسى مىخواهد مثلًا با ديگرى وصلت كند يا شركتى تشكيل دهد يا مسافرت نمايد و از انسان دربارهء شخص مورد نظرش سؤال مىكند ، در اينجا نمىتوان گفت : افشاى عيب طرف ، گناه دارد بلكه امانت در مشورت ايجاب مىكند كه آنچه را مىداند و در مورد آن برنامه تأثير مىگذارد ، افشا كند ، و از اين كه ممكن است مصداقى از غيبت باشد ترسى به خود راه ندهد ، چرا كه پرده‌پوشى در اين گونه موارد خيانت است ، و خيانت در مشورت جايز نيست .\r\n6 - در مورد شهادت دادن در جايى كه از انسان تقاضاى شهادت كنند ، نيز غيبت كردن جايز است ، چرا كه مصلحت شهادت قوىتر است . همچنين در مورد اجراى حدود الهى كه اگر چند نفر ببينند ( بى آن كه تجسّس خاصى كرده باشند ) كه فلان شخص مشغول شرب خمر يا زنا است ، و بيايند و نزد حاكم شرع شهادت دهند ، تا در مورد آنها اجراى حد شود . و يا شهودى دربارهء امرى شهادت داده‌اند ، ولى شهود در باطن ، فاسق و گنهكارند ، اما حاكم شرع در ظاهر با خبر نيست در اينجا نيز افشاگرى و يا به تعبير ديگر جرح شهود ، جايز است . ( البته تمام اين‌ها در موردى است كه شهود به اندازهء كافى براى اثبات مطلب حضور داشته باشند ) .\r\n\r\nحكم متجاهر به فسق\r\nمعمولًا همهء علماى اخلاق و فقهاى بزرگوار ، غيبت متجاهر به فسق يعنى كسى كه آشكارا مرتكب گناه مىشود را جزء مستثنيات شمرده‌اند ، و تصريح مىكنند غيبت اين گونه اشخاص كه پرده‌هاى حيا را دريده و آشكارا در برابر چشم مردم مرتكب معصيت مىشوند ، غيبت ندارند ، و به رواياتى نيز در اين زمينه تمسّك جسته‌اند .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدر حديثى از پيامبر اسلام صلى الله عليه و آله مىخوانيم : « اربعة ليست غيبتهم غيبة الفاسق المعلن بفسقه . . ؛ چهار گروهند كه غيبت آنها غيبت محسوب نمىشود ، نخست فاسقى كه آشكارا گناه مىكند . ( سپس پيشواى دروغگو و كسانى كه بدگويى به مادر يكديگر مىكنند ، و آنها كه از جماعت مسلمين خارج شده‌اند را بيان فرمود ) » . « 1 »\r\nدر حديث ديگرى از امام باقر عليه السلام مىخوانيم : « ثلاثة ليس لهم حرمة صاحب هوى مبتدع و الامام الجائر و الفاسق المعلن الفسق ؛ سه كس احترام ندارند ، فرد منحرف بدعت‌گذار است ( اشاره به صاحبان مكتب‌هاى انحرافى است ) و ديگر پيشواى ظالم و فاسق متجاهر به فسق است » . « 2 »\r\nدر حديث ديگرى از امام على بن موسى الرضا عليه السلام آمده است : « مَنْ الْقى جِلْبابَ الْحَياءِ فَلا غِيَبَةَ لَهُ ؛ كسى كه چادر حيا را از سر بيفكند غيبت ندارد » . « 3 »\r\nدر حديث ديگرى از رسول خدا صلى الله عليه و آله مىخوانيم : « انَزْعَوُن عَنْ ذِكْرِ الفاجِرِ انْ تَذْكُرُوهُ ، فَاذْكُرُوهُ يَعْرِفُهُ النَّاسُ ؛ آيا ملاحظه مىكنيد از نام بردن افراد فاسق ، نام آنها را ببريد تا مردم آنها را بشناسند » . « 4 »\r\nو احاديث در اين زمينه فراوان است .\r\nولى چنين به نظر مىرسد كه اين گونه افراد به طور كلّى از موضوع غيبت خارجند نه اين كه از حكم آن استثنا شده باشند چرا كه در غيبت دو چيز شرط بود ، اول مخفى بودن عيب كه اين افراد ندارند ، و دوّم ناراحت شدن از ذكر آن ، كه آن نيز در آنها نيست ، زيرا اگر ناراحت بودند آشكارا مرتكب كار خلاف نمىشدند . و به تعبير علماى اصول خارج شدن اين قبيل اشخاص به صورت تخصص است نه تخصيص .\r\nدر اينجا سؤالاتى پيش مىآيد نخست اين كه آيا جواز غيبت متجاوز به فسق مخصوص گناهانى است كه آشكارا انجام مىدهند يا در همه چيز غيبت آنها جايز است ؟\r\nديگر اين كه اگر كسى در محلّى يا نزد جماعتى متجاهر به فسق باشد اما در محل\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 261 .\r\n( 2 ) . همان ، صفحه 253 .\r\n( 3 ) . همان ، صفحه 260 .\r\n( 4 ) . كنز العمّال ، جلد 3 ، صفحه 595 ، حديث 8069 .\r\n","page_name":" 126 ","page_number":126},
  {"content":"\r\n\r\nديگر و نزد جماعت ديگر كار او پوشيده و پنهان باشد ، آيا باز هم غيبت او جايز است ؟ سوم اين كه آيا جواز غيبت متجاهر به فسق مشروط به وجود شرايط امر به معروف و نهى از منكر است يعنى غيبت چنين تأثيرى را داشته باشد و گرنه جايز نيست .\r\nبا توجه به شرحى كه در بالا در مورد اين گونه افراد داده شد ، پاسخ همهء اين سؤالات روشن مىشود ، و آن اين كه تنها در موردى غيبت آنها جايز است كه حالت تجاهر به فسق دارند ، ولى در كارهايى ديگر ، و يا در محيطهاى ديگر جايز نيست ، چرا كه ادلّه حرام بودن غيبت شامل غيبت آنها در اين گونه موارد نمىشود و معلوم است در جايى كه متجاهر هستند جستجوى شرايط امر به معروف و نهى از منكر ضرورتى ندارد چون عناصر تشكيل دهنده غيبت در آنها نيست .\r\nاين احتمال نيز وجود دارد كه منظور از متجاهر به فسق كسى است كه به كلى پردهء حيا را دريده و در برابر گناهان جسور و بىباك است ؛ چنين افراد نه تنها احترامى ندارند ، بلكه بايد به مردم معرفى شوند تا مردم از خطرات آنها در امان بمانند ، تعبير به « مَن الْقى جِلْبابَ الْحَياءِ ؛ كسى كه چادر حيا را بيفكند » و تعبير « فَاذْكُرُوهُ يَعْرِفُهُ الناسَ ؛ نام او را ببريد تا مردم او را بشناسند » ناظر به همين معنى است .\r\nبنابراين مىتوان گفت : متجاهر به فسق بر دو گونه است : نخست آنها كه در يك عمل تجاهر دارند كه تنها در همان عمل غيبت آنها جايز است ، و ديگر كسانى كه پردهء حيا را دريده و جسورانه دست به هر گناهى مىزنند ، اين گونه اشخاص در هيچ چيز احترامى ندارند و افشاگرى در مورد آنها لازم و ضرورى است تا افراد ناآگاه از خطرات آنها آگاه شوند .\r\nاين سخن را با ذكر دو نكته پايان مىدهيم :\r\nنخست اين كه مىدانيم يكى از علوم معروف اسلامى علم رجال است كه در آن از صدق و كذب و درستى و نادرستى راويان اخبار سخن به ميان مىآيد ، بعضى از ناآگاهان از آموختن اين علم ابا داشته‌اند چرا كه در آن غيبت افراد مىشود ، در حالى كه پرواضح است كه حفظ حريم احكام اسلام از آميختن به دروغ و مطالب\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nخلاف هدفى است بسيار برتر و بالاتر ، و همين هدف و الا است كه به ما اجازه مىدهد دربارهء سوابق راويان اخبار دقت و جستجو كنيم و نقطه‌هاى ضعف آنها را بشمريم و در كتاب‌هاى رجال ثبت كنيم تا احكام الهى دستخوش هوا و هوس‌هاى اين و آن نشود .\r\nديگر اين كه در مسايل اجتماعى و سياسى براى گزينش افراد ، جهت پست‌هاى حسّاس و يا در ادامهء كار اگر نقطه ضعف‌هايى پنهانى وجود داشته باشد كه در سرنوشت جامعه مؤثر است ، افشا كردن آنها گرچه در حدّ ذات مشمول عنوان غيبت است ، ولى به خاطر اهميت حفظ نظام جامعهء اسلامى و كشف و خنثى كردن توطئه‌ها اقدام به آن نه تنها اشكالى ندارد ، بلكه گاه واجب مىشود و كسانى كه بر اين گونه عيوب سرپوش مىنهند مبادا گرفتار غيبت شوند ، در واقع مصالح جامعهء اسلامى را فداى اشخاص مىكنند . حديثى كه قبلًا از پيامبر اكرم صلى الله عليه و آله آورديم كه ملامت مىكرد و مىفرمود : « از پرده پوشى بر گناه فاجران . . . » و دستور مىداد آنها را افشا كنند تا مردم آنان را بشناسند ، ناظر به اين معنى است .\r\nولى اين بدان معنى نيست كه بىجهت آبروى اشخاص را ببرند و يا از حد لازم تجاوز كنند و در حريم زندگى شخصى و خصوصى آنها وارد شوند .\r\nاز آنچه در بالا گفته شد تكليف دستگاههاى اطلاعاتى كشور اسلامى نيز روشن مىشود كه اگر فعاليت‌هاى آنها در جهت كشف و خنثى كردن توطئه‌ها و سلامت گزينش‌ها براى پست‌هاى حساس اجتماعى باشد و از آن فراتر نروند و تجاوز نكنند ، كار آنها نه مشمول عنوان تجسّس است و نه مشمول عنوان غيبت حرام بلكه اداى وظيفه و انجام واجب است .\r\n\r\n1 - مشمول دايرهء غيبت\r\nبىشك غيبت افراد مؤمن و بالغ و عاقل حرام است ، و بىشك غيبت كفار حربى كه براى نابودى يا ضربه زدن به اسلام و مسلمين كمر بسته‌اند هيچ اشكالى ندارد ، چون آنها محترم نيستند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nولى آيا غيبت ساير فرق مسلمين و اهل ذمّه ( غير مسلمانانى كه داراى كتاب آسمانى هستند و به صورت يك اقليّت سالم در كشورهاى اسلامى زندگى مىكنند و جان و مالشان محفوظ و محترم است جايز است ؟\r\nبعضى از بزرگان فقهاء مانند محقّق اردبيلى و علّامه سبزوارى صاحب كفايه ، حرمت غيبت را عام دانسته‌اند ، و به رواياتى كه عنوان « المسلم » يا « الناس » در آن به كار رفته استدلال كرده‌اند و گفته‌اند حرام بودن غيبت آنها هيچ جاى تعجّب نيست ، چرا كه مال و جان آنها محفوظ است ، چرا عرض و آبروى آنها محفوظ نباشد .\r\nولى مرحوم صاحب جواهر رضوان اللّه عليه شديداً به مخالفت برخاسته و مىگويد ظاهر روايات ، بعد از انضمام بعضى به بعض ديگر اين است كه اين مسأله مخصوص مؤمنان و مواليان اهل بيت عليهم السلام است . و حتّى به سيرهء مستمره بين علما و عوام نيز استدلال فرموده است . « 1 »\r\nاگر منظور اين فقيه بزرگوار از مخالفان ولايت ( مخالفان اسلام ) افراد ناصبى و معاند و دشمن مؤمنان و مسلمانان باشد بى شك نه احترامى دارند و نه غيبتى ، ولى اگر سخن از فرق اسلامى كه جان و مالشان محفوظ و محترم است و همچنين اهل كتاب كه در ذمّه مسلمين هستند بوده باشد نظرات محقق اردبيلى و سبزوارى موجّه‌تر به نظر مىرسد چرا كه هر جا مال و جان محفوظ باشد ، عرض و آبرو نيز محفوظ است و تعرّض به آن جايز نيست ، و خطاب به مؤمنان در آيهء 12 سورهء حجرات ( در آيه غيبت ) و يا تعبير به مؤمن در بخشى از روايات هرگز دليل بر عدم شمول حكم غيبت نسبت به ديگران نمىشود ، و به تعبير ديگر اثبات شىء ، نفى ما عدا نمىكند .\r\nبنابراين بايد از غيبت تمام كسانى كه جان و مال و عرضشان محترم است پرهيز كرد . و همهء آنها مشمول حق الناس است . البته اين در صورتى است كه آنها متجاهر به فسق نباشند و كارهاى آنها شكل توطئه و اضرار به مسلمين به خود نگيرد ، بلكه\r\n\r\n\r\n","description":"","footnote":"\r\n( 1 ) . جواهر الكلام ، جلد 22 ، صفحه 62 .\r\n","page_name":" 129 ","page_number":129},
  {"content":"\r\n\r\nعيوب و گناهانى در پنهان داشته باشند كه مخصوص خودشان باشد ، افشاى آنها و آبروريزى نسبت به آنان به يقين مجوّز شرعى ندارد .\r\nاما در مورد كودكان مميّز كه از غيبت ناراحت مىشوند نيز بايد قبول كرد كه غيبت حرام است همان گونه كه مرحوم شيخ انصارى قدس سره در مكاسب محرمه به آن اشاره كرده و مىگويد : « عنوان برادر مؤمن نيز بر آنها صادق است چرا كه قرآن مجيد دربارهء ايتام مىفرمايد : « وَ انْ تُخالِطُوُهُمْ فَاخْوانُكُمْ ؛ اگر با آنان همزيستى داريد آنها برادران شما هستند » . « 1 »\r\nولى حق اين است كه نبايد آن را مقيّد به مميّز كرد چرا كه اگر كشف عيوب پنهانى كودك غير مميّز هتك حيثيت او در آينده و يا هتك حيثيت خانوادهء او مىشود ، آن هم كار خلافى است ، به همين دليل مرحوم شهيد ثانى در كتاب « كشف الرّيبه » فرقى ميان صغير و كبير نگذاشته است و به تعبير ديگر اطفال مؤمنين به حكم خود مؤمنان هستند از نظر جان و مال و عرض و آبرو .\r\nو از اينجا حكم مجانين و ديوانگان نيز روشن مىشود .\r\n* * * \r\n2 - غيبت عمومى و خصوصى\r\nگاه غيبت دربارهء شخص خاص يا اشخاص معين است كه حكم آن از بحث‌هاى گذشته در جهات مختلف تبيين شد .\r\nولى گاهى جنبهء كلّى و عمومى پيدا مىكند . مثلًا مىگويد اهل فلان شهر خسيس يا نادان و ساده‌لوحند ، يا مىگويد اهالى فلان آبادى دزدند ، يا معتادند يا در مسائل ناموسى بىبندوبارند .\r\nآيا تمام احكام غيبت بر اين غيبت‌هاى عمومى جارى مىشود ؟\r\nمىتوان گفت غيبت داراى چند صورت است :\r\n\r\n\r\n","description":"","footnote":"\r\n( 1 ) . بقره ، آيهء 220 .\r\n","page_name":" 130 ","page_number":130},
  {"content":"\r\n\r\n1 - در آنجايى كه غيبت شونده ، شخص يا اشخاص محدود و معدودى باشند كه مخاطبين ، آنها را نمىشناسند ، مثل اين كه بگويد در فلان شهر يا فلان آبادى يك يا چند نفر را ديدند كه مشغول نوشيدن شراب يا اعمال زشت ديگرى بودند ، بىشك احكام غيبت در اينجا جارى نيست ، چرا كه با اين سخن مطلب پنهانى آشكار نمىشود .\r\n2 - آن كه به صورت شبههء محصوره مطلب را بيان كند ( به اصطلاح شبههء قليل فى القليل يا كثير فى الكثير باشد ) مثلًا بگويد يكى از آن چهار نفر را ديدم مشغول شرب خمر بود ( و نام آن چهار نفر را ببرد يا بگويد يكى از پسران زيد را ديدم كه فلان كار خلاف را انجام مىداد ، يا اين كه بگويد گروه كثيرى از اهالى فلان آبادى يا فلان شهر مرتكب اين عمل مىشوند به گونه‌اى كه انگشت اتهام به سوى همهء آنها نشانه رود .\r\nظاهر اين است كه ادلّه غيبت چنين موردى را شامل مىشود ، و به فرض كه نام آن را غيبت نگذاريم چون كشف سرّ ناقصى شده ، حرام بودن آن از جهت هتك احترام مؤمن و قرار دادن او در معرض اتهام ثابت است .\r\n3 - به تمام اهل يك شهر يا آبادى چيزى را نسبت دهد ، بىشك در اينجا نيز احكام غيبت و يا لااقل هتك احترام مؤمنين جارى مىشود ، خواه منظورش تمام اهل شهر بدون استثناء باشد يا اكثريت آنها .\r\nبنابراين ، آنچه معمول است كه اهالى بعضى از بلاد يا آبادىها را با اوصاف زشتى ياد مىكنند ، از نظر اسلام جايز نيست ، مگر اين كه قرينه باشد كه منظورش افراد كمى از آنها است ، و به اصطلاح شبههء قليل فى الكثير يا شبهه غير محصوره شود . و يا اين كه وجود آن اوصاف را همه بدانند ، و در عين حال قصد هتك و مذمت نيز نداشته باشد .\r\n\r\n3 - دفاع در برابر غيبت\r\nآيا در برابر غيبت كننده بايد به دفاع از فرد با ايمانى كه غيبت او شده است\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبرخاست مثلًا بگويد بشر جايز الخطا است ، هر كسى ممكن است در زندگى لغزشى پيدا كند ، يا گفته شود ممكن است اين كار سهواً يا از روى فراموش كارى انجام شده باشد يا نظر آن شخص فلان موضوع حلال بوده است ، بايد فعل برادر مسلمان را حمل بر صحت كرد . بنابراين اگر قابل توجيه باشد توجيه كند ، و اگر قابل توجيه نباشد مىگويد چه بهتر كه به جاى غيبت براى او استغفار كنيم ، زيرا همهء ما در معرض اين گونه لغزش‌ها هستيم .\r\nبعضى از بزرگان فقها معتقدند كه دفاع واجب است ، از جمله شيخنا الاعظم مرحوم علّامه شيخ انصارى در بحث غيبت از مكاسب محرّمه است .\r\nروايات زيادى نيز دربارهء لزوم ردّ غيبت از معصومين عليهم السلام نقل شده است كه مرحوم صاحب كتاب وسائل الشيعه در باب 156 از ابواب احكام العشرة حج گردآورى نموده است از جمله :\r\nدر حديثى از پيغمبر اكرم صلى الله عليه و آله فرمود : « يا على مَنْ اغْتِيبَ عِنده اخْوهُ المُسلم فَاسْتَطاعَ نَصْرَهُ وَ لَمْ يَنْصُرُهُ خَذَلَهُ اللَّهُ في الدُّنْيا وَ الآخرةِ ؛ كسى كه نزد او غيبت برادر مسلمانش شود و توانائى بر يارى او داشته باشد و ياريش نكند خداوند او را در دنيا و آخرت مخذول مىكند » .\r\nهمين تعبير يا شبيه آن در روايات متعدد ديگرى از پيغمبر اكرم صلى الله عليه و آله و امام صادق عليه السلام نقل شده است .\r\nدر حديث ديگرى از رسول خدا صلى الله عليه و آله مىخوانيم كه در خطبه‌اى براى عموم مردم فرمود : « مَنْ رَدَّ عَنْ اخيه غَيْبَةً سَمِعَهُا فى مَجْلِسٍ ردَّ اللَّهُ عَنْهُ الْفَ بابٍ مِنَ الشَرِّ فِى الدُّنْيا وَ الْآخِرَةِ ، فَانْ لَمْ يَرُدَّ عَنْهُ وَ اعْجَبَهُ كانَ عَلَيْه كَوِزْرِ مَنْ اغْتابَ ؛ كسى كه از برادرش غيبتى را كه در مجلسى مىشنود رد كند ( و در برابر آن دفاع نمايد ) خداوند هزار در از درهاى بدى را در دنيا و آخرت از او رد مىكند . و اگر آن غيبت را رد نكند و از آن خوشحال شود همانند گناه غيبت كننده براى او خواهد بود » . « 1 »\r\nو نيز در حديث ديگرى از همان بزرگوار نقل شده است كه فرمود : « مَنْ رَدَّ عَنْ\r\n\r\n\r\n","description":"","footnote":"\r\n( 1 ) . وسائل الشيعه ، جلد 8 ، صفحه 66 .\r\n","page_name":" 132 ","page_number":132},
  {"content":"\r\n\r\nعِرْضِ اخيْه كانَ لَهُ حِجاباً مِن النَّارِ ؛ كسى كه از آبروى برادرش دفاع كند حجابى از آتش دوزخ براى او خواهد بود » . « 1 »\r\nولى از مجموع اين روايات وجوب دفاع استفاده نمىشود ، بلكه نهايت امر ، استحباب مؤكّد مىتوان استفاده كرد ، زيرا تعبير به مخذول كردن كه در چند روايت آمده بيش از اين نمىرساند كه خدا دست از يارى چنين كسى بر مىدارد ( چرا كه خذلان به معنى ترك نصرت و يارى است ) همچنين وعدهء ثواب بهشت يا نجات از دوزخ كه در روايات آمده است آن هم دليل بر وجوب نخواهد بود ، ولى تعبيرى كه در روايت دوم آمده است كه مانند گناه غيبت كننده براى او مىنويسند دليل بر وجوب دفاع است ، ولى در آن حديث اين گناه در مورد كسى ذكر شده كه نه فقط دفاع نمىكند بلكه از غيبت برادر مسلمانش خوشحال هم مىشود .\r\nبه هر حال خواه دفاع در برابر غيبت برادر مسلمان واجب باشد و خواه مستحب مؤكّد ، يكى از وظايف حسّاس اسلامى است . و اگر جنبهء نهى از منكر به خود بگيرد به يقين واجب است .\r\n\r\n4 - غيبت مردگان چه حكمى دارد ؟\r\nگاه تصوّر مىشود كه مفهوم غيبت و همچنين رواياتى كه دربارهء غيبت وارد شد ناظر به افراد زنده است و مردگان را شامل نمىشود ، بنابراين غيبت كردن پشت سر مرده اشكالى ندارد ، ولى اين اشتباه بزرگى است زيرا طبق روايات اسلامى : « حُرْمَةُ الْمِيِّتِ كَحُرمَتِهِ وَ هُوَ حَىٌّ ؛ احترام مرده مسلمان همچون احترام زندهء او است » . « 2 » بلكه مىتوان گفت غيبت مرده از جهاتى زشت‌تر و ناپسندتر است ، زيرا زندگان ممكن است روزى غيبت را بشنوند و به دفاع از خود برخيزند ، ولى مرده هرگز قادر به دفاع از خود نيست ، به علاوه شخص غيبت كننده ممكن است افراد زنده را ببيند و از آنها حليّت بطلبد ولى در مورد مردگان اين مطلب هرگز صدق نمىكند .\r\n\r\n\r\n","description":"","footnote":"\r\n( 1 ) . همان ، صفحه 607 .\r\n( 2 ) . وسائل الشّيعه ، جلد 19 ، صفحه 47 ، باب 24 .\r\n","page_name":" 133 ","page_number":133},
  {"content":"\r\n\r\nاضافه بر اين ، دستوراتى كه دربارهء احترام به جسد مردهء مسلمان داده شده از قبيل غسل و كفن و نماز ميّت و مفاهيمى كه در نماز آمده است و دفن و زيارت اهل قبور و حرام بودن بىاحترامى به قبر مؤمن همگى دليل بر اين است كه آبروى مسلمانان بعد از مردن نيز بايد حفظ شود .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n5\r\n\r\nحسن خلق و كج خلقى\r\n\r\nاشاره\r\nحسن خلق به معنى خاص ، آن است كه انسان با گشاده رويى و چهرهء شاد و زبان نرم و ملايم با مردم روبرو شود ، و در هر جا و با هر كس با خوش‌روئى برخورد كند ، لب‌هايى پر از تبسّم ، و كلماتى پر از محبت و لطف داشته باشد . اين يكى از فضايل اخلاقى است كه در روابط اجتماعى فوق‌العاده مؤثر است .\r\nبه عكس ، كج خلقى و ترش روئى و سخنان خشن و خشك و فاقد لطف و محبت از رذايل اخلاقى كه ريشه‌هايى در درون جان انسان دارد و باعث نفرت عموم و پراكندگى از دور انسان و گسستن پيوندهاى اجتماعى خواهد شد .\r\nدر آيات قرآن و روايات اسلامى و سيرهء پيشوايان ، مطالب فراوانى در زمينه آن فضيلت و اين رذيلت ديده مىشود كه حاكى از اهمّيت فوق العاده آن در سرنوشت فرد و جامعه است .\r\nقسمت مهمى از موفقيت پيامبر صلى الله عليه و آله در پيش برد اهداف خود ، و همچنين ساير معصومين عليه السلام و بزرگان علما و پيشوايان ، مرهون همين فضيلت بوده است و يكى از عوامل مهم شكست بسيارى از رهبران و مديران جامعه فاقد بودن اين فضيلت است .\r\nتاريخ انبياء و اولياء و معصومين عليهم السلام و به طور كلّى تاريخ رهبران جهان پر است از شواهد زندهء اين موضوع .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبا اين اشاره به قرآن باز مىگرديم و بعضى از آيات كه در اين زمينه وارد شده است را مورد بحث و بررسى قرار مىدهيم :\r\n1 - فَبما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظّاً غَليظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ وَاسْتَغْفِرْ لَهُمْ وَ شاوِرْهُمْ فِى الْامْرِ فَاذا عَزَمْتَ فَتَوَكَّلْ عَلَى اللَّهِ انَّ اللَّه يُحِبُّ الْمُتَوَكِّليْنَ . ( آل عمران - 159 )\r\n2 - وَ انَّكَ لَعَلى خُلُقٍ عَظيمُ . ( قلم - 4 )\r\n3 - وَ لا تُصَعِّرْ خَدَّكَ لِلنَّاسِ وَ لا تَمْشِ فِى الْارْضِ مَرَحاً انَّ اللَّهَ لا يُحِبُّ كُلَّ مُخْتالٍ فَخُورٍ - وَ اقْصِدْ فى مَشْيِكَ وَ اغْضُضْ مِنْ صَوْتِكَ انَّ انْكَرَ الْاصْواتِ لَصَوْتُ الْحَميرِ . ( لقمان - 18 و 19 )\r\n4 - وَقُولُوا لِلنَّاسِ حُسْناً وَ اقيموا الصَّلوةِ وَ آتُوا الزَّكَوةِ . ( بقره - 83 )\r\n5 - اذْهَبا الى فِرْعَوْنَ انَّهُ طَغى - فَقُولا لَهُ قَوْلًا لَيِّناً لَعَلَّهُ يَتَذَكَّرُ اوْ يَخْشى . ( طه - 43 و 44 )\r\n6 - ادْفَعْ بِالَّتى هِىَ احْسَنُ فَاذا الَّذى بَيْنَكَ وَ بَيْنَهُ عَداوَةٌ كَانَّهُ وَلِىُّ حَميمٌ - وَ ما يُلَقَّاها الَّا الَّذينَ صَبَروُا وَ ما يُلَقَّاها الَّا ذُو حَظٍّ عَظيمٍ . ( فصّلت - 34 و 35 )\r\n\r\nترجمه\r\n1 - به ( بركت ) رحمت الهى ، در برابر آنان ( مردم ) نرم و ( مهربان ) شدى ! و اگر خشن و سنگدل بودى ، از اطراف تو ، پراكنده مىشدند ، پس آنها را ببخش و براى آنها آمرزش بطلب ، و در كارها ، با آنان مشورت كن ! اما هنگامى كه تصميم گرفتى ، ( قاطع باش و ) بر خدا توكل كن ! زيرا خداوند متوكلان را دوست دارد .\r\n2 - و تو اخلاق عظيم و برجسته‌اى دارى !\r\n3 - ( پسرم ! ) با بىاعتنائى از مردم روى مگردان ، و مغرورانه بر زمين راه مرو ؛ كه خداوند\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nهيچ متكبر مغرورى را دوست ندارد - ( پسرم ! ) در راه رفتن ، اعتدال را رعايت كن . ، از صداى خود بكاه ! ( و هرگز فرياد مزن ) كه زشت‌ترين صداها صداى خران است .\r\n4 - . . . و به مردم نيك بگوئيد و نماز را بر پا داريد ، و زكات را بدهيد . . . .\r\n5 - به سوى فرعون برويد ! كه طغيان كرده - اما به نرمى با او سخن بگوئيد شايد متذكّر شود ، يا ( از خدا ) بترسد .\r\n6 - بدى را با نيكى دفع كن ! ناگاه خواهى ديد همان كس كه ميان تو و او دشمنى است ، گوئى دوستى گرم و صميمى است - اما جز كسانى كه داراى صبر و استقامتند به اين مقام نمىرسند ، و جز كسانى كه بهرهء عظيمى ( از ايمان و تقوا ) دارند به آن نائل نمىگردند .\r\n\r\nتفسير و جمع‌بندى\r\nدر نخستين آيه مسألهء « حسن خلق » به عنوان يكى از ويژگىهاى اخلاقى پيامبر صلى الله عليه و آله و يكى از عوامل پيشرفت او در جامعهء اسلامى ذكر شده است ، مىفرمايد :\r\n« به خاطر رحمت الهى در برابر آن‌ها نرم ( و مهربان ) شدى ، و اگر خشن و سنگدل بودى از اطراف تو پراكنده مىشدند ( فَبما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظّاً غَليظَ الْقَلْبِ لَانْفَضُّوا مِنْ حَوْلِكَ ) . « 1 »\r\nبنابراين خلق و خوى نيكوى پيامبر صلى الله عليه و آله يك رحمت الهى دربارهء او و دربارهء تمام امّت بود . و به يقين اين نرمش و مهربانى و حسن و خلق در هر كس باشد مايه رحمت و بركت است .\r\nدر تعبير فوق به نقطه مقابل آن يعنى خشونت و كج خلقى و نامهربانى نيز اشاره شده كه اثر مستقيم آن ، پراكندگى مردم از دور انسان است ، و به تعبير ديگر حسن خلق خمير مايهء پيوند جوامع انسانى است ، و كج خلقى عامل پراكندگى و نفرت .\r\nدر اين كه « فظّ » و « غليظ القلب » هر دو به يك معنى و به معنى تأكيد است يا دو\r\n\r\n\r\n","description":"","footnote":"\r\n( 1 ) . در اين كه « ما » در جمله « فبما رحمة من اللّه . . » . مرصوله است يا استفهاميه يا نافيه يا زائده ، احتمالات متعددى داده شده ، ولى حق آن است كه موصوله يا زائده باشد ، مرحوم « طبرسى » در « مجمع البيان » مىگويد : كه « ما » در اينجا به اتفاق مفسّرين زائده است . ( البته اين گونه حروف زائده ، تأكيد را مىرساند ، نه اين كه بىمعنى است . )\r\n","page_name":" 137 ","page_number":137},
  {"content":"\r\n\r\nمعنى متفاوت را مىرساند ، مرحوم « طبرسى » در « مجمع البيان » تعبير جالب و جامعى دارد مىگويد : « بعضى گفته‌اند جمع بين اين دو وصف با اين كه هر دو از نظر معنى قريب الافق هستند به خاطر اين است كه « فظّ » معمولًا در مورد خشونت در سخن به كار مىرود ، و « غليظ القلب » در مورد خشونت در عمل كه ناشى از سنگدلى است . بنابراين هر دو به معنى خشونت است ، ولى يكى به معنى خشونت در سخن ، و ديگرى خشونت در برخورد عملى است .\r\nدر هر حال خداوند به پيامبرش نرمش و انعطاف و خوش رويى و خوش خويى داده بود به گونه‌اى كه در برابر افراد گنه كار ، خشن و سنگدل ، نرمش نشان مىداد و به اين وسيله خشن‌ترين افراد را غالباً به سوى اسلام جلب و جذب مىكرد .\r\nو به دنبال آن يك سلسله دستورات عملى مىدهد كه خوش رويى و خوش خويى از صورت تظاهر بيرون آيد و جنبه‌هاى عملى به خود بگيرد ، مىفرمايد : « آنها را عفو كن و براى آنان از خدا آمرزش بطلب ، و در كارها با آنها مشورت كن ، و هنگامى كه تصميم گرفتى ( قاطع باش ! ) و بر خدا توكّل نما كه خداوند متوكلان را دوست دارد » . ( فَاعْفُ عَنْهُمُ وَاسْتَغْفِرٌ لَهُمْ وَ شاوِرْهُمْ فِىالْامْرِ فَاذا عَزَمْتَ فَتَوَكَّلْ عَلَى اللَّهِ انَّ اللَّهَ يُحِبُّ الْمُتَوَكِّلينَ ) .\r\nو به اين ترتيب جاذبهء فوق العاده‌اى بر محور وجود پيامبر صلى الله عليه و آله پيدا شد كه دورترين افراد را به سوى خود جلب كرد .\r\nسياق آيات نشان مىدهد كه اين آيه از آيات مربوط به جنگ احد است كه دوست و دشمن سخت‌ترين فشارها را در طول اين جنگ بر پيامبر صلى الله عليه و آله وارد كرد ، بديهى است عفو و گذشت و استغفار و برخورد محبت‌آميز در چنين شرايطى ، نشانهء قرار داشتن پيامبر صلى الله عليه و آله در بالاترين سطح خوش خويى و محبت و مهربانى بود ، و كمتر انسانى را مىتوان يافت كه در چنين شرايطى از كوره در نرود و تند خويى نكند .\r\n* * *\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nدومين آيه نيز اشاره به حسن خلق عجيب پيامبر اسلام صلى الله عليه و آله است كه از آن به اخلاق عظيم تعبير شده مىفرمايد : « و انَّكَ لَعَلى خُلُقٍ عَظيمٍ » .\r\n« خُلُقْ » ( بر وزن افق ) مفرد است ، و با خلق ( بر وزن قفل ) يك معنى دارد ، و به طورى كه از مفردات راغب استفاده مىشود با خَلْقْ ( بر وزن حَلْق ) ريشهء مشترك دارد منتها « خَلْق » به صفات ظاهرى گفته مىشود ، و « خُلْق » و « خُلُق » به صفات درونى .\r\nبعضى از ارباب لغت « خُلْق » و « خُلُق » را به معنى دين و طبيعت و سجيّه تفسير كرده‌اند و آن را صورت باطنى انسان مىدانند . « 1 »\r\nدر هر حال توصيف پيامبر اسلام صلى الله عليه و آله به خلق عظيم ، نشان مىدهد كه اين ويژگى اخلاقى از والاترين صفات انبياء است .\r\nبعضى از مفسران خلق عظيم پيامبر صلى الله عليه و آله را به صبر در راه حق ، وسعت بذل و بخشش ، تدبير امور ، و رفق و مدارا و تحمّل سختىها در راه دعوت به سوى خدا و عفو و گذشت و جهاد در راه پروردگار و ترك حرص و حسد تفسير كرده‌اند « 2 » و اين نشان مىدهد كه خلق عظيم را منحصر به خوش خويى و نرمش و مدارا ندانسته‌اند بلكه آن را مجموعه‌اى از صفات والاى انسانى شمرده‌اند ، و به تعبير ديگر تقريباً همهء اخلاق حسنه را در خلق عظيم به طور جمعى ديده‌اند .\r\nحديثى كه از امام صادق عليه السلام در اين زمينه نقل شده است نيز مؤيّد اين معنى است مىفرمايد : « انَّ اللَّهَ عَزَّ وَ جَلَّ ادَّبَ نَبيَّهُ فَاحْسَنَ ادَبهُ فَلَمَّا اكْمَلَ لَهُ الْادَبَ قالَ انَّكَ لَعَلى خُلُقٍ عَظيمٍ ؛ خداوند پيامبرش را تربيت اخلاقى كرد ، هنگامى كه تربيت او كامل شد به او فرمود : انَّكَ لَعَلى خُلُقٍ عَظيمٍ » . « 3 »\r\nو اگر در بعضى از روايات خلق عظيم به اسلام يا آداب قرآنى تفسير شده به خاطر آن است كه اسلام و قرآن در بردارندهء مجموع فضائل اخلاقى است .\r\nاين در حالى است كه در بعضى از روايات « حسن خلق » به خوش رويى ، نرمش و خوبى گفتار تفسير شده ، از جمله در حديثى كه در « نور الثقلين » در ذيل همين آيه\r\n\r\n\r\n","description":"","footnote":"\r\n( 1 ) . لسان العرب ، مادهء خلق .\r\n( 2 ) . مجمع البيان ، جلد 10 ، صفحه 331 ، ذيل آيهء فوق .\r\n( 3 ) . نور الثقلين ، جلد 5 ، صفحه 389 ؛ اصول كافى ، جلد 1 ، صفحه 26 ، حديث 4 .\r\n","page_name":" 139 ","page_number":139},
  {"content":"\r\n\r\nنقل شده مىخوانيم : از امام صادق عليه السلام پرسيدند : حسن خلق چيست ؟ فرمود : « تَلينُ جانِبَكَ وَ تُطَيِّبُ كَلامَكَ وَ تَلْقى اخاكَ بِبُشْرٍ حَسَنٍ ؛ حسن خلق آن است كه رفتار خود را آميخته با نرمش ، و كلام خود را پاكيزه و محبّت‌آميز كنى ، و با چهرهء گشاده برادر مسلمانت را ملاقات نمايى » . « 1 » و اين دو با هم منافاتى ندارند .\r\nآخرين نكته‌اى را كه در زمينه اين آيه شايسته دقت مىدانيم اين است كه بعضى از مفسّران از تعبير به « عَلى » در « انَّكَ لَعَلى خُلُقٍ عَظيمٍ » با توجه به اين كه « عَلى » معمولًا مفهوم سلطه را در بردارد ، چنين استفاده كرده‌اند كه پيامبر صلى الله عليه و آله سلطهء كاملى بر فضائل اخلاقى داشت ، آن چنان كه اين فضائل جزيى از وجود او را تشكيل مىداد ، و بدون تكلّف آنها را ظاهر مىساخت . « 2 »\r\n* * * در سومين آيه گفتارى از « لقمان حكيم » به فرزندش نقل شده كه در آن بر چهار چيز تأكيد نموده است : نخست اين كه مىگويد « با بىاعتنايى از مردم روى مگردان » ( وَلا تُصَعِّرْ خَدَّكَ لِلنَّاسِ ) .\r\nسپس مىافزايد : « و مغرورانه بر روى زمين راه مرو كه خداوند هيچ متكبر مغرورى را دوست نمىدارد » . ( وَ لا تَمْشِ فِى الْارْضِ مَرَحاً انَّ اللَّهَ لا يُحبُّ كُلَّ مُخْتالٍ فَخُورٍ ) .\r\nو در سومين و چهارمين جمله مىگويد : « در راه رفتن اعتدال را رعايت كن و از اوج صداى خود بكاه و فرياد نزن كه زشت‌ترين صداها صداى خران است » ( وَ اقْصِدهْ فى مَشْيكَ وَ اغْضُضْ مِنْ صَوْتِكَ انَّ انْكَرَ الْاصْواتِ لَصَوْتُ الْحَميرِ ) .\r\nاين دستور كه غالباً در رابطه با برخورد با ديگران است بخش مهمى از حسن خلق را كه آميزه‌اى از خوش رويى و تواضع و نرمش در سخن و رفتار را منعكس مىكند ، و خداوند سخن اين مرد حكيم را چنان با ارزش دانسته كه در لابلاى كلمات خود آن را بيان فرموده است .\r\n\r\n\r\n","description":"","footnote":"\r\n( 1 ) . نور الثقلين ، جلد 5 ، صفحه 391 .\r\n( 2 ) . به تفسير فخر رازى و روح البيان ، ذيل آيه شريفه مراجعه شود .\r\n","page_name":" 140 ","page_number":140},
  {"content":"\r\n\r\n\r\n« تُصَعِّر »\r\nاز مادهء\r\n\r\n« صَعَر »\r\n( بر وزن خطر ) در اصل نوعى بيمارى است كه به شتر دست مىدهد و گردن خود را كج مىكند ، سپس به هر گونه روى گردانى اطلاق شده است ، اين تعبير ممكن است بيانگر اين معنى باشد كه بدخلقى يك نوع بيمارى و شبيه كارهاى حيوانى است . و جالب اين كه نهى از اين كار تنها در مورد مؤمنان نيست بلكه در مورد همهء انسانها است ، مىفرمايد : « وَلا تُصَعِّرْ خَدَّكَ لِلنَّاسِ » و به هر حال قرار گرفتن اين صفت رذيله در كنار تكبر و افراط كارى در راه رفتن و صدا نشان مىدهد كه همه از صفات رذيله‌اى است كه باعث تنفّر مردم مىشود .\r\nدر روايتى از امام صادق عليه السلام نقل شده است كه در تفسير جملهء « وَلا تُصَعِّرْ خَدَّكَ لِلنَّاسِ » فرمود : مفهومش آن است كه صورتت را از مردم بر مگردان و از كسى كه با تو سخن مىگويد به عنوان توهين و استخفاف صورت بر متاب . « 1 »\r\n* * * در چهارمين آيهء مورد بحث خداوند بنى اسرائيل را را به عنوان اخذ يك پيمان الهى مخاطب ساخته و بعد از تأكيد بر توحيد خالص و احسان به پدر و مادر و خويشاوندان و يتيمان و مسكينان مىفرمايد : به مردم نيك بگوييد ، و نماز را بر پا داريد و زكات را بدهيد ( وَ قُولُوا لِلنَّاسِ حُسْناً وَ اقيمُوا الصَّلوةَ وَ آتُو الزَّكوة ) قرار گرفتن جمله « قُولُوا لِلناس حُسْناً » در ميان پيمان‌هاى مربوط به توحيد و نيكوكارى و بر پا داشتن نماز و دادن زكات ، بيانگر اهميّت حسن برخورد ، نسبت به مردم است ، و به اين ترتيب خوش خويى و برخورد خوب با تودهء مردم در رديف مهمترين و اساسىترين دستورات اسلام قرار دارد .\r\nدر واقع چون مال انسان محدود است و نمىتواند همهء دوستان و نيازمندان را با آن بىنياز كند ، دستور به بذل حسن خلق داده ، همان سرمايه‌اى كه فناناپذير است ، همان گونه كه در حديث معروف از پيامبر صلى الله عليه و آله مىخوانيم : « انَّكُمْ لا تَسَعُونَ الناسَ\r\n\r\n\r\n","description":"","footnote":"\r\n( 1 ) . نور الثقلين ، جلد 4 ، صفحه 207 .\r\n","page_name":" 141 ","page_number":141},
  {"content":"\r\n\r\nبِامْوالِكُمُ وَلكِنْ يَسَعُهُمْ مِنْكُمْ بَسْطُ الْوَجْهَ وَ حُسْنُ الْخُلْقِ ؛ شما نمىتوانيد همهء مردم را با اموال خود راضى كنيد ، ولى خوش رويى و حسن خلق از سوى شما همه را شامل مىشود و خشنود مىسازد » . « 1 »\r\nدر حديثى از امام باقر عليه السلام در تفسير اين آيه آمده است كه فرموده : « قوُلوُا لِلْناسِ احْسَنَ ما تُحِبُّونَ انْ يُقالَ لَكُمْ ؛ به مردم بهترين سخنانى بگوئيد كه دوست داريد به شما گفته شود » . « 2 »\r\nدرست است كه مخاطبين اين آيه بنى اسرائيل هستند ، ولى هدف قرآن از ذكر آن بيان يك اصل كلّى براى همه است .\r\n* * * پنجمين آيه نشان مىدهد كه مسألهء خوش‌رويى و برخورد خوب با افراد حتى دشمنان را نيز شامل مىشود ، مخصوصاً در مقام دعوت آنها به سوى حق ، از همين رو هنگامى كه موسى عليه السلام مأمور شد پيام الهى را به فرعون طغيانگر كه بنى اسرائيل را به بردگى كشيده بود برساند ، با اين خطاب مخاطب شد : « تو و برادرت هارون به سوى فرعون برويد كه طغيان كرده است ، اما به نرمى با او سخن بگوييد شايد متذكّر شود يا ( از خدا ) بترسد » ( اذْهَبا الى فِرْعَوْنَ انَّهُ طَغى - فَقُولا لَهُ قَوُلًا لَيّناً - لَعَلَّهُ يَتَذَكَّرُ اوْ يَخْشى ) .\r\nاين تعبير نشان مىدهد كه اگر امر به معروف و نهى از منكر و دعوت به سوى حق با نرمش و برخورد محبت‌آميز همراه باشد ، اميد اين مىرود كه حتى در سنگدل‌ترين افراد اثر بگذارد .\r\nدر اين كه ميان « يَتَذَكَّرُ اوْ يَخْشى » چه تفاوتى است ؟ مىتوان گفت منظور اين است كه اگر شما با سخنان نرم و ملايم با او روبرو شويد و در عين حال مطالب لازم را با صراحت و قاطعيت بيان كنيد احتمال اين است كه دلائل منطقى را پذيرا شود ،\r\n\r\n\r\n","description":"","footnote":"\r\n( 1 ) . كنز العمال ، جلد 3 ، صفحه 6 ، حديث 5158 . شبيه اين مضمون در منابع شيعى نيز نقل شده است .\r\n( 2 ) . تفسير برهان ذيل آيه مورد بحث .\r\n","page_name":" 142 ","page_number":142},
  {"content":"\r\n\r\nو از اعماق جان ايمان بياورد . و اگر ايمان نياورد ممكن است لااقل از ترس مجازات الهى دست از مخالفت و كارشكنى در طريق ايمان ديگران بردارد .\r\n« فخر رازى » مىگويد : ما نمىدانيم چرا خداوند موسى را به سوى فرعون فرستاد با اين كه مىدانست او هرگز ايمان نمىآورد . سپس مىگويد : در اين گونه موارد جز اين كه ما تسليم در مقابل آيات قرآن باشيم و لب به اعتراض نگشاييم راه ديگرى در پيش نيست . « 1 »\r\nولى پاسخ اين سؤال روشن است و نمىبايست بر شخصى مثل فخر رازى مخفى بماند ، زيرا كار خداوند اتمام حجت است ، يعنى حتّى نسبت به كسانى كه يقيناً ايمان نمىآورند اتمام حجت مىكند ، مبادا به هنگام مجازات لب به اعتراض بگشايند كه اگر رسولان الهى به سراغ ما مىآمدند به يقين ايمان مىآورديم . همان گونه كه در آيهء 165 سورهء نساء مىفرمايد : « رُسُلًا مُبَشِّرينَ وَ مُنْذِرينَ لِئَلّا يَكُونَ لِلْناسِ عَلَى اللّهِ حُجَّةً بَعْدَ الرُّسُلِ ؛ پيامبرانى كه بشارت دهنده و بيم دهنده بودند تا بعد از اين پيامبران حجتى براى مردم بر خدا باقى نماند ( و بر همه اتمام حجت شود ) » .\r\nو اين كه مىفرمايد : شايد او متذكر شود ، يا از خدا بترسد ، به اين معنى است كه طبيعت تبليغ آميخته با نرمش و خوش خويى ، رسيدن به چنين نتيجه‌اى است ، هر چند ممكن است اين طبيعت در پاره‌اى از افراد با موانع سختى برخورد كند ، و به تعبير ديگر ، تبليغ توأم با خوش رويى جنبهء مقتضى دارد نه علّت تامّه .\r\nبديهى است مخاطبان آيه گرچه موسى و برادرش هارون است ولى مفهوم آيه شامل تمام مبلغان دين و آمران به معروف و ناهيان از منكر مىشود ، و آن‌قدر كه انسان ، باادب و متانت و نرمى مىتواند هدايت كند ، با خشونت و درشتى نمىتواند هادى باشد ، و اين معنى بارها و بارها تجربه شده است .\r\n* * *\r\n\r\n\r\n","description":"","footnote":"\r\n( 1 ) . تفسير « فخر رازى » ، ذيل آيهء مورد بحث ( جلد 22 ، صفحه 59 ) .\r\n","page_name":" 143 ","page_number":143},
  {"content":"\r\n\r\nدر ششمين و آخرين آيهء مورد بحث سخن از نرمش و مدارا حتى با دشمنان سر سخت است ، و بيان تأثير شگرفى كه اين كار دارد مىفرمايد : « بدى را با نيكى دفع كن تا دشمنان سرسخت همچون دوستان گرم و صميمى شوند » . ( ادْفَعْ بِالَّتى هِىَ احْسَنُ فَاذا الَّذِى بَيْنَكَ وَ بَيْنَهُ عِداوَةٌ كَانَّهُ وَلِىٌّ حَمِيمٌ ) .\r\nالبته دفع سيئات با حسنات ، طرق و مصاديق مختلفى دارد كه يكى از آنها نرمى و مدارا و خوش رويى و ادب در برابر دشمنان لجوج و سرسخت است كه در بسيارى از اوقات آن‌ها را به كلى منقلب مىكند ، و دشمنان سرسخت را به دوستان مهربان تبديل مىنمايد .\r\nجالب اين كه در آيهء بعد از آن مىفرمايد : « اين كار از هر كس ساخته نيست ؛ تنها كسانى كه داراى صبر و استقامتند توفيق چنين برخوردى را با دشمنان پيدا مىكنند ، و تنها كسانى كه بهرهء عظيمى از ايمان و تقوا دارند به آن نائل مىشوند » ( وَ ما يُلَقَّاها الَّا الَّذِينَ صَبَرُوا وَ ما يُلَقَّاها الّا ذُو حَظٍّ عَظِيمٍ ) .\r\nالبته رسيدن به اين مرحله از حسن خلق كه انسان بدىها را به نيكى پاسخ گويد كار هر كس نيست زيرا احتياج به سلطهء كامل بر نفس دارد و تنها كسانى كه خودسازى كرده‌اند و از سعهء صدر كافى برخوردارند و انتقام جويى را از وجود خود ريشه كن ساخته‌اند توان بر چنين كارى دارند .\r\nاز مجموع آيات بالا به اين نتيجه مىرسيم كه قرآن منادى حسن خلق و نرمش و محبت و ملاطفت است ، و پيشوايان اسلام مخصوصاً پيامبر اكرم صلى الله عليه و آله نمونهء كاملى از آن بوده است ، به گونه‌اى كه مىتوان يكى از معجزات پيامبر اكرم صلى الله عليه و آله را معجزهء اخلاقى او شمرد .\r\n\r\nاهمّيّت حسن خلق در احاديث اسلامى\r\nدر زمينهء خوش خلقى و برخورد خوب با همهء مردم ، روايات فراوانى در منابع اسلامى ديده مىشود كه به حدّ تواتر مىرسد ، تعبيراتى كه در اين روايات در برابر اين فضيلت اخلاقى آمده است در كمتر مورد ديگرى ديده مىشود ، اين تعبيرات\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبيانگر نهايت اهتمام اسلام به اين مسألهء مهم اخلاقى است ، از ميان اين روايات گلچينى كرده‌ايم كه ذيلًا از نظر مىگذرد :\r\n1 - در حديثى از پيامبر اكرم صلى الله عليه و آله مىخوانيم كه فرمود : « الْاسْلامُ حُسْنُ الْخُلْقِ ؛ اسلام همان خوش رويى است » . « 1 » اين تعبير نشان مىدهد كه عصارهء تعليمات اسلام همان حسن خلق است .\r\n2 - در حديثى از حضرت على عليه السلام در يك تعبير جامع و جالب مىخوانيم : « عنوانُ صحيفةُ المؤمن حسنُ خُلقه ؛ سرلوحهء نامهء عمل انسان با ايمان حسن خلق او است » . « 2 »\r\nمىدانيم آنچه در عنوان و سرلوحهء نامهء اعمال قرار مىگيرد ، بهترين و مهمترين آنها است و به تعبير ديگر ، چيزى است كه قدر جامع همهء اعمال نيك است و قبل از هر چيز نظرها را به خود متوجّه مىسازد .\r\n3 - در حديث ديگرى از رسول خدا صلى الله عليه و آله مىخوانيم : « اكْثَرُ ما تَلِجُ بِهِ امَّتى الْجَنَّةَ التَّقوى وَ حُسْنُ الْخُلْقِ ؛ بيش‌ترين چيزى كه امت من به سبب آن وارد بهشت مىشوند تقوا و حسن خلق است » . « 3 »\r\nدر اين حديث حسن خلق همسنگ و همطراز تقوا قرار داده شده و به عنوان يكى از دو عامل اصلى ورود در بهشت معرفى شده است .\r\n4 - در حديث ديگرى امير مؤمنان على عليه السلام مىفرمايد : « اكْمَلُكُمْ ايْماناً احْسَنُكُمْ خُلْقاً ؛ كسى كه ايمانش از همه كامل‌تر باشد ، حسن خلقش از همه بيشتر است » . « 4 »\r\nآنچه در بالا آمد بخشى از رواياتى بود كه از اهميّت حسن خلق سخن مىگويد و اكنون به سراغ بخش ديگرى مىرويم كه از آثار و پى آمدهاى مادى و معنوى آن بحث مىكند :\r\n1 - در حديثى از رسول خدا صلى الله عليه و آله مىخوانيم : « الْخُلْقُ الْحَسَنُ يُذيبُ السَّيِّئَةَ ؛ حسن خلق گناهان را ذوب مىكند » . ( و آثار آن را مىشويد ) . « 5 »\r\n\r\n\r\n","description":"","footnote":"\r\n( 1 ) . كنز العمّال ، جلد 3 ، صفحه 17 ، حديث 5225 .\r\n( 2 ) . بحار الانوار ، جلد 68 ، صفحه 392 ، حديث 59 .\r\n( 3 ) . اصول كافى ، جلد 2 ، صفحه 100 ، حديث 6 .\r\n( 4 ) . بحار الانوار ، جلد 68 ، صفحه 387 ، حديث 34 .\r\n( 5 ) . بحار الانوار ، جلد 72 ، صفحه 321 .\r\n","page_name":" 145 ","page_number":145},
  {"content":"\r\n\r\n2 - در حديث ديگرى از همان حضرت مىخوانيم : « انَّ صاحِبَ الْخُلْقِ الْحَسَنِ لَهُ مِثْلُ اجْرِ الصَّائِمِ الْقائِمِ ؛ دارندهء حسن خلق پاداشى همچون روزه دار شب‌زنده‌دار دارد » . « 1 »\r\n3 - در حديث سوّمى از امام صادق عليه السلام آمده است : « انَّ اللَّهَ تَبارَكَ وَ تَعالى لَيُعْطِى الْعَبْدَ مِنَ الثَّوابِ عَلى حُسْنِ الْخُلْقِ كَما يُعْطِى الُمجاهِدَ فِى سَبِيلِ اللَّهِ ؛ خداوند متعال به بنده‌اش در برابر حسن خلق همان پاداشى مىدهد كه به مجاهد در راه خدا مىدهد » . « 2 »\r\nو به اين ترتيب صاحبان حسن خلق به درجات والائى مىرسند كه روزه‌داران و شب‌زنده‌داران به عبادت ، و مجاهدان راه خدا مىرسند و در پرتو حسن خلق گناهان آنها شستشو مىشود ، اين در زمينهء آثار معنوى آن ، و در زمينهء آثار دنيوى آن نيز تعبيرات بسيار مهمى ديده مىشود ، از جمله :\r\n4 - در حديثى از پيغمبر اكرم صلى الله عليه و آله مىخوانيم : « حُسْنُ الْخُلْقِ يُثْبِتُ الْمَوَدَّةَ ؛ حسن خلق محبت و دوستى را تثبيت مىكند » . ( و دلهاى پراكنده را به هم پيوند مىدهد ) . « 3 »\r\n5 - در حديث ديگرى از امير مؤمنان على عليه السلام مىخوانيم : « لا عَيْشَ اهْنَأُ مِنْ حُسْنِ الْخُلْقِ ؛ هيچ زندگى ، گواراتر از زندگى آميخته با حسن خلق نيست » . « 4 »\r\n6 - در حديثى از امام صادق عليه السلام آمده است : « الْبِرُّ وَ حُسْنُ الْخُلْقِ يَعْمُرانِ الدِّيارَ وَ يَزيدانِ فِى الْاعْمارِ ؛ نيكوكارى و حسن خلق ، خانه‌ها را آباد مىكند و عمرها را افزايش مىدهد » . « 5 »\r\n7 - در حديث ديگرى از امير مؤمنان على عليه السلام مىخوانيم : « حُسْنُ الْاخْلاقِ يُدِرُّ الْارْزاقَ وَ يُؤْنِسُ الرِّفاقَ ؛ حسن خلق روزىها را فراوان مىكند و بر محبت دوستان مىافزايد » . « 6 »\r\n8 - در حديث ديگرى از همان حضرت آمده است : « فِى سِعَةِ الْاخْلاقِ كُنُوزُ الْارْزاقِ ؛ در وسعت خلق ، گنج‌هاى روزىها نهفته است » . « 7 »\r\nاز مجموع روايات اسلامى كه در بالا گلچينى از آن ارائه شد اهميّت فوق العادهء\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 100 ، حديث 5 .\r\n( 2 ) . اصول كافى ، جلد 2 ، صفحه 101 .\r\n( 3 ) . بحار الانوار ، جلد 74 ، صفحه 148 ، حديث 71 .\r\n( 4 ) . غرر الحكم ، جلد 6 ، صفحه 399 .\r\n( 5 ) . اصول كافى ، جلد 2 ، صفحه 100 ، حديث 8 .\r\n( 6 ) . شرح غرر فارسى ، جلد 3 ، صفحه 393 .\r\n( 7 ) . بحار الانوار ، جلد 75 ، صفحه 53 ، حديث 86 .\r\n","page_name":" 146 ","page_number":146},
  {"content":"\r\n\r\nحسن خلق در زندگى مادى و معنوى انسان‌ها ، و تأكيدى كه اسلام بر اين امر دارد ، به خوبى نمايان است ، و در واقع همهء آثار و بركات مادى و معنوى ، براى آن ذكر شده است ، به گونه‌اى كه مىتوان حسن خلق را يكى از اساسىترين تعليمات اسلام شمرد .\r\n* * * در اينجا توجه به نكاتى لازم است :\r\n\r\n1 - تعريف حسن خلق\r\nحسن خلق شايد از امورى باشد كه بىنياز از تعريف است و همهء مردم با آن آشنا هستند ، ولى براى توضيح بيشتر مىتوان گفت : حسن خلق از مجموعه‌اى از صفات و برخوردها تشكيل يافته است : « نرمش و مدارا ، گشاده رويى ، زبان خوب و اظهار محبت ، رعايت ادب ، چهرهء خندان و تحمل و بردبارى در مقابل مزاحمت‌هاى اين و آن . » هنگامى كه اين صفات و اعمال به هم آميخته شد ، به آن حسن خلق مىگويند .\r\nدر حديث جامع و جالبى از امام صادق عليه السلام در تعريف حسن خلق چنين آمده است ، يكى از ياران امام پرسيد : « ما حَدُّ حُسْنِ الْخُلْقِ ؛ تعريف حسن خلق چيست ؟ » امام عليه السلام فرمود : « تَلينُ جانِبَكَ وَ تُطيِّبُ كَلامَكَ وَ تَلْقى اخاكَ بِبِشْرٍ حَسَنٍ ؛ با نرمش و مدارا با مردم رفتار مىكنى ، و سخن خويش را پاكيزه مىگردانى ، و برادرت را با خوش رويى ملاقات مىنمايى » . « 1 »\r\nدر حديث ديگرى از رسول خدا صلى الله عليه و آله به بخشى از تفسير حسن خلق اشاره شده مىفرمايد : « انَّما تَفْسيرُ حُسْنِ الْخُلْقِ ما اصابَ الدُّنْيا يَرْضى ، وَ انْ لَمْ يُصِبْهُ لَمْ يَسْخَطْ ؛ تفسير حسن خلق اين است كه هر مقدار از دنيا به او برسد ، خشنود باشد و اگر به دنيا نرسد خشمناك نشود » . « 2 »\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 389 ، حديث 42 .\r\n( 2 ) . كنز العمال ، جلد 3 ، صفحه 17 ، حديث 5229 .\r\n","page_name":" 147 ","page_number":147},
  {"content":"\r\n\r\n\r\n2 - آثار و پيامدهاى حسن خلق\r\nدر رواياتى كه در بالا آمد نكات مهمى دربارهء پيامدهاى مادى و معنوى حسن خلق آمده بود ، كه نياز به تحليل دارد .\r\nاز آثار اجتماعى و دنيوى آن اين كه حسن خلق مايهء جلب محبت است ، اين مسأله به تجربه تقريباً براى همه كس ثابت شده است كه با حسن خلق و برخوردهاى محبت‌آميز و مؤدّبانه مىتوان صيد دل‌ها كرد ، نه تنها افراد عادى مجذوب اخلاق حسنه مىشوند ، بلكه به گفته حافظ :\r\n به حسن خلق توان صيد اهل نظر * به دام و دانه نگيرند مرغ دانا را \r\nديگر اين كه حسن خلق و خوش‌رويى شهرها را آباد و عمرها را زياد مىكند چرا كه ويرانى آبادىها بر اثر كشمكش‌ها و پرخاشگرىها است . هرگاه پرخاشگرى جاى خود را به خوش رويى و حسن خلق دهد ، الفت و مودّت و اتحاد كه سرچشمهء هرگونه آبادى و خير و بركتى است ، حاصل مىشود .\r\nافزون بر اين آرامش روح كه يكى از آثار مستقيم برخوردهاى محبت‌آميز است سبب افزايش عمر مىشود زيرا امروز ثابت شده عامل بسيارى از مرگ و ميرها استرس‌ها و فشارهايى است كه بر انسان وارد مىشود كه يكى از عوامل اصلى بيماريهاى مختلف است و مسلّم است كه حسن خلق و برخوردهاى محبت‌آميز ، از فشارهاى روحى مىكاهد و بدين سبب عامل طول عمر محسوب مىشود ، ديگر اين كه حسن خلق سبب فزونى روزىها و درآمدها است زيرا يك تاجر و كاسب و صنعتگر و طبيب هنگامى مىتواند در كار خود موفق باشد كه جلب اعتماد مراجعين كند ، يكى از عوامل جلب اعتماد حسن خلق است بسيار مىشود كه افراد ترجيح دهند خريد اجناس متوسطى را از افراد خوش برخورد و خوش اخلاق بر اجناس بهترى از افراد عبوس و ترش رو و بد برخورد ترجيح دهند ، به همين دليل در مؤسسات مهم اقتصادى خصوصى دنيا سعى دارند افرادشان را براى چگونگى برخورد با مراجعين آموزش دهند و از اين طريق اعتماد افراد را به آن مؤسسه تجارى يا صنعتى جلب كنند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nبسيار ديده‌ايم كه در هواپيماها از سوى مهماندارها بازيچه‌هاى رايگان به تك‌تك كودكانى كه در هواپيما سوار مىشوند داده مىشود ، ممكن است در مجموع ارزش چندانى نداشته باشد ولى اين برخورد اثر عميقى در روح افراد مىگذارد و اين برخورد به طور ناخودآگاه مشتريان را جلب مىكند .\r\nالبته اسلام طرفدار حسن خلق به عنوان رياكارانه ، آن گونه كه در دنياى مادى امروز معمول است ، نيست ، ولى در عين حال حسن خلق را گنج روزى مىشمرد و روى تأثير آن در فزونى نعمت‌ها انگشت مىگذارد .\r\nدر جنبه‌هاى معنوى ثواب حسن خلق همسان ثواب مجاهد فى سبيل اللّه شمرده شده و دليل آن روشن است زيرا مجاهدان براى عظمت اسلام مىكوشند و صاحبان خلق حسن نيز سبب جلب قلوب به سوى اسلام و مسلمين مىشوند .\r\nو نيز در روايات اجر صاحبان حسن خلق ، اجر صائم و قائم شمرده شده چرا كه صائمان و قائمان به عبادت شبانه از اين طريق خودسازى مىكنند و كسانى كه در برابر ناملائمات به خاطر خدا برخورد نيكى دارند نيز روح و جان خود را از اين طريق پرورش مىدهند .\r\nكوتاه سخن اين كه آنها كه داراى حسن خلقند هم در پيشگاه خدا محبوبند و هم نزد خلق خدا ، هم در زندگى شخصى موفقند و هم در زندگى اجتماعى .\r\nبه يقين حسن خلق يكى از اركان اصلى مديريت قوى و كارساز است ، و اگر دهها شرايط مديريت در كسى جمع باشد ، اما حسن خلق در او نباشد ، شكست خواهد خورد در حالى كه حسن خلق او مىتواند بسيارى از ضعف‌هاى او را بپوشاند و يا جبران كند .\r\n\r\nسرچشمه‌هاى حسن خلق\r\nبعضى از مردم به طور طبيعى خوش اخلاق و خوش برخوردند و اين يكى از مواهب الهى است كه نصيب هر كس نشده است . بايد خدا را با تمام وجودش شكر گويد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nولى گروهى چنين نيستند ، اما مىتوانند با تمرين و ممارست و به كار بستن اصول دقيقى حسن خلق را در وجود خود زنده كنند و چنان در عمق جانشان نفوذ كند كه طبيعت ثانويّه شود .\r\nبهترين راه براى رسيدن به اين كمال آن است كه در آثار معنوى و مادى آن همه روزه بينديشند ، و رواياتى كه در بالا گفته شد و تحليل‌هايى كه در ذيل آن آمد را به خاطر بسپارند ، و به هر مناسبتى آن را تكرار كنند .\r\nاز سويى ديگر بايد از نظر عملى نيز به تمرين حسن خلق مشغول شوند زيرا فضائل اخلاقى مانند نيروهاى جسمانى از طريق تمرين تقويت مىشود همان گونه كه ورزش كاران پس از مدتى تمرين ، داراى اندامى نيرومند و زيبا و كارآمد مىشوند ، ورزش‌هاى اخلاقى نيز روح انسان را قوى و زيبا و كارآمد مىكند .\r\nبزرگان اخلاق گفته‌اند ، اشخاص بخيل بايد دندان روى جگر بگذارند و از اموال خود به اين و آن ببخشند . در آغاز ، اين كار براى آنها بسيار مشكل است ولى روز به روز آسان‌تر مىشود و به تدريج به جايى مىرسند كه اگر روزى چيزى نبخشند ناراحتند !\r\nو نيز توصيه كرده‌اند افراد ترسو بايد در ميدان‌هاى مبارزه حضور يابند تا با گذشت زمان ترس آنها بريزد و روحيهء دليرى و شجاعت در آنها زنده شود .\r\nصاحبان اخلاق سوء نيز از همين طريق تمرين مستمر و پى گير مىتوانند سرمايهء عظيم حسن خلق را براى خود فراهم كنند و از بركات آن بهره بگيرند .\r\nافزون بر اين‌ها با توجه به اين كه يكى از عوامل كج خلقى تكبر و خود برتر بينى و نيز عصبانيت و غلبهء خشم و ستيزه جويى بر روح انسان و گاه تنگ نظرى و بخل و حسادت است اگر كسى بخواهد به تمام معنى خوش خلق باشد بايد آن عوامل منفى را از خود دور كند :\r\nدر قواى غضبيه و شهويه به سرحدّ اعتدال برسد ، داراى سعهء نظر باشد ، كبر و خودبينى و حسادت و بخل را از خود دور كند تا بتواند به خلق حسن آراسته گردد و از كج خلقى نسبت به مردم در امان بماند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبنابراين براى به دست آوردن اين فضيلت بزرگ اخلاقى ، مجموعه‌اى از صفات نيك را بايد در وجود خود زنده كرد . چرا كه بدون آنها حسن خلق آشكار نخواهد شد .\r\n« غزّالى » در اينجا تعبير جالبى دارد و مىگويد : همان گونه كه صورت زيبا تنها به زيبايى چشم‌ها بدون زيبائى بينى و دهان و گونه‌ها حاصل نمىشود بلكه بايد تمام اعضاى صورت زيبا باشد ، تا حسن ظاهر به كمال برسد . در زيبائى باطن و حسن خلق تا قواى چهار گانهء آگاهى و غضب و شهوت و عدالت به حدّ اعتدال و كمال نرسد اين زيبائى حاصل نمىشود .\r\nبىشك عامل\r\n\r\nتوارث\r\nنيز در اينجا مؤثر است ، امام امير المؤمنين على عليه السلام مىفرمايد : « حُسْنُ الْاخْلاقِ بُرهانُ كَرَمِ الْاعْراقِ ؛ حسن اخلاق دليل بزرگوارى ريشه‌هاى وراثت است » . « 1 »\r\nو در جاى ديگر مىفرمايد : « اطْهَرُ النَّاسِ اعْراقاً احْسَنُهُمْ اخْلاقاً ؛ آنها كه ريشه‌هاى پاك‌ترى دارند ، اخلاق بهترى دارند » . « 2 »\r\nاين نكته نيز در تمام مباحث اخلاقى نيز بايد مورد توجه باشد كه بدون امدادهاى الهى فراهم كردن فضايل اخلاقى ممكن نيست ، بايد دست به دامن لطف الهى زد و با تمام وجود از پيشگاهش توفيق به دست آوردن اين فضائل را نمود .\r\nدر حديثى از رسول خدا صلى الله عليه و آله مىخوانيم : « الْاخْلاقُ مَنايِحٌ مِنَ اللَّهِ عَزَّ وَجَلَّ فَاذا احَبَّ عَبْداً سَنَحَهُ خُلْقاً حَسَناً وَ اذا ابْغَضَ عَبْداً مَنَحَهُ خُلْقاً سَيِّئاً ؛ اخلاق ، مواهب الهى است ، هنگامى كه بنده‌اى را ( به خاطر نيّات و اعمالش ) دوست دارد ، اخلاق نيك به او مىبخشد ، و هنگامى كه بنده‌اى را ( به خاطر نيّات و اعمالش ) مبغوض دارد اخلاق سوء به او مىدهد » . « 3 »\r\n\r\nسيرهء پيشوايان\r\nيكى از بهترين راه‌ها براى كسب فضيلت حسن خلق ، و ملاحظهء آثار شگفت‌انگيز آن ، بررسى حال پيشوايان بزرگ دين است :\r\n\r\n\r\n","description":"","footnote":"\r\n( 1 ) . غرر الحكم ، حديث شماره 4855 .\r\n( 2 ) . همان ، حديث 3032 .\r\n( 3 ) . بحار الانوار ، جلد 68 ، صفحه 394 ، حديث 64 .\r\n","page_name":" 151 ","page_number":151},
  {"content":"\r\n\r\n1 - در حديثى از امام حسين عليه السلام مىخوانيم كه مىفرمايد : از پدرم على عليه السلام ، از روش پيامبر صلى الله عليه و آله در برخورد با مردم سؤال كردم فرمود : « پيامبر صلى الله عليه و آله هميشه چهره‌اى خندان داشت ، بر مردم آسان مىگرفت و با نرمش رفتار مىكرد ، خشن و سنگدل نبود و فرياد نمىكشيد ، هرگز به كسى ناسزا نمىگفت ، عيبجوئى نمىكرد ، متملّق و ستايش‌گر نبود ، هرگاه چيزى بر خلاف ميل او انجام مىشد ، براى اين كه افراد ناراحت نشوند ، خود را به تغافل مىزد ، اميدواران را نااميد نمىكرد ، سه چيز را هميشه رها مىنمود ، مذمت ، عيبجوئى و جستجو در اسرار مردم ، سخن نمىگفت ، مگر در جائى كه اميد پاداش الهى داشت و هنگامى كه سخن مىگفت چنان جاذبه داشت كه همهء اهل مجلس سكوت كرده و چشم به زمين مىدوختند گويى پرنده‌اى بالاى سر آنها نشسته است . و هنگامى كه ساكت مىشد آنها سخن مىگفتند و ابهّت پيامبر صلى الله عليه و آله چنان بود كه كسى جرئت نمىكرد در برابر آن حضرت با ديگرى نزاع و پرخاش‌گرى كند » . « 1 »\r\n2 - در حالات على عليه السلام در حديث معروفى مىخوانيم كه امام عازم كوفه بود ، اتفاقاً يك نفر يهودى با آن حضرت همسفر شد ، هنگامى كه بر سر دو راهى رسيدند ( راهى به سوى كوفه مىرفت و راه ديگرى به سوى مقصدِ يهودى ) مرد يهودى با كمال تعجب ديد على عليه السلام راه كوفه را رها كرد ، و از طريقى كه او عازم بود آمد . عرض كرد :\r\nمگر شما نفرموديد قصد كوفه را داريد ، پس چرا راه كوفه را رها كرديد ؟ فرمود :\r\nمىدانم . عرض كرد : اگر مىدانيد پس چرا آگاهانه از راه خود صرف نظر كرده با من آمديد ؟ فرمود : همسفر بايد احترام همسفرش را نگه دارد و براى تكميل آن بايد هنگام جدائى مقدارى همسفرش را بدرقه كند . اين گونه پيامبر ما به ما دستور داده است :\r\nيهودى با تعجب پرسيد آيا اين دستور پيامبر شما است ؟ فرمود : آرى .\r\nيهودى گفت : لا بد كسانى كه از او پيروى كردند به خاطر اين كارهاى بزرگوارانه و اعمال انسانى او است ، من هم گواهى مىدهم كه آيين شما حق است ( اين سخن را گفت و مسلمان شد ) . « 2 »\r\n\r\n\r\n","description":"","footnote":"\r\n( 1 ) . جلاء الافهام ابن قيم جوزى ، صفحه 92 ، مطابق نقل كتاب پرورش روح ، جلد 1 ، صفحه 79 .\r\n( 2 ) . سفينة البحار ، چاپ جديد ، جلد 2 ، مادهء خلق ، صفحه 692 .\r\n","page_name":" 152 ","page_number":152},
  {"content":"\r\n\r\n3 - در حديثى از تفسير امام حسن عسكرى عليه السلام آمده است كه زنى خدمت فاطمه زهرا عليها السلام رسيد و گفت : مادر ( پير ) و ضعيفى دارم ، و در مسايل نمازش مشكلى براى او پيش آمده ، مرا فرستاده است كه از آن سؤال كنم ، فاطمه عليها السلام پاسخ او را بيان فرمود ، ولى آن زن سؤال ديگرى مطرح كرد . حضرت پاسخ گفت ، براى سومين بار سؤال كرد و پاسخ شنيد و اين كار را تا ده بار تكرار كرد ، و حضرت هر بار پاسخ او را گفت ، سپس او از فزونى سؤال‌ها شرمنده شد و عرض كرد : ديگر به شما زحمت نمىدهم اى دختر رسول خدا !\r\nفاطمه عليها السلام فرمود : هر چه مىخواهى سؤال كن ، آيا اگر كسى بر عهدهء بگيرد كه بار سنگينى را از محل بلندى بالا ببرد و كرايهء آن صد هزار دينار باشد ، سنگينى بار ، او را زحمت خواهد داد ؟ زن عرض كرد : نه ، حضرت فرمود : هر سؤالى كه تو از من مىكنى و من پاسخ مىگويم ، به اندازهء فاصله ميان زمين و عرش مملو از لؤلؤ ، پاداش من خواهد بود ، به طريق اولى چنين بارى بر من سنگين نخواهد بود » . « 1 »\r\nاين حوصله عجيب و آن برخورد محبت‌آميز و آن تشبيه زيبا براى بر طرف كردن شرمندگى سؤال كننده از كثرت سؤال ، هر كدام نمونه جالبى است از خوش خلقى پيشوايان بزرگ كه سزاوار است براى همه درس عبرت باشد ، و در طريق ارشاد مردم از آن الهام بگيرند .\r\n4 - در حديث معروفى از برخورد امام حسن مجتبى عليه السلام با مردم ، مىخوانيم كه روزى يك مرد شامى امام را ( در كوچه‌هاى مدينه ) ديد كه سوار بر مركب است .\r\nشروع به لعن و ناسزا به آن حضرت كرد ، امام پاسخى به او نمىگفت ، هنگامى كه از لعن و ناسزاها فراغت حاصل كرد ، امام روبه او كرد سلام فرمود و در چهرهء او خنديد فرمود : اى مرد محترم ! گمان مىكنم كه تو در اين ديار غريبى و حقايق بر تو مشتبه شده است هرگاه از ما طلب عفو كنى ، تو را مىبخشم و اگر چيزى بخواهى ، به تو مىدهيم ، اگر راهنمائى بخواهى تو را راهنمائى مىكنيم ، و اگر مركبى از ما بخواهى\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 3 .\r\n","page_name":" 153 ","page_number":153},
  {"content":"\r\n\r\nدر اختيارت مىگذاريم ، اگر گرسنه‌اى سيرت مىكنيم ، و اگر برهنه‌اى لباس در اندامت مىپوشانيم ، اگر نيازمندى بى نيازت مىكنيم ، و اگر از جايى رانده شده‌اى پناهت مىدهيم ( خلاصه ) هر حاجتى داشته باشى برآورده مىكنيم . و اگر دعوت ما را بپذيرى و به خانهء ما بيائى و ميهمان ما باشى ، تا موقع حركت از تو پذيرائى مىكنيم ، ما محل وسيعى داريم و امكانات فراوان و مال بسيار ( پذيرائى از تو به هر مقدار ، براى ما مشكلى ايجاد نمىكند ) .\r\nهنگامى كه آن مرد اين سخن محبت‌آميز را ( در برابر سخنان ركيكى كه گفته بود ) شنيد گريه كرد ( و به كلى منقلب و دگرگون شد ) و گفت : گواهى مىدهم كه تو خليفة اللّه در زمين هستى ، خدا آگاه‌تر است كه نبوت ( و امامت ) را در كدام خاندان قرار دهد . پيش از آن كه اين محبت را از شما ببينم تو و پدرت مبغوض‌ترين خلق خدا در نزد ما بودى ، و اكنون محبوبترين بندگان خدا در نظر من هستى ، اين را گفت و به خانهء امام حسن عليه السلام آمد و تا روزى كه مىخواست از آنجا برود ، ميهمان امام بود .\r\nو از معتقدان به محبت آنها شد . « 1 »\r\n5 - در كتاب « تحف العقول » آمده است كه پير مردى از انصار خدمت امام حسين عليه السلام آمد و حاجتى داشت . امام فرمود : « آبروى خود را حفظ كن از اين كه بخواهى آشكارا از من تقاضا كنى ، حاجتت را در كاغذى بنويس و به من ده و من كار خود را انجام مىدهم » .\r\nاو در نامه‌اش نوشت : « اى ابا عبد اللّه ! فلان كس پانصد دينار از من طلبكار است و از من مىطلبد از او بخواهيد كه به من مهلت دهد تا توانائى پيدا كنم » . هنگامى كه امام حسين عليه السلام نامهء او را خواند داخل منزل شد ، كيسه‌اى آورد كه در آن هزار دينار بود ( هزار مثقال طلا ) فرمود : « پانصد دينار را براى اداى دين به تو دادم و با پانصد دينار ديگر مشكلات زندگانيت را حل كن و هرگاه خواستى تقاضا كنى ( از هر بىسروپايى تقاضا نكن بلكه ) از يكى از سه كس تقاضا كن ؛ يا فرد دين دار ، يا صاحب\r\n\r\n\r\n","description":"","footnote":"\r\n( 1 ) . بحار الانوار ، جلد 43 ، صفحه 344 .\r\n","page_name":" 154 ","page_number":154},
  {"content":"\r\n\r\nشخصيت ، يا بزرگ‌زاده‌اى ، اما دين دار دينش سبب مىشود كه آبروى تو را حفظ كند ، و اما انسان با شخصيت به خاطر شخصيتش شرم مىكند كه حاجتت را انجام ندهد ، و اما بزرگ زاده مىداند تو بىجهت از او خواهش نكرده‌اى ، لذا آبروى تو را حفظ مىكند و تقاضاى تو را بىجواب نمىگذارد » . « 1 »\r\n6 - در حالات امام چهارم زين العابدين على بن الحسين عليه السلام چنين مىخوانيم :\r\n« مردى از دشمنان كينه‌توز اهل بيت عليه السلام نزد حضرت آمد او را ناسزا و دشنام داد ، امام در جواب او چيزى نفرمود ، چون آن مرد از نزد حضرت رفت ، امام به حاضران فرمود : اكنون دوست دارم با من بيائيد برويم نزد آن مرد ، تا جواب مرا از دشنام او بشنويد ، عرض كردند اى كاش جواب او را همان اول مىداديد ، حضرت حركت فرمود ، در حالى كه آيه شريفه « وَ الْكاظِمِينَ الْغَيظِ وَ الْعافِّينَ عَنِ النَّاسَ وَ اللَّهُ يُحِبُّ الُمحْسِنِيْنَ » را مىخواند .\r\nروايت كنندهء اين حديث مىگويد : از خواندن اين آيه دانستيم كه امام در نظر ندارد برخورد تندى با او كند . هنگامى كه به درِ خانهء او رسيدند ، حضرت از پشت در صدا زد ، فرمود : بگوئيد : على بن الحسين است . هنگامى كه آن مرد متوجه شد كه امام با جماعتى در خانهء او آمدند ، وحشت كرد و خود را براى شرّ و ناراحتى آماده مىكرد ، هنگامى كه حضرت او را ديد فرمود : اى برادر ! تو نزد ما آمدى و چنين و چنان گفتى ، هرگاه بدىهائى را كه به من نسبت دادى راست باشد از خدا مىخواهم كه مرا بيامرزد ، و اگر دروغ گفتى و تهمت زدى از خدا مىخواهم كه تو را بيامرزد . آن مرد از اين بزرگوارى و خوش رفتارى شرمنده شد پيشانى امام را بوسيد و گفت آنچه من گفتم در تو نيست ، و من به اين بدىها سزاوارترم . « 2 »\r\n7 - در حالات امام باقر عليه السلام مىخوانيم كه مردى از اهل شام در مدينه منزل گزيده بود ، و غالباً به مجلس آن حضرت مىآمد و مىگفت اشتباه نشود من به خاطر محبت و دوستى به منزل شما نمىآيم ، بلكه در روى زمين ، كسى از شما اهل بيت نزد من\r\n\r\n\r\n","description":"","footnote":"\r\n( 1 ) . تحف العقول ، صفحه 178 .\r\n( 2 ) . منتهى الآمال ، جلد 2 ، صفحه 4 .\r\n","page_name":" 155 ","page_number":155},
  {"content":"\r\n\r\nمبغوض‌تر نيست ، و مىدانم دشمنى با شما اطاعت خدا و اطاعت رسول خدا صلى الله عليه و آله است ، ولى چون تو داراى فضائل و علوم مختلف همراه با فصاحت بيان هستى ، از سخنانت خوشم مىآيد لذا به مجلس تو مىآيم .\r\nامام در پاسخ او مىفرمود : « لَنْ تَخْفى عَلَى اللَّهِ خافِيَةٌ ؛ چيزى بر خدا پنهان نيست » .\r\nمدتى گذشت ، به امام خبر دادند كه مرد شامى بيمار شده و بيماريش شديد است ، مرد شامى به بازماندگانش سفارش كرده بود ، هنگامى كه من مردم نزد محمد بن على الباقر عليه السلام برويد و از او بخواهيد كه بر من نماز بگذارد ، و به او بگوئيد كه من چنين وصيتى را كردم . صبحگاهان بود كه به امام خبر دادند او از دنيا رفته و چنين وصيتى كرده است - در حالى كه امام عليه السلام در مسجد پيامبر صلى الله عليه و آله مشغول تعقيب نماز صبح بود - امام فرمود : عجله نكنيد تا من بيايم ، سرزمين شام سرزمين سرد ، و حجاز ، منطقهء گرم است ، ممكن است اين شخص گرمازده شده باشد ، امام دو ركعت نماز خواند و دست به دعا برداشت ، و مدتى دعا كرد . سپس برخاست و به منزل آن مرد شامى آمد و با صداى بلند آن مرد را كه تصور مىكردند مرده است صدا زد . مرد شامى گفت : « لَبَّيْكَ يَابْنَ رَسُولِ اللَّهِ » . حضرت او را نشاند و تكيه به چيزى داد ، غذاى رقيقى براى او طلب كرد ، و به او نوشاند ، سپس فرمود : سينه و شكم او را خنك كنيد ( همان كارى كه امروز با گرمازدگان مىكنند ) آنگاه حضرت بازگشت ، چيزى نگذشت كه مرد شامى سلامتى خود را باز يافت ، خدمت امام آمده گفت : عرض خصوصى دارم . حضرت مجلس را خلوت كرد ، مرد شامى عرض كرد : من شهادت مىدهم كه تو حجت خدا بر خلقى ، و هر كس راهى جز راه شما برود گمراه و زيان كار است .\r\nحضرت فرمود : مگر چه شده ؟ عرض كرد : شكى ندارم كه روح مرا قبض كردند و مرگ را با چشم خود ديدم ناگاه صدايى شنيدم كه مىگفت روح او را به تنش بازگردانيد چون محمد بن على عليهما السلام از ما درخواست كرده است . « 1 »\r\n8 - در حديث معروفى در حالات امام ششم و در مقدمهء « توحيد مفضّل »\r\n\r\n\r\n","description":"","footnote":"\r\n( 1 ) . منتهى الآمال ، جلد 2 ، صفحه 63 ( با تلخيص ) .\r\n","page_name":" 156 ","page_number":156},
  {"content":"\r\n\r\nمىخوانيم : « مفضّل » مىگويد روزى بعد از نماز عصر در روضهء پيامبر صلى الله عليه و آله ( ميان مقبره و منبر پيامبر اكرم ) نشسته بودم و در عظمت پيامبر اسلام صلى الله عليه و آله و مواهبى كه خدا به او داده است انديشه مىكردم ، ناگهان چشمم به « ابن ابى العوجاء » ( يكى از ملحدان معروف آن زمان ) افتاد ، كه در ميان جمعى از يارانش نشسته و براى آنها سخن مىگويد به طورى كه من سخنانش را مىشنيدم ، مىگفت : صاحب اين قبر به كمالات زيادى نائل شد ، يكى از يارانش گفت : او مرد فيلسوفى بود كه ادّعاى نبوّت عظمى كرد ، و معجزاتى براى مردم آورد ، عقل‌ها را متحير ساخت ، هنگامى كه مردم گروه گروه در دين او وارد شدند ، او نام خود را در كنار نام خدا قرار داد و در شبانه‌روز پنج بار در اذان و اقامه نام او را همراه نام خدا مىبرند ، « ابن ابى العوجا » گفت : سخن دربارهء محمد صلى الله عليه و آله را بگذار كه عقل من دربارهء او حيران شده ، سخن از اساس آفرينش بگو كه تصور من اين است ، جهان ابدى و ازلى است و خالق و مربّىاى ندارد .\r\n« مفضّل » مىگويد : خشم و غضب ، تمام وجود مرا فرا گرفت ، روبه او كردم و گفتم :\r\nاى دشمن خدا تو راه الحاد و انكار را در پيش گرفتى و خالق متعال را انكار كردى ، خدائى كه آثار قدرت و عظمتش در تمام وجود تو نمايان است .\r\n« ابن ابى العوجاء » گفت : چرا اين گونه سخن مىگوئى اگر از علماى كلام و عقائدى استدلال كن ! اگر دليل قانع كننده‌اى داشتى ما مىپذيريم ، و اگر از دانشمندان نيستى ما را با تو سخنى نيست ، و اگر از ياران جعفر بن محمد الصادق عليه السلام هستى او هرگز با ما اين چنين سخن نمىگويد ، او سخنانى از ما شنيده كه بسيار از آنچه تو شنيده‌اى تندتر و شديدتر است ، ولى هرگز با درشتى با ما سخن نگفته او آدم عاقل و فهميده و خويشتن دارى است كه هرگز با كسى برخورد تند نمىكند و به درشتى سخن نمىگويد ، او با حوصله گوش به سخنان ما فرا مىدهد ، هنگامى كه سخن ما به پايان رسيد و پنداشتيم او را قانع كرده‌ايم ، او با منطق قوى و دلائل پرقدرتى به ما پاسخ مىگويد و راه را بر ما مىبندد ، اگر تو از ياران او هستى ، اين گونه با ما سخن بگو . « 1 »\r\n\r\n\r\n","description":"","footnote":"\r\n( 1 ) . بحار الانوار ، جلد 3 ، صفحه 57 و 58 ( با تلخيص و نقل به معنى ) .\r\n","page_name":" 157 ","page_number":157},
  {"content":"\r\n\r\nاين حديث نشان مىدهد كه امام صادق عليه السلام حتى در برابر دشمنان لجوج و نامؤدّب ، با نرمش سخن مىگفت ، و آنها را شيفتهء حسن خلق خود مىنمود .\r\n9 - در حالات موسى بن جعفر عليهما السلام مىخوانيم ، كه مردى از دودمان خليفهء دوم ، در مدينه بود كه امام را بسيار اذيت و آزار مىكرد ، و به امير مؤمنان على عليه السلام ناسزا مىگفت ، بعضى از ياران امام عرض كردند اجازه بده او را به قتل برسانيم ( و شرّ او را دفع كنيم ) .\r\nامام عليه السلام با شدت از اين كار منع كرد و پرسيد جايگاه اين دشمن ما كجا است ؟\r\nعرض كردند در يكى از نواحى اطراف مدينه زراعت مىكند ، امام سوار بر مركب شد و به سوى مزرعهء او آمد و مشاهده كرد ، او در مزرعه است امام با مركب خود وارد مزرعه شد ، آن مرد فرياد كشيد چه كار مىكنى ؟ زراعت ما را پايمال نكن . امام اعتنا نكرد و نزد او آمد و با خوش رويى و خنده فرمود چقدر خرج اين مزرعه كرده‌اى ؟\r\nعرض كرد : صد دينار ، فرمود : چقدر اميد دارى از آن بهره بردارى كنى ؟ عرض كرد :\r\nعلم غيب ندارم ، فرمود : من مىگويم چقدر اميد دارى عائد تو شود ، عرض كرد :\r\nدويست دينار ، امام فرمود : اين سيصد دينار را بگير و زراعت تو مال خودت آن مرد ( شديداً تحت تأثير اين حسن خلق و كرامت نفس و محبت امام واقع شد و ) برخاست و سر حضرت را بوسيد ، امام بازگشت و به مسجد پيامبر صلى الله عليه و آله آمد ، ناگهان آن مرد را در مسجد يافت كه در گوشه‌اى نشسته ، هنگامى كه چشمش به امام افتاد گفت : « اللَّهُ اعْلَمُ حَيثُ يَجْعَلُ رِسالَتَهُ ؛ خدا آگاه‌تر است كه نبوت ( و امامت ) را در كجا قرار دهد » .\r\nيارانش به او گفتند داستانت چيست ؟ تو قبلًا حرف‌هايى بر خلاف اين مىزدى ، او با يارانش به تندى سخن گفت و آنها را نهى كرد و پيوسته به امام دعا مىكرد ، امام به اصحاب خود كه قبلًا ارادهء كشتن او را داشتند فرمود : « كداميك از اين دو بهتر بود ، كارى را كه شما قصد داشتيد ، يا كارى كه من قصد داشتم » . « 1 »\r\n\r\n\r\n","description":"","footnote":"\r\n( 1 ) . اعيان الشيعه ، جلد 2 ، صفحه 7 .\r\n","page_name":" 158 ","page_number":158},
  {"content":"\r\n\r\n10 - در حالات امام على بن موسى الرضا عليه السلام و برخورد محبت‌آميز او با مردم چنين آمده است : يكى از ياران او مىگويد : من در خدمتش در مجلسى بودم در حالى كه گروه زيادى از مردم اجتماع كرده بودند و از مسائل حلال و حرام سؤال مىكردند ، ناگهان مردى قد بلند و گندمگون بر او وارد شد و سلام كرد و گفت من يكى از دوستان شما ، و از دوستان پدران و اجدادتان هستم ، من از حج مىآيم ، زاد و توشه خود را از دست داده‌ام و چيزى كه مرا به مقصدم برساند ندارم اگر صلاح بدانيد مبلغى به من بدهيد و مرا به شهر خود برسانيد ، خداوند به من نعمت داده هنگامى كه به شهرم رسيدم آنچه را كه به من عطا فرموديد آن را از طرف شما انفاق مىكنم ، چون من نياز به صدقه ندارم . فرمود بنشين خدا رحمتت كند سپس رو به مردم كرد و با آنها سخن مىگفت ( و سؤالاتشان را جواب مىداد ) تا پراكنده شدند و من با دو نفر ديگر در خدمتش بوديم ، فرمود : اجازه بدهيد من به اندرون خانه بروم ، برخاست و داخل اتاق خود شد ، سپس برگشت و دست خود را از بالاى در بيرون آورد و صدا زد اين مرد خراسانى كجاست ؟ فرمود : اين دويست دينار را بگير و براى هزينه سفرت از آن بهره بردارى كن و به آن تبرّك بجوى و چيزى از طرف من انفاق نكن . و هم اكنون برو كه مرا نبينى و من نيز تو را نبينم . هنگامى كه مرد خراسانى رفت ، امام بيرون آمد ، يكى از حاضران عرض كرد ، فدايت شوم محبت زيادى دربارهء اين مرد كرديد ، چرا خود را از آن پنهان نموديد ؟ فرمود : مىترسيدم آثار ذلّت سؤال ، در صورت او ببينم ( مىخواستم شرمنده نشود ) . « 1 »\r\n11 - در حالات امام جواد محمد بن على عليهما السلام آمده است كه يكى از يارانش مىگويد : خدمت آن حضرت بودم ، گوسفندى از يكى از كنيزان آن حضرت گم شده بود ، يكى از همسايه‌ها را گرفته بودند و كشان كشان خدمتش آوردند و مىگفتند تو گوسفند ما را سرقت كرده‌اى . امام فرمود : دست از همسايگان ما برداريد ، آنها گوسفند شما را سرقت نكرده‌اند ، گوسفند شما در خانهء فلان كس است برويد و آن را\r\n\r\n\r\n","description":"","footnote":"\r\n( 1 ) . فروع كافى ، جلد 4 ، صفحه 23 ، حديث 3 ، با كمى تلخيص .\r\n","page_name":" 159 ","page_number":159},
  {"content":"\r\n\r\nاز خانه او بياوريد ، آنها رفتند و گوسفند را در خانه او ديدند و صاحب خانه را گرفتند و زدند و لباسش را پاره كردند ، در حالى كه او سوگند ياد مىكرد كه گوسفند را سرقت نكرده . سرانجام او را نزد حضرت آوردند . امام فرمود : واى بر شما به اين مرد ستم كرده‌ايد ، گوسفند بدون اطلاع او وارد خانه‌اش شده است سپس امام دستور داد در برابر پاره كردن لباس او و كتك زدن چيزى به او بدهند ( و او را راضى كنند و با محبت بازگردانند ، و آنها چنين كردند ) . « 1 »\r\n12 - در حالات امام هادى عليه السلام مىخوانيم كه يكى از ياران آن حضرت به نام « ابو هاشم جعفرى » مىگويد در تنگناى شديدى واقع شدم و به خدمت امام هادى عليه السلام رفتم ، تا به او شكايت كنم ، پيش از آن كه من سخن آغاز كنم ، امام فرمود :\r\nاى « ابو هاشم » كدام يك از نعمت‌هاى الهى را مىخواهى شكر آن را ادا كنى ؟ ابو هاشم مىگويد : من از اين سخن ناراحت شدم و سكوت كردم و ندانستم چه در پاسخ بگويم . امام خودش ادامه داد و فرمود خداوند ايمان را به تو روزى كرد ، و بدن تو را به وسيلهء آن بر آتش دوزخ حرام نمود ، خداوند سلامت و تندرستى به تو داد و تو را بر اطاعتش يارى كرد ، خداوند قناعت به تو روزى داد تا در پيش مردم بىارزش نشوى .\r\nاى ابو هاشم ! من ابتدا به سخن كردم براى اين كه گمان كردم مىخواهى شكايتى از كسى كه اين نعمت‌ها را به تو ارزانى داشته است نزد من مطرح كنى ، و من دستور دادم يك‌صد دينار به تو بدهند ، آن را بگير ( و مشكل خود را با آن مرتفع كن ) . « 2 »\r\nاين بزرگوارى و حسن برخورد سبب شد كه او راضى و خشنود ، بىآنكه طرح شكايتى از زندگى خود كند ، از خدمت امام باز گردد .\r\n13 - مرحوم « كلينى » در جلد اول « اصول كافى » دربارهء حضرت امام حسن عسكرى عليه السلام نقل مىكند كه آن حضرت را در نزد شخصى به نام « على بن نارمش » كه\r\n\r\n\r\n","description":"","footnote":"\r\n( 1 ) . بحار الانوار ، جلد 50 ، صفحه 47 .\r\n( 2 ) . همان .\r\n","page_name":" 160 ","page_number":160},
  {"content":"\r\n\r\nاز دشمن‌ترين مردم نسبت به آل ابى طالب بود ( از سوى بنى عباس ) حبس كرده بودند و به آن مرد دستور داده شده بود كه هر چه مىتوانى بر آن حضرت سخت بگير و آزار و شكنجه كن ! ولى يك روز بيشتر نگذشته بود كه آن مرد ( ناصبى خشن ) چنان در برابر امام نرم شد كه صورت بر پاى مباركش مىگذارد و به عنوان احترام و بزرگداشت چشم به زير مىانداخت و نگاه به حضرت نمىكرد . هنگامى كه از نزد امام بيرون آمد به كلى دگرگون شده بود و سخت به امام اعتقاد پيدا كرده و بهترين سخنان را دربارهء حضرت مىگفت « 1 » اين نشان مىدهد كه رفتار امام از نظر عبادت و اطاعت و حسن خلق و حسن رفتار به قدرى عالى بوده كه در اين مدت كوتاه ، سرسخت‌ترين دشمنان را به بهترين دوستان مبدل ساخت .\r\n14 - دربارهء حضرت مهدى ولى عصر عليه السلام ارواحنا فداه ، و حسن خلق و برخورد مملو از لطف و عنايتش به افرادى كه به محضرش رسيده‌اند سخن بسيار است ، از جمله مرحوم « محدث نورى » در كتاب « جنّة المأوى » از يكى از علماى معتمد نجف اشرف نقل مىكند كه در نجف اشرف مرد با ايمان و مخلصى بود به نام « شيخ محمد » ، او گرفتار ناراحتى شديد سينه بود به گونه‌اى كه همراه سرفه ، اخلاط خون آلود از سينه او خارج مىشد ، و در نهايت تنگدستى مىزيست ، و غالباً به اطراف نجف براى تحصيل روزى مىرفت ، اما به قدر كافى چيزى عايد او نمىشد ، در عين حال سخت علاقمند بود كه با دخترى از اهل نجف ازدواج كند ، و هر زمان خواستگارى مىرفت با جواب منفى روبرو مىشد ، زيرا فقير و فاقد امكانات بود ، هنگامى كه فقر و بيمارى و نوميدى از ازدواج با آن دختر ، او را تحت فشار قرار داد ، تصميم گرفت به آنچه در ميان اهل نجف معروف بود كه براى حل مشكل ، چهل شب چهار شنبه به « مسجد كوفه » بروند و به ذيل عنايت ولى عصر ( عج ) متوسل شوند تا به ديدار آن امام بزرگوار نايل گردند و به مقصود خود برسند » ، عمل كند .\r\nاين كار را شروع كرد و پى در پى شب‌هاى چهار شنبه به مسجد كوفه مىرفت تا\r\n\r\n\r\n","description":"","footnote":"\r\n( 1 ) . اصول كافى ، جلد 1 ، صفحه 508 ، حديث 8 .\r\n","page_name":" 161 ","page_number":161},
  {"content":"\r\n\r\nشب آخر فرا رسيد ، شبى بود زمستانى و تاريك و توأم با بادهاى سخت و كمى باران .\r\nاو مىگويد آن شب من بر سكويى كه نزديك در مسجد بود نشسته بودم و نمىتوانستم وارد مسجد شوم ، زيرا از اين مىترسيدم كه مسجد به خاطر خون‌ريزى سينه‌ام آلوده شود . هوا سرد بود و پوششى در برابر سرما نداشتم ، اندوه شديدى بر من سنگينى مىكرد و دنيا در نظرم تيره و تار شده بود ، پيش خود فكر مىكردم ، شبها يكى پس از ديگرى گذشت و با اين همه رنج و زحمت و مشقت و خوف ، در اين چهل شب به جايى نرسيدم ، در حالى كه يأس و نوميدى تمام وجود مرا فرا گرفته بود ، احدى در مسجد حضور نداشت ، من آتشى براى تهيه قهوه برافروخته بودم كه به آن عادت داشتم و نمىتوانستم ترك كنم ، و قهوه‌اى كه با من بود بسيار كم بود ، ناگهان ديدم مردى از طرف در به سوى من آمد ، همين كه چشمم به او افتاد ، پيش خود گفتم : اين يكى از عرب‌هاى باديه‌نشين اطراف مسجد است و آمده است كه از قهوهء من بنوشد ، و در اين شب تاريك بىقهوه بمانم .\r\nدر همين حال كه در اين انديشه بودم ، آن مرد نزد من آمد ، و با نام مرا مخاطب ساخت سلام كرد و در برابر من نشست ، تعجب كردم ، چگونه نام مرا مىداند گفتم شايد از يكى از قبايل اطراف نجف باشد كه من گاهى براى گرفتن كمك به سراغ آنها مىروم ، سؤال كردم آيا شما از فلان طايفه‌ايد ؟ گفت : نه . قبيله ديگرى را نام بردم گفت : نه ، و هر چه گفتم جواب منفى داد ، من عصبانى شدم و به عنوان استهزاء گفتم شما از قبيله طُرَى طِره هستيد ( طرى طره لفظ بىمعنايى بود ) آن بزرگوار اين سخن را كه شنيد تبسّم كرد ، و خشمگين نشد ، فرمود : ايرادى ندارد بگو ببينم براى چه به اينجا آمده‌اى ؟ گفتم به تو چه مربوط است كه در اين كارها دخالت مىكنى ؟\r\nفرمود : ضررى ندارد ، اگر براى من بازگو كنى ! من از حسن اخلاق و بيان شيرين او سخت در شگفتى فرو رفتم و قلبم به او متمايل شد ، هر چه بيشتر سخن مىگفت بر محبتم افزوده مىشد . من عادت به كشيدن توتون داشتم و از پيپ استفاده مىكردم ، آماده كردم و به او تعارف نمودم ، فرمود براى تو اشكالى ندارد ولى من از آن استفاده نمىكنم ، يك فنجان قهوه براى او ريختم ، از من گرفت ، مقدار كمى از\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nآن نوشيد و بقيه را به من داده گفت : بقيه را بنوش ! ، لحظه به لحظه علاقه من به او بيشتر مىشد به او گفتم : برادر ! خداوند در اين شب تاريك تو را براى من فرستاده كه مونس من باشى ! سپس شرح حال خود را براى او با ذكر سه مشكلِ مهم زندگيم بازگو كردم ، و گفتم كه براى حل آنها به اينجا آمده و اين همه زحمت بر خود هموار كردم ، فرمود : اما سينهء تو خوب شد ، و در آيندهء نزديكى نيز آن دختر به ازدواج تو در مىآيد ولى فقر تو تا پايان عمر بر طرف نخواهد شد . من توجه نداشتم كه او چه مىگويد و چگونه از آينده خبر مىدهد ، اين مطلب گذشت ، و بعد از ماجراى عجيبى از نظرم پنهان شد ، هنگام صبح احساس كردم سينه‌ام كاملًا سالم است و بيش از يك هفته نگذشته بود كه وسايل ازدواج با آن دختر از جايى كه انتظار نداشتم فراهم شد ، ولى فقر من همچنان باقى ماند . « 1 »\r\nآنچه در بالا آمد گوشه‌هايى از سيرهء پيشوايان بزرگ اسلام عليهم السلام و تجلياتى از حسن خلق آنها در برخورد با دوست و دشمن بود ، اين نمونه‌ها نشان مىدهد كه آن بزرگواران تا چه حد در اين زمينه تأكيد و اصرار داشتند كه همه در برخوردهاى خود نهايت حسن خلق را رفتار كنند . و آنچه را قرآن مجيد دربارهء پيغمبر صلى الله عليه و آله فرموده ، عملًا نشان دهند . آرى دعوت آنها به حسن خلق تنها با زبان روايات نبود ، بلكه با عمل عالىترين پيام را به ما دادند .\r\n\r\nسوء خلق و آثار آن\r\nنقطهء مقابل حسن خلق ، سوء خلق است كه مىتوان آن را به بد زبانى و خشونت تفسير كرد .\r\nافراد بد اخلاق و داراى سوء خلق ، بلاى عظيمى براى خود و خانواده و جامعه‌اى كه در آن زندگى مىكنند محسوب مىشوند .\r\nسوء خلق از مهمترين عوامل نفرت و انزجار و پراكندگى است و كسانى كه به اين\r\n\r\n\r\n","description":"","footnote":"\r\n( 1 ) . جنّة المأوى كه به ضميمهء جلد 53 ، بحار الانوار چاپ شده ، صفحه 240 .\r\n","page_name":" 163 ","page_number":163},
  {"content":"\r\n\r\nدرد بزرگ مبتلا هستند ، غالباً در جامعه منزوى مىشوند ، و مردم با آنها قطع رابطه مىكنند ، و اگر به خاطر الزام‌هاى اجتماعى يا پست و مقامشان مجبور به مراودهء با آنها باشند ، در دل بر آنها نفرين مىفرستند ، و تا بتوانند از آن‌ها مىگريزند .\r\nهرگاه اين بيمارى اخلاقى در عالمان دينى و خادمان مذهب پيدا شود ، خطر بسيار بزرگترى به دنبال دارد و آن اين كه سبب بدبينى و سوء ظن مردم به اصل مذهب و فرار آنها از دين خواهد شد . و اين گناهى است بسيار بزرگ كه چيزى نمىتواند آن را جبران كند .\r\nبه همين دليل در روايات اسلامى شديدترين تعبيرات دربارهء سوء خلق ديده مىشود ، تعبيراتى بسيار تكان دهنده و گاه وحشت‌زا ، كه گلچينى از آن را در ذيل ، از نظر خوانندگان عزيز مىگذرانيم :\r\n1 - در حديثى از پيغمبر اكرم صلى الله عليه و آله مىخوانيم كه فرمود : « ايَّاكُمْ وَ سُوءَ الْخُلْقِ فَانَّ سُوءَ الْخُلْقِ فِى النَّارِ لا مُحالَةَ ؛ از سوء خلق بپرهيزيد كه اين عمل سرانجام در آتش است » ( و صاحب خود را نيز به آتش دوزخ گرفتار مىكند ) . « 1 »\r\n2 - در حديث ديگرى از همان حضرت مىخوانيم كه : سوء خلق گناهى است كه توبه ندارد . و فرمود : « ابى اللَّهُ لِصاحِبِ الخُلْقِ السَّيِّى بِالتَّوْبَةِ ؛ خداوند از پذيرش توبهء افراد بد اخلاق ابا دارد » عرض كردند : يا رسول الله ! چرا و چگونه ؟\r\nفرمود : « لِانَّهُ اذا تابَ مِنْ ذَنْبٍ وَقَعَ فى اعْظَمَ مِنَ الذَّنْبِ الَّذِى تابَ مِنْهُ ؛ زيرا هنگامى كه از گناهى توبه كند در گناه بزرگترى واقع مىشود » . « 2 »\r\nممكن است منظور از اين سخن اين باشد كه افراد بد اخلاق ، هنگامى كه در موردى توبه مىكنند ، در حالى كه بد اخلاقى از وجود آنها ريشه كن نشده ، عقدهء آن را در جاى ديگر و به صورت شديدتر باز مىكنند ، و به همين دليل هرگز موفق به توبهء كامل نمىشوند ، مگر اين كه اين رذيلهء اخلاقى را از وجود خود ريشه كن سازند .\r\n3 - حضرت على عليه السلام سوء خلق را بدترين مصيبت شمرده و مىفرمايد : « اشَدُّ\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 383 .\r\n( 2 ) . بحار الانوار ، جلد 70 ، صفحه 299 .\r\n","page_name":" 164 ","page_number":164},
  {"content":"\r\n\r\nالْمَصائِبِ سُوءِ الْخُلْقِ ؛ شديدترين مصيبت‌ها سوء خلق است » . « 1 »\r\nچه مصيبتى از آن بالاتر كه انسان را در جامعه منزوى مىكند و تمام پيوندها را ميان او و خلق و خالق قطع مىنمايد .\r\n4 - و نيز از همان حضرت مىخوانيم كه فرمود : « لا وَحْشَةَ اوْحَشُ مِنْ سُوءِ الْخُلْقِ ؛ وحشتى بدتر از سوء خلق نيست » . « 2 »\r\nدليل آن روشن است ، زيرا انسان را در تنهايى عجيبى فرو مىبرد .\r\n5 - به همين دليل در حديث ديگرى مىفرمايد : « لا عَيْشَ لِسَيِّى الْخُلْقِ ؛ انسان بد اخلاق زندگى ندارد » . « 3 » چرا كه هم خودش در زحمت است و هم اطرافيان و معاشرين او در عذابند .\r\n6 - شبيه اين تعبير اما با يك تفاوت روشن در يك حديث ديگرى از آن حضرت آمده است : « لاسُوْدَدَ لِسَيِّى الْخُلْقِ ؛ انسان بد اخلاق در جامعه ، بزرگى و آقايى پيدا نمىكند » . « 4 »\r\nدليل آن هم روشن است زيرا نخستين شرط بزرگى و آقايى جاذبهء اخلاقى و مهر و محبت و ادب است ، و آن كس كه اين سرمايه را ندارد ، به آن نخواهد رسيد .\r\n7 - و نيز از همان حضرت حديث گوياى ديگرى در اين زمينه آمده است ، مىفرمايد : « الْمُؤْمِنُ لَيِّنُ الْاريكة ، سَهْلُ الْخَلِيْقَةِ ، الْكافِرُ شَرَسُ الْخَلِيْقَةِ سَيِّىُ الطَّرِيْقَةِ ؛ مؤمن نرم و انعطاف‌پذير و خوش خلق است ، و كافر بد اخلاق و بد روش است » . « 5 »\r\nو به اين ترتيب حسن خلق ، يكى از نشانه‌هاى ايمان ، و سوء خلق يكى از نشانه‌هاى كفر مىباشد .\r\n\r\nدرمان سوء خلق\r\nآنچه كه در بالا آمد و روايات فراوان ديگرى كه براى پرهيز از طولانى شدن سخن ، از ذكر آنها خوددارى شد ، به روشنى گواهى مىدهد كه سوء خلق يكى از\r\n\r\n\r\n","description":"","footnote":"\r\n( 1 ) . عيون اخبار الرضا ، جلد 2 ، صفحه 37 ، به نقل از پرورش روح ، جلد 1 ، صفحه 83 .\r\n( 2 ) . شرح غرر ، جلد 6 ، صفحه 400 .\r\n( 3 ) . همان ، صفحه 359 .\r\n( 4 ) . همان .\r\n( 5 ) . همان ، جلد 1 ، صفحه 364 ، حديث 1381 .\r\n","page_name":" 165 ","page_number":165},
  {"content":"\r\n\r\nبدترين و مزاحم‌ترين صفات است كه آثار مرگبارى در زندگى انسان و اطرافيان او دارد ، و افق زندگانى را تيره و تار و شهد حيات را در كام انسان مبدّل به شرنگ مىكند .\r\nبنابراين كسانى كه گرفتار اين رذيله اخلاقى هستند بايد هر چه زودتر براى درمان خود بكوشند ، و از طرقى كه علما و بزرگان اخلاق گفته‌اند بهره گيرند ، از جمله اين كه : مبتلايان به اين صفت رذيله بايد همه روزه در عواقب شوم آن بينديشند و روايات بالا و سخنان بزرگان را مكرر در مكرر مرور كنند و آثار شوم آن را در زندگى مبتلايان به آن مشاهده نمايند كه چگونه مردم از آنها متنفّر مىشوند ، و در زندگى در برابر حوادث سخت تنها مىمانند ، و در مجموع راندهء درگاه خدا و خلق خواهند شد .\r\nاين نكته نيز حائز اهميت است كه براى ريشه كن كردن صفات زشت اخلاقى بايد از تمرين و رياضت استفاده كرد ، و در اين طريق پافشارى نمود ، خوش خلقى را - هرچند تصنّعى باشد پيشهء خود ساخت ، تا اين امر به صورت عادت و ملكه در آيد ، و همين كه عوامل سوء خلق پيش مىآيد ، انسان خودش را از آن دور كند و به امورى ديگرى مشغول سازد ، به نماز و عبادت و زيارت برخيزد ، يا خود را سرگرم ورزش و سرگرمىهاى سالم ديگر نمايد .\r\nو نيز همه روز به خود تلقين كند كه من بد اخلاق نيستم و داراى حسن خلقم ، اين تلقين تدريجاً اثر مىگذارد ، و جوانه‌هاى حسن خلق بر شاخسار وجودش نمايان مىشود ، و آثار سوء خلق برچيده خواهد شد .\r\nگاه مىشود كه سوء خلق ، بر اثر گرسنگى ، تشنگى و يا بيمارىهاى جسمانى پيدا مىشود در اين گونه موارد بايد به درمان ريشه‌هاى آن پرداخت ، و از تماس زياد با مردم خوددارى كرد .\r\nو گاه مىشود كه اين رذيلهء اخلاقى از دوستان و رفيقان بد خلق به انسان منتقل مىشود بايد با اين گونه افراد قطع رابطه نمود ، و با كسانى رابطه برقرار كرد كه داراى فضيلت حسن اخلاقند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبداخلاق‌ترين مردم اگر به دستورهاى بالا عمل كنند و تصميم و ارادهء قوى براى اصلاح خويشتن داشته باشند ، به يقين نتيجه خواهند گرفت .\r\n\r\nمزاح و شوخى\r\nدر روايات اسلامى و همچنين كلمات بزرگان اخلاق ، بحث‌هاى گسترده‌اى در زمينهء مزاح و شوخى آمده است كه جمع‌بندى همهء آنها انسان را به اينجا مىرساند كه « مزاح » اگر در حد اعتدال باشد و آلوده به گناهى نشود ، نه تنها چيز بدى نيست بلكه مىتوان آن را بخشى از مسألهء حسن خلق و گشاده رويى و اخلاق فاضله محسوب داشت ، و بىشك اگر به افراط كشيده شود ، يا با گناه آلوده گردد مبدل به يكى از رذايل اخلاقى مىشود . و گاه ممكن است خطرات آن از خطرات سخنان جدى بيشتر باشد ، چرا كه در مزاح نوعى آزادى وجود دارد كه در سخنان جدى نيست .\r\nاز سيرهء پيامبر اكرم صلى الله عليه و آله و امامان عليهم السلام و بزرگان دين نيز استفاده مىشود كه آنها عملًا مزاح را به صورت معتدل در زندگى خود داشتند .\r\nبا اين اشاره به سراغ بخشى از رواياتى كه مزاح را نيكو شمرده و سپس به سراغ رواياتى كه از آن مذمت كرده است مىرويم تا طريق جمع ميان اين دو گروه از فحواى روايات روشن شود .\r\n1 - در حديثى از حضرت على عليه السلام مىخوانيم كه دربارهء پيامبر صلى الله عليه و آله چنين مىفرمود : « كانَ رَسُولُ اللَّهِ صلى الله عليه و آله لَيَسُرُّ الرَّجُلَ مِنْ اصْحابِهِ اذا رَآهُ مَغْمُوماً بِالْمُداعَبَةِ ؛ رسول خدا هرگاه يكى از ياران خود را اندوهگين مىديد او را با شوخى و مزاح خوشحال مىكرد » . « 1 »\r\nآرى آن حضرت از مزاح براى يك هدف انسانى مطلوب بهره مىگرفت ، و دل‌هاى غمگين را پر از سرور مىكرد .\r\nدر حديث ديگرى از امام صادق عليه السلام مىخوانيم كه به يكى از ياران خود فرمود :\r\n\r\n\r\n","description":"","footnote":"\r\n( 1 ) . مستدرك الوسائل ، جلد 8 ، صفحه 408 .\r\n","page_name":" 167 ","page_number":167},
  {"content":"\r\n\r\n« كَيْفَ مُداعَبَةُ بَعْضِكُمْ بَعْضاً ؛ چگونه شما با يكديگر شوخى مىكنيد » ؟\r\nاو پاسخ گفت : بسيار كم .\r\nامام فرمود : « فَلا تَفْعَلُوا فَانَّ الْمُداعَبَةَ مِنْ حُسْنِ الْخُلْقِ ، وَ انَّكَ لَتُدْخِلُ بِها السُّرُورَ عَلى اخِيكَ وَ لَقَدْ كانَ رَسُولُ اللَّهِ صلى الله عليه و آله يُداعِبُ الرَّجُلَ يُرِيدُ انْ يَسُرَّهُ ؛ اين كار را نكنيد ( و مزاح را ترك نگوييد ) زيرا مزاح شاخه‌اى از حسن خلق است ، و به وسيلهء آن شادى در دل برادر مؤمن خود وارد مىكنى و پيامبر صلى الله عليه و آله با افرادى شوخى مىكرد ، تا آنها را خوشحال كند » . « 1 »\r\n3 - در حديث ديگرى از همان امام عليه السلام مىخوانيم كه فرمود : « ما مِنْ مُؤْمِنٍ الَّا وَ فِيهِ دُعابَةٌ ، قُلْتُ وَ مَا الدُّعابَةُ قالَ الْمَزاحُ ؛ هيچ مؤمنى نيست مگر اين كه در او دعابه وجود دارد ، راوى مىگويد : سؤال كردم دعابه چيست ؟ فرمود : مزاح است » . « 2 »\r\nاز اين تعبير استفاده مىشود مؤمنان نبايد خشك باشند ، و يكى از شاخه‌هاى حسن خلق مزاح‌هاى حساب شده و توأم با تقوا است .\r\n4 - از روايات استفاده مىشود كه گاه پيشوايان معصوم عليهما السلام ديگران را تشويق مىكردند كه در مجلس آنها مزاح كنند و مايهء ادخال السّرور گردند . مرحوم « كلينى » در كتاب « كافى » در حديثى نقل مىكند ، كه يك نفر اعرابى بود كه گاه خدمت پيامبر صلى الله عليه و آله مىآمد و هديه‌اى مىآورد ، سپس عرض مىكرد : پول هديه ما را محبت فرمائيد . پيامبر صلى الله عليه و آله مىخنديد . و لذا گاهى كه حضرت اندوهگين مىشد ، مىفرمود :\r\nاعرابى كجا است اى كاش مىآمد . « 3 »\r\n5 - در احاديث ، نمونه‌هايى از مزاح‌هاى پيامبر صلى الله عليه و آله به افراد ديده مىشود كه در نوع خود جالب و آموزنده است از جمله در حديثى داريم كه : زنى به نام « امّ ايمن » خدمت پيامبر عليه السلام آمده عرض كرد : همسرم از شما دعوت كرده ، فرمود : همسرت كيست ، همان كسى كه در چشمش سفيدى است . زن عرض كرد به خدا سوگند چشم او سفيد نيست ، فرمود : من مىدانم كه در چشم او سفيدى است ، عرض كرد :\r\n« لا وَاللَّهِ ؛ نه به خدا سوگند » . فرمود : « هر كسى در چشمانش سفيدى ( و سياهى ) است » . « 4 »\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 663 ، حديث 3 .\r\n( 2 ) . همان ، حديث 2 .\r\n( 3 ) . همان ، حديث 1 .\r\n( 4 ) . تنبيه الخواطر ، جلد 1 ، صفحه 112 .\r\n","page_name":" 168 ","page_number":168},
  {"content":"\r\n\r\nدر برابر اين احاديث ، احاديث فراوانى وارد شده كه از مزاح نهى مىكند از جمله :\r\n1 - در حديثى از امام صادق عليه السلام مىخوانيم : « ايَّاكُمْ وَ الْمَزاحَ فَانَّهُ يَذْهَبُ بِماءِ الْوَجْهِ وَ مَهابَةِ الرِّجالِ ؛ از مزاح بپرهيزيد كه آبرو و ابهّت انسان را مىبرد » . « 1 »\r\n2 - باز در حديث ديگرى از همان حضرت مىخوانيم : « اذا احْبَبْتَ رَجُلًا فَلا تُمازِحْهُ وَ لا تُمارِهِ ؛ هنگامى كه كسى را دوست داشتى مزاح با او مكن و جرّ و بحث با او منما » . « 2 »\r\n3 - در حديثى از امير مؤمنان على عليه السلام آمده است كه فرمود : « ايَّاكُمْ وَ الْمَزاحَ فَانَّهُ يَجُرُّ السَّخِيمَةَ وَ يُورِثُ الضَّغِينَةَ وَ هُوَ السَّبُّ الْاصْغَرُ ؛ از مزاح بپرهيزيد كه سبب كينه و عداوت است ، و دشنام كوچك محسوب مىشود » . « 3 »\r\nدر حديث ديگرى از امام صادق عليه السلام مىخوانيم كه فرمود : « لا تُمازِحْ فَيُجْتَرَءُ عَلَيْكَ ؛ مزاح مكن كه افراد بر تو جرى و جسور نمىشوند » . « 4 »\r\n* * * بنابر آنچه در اين روايات كوتاه و پر معنى آمده است ، مزاح مىتواند آبرو و شخصيت انسان را بر باد دهد ، سبب عداوت و دشمنى گردد ، و مانند دشنام تأثير سوء بگذارد و موجب جرئت و جسارت افراد نادان بر انسان گردد .\r\nاز مطالعهء اين تعبيرات به خوبى مىتوان دريافت كه راه جمع ميان گروه اول از روايات كه تشويق به مزاح مىكند و گروه دوم كه از آن به شدت نهى مىكند چيست ؟\r\nتوضيح اين كه : مزاح امرى است بسيار پيچيده ، و گاه شوخىها از جدىها جدىتر است ، و به تعبير ديگر ، مزاح بسيار ظريف و شكننده است ، و اگر از حساب و كتاب خارج شود ، آثار آن بسيار ويران‌گر و مخرّب است .\r\nاگر مزاح در حد اعتدال و صرفاً براى ادخال سرور و شادمانى در قلب مؤمن و رفع خستگىها و اندوه‌ها باشد ، و تمام جهات شرعى در آن رعايت گردد به يقين\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 665 ، حديث 16 .\r\n( 2 ) . همان ، صفحه 664 ، حديث 9 .\r\n( 3 ) . همان ، صفحه 664 ، حديث 12 .\r\n( 4 ) . همان ، صفحه 665 ، حديث 18 .\r\n","page_name":" 169 ","page_number":169},
  {"content":"\r\n\r\nمطلوب است و مورد رضاى خدا .\r\nولى اگر مزاح به قصد انتقام جويى و بردن آبروى اشخاص ، و اعمال كينه توزى است ، مخصوصاً در مواردى كه از طريق جدى ، اين كارها امكان‌پذير نيست ، و گروهى به شوخى و مزاح براى رسيدن به اهداف شيطانى خود پناه مىبرند ، بدون شك مبغوض و منفور ، و گاه از دشنام هم بدتر است .\r\nهمچنين اگر در مزاح از كلمات ركيك و سخنان سبك و كودكانه استفاده شود بىشك سبب آبروريزى و از بين رفتن شخصيت انسان است .\r\nو نيز اگر مزاح در برابر كسانى كه ظرفيت آن را ندارند و حريم شخصيت اشخاص را نمىشناسند انجام گيرد ، اى بسا راه را براى جرئت و جسارت آنها باز مىكند و آنها نيز هر چه بخواهند مىگويند .\r\nاين گونه مزاح‌ها ، نه تنها مطلوب نيست ، بلكه گاهى در سلك گناهان كبيره قرار مىگيرد .\r\nراهيان راه حق و سالكان الى اللّه و طالبان تهذيب نفس بايد در مورد مزاح به هوش باشند ، نه آن را از زندگى حذف كنند ، و به صورت انسانى عبوس و خشك و فاقد احساس و محبت در آيند ، و نه به وسيله آن آلودهء گناهان يا اعمال منافى مروّت گردند ، و بسيار ديده‌ايم كه افرادِ ظاهراً متدين گاهى در جلسات خود به عنوان مزاح و شوخى سخنانى مىگويند يا حكاياتى نقل مىكنند كه گاه غيبت يا تهمت و يا اشاعهء فحشاء ، و يا سبب ريختن آبروى مسلمانان مىگردد .\r\nاز اين گذشته مزاح هر چند هيچ مطلب خلافى در آن نباشد اگر زياد شود غالباً آثار منفى دارد ، و به گفته بعضى از بزرگان : « الْمَزاحُ فِى الْكَلامِ كَالْمِلْحِ فِى الطَّعامِ ؛ مزاح در سخن مانند نمك در غذاست ( كه اگر از حد بگذرد شور ، و اگر كم باشد بى نمك مىشود ) » .\r\nاضافه بر اين كسانى كه زياد شوخى مىكنند سخنان جدى آنها از ارزش مىافتد ، و مردم سخنان آنان را به عنوان جدّى قبول نمىكنند ، چنان كه در حديث امير مؤمنان على عليه السلام وارد شده است « مَنْ كَثُرَ هَزْلُهُ بَطَلَ جِدُّهُ ؛ كسى كه شوخىاش زياد شود ، جدّىاش باطل مىشود » . « 1 »\r\n\r\n\r\n","description":"","footnote":"\r\n( 1 ) . غرر الحكم ، شماره 8356 ، جلد 5 ، صفحه 279 .\r\n","page_name":" 170 ","page_number":170},
  {"content":"\r\n\r\nاين نكته نيز حائز اهميت است كه گاه مزاح‌ها ، اهداف جدى را تعقيب مىكند ، اگر اين هدف‌هاى جدى ، مسايل تربيتى و سازنده باشد بسيار خوب است ، مثلًا از طريق شوخى به كسى فهمانده شود كه بايد در امور دينى و اخلاقى كوشا باشد ، اين كار بسيار خوبى است ، ولى اگر هدف‌هاى جدى نهفته در مزاح مسايل تخريبى و مفسده‌انگيز و انتقام‌جويى و مانند آن باشد ، بسيار زشت و ناجوانمردانه است كه انسان در لباس مزاح آبروى افراد را ببرد و بر شخصيّت آنها ضربه وارد كند .\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n6\r\n\r\nامانت و خيانت\r\n\r\nاشاره\r\nامانت از مهم‌ترين فضايل اخلاقى و ارزشهاى اسلامى و انسانى است كه با تأكيد فراوان در قرآن و احاديث از آن ياد شده است و علماى اخلاق و سالكان الى الله اهميت فوق العاده‌اى براى آن قائلند ، و به عكس خيانت از بزرگترين گناهان و نكوهيده‌ترين رذايل اخلاقى است .\r\nامانت سرمايهء اصلى جامعه انسانى و سبب پيوند مردم با يكديگر و نظم معاش و معاد آنها است ، در حالى كه خيانت آتش سوزانى است كه همهء پيوندها را از ميان مىبرد ، و سبب هرج و مرج جامعه و فقر و ضعف و بدبختى است . امانت از صفاتى است كه هم در رابطه خلق با خالق و هم انسان‌ها نسبت به يكديگر و هم انسان نسبت به خودش و هم نسبت به محيط زيست او صادق است . كتاب‌هاى آسمانى و آيين‌هاى الهى امانت‌هاى خدا در نزد مردم است .\r\nنعمت‌هاى معنوى و مادى كه خداوند در جسم و جان انسان آفريده هم امانت‌هاى او هستند .\r\nاموال و ثروت‌هاى مردم و پست‌ها و مقام‌هاى اجتماعى ، امانت‌هايى است كه مردم مأمور به حفظ آنها هستند .\r\nفرزندان در دست پدر و مادر ، و شاگردان در نزد معلّمان همه امانت‌هاى الهى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمحسوب مىشوند .\r\nآب و خاك و هوا و آنچه خداوند براى زندگى و حيات بشر در جهان طبيعت آفريده هر كدام امانتى گرانبها در دست انسان‌ها است ، كه خيانت نسبت به آنها گناه بزرگى است .\r\nبا توجه به وسعت مفهوم « امانت » و « خيانت » و گسترش دامنهء آن در ابعاد مختلف اهميت اين فضيلت اخلاقى بيش از پيش آشكار مىشود .\r\nبا اين اشاره به آيات قرآن باز مىگرديم و به كلام الهى در زمينهء امانت و خيانت گوش جان فرا مىدهيم .\r\nدر قرآن مجيد امانت به صورت مفرد يا جمع بارها تكرار شده .\r\nو در مورد شش نفر از پيامبران بزرگ الهى جملهء « انِّى لَكُمْ رَسُولٌ امِينٌ » من براى شما فرستادهء امينى هستم » در آيات قرآن دربارهء نوح عليه السلام ( شعراء - 107 ) و هود ( شعراء 125 ) و صالح ( شعراء - 143 ) و لوط ( شعراء - 162 ) و شعيب ( شعراء - 178 ) و موسى ( دخان - 18 ) ديده مىشود ، كه نشانهء واضحى از اهميت اين فضيلت اخلاقى است كه در كنار امر رسالت قرار گرفته ، و بدون آن هرگز اعتماد امت‌ها به رسولان جلب نمىشود .\r\nاز اين گذشته آيات متعددى در سوره‌هاى مختلف پيرامون اهميت امانت و لزوم رعايت كردن آن ديده مىشود كه ذيلًا به سراغ تفسير آنها مىرويم .\r\n1 - وَالَّذِينَ هُمْ لِاماناتِهِمْ وَ عَهْدِهِمْ راعُونَ . ( مؤمنون - 8 ، معارج - 32 )\r\n2 - انَّ اللَّهَ يَأْمُرُكُمْ انْ تُؤَدُّوا الْاماناتِ الى اهْلِها وَ اذا حَكَمْتُمْ بَيْنَ النَّاسِ انْ تَحْكُمُوا بِالْعَدْلِ انَّ اللَّهَ نِعِمَّا يَعِظُكُمْ بِهِ انَّ اللَّهَ كانَ سَمِيعاً بَصِيراً . ( نساء - 58 )\r\n3 - يا ايُّهَا الَّذِينَ آمَنُوا لاتَخُونُوا اللَّهَ وَ الرَّسُولَ وَ تَخُونُوا اماناتِكُمْ وَ انْتُمْ تَعْلَمُونَ . ( انفال - 27 )\r\n4 - . . . فَانْ امِنَ بَعْضُكُمْ بَعْضاً فَلْيُؤَدِّ الَّذِى اؤْتُمِنَ امانَتَهُ وَ لْيَتَّقِ اللَّهَ رَبَّهُ . . . ( بقره - 283 )\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n5 - انَّا عَرَضْنا الْامانَةَ عَلَى السَّماواتِ وَ الْارْضِ وَ الْجِبالِ فَابَيْنَ انْ يَحْمِلْنَها وَ اشْفَقْنَ مِنْها وَ حَمَلَها الانْسانُ انَّهُ كانَ ظَلُوماً جَهُولًا . ( احزاب - 72 )\r\n\r\nترجمه :\r\n1 - و آنها كه امانتها و عهد خود را رعايت مىكنند .\r\n2 - خداوند به شما فرمان مىدهد كه امانتها را به صاحبانش بدهيد ! و هنگامى كه ميان مردم داورى مىكنيد ، به عدالت داورى كنيد ! خداوند ، اندرزهاى خوبى به شما مىدهد خداوند شنوا و بيناست .\r\n3 - اى كسانى كه ايمان آورده‌ايد ! به خدا و پيامبر خيانت نكنيد و ( نيز ) در امانات خود خيانت روا مداريد در حالى كه مىدانيد .\r\n4 - . . . و بايد كسى كه امين شمرده شده ( و بدون گروگان چيزى از ديگرى گرفته ) امانت ( و بدهى خود را به موقع ) بپردازد و از خدائى كه پروردگار او است بپرهيزد . . . .\r\n5 - ما امانت ( تعهد ، تكليف ، و ولايت الهيه ) را بر آسمانها و زمين و كوهها عرضه داشتيم آنها از حمل آن سر برتافتند و از آن هراسيدند ، اما انسان آن را بر دوش كشيد او بسيار ظالم و جاهل بود ( چون قدر اين مقام عظيم را نشناخت و به خود ستم كرد ! ) .\r\n\r\nتفسير و جمع‌بندى\r\nدر نخستين آيه اوصاف برجسته مؤمنان راستين ، ضمن بشارت دادن آنها به فلاح و رستگارى بيان شده است ، و بعد از بيان اهميت نماز و اعراض از لغو و بيهودگى و پرداختن زكات و پرهيز از هر گونه انحراف جنسى در پنجمين و ششمين توصيف اشاره به مسأله حفظ امانت و پاى بندى به عهد و پيمان كرده مىفرمايد :\r\n« مؤمنان كسانى هستند كه امانت‌ها و عهد خود را رعايت مىكنند » .\r\n( وَالَّذِينَ هُمْ لْاماناتِهِمْ وَ عَهْدِهِمْ راعُونَ ) .\r\nهمين تعبير در سوره معارج آيه 32 ضمن اوصاف انسان‌هاى شايسته بيان شده\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاست و در آنجا نيز بر اهميت امانت و وفاى به عهد تكيه شده است .\r\nقابل توجه اين كه « امانات » در اينجا به صورت جمع ذكر شده كه اشاره به انواع و اقسام امانت است ، و بسيارى از مفسران تصريح كرده‌اند كه امانت در اين آيه ، تنها شامل امانت‌هاى مالى نيست ، بلكه شامل امانات معنوى مانند قرآن و آيين خدا و عبادات ، وظائف شرعيه و همچنين شامل نعمت‌هاى مختلفى كه خداوند به انسان داده است مىشود .\r\nو از اينجا روشن مىشود كه مؤمنان واقعى و انسان‌هاى شايسته كسانى هستند كه تمام اين امانت‌ها را مراعات كنند ، و مراقب حفظ همهء آنها باشند .\r\nعطف وفاى به عهد بر حفظ امانت بيانگر اين حقيقت است كه هر دو به يك ريشه باز مىگردند ، چرا كه پيمان شكنى نوعى خيانت در عهد و پيمان است و رعايت امانت نوعى وفادارى به عهد و پيمان محسوب مىشود .\r\nتعبير به « راعون » كه از مادهء رعايت است ( توجه داشته باشيد كه اين واژه از ماده « رعى » به معنى مراقبت از گوسفندان به هنگام چرا گرفته شده است ) نشان مىدهد كه منظور از آن چيزى بيش از اداى امانت است ، بلكه مراقبت همه جانبه از آن را توصيه مىكند .\r\nبديهى است امانت گاهى جنبهء فردى دارد و به دست يك شخص سپرده مىشود ( مانند يك امانت مالى كه انسانى به انسان ديگر مىدهد ) و گاه جنبهء گروهى دارد مثلًا حفظ قرآن و آيينِ خدا و حفظ استدلال كشورهاى اسلامى ، امانت‌هايى است كه به دست جوامع اسلامى سپرده شده و براى حفظ آن حركت گروهى و دسته‌جمعى لازم است .\r\nدر دومين آيه با صراحت دو دستور بيان شده است ؛ دستورى دربارهء امانت و دستور ديگرى دربارهء عدالت ، مىفرمايد : خداوند به شما دستور مىدهد كه امانت‌ها را به صاحبان آنها برسانيد ، و هنگامى كه ميان مردم داورى مىكنيد از روى عدالت داورى كنيد . خداوند پند و اندرزهاى خوب به شما مىدهد . خداوند شنوا و بينا است . ( انَّ اللَّهَ يَأْمُرُكُمْ انْ تُؤَدُّوا الْاماناتِ الَى اهْلِها وَ اذا حَكَمْتُمْ بَيْنَ النَّاسِ انْ تَحْكُمُوا\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبِالْعَدْلِ انَّ اللَّهَ نِعِمَّا يَعِظُكُمْ بِهِ ، انَّ اللَّه كانَ سَمِيعاً بَصِيراً ) .\r\nبا اين كه مسألهء حكومت عادلانه و داورى صحيح در ميان مردم جايگاه بسيار والايى دارد ، در عين حال پيش از آن دستور به اداى امانات داده شده است كه نشانهء اهميت فوق العاده آن است . و ترتيبى كه در آيه اشاره شده شايد به خاطر اين است كه امانت مفهوم عامى دارد كه داورى عادلانه در ميان مردم يكى از مصاديق آن است ، زيرا امانت به مفهوم عام آن تمام مقامات و پست‌هاى اجتماعى را كه امانت‌هاى خدا و امانت‌هاى مردم ، در دست صاحبان آن مقام‌ها است شامل مىشود .\r\nتأكيدهائى كه در ذيل آيه آمده از يك سو توصيه به امانت و عدالت را پند و اندرزهاى نيك پروردگار مىشمرد ، و از سوى ديگر به همگان هشدار مىدهد كه خدا مراقب اعمال آنها است . اهميت مضاعفى به اين دو موضوع يعنى رعايت امانت و عدالت مىدهد .\r\nدر تفسير كبير فخر رازى مىخوانيم كه براى امانت سه شاخه بيان شده است ؛ امانات پروردگار ، و امانت‌هاى مردم و امانات خويشتن . سپس در شرح هر يك از اين‌ها بحث مشروحى دارد از جمله انجام واجبات و ترك محرمات را جزء امانات الهى مىشمرد ، و آنها را به شاخه‌هاى متعدد ، از جمله امانت زبان ، امانت چشم و گوش ذكر مىكند ( زبان بايد به گناه گردش نكند ، چشم نگاه خيانت‌آميز ننمايد و گوش ، گفتار حرام نشنود ) .\r\nو امانت‌هاى مردمى را از قبيل سپرده‌هايى كه نزد يكديگر دارند و ترك كم‌فروشى و ترك غيبت و رعايت عدالت از ناحيهء حكومت‌ها ، و عدم تحريك عوام در تعصب‌هاى باطل و مانند آن را مىشمرد .\r\nو امانت انسان را نسبت به خويش اين مىداند كه آنچه را خير دين و دنياى او است برگزيند ، و تسليم شهوت و غضب و گناهان ناشى از آنها نشود . « 1 »\r\n\r\n\r\n","description":"","footnote":"\r\n( 1 ) . تفسير فخر رازى ، جلد 10 ، صفحه 139 . ( ذيل آيه مورد بحث ) .\r\n","page_name":" 177 ","page_number":177},
  {"content":"\r\n\r\nگسترش مفهوم امانت و شمول آن نسبت به بسيارى از وظايف مهم و نعمت‌ها در بسيارى از تفاسير از جمله تفسير « ابو الفتوح رازى » و قرطبى و « فى ظلال » و « مجمع البيان » و غير اين‌ها مورد تأكيد واقع شده است .\r\nدر روايات اسلامى چنان كه بعداً اشاره خواهيم كرد نيز تصريح به اين معنى شده است .\r\nآنچه در شأن نزول اين آيه نقل شده نيز به خوبى گستردگى مفهوم امانت را نشان مىدهد زيرا در شأن نزول مىخوانيم هنگامى كه پيامبر صلى الله عليه و آله با پيروزى كامل وارد مكه شد ، « عثمان بن طلحه » كليد دار كعبه را احضار فرمود و كليد را از او گرفت تا درون كعبه را از لوث بتها پاك سازد . پس از انجام اين مقصود عباس عموى پيامبر صلى الله عليه و آله تقاضا كرد منصب كليد دارى بيت الله كه مقام بسيار برجسته‌اى بود ، به او سپرده شود ، ولى پيامبر صلى الله عليه و آله چنين نكرد و كليد را به دست « عثمان بن طلحه » داد در حالى كه آيه فوق را تلاوت مىفرمود : « انَّ اللَّهَ يَأْمُرُكُمْ انْ تُؤَدُّوا الْاماناتِ الى اهْلِها . . . » اين در حالى است كه هنوز « عثمان » مسلمان نشده بود .\r\nدر سوّمين آيه صريحاً از سه چيز نهى شده ؛ خيانت به خدا و خيانت به رسول خدا صلى الله عليه و آله و خيانت به امانت‌هايى كه در ميان مردم است مىفرمايد اى كسانى كه ايمان آورده‌ايد به خدا و پيامبر صلى الله عليه و آله خيانت نكنيد و در امانات خود نيز خيانت روا نداريد ( يا ايُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا اماناتِكُمْ ) . « 1 »\r\nمعروف در ميان مفسران ، آن است كه منظور از امانت خدا و پيامبر صلى الله عليه و آله كه نهى از خيانت در آن شده است همان « اسرار » مسلمانان است ، كه بعضى از افراد ضعيف الايمان به خاطر حفظ منافع شخصى خود براى مشركان افشا كردند و خداوند پيامبرش را از آن آگاه ساخت كه يك نمونه از آن در داستان « ابو لبابه » ديده مىشود . كه بعضى از اسرار نظامى مسلمانان را براى دشمنان سرسختى مانند يهود\r\n\r\n\r\n","description":"","footnote":"\r\n( 1 ) . در مورد محل اعراب جمله « و تخونوا اماناتكم » احتمالات متعددى داده شده ، و از همه مناسب‌تر آن است كه تخونوا مجذوم به وسيلهء لاء محذوفى است و معطوف است بر لا تخونوا كه در جمله اول آمده است ، بنابراين واو ، واو عاطفه است نه واو حاليه و نه واو به معنى « مَعَ » .\r\n","page_name":" 178 ","page_number":178},
  {"content":"\r\n\r\n« بنى قريظه » فاش ساخت . و يا داستان حركت پيامبر صلى الله عليه و آله را براى « ابو سفيان » فاش كردند . و منظور از خيانت در امانات در جمله دوم همان اماناتى است كه در ميان مردم معمول است .\r\nبعضى ديگر خيانت به خدا را مربوط به فرائض و واجبات ، و خيانت به پيامبر صلى الله عليه و آله را مربوط به سنت‌ها ، و خيانت به مردم را مربوط به اموال آنها دانسته‌اند .\r\nاحتمال ديگرى نيز داده شده كه كه از احتمالات سابق جامع‌تر و بهتر است و آن اين كه آيه مفهوم گسترده‌اى دارد كه شامل هر گونه امانت معنوى و مادى و مالى و غير مالى مىشود . بنابراين هم خيانت به امانت‌هاى الهى ممنوع است هم امانت‌هايى كه پيامبر صلى الله عليه و آله از آيين خود نزد امّت گذارده و هم امانت‌هايى كه مردم نسبت به يكديگر دارند چه در مربوط به امور مالى و چه اسرار زندگى . لذا در حديث آمده است كه پيامبر به ابو ذر فرمود : « يا اباذَرْ الَمجالِسُ بِالامانَةِ وَ افْشاءُ سِرِّ اخِيكَ خِيانَةٌ ؛ اى ابو ذر گفتگوهايى كه در مجالس خصوصى مىشود امانت است و افشاء سرّ برادرت خيانت محسوب مىشود » . « 1 »\r\nآيهء 28 همين سورهء انفال كه در دنبال آيهء سابق آمده است نشان مىدهد كه حتى اگر اموال و منافع اولاد انسان به خطر بيفتد نبايد به خاطر آنها خيانت كرد ( همان گونه كه در داستان ابو لبابه آمده است كه وجود اموال و اولاد او در ميان يهوديان سبب شد كه نسبت به اسرار نظامى مسلمين خيانت كند ) مىفرمايد :\r\n« وَاعْلَمُوا انَّما امْوالُكُمْ وَ اوْلادِكُمْ فِتْنَةٌ وَ انَّ اللَّهَ عِنْدَهُ اجْرٌ عَظِيمٌ ؛ بدانيد اموال و اولاد شما وسيلهء آزمايش است و پاداش عظيم نزد خدا است » .\r\nبنابراين امانت‌هاى الهى و مردمى چيزى نيست كه انسان بتواند به بهانه‌هاى مختلف در آن خيانت كند .\r\n* * *\r\n\r\n\r\n","description":"","footnote":"\r\n( 1 ) . بحار الانوار ، جلد 74 ، صفحه 89 .\r\n","page_name":" 179 ","page_number":179},
  {"content":"\r\n\r\nسومين آيه مخصوص به امانت‌هاى مالى است و در لابلاى آياتى كه سخن از تنظيم اسناد مالى مىدهد واقع شده مىفرمايد : هرگاه بعضى از شما نسبت به بعضى ديگر اطمينان داشته باشد ( مىتواند بدون نوشتن سند يا گرفتن گروگان ، امانت خويش را به او بسپارد . و در اين صورت كسى كه امين شمرده شده بايد امانت را ( به موقع ) بپردازد ، و از خداوندى كه پروردگار او است بپرهيزد . ( و خيانت نكند ) ( فَانْ امِنَ بَعْضُكُمْ بَعْضاً فَلْيُؤدَّ الَّذِى اؤْتُمِنَ امانَتَهُ وَ لْيَتَّقِ اللَّهَ رَبَّه ) .\r\nتعبير امانت در آيهء بالا ممكن است اشاره به وام‌هايى باشد كه بدون نوشتن سند و دادن گروگان - تنها به خاطر اعتماد و اطمينان - به افراد مىدادند ، يا اشاره به اموالى باشد كه به عنوان رهن سپرده مىشد ، و يا هر دو . و در هر صورت دليل روشنى است بر لزوم احترام امانت در هر شكل و در هر صورت .\r\n* * * در پنجمين و آخرين آيه مورد بحث باز هم سخن از امانت الهى است امانتى بزرگ و گسترده كه آسمان‌ها و زمين و كوه‌ها از نگهدارى آن عاجز بودند و انسان يك تنه آن را بر دوش كشيد مىفرمايد : « ما امانت را به آسمان‌ها و زمين و كوه‌ها عرضه داشتيم آنها از حمل آن ابا كردند و از آن هراس داشتند اما انسان آن را بر دوش كشيد و او بسيار ظالم و نادان بود . ( چرا كه قدر اين مقام و الا را نشناخت و به خود ستم كرد ) ( انَّا عَرَضْنَا الْامانَةَ عَلىَ السَّماواتِ وَ الْارْضِ وَ الْجَبالِ فَابَيْنَ انْ يَحْمِلْنَها وَاشْفَقْنَ مِنْها وَ حَمَلَها الْانْسانُ انَّهُ كانَ ظَلُوماً جَهُولًا ) .\r\nاين چه امانتى بود كه آسمان با آن عظمت و زمين با اين وسعت ، و كوه‌ها با آن صلابت از حمل آن ناتوان بودند در حالى كه اين انسان خاكى با اين جثّه كوچكش آن را بر دوش كشيد .\r\nمفسران پيشين و بزرگان معاصر احتمالات زيادى در تفسير اين آيه ذكر كرده‌اند ولى آنچه صحيح‌تر به نظر مىرسد اين است كه منظور از اين امانت بزرگ الهى همان تكليف و مسئوليت است كه بدون عقل و آزادى و اراده ميسّر نيست .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nآرى تعهّد و تكليف و مسئوليت در برابر خدا و خلق و خويشتن بار بسيار سنگينى است كه هيچ موجودى جز انسان استعداد پذيرش آن را نداشت ، و به دنبال آن خداوند عقل را كه ملاك ثواب و عقاب ، و آزادى و وسيله انتخاب است به او داد ، و مجموع اين سه صفت ( تكليف و عقل و آزادى ) عظمت بى نظيرى به انسان داد ، و او را به مقام خليفة اللّهى رسانيد .\r\nولى اين انسان ظلوم و جهول ، قدر اين مقام منيع را نشناخت ، در گرداب شهوات غوطه‌ور شد ، و از سعادت بزرگى كه در انتظار او بود دور ماند و به خويشتن ستم كرد .\r\nبنابراين ظلوم و جهول بودن انسان به خاطر پذيرش اين امانت نبود ، چرا كه پذيرش آن نشانه عقل و سبب افتخار او است ، زيرا بدون آن هرگز به مقام خليفةاللهى نمىرسيد ، بلكه ظلوم و جهول بودنش به خاطر عدم حفظ اين امانت ، و خيانت در آن بود .\r\nآرى امانتى كه حفظ آن مىتوانست او را به اوج آسمان سعادت برساند خيانت در آن سبب شد كه به پست‌ترين ذلّت‌ها كشانده شود و حتى به مصداق « بَلْ هُمْ اضَلُّ » از چهار پايان هم پست‌تر شود .\r\nبه تعبير ديگر آسمان‌ها و زمين و كوه‌ها با آن همه عظمت و وسعت ، استعداد براى پذيرش اين امانت نداشتند و در اين عرضهء الهى كه به شكل تكوينى صورت گرفت با زبان حال عدم آمادگى خود را براى پذيرش تكليف و مسئوليت اعلام داشتند ولى انسان به خاطر استعدادهاى بالايى كه خدا به او داده بود ، در اين عرضهء تكوينى امانت را پذيرفت ، و اين بزرگترين افتخار او بود .\r\nولى از آنجا كه گروه عظيمى از انسان‌ها حق اين امانت الهى را ادا نكردند ، و در حفظ آن نكوشيدند و از اين رو مستحق عنوان ظلوم و جهول شدند ، زيرا بزرگترين ظلم را به خويشتن كردند و از افتخار عظيمى كه خدا به آنها داده بود غافل ماندند .\r\nذيل اين آيه در واقع اشاره‌اى است به اين نكتهء مهم كه خيانت در امانت ، ناشى از ظلم و جهل است و اين همان چيزى است كه ما در اين بحث آن را دنبال مىكنيم .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nآرى حفظ امانت ، دليل بر عقل و عدالت است ، و خيانت در آن دليل بر ظلم و جهالت .\r\nاز آنچه در بالا گفته شد به خوبى روشن مىشود كه منظور از اين انسان ظلوم و جهول ، افراد كافر بىايمان و يا مؤمنان ضعيف و بىتقوا است و گرنه اولياء اللّه و نيكان و پاكانى كه در مسير آنها گام برداشتند همواره حق اين امانت را ادا كرده و مىكنند و در واقع همان‌ها هدف آفرينش نوع انسانند .\r\n* * * از مجموع آياتى كه در بالا آمد اهميت حفظ امانت ( اعم از امانت‌هاى الهى و انسانى ) به خوبى روشن مىشود ، كه اسلام تا چه حد به اين امر حياتى اهميت داده و آن را نشانهء عقل و ايمان و عدالت شمرده است .\r\n\r\nامانت و خيانت در روايات اسلامى\r\nدر احاديثى كه از پيامبر صلى الله عليه و آله و امامان معصوم عليهم السلام به ما رسيده است اهميت فوق‌العاده‌اى به اين مسأله داده شده گاه از امانت به عنوان يكى از اصول اساسى مشترك در ميان همهء اديان آسمانى ياد شده ، و گاه به عنوان نشانهء اصلى ايمان و گاه به عنوان سبب جلب و جذب رزق و روزى و اعتماد مردم ، سلامت دين و دنيا و غنا و بىنيازى ياد شده است كه گلچينى از اين روايات را در ذيل از نظر مىگذرانيم :\r\n1 - در حديثى از رسول خدا صلى الله عليه و آله خطاب به على عليه السلام مىخوانيم كه فرمود : « يا ابَالْحَسَنِ ادِّ الامانَةَ الَى الْبَرِّ وَ الْفاجِرِ فِى ما قَلَّ وَجَلَّ حَتَّى فِى الخَيْطِ وَ الَمخِيطِ ؛ اى ابوالحسن ! امانت را چه مربوط به شخص نيكوكار باشد يا بدكار ، چه كم باشد چه زياد به صاحبش برسان ، حتى در نخ و سوزن » . « 1 »\r\nعلى عليه السلام مىگويد اين سخن را پيامبر اكرم صلى الله عليه و آله ساعتى پيش از وفاتش به من فرمود و سه بار آن را تكرار كرد .\r\n\r\n\r\n","description":"","footnote":"\r\n( 1 ) . بحار الانوار ، جلد 74 ، صفحه 273 .\r\n","page_name":" 182 ","page_number":182},
  {"content":"\r\n\r\n2 - در حديث ديگرى از پيامبر اكرم صلى الله عليه و آله مىخوانيم كه فرمود : « لا ايْمانَ لِمَنْ لا امانَةَ لَهُ ؛ كسى كه امانت را رعايت نمىكند ايمان ندارد » . « 1 »\r\n3 - در حديث ديگرى از امام صادق عليه السلام آمده است : « انَّ اللَّهَ عَزَّ وَجَلَّ لَمْ يَبْعَثْ نَبِيّاً الَّا بِصِدْقِ الْحِدِيثِ وَ اداءِ الْامانَةِ الَى الْبَرِّ وَ الْفاجِرِ ؛ خداوند هيچ پيامبرى را مبعوث نكرد ، مگر اين كه راست گويى و اداء امانت نسبت به نيكوكار و بدكار جزء تعليمات او بود » . « 2 »\r\nاين تعبير نشان مىدهد كه در تمام اديان آسمانى راستى و امانت جزء مهمترين تعليمات بوده و از اصول ثابت اديان الهى شمرده مىشود .\r\n4 - از همان امام بزرگوار نقل شده كه براى آزمايش ايمان مردم فرمود : « لا تَنْظُرُوا الَى طُوْلِ رُكُوعِ الرَّجُلِ وَ سُجُودِهِ ، فَانَّ ذلِكَ شَئْىٌ اعْتادَهُ فَلَو تَرَكَهُ اسْتَوْحَشَ لِذلِكَ وَلكِنْ انْظُرُوا الى صِدْقِ حَدِيثِهِ وَ اداءِ امانَتِهِ ؛ نگاه به ركوع و سجود طولانى افراد نكنيد ( و تنها آن را نشانهء ديانت آنها ندانيد ) چرا كه اين چيزى است كه ممكن است به آن عادت كرده باشد ، و هرگاه آن را ترك كند ، نگران مىشود ولى نگاه به راست گويى و امانت آنها كنيد » . « 3 »\r\n5 - شبيه همين معنى با تعبير تكان دهنده‌ترى از رسول خدا صلى الله عليه و آله نقل شده است كه فرمود : « لاتَنْظُرُوا الَى كَثْرَةِ صَلاتِهِمْ وَ صَوْمِهِمْ وَ كَثْرَةِ الْحَجِّ وَ الْمَعْرُوفِ وَ طَنْطَنَتِهِمْ بِاللَّيْلِ وَلكِنْ انْظُرُوا الى صِدقِ الْحِدِيثِ وَ اداءِ الْامانَةِ ؛ نگاه به فزونى نماز و روزه آنها و كثرت حج و نيكوكارى آنها و سر و صدايشان در شب ( هنگام راز و نياز با خدا ) نكنيد ، بلكه نگاه به راست گويى و امانت آنها كنيد » . « 4 »\r\nهدف از اين تعبير اين نيست كه نماز و روزه و حج و انفاق ، سبك شمرده شود ، بلكه هدف آن است كه اين‌ها تنها نشانهء دين‌دارى افراد معرفى نگردد ، بلكه به دو ركن اساسى دين يعنى راستى و امانت بيشتر توجه شود .\r\n6 - امام سجاد عليه السلام در اين زمينه تعبير عجيبى دارد ؛ به شيعيانش مىفرمود :\r\n« عَلَيْكُمْ بِاداءِ الْامانَةِ فَوالَّذِى بَعَثَ مُحَمّداً صلى الله عليه و آله بِالحَقِّ نَبِيّاً لَوْ انَّ قاتِلَ ابِىَ الْحُسَيْنِ ابْنِ عَلِىٌّ عليهما السلام ائْتَمَنَنِى عَلَى السَّيْفِ الَّذِى قَتَلَهُ بِهِ لَأَدَّيْتُهُ الَيْه ؛ به شما باد به اداء امانت ، سوگند به آن\r\n\r\n\r\n","description":"","footnote":"\r\n( 1 ) . همان .\r\n( 2 ) . اصول كافى ، جلد 2 ، صفحه 104 .\r\n( 3 ) . همان ، صفحه 105 ، حديث 13 .\r\n( 4 ) . بحار الانوار ، جلد 72 ، صفحه 114 ، حديث 5 .\r\n","page_name":" 183 ","page_number":183},
  {"content":"\r\n\r\nكس كه محمد صلى الله عليه و آله را به حق پيامبر خويش قرار داد ، اگر قاتل پدرم حسين عليه السلام شمشيرى را كه با آن پدرم را شهيد كرد نزد من امانت مىسپرد ( و من امانت او را قبول مىكردم ) در امانتش خيانت نمىنمودم » . « 1 »\r\n7 - شبيه همين معنى - به تعبير ديگرى - از امام صادق عليه السلام نقل شده است كه فرمود : « انَّ ضارِبَ عَلِىٌّ بِالسَّيْفِ وَ قاتِلَه لَوْ ائْتَمَنَنِى وَ اسْتَنْصَحَنِى وَ اسْتَشارَنِى ، ثُمَّ قَبِلتُ ذلِكَ مِنْهُ ، لَادَّيْتُ الَيْهِ الْامانَةَ ؛ آن كس على عليه السلام را با شمشير زد و شهيد كرد ، هرگاه امانتى نزد من بگذارد يا نصيحتى بخواهد يا مشورتى كند ، و من از او بپذيرم ، حق امانت را بجا مىآورم » .\r\n( در نصيحت و مشورت و هم در امانت‌هاى عادى ) . « 2 »\r\n8 - از حديث ديگرى از امام صادق عليه السلام نقل شده به خوبى استفاده مىشود كه حتى مقامات عظيم پيشوايان بزرگ همچون على عليه السلام در سايه صدق الحديث و اداء الامانة بود ، امام به يكى از يارانش به نام « عبد الله بن ابى يعفور » فرمود : « انْظُرْ ما بَلَغَ بِهِ عَلِىٌ عِنْدَ رَسُولِ اللَّهِ صلى الله عليه و آله فَالْزَمْهُ ؛ نگاه كن ببين على عليه السلام كه در سايهء چه چيزى آن همه مقام نزد پيامبر اسلام صلى الله عليه و آله پيدا كرد ، آن را بشناس و رها مكن . سپس افزود : « فَانَّ عَلِيّاً عليه السلام انَّما بَلَغَ ما بَلَغَ بِهِ عِنْدَ رَسُولِ اللَّهِ بِصِدْقِ الْحَدِيثِ وَ اداءِ الْامانَةِ ؛ زيرا على عليه السلام به آن همه مقامات در نزد پيامبر صلى الله عليه و آله رسيد به خاطر راست گويى و اداى امانت بود » . « 3 »\r\n9 - در حديث ديگرى در مورد آثار مهم دنيوى امانت و خيانت از على عليه السلام مىخوانيم « الْامانَةُ تَجُرُّ الرِّزْقَ وَ الْخِيانَةُ تَجُرَّ الْفَقْرَ ؛ امانت رزق و روزى مىآورد ، و خيانت مايهء فقر است » . « 4 »\r\n10 - در حديث كوتاه و بسيار پر معنى از همان بزرگوار مىخوانيم : « رَأْسُ الْاسْلامِ الْامانَةُ ؛ رأس ( ريشه و اساس و سرچشمهء ) اسلام امانت است » . « 5 »\r\n11 - شبيه همين معنى با كمى تفاوت از لقمان حكيم نقل شده فرمود : « يا بُنَّىَّ ادِّ الْامانَةَ تَسْلُمُ لَكَ دُنْياكَ وَ آخِرَتُكَ وَكُنْ امِيناً تَكُنْ غَنِيّاً ؛ پسرم ! امانت را ادا كن تا دنيا و\r\n\r\n\r\n","description":"","footnote":"\r\n( 1 ) . همان مدرك ، حديث 3 .\r\n( 2 ) . مجموعه ورّام ، جلد 1 ، صفحه 20 .\r\n( 3 ) . اصول كافى ، جلد 2 ، صفحه 104 ، حديث 5 .\r\n( 4 ) . بحار ، جلد 78 ، صفحه 60 .\r\n( 5 ) . شرح غرر الحكم ، جلد 4 ، صفحه 47 .\r\n","page_name":" 184 ","page_number":184},
  {"content":"\r\n\r\nآخرت تو سالم باشد ، و امين باش تا غنى شوى » . « 1 »\r\n12 - اين بحث را با حديث ناب ديگرى از رسول اللّه صلى الله عليه و آله پايان مىدهيم فرمود :\r\n« لاتَزالُ امَّتِى بِخَيْرٍ ما تَحابُّوا وَ تَهادُّوا وَ ادَّوُا الْامانَةَ وَ اجْتَنِبُوا الْحَرامَ وَ وَقَّرُوا الضَّيْفَ وَ اقامُوا الصَّلاةَ وَ آتُوا الزَّكاةَ فَاذا لَمْ يَفْعَلُوا ذلِكَ ابْتَلَوا بِالْقَحطِ وَ السِّنِيْنِ ؛ امت من همواره در مسير خير و سعادتند مادام كه با يكديگر محبت كنند و به يكديگر اعتماد كنند ، و امانت را به صاحبان آن بپردازند و از حرام پرهيز كنند ، مهمان را گرامى دارند ، نماز را بر پا كنند ، و زكات را بپردازند ، و هنگامى كه چنين نكردند به قحطى و خشكسالى گرفتار مىشوند » . « 2 »\r\n* * * اين روايات كه تنها گلچينى از روايات مربوط به امانت در منابع اسلامى است ، به خوبى نشان مىدهد كه امانت چه جايگاهى در ميان تعليمات اسلامى دارد ، و خيانت تا چه حد زيانبار ، ويران گر و مايهء بدبختى و دورى از خدا است . هر يك از روايات بالا به يكى از ابعاد آثار سازنده امانت و ابعاد ويران‌گر خيانت اشاره مىكند كه تأمل و دقت در آنها چيزهاى بسيار به انسان مىآموزد .\r\n\r\nشاخه‌هاى امانت\r\nهنگامى كه سخن از امانت به ميان مىآيد غالب مردم به امانت در امور مالى توجه مىكنند ، ولى همان گونه كه در تفسير آيات با صراحت از پيشوايان اسلام نقل شده بود ، امانت معنى بسيار وسيع و گسترده‌اى دارد كه شامل تمام مواهب الهى و نعمت‌هاى خداداد مىشود .\r\nاز قرآن مجيد و اسلام و ايمان و ولايت گرفته تا كوچك‌ترين مواهب مادى و معنوى همه در مفهوم وسيع امانت درج است .\r\nاحاديثى كه مىگويد امانت موجب غنى و بىنيازى ، و خيانت موجب فقر است\r\n\r\n\r\n","description":"","footnote":"\r\n( 1 ) . معانى الاخبار ، صفحه 253 ؛ بحار الانوار ، جلد 72 ، صفحه 117 .\r\n( 2 ) . بحار الانوار ، جلد 72 ، صفحه 115 .\r\n","page_name":" 185 ","page_number":185},
  {"content":"\r\n\r\nناظر به امانت‌هاى مالى و مادى است .\r\nولى آيه و بعضى از رواياتى كه اشاره به عرضه شدن امانت به آسمان‌ها و زمين مىكند به يقين به معنى امانت مادى و مالى نيست ، بلكه فراتر از آن است ، و ناظر به امانت‌هاى معنوى مىباشد .\r\nدر حديثى از امير مؤمنان عليه السلام مىخوانيم هنگامى كه وقت نماز فرا مىرسيد حال او دگرگون مىشد ، و هنگامى كه از آن حضرت سؤال مىكردند مىفرمود : « وقت نماز رسيده همان وقت امانتى كه خداوند آن را در آسمان‌ها و زمين عرضه داشت ، و از حمل آن ابا كردند و ترسان شدند » . « 1 »\r\nدر حديثى مىخوانيم كه امام صادق عليه السلام فرمود : هنگامى كه خداوند ارواح پيغمبر صلى الله عليه و آله و فاطمه زهرا عليها السلام و ائمّهء معصومين عليهم السلام را آفريد ، سخنانى فرمود : از جمله اين كه : « وَلايَتُهُمْ امانَةٌ عِنْدَ خَلْقِى ؛ ولايت آنها امانتى است در نزد خلق من » . « 2 »\r\nاز احاديث ديگرى استفاده مىشود كه خلافت رسول اللَّه صلى الله عليه و آله امانت است . « 3 »\r\nيا اين كه نماز و زكات و حج امانت است . « 4 »\r\nو يا همسران نزد شما امانت الهى هستند . « 5 »\r\nو در نهج البلاغه در نامهء امير مؤمنان على عليه السلام به اشعث بن قيس مىخوانيم كه فرمود : « وَ انَّ عَمَلَكَ لَيْسَ لَكَ بِطُعْمَةٍ وَلكِنَّهُ فِى عُنُقِكَ امانَةً ؛ فرماندارى براى تو وسيله آب و نان نيست ، بلكه امانتى است در گردن تو » . « 6 »\r\nو نيز در حديثى از پيغمبر اكرم صلى الله عليه و آله مىخوانيم كه مجالس ( خصوصى كه اسرار در آن گفته مىشود ) امانت است . « 7 »\r\nحتى در بعضى از روايات دارد كه غسل جنابت ( به عنوان يك تكليف الهى ) امانتى است كه خداوند نزد بندگانش گذارده است . « 8 »\r\nبه هر حال امانت و خيانت را نمىتوان در عمل خاص و برنامهء معينى محدود\r\n\r\n\r\n","description":"","footnote":"\r\n( 1 ) . نور الثقلين ، جلد 4 ، صفحه 313 .\r\n( 2 ) . بحار الانوار ، جلد 26 ، صفحه 320 .\r\n( 3 ) . همان ، جلد 99 ، صفحه 175 .\r\n( 4 ) . همان ، صفحه 274 .\r\n( 5 ) . همان ، جلد 21 ، صفحه 381 .\r\n( 6 ) . نهج البلاغه ، نامه 5 .\r\n( 7 ) . المحجة البيضاء ، جلد 3 ، صفحه 327 .\r\n( 8 ) . بحار الانوار ، جلد 10 ، صفحه 181 .\r\n","page_name":" 186 ","page_number":186},
  {"content":"\r\n\r\nساخت چرا كه آثار و پىآمدهاى آن نيز تنها در بخش امانت و خيانت مالى محدود نمىشود .\r\n* * * \r\nآثار و پيامدهاى امانت و خيانت\r\nمهمترين و آشكارترين اثر امانت ، مسألهء اعتماد است .\r\nمىدانيم در زندگى اجتماعى كه اساس كار تعاون و همكارى براى مبارزه با مشكلات و بهره‌گيرى هر چه بيشتر از مواهب حيات است ، مسألهء اعتماد نقش اصلى را ايفا مىكند ، چرا كه اگر اعتماد متقابل نباشد جامعهء بشرى به جهنم سوزانى تبديل مىشود كه همه از يكديگر وحشت دارند ، و به جاى اين كه نيروها در جهت سازندگى به كار بيفتد در جهت پيشگيرى از اين وحشت به كار گرفته خواهد شد .\r\nبه تعبير ديگر جامعه انسانى بدون اعتماد متقابل ، همه چيز خود را از دست مىدهد ، هر چند همهء امكانات را در اختيار داشته باشد ، و به عكس با داشتن اعتماد متقابل همه چيز دارد ، هر چند به ظاهر فاقد امكانات باشد .\r\nپايه و اساس اين اعتماد دو چيز است : 1 - امانت 2 - صداقت . و اين كه در روايات گذشته خوانديم امانت سبب غنا و بىنيازى مىشود ، و خيانت مايهء فقر ، دليلش همان است كه در بالا آمد .\r\nو اين كه در روايات نيز آمده بود تمام انبياى الهى امانت و صداقت را در متن دستورهاى خود داشته نيز به خاطر همين است .\r\nمرحوم كلينى در كافى ماجراى جالبى در اين زمينه نقل مىكند مىگويد : مردى به نام عبد الرّحمن فرزند سيّابه ( كه از علاقه‌مندان خاص امام صادق عليه السلام بود نقل مىكند هنگامى كه پدرم از دنيا رفت ، يكى از دوستانش ، درِ خانهء ما آمد و به من تسليت گفت سپس افزود آيا پدرت چيزى براى شما باقى گذاشته است گفتم نه او كيسه‌اى كه هزار درهم در آن بود به من داد گفت از اين مال نگهدارى كن و از درآمد آن بهره‌بردارى نما ، من اين خبر را در حالى كه بسيار خوشحال بودم به مادرم گفتم ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nسپس با كمك دوستى به وسيلهء آن هزار درهم متاع‌هايى خريدم و در مغازه‌اى مشغول كسب شدم و خداوند اموال زيادى به من روزى كرد ، زمان حج فرا رسيد من به مادرم گفتم به قلب من افتاده است كه به زيارت خانه خدا بروم ، مادرم گفت : هزار درهم آن مرد را به او برگردان ، من نزد او آمدم ، امانتش را به او بازگرداندم . او گفت شايد اين مقدار كم بوده بيشتر به تو بدهم ، گفتم نه ( من از آن استفاده فراوان بردم ) ولى مىخواهم حج بروم . دوست داشتم امانتت را به تو بازگردانم .\r\nهنگامى كه مناسك حج را بجا آوردم به مدينه آمدم ، خدمت امام صادق عليه السلام رسيدم جمعيت زيادى نزد حضرت بودند ، هنگامى كه مجلس خلوت شد امام به من اشاره‌اى فرمود ، نزدش رفتم فرمود آيا نيازى دارى ؟ عرض كردم من عبد الرحمن بن سيّابه هستم . فرمود پدرت چه كرد ؟ عرض كردم مرحوم شد ، حضرت ناراحت شد و طلب آمرزش براى او كرد ، سپس فرمود : آيا چيزى براى شما گذاشته است ؟ گفتم نه فرمود پس چگونه حج كردى ؟ من ماجراى دوست پدرم را بازگو كردم ، هنوز سخنانم تمام نشده بود فرمود هزار درهم را چه كردى ؟ عرض كردم به صاحبش برگرداندم فرمود : « احسنت » آيا مايل هستى پندى به تو دهم ؟ عرض كردم فدايت شوم آرى ، فرمود : « عَلَيْكَ بِصِدْقِ الْحَدِيثِ وَاداءِ الْامانَةِ تَشْرُكُ النَّاسَ فِى امْوالِهِمْ هَكَذا - وَ جَمَعَ بَيْنَ اصابِعِهِ - ؛ بر تو باد به راست گويى و اداء امانت تا شريك مال مردم شوى اين چنين - هنگامى كه اين سخن را مىگفت انگشتان خود رابه هم جمع كرده بود و به من نشان مىداد ، يعنى مانند اين انگشتان - » .\r\nعبد الرحمن مىگويد من اين سخن ( نورانى ) را به خاطر سپردم ، و كار من به قدرى بالا گرفت كه در يك سال زكات اموال من سيصد هزار درهم شد . « 1 »\r\nما هم در دوران زندگى خود نظير اين گونه اشخاص را ديده‌ايم ، تاجر با فضيلتى در نجف اشرف بود كه معاصرين ما همه او مىشناسند ، به خاطر شهرتش به امانت‌دارى ، هر كس هر چه داشت به دست او مىسپرد ، و فكرش از هر نظر راحت\r\n\r\n\r\n","description":"","footnote":"\r\n( 1 ) . فروع كافى ، جلد 5 ، صفحه 134 . ( با كمى تلخيص ) .\r\n","page_name":" 188 ","page_number":188},
  {"content":"\r\n\r\nبود ، تا آنجا كه چون او تابعيت عراق را داشت و بسيارى از علماء و فضلا و طلاب نداشتند ، خانه‌هايى را كه مىخريدند همه به نام او مىكردند ، و شايد هنگام وفاتش بيش از پانصد خانه از افراد مختلف به نام او بود ، كه هيچ كدام با مشكلى روبرو نشدند ( رحمة اللَّه عليه ) .\r\nاز سوى ديگر هنگامى كه امانت در يك جامعه يا در يك خانواده حكم فرما شود ، مايهء آرامش فكر و روح آنها است ، زيرا در صورت احتمال خيانت همه از هم وحشت دارند و دائماً از اين نگرانند كه خيانتى نسبت به آنها صورت نگيرد ، و مال يا جان يا ناموس يا مقامشان به خطر نيفتد ، و به يقين ادامهء چنين زندگى كه افراد از يكديگر بترسند ناگوار و دردناك است واى بسا سبب بيمارىهاى جسمى و روحى فراوانى شود .\r\nاز سوى سوم امانت بسيارى از هزينه‌هاى زندگى را كم مىكند ، و سبب صرفه‌جويى در وقت و عمر و مال است ، زيرا هنگامى كه راه خيانت در محيط باز شود مديران و مسؤلان مختلف ناچارند بازرس‌ها و حسابرس‌هايى با هزينه‌هاى سنگين براى پيش‌گيرى از خيانت‌هاى احتمالى در بخش‌هاى مختلف بگمارند ، و گاه لازم مىشود نسبت به بازرس‌ها هم بازرس‌هاى ديگر كه اعمال آنها را كنترل كنند در نظر بگيرند . هر چند اين امور نيز به طور كامل نمىتواند جلو مشكلات ناشى از خيانت را بگيرد ، ولى به هر حال جلو از بين رفتن نيرو و سرمايهء زيادى را مىگيرد ، هم اكنون در جامعهء خود شاهد و ناظر مسايل دردناكى در زمينهء اسناد مالى و از ميان رفتن اعتماد و امنيت اقتصادى و به زندان افتادن افراد زيادى در اين رابطه هستيم كه اگر به جاى اينها كمى صداقت و امانت بود ، هيچگاه گرفتار اين ضايعات عظيم نمىشديم .\r\nاز سوى چهارم امانت سبب جلب محبت و پيوند دوستى در ميان افراد است ، در حالى كه خيانت عامل بسيارى از جنايات و حوادث ناگوار اجتماعى است اگر پرونده‌هاى جرائم و جنايات را ورق زنيم مىبينيم بسيارى از آنها زائيدهء خيانت‌ها است ، اگر دربارهء طلاق‌ها و جدايىها ، بحث و بررسى كنيم ، سرچشمهء بسيارى از آنها\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nرا خيانت يكى از دو همسر نسبت به يكديگر مىبينيم .\r\nدر بعضى از روايات گذشته ، اشارهء لطيفى به اين معنى شده بود آنجا كه پيامبر اكرم صلى الله عليه و آله مىفرمود : « لاتَزالُ امَّتِى بِخَيْرٍ ما تَحابُّوا وَ تَهادُوا وَ أدَّوُا الْامانَةَ وَ اجْتَنِبُوا الْحَرامَ . . . فَاذا لَمْ يَفْعَلُوا ذلِكَ ابْتِلُوا بِالْقَحْطِ وَ السِّنِين ؛ پيوسته امت من در مسير خير ( و بركت ) هستند مادام كه نسبت به يكديگر محبت دارند و كمك مىكنند و امانت را رعايت مىنمايند ، و از حرام پرهيز مىكنند . . . هنگامى كه اين كارها را ترك كنند گرفتار قحطى و خشكسالى مىشوند » . « 1 »\r\nاز سوى پنجم امانت به مفهوم گسترده كه شامل مسايل علمى نيز مىشود ، سبب پيشرفت علوم و دانش‌ها است ، دانشمندان امين و با صداقت سعى مىكنند در مطالعات و آزمايش‌هاى خود دقت به خرج دهند و آنچه را باز يافته‌اند بىكم و كاست در اختيار ديگران بگذارند ، و همين سبب پيشرفت علم و دانش است در حالى كه اگر اصل امانت از مطالعات علمى برداشته شود ، ممكن است سبب گمراهى افراد ناآگاه گردد .\r\nدر حديثى از امام صادق عليه السلام مىخوانيم كه فرمود : « كُلُّ ذِى صَناعَةٍ مُضْطَرٌّ الَى ثَلاثِ خَلالٍ يَجْتَلِبُ بِهَا الْمَكْتَسِبَ وَ هُوَ انْ يَكُونَ حاذِقاً بِعَمَلِهِ ، مُؤَدِّياً لِلْامانَةِ فِيهِ ، مُسْتَمِيلًا لِمَنْ اسْتَعْمَلَهُ ؛ هر صاحب صناعتى لازم است سه صفت داشته باشد كه به وسيلهء آنها كسب و كار خود را رونق دهد ، نخست اين كه در كارش ماهر باشد ، و امانت را در آن ادا كند ، و نسبت به كسانى كه آنها را به كار مىگيرند عطوف و مهربان باشد » . « 2 »\r\nاين نكته نيز حائز اهميت است كه امانت انسان را به صداقت و راستى دعوت مىكند همان گونه كه صداقت و راستى انسان را به سوى امانت فرا مىخواند زيرا صداقت نوعى امانت در گفتار است ، و امانت نوعى صداقت در عمل ، به اين ترتيب هر دو به يك ريشه در دو چهرهء مختلف باز مىگردند .\r\nلذا در احاديث اسلامى از امير مؤمنان على عليه السلام آمده است كه فرمود : « الْامانَةُ\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 115 .\r\n( 2 ) . همان ، جلد 75 ، صفحه 236 .\r\n","page_name":" 190 ","page_number":190},
  {"content":"\r\n\r\nتُؤدِّى الَى الصِّدْقِ ؛ امانت انسان را به صدق و راستگويى دعوت مىكند » . « 1 »\r\nو در حديث ديگرى از همان امام همام مىخوانيم : « اذا قَوِيَتِ الْامانَةُ كَثُرَ الصِّدْقُ ؛ هنگامى كه امانت تقويت شود ، صداقت فزونى مىيابد » . « 2 »\r\n* * * \r\nانگيزه‌هاى امانت و خيانت\r\nكسانى كه به سراغ خيانت مىروند ، و آن را بر امانت ترجيح مىدهند غالباً به منافع زودگذر مىانديشند ، زيرا خيانت در بسيارى از موارد منافعى كم يا زياد ، به صورت سريع و زودرس در اختيار خيانت كننده قرار مىدهد بىآنكه به زيان‌هاى هنگفت ناشى از آن بينديشند .\r\nاين افراد كه گرفتار حرص و آز و طمع هستند كمتر به عواقب خيانت مىانديشند زيرا منافع زودرس پرده بر چشم و گوش و عقل آنها مىافكند .\r\nآنها بر اثر ضعف ايمان و عدم توجه به قدرت لايزال خداوند قادر منان كه روزى را تضمين كرده ، و به امانت داران پاداش‌هاى دنيا و آخرت را وعده داده است ، چشم بر هم گذارده ، و همهء اين‌ها را به دست فراموشى سپرده و در دام خيانت گرفتار مىشوند .\r\nبنابراين سرچشمه‌هاى خيانت را مىتوان امور زير شمرد :\r\n1 - ضعف ايمان و عقيده و عدم توجه به توحيد افعالى خداوند ، و حاكميت او بر همه چيز .\r\n2 - غلبهء هوا و هوس و دنياپرستى .\r\n3 - چيره شدن حرص و آز و طمع بر انسان .\r\n4 - نينديشيدن به پيامدهاى خيانت در زندگى مادى و معنوى .\r\n5 - رها كردن تلاش و كوشش‌هاى مستمر براى رسيدن به مقصود از طريق مشروع به خاطر تنبلى و ضعف اراده .\r\n\r\n\r\n","description":"","footnote":"\r\n( 1 ) . شرح فارسى غرر ، جلد 2 ، صفحه 7 .\r\n( 2 ) . همان ، جلد 3 ، صفحه 134 .\r\n","page_name":" 191 ","page_number":191},
  {"content":"\r\n\r\nو با توجه به اين امور ، نقطهء مقابل آن كه انگيزه‌هاى امانت است روشن مىشود .\r\nامانت از ايمان و يقين به پروردگار عالم و علم و قدرت او و اعتماد به وعده‌هاى او سرچشمه مىگيرد ، امانت زائيدهء عقل و درايت و توجه به عاقبت امور و نتايج كارها است .\r\nامانت دليل بر واقع‌بينى انسان ، و رهايى او از چنگال اوهام و پندارهاى هوس‌آلود است .\r\nامانت از شخصيت بالا و والاى انسان سرچشمه مىگيرد ، چرا كه حاضر نمىشود خود را به مال و مقام و مواهب زودگذر مادى كه از طريق خيانت حاصل مىشود بفروشد .\r\nو در يك كلمه امانت مولود فهم و شعور و عقل و ايمان و اخلاص و شخصيت است . گاه مىشود كه عامل خيانت فقر و ظلم است ، و گروه‌هايى كه به حقوق مشروع خود در جامعه نمىرسند ، و به اين جهت تحت فشار فقر قرار مىگيرند ، و دست آنها به خيانت آلوده مىشود ، و به همين دليل در دستورهاى اسلامى آمده است كه براى حفظ امانت قاضى در قضاوتش بايد او را از بيت المال به طور كامل اداره كرد .\r\nامير مؤمنان على عليه السلام در عهدنامهء مالك اشتر كه عالىترين برنامهء مديريت است مىفرمايد : « وَافْسَحْ لَهُ فِى الْبَذْلِ ، ما يُزِيلُ عِلَّتَهُ ، وَتَقِلُّ مَعَهُ ، حاجَتُه الىَ النَّاسِ ، وَ اعْطِهِ مِنَ الْمَنْزِلَةِ لَدَيْكَ ما لا يَطْمَعُ فِيهِ غَيْرُهُ مِنْ خاصَّتِكَ لَيأْمَنَ بِذلِكَ اغْتِيالَ الرِّجالِ لَهُ عِنْدَكَ ، فَانْظُرْ فى ذلِكَ نَظَراً بَلِيْغاً ؛ و در بذل و بخشش به او ( قاضى ) سفرهء سخاوتت را بگستر آن‌گونه كه نيازمندىاش از ميان برود ، و حاجتى به مردم پيدا نكند ، و از نظر مقام و منزلت آن قدر مقامش را نزد خودت بالا ببر كه هيچ يك از ياران نزديكت به نفوذ كردن در او طمع نكند ، و از توطئهء اين گونه افراد نزد تو در امان باشد ، و در اين موضوع با دقت بنگر » . « 1 »\r\nاين بحث را با حديث پر معنايى از امام صادق عليه السلام پايان مىدهيم ، حديثى كه نشان مىدهد سرچشمه‌هاى خيانت بسيار متنوع است ، و براى حفظ امانت ، بايد به\r\n\r\n\r\n","description":"","footnote":"\r\n( 1 ) . نهج البلاغه ، نامهء 53 .\r\n","page_name":" 192 ","page_number":192},
  {"content":"\r\n\r\nتمام آن سرچشمه‌ها توجه كرد ، مىفرمايد : « مَنْ اؤْتُمِنَ عَلى امانَةٍ فَادّاها فَقَدْ حَلَّ الْفَ عُقْدَةٍ مِنْ عُنُقِهِ مِنْ عُقَدِ النَّارِ ، فَبادِرُوا بِاداءِ الْامانَةِ ، فَانَّ مَنْ اؤْتُمِنَ عَلى امانَةٍ وَكَّلَ بِهِ ابْلِيسُ مِأَةَ شَيْطانٍ مِنْ مَرَدَةِ اعْوانِهِ لِيُضِلُّوهُ وَ يُوَسْوِسوا الَيْهِ حَتّى يُهْلِكُوهُ الَّا مَنْ عَصَمَه‌ُاللَّهُ عَزَّ وَ جَلَّ ؛ هر كس امانتى به او سپرده شود و آن را ادا كند هزار گره از گره‌هاى آتش دوزخ از گردن او گشوده است ، پس در اداى امانت تعجيل كنيد ، چرا كه هر امانتى به كسى بسپارند ابليس يك صد نفر از شياطين از دستيارانش را مأمور او مىكند تا او را گمراه سازند ، و در دل او وسوسهء خيانت كنند تا هلاكش كنند مگر كسى كه خداوند متعال او را حفظ كند » . « 1 »\r\n\r\nراه پيش‌گيرى و درمان\r\nپرورش روح امانت در افراد و پيش‌گيرى از خيانت جز در سايهء تقويت مبانى ايمان امكان‌پذير نيست ، زيرا همان گونه كه در بحث گذشته آمد ، يكى از ريشه‌هاى عمدهء خيانت شرك و عدم اعتقاد كامل به قدرت پروردگار و رازقيّت او است . افراد ضعيف الايمان به گمان اين كه اگر دست به خيانت نيالايند در زندگى عقب مىمانند ، و منافع آنها تأمين نمىشود ، تن به ذلّت خيانت مىدهند اما هنگامى كه پايه‌هاى ايمان تقويت شد ، توكل و اعتماد بر خدا ، و اطمينان به وعده‌هاى تخلف‌ناپذير او سبب مىشود كه راه انحراف شرك را براى وصول به مواهب زندگى نپيمايد .\r\nاز سويى ديگر چون يكى از عوامل مهم خيانت ، نياز است بايد تا آنجا كه مىشود نيازهاى معقول و مشروع كسانى را كه تحت مديريت انسان قرار دارند برآورده كنند مبادا نيازشان سبب شود كه زنجير طلايى امانت را پاره كنند و به خيانت روى آورند .\r\nاز سوى سوم توجه به عواقب شوم خيانت در دنيا و آخرت ، و رسوايىها و محروميت‌هاى ناشى از آن ، و سرافكندگى در برابر خلق و خالق و گرفتار شدن در چنگال فقرى كه انسان از آن مىگريزد ، به يقين از عوامل باز دارنده و از اسباب پيشگيرى و درمان خيانت است .\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 114 .\r\n","page_name":" 193 ","page_number":193},
  {"content":"\r\n\r\nانسان هنگامى كه به ياد اين نصيحت لقمان به فرزند دلبندش مىافتد كه مىگفت « يا بُنَّىَّ ادِّ الْامانَةَ تَسْلُمُ لَكَ دُنْياكَ وَ آخِرَتُكَ وَكُنْ امِيناً تَكُنْ غَنِيّاً ؛ فرزندم امانت را ادا كن تا دنيا و آخرتت سالم باشد ، و امين باش تا غنى شوى » . « 1 » با تمام وجودش تشويق مىشود كه به سوى اين فضيلت اخلاقى يعنى امانت حركت كند ، و از خيانت بگريزد .\r\nاگر به اين نكته توجه كنيم كه به گفته امير مؤمنان على عليه السلام : « رَأْسُ الْكُفْرِ الْخِيانَةُ ؛ سر رشتهء كفر خيانت است » . « 2 » و در جاى ديگر فرمود : « رَأْسُ النِّفاقِ الْخِيانَةَ ؛ سر رشته نفاق خيانت است » . « 3 » و در جاى ديگر فرمود : « جانِبِ الْخِيانَةَ فَانَّها مُجانِبَةُ الْاسْلامَ ؛ از خيانت كناره‌گيرى كنيد كه سبب كناره‌گيرى از اسلام است » . « 4 » از خيانت وحشت خواهيم كرد ، و به عظمت اين گناه كه با كفر و نفاق و دورى از اسلام برابرى مىكند آشنا مىشويم ، و اين عامل بازدارندهء مهمى است .\r\nهنگامى كه به اين حديث تكان دهنده گوش فرا دهيم كه بنيان‌گذار اسلام پيامبر اكرم صلى الله عليه و آله فرمود : « ارْبَعٌ لا تَدْخُلُ بَيْتاً واحِدَةٌ مِنْهُنَّ الَّا خَرِبَ وَ لَمْ يَعْمُرْ بِالْبَرَكَةِ الْخِيانَةُ وَ السِّرِقَةُ وَ شُرْبُ الْخَمْرِ وَ الزِّنا ؛ چهار چيز است كه اگر يكى از آنها در خانه‌اى وارد شود ، ويران مىگردد ، و هرگز بركات الهى آن را آباد نخواهد كرد ، خيانت ، سرقت ، شرب خمر ، و زنا » « 5 » به خطر خيانت به امانت ، بيشتر پى مىبريم .\r\nبديهى است جامعه‌اى نيز كه يكى از اين چهار چيز يا همهء آن‌ها در آن وارد شود ، مشمول همين حكم است ، ويران مىگردد و از بركت خالى مىشود .\r\n* * * اين نكته نيز قابل دقت است همان گونه كه امانت داران بايد در امانت خيانت نكنند ، امانت‌گذاران نيز بايد به هوش باشند كه امانت خويش را به دست چه كسى\r\n\r\n\r\n","description":"","footnote":"\r\n( 1 ) . ميزان الحكمه ، جلد 1 ، صفحه 215 .\r\n( 2 ) . همان .\r\n( 3 ) . غرر الحكم .\r\n( 4 ) . همان .\r\n( 5 ) . بحار الانوار ، جلد 76 ، صفحه 125 .\r\n","page_name":" 194 ","page_number":194},
  {"content":"\r\n\r\nمىسپرند ، اگر كسى امانتش را به دست انسان بد سابقه‌اى بسپارد ، و او در امانت خيانت كند ، بايد خويشتن را ملامت كند . در حديثى از پيامبر اكرم صلى الله عليه و آله مىخوانيم :\r\n« مَنِ اْئَتَمَنَ غَيْرَ امِينٍ فَلَيْسَ لَهُ عَلَى اللَّهِ ضِمانٌ لِانَّه قَدْ نَهَاهُ انْ يَأْتَمِنَهُ ؛ كسى كه امانت خويش را به غير امين بسپارد ، خدا ضامن حفظ آن نيست ، زيرا خدا او را از سپردن امانت به چنين كسى نهى كرده است » . « 1 »\r\nامام باقر عليه السلام مىفرمايد : « مَنِ ائِتْمَنَ غَيْرَ مُؤْتَمَنٍ فَلا حُجَّةَ لَهُ عَلَى اللَّهِ ؛ كسى كه فرد غير امين را امين بشمرد ( و امانتش را به او بسپارد ، مال خود را ضايع كرده ) و حجتى در برابر پروردگار ندارد » . « 2 »\r\nبنابراين بر تمام مديران جامعهء اسلامى لازم است كه به هوش باشند ، مبادا پست‌ها و مقامات مختلف حكومت را كه مهم‌ترين امانت‌هاى الهى هستند ، به دست افراد خائن بسپارند ، كه هم دنياى خويش را تباه مىكنند و هم دين خود را ، و در پيشگاه خدا مسؤوليت سنگينى دارند .\r\n\r\nامانت و خيانت در بيت‌المال\r\nامانت همه جا مطلوب است ولى از ديدگاه اسلام در اموال عمومى و سرمايه‌هاى معنوى و مادى كه تعلق به جامعه دارد ، نه به شخص خاصى ، داراى تأكيد بيشترى است فلسفه آن نيز روشن است ، زيرا اولًا گروهى چنين مىپندارند ، چون اين سرمايه‌ها تعلق به عموم دارند ، آنها آزادند هرگونه مىخواهند در آن عمل كنند ، و ثانياً اگر خيانت در اموال عمومى و بيت‌المال رايج شود نظام جامعه از هم گسيخته خواهد شد ، و چنين جامعه‌اى هرگز روى سعادت نمىبيند .\r\nبراى پى بردن به اهميت اين موضوع كافى است كه داستان « حديدهء مُحْماة » را بار ديگر به خاطر بياوريم آنجا كه عقيل برادر امير مؤمنان على عليه السلام تقاضا كرده بود كمى بر سهميه او از گندم بيت‌المال بيفزايد ، و ضابطهء عدالت بين مسلمين را به خاطر رابطهء برادرى كمى تغيير دهد ، على عليه السلام آهنى را در آتش گذارد ، و نزديك\r\n\r\n\r\n","description":"","footnote":"\r\n( 1 ) . همان ، جلد 106 ، ص 179 .\r\n( 2 ) . فروع كافى ، جلد 5 ، صفحه 299 .\r\n","page_name":" 195 ","page_number":195},
  {"content":"\r\n\r\nدست او برد ، فرياد عقيل بلند شد ، و امام با عصبانيت فرمود : « يا عقيل اتَئِنُّ مِنْ حَدِيْدَةٍ احْماها انْسانُها لِلَعِبِهِ وَ تَجُرُّنِى الى نارٍ سَجَرَها جَبَّارُها لِغَضَبِهِ ؛ اى عقيل از آهن تفتيده‌اى كه انسانى آن را به بازى سرخ كرده ( و نزديك دست تو آورده ) ناله مىكنى ، اما مرا به سوى آتشى مىكشانى كه خداوند جبار با شعلهء خشم و غضبش آن را برافروخته ؟ » . « اتَئِنُّ مِنْ الْاذَى وَ لا ائِنُّ مِنْ لَظَى ؛ آيا تو از اين ناراحتى مختصر مىنالى و من از آن آتش سوزان ننالم ؟ » . « 1 »\r\nو در جاى ديگر در يك سخن تكان دهنده هنگامى كه عطايايى را كه عثمان بىحساب و كتاب از بيت‌المال به اقوام و بستگانش داده بود ، به بيت‌المال باز گردانيد فرمود : « وَاللَّهِ لَوْ وَجَدْتُهُ قَدْ تُزُوِّجَ بِهِ النِّساءُ وَ مُلِكَ بِهِ الْاماءُ لَرَدَدْتُهُ ، فَانَّ فِى الْعَدْلِ سَعَةً ، وَ مَنْ ضاقَ عَلَيْهِ الْعَدْلُ فَالْجَوْرُ عَلَيْهِ اضْيَقُ ؛ به خدا سوگند اگر آنها را ( آنچه از عطاياى عثمان ) بيهوده از بيت‌المال مسلمين به اين و آن بخشيده شده بيابم ، به بيت‌المال باز مىگردانم ، هر چند مهر و كابين زنان شده باشد ، و يا كنيزانى را با آن در اختيار گرفته باشند ، چرا كه عدالت سبب گشايش و پيشرفت جامعه است ، و آن كس كه عدالت بر او گران آيد تحمل جور ، بر او گران‌تر است » . « 2 »\r\nو هنگامى كه به آن حضرت پيشنهاد كردند براى پيشرفت كار حكومتت ( حد اقل در آغاز كار ) براى افراد صاحب نفوذ امتيازى در عطاياى بيت المال قايل باشد ، امام از اين پيشنهاد خشمگين شد و فرمود : « اتَأْ مُرُونِّى انْ اطْلُبَ النَّصْرَ بِالْجَوْرِ فِيمَنْ وُلِّيْتُ عَلَيْهِمْ واللَّهِ لا اطُورُ بِهِ ما سَمَرَ سَمِيرٌ وَ ما امَّ نَجْمٌ فِى السَّماءِ نَجْماً ، لَوْ كانَ الْمالُ لِى لَسَوَّيْتُ بَيْنَهُمْ فَكَيْفَ وَ انَّما الْمالُ مالُ اللَّهِ ؛ آيا به من دستور مىدهيد كه براى پيروزى خود از جور و ستم در حق كسانى كه بر آنها حكومت مىكنم استفاده كنم ؟ به خدا سوگند تا زنده‌ام و شب و روز برقرار است و ستارگان آسمان در پى هم طلوع و غروب مىكنند ، هرگز به چنين كارى دست نمىزنم ، اگر اين اموال از خودم بود ، به طور مساوى در ميان آنها تقسيم مىكردم ( و عدالت را رعايت مىنمودم ) تا چه رسد به اين كه اين اموال ، اموال خدا است ( و متعلق به بيت المال است ) » . « 3 »\r\n\r\n\r\n","description":"","footnote":"\r\n( 1 ) . نهج البلاغه ، خطبهء 224 .\r\n( 2 ) . نهج البلاغه ، خطبهء 15 .\r\n( 3 ) . همان ، خطبه 126 .\r\n","page_name":" 196 ","page_number":196},
  {"content":"\r\n\r\nحتى گاه نزديك‌ترين دوستان خود را در مورد خيانت در بيت‌المال تهديد مىكرد تا ديگران به حساب خود برسند ، و بدانند اين مسأله بسيار جدى است . در همين رابطه در نامه‌اى كه امير مؤمنان على عليه السلام به بعضى از فرمانداران كشور اسلامى كه از آشفته بودن جامعه اسلامى به خاطر بروز پاره‌اى از جنگ‌ها سوء استفاده كرده و اموال بيت‌المال را به غارت برده بود مىنويسد : « فَاتَّقِ اللَّهَ وَارْدُوْ الى هؤلاءِ الْقَومِ امْوالَهُمْ ، فَانَّكَ انْ لَمْ تَفْعَلْ ثُمَّ امْكَنَنِى اللَّهُ مِنْكَ لَاعْذِرَنَّ الَى اللَّهِ فِيكَ وَ لَاضْرِبَنَّكَ بِسَيفىَ الَّذِى ما ضَرُبْتُ بِهِ احَداً الّا دَخَلَ النَّارَ ، وَ وَاللَّهِ لَوْ انَّ الْحَسَنَ وَ الْحُسَيْنَ فَعَلا مِثْلَ الَّذِى فَعَلْتَ ما كانَتْ لَهُما عِنْدِى هَوادَةٌ ، وَ لا ظَفِرا مِنِّى بِأِرادَةٍ حَتَّى آخُذَ الْحَقَّ مِنْهُما ؛ از خدا بترس و اموال مردم ( اموال بيت المال ) را به آنها بازگردان كه اگر اين كار را نكنى و خداوند مرا بر تو مسلط سازد وظيفه‌ام را در برابر خدا دربارهء تو انجام خواهم داد ، و با اين شمشيرم كه هيچ كس را با آن نزدم مگر اين كه داخل دوزخ شد به تو خواهم زد ، به خدا سوگند اگر حسن و حسين كارى همانند تو انجام دهند ، هيچ پشتيبانى و هواخواهى از سوى من نخواهند داشت ، و در ارادهء من تأثير نمىكند ، تا آن زمان كه حق را از آنها بستانم » . « 1 »\r\nمىدانيم پيامبر اسلام صلى الله عليه و آله به هنگام فتح مكه به تمام مجرمان و جنايت كاران قريش و غير قريش كه قريب بيست سال بر ضد آن حضرت و يارانش توطئه كردند و خون‌هاى زيادى از مسلمانان را ريختند ، فرمان عفو عمومى داد ، فرمانى كه اثر بسيار مطلوبى در جلب و جذب مردم مكه به اسلام داشت ، و آن روز را روز مرحمت و عفو و بخشش نام گذاشت ، با اين حال چند نفر را از اين عفو عمومى استثنا فرمود و دستور داد هر كجا آنها را بيابند به قتل برسانند ، يكى از آنها ابن خطل بود ، و گناهش اين بود كه هنگامى كه اسلام آورد و به مدينه هجرت كرد پيامبر صلى الله عليه و آله او را مأمور جمع‌آورى زكات كرد ، و كسى از طايفهء خزاعه را همراه او فرستاد ، او مقدار قابل ملاحظه‌اى زكات جمع‌آورى كرد ، ولى رفيقش را كشت ، و اموال را با خود برداشت و به مكه برگشت هنگامى كه قريش سؤال كردند چرا برگشتى ؟ گفت : آيينى بهتر از آيين شما نيافتم و كنيزان خواننده‌اى داشت ، و اشعارى در هجو پيامبر صلى الله عليه و آله\r\n\r\n\r\n","description":"","footnote":"\r\n( 1 ) . نهج البلاغه ، نامهء 41 .\r\n","page_name":" 197 ","page_number":197},
  {"content":"\r\n\r\nمىگفت و به آنها مىداد تا به آواز بخوانند و جلساتى تشكيل مىداد و بت‌پرستان در آن شركت مىكردند و در آن مجلس آواز مىخواندند و شراب مىنوشيدند ، و از آنجا كه اين مرد وقاحت و بىشرمى را به حدّ نهايت رسانده بود ، و خيانت در بيت‌المال سبب ارتداد او و بازگشت به بت‌پرستى و هتك و توهين نسبت به اسلام و پيامبر صلى الله عليه و آله شده بود چنين دستورى را دربارهء او صادر كرد ، او به پرده‌هاى كعبه پناه برد ( از آنجا كه كعبه پناهگاه اين گونه جنايتكاران نيست ) او را بيرون كشيدند و كشتند . « 1 »\r\nاين تعبيرات شديد و سخنان تكان دهنده نشان مىدهد علىرغم اين كه گروهى از مردم خيانت به بيت‌المال مسلمين را سهل و ساده مىشمردند ، از بزرگترين خيانت‌ها و كيفر آن از شديدترين كيفرها است .\r\nاين سخن را با اشاره به ماجرايى از زمان رسول خدا صلى الله عليه و آله كه اهميت فوق العادهء بيت‌المال را نشان مىدهد پايان مىدهيم ، جريان از اين قرار است كه هنگام بازگشت رسول خدا صلى الله عليه و آله از خيبر به سرزمين وادى القرى رسيدند ، و با آن حضرت غلامى بود كه رفاعة بن زيد او را به حضرت هديه داده بود ، مسلمانان در آنجا توقف كردند ، و آن غلام ( كه طبق بعضى از روايات مِدْعَم نام داشت ) مشغول پياده كردن وسايل سفر پيامبر صلى الله عليه و آله از شتر بود كه ناگهان تيرى از ناحيه دشمن به سوى او پرتاب شد ، و او را شهيد كرد ، اصحاب ( ضمن تأسّف بر اين حادثه ) گفتند « بهشت بر او گوارا باد » پيامبر صلى الله عليه و آله فرمود : نه ، سوگند به كسى كه جان محمد صلى الله عليه و آله در دست او است اكنون آن لباس در تنش در آتش دوزخ مىسوزد ، همان لباسى كه روز خيبر از غنايم مسلمين به خيانت برده بود ، اصحاب تعجب كردند ، و سخت تحت تأثير قرار گرفتند ، يكى از ياران پيامبر صلى الله عليه و آله آن را شنيد و خدمتش رسيد ، عرض كرد اى رسول خدا من هم دو بند كفش را از غنايم بردم ، فرمود : همانند آن بند كفش در آتش دوزخ براى تو بريده مىشود . « 2 »\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، جلد 18 ، صفحه 14 و 15 .\r\n( 2 ) . سيرهء ابن هشام ، جلد 3 ، صفحه 353 .\r\n","page_name":" 198 ","page_number":198},
  {"content":"\r\n\r\n7\r\n\r\nصدق و راستى\r\n\r\nاشاره\r\nاين صفت يكى از بارزترين نشانه‌هاى شخصيت هر انسانى است ، و هنگامى كه با امانت همراه شود و به عنوان راستى و درستى مطرح گردد ، مجموعهء شخصيت انسان را نشان مىدهد به گونه‌اى كه نمىتوان نام انسان واقعى را بر كسى كه از اين دو بىبهره است گذاشت .\r\nاين دو ريشهء مشتركى دارند ، زيرا راستگويى چيزى جز امانت در گفتار ، و امانت چيزى جز صداقت در عمل نيست و به همين دليل در كلمات پيشوايان اسلام ، صدق الحديث و اداء الامانة با هم ذكر شده است ، همان گونه كه در گفتگوهاى عادى نيز راستى و درستى را با هم مىآورند .\r\nدر كنار اين صفت صفات ممتاز ديگرى است كه در واقع لازم و ملزوم يكديگرند چه اينكه راستگويان غالباً افرادى شجاع ، صريح اللّهجه ، كم طمع ، با اخلاص و دور از حب و بغض‌هاى افراطى و تعصبند ، در حالى كه دروغگويان معمولًا افرادى ترسو ، رياكار ، متعصب و لجوج ، طمّاع و يا گرفتار حب و بغض‌هاى غلط مىباشند .\r\nافراد راستگو در زندگى خود پايبند به اصولى هستند ، در حالى كه دروغگويان ابن الوقت و منافقند .\r\nدر يك كلمه مىتوان گفت : راستى و درستى دو كليد براى كشف باطن اشخاص از جنبه‌هاى مختلفند ، و لذا همان گونه كه در بحث روايات خواهد آمد در كلمات\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمعصومين عليهم السلام اين دو را وسيلهء آزمون افراد قرار داده‌اند كه اگر مىخواهيد خوبى و بدى كسى را بشناسيد ، او را در مسألهء راست گويى و اداى امانت ، به آزمايش بگذاريد .\r\nبا اين اشاره به سراغ آيات قرآن و روايات اسلامى در زمينهء صدق و راستى مىرويم . از انگيزه‌ها و نتيجه‌هاى اين صفت و ساير امور مربوط به آن سخن مىگوييم و سپس به بحث دربارهء دروغ و آثار آن مىپردازيم .\r\nدر قرآن آيات زيادى دربارهء اهميت صدق و راستى وارد شده كه آيات زير گلچينى از آنها است .\r\n1 - قالَ اللَّهُ هذا يَومُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِى مِنْ تَحْتِهَا الْانْهارُ خالِدِينَ فِيهَا ابَداً رِضىَ اللَّهُ عَنْهُمْ وَ رَضُوا عَنْهُ ذلِكَ الْفَوزُ الْعَظِيمُ . ( مائده - 119 )\r\n2 - يا ايُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ . ( توبه - 119 )\r\n3 - . . . لِيَجْزِىَ اللَّهُ الصَّادِقِينَ بِصِدْقِهِمْ وَ يُعَذِّبَ المُنافِقِينَ انْ شاءَ أَوْ يَتُوبَ عَلَيْهِمْ انَّ اللَّهَ كانَ غَفُوراً رَحِيماً . ( احزاب - 24 )\r\n4 - انَّ الْمُسْلِمِينَ وَ الْمُسْلِماتِ وَ الْمُؤمِنِينَ وَ الْمُؤمِناتِ وَ الْقانِتِينَ وَ الْقانِتاتِ وَ الصَّادِقِينَ وَ الصَّادِقاتِ . . . اعَدَّ اللَّهُ لَهُمْ مَغْفِرَةً وَ اجراً عَظِيماً . ( احزاب - 35 )\r\n5 - طاعَةٌ وَ قَوْلٌ مَعْرُوفٌ فَاذا عَزَمَ الْأَمْرُ فَلَوْ صَدَقُوا اللَّهَ لَكانَ خَيراً لَهُمْ . ( محمد - 21 )\r\n6 - وَ لَقَدْ فَتَنَّا الَّذِى مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ . ( عنكبوت - 3 )\r\n* * *\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nترجمه\r\n1 - خداوند مىگويد : « امروز روزى است كه راستى راستگويان ، به آنها سود مىبخشد ، براى آنها باغهايى از بهشت است كه نهرها از زير ( درختان ) آن مىگذرد و تا ابد ، جاودانه در آن مىمانند ، هم خداوند از آنها خشنود است ، و هم آنها از خدا خشنودند اين ، رستگارى بزرگ است ! »\r\n2 - اى كسانى كه ايمان آورده‌ايد ! از ( مخالفت فرمان ) خدا بپرهيزيد و با صادقان باشيد .\r\n3 - هدف اين است كه خداوند صادقان را به خاطر صدقشان پاداش دهد ، و منافقان را هرگاه اراده كند عذاب نمايد يا ( اگر توبه كنند ) توبهء آنها را بپذيرد ، چرا كه خداوند آمرزنده و رحيم است .\r\n4 - به يقين مردان مسلمان و زنان مسلمان ، مردان با ايمان و زنان با ايمان ، مردان مطيع فرمان خدا و زنان مطيع فرمان خدا ، مردان راستگو و زنان راستگو . . . خداوند براى همهء آنان مغفرت و پاداش عظيمى فراهم ساخته است .\r\n5 - ( ولى ) اطاعت و سخن سنجيده براى آنان بهتر است ، و اگر هنگامى كه فرمان جهاد قطعى مىشود به خدا راست گويند ( و از در صدق و صفا درآيند ) براى آنها بهتر مىباشد !\r\n6 - ما كسانى را كه پيش از آنان بودند آزموديم ( و اينها را نيز امتحان مىكنيم ) ، بايد علم خدا درباره كسانى كه راست مىگويند و كسانى كه دروغ مىگويند تحقق يابد ! .\r\n\r\nتفسير و جمع‌بندى\r\nتعبيراتى كه در قرآن مجيد دربارهء اهميت راستگويى و صدق آمده تعبيرات كم‌نظير يا بىنظيرى است ، از جمله تعبيرى است كه در نخستين آيه مورد بحث آمده كه بعد از گفتگوى مشروحى دربارهء انحراف مسيحيان از توحيد و سؤال خداوند از حضرت مسيح عليه السلام در روز قيامت دربارهء اين انحراف و تبرئه مسيح عليه السلام خودش را از اين اتّهام ، خداوند مىفرمايد : اين روزى است ك راستى و صدق راست گويان به آنها سود مىبخشد ( قالَ اللَّهُ هذا يَومُ يَنْفَعُ الصَّادِقِينَ صِدْقُهُمْ ) .\r\nاشاره به اين كه راستى و صدق آنها در دنيا ، در روز قيامت به يارى آنها مىشتابد\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو سبب نجاتشان مىشود ( نه اين كه صدق آنها در قيامت سبب نجات است چرا كه قيامت داراى تكليف نيست ) .\r\nسپس در ادامهء اين سخن به پاداش آنها اشاره كرده مىافزايد براى آنها باغ‌هايى از بهشت كه از زير درختانش نهرها جارى است ، جاودانه در آن خواهند ماند و هم خداوند از آنها راضى و هم آنها از خدا راضى و خشنودند ، و اين پيروزى و رستگارى بزرگى است ( لَهُمْ جَنَّاتٌ تَجْرِى مِنْ تَحْتِهَا الْانْهارُ خالِدِينَ فِيها ابَداً رَضِىَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ العَظِيمُ ) .\r\nاز يك سو بهشت با آن مواهبش و جاودانه بودنش ، و از سوى ديگر رضايت و خشنودى خداوند ، و تعبير به فوز عظيم ( رستگارى بزرگ ) به خوبى نشان مىدهد كه مقام صادقان تا چه حد و الا است ، و شايد اين به خاطر آن است ، كه تمام اعمال نيك را مىتوان در عنوان صدق و راستى خلاصه كرد ، و يا به تعبير ديگر كليد آنها صداقت و راستگويى است .\r\nبديهى است خدا از هر كس خشنود باشد هر چه از او بخواهد به او مىدهد ، و طبيعى است هنگامى كه انسان به تمام خواسته‌هايش برسد خشنود خواهد شد بنابراين خشنودى خدا سبب خشنودى او مىشود ، و اين خشنودى متقابل نعمتى است كه هيچ نعمتى به پاى آن نمىرسد . و موهبتى كه نصيب صادقان و راستگويان مىشود .\r\nاين تعبير ( رَضِىَ اللَّهُ عَنْهُمْ وَ رَضُوا عَنْهُ ) در چهار مورد در قرآن مجيد آمده كه دقت در آنها عظمت مفهوم آن را نشان مىدهد ، در يك جا سخن از مهاجران و انصار و تابعين است ، در جايى ديگر ، سخن از حزب الله است ، و در مورد سوم سخن از خَيرُ البَرِيّه ( بهترين انسان‌ها ) است ، و در آيهء مورد بحث سخن از صادقان است ، و نشان مىدهد صادقان حِزبُ اللّه ، وَ خَير البريّه و در زمرهء مهاجران و انصار و تابعين محسوب مىشوند .\r\n* * *\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nدر دومين آيه جميع مؤمنان را مخاطب قرار داده و دستور مىدهد تقواى الهى را پيشه كنند و همواره با صادقان باشند ( يا ايُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الْصادِقِينَ ) .\r\nبا توجه به اين كه اين گونه خطاب‌ها كه اصطلاحاً از آنها تعبير به خطابات مشافهه مىشود ، تمام مؤمنان را در هر زمانى و در هر مكانى شامل مىشود ، روشن مىگردد كه بودن در كنار صادقان وظيفه‌اى است براى همگان در هر زمان و در هر مكان و دليل بر اين است كه براى اين كه بتوانند راه پرپيچ و خم تقوا را بدون انحراف و اشتباه طى كنند ، بايد همراه صادقان گام بردارند .\r\nدر اين كه منظور از صادقين در آيه چه كسانى هستند ، تفسيرهاى مختلفى براى آن ذكر شده است .\r\nبعضى آن را به پيامبر اسلام و يارانش تفسير كرده‌اند ، و بعضى آن را به كسانى كه داراى صدق نيت و درستى در عقايد و اعمال بوده‌اند ، و هرگز از او جدا نشدند ، و بعضى تفسيرهاى ديگرى براى آن ذكر كرده‌اند .\r\nولى مراجعه به ساير آيات قرآن ، اين آيه را تفسير مىكند . در آيهء 15 حجرات مىخوانيم « انَّما الْمُوْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِامْوالِهِمْ وَ انْفُسِهِمْ فِى سَبِيلِ اللَّهِ اولئِكَ هُمُ الصَّادِقُونَ ؛ مؤمنان كسانى هستند كه به خدا و پيامبرش ايمان آورده سپس شك و ترديدى به خود راه نداده‌اند ، و با اموال و جان‌هاى خود در راه خدا جهاد كرده‌اند ، اين‌ها صادقانند » .\r\nدر اين آيه صادقان با اوصاف والائى مانند ايمان خالى از هرگونه شك و ترديد و جهاد با جان و مال در راه خدا ، توصيف شده‌اند .\r\nو در آيهء 8 سورهء حشر يكى از مصاديق بارز آنها را مهاجرانى ذكر مىكند كه اموال و خانه‌هاى خود را رها كرده و براى جلب رضاى خدا هجرت كرده‌اند ، و پيوسته به يارى دين خدا و فرستادهء او ، پيغمبر اسلام صلى الله عليه و آله شتافتند .\r\nو در آيهء 117 سوره بقره آنها را به اوصاف مهم ديگرى از قبيل ايمان به خدا و روز قيامت و فرشتگان و كتب آسمانى و پيامبران و همچنين انفاق بهترين اموال\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nخود در راه خدا و اقامهء نماز و اداء زكات و وفاى به عهد و شكيبايى در مشكلات و در هنگام جهاد ، توصيف مىكند .\r\nاز مجموع اين اوصاف به خوبى مىتوان نتيجه گرفت كه صادقان فقط صادقان در سخن و كلام نيستند ، بلكه صدق در ايمان و عمل و در طريق ايثار و جان فشانى و اطاعت پروردگار نيز در برنامهء آنها است ، گرچه اين مفهوم ، مفهوم وسيعى است ، ولى نمونهء كامل و اتمّ آنها معصومانند .\r\nلذا در رواياتى كه از طرق اهل بيت و اهل سنت نقل شده مىخوانيم كه اين آيه تفسير به على بن ابى طالب و يارانش ، يا تفسير به على بن ابى طالب و اهل‌بيتش شده است .\r\nعلّامه ثعلبى در تفسير خود از ابن عباس نقل مىكند كه گفت « مع الصّادقين يعنى مع على بن ابىطالب و اصحابه » . « 1 »\r\nگروه ديگرى از علماى اهل سنت مانند علّامه گنجى در كفاية الطالب ، و سبط بن جوزى در تذكره ، نيز همين معنى را نقل كرده‌اند . با اين تفاوت كه به جاى اصحاب ، اهل بيت آمده ، و در ذيل آن مىخوانيم : « قالَ بْنُ عباس : عَلِىٌّ سَيِّدُ الصَّادِقين ؛ ابن عباس گفت : على عليه السلام سيد و سرور صادقان است » . « 2 »\r\nدر رواياتى نيز از جابر بن عبد اللَّه انصارى از امام باقر عليه السلام مىخوانيم كه در تفسير اين آيه فرمود : « اى آل محمّد ؛ منظور آل محمّد صلى الله عليه و آله است » . « 3 »\r\nبسيارى از مفسران از مطلق بودن آيه چنين استفاده كرده‌اند كه اين دستور شامل همهء مسلمان‌ها در هر زمان و مكان مىشود ، و از آنجا كه صادق مطلق امام معصوم عليه السلام است ، دلالت مىكند كه در هر زمان بايد پيشواى معصوم عليه السلام وجود داشته باشد . ( و تعبير به صيغهء جمع - صادقين - به خاطر مجموع مخاطبان در تمام زمان‌ها است ) .\r\nنتيجه اين كه همهء ما موظّفيم كه هميشه با صادقان باشيم ، صادقانى كه\r\n\r\n\r\n","description":"","footnote":"\r\n( 1 ) . احقاق الحق ، جلد 3 ، صفحه 297 .\r\n( 2 ) . همان مدرك .\r\n( 3 ) . تفسير نور الثقلين ، جلد 2 ، صفحه 280 .\r\n","page_name":" 204 ","page_number":204},
  {"content":"\r\n\r\nاوصافشان در آيات بالا آمد ، و نمونهء اتمّ آن پيشوايان معصوم عليهم السلام است .\r\n* * * در سومين آيه جزا و پاداش قيامت را در ارتباط با مسألهء صدق و راستى شمرده و صادقان را در برابر منافقان قرار داده است و بعد از شرح حال مؤمنان راستين به آنهايى كه شربت شهادت نوشيدند و گروه ديگرى كه در انتظار جهاد و شهادت بودند مىفرمايد : هدف اين است كه خداوند صادقان را به خاطر صدقشان پاداش دهد ، و منافقان را اگر اراده كند ، عذاب نمايد و يا ( هرگاه توبه كنند و بازگردند ) ببخشد و توبهء آنها را بپذيرد كه خداوند غفور و رحيم است ( لِيَجْزِىَ اللَّهُ الصَّادِقِينَ بِصِدْقِهِمْ وَ يُعَذِّبَ المُنافِقِينَ انْ شاءَ اوْ يَتُوبَ عَلَيْهِمِ انَّ اللَّهَ كانَ غَفُوراً رَحِيماً ) .\r\nبه اين ترتيب پاداش‌هاى عظيم معنوى و مادى بهشت در انتظار صادقان است ؛ صادقان در گفتار و رفتار و عقيده ، و آنها كه از دائره صدق پا بيرون مىنهند در درّهء نفاق سقوط مىكنند .\r\n دانى ز چه رو سرو روان سرسبز است * پيوسته چرا به دوستان سرسبز است \r\n چون مذهب او است راستى در همه وقت * بر طرف چمن هميشه زان سرسبز است \r\n* * * در چهارمين آيه به ده گروه بشارت مغفرت و پاداش عظيم مىدهد و چهارمين آنها را صادقين و صادقات ( مردان راستگو و زنان راستگو مىشمرد ) يعنى بعد از اسلام و ايمان و اطاعت فرمان خدا سخن از صدق و راستى به ميان مىآورد و نشان مىدهد كه تا چه حد اين فضيلت اخلاقى چه در مردان و چه در زنان واجد اهميت است . حديث معروف نبوى صلى الله عليه و آله « لايَسْتَقِيمُ ايمانُ عَبْدٍ حَتَّى يَسْتَقِيمَ قَلْبُهُ وَ لا يَسْتَقِيمَ قَلْبُهُ حَتَّى يَسْتَقِيمَ لِسانُهُ ؛ ايمان هيچ كس درست نمىشود تا قلبش درست شود ، و قلب هيچ كس\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nدرست نمىشود تا زبانش به درستى گرايد » . « 1 » نيز اشاره به همين معنى مىكند .\r\nاز اين حديث استفاده مىشود كه حتى ايمان كامل پس از صدق و راستى و اصلاح گفتار حاصل مىگردد ، و آنها كه زبانى آلوده به دروغ دارند ، از ايمان كامل بىبهره خواهند بود .\r\n* * * در پنجمين آيه بعد از اشاره به وضع نامطلوب منافقان و دوگانگى آنها در سخن و عمل و ترس و وحشت عجيبشان در مسألهء جهاد ، جهادى كه مايهء عزّت و آبرو است ، مىفرمايد : آنها قبل از آن كه فرمان جهاد نازل شود مىگفتند ما اطاعت مىكنيم و سخن به نيكى مىگوييم ، اما هنگامى كه كار محكم مىشد و فرمان جهاد قطعى مىگشت عدم صداقت خود را در اين سخن آشكار مىساختند ، در حالى كه اگر راست مىگفتند ( و از درِ صدق و صفا در مىآمدند ) براى آنها بهتر بود ( طاعَةٌ وَقَولٌ مَعْرُوفٌ فَاذا عَزَمَ الْأَمْرُ فَلَوْ صَدَقُوا اللَّهَ لَكانَ خَيراًلَهُمْ ) .\r\nاين تعبير نشان مىدهد كه دروغگويى يكى از نشانه‌هاى منافقان است ؛ قبل از آن كه ميدان عمل فرا رسد ، همه گونه وعده مىدهند ، ولى به هنگام عمل عدم صداقت و دروغشان آشكار مىشود ، و در واقع اين رذيلهء اخلاقى ( دروغ ) دريچه‌اى است به سوى نفاق . « 2 »\r\n* * * در ششمين آيهء مورد بحث بعد از آن كه اعلام مىكند كه آزمايش الهى قطعى است و شامل همگان مىشود ، مىافزايد ( اين آيه آزمايش مخصوص اصحاب\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 193 .\r\n( 2 ) . در تفسير جملهء اول آيه ( طاعة و قول معروف ) مفسران احتمالات زيادى داده‌اند كه برخاسته از تركيب و اعراب جمله است . آيا خبر در جملهء بالا محذوف است يا مبتدا و در هر دو صورت محذوف چيست ؟ آنچه ما در بالا آورديم ، يكى از روشنترين احتمالات آيه است . براى اطلاع بيشتر مىتوانيد به تفسير مجمع البيان و ابو الفتوح رازى و تفسير كبير فخر رازى ذيل آيهء فوق مراجعه فرماييد .\r\n","page_name":" 206 ","page_number":206},
  {"content":"\r\n\r\nپيامبر صلى الله عليه و آله نيست ) ما كسانى را كه پيش از آنان بودند نيز آزموديم و بايد علم خداوند در مورد كسانى كه راست مىگويند و آنها كه دروغ مىگويند ، تحقق يابد ( و واقعيت عينى به خود بگيرد ) ، ( وَلَقَدْ فَتَنَّا الَّذِينَ مِنْ قَبْلِهُمْ فَلَيَعَلَمَّنَ اللَّهُ الَّذِينَ صَدَقُوا وَ لَيَعْلَمَنَّ الْكاذِبينَ ) .\r\nشك نيست كه ياران پيامبر صلى الله عليه و آله در برابر آزمون‌هاى سختى قرار گرفتند كه يكى از مهم‌ترين آنها آزمون هجرت بود . هجرت يعنى به هم زدن خانه و لانهء خود و چشم‌پوشى از وطن مألوف و تمام تعلّقاتى كه انسان در وطن دارد ، و انتقال يافتن به نقطه‌اى كه بايد همه چيز را از صفر شروع كند ، و در ميان انواع محروميت‌ها زندگى نمايد ، و در صورتى كه زن و فرزند او با او هماهنگ در هجرت نباشند مشكل به مراتب بيشتر مىشود .\r\nقرآن به ياران پيامبر صلى الله عليه و آله هشدار مىدهد كه اين يك امتحان بزرگ الهى است ( در مكه بمانيد تحت شكنجه‌هاى دشمنان هستيد و به مدينه برويد گرفتار محروميت‌هايى مىشويد ) تصوّر نكنيد اين آزمون بزرگ و آزمون‌هاى ديگرى همچون جهاد و شنيدن و ديدن ناملايمات از دشمن منحصر به شما است ، ما همهء پيشينيان را احترام كرديم ، اساساً زندگى دنيا بر پايه آزمون قرار دارد ، و اين جهان ميدان آزمايش بزرگ است خدا مىخواهد صادقان و راستگويان در ادّعاى ايمان از دروغگويان شناخته شوند .\r\nدر واقع در اينجا صدق و راستى به عنوان نشانهء ايمان و دروغ نشانهء نفاق و كفر معرفى شده .\r\nالبته صدق و كذب در اينجا صدق و كذب در عمل است نه در سخن ، عملى كه هماهنگ با ادعاهاى قبلى انسان و خط مشى اجتماعى او باشد صدق است ، و عمل ناهماهنگ كذب است . و البته صدق و كذب در عمل با گفتار ، ريشه‌هاى مشتركى دارند ، زيرا صدق بيان حقيقت است و كذب بيان عكس آن است ، اين تبيين گاه به وسيلهء سخن و گاه به وسيلهء عمل ظاهر مىشود .\r\nاز مجموع آيات بالا اهميت فوق العادهء صدق و راستى به عنوان يك فضيلت كه\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nزير بناى فضايل ديگر انسانى است روشن مىشود . آرى آنجا كه صدق و راستى است ، صفا و صميميت و امانت و اعتماد و شجاعت حاصل است ، و آنجا كه صدق و راستى نباشد ، همهء اين صفات رخت بر مىبندد و انسان را از درون تهى مىسازد . و حتى به ايمان و عقيدهء انسان نيز لطمه وارد مىكند .\r\nو جالب اين كه صفت اصلى رهبران و پيشوايان الهى در بعضى از آيات فوق ، راست گويى و صدق ذكر شده و همه را دعوت مىكند كه هميشه و در همه جا با صادقان باشند ، و اين نشان مىدهد كه بقيهء فضايل انبياء و اولياء بر محور صدق دور مىزند ، و براى شناخت آنها قبل از هر چيز بايد به دنبال اين وصف بگرديم .\r\n\r\nصدق و راستى در روايات اسلامى\r\nاهميت اين فضيلت اخلاقى در روايات اسلامى بيش از آن است كه در سخن بگنجد و رواياتى كه از پيامبر صلى الله عليه و آله و امير مؤمنان عليه السلام و ائمه هدى عليهم السلام در اين زمينه نقل شده بيش از حدّ احصا و شمارش است ، تنها گلچينى از آن را در ذيل بيان مىكنيم كه به عنوان مشت نمونه خروار بيانگر موقعيت اين صفت در ميان تمام صفات انسانى است . و از اين روايات به خوبى استفاده مىشود كه همهء فضايل انسانى از صدق و راستى سرچشمه مىگيرد .\r\n1 - در حديثى از پيامبر اكرم صلى الله عليه و آله نقل شده و در گذشته نيز به آن اشاره كرده‌ايم و به خاطر اهميت فوق العاده‌اش تكرار مىنماييم ، مىخوانيم : « لاتَنْظُرُوا الى كَثْرَةِ صَلاتِهِمْ وَ صِيامِهِمْ وَ كَثْرَةِ الْحَجِّ وَ الزَّكاةِ وَ كَثْرَةِ الْمَعْرُوفِ وَطَنْطَنَتِهِمْ بِاللَّيلِ ، انْظُرُوا الى صِدْقِ الْحَدِيثِ وَ اداءِ الْأَمانَةِ ؛ نگاه نكنيد به فزونى نماز و روزه و زيادى حج و زكات و انفاق‌ها و سر و صداى عبادات شبانه بعضى از مردم ( اگر مىخواهيد آنها را امتحان كنيد ) آنها را به راستگويى و اداى امانت آزمايش كنيد » . « 1 »\r\n2 - در حديث ديگرى از امام صادق عليه السلام مىخوانيم : « انَّ اللَّهَ عَزَّ وَجَلَّ لَمْ يَبْعَثْ نَبِيّاً\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 9 ، حديث 13 .\r\n","page_name":" 208 ","page_number":208},
  {"content":"\r\n\r\nالّا بِصِدْقِ الْحَدِيثِ وَ اداءِ الْأَمانَةِ الَى الْبَّرِ وَ الْفاجِرِ ؛ خداوند متعال هيچ پيامبرى را مبعوث نكرد مگر به راستى در سخن گفتن و اداى امانت به نيكوكار و بدكار » . « 1 »\r\n3 - در حديث ديگرى دربارهء تأثيرى كه راستگويى در همهء اعمال انسان مىگذارد از همان امام بزرگوار مىخوانيم : « مَنْ صَدَقَ لِسانُهُ زَكى عَمَلُهُ ؛ كسى كه زبانش به راستى گرايد اعمالش پاك و پاكيزه مىشود » . « 2 » زيرا راستگويى ريشهء اعمال صالح است و شرح اين مطلب در آينده خواهد آمد .\r\n4 - در حديث ديگرى از امام صادق عليه السلام مىخوانيم كه در پيامى به يكى از دوستان بزرگوارش به نام عبد الله بن ابى يعفور فرمود : « انْظُرْ ما بَلَغَ بِهِ عَلِىٌ عِنْدَ رَسُولِ اللَّهِ فَالْزِمْهُ فَانَّ عَلِيّاً انَّما بَلَغَ ما بَلَغَ بِهِ عِنْدَ رَسُولِ اللَّهِ بِصِدْقِ الْحَدِيثِ وَ اداءِ الْأَمانَةِ ؛ نگاه كن ببين على عليه السلام به چه وسيله آن همه مقام نزد پيامبر اسلام صلى الله عليه و آله پيدا كرد آن را رها نكن ، زيرا على عليه السلام آن همه مقام را نزد رسول خدا صلى الله عليه و آله به خاطر راست گويى و اداء امانت پيدا كرد » . « 3 »\r\nاين تعبير نشان مىدهد كه حتى شخصيت بزرگى مانند على عليه السلام در سايهء اين دو فضيلت به آن مقام و الا نزد پيامبر صلى الله عليه و آله رسيد .\r\n5 - در سؤالى كه از امير مؤمنان على عليه السلام دربارهء مقام و شخصيت انسان‌ها شد و كسى پرسيد « اىُّ النَّاسِ اكْرَمُ ؛ چه كسى ( نزد خداوند متعال ) گرامىتر است ؟ » فرمود : « مَنْ صَدَقَ فِى الْمَواطِنِ ؛ كسى كه همه جا راست بگويد » . « 4 »\r\nبا توجه به اين كه قرآن مىگويد « انَّ اكْرَمَكُمْ عِنْدَ اللَّهِ اتْقاكُمْ ؛ گرامىترين شما نزد خدا باتقواترين شما است » . ( حجرات - 13 ) روشن مىشود كه روح تقوا همان صدق و راستى است .\r\n6 - در حديث ديگرى امير مؤمنان على عليه السلام دربارهء تأثير صدق و راستى در نجات انسان‌ها از چنگال مشكلات و خطرات مىفرمايد : « الْزِمُوا الصِّدْقَ فَانَّهُ مَنْجاةٌ ؛ هرگز راست گويى را رها نكنيد ، چرا كه سبب نجات انسان است » .\r\nدر حديث ديگرى از امام صادق عليه السلام تشبيه جالبى دربارهء صدق و راستى مىبينيم\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 104 ، حديث 1 .\r\n( 2 ) . همان مدرك ، حديث 3 .\r\n( 3 ) . همان مدرك ، حديث 5 .\r\n( 4 ) . بحار الانوار ، جلد 67 ، صفحه 9 ، حديث 12 .\r\n","page_name":" 209 ","page_number":209},
  {"content":"\r\n\r\nكه مىفرمايد : « الصِّدْقُ نُورٌ غَيرَ مُتَشَعْشِعٍ الَّا فِى عالَمِهِ كَالشَّمْسِ يَسْتَضِىءُ بِها كُلُّ شَىءٍ يَغْشاهُ مِنْ غَيرِ نُقْصانٍ يَقَعُ عَلى مَعْناها ؛ صدق و راست گويى نورى است كه جهان اطراف خود را روشن مىكند همچون آفتاب كه چيزى كه در معرض تابش آن قرار بگيرد روشن مىشود بىآنكه نقصانى در آن وارد گردد » .\r\nو در ذيل اين حديث از همان بزرگوار مىخوانيم : « الصِّدْقُ سَيْفُ اللَّهِ فِى ارْضِهِ وَ سَمائِهِ ايْنَما هَوى بِهِ يُقَدُّ ؛ صدق شمشير خدا در زمين و آسمان است ، هر كجا آن را فرود آورد ، كارگر مىشود » . « 1 »\r\n7 - در اهميت صدق همين بس كه در حديثى از امير مؤمنان على عليه السلام آمده است :\r\n« الصِّدْقُ رَأْسُ الدِّين ؛ صدق و راستگويى اساس دين است » . و در حديث ديگرى مىفرمايد : « الصِّدْقُ صَلاحُ كُلِّ شَىءٍ ؛ راستى سبب اصلاح هر چيزى است » .\r\nو در حديث مشابه ديگرى مىفرمايد : « الصِّدْقُ اقْوى دَعائِمِ الْايمانِ ؛ صدق قوىترين ستون‌هاى ايمان است » . و در تعبير ديگرى مىفرمايد : « الصِّدْقُ جَمالُ الْانْسانِ وَ دَعامَةُ الْأِيْمانِ ؛ صدق جمال انسان و ستون ايمان است » . و بالأخره در تعبير مهم ديگرى مىافزايد : « الصِّدْقُ اشْرَفُ خَلائِقِ الْمُوْقِنِ ؛ صدق شريف‌ترين اخلاق افراد صاحب يقين است » . « 2 »\r\n8 - اين بحث را كه بسيار بحث دامنه دارى است با حديثى از رسول خدا صلى الله عليه و آله كه در آن سخن از كليد بهشت و جهنم مىگويد پايان مىدهيم : « انَّ رَجُلًا جاءَ الَى النَّبِى فَقالَ يا رَسُولَ اللَّهِ ما عَمَلُ الْجَنَّةِ ؟ قالَ الصِّدْقُ اذا صَدَقَ الْعَبْدُ بَرَّ ، وَ اذا بَرَّ آمَنَ ، وَ اذا آمَنَ دَخَلَ الْجَنَّةَ قالَ : يا رَسُولَ اللّه وَ ما عَمَلُ النَّارِ ؟ قالَ الْكِذْبُ ، اذا كَذِبَ الْعَبْدُ فَجَرَ وَ اذا فَجَرَ كَفَرَ ، وَ اذا كَفَرَ دَخَلَ النَّارَ ؛ كسى از رسول خدا صلى الله عليه و آله پرسيد : عملى كه انسان را بهشتى مىكند چيست ؟ فرمود : راست گويى ، زيرا هنگامى كه انسان راست بگويد نيكوكارى مىكند و هنگامى كه نيكوكارى كند ايمان آورد و هنگامى كه ايمان بياورد داخل بهشت مىشود ، عرض كرد اى رسول خدا ! عملى كه انسان را دوزخى كند چيست ؟ فرمود : دروغ است ، هنگامى كه\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 10 ، حديث 18 .\r\n( 2 ) . شرح غرر ، جلد 7 ، صفحه 200 .\r\n","page_name":" 210 ","page_number":210},
  {"content":"\r\n\r\nدروغ بگويد كار بد انجام مىدهد ، و هنگامى كه كار بد انجام مىدهد كافر مىشود ، و هنگامى كه كافر شود داخل دوزخ مىگردد » . « 1 »\r\nجالب اين كه در اين حديث راست گويى سرچشمه نيكوكارى و نيكوكارى سرچشمه ايمان شمرده شده است ، اين به خاطر آن است كه افراد بدكار براى توجيه اعمال خود معمولًا به دروغ پناه مىبرند ، اين از يك سو ، از سوى ديگر در روح آدمى اثر مىگذارد و تدريجاً ايمان را تضعيف مىكند ، و سرانجام به كفر مىكشاند ، همان گونه كه قرآن مجيد مىگويد « ثُمَّ كانَ عاقِبَةُ الَّذِينَ اسائُوا السُّوء انْ كَذَّبُوا بِآياتِ اللَّهِ وَ كانُوا بِها يَسْتَهْزِئُونَ ؛ سپس سرانجام كسانى كه اعمال بد مرتكب شدند به جايى رسيد كه آيات خدا را تكذيب كردند و آن رابه سخريه گرفتند » . « 2 »\r\n9 - در حديث ديگرى از امير مؤمنان على عليه السلام مىخوانيم : « اذا احَبَّ اللَّهُ عَبْداً الْهَمَهُ الصِّدْقُ ؛ هنگامى كه خدا كسى را دوست بدارد خداوند راستگويى را به قلب او مىافكند » . « 3 »\r\n10 - اين بحث را با حديث ديگرى از امير مؤمنان على عليه السلام پايان مىدهيم : فرمود :\r\n« ارْبَعٌ مَنْ اعْطِيَهُنَّ فَقَدْ اعْطِىَ خَيْرُ الدُّنْيا وَ الْاخِرَةِ ، صِدْقُ حَدِيثٍ وَ اداءُ امانَةٍ وَ عِفَّةِ بَطْنٍ وَ حُسْنِ خُلْقٍ ؛ چهار چيز است كه به هر كس داده شود خير دنيا و آخرت به او داده شده ؛ راست گويى در سخن ، اداء امانت ، نگهدارى شكم از حرام و حسن خلق » . « 4 »\r\n* * * از مجموع اين احاديث نكات مهم زير به خوبى استفاده مىشود :\r\nيكى از طرق آزمايش مردم . آزمايش افراد صاحب ايمان راست گويى است .\r\nدعوت به راست گويى جزء برنامهء اصلى تمام پيامبران بوده است .\r\nراست گويى سبب پاكى عمل است .\r\nمقام والاى انسان در پيشگاه خدا در گرو راست گويى است .\r\nگرامىترين مردم راستگويانند .\r\n\r\n\r\n","description":"","footnote":"\r\n( 1 ) . ميزان الحكمة ، جلد 3 ، صفحه 2674 .\r\n( 2 ) . روم ، آيهء 10 .\r\n( 3 ) . شرح غرر آمدى ، جلد 3 ، صفحه 161 .\r\n( 4 ) . همان مدرك ، جلد 2 ، صفحه 151 .\r\n","page_name":" 211 ","page_number":211},
  {"content":"\r\n\r\nراست گويى سبب نجات در آخرت است .\r\nراست گويى قوىترين ستون دين است .\r\nراست گويى كليد بهشت است .\r\nراست گويى نشان محبوبيت انسان در پيشگاه خدا است .\r\nآن كس كه راست گو است خير دنيا و آخرت را نصيب خود مىكند .\r\nو با توجه به اين آثار دهگانه‌اى كه براى راست گويى ذكر شد به خوبى روشن مىشود كمتر صفتى از فضايل اخلاق است كه به پاى اين صفت برسد .\r\nدر اينجا چند موضوع مهم باقى مىماند كه توجه به آنها لازم است ( هر چند در لابلاى آيات و روايات گذشته اشارات روشنى به آنها شده است ) .\r\n\r\n1 - تأثير راست گويى در زندگى انسان‌ها\r\nگرچه تأثير راستى و صدق در زندگى بشر به طور اجمال بر كسى پوشيده نيست ، بحث پيرامون آن - از يك نظر - توضيح واضح است ، ولى هنگامى كه وارد تفاصيل آن شويم به آثار معجزآسايى برخورد مىكنيم كه صدق و راستى در تمام بخش‌هاى زندگى بشر دارد ، و توجه به آن مىتواند انگيزهء نيرومندى براى گرايش به اين فضيلت بزرگ اخلاقى گردد .\r\nنخستين تأثيرى كه صدق و راستى از خود به يادگار مىگذارد مسأله جلب اطمينان و اعتماد در همكارىهاى دسته جمعى است .\r\nمىدانيم اساس زندگى انسان را كار گروهى و دسته جمعى تشكيل مىدهد و بدون آن هيچ كار مهمى پيش نمىرود . ولى كار گروهى هنگامى امكان‌پذير است كه افراد گروه نسبت به يكديگر اطمينان كامل داشته باشند ، و اعتماد و اطمينان در صورتى حاصل مىشود كه صداقت و امانت در ميان آنها حاكم باشد .\r\nآرى مؤثرترين وسيلهء جلب اعتماد همان صدق و راستى است ، و خطرناك‌ترين دشمن آن ، دروغ است ، و تفاوتى در ميان فعاليت‌هاى علمى ، فرهنگى اقتصادى و سياسى نيست .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nيك سياستمدار پر نفوذ اگر يك يا چند بار به مردم دروغ بگويد به سرعت نفوذ خود را از دست مىدهد .\r\nيك دانشمند اگر تحقيقات خود را به دروغ آلوده كند ، اعتماد تمام محافل علمى از ابتكارات و تحقيقات او سلب مىشود ، و ديگر به گفته‌هاى او اعتمادى نيست .\r\nيك مؤسسه اقتصادى اگر فقط در معرفى يك نوع از كالاهايش دروغ بگويد مردم نسبت به تمام فرآورده‌هاى او بدبين مىشوند ، و طرفداران و مشتريان خود را به زودى از دست مىدهند .\r\nدر مديريت‌ها اگر مدير در گفتار و رفتار خود صادق نباشد ، نظام و انضباط مديريت او از هم متلاشى مىشود .\r\nبه اين ترتيب به اينجا مىرسيم كه پايه و اساس هر گونه پيشرفت معنوى و مادى در اجتماع اعتماد متقابل برخاسته از صدق و راستى است .\r\nلذا در روايتى از امير مؤمنان على عليه السلام مىخوانيم : « الصِّدْقُ صَلاحُ كُلِّ شَىءٍ الكِذْبُ فَسادُ كُلِّ شَىءٍ ؛ راست گويى سبب اصلاح هر چيز و دروغ سبب فساد همه چيز مىشود » . « 1 »\r\nو در حديث ديگرى از همان بزرگوار آمده است كه فرمود : « الْكَذّابُ وَ الْمَيِّتُ سَواءٌ فَانَّ فَضِيلَةَ الْحَىِّ عَلَى الْمَيِّتِ الثِّقَةُ بِهِ ، فَاذا لَمْ يُوثَقُ بَكَلامِهِ فَقَدْ بَطَلَتْ حَياتُهُ ؛ دروغ گو و مرده يكسان است ، زيرا برترى انسان زنده بر مرده همان اعتماد به او است ، هنگامى كه به گفتار او اعتمادى نباشد زنده بودن او بىاثر است » . « 2 »\r\nديگر اين كه صداقت و راستى به انسان آبرو و شخصيت مىدهد ، در حالى كه دروغ مايهء رسوايى و بىآبرويى است . صادقان هميشه سربلند و آبرومندند ، و دروغ‌گويان سر به زير و بىآبرو هستند .\r\nبه همين دليل در حديثى از امير مؤمنان على عليه السلام آمده است كه فرمود : « عَلَيْكَ بِالصِّدْقِ ، فَمَنْ صَدَقَ فِى اقْوالِهِ جَلَّ قَدْرُهُ ؛ هميشه راست گويى را پيشه كن چرا كه آن كس كه در سخنان خود راست گو باشد ، قدر و مقام او در جامعه بالا مىرود » . « 3 »\r\n\r\n\r\n","description":"","footnote":"\r\n( 1 ) . همان ، جلد 1 ، صفحه 281 .\r\n( 2 ) . همان ، جلد 2 ، صفحه 139 .\r\n( 3 ) . شرح غرر ، جلد 4 ، صفحه 296 .\r\n","page_name":" 213 ","page_number":213},
  {"content":"\r\n\r\nاز سوى سوم صدق و راستى و امانت به انسان شجاعت و شهامت مىبخشد ، درحالىكه دروغ و خيانت هميشه انسان را در هاله‌اى از خوف و ترس فرو مىبرد ، مبادا خلاف گويى و خيانت او ظاهر گردد ، و تمام نقشه‌هاى او نقش بر آب شود .\r\nاز سوى چهارم راست گوى انسان را از بسيارى از گناهان نجات مىدهد ، چرا كه مىداند اگر خلافى كند و از او سؤال كنند ، نمىتواند اعتراف به گناه خويش نمايد ، پس بهتر كه گرد گناه نگردد .\r\nدر حديث معروفى از پيامبر اكرم صلى الله عليه و آله آمده است كه مردى خدمتش آمد و عرض كرد من گرفتار چهار گناه پنهانى هستم : زنا ، شرب خمر ، سرقت و دروغ ؛ هر يك از اينها را بفرماييد به خاطر شما ترك مىكنم . پيامبر صلى الله عليه و آله فرمود : دروغ را رها كن .\r\nآن مرد از خدمت پيامبر صلى الله عليه و آله بازگشت . هنگامى كه تصميم به عمل منافى عفت گرفت به خود گفت فردا پيامبر صلى الله عليه و آله از من سؤال مىكند اگر دروغ بگويم پيمان خود را شكستم و اگر راست بگويم حد شرعى بر من جارى مىشود ، و هنگامى كه تصميم به سرقت و نوشيدن شراب گرفت باز همين فكر براى او پيدا شد به خدمت پيامبر صلى الله عليه و آله آمد عرض كرد : « يا رسول‌اللَّه ! تمام راه‌هاى گناه را بر من بستى ، و من همهء آنها را ترك نمودم . « 1 »\r\nاز سوى پنجم صداقت و راستى بسيارى از مشكلات را در جامعه حل مىكند ، راه وصول به مقصد را آسان مىسازد ، از هزينه‌هاى كمر شكن بازرسىها مىكاهد ، حجم پرونده‌هاى حقوقى را به حد اقل مىرساند و آرامش خاطر به مردم مىبخشد و نگرانىهايى را كه به خاطر احتمال دروغ گويى براى افراد مختلف پيدا مىشود از ميان بر مىدارد ، و رشته‌هاى محبت و دوستى را در ميان افراد محكم مىكند و به انسان شخصيت و ابهّت مىبخشد .\r\nو اگر در روايات اسلامى از امام صادق عليه السلام آمده است : « احْسَنُ مِنَ الصِّدْقِ قائِلُهُ وَ خَيْرٌ مِنَ الْخَيْرِ فاعِلُهُ ؛ بهتر از راست گويى گويندهء آن است ، و بهتر از نيكىها انجام دهندهء آن\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد ، جلد 6 ، صفحه 357 .\r\n","page_name":" 214 ","page_number":214},
  {"content":"\r\n\r\nاست » « 1 » ( اشاره به اين كه شخصيت ذاتى و والاى انسان سبب صدق و راست‌گويى و انگيزهء كارهاى خير است . )\r\nاين سخن را با حديثى كه شاهد صادق اين مطلب است به پايان مىبريم ، امير مؤمنان على عليه السلام فرمود : « يَكْتَسِبُ الصَّادِقُ بِصِدْقِهِ ثَلاثاً ، حُسْنُ الثِّقَةِ وَ الَمحَبَّةُ لَهُ وَالْمَهابَةُ مِنْهُ ؛ شخص راست‌گو به خاطر صداقتش سه چيز را به دست مىآورد : حسن اعتماد مردم ، و جلب محبت و دوستى ، و ابهت و شخصيت » . « 2 »\r\n\r\nانگيزه‌هاى صدق\r\nاين فضيلت اخلاقى مانند همهء فضايل اخلاقى ديگر ريشه‌هايى در اعماق جان انسان دارد ، از جمله صفات زير است :\r\nالف : اعتماد به نفس و نداشتن عقدهء حقارت ، انسان را به راست‌گويى دعوت مىكند .\r\nب : شجاعت و شهامت ذاتى و اكتسابى سبب مىشود كه انسان واقعيت‌ها را بگويد .\r\nج : پاك بودن حساب و نداشتن نكته ضعف سبب مىشود كه انسان گرايش به راستى پيدا كند ، در حالى كه آلودگان براى پوشانيدن عيوب خود به سراغ دروغ مىروند .\r\nد : از همه مهمتر ايمان به خدا و روز جزا و برخوردارى از تقواى الهى عامل اصلى صدق و راستى است . به همين دليل در حديث معروفى كه در نهج البلاغه آمده است مىخوانيم : « الْايمانُ انْ تُؤْثِرَ الصِّدْقَ حَيثُ يَضُرُّكَ عَلَى الْكِذْبِ حَيْثُ يَنْفَعُكَ ؛ نشانهء ايمان آن است كه راست گويى را در آنجا كه به تو زيان مىرساند به دروغ در آنجا كه سود دارد مقدم دارى » . « 3 »\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 9 .\r\n( 2 ) . غرر الحكم ، جلد 2 ، صفحه 876 .\r\n( 3 ) . نهج البلاغه ، كلمات قصار ، شمارهء 458 .\r\n","page_name":" 215 ","page_number":215},
  {"content":"\r\n\r\n\r\nمفهوم صدق\r\nبا اين كه اين واژه از واژه‌هايى است كه همگى با معنى و مفهوم آن آشنا هستيم در عين حال در ميان دانشمندان در تعريف آن گفتگوهاى زيادى است ، بعضى صدق و راست گويى را به معنى مطابقت محتواى سخن با واقعيت ذكر كرده‌اند ، در حالى كه بعضى ديگر آن را مطابقت با تشخيص و اعتقاد گوينده مىدانند ، و از آيهء شريفهء سورهء منافقون براى اين سخن استمداد جستند ، آنجا كه مىفرمايد : « اذا جائَكَ الْمُنافِقُونَ قالُوا نَشْهَدُ انَّكَ لَرَسُولُ اللَّهِ وَ اللَّهُ يَعْلَمُ انَّكَ لَرَسُولُهُ - وَاللَّهُ يَشْهَدُ انَّ الْمُنافِقينَ لَكاذِبُونَ ؛ هنگامى كه منافقان نزد تو آيند مىگويند ما شهادت مىدهيم كه يقيناً تو رسول خدايى ، خداوند مىداند كه تو رسول او هستى ، ولى خداوند گواهى مىدهد كه منافقان دروغگو هستند » . « 1 »\r\nبديهى است منافقان كه شهادت به رسالت پيامبر اكرم صلى الله عليه و آله مىدادند سخنى مطابق واقع مىگفتند ، ولى چون مطابق اعتقاد آنها نبود به عنوان دروغگو معرفى شدند ولى در پاسخ اين سخن مىتوان گفت كه نسبت دروغ به منافقان از اينجا سرچشمه مىگيرد كه آنها شهادت به رسالت پيامبر صلى الله عليه و آله را به صورتى ابراز مىداشتند كه مفهومش اين بود كه مطابق اعتقاد درونى ما است ، و چون اين سخن با واقعيت مطابق نبود نسبت دروغ به آنها داده شده است ، يعنى آنها در اين اظهار كه اين سخن موافق اعتقاد درونى آنها است دروغگو بودند ، بنابراين صدق و كذب در هر حال بر اساس تطابق با واقعيت‌ها مشخص مىشود .\r\nولى امير مؤمنان على عليه السلام كه همه چيز را از زاويهء عبوديت پروردگار مىبيند در تعريف صدق و كذب ، سخن ديگرى دارد مىفرمايد : « الصِّدْقُ مَطابِقَةُ الْمَنْطِقِ لِلْوَضْعِ الْإِلهِى وَ الْكِذْبُ زَوالُ الْمَنْطِقِ عَنِ الْوَضْعِ الْأِلهِى ؛ صدق همان مطابقت سخن با وضع الهى است ، و كذب ناهماهنگى سخن با وضع الهى است » . « 2 »\r\nمنظور از وضع الهى ظاهراً همان وضع جهان آفرينش است ، كه به اراده و فرمان\r\n\r\n\r\n","description":"","footnote":"\r\n( 1 ) . سورهء منافقون ، آيهء 1 .\r\n( 2 ) . شرح غرر فارسى ، حديث 1552 و 1553 ، جلد اول ، صفحه 400 .\r\n","page_name":" 216 ","page_number":216},
  {"content":"\r\n\r\nخدا به وجود آمده است ، بنابراين تعريف امير مؤمنان على عليه السلام نيز همان تعريفى است كه در بالا آمد با اين اضافه كه شكل توحيدى آن محفوظ شده است .\r\nالبته صدق و كذب همان گونه كه بر زبان جارى مىشود ، در عمل انسان نيز خود را نشان مىدهد ، كسانى كه عملى بر خلاف ظاهر حالشان مىكنند دروغگو هستند ، و آنها كه ظاهر و باطن و اعمالشان هماهنگ است صادقند .\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n8\r\n\r\nدروغ و آثار و عواقب آن\r\n\r\nاشاره\r\nحق اين بود كه ما صدق و كذب را همراه با هم در بحث گذشته مىآورديم ، چرا كه اين دو در مقايسه با يكديگر شناخته مىشوند ، ولى از آنجا كه در آيات و روايات و سخنان علماى بزرگ اخلاق مسألهء كذب و دروغ به طور گسترده مورد توجه واقع شده است ، بهتر ديديم كه اين دو را از هم تفكيك كنيم ، تا حق بحث در آنها ادا شود .\r\nآرى در تعليمات اسلام در مورد مبارزه با كذب و دروغ ، فوق العاده تأكيد شده ، تا آنجا كه دروغگويان را همرديف كافران و منكران الهى مىشمرد ، و دروغ را كليد تمام گناهان معرفى مىكند . و تصريح مىكند كه انسان تا دروغ را به هر شكل و به هر صورت ترك نگويد طعم ايمان را نخواهد چشيد .\r\nهمين اندازه براى پى بردن به خطرات دروغ كافى است با اين اشاره به قرآن باز مىگرديم و بخشى از آيات مربوط به كذب را بررسى مىكنيم :\r\n1 - انَّما يَفْتَرِى الْكَذِبَ الَّذِينَ لايُؤْمِنُونَ بِآياتِ اللَّهِ . ( نحل - 105 )\r\n2 - انَّ اللَّهَ لا يَهْدِى مَنْ هُوَ كاذِبٌ كَفَّارٌ . ( زمر - 3 )\r\n3 - انَّ اللَّهَ لا يَهْدِى مَنْ هُوَ مُسْرِفٌ كذّابٌ . ( غافر - 28 )\r\n4 - فَاعْقَبَهُمْ نِفاقاً فى قُلُوبِهِمْ الى يَوْمِ يَلْقَونَهُ بِما اخْلَفُوا اللَّهَ ما وَعَدُوهُ وَ بِما كانُوا\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nيَكْذِبُونَ . ( توبه - 77 )\r\n5 - وَ لَهُمْ عَذابٌ الِيمٌ بِما كانُوا يَكْذِبُونَ . ( بقره - 10 )\r\nو در مورد تكذيب الهى كه آن نيز نوعى كذب و دروغ است ، تعبيرات بسيار تكان‌دهنده‌اى در قرآن ديده مىشود از جمله :\r\n6 - قُلْ انَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ . ( يونس - 69 )\r\n7 - . . . ثُمَّ نَبْتَهِلْ فَنَجْعَلْ لَعْنَةَ اللَّهِ عَلَى الْكاذِبينَ . ( آل عمران - 61 )\r\n\r\nترجمه\r\n1 - تنها كسانى دروغ مىبندند كه به آيات خدا ايمان ندارند ( آرى ) دروغگويان واقعى آنها هستند !\r\n2 - . . . خداوند آن كس را كه دروغگو و كفران كننده است هرگز هدايت نمىكند .\r\n3 - . . . خداوند كسى را كه اسرافكار و بسيار دروغگوست هدايت نمىكند .\r\n4 - اين عمل ، ( روحِ ) نفاق را ، تا روزى كه خدا را ملاقات كنند ، در دلهايشان برقرار ساخت اين به خاطر آن است كه از پيمان الهى تخلّف جستند و به خاطر آن است كه دروغ مىگفتند .\r\n5 - و به خاطر دروغهايى كه مىگفتند عذاب دردناكى در انتظار آنهاست .\r\n6 - بگو « آنها كه به خدا دروغ مىبندند ( هرگز ) رستگار نمىشوند » .\r\n7 - . . . آنگاه مباهله كنيم ، و لعنت خدا را بر دروغگويان قرار دهيم .\r\n\r\nتفسير و جمع‌بندى\r\nدر نخستين آيه مىفرمايد : دروغ و افترا كار كسانى است كه ايمان به آيات خدا ندارند ، و دروغ‌گويان واقعى آنها هستند ( انَّما يَفْتَرِى الْكَذِبَ الَّذِينَ لا يُؤْمِنُونَ بِآيات‌ِاللَّهِ وَ اولئِكَ هُمُ الْكاذِبُونَ ) .\r\nاين سخن هنگامى صادر شد كه دشمنان اسلام و مشركان نادان هنگامى كه نسخ\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nدر بعضى از آيات قرآن را مىديدند كه بر اثر تغيير شرائط گاه بعضى از احكام الهى جاى خود را به احكام تازه‌اى مىداد بهانه‌اى به دست آورده و پيامبر اسلام صلى الله عليه و آله را متّهم به دروغ مىكردند ، و يا اين كه مىگفتند پيامبر صلى الله عليه و آله معلمى دارد كه اين آيات را به او مىآموزد ( منظورشان از معلم دو غلام نصرانى به نام « يسار » و « جبر » و يا مردى به نام بلعام نصرانى رومى بود ، در حالى كه قرآن به زبان عربى فصيحى نازل شده و آنها همه از عجم بودند .\r\nقرآن در پاسخ همهء اين‌ها مىگويد پيامبر صلى الله عليه و آله وحى الهى را كه روح القدس از سوى خداوند بر او نازل كرده است بيان مىكند و آثار ايمان و صدق و راستى از تمام سخنان او هويدا است ، كسانى دروغ مىگويند كه به خدا ايمان ندارند ، يعنى ايمان با دروغ جمع نمىشود ، و مؤمنان حقيقى زبانشان جز به صدق و راستى گردش نمىكند .\r\nجملهء « يَفْتَرِى الْكَذِبَ » در واقع تأكيدى است بر دروغ آنها كه هم دروغ مىگويند و هم تهمت مىزنند ، يا به گفتهء طبرسى ، در مجمع البيان به معنى يَخْتَرِعُ الْكَذِبَ است يعنى دروغ‌هايى از پيش خود مىسازند ( توجه داشته باشيد افترا به معنى فَرْى ( بر وزن فرط ) در اصل به معنى قطع كردن است ، سپس به هر كار خلافى از جمله شرك و دروغ و تهمت اطلاق شده است ) .\r\nدر واقع نسبت بين دروغ و افترا نسبت عموم و خصوص مطلق است ، دروغ هر سخنى است كه بر خلاف واقع باشد ، ولى تهمت آن است كه اين سخن خلاف در بردارندهء نسبت ناروايى به كسى باشد .\r\nاين احتمال نيز وجود دارد كه « يَفْتَرِى الْكَذِبَ » اشاره به سردمداران شرك و كفر است كه آنها دروغ ساز بودند ، دروغ‌هايى مانند : شاعر و ساحر دربارهء پيامبر صلى الله عليه و آله مىساختند ، و ديگران از آنها پيروى مىكردند .\r\nبه هر حال آيهء فوق به خوبى دلالت مىكند كه دروغ با ايمان سازگار نيست و لذا در تفسير اين آيه در روايتى مىخوانيم كه از پيامبر اسلام صلى الله عليه و آله پرسيدند : آيا مؤمن ممكن است آلودهء بى عفتى شود ؟ فرمود : احتمال دارد ، عرض كردند آيا ممكن است\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nآلودهء سرقت گردد ؟ فرمود : ممكن است . عرض كردند « يا رَسُولَ اللَّه الْمُؤْمِنُ يَكْذِبُ ؟ قالَ لا ، ثُمَّ قَرَءَ هذِهِ الايَةَ ؛ اى رسول خدا آيا مؤمن ممكن است دروغ بگويد ؟ فرمود : نه ، سپس آيه فوق را تلاوت فرمود » . « 1 »\r\nالبته بايد توجه داشت كه ايمان داراى مراحلى است .\r\n* * * در دومين آيهء مورد بحث با صراحت مىفرمايد : « خداوند كسى را كه دروغگو و كفران كننده است ( هرگز ) هدايت نمىكند » . ( انَّ اللَّهَ لايَهْدِى مَنْ هُوَ كاذِبٌ كَفَّارٌ ) .\r\nو در سومين آيه مورد بحث مىخوانيم : خداوند كسى را كه اسراف كار و بسيار دروغگو است هدايت نمىكند ( انَّ اللَّهَ لايَهْدِى مَنْ هُوَ مُسْرِفٌ كَذَّابٌ ) .\r\nمىدانيم هدايت و ضلالت به دست خدا است ، حتى پيامبر خدا هم اگر بخواهد كسى را هدايت كند ، تا خدا اراده نكند نمىتواند هدايت كند « انَّكَ لاتَهْدِى مَنْ احْبَبْتَ وَلكِنَّ اللَّهَ يَهدِى مَنْ يَشاءُ ؛ تو هر كس را دوست بدارى نمىتوانى هدايت كنى ولى خداوند هر كس را بخواهد هدايت مىكند » . « 2 »\r\nولى اين بدان معنى نيست كه خداوند گروهى را به اجبار هدايت و گروهى را به اجبار گمراه كند ، بعد گروه اول را در ميان نعمت‌هاى بهشتى غوطه ور سازد و گروه دوم را در آتش دوزخ فرو برد ، كه اين نه با عقل و منطق سازگار است و نه با عدل الهى .\r\nبلكه منظور اين است ، هنگامى كه زمينه‌هاى هدايت و ضلالت از طريق اعمال خود مردم فراهم شود ، خداوند هر كس را مطابق لياقت و شايستگىهايش پاداش مىدهد . دست گروهى را مىگيرد و به سرمنزل مقصود مىرساند ، و لطف و عنايتش را از گروه دوم بر مىگيرد ، تا سرگردان شوند ، و هرگز به سرمنزل سعادت نرسند .\r\nو از مهمترين امورى كه زمينهء گمراهى را فراهم مىسازد ، دروغ و اسراف و كفران\r\n\r\n\r\n","description":"","footnote":"\r\n( 1 ) . طبرسى در مجمع البيان ، ابو الفتح رازى در تفسير روح الجنان و برسويى در روح البيان ذيل آيه مورد بحث .\r\n( 2 ) . قصص ، آيهء 56 .\r\n","page_name":" 222 ","page_number":222},
  {"content":"\r\n\r\nنعمت است كه در دو آيهء فوق به آن اشاره شده و از تعبيرات اين آيه به خوبى مىتوان دريافت آنها كه هدايت و ضلالت را امرى اجبارى مىدانند ، و آيات مربوط به آن را دليل بر جبر مىشمرند تا چه اندازه در اشتباهند .\r\nآرى دروغ يكى از مهمترين عوامل گمراهى و بدبختى انسان است .\r\nممكن است مورد اين دو آيه دروغ بستن بر خدا ، و انحراف از اصل توحيد بوده باشد ، ولى مورد هرگز مُخَصِّص نيست ، يعنى خصوصيت مورد مانع از عموميت حكم كلى كه در اين دو آيه وارد شده است نمىشود .\r\nرابطه‌اى ميان دروغ و كفران نعمت كه در آيهء اول آمده شايد از اين نظر است كه آنها نعمت وجود موسى عليه السلام را كه براى هدايتشان آمده بود كفران كردند و به تكذيبشان پرداختند . و رابطهء ميان اسراف و دروغ از اين نظر است كه فرعونيان در مخالفت فرمان خداوند و ظلم بر بنى اسرائيل ، و كشتن فرزندان آنها ، راه اسراف را پيمودند و نبوّت موسى عليه السلام را تكذيب كردند .\r\n* * * در چهارمين آيهء مورد بحث ، سخن از منافقان است كه تظاهر به ايمان و عمل صالح مىكردند و همچون ثعلبة بن حاطب انصارى با خدا عهد و پيمان مىبستند كه اگر به روزى وسيعى دست يابند ، نيازمندان را مورد حمايت و عنايت قرار دهند ، ولى زندگى آن‌ها نشان داد كه آنچه مىگفتند دروغ بود ، خداوند مىفرمايد : اين عمل ( پيمان شكنى ) نفاق را در دلهايشان تا روزى كه خدا را ملاقات كنند برقرار ساخت ( فَاعْقَبَهُمْ نِفاقاً فى قُلُوبِهِمْ الى يَوْمِ يَلْقَونَهُ ) .\r\nسپس مىافزايد : « اين به خاطر آن است كه از پيمان الهى تخلف جستند و به خاطر آن است كه دروغ مىگفتند » . ( بِما اخْلَفُوا اللَّهَ ما وَعَدُوهُ وَ بِما كانُوا يَكْذِبُونَ ) .\r\nگفتنى است كه تخلّف از عهدهايى كه با خدا بسته شده نوعى دروغ عملى است .\r\nبه هر حال آيهء فوق با صراحت مىگويد شكستن عهد و پيمان الهى و دروغ گفتن روح نفاق را در دل انسان تا پايان عمر زنده نگه مىدارد ، و چه كيفرى از اين بدتر .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nرابطه اين دو گناه ( پيمان شكنى و دروغ ) با نفاق روشن است ، زيرا نفاق چيزى جز دوگانگى ظاهر و باطن نيست . پيمان شكنان دروغگو نيز تظاهر به پايبند بودن به تعهدات و صداقت و راستى مىكنند ، در حالى كه چهرهء باطن آنها چيزى غير از آن است .\r\nآرى بسيارند كسانى كه همچون ثعلبة بن حاطب انصارى كه وقتى در تنگناهاى زندگى قرار مىگيرند به درگاه خدا روى مىآورند و با تمام وجود حل مشكل خود را از او مىخواهند ، و عهدها و پيمان‌ها با خدا مىبندند و نذرها مىكنند اما هنگامى كه گره‌هاى مشكلات گشوده شد و به مقصد رسيدند همهء آن‌ها را به فراموشى مىسپارند ، كه اين مصداق بارز پيمان شكنى و دروغ و كذب و نفاق و دورويى است ( از خدا مىخواهيم كه همه ما را از اين گونه اعمال حفظ كند ) .\r\n* * * در پنجمين آيه سخن از صفات و اعمال زشت منافقان در ميان است ، و به خصوص روى مسألهء دروغ گويى آنها تكيه مىكند مىفرمايد : « در دل‌هاى آنها نوعى بيمارى است ؛ خداوند بر بيمارى آنها مىافزايد و عذاب دردناكى به خاطر دروغ‌هايى كه مىگفتند دارد » ( فى قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ الِيمٌ بِما كانُوا يَكْذِبُونَ ) .\r\nدر اين آيه دقيقاً ذكر نشده است كه چه نوع دروغ‌هايى از آنها سر مىزد ، ممكن است اشاره به دروغ‌هايى باشد كه در آيات قبل به آنها اشاره شد از جمله ادّعاى ايمان است در حالى كه در دل ايمان نداشتند ، و ديگر خدعه و نيرنگى است كه نسبت به مؤمنان داشتند و با دروغ‌هاى خود آنها را فريب مىدادند ، و از همه مهمتر آن كه از هر فرصتى براى تكذيب پيامبر اسلام صلى الله عليه و آله استفاده مىكردند . ولى در هر حال اين آيه مىگويد : عذاب اليم آن‌ها به خاطر دروغ‌هاى آنها است . و اين نشان مىدهد كه بدترين كار منافقان دروغ گويى آنها بوده است كه عذاب اليم مستند به آن شده ، در حالى كه گناهان زياد ديگرى نيز داشتند .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nروشن است كه منظور از بيمارى در اين جا بيمارى نفاق است كه يك بيمارى اخلاقى محسوب مىشود كه ناشى از دوگانگى شخصيت منافق است كه در ظاهر چيزى است و در باطن چيزى ديگر .\r\n* * * ششمين آيه ناظر به شاخه معيّنى از شاخه‌هاى كذب است و آن دروغ بستن بر خدا است ، روى سخن را به پيامبر صلى الله عليه و آله كرده مىفرمايد : بگو آنها كه دروغ به خدا مىبندند ( هرگز ) رستگار نمىشوند ( قُلْ انَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ ) .\r\nاصولًا دروغ با رستگارى جمع نمىشود به خصوص اگر دروغ بر خدا و پيامبران الهى باشد و منظور از دروغ بر خدا در اين آيه - به قرينهء آيات پيش از آن - اين است كه مشركان فرشتگان را دختران خدا مىپنداشتند ، و گاه گفته شده است ادعاى مسيحيان را نسبت به حضرت مسيح عليه السلام و يهود را نسبت به حضرت عُزير عليه السلام كه آنها را فرزند خدا مىدانستند نيز شامل مىشود ، و در هر حال چنين نسبتى به خداوند دروغ ظاهر و آشكارى است ، زيرا نه خداوند جسم دارد و نه عوارض جسمانى بر او چيره مىشود ، و نه همسر و فرزندى .\r\nاصولًا فلسفهء وجود فرزند در نظام آفرينش نياز انسان‌ها ، نياز فطرى و طبيعى انسان‌ها به كمك فرزندان و احتياج به بقاء نسل از طريق آنها است ، و فرزند براى خداوندى كه ازلى و ابدى و بىنياز از همه چيز و قادر بر هر كارى است مفهوم ندارد .\r\nاين نكته نيز قابل دقت است كه در آيه فوق عمل مشركان مصداق دروغ و افترا هر دو شمرده شده است ، اين به خاطر آن است كه دروغ مفهومى گسترده‌تر از افترا دارد ( و به تعبير معروف ، نسبت ميان آنها نسبت عموم و خصوص مطلق است ) دروغ آن است كه انسان سخنى خلاف واقع بگويد خواه درباره شخص بگويد يا چيزى ، ولى تهمت و افترا آن است كه نسبتى ناروا و غير واقعى به كسى بدهد كه در اين صورت هم دروغ است و هم تهمت .\r\nمضمون همين آيه در آيهء 116 نحل نيز آمده است آنجا كه مىفرمايد : « انَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ » .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nدر هفتمين و آخرين آيهء مورد بحث كه همان آيهء معروف مباهله است سخن از شاخهء ديگرى از دروغ يعنى دروغ بستن به پيامبر گرامى اسلام صلى الله عليه و آله است ، كه لعنت خدا را نصيب دروغ گويان كرده است ، مىفرمايد : « هرگاه بعد از علم و دانشى كه ( دربارهء مسيح ) به تو رسيده ( باز ) كسانى با تو به مهاجّه و ستيز بر مىخيزند به آنها بگو بياييد ما فرزندان خود را دعوت مىكنيم ، شما هم فرزندان خود را ، ما زنان خويش را دعوت مىنماييم ، شما هم زنان خود را ، ما از نفوس خود دعوت مىكنيم شما هم از نفوس خود ، آنگاه مباهله مىكنيم ، و لعنت خدا را بر دروغگويان قرار مىدهيم » . ( فَمَنْ حاجَّكَ فيهِ مِنْ بَعْدِ ما جائَكَ مِنَ الْعِلْمِ فَقُلْ تَعالَوا نَدْعُ أَبْنائَنا وَ أَبْنائَكُمْ وَ نِسآئَنا وَ نِسائَكُمْ وَ انْفُسَنا وَ انْفُسَكُمْ ثُمَّ نَبْتَهِلْ فَنَجْعَلْ لَعْنَةَ اللَّهِ عَلَى الْكاذِبينَ ) .\r\nمباهله در اصل از ماده بهل ( بر وزن سهل ) به معنى رها كردن است و حتى در تعبيرات فارسى خود نيز اين جمله را به كار مىبريم كه فلان كس را بِهِل كرده‌اند يعنى به حال خود رها نموده‌اند . و در تفسيرهاى مذهبى مباهله به معنى آن است كه دو گروه بر سر يك امر مذهبى در برابر هم قرار گيرند ، و هر كدام دربارهء ديگرى نفرين كند ، نفرين هر كدام مؤثر واقع شد دليل حقانيت او است ، همان گونه كه در صدر اسلام در ميان پيامبر اسلام صلى الله عليه و آله و مسيحيان نجران واقع شد ، و هنگامى كه پيامبر صلى الله عليه و آله به همراه اهل بيتش ( على و فاطمهء زهرا و حسن و حسين عليهم السلام ) به ميعادگاه براى مباهله آمد ، و آثار اجابت دعا را در چهرهء آنان ديدند ، مسيحيان نجران عقب نشينى كردند و با پيغمبر اكرم از در مصالحه در آمدند كه بحث آن را به طور مشروح در تفسير نمونه ذيل همين آيه آورده‌ايم و اينجا نياز به شرح آن نيست .\r\nمنظور اين است كه تعبير « فَنَجْعَلْ لَعْنَةَ اللَّهِ عَلَى الْكاذِبِينَ ؛ لعنت خدا را بر دروغگويان قرار مىدهيم » تعبير فوق العاده‌اى است كه عظمت گناه دروغ را بازگو مىكند .\r\n* * *\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nآيات فوق كه بخش مهمّى از تأكيدهاى قرآن در مورد زشتى دروغ و آثار شوم آن است به خوبى نشان مىدهد كه تا چه حد اين گناه از نظر اسلام ، زشت و منفور و خطرناك است ، و افراد با ايمان و جامعه اسلامى بايد در برابر آن حساسيت كامل نشان دهند ، و صحنهء اجتماع را از لوث آن پاك كنند .\r\n\r\nدروغ‌گويى در روايات اسلامى\r\nدر روايات اسلامى تعبيرهاى تكان دهنده‌اى دربارهء زشتى دروغ است كه گلچينى از آن را ذيلًا مطالعه مىكنيد :\r\n1 - از بعضى از روايات استفاده مىشود كه دروغ كليد گناهان است . در حديثى از امام باقر عليه السلام مىخوانيم : « انَّ اللَّهَ عَزَّ وَ جَلَّ جَعَلَ لِلشّرِّ اقْفالًا وَجَعَلَ مفاتيحَ تِلْكَ الْاقْفالِ الشَّرابَ ، وَ الْكِذْبُ شَرٌّ مِنَ الشَّرابِ ؛ خداوند متعال براى شرّ قفل‌هايى قرار داده است ، و كليد آن قفل‌ها شراب است ( چرا كه مانع اصلى زشتىها عقل است و شراب عقل را از كار مىاندازد ) و دروغ از شراب هم بدتر است » . « 1 »\r\n2 - در تعبير ديگرى از امام حسن عسكرى عليه السلام مىخوانيم : « جُعِلَتِ الْخَبائِثُ كُلُّها فى بَيْتٍ وَ جُعِلَ مِفْتاحُهُ الْكِذْبَ ؛ تمام پليدىها در اتاقى قرار داده شده و كليد آن اتاق ، دروغ است » . « 2 »\r\nدليل آن اين است كه انسان‌هاى گنهكار هنگامى كه خود را در معرض رسوايى مىبينند با دروغ گناهان خود را مىپوشانند ، و به تعبير ديگر دروغ به آنها اجازه مىدهد كه انواع گناهان را مرتكب شوند ، بىآنكه از رسوايى بترسند ، در حالى كه انسان راستگو ناچار است گناهان ديگر را ترك كند چرا كه راست گويى به او اجازه انكار گناه را نمىدهد و ترس از رسوايىها او را به ترك گناه دعوت مىكند .\r\nحديث معروف مردى كه نزد پيامبر صلى الله عليه و آله آمد و آلودهء انواع گناهان بود و پيامبر صلى الله عليه و آله فقط از او پيمان گرفت كه دروغ نگويد ، و همين سبب شد كه تمام گناهان را ترك كند شاهد گوياى اين مدّعا است . « 3 »\r\n\r\n\r\n","description":"","footnote":"\r\n( 1 ) . اصول كافى ، جلد 3 ، صفحه 339 .\r\n( 2 ) . بحار الانوار ، جلد 169 ، صفحه 263 .\r\n( 3 ) . شرح نهج البلاغه ابن ابى الحديد ، جلد 6 ، صفحه 357 .\r\n","page_name":" 227 ","page_number":227},
  {"content":"\r\n\r\n3 - از احاديث ديگرى استفاده مىشود كه دروغ با ايمان سازگار نيست ، در حديثى چنين مىخوانيم : « سُئِلَ رَسُولُ اللَّهِ صلى الله عليه و آله يَكُونُ الْمُؤمِنُ جَباناً ؟ قالَ : نَعَمُ ؛ قيلَ وَ يَكُونُ بَخِيلًا ؟ قالَ : نَعَمْ . قِيلَ يَكُونُ كَذَّاباً قالَ : لا ؛ از پيامبر اكرم صلى الله عليه و آله پرسيدند آيا انسان مؤمن ممكن است ( احياناً ) ترسو باشد ؟ فرمود : آرى . باز پرسيدند آيا ممكن است بخيل باشد ؟\r\nفرمود : آرى . پرسيدند آيا ممكن است دروغگو باشد ؟ فرمود : نه » . « 1 »\r\nهمين مضمون به صورت ديگرى از امير مؤمنان على عليه السلام نقل شده است آنجا كه فرمود : « لا يَجِدُ الْعَبْدُ طَعْمَ الْايمانِ حَتَّى يَتْرُكَ الْكِذْبَ هَزْلَهُ وَجِدَّهُ ؛ انسان هيچ گاه طعم ايمان را نمىچشد تا دروغ را ترك گويد خواه شوخى باشد يا جدى » . « 2 »\r\nچرا دروغ با ايمان سازگار نيست ؟ زيرا دروغ يا به خاطر آن است كه انسان به منفعتى برسد يا از مشكلى رهايى يابد چنان كه ايمان انسان قوى باشد مىداند كه خير و شر به دست خدا است او است كه مىتواند گره كور مشكلات را بگشايد و او است كه مىتواند در برابر ناملايمات از انسان دفاع كند ، و اگر انسان به اين امر كه شاخه‌اى از شاخه‌هاى توحيد افعالى است اعتقاد داشته باشد چنين نيازى دارد كه به دروغ متوسل گردد .\r\n4 - در حديث ديگرى از امير مؤمنان على عليه السلام مىخوانيم كه فرمود : « وَشَرُّ الْقُولِ الْكِذْبُ ؛ بدترين سخن ، دروغ است » . « 3 »\r\nزيرا آثار مرگبار آن از هر سخن بدى بدتر است .\r\n5 - باز در حديث ديگرى از على عليه السلام دروغ به عنوان بدترين گناهان معرفى شده مىفرمايد : « اعْظَمُ الْخِطايا عِنْدَاللَّهِ الْلِسانُ الْكَذُوبِ وَ شَرُّ النَّدامَةِ نَدامَةُ يَوْمِ الْقِيامَةِ ؛ بدترين گناهان نزد خدا ( گناه ) زبان دروغ گو است ، و بدترين پشيمانى روز قيامت است » . « 4 »\r\n6 - در حديث ديگرى ، دروغ سرچشمهء فجور ، سبب ورود در دوزخ شمرده شده\r\n\r\n\r\n","description":"","footnote":"\r\n( 1 ) . جامع السّعادات جلد 2 ، صفحه 322 .\r\n( 2 ) . اصول كافى ، جلد 2 ، صفحه 340 ، حديث 11 .\r\n( 3 ) . نهج البلاغه ، خطبهء 84 .\r\n( 4 ) . المحجة البيضاء ، جلد 5 ، صفحه 243 ، شبيه همين حديث با كمى تفاوت در كنز العمال از پيامبر گرامى اسلام صلى الله عليه و آله نقل شده است ( كنز العمال ، جلد 3 ، صفحه 619 ، حديث 8203 ) .\r\n","page_name":" 228 ","page_number":228},
  {"content":"\r\n\r\nاست ، پيامبر گرامى اسلام صلى الله عليه و آله مىفرمايد : « ايَّاكُمْ وَ الْكِذْبَ فَانَّ الْكِذْبَ يَهْدى الَى الْفُجُورِ وَ انَّ الْفُجُورَ يَهْدِى الَى النّارِ ؛ از دروغ بپرهيز چرا كه دروغ به فجور دعوت مىكند ، و فجور به آتش دوزخ » . « 1 »\r\n7 - دروغ با عقل سازگار نيست ، همان گونه كه در حديثى از امام كاظم عليه السلام مىخوانيم : « انَّ الْعاقِلَ لايَكْذِبُ وَ انْ كانَ فِيهِ هَواهُ ؛ انسان عاقل دروغ نمىگويد هر چند به آن تمايل داشته باشد » . « 2 »\r\n8 - دروغ فرشتگان رحمت را از انسان دور مىكند ، در حديثى از پيامبر اكرم صلى الله عليه و آله مىخوانيم : « اذا كَذِبَ الْعَبْدُ كِذْبَةً تَباعَدَ الْمَلَكُ مِنْهُ مَسيرةَ ميلٍ مِنْ نَتِنِ ماجاءَبِهِ ؛ هنگامى كه يكى از بندگان دروغى بگويد فرشته به خاطر بوى تعفّن كه از آن دروغ بر مىخيزد به اندازه يك ميل از او دور مىشود » « 3 » ( ميل از يك كيلومتر بيشتر و از دو كيلومتر كمتر است ) .\r\n9 - دروغ دريچه‌اى به سوى نفاق است ، پيامبر اكرم صلى الله عليه و آله مىفرمايد : « انَّ الْكِذْبَ بابٌ مِنْ ابْوابِ النِّفاقِ ؛ دروغ درى از درهاى نفاق است » . « 4 »\r\nزيرا انسان دروغگو خود را در چهرهء راستگو قرار مىدهد در حالى كه باطنش غير از آن است ، اين دوگانگى ظاهر و باطن نوعى و نفاق ، و دروغ يكى از كارهاى شايع منافقان است .\r\n10 - دروغ‌گو اعتماد مردم را از دست مىدهد ، چنان كه در يكى از كلمات امير مؤمنان على عليه السلام مىخوانيم : « مَنْ عُرِفَ بِالْكِذْبِ قَلّتِ الثِّقَةُ بِهِ ؛ كسى كه به دروغ‌گويى شناخته شود ، اعتماد مردم به او كم مىشود » . « 5 »\r\nو نقطه مقابل اين معنى نيز در كلمات آن بزرگوار آمده كه فرمود : « مَنْ تَجَنَّبَ الْكِذْبَ صُدِّقَتْ أَقْوالُهُ ؛ كسى كه از دروغ بپرهيزد سخنانش پذيرفته مىشود » . « 6 »\r\n11 - اين بحث دامنه دار را با حديث ديگرى كه در كلمات قصار امير مؤمنان على عليه السلام آمده است و مردم را از دوستى با دروغگويان بر حذر داشته پايان مىدهيم .\r\nفرمود : « وَ ايَّاكَ وَ مَصادَقَةَ الْكَذَّابِ فَانَّهُ كَالسَّرَابِ يُقَرِّبُ عَلَيْكَ الْبَعِيدَ وَ يُبَعِّدُ عَلَيْكَ\r\n\r\n\r\n","description":"","footnote":"\r\n( 1 ) . كنز العمال ، حديث 8219 .\r\n( 2 ) . بحار الانوار ، جلد 75 ، صفحه 305 .\r\n( 3 ) . شرح نهج البلاغه ابى ابى الحديد ، جلد 6 ، صفحه 357 .\r\n( 4 ) . كنز العمال ، حديث 8212 .\r\n( 5 ) . شرح غرر ، جلد 5 ، صفحه 390 .\r\n( 6 ) . همان مدرك ، صفحه 461 .\r\n","page_name":" 229 ","page_number":229},
  {"content":"\r\n\r\nالْقَريبَ ؛ از دوستى با دروغگو بپرهيز كه مانند سراب است ، دور را در نظر تو نزديك ، و نزديك را دور مىسازد » . ( و تو را گمراه مىكند ) . « 1 »\r\n* * * از روايات بالا به خوبى استفاده مىشود كه دروغ سرچشمهء انواع گناهان و متزلزل كنندهء اركان ايمان و بدترين سخنان و دعوت كنندهء به انواع معاصى و شاخه‌اى از شاخه‌هاى نفاق و پاره كنندهء رشته‌هاى اعتماد و اتّحاد است ، و دربارهء كمتر گناهى اين همه نكوهش و مذمّت ديده مىشود .\r\n* * * در اينجا نكات مهمى باقى مانده است كه به طور فشرده به آن مىپردازيم :\r\n\r\n1 - آثار زيان بار دروغ\r\nگرچه آيات و رواياتى كه در بالا آمد به قدر كافى پرده از روى اين مسأله برداشت ، ولى اهميت موضوع تحليل‌هاى بيشترى را در اينجا مىطلبد .\r\nنخستين اثر زيان بار دروغ رسوايى و بىآبرويى و از دست دادن پايگاه اجتماعى و اعتماد مردم است .\r\nضرب المثل معروفى مىگويد : دروغ‌گو حافظه ندارد ، و تجربيات نشان مىدهد كه دروغ بودن يك سخن را براى مدت طولانى نمىتوان پنهان داشت اگر مسألهء بىاهميتى باشد ممكن است فراموش شود ، ولى اگر مسألهء مهمى باشد سرانجام واقعيت‌ها خود را نشان مىدهد و راز دروغگو فاش مىشود ، نه به خاطر اين كه دروغگو حافظه ندارد ، بلكه به خاطر اين كه دروغ چيزى نيست كه آن را بتوان به حافظه سپرد زيرا يك حادثه كه واقع مىشود ارتباط زيادى به حوادث اطراف خود\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، كلمهء 38 .\r\n","page_name":" 230 ","page_number":230},
  {"content":"\r\n\r\nدارد و پيوندهاى علت و معلول با حوادث قبل و بعد و لوازم غير قابل اجتناب ، آن حادثه را با ديگر حوادث مربوط مىسازد . كسى كه حادثه‌اى را به دروغ مىسازد مجبور است روابط ساختگى آن را با زمان و مكان و اشخاص و حوادث اطراف آن نيز بسازد ، و از آنجا كه اين روابط حد و حسابى ندارد به فرض كه چند مورد آن را درست كندو به خاطر بسپارد در بقيه وا مىماند . درست مانند داستان يوسف عليه السلام كه برادرانش به دروغ گفتند او را گرگ خورد و پيراهن او را به خونى آغشته و براى پدر آوردند ، اما فراموش كردند كه پيراهن را از چندين جا پاره پاره كنند . سالم بودن پيراهن پرده از كار آنها برداشت و دروغشان را ظاهر كرد و يا مانند همسر عزيز مصر ، هنگامى كه به دروغ ادعا كرد يوسف عليه السلام به دنبال او دويده و قصد تجاوز به او را داشته است ، فراموش كرده بود كه در اين ماجرا ، پيراهن يوسف عليه السلام از عقب سر پاره شده كه دليل روشنى است بر دروغ زليخا و اينكه او به دنبال يوسف عليه السلام دويده است .\r\nامروز بازپرسان آگاه به راحتى مىتوانند با سؤال‌هاى پى در پى مربوط به يك حادثه و لوازم و خصوصيات آن ، دروغ يا راست بودن يك ادعا را ثابت كنند و كمتر دروغ‌گويى مىتواند خود را از چنگال آن‌ها رهايى ببخشد . آرى دروغ‌گو نمىتواند حافظه داشته باشد و به هر حال سرانجام كارش رسوايى و بىآبرويى است .\r\nديگر از آثار دروغ اين است كه انسان را به دروغ‌هاى ديگر ، يا گناهان ديگر دعوت مىكند ، چرا كه دروغ‌گو براى مخفى ساختن دروغش گاه مجبور مىشود دروغ‌هاى زياد ديگرى بگويد يا دست به كارهاى خطرناكى بزند .\r\nسوّمين اثر زيان بار دروغ اين است كه به شخص دروغگو امكان مىدهد كه به طور موقت پرده‌اى بر خلافكارىهاى خود بيندازد در حالى كه اگر راست مىگفت ناچار بود آن اعمال را ترك كند .\r\nچهارمين اثر زيان بار دروغ اين است كه انسان را تدريجاً به صفوف منافقان ملحق مىسازد زيرا دروغ خود شاخه‌اى از شاخه‌هاى نفاق است چرا كه دروغگو خود را به چهرهء راست گويان در آورده و سخنش را به عنوان يك واقعيت القا مىكند در حالى كه درونش چيز ديگرى مىگويد اين دوگانگى ظاهر و باطن به طور تدريج به\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nساير اعمال و رفتار او سرايت مىكند و از او منافقى تمام عيار مىسازد .\r\nدر حديثى از امير مؤمنان على عليه السلام آمده است كه فرمود : « الْكِذْبُ يُؤَدِّى الَى النَّفاقِ ؛ دروغ انسان رابه نفاق مىكشاند » . « 1 »\r\nپنجمين اثر زيان بار آن اين است اگر كسى شايستگىها و لياقت‌هاى فراوانى داشته باشد كه بتوان از آن در پيش برد اهداف اجتماعى بهره‌گيرى فراوان كرد ولى دروغگو باشد ، كسى نمىتواند از آن شايستگىها بهره بگيرد ، چرا كه انسان در برابر او در هر قدم مواجه با شك و ترديد مىشود .\r\nبه همين دليل در بعضى از روايات اسلامى دروغ گو با مرده يكسان شمرده شده است ، مىفرمايد : « الْكَذَّابُ وَ الْمَيّتُ سَواءٌ فَانَّ فَضيلَةَ الْحَىِّ عَلَى الْمَيّتِ الثِّقَةُ بِهِ ، فَاذا لَمْ يُوْثَقُ بِكلامِهِ بَطَلَتْ حَياتُهُ ؛ دروغگو با مرده برابر است زيرا فضيلت زنده بر مرده اعتمادى است كه انسان به او دارد و هنگامى كه به سخن كسى كه ( به خاطر دروغگوبودنش ) اعتمادى نباشد گويى زندگى او باطل شده است » .\r\nششمين پيامد زيانبارش اين است كه انسان با استفاده از ابزار دروغ مىتواند كارهاى زشت ديگرى انجام دهد ، حسود و كينه توز و بخيل هر كدام به وسيلهء دورغ مىتوانند حسد يا كينه يا بخل خود را اعمال نمايند و همچنين در مورد بسيارى از گناهان ديگر ، مثلًا هنگامى كه كسى از او تقاضاى وام مىكند به دروغ مىگويد من خودم امروز براى زندگى وام گرفتم ، يا هنگامى كه براى معرفى شخصى به او مراجعه مىكنند به خاطر حسد و كينه‌توزيش مىگويد آن شخص آدم بىاعتبارى است ، در حالى كه در واقع مرد معتبرى است .\r\nهفتمين اثر زيانبار آن كه در علوم و دانش‌ها ظاهر مىگردد اين است كه اگر افراد محققى در يك يا چند مورد دروغ بگويند تمام تحقيقات و كتاب‌هاى علمى خود را از اعتبار مىاندازند ، و اگر اين عمل شيوع پيدا كند اعتمادى بر تحقيقات و علوم ديگران باقى نخواهد ماند و كاروان علم و دانش بشرى متوقف مىشود .\r\n\r\n\r\n","description":"","footnote":"\r\n( 1 ) . شرح غرر الحكم ، جلد 1 ، صفحه 310 .\r\n","page_name":" 232 ","page_number":232},
  {"content":"\r\n\r\nو آثار زيانبار ديگرى كه با دقت در زندگى دروغگويان مىتوان به آن پى برد .\r\nاضافه بر اين آثار كه جنبهء اجتماعى دارد ، پيامدهاى سوء معنوى نيز بر دروغ مترتب مىشود كه در روايات اسلامى به آن اشاره شده است . از جمله اين كه :\r\nفرشتگان از انسان دور مىشوند همان گونه كه قبلًا در حديثى از امام على بن موسى الرّضا عليه السلام خوانديم : « اذا كَذِبَ الْعَبْدُ كِذْبَةً تَباعَدَ المَلَكُ مِنْهُ مَسيرَةَ ميلٍ مِنْ نَتِنِ ماجاءَبِهُ ؛ هنگامى كه انسان دروغى بگويد فرشته از او دور مىشود به اندازهء يك ميل به خاطر بوى بدى كه از عمل او برمىخيزد » . « 1 »\r\nديگر اين كه دروغ انسان را از نماز شب محروم مىسازد ، در حديثى از امام صادق عليه السلام مىخوانيم « انَّ الرَّجُلَ لَيَكْذِبُ الْكِذْبَةَ فَيُحرَمُ بِها صَلاةَ الْلَيْلِ ، فَاذا حُرِمَ صَلاةُ اللَيْلِ حُرِمَ بِها الرِّزْقُ ؛ گاه انسان دروغى مىگويد و از نماز شب محروم مىشود ، و هنگامى كه از نماز شب محروم مىشود از روزى ( وسيع ) محروم مىگردد » . « 2 »\r\nديگر اين كه دروغ گفتن باعث عدم قبولى بعضى از عبادات مىشود همان گونه كه دربارهء روزه داران آمده است در حديثى از امام صادق عليه السلام مىخوانيم كه فرمود :\r\n« فَاذا صُمْتُمْ فَاحْفَظُوا الْسِنَتَكُمْ عَنِ الْكِذْبِ وَ غَضُّوا ابْصارَكُمْ ؛ هنگامى كه روزه مىگيريد زبان را از دروغ حفظ كنيد ، و چشمان خود را ( از نگاه گناه آلود ) فرو گيريد » . « 3 »\r\nاين حديث دليل بر آن است كه اين گونه اعمال از ارزش روزه مىكاهد .\r\nديگر اين كه دروغ گفتن گاه سبب مىشود كه بركات الهى از انسان قطع گردد ، چنان كه در حديثى از امام على بن موسى الرضا عليه السلام مىخوانيم : « اذا كَذِبَ الْوُلاةُ حُبِسَ الْمَطَرُ ؛ هنگامى كه زمامداران دروغ بگويند باران قطع مىشود » . « 4 »\r\nبعضى آثار براى دروغ در روايات آمده كه هم ممكن است جنبهء معنوى داشته باشد هم جنبهء اجتماعى و ظاهرى ، از جمله از روايات متعددى استفاده مىشود كه دروغ از روزى انسان مىكاهد و سبب فقر و تنگدستى مىشود .\r\n\r\n\r\n","description":"","footnote":"\r\n( 1 ) . نهج البلاغه ابن ابى الحديد ، جلد 6 ، صفحه 357 .\r\n( 2 ) . بحار الانوار ، جلد 69 ، صفحه 260 .\r\n( 3 ) . وسائل الشيعه ، جلد 7 ، صفحه 119 ، حديث 13 .\r\n( 4 ) . مسند الامام الرضا عليه السلام ، جلد 1 ، صفحه 280 .\r\n","page_name":" 233 ","page_number":233},
  {"content":"\r\n\r\nدر حديثى از امير مؤمنان على عليه السلام مىخوانيم : « اعْتِيادُ الْكِذْبِ يُورِثُ الْفَقْرُ ؛ عادت كردن به دروغ گويى سبب فقر و تنگدستى است » . « 1 »\r\nو در حديث ديگرى از رسول اكرم صلى الله عليه و آله مىخوانيم : « الْكِذْبُ يُنَقِّصُ الرِّزْقَ ؛ دروغ از روزى انسان مىكاهد » . « 2 »\r\nاين كاهش رزق ممكن است از آثار زيانبار معنوى دروغ باشد ، و يا از آثار ظاهرى و اجتماعى ، چرا كه دروغگو اعتماد مردم را از دست مىدهد و با از دست دادن اعتماد عمومى فعاليت اقتصادى او محدود مىشود ، و همين امر سبب نقصان رزق و روزى او مىشود .\r\n\r\nانگيزه‌هاى دروغ\r\nدروغ مانند ساير صفات رذيله سرچشمه‌هاى مختلفى دارد كه مهمترين آنها به شرح زير است :\r\n1 - ضعف ايمان و اعتقاد . چرا كه اگر دروغگو به علم و قدرت خداوند و وعده‌هاى او اعتماد كافى داشته باشد هرگز براى رسيدن به اموال دنيا يا تحصيل جاه و مقام ، دروغ نمىگويد و موفقيت خود را در دروغ‌گويى نمىبيند . از فقر نمىترسد ، از پراكنده شدن مردم و بر باد رفتن نفوذ اجتماعى خود هراس ندارد و مقام و قدرت را از سوى خدا مىداند و براى حفظ آن به دروغ متوسل نمىشود . لذا در روايتى از امام باقر عليه السلام مىخوانيم : « جانِبُوا الْكِذْبَ فَانَّ الْكِذْبَ مُجانِبُ الْايْمانِ ؛ از دروغ كناره‌گيرى كنيد ، چرا كه دروغ از ايمان جدا است » . « 3 »\r\n2 - ديگر از سرچشمه‌هاى دروغ ضعف شخصيت و عقدهء حقارت است ، افرادى كه گرفتار اين ضعف‌ها هستند ، براى پوشاندن ضعف خود متوسل به دروغ مىشوند . در حديثى از رسول خدا صلى الله عليه و آله مىخوانيم : « لايَكْذِبُ الْكاذِبُ الّا مِنْ مَهانَةِ نَفْسِهِ عَلَيْهِ ؛ كسى دروغ نمىگويد مگر به خاطر بىارزش بودن خودش در نظر خويش » . « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحه 261 .\r\n( 2 ) . ميزان الحكمه ، حديث 17463 .\r\n( 3 ) . بحار الانوار ، جلد 66 ، صفحه 386 .\r\n( 4 ) . كنز العمّال ، حديث 8231 ( جلد 3 ، صفحه 625 ) .\r\n","page_name":" 234 ","page_number":234},
  {"content":"\r\n\r\n3 - بسيار مىشود كه حسد و بخل و تكبر و خودبرتربينى و عداوت نسبت به افراد سرچشمهء دروغ گفتن و تهمت زدن نسبت به آنها مىشود ، و يا دروغ گفتن دربارهء خويش به خاطر كبر و غرور ، و تا اين سرچشمه‌ها گرفته نشود ، دروغ هم ادامه خواهد يافت .\r\nمنافقان نيز براى پوشاندن چهرهء واقعى خود به دروغ متوسل مىشوند همان گونه كه قبلًا به آن اشاره شد .\r\n4 - بيمارىهاى اخلاقى جامعه و انحراف از مسير حق و آلودگى به انواع گناهان سبب تشويق عده‌اى به دروغ مىشود ، تا آنجا كه مىگويند اگر به دروغ متوسل نشويم زندگى كردن در اين اجتماع براى ما مشكل است ، و يا كسب و تجارت ما مىخوابد .\r\n5 - علاقهء شديد به دنيا و حفظ مقامات آن نيز يكى ديگر از عوامل مهم شيوع دروغ - حتى دروغ بر خدا و پيامبر - مىگردد .\r\nدر خطبهء 147 نهج البلاغه مىخوانيم كه على عليه السلام فرمود : « وَ انَّهُ سَيَأتى عَلَيْكُمْ مِنْ بَعْدِى زَمانٌ لَيْسَ فِيهِ شَىءٌ اخْفى مِنَ الْحَقِّ وَ لا اظْهَرَ مِنَ الْباطِلِ وَ لا اكْثَرَ مِنَ الْكِذْبِ عَلَىاللَّهِ وَ رَسُولِهِ ؛ بعد از من زمانى براى شما فرا مىرسد كه چيزى پنهان‌تر از حق و آشكارتر از باطل و فراوان‌تر از دروغ به خدا و پيامبرش نيست » .\r\n\r\nطرق درمان دروغ\r\nبراى ريشه كن كردن اين صفت رذيله ( دروغ گويى ) از همان طرقى بايد وارد شد كه در طريق درمان ساير رذايل اخلاقى وارد مىشويم ؛ يعنى نخست به سراغ ريشه‌ها برويم ، چرا كه تا ريشه‌ها قطع نشود ، اين نهال شوم همچنان پابرجاست . اگر انگيزهء دروغ گويى ضعف ايمان نسبت به توحيد افعالى است ، بايد پايه‌هاى ايمان را تقويت كرد ، خدا را قادر بر همه چيز دانست ، رزق و روزى و موفقيت و عزّت و آبرو را به دست او بدانيم ، تا ضعف‌هايى كه سبب توسل به دروغ مىشود بر طرف گردد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nو اگر انگيزهء آن حسد و بخل و كبر و غرور است بايد به درمان آنها پرداخت و به يقين اگر اين ريشه‌ها تدريجاً قطع شود ، چيزى جز صداقت و راستى باقى نخواهد ماند .\r\nو از سوى ديگر بايد روى پيامدهاى سوء زيانبار دروغ كه سبب تيره روزى و بدبختى و رسوايى در دنيا و آخرت مىشود انديشيد ، و به يقين هر كس در اين‌ها كه به طور مشروح سابقاً بيان كرديم ، به ويژه در روايات پر محتوايى كه در اين زمينه وارد شده درست بينديشد تأثير مهم بازدارنده‌اى دارد .\r\nو اگر اشخاصى كه مبتلا به اين رذيلهء اخلاقى هستند از دوستان ناباب و دروغگو و محيطهايى كه آنها را به دروغ تشويق مىكند بپرهيزند سريع‌تر درمان مىشوند ، همان گونه كه پرهيز از افراد آلوده به بيمارىهاى جسمى و محيطهاى آلوده به ميكرب بيمارىها سبب سرعت بهبود اين بيمارى خواهد شد .\r\nرهبران جامعه و بزرگ خانواده نيز نقش مؤثرى مىتواند در عادت دادن مردم به راست گويى داشته باشند چرا ك وقتى افراد يك جامعه يا اعضاء خانواده چيزى جز صدق و راستى از بزرگترها نبينند به سرعت به صدق و راستى روى مىآورند و به عكس ، يك دروغ كه از آنان صادر شود زمينه‌هاى آلودگى جامعه يا خانواده را به اين صفت رذيله فراهم مىسازند .\r\nدر ضمن نبايد طرق دروغگويى را به مردم ياد داد ، در حديثى مىخوانيم كه رسول خدا صلى الله عليه و آله فرمود : « لا تُلَفِّنُوا الْناسَ فَيَكْذِبُونَ فَانَّ بَنِى يَعْقُوبَ لَمْ يَعْلَمُوا انَّ الذِّئبَ يَأْكُلُ الْانْسانَ فَلَمَّا لَقَّنَهُمْ انّىٍ اخافُ انْ يَأْكُلُهُ الذِّئْبُ . قالُوا اكَلَهُ الذِّئْبُ ؛ هرگز تلقين دروغ به مردم نكنيد ، چرا كه فرزندان يعقوب ( تا آن زمان ) نمىدانستند كه گرگ ممكن است انسان را بخورد ، هنگامى كه پدرشان يعقوب به آنها ( سفارش كرد مراقب يوسف باشند و ) گفت من از اين بيم دارم كه گرگ او را بخورد ( آنها ياد گرفتند و ) گفتند يوسف را گرگ خورد ( در حالى كه دروغ مىگفتند و يوسف در چاه كنعان بود ) » . « 1 »\r\nآرى اين ترك اولى بهانه‌اى به دست پسران يعقوب داد .\r\n\r\n\r\n","description":"","footnote":"\r\n( 1 ) . كنز العمال ، جلد 3 ، صفحه 624 ، حديث 8228 .\r\n","page_name":" 236 ","page_number":236},
  {"content":"\r\n\r\nايجاد شخصيت در افراد ، يكى ديگر از مؤثرترين طرق درمان دروغ است زيرا همان گونه كه در گذشته اشاره كرديم يكى از عوامل مهم دروغ گويى احساس حقارت و كمبود شخصيت است ، و دروغ‌گو مىخواهد با لاف زدن آن را جبران كند ، و اگر احساس كند صاحب استعدادها و نيروهايى است كه با پرورش آن مىتواند به مقامات عالى در جامعه برسد نيازى به توسل جستن به دروغ براى ايجاد شخصيت كاذب در خود نمىبيند .\r\nبه ويژه اگر به آنها توجه داده شود كه راستگويان و صدّيقان در پيشگاه خدا در صف انبياء و شهيدان هستند و رفيق و همنشين آنان در قيامت خواهند بود به يقين براى ترك دروغ و اقبال به راست‌گويى تشويق خواهند شد ، قرآن كريم مىفرمايد :\r\n« وَ مَنْ يُطِعِ اللَّهَ وَ الرَّسُولَ فَاولئِكَ مَعَ الَّذِينَ انْعَمَ اللَّهُ عَلَيْهِمْ مِنَ النَّبِيِّينَ وَ الصِّدِيقِينَ وَ الشُّهَداءِ وَ الصَّالِحِينَ وَ حَسُنَ اولئِكَ رَفِيقاً ؛ و كسى كه خدا و پيامبر را اطاعت كند ( در روز رستاخيز ) همنشين كسانى خواهد بود كه خدا نعمت خود را بر آنان تمام كرده از پيامبران و صديقان و شهدا و صالحان ، و آنها رفيق‌هاى خوبى هستند » . « 1 »\r\nاين نكته نيز قابل توجه است كه نفوذ صفت زشت دروغگويى مانند صفات ديگر در وجود انسان از جاهاى ساده و كوچك شروع مىشود و تدريجاً انسان را به دروغ‌هاى خطرناك مىكشاند همان گونه كه امام سجاد عليه السلام فرمود : « اتَّقُوا الْكِذْبَ فِى صَغِيرٍ وَ كَبيرٍ فِى كُلِّ جِدٍّ وَ هَزْلٍ فَانَّ الرَّجُلَ اذا كَذِبَ فِى الصَّغيرِ اجْتَرَءَ عَلَى الْكَبيرِ ؛ از دروغ بپرهيز خواه كوچك باشد يا بزرگ ، جدّى باشد يا شوخى ، چرا كه انسان هنگامى كه در موضوعات كوچك دروغ بگويد جرئت مىكند كه دروغ بزرگ هم بگويد » . « 2 »\r\n\r\nاستثنائات دروغ\r\nبا اين كه دروغ از مهمترين گناهان است و خطرات زيادى براى هر انسانى از نظر مادى و معنوى ، فردى و اجتماعى دارد ، ولى باز هم مواردى دارد كه به صورت\r\n\r\n\r\n","description":"","footnote":"\r\n( 1 ) . نساء ، آيهء 69 .\r\n( 2 ) . بحار الانوار ، جلد 69 ، صفحه 235 .\r\n","page_name":" 237 ","page_number":237},
  {"content":"\r\n\r\nاستثناء در روايات اسلامى و سخنان فقها و علماى اخلاق به پيروى از آن احاديث آمده است .\r\nاين موارد عمدتاً عبارتند از :\r\n1 - دروغ براى اصلاح ذات البين ؛\r\n2 - دروغ براى اغفال دشمن در ميدان جنگ ؛\r\n3 - در مقام تقيّه ؛\r\n4 - براى دفع شرّ ظالمان ؛\r\n5 - در تمام مواردى كه جان و ناموس انسان به خطر مىافتد و براى نجات از خطر راهى جز توسل به دروغ نيست .\r\nتمام موارد را مىتوان در يك قاعدهء كلى خلاصه كرد و آن اين كه هدف‌هاى مهمترى به خطر بيفتد و براى دفع آن خطرات ، توسل به دروغ ضرورت داشته باشد ، و به تعبير ديگر تمام اين موارد مشمول قاعدهء اهم و مهم است فى المثل انسان در چنگال جمعى متعصّب و بىمنطق و بىرحم گرفتار مىشوند و از مذهب او سؤال مىكنند اگر حقيقت بگويد فوراً خون او را مىريزند عقل و شرع در اينجا اجازه مىدهند كه انسان با پاسخ دروغين جان خود را از شرّ آنها نجات دهد . يا در مواردى كه اختلاف شديدى در ميان دو نفر بروز كرده و انسان مىتواند با گفتن دروغى ( مثلًا فلان كس به تو علاقهء زياد دارد و بارها در پشت سر ذكر خير شما را مىگفت ) صلح و صفا و آشتى در ميان آن دو برقرار سازد و امثال اين اهداف مهم ، نه اين كه انسان به خاطر منافع شخصى و كارهاى جزئى متوسل به دروغ شود ، و اين استثنائات ضرورى را دستاويزى براى توسل به دروغ سازد ، و به بهانهء استفاده از استثنائات دروغ براى هر موضوع جزئى دروغ بگويد .\r\nدر واقع تجويز دروغ در اين موارد مانند حلال بودن خوردن مردار ( اكل ميته ) در موارد ضرورت است كه بايد به مقدار ضرورت و تنها در مواردى كه راهى جز آن نيست اكتفا شود .\r\nدليل اين استثنائات علاوه بر قاعدهء عقلى بالا ( قاعدهء اهم و مهم ) روايات\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمتعددى است كه منابع مختلف اسلامى از معصومين عليهما السلام نقل شده است .\r\nدر حديث معروفى از امام صادق عليه السلام مىخوانيم : « لَيْسَ شَىْءٌ مِمَّا حَرَّمَ اللَّهُ الَّا وَقَدْ احَلَّهُ لِمَنِ اضْطُرَّ الَيْهِ ؛ هيچ حرامى الهى نيست مگر اين كه خداوند آن را براى كسى كه مضطر شده است حلال فرموده » . « 1 »\r\n2 - از حضرت على عليه السلام نقل شده است كه مىگويد رسول خدا صلى الله عليه و آله فرمود : « احْلِفْ بِاللَّهِ كاذِباً وَ نَجِّ اخاكَ مِنَ القَتْلِ ؛ سوگند دروغ به نام خدا ياد كن و برادرت را از كشته شدن ( به ناحق ) نجات ده » . « 2 »\r\n3 - در حديث ديگرى از همان حضرت صلى الله عليه و آله آمده است كه فرمود : « كُلُّ الْكِذْبِ يَكْتُبُ عَلى إبنِ آدَمِ الّا رَجُلٌ كَذَبَ بَيْنَ رَجُلَيْنِ يُصْلِحُ بَيْنَهُما ؛ هر دروغى در نامهء عمل انسان نوشته مىشود ، مگر كسى كه دروغ در ميان دو نفر بگويد تا ميان آن دو صلح برقرار گردد » . « 3 »\r\n4 - در حديث ديگرى از امام صادق عليه السلام آمده است : « الْكِذبُ مَذُمُومٌ الّا فِى امْرَيْنِ دَفْعُ شَرِّ الْظَّلَمَةِ وَ اصْلاحُ ذاتِ الْبَيْنِ ؛ دروغ نكوهيده است مگر در دو چيز ، دفع شر ظالمان و اصلاح ذات البين » . « 4 »\r\n5 - در حديث ديگرى از رسول خدا صلى الله عليه و آله چنين نقل شده است : « كُلُّ الْكِذْبِ مَكْتُوبٌ كِذْباً لا مَحالَةَ الَّا انْ يَكْذِبُ الرَّجُلُ فِى الْحَرْبِ فَانَّ الْحَرْبَ خُدْعَةٌ اوْ يَكُونُ بَيْنَ رَجُلَيْنِ شَخناءٌ فَيُصْلِحُ بَيْنَهُما اوْ يُحَدِّثُ امْرَأَتَهُ يُرْضِيها ؛ تمام دروغ‌ها حتماً دروغ نوشته مىشود ، مگر اين كه انسان در جنگ دروغ بگويد ، زيرا ( يكى از طرق پيروزى در ) جنگ فريب ( دشمن ) است ، يا در ميان دو نفر كينه و عدواتى باشد و او ( به وسيله دروغ ) ميان آنها صلح و آشتى برقرار سازد ، يا با همسرش سخن مىگويد ( كه واقعيت ندارد ) به خاطر اين كه او را راضى كند » . « 5 »\r\nمنظور از جمله اخير اين نيست كه انسان هر چه بخواهد به همسرش دروغ بگويد بلكه ناظر به مواردى است كه همسر انسان توقّعات نابجايى دارد ، كه در\r\n\r\n\r\n","description":"","footnote":"\r\n( 1 ) . بحار الانوار ، جلد 101 ، صفحه 284 .\r\n( 2 ) . وسائل الشيعه ، جلد 16 ، صفحه 134 ، ( حديث 4 باب 12 از كتاب الايمان ) .\r\n( 3 ) . المحجة البيضاء ، جلد 5 ، صفحه 245 .\r\n( 4 ) . بحار الانوار ، جلد 69 ، صفحه 263 .\r\n( 5 ) . المحجة البيضاء ، جلد 5 ، صفحه 245 .\r\n","page_name":" 239 ","page_number":239},
  {"content":"\r\n\r\nامكانات شوهر نمىگنجد ، او با وعدهء دروغين ، سر و صداى او را خاموش مىكند ، و اى بسا با گذشت زمان فراموش مىشود ، و درگيرى و منازعه‌اى پيش نخواهد آمد .\r\nاين معنى در مورد توقّعات غير منطقى شوهر نيز صادق است ، و در بعضى از روايات نيز به آن اشاره شده است . « 1 »\r\n\r\nراه فرار از دروغ ( توريه )\r\nتوريه ( بر وزن توصيه ) به سخنى گفته مىشود كه شنونده از آن چيزى مىفهمد و گوينده از آن چيز ديگرى را اراده مىكند ، يا به تعبير ديگر سخنى است دو پهلو ، كه عبارت تاب هر دو معنى را دارد ، و افرادى كه مقيد به پرهيز از دروغ هستند گاه به آن متوسل مىشوند ، تا هم دروغ نگفته باشند و هم شنونده از اسرار آنها آگاه نشود .\r\nمثال‌هاى زير مىتواند اين معنى را كاملًا روشن كند :\r\n1 - كسى از ديگرى سؤال مىكند آيا اين كار خلاف را تو كرده‌اى ؟ او در جواب مىگويد أستغفر اللّه پناه به خدا مىبرم ( شنونده از اين سخن نفى آن كار را مىفهمد در حالى كه گوينده منظورش استغفار از عمل خلافى بوده است كه انجام داده است ) .\r\n2 - كسى از ديگرى سؤال مىكند فلان كس نزد تو از من بدگويى كرد ، او مىگويد :\r\nمگر چنين چيزى ممكن است ( شنونده از اين جواب نفى آن كلام را مىفهمد ، در حالى كه منظور گوينده از آن كلام تنها يك استفهام بود ) .\r\n3 - كسى در خانه ديگرى مىآيد و مىگويد : فلان كس خانه است ؟ او اشاره به پشت در خانه مىكند مىگويد اينجا نيست ( شنونده تصوّر مىكند در خانه نيست ، در حالى كه گوينده منظورش پشت در خانه بوده است ) .\r\n4 - از يكى از دانشمندان سؤال كردند ، جانشين بلافصل پيامبر صلى الله عليه و آله كه بود ؟ او كه در شرائطى بود كه نمىبايست عقيدهء خود را صريحاً بيان كند در جواب گفت : « مَنْ بِنْتُهُ فِى بَيْتِهِ ؛ آن كس كه دخترش در خانه او بود » ( شنونده چنين فكر مىكرد كه منظورش\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحه 243 .\r\n","page_name":" 240 ","page_number":240},
  {"content":"\r\n\r\nاين است كسى كه دخترش در خانهء پيامبر صلى الله عليه و آله بود يعنى ابو بكر ) ولى منظور گوينده اين بود آن كسى كه دختر پيامبر صلى الله عليه و آله فاطمهء زهرا عليها السلام در خانهء او بود ، يعنى على عليه السلام .\r\n5 - در داستان سعيد بن جبير و حجاج مىخوانيم هنگامى كه حجاج از او سؤالاتى كرد ، مىخواست بهانه‌اى براى قتل او بتراشد ، پرسيد تو مرا چگونه آدمى مىدانى ؟ گفت : انت عادل ( عادل در لغت عرب دو معنى دارد يكى به معنى عدالت پيشه و ديگر به معنى شخص كافر است كه عديل و شريك براى خدا قائل است ، همان گونه كه قرآن مىگويد : « ثُمَ الَّذينَ كَفَرُوا بِرَبِّهِمْ يَعْدِلُونَ ؛ كافران براى پروردگار خود ، شريك و شبيه قرار مىدهند » . « 1 »\r\nاز آنچه در بالا آمد روشن شد كه توريه هرگز دروغ نيست ، چرا كه نيّت گوينده سخن راستى بوده و عبارات او نيز تاب آن معنى را داشته است هر چند شنونده به خاطر ذهنيت خودش چيز ديگرى را از آن فهميده و معلوم است اشتباه شنونده در فهم معنى كلام ارتباطى به گوينده ندارد .\r\nو از اينجا روشن مىشود در مواردى كه به خاطر ضرورت‌هاى مهمى دروغ گفتن جايز است ، اگر انسان بتواند توريه كند بايد به آن متوسل شود و از دروغ بپرهيزد ، بنابراين دروغ گفتن تنها در ضرورتى مجاز است كه راه توريه بسته باشد ، و به اصطلاح علمى مندوحه‌اى در كار نباشد .\r\nو از اينجا روشن مىشود اين كه افرادى مانند غزالى توريه را مصداق كذب مىدانند ، ولى مىگويند ميزان زشتى و فساد آن از كذب‌هاى معمولى كمتر است درست نيست ، مگر اين كه توريه را طور ديگرى تفسير كرده باشد كه واقعاً مصداق دروغ باشد .\r\nبه هر حال زشتى و فساد دروغ به قدرى زياد است كه انسان تا ممكن است بايد از آن بپرهيزد ، هر چند از طريق توسل به توريه باشد .\r\nمواردى از سخنان انبياء در قرآن مجيد ديده مىشود كه در روايات اسلامى آنها را به عنوان توريه معرفى كرده‌اند نه دروغ .\r\nمانند گفتگوى ابراهيم عليه السلام با بت‌پرستان بابل كه وقتى از او سؤال كردند تو اين بلا\r\n\r\n\r\n","description":"","footnote":"\r\n( 1 ) . انعام ، آيهء 1 .\r\n","page_name":" 241 ","page_number":241},
  {"content":"\r\n\r\nرا بر سر خدايان ما آورده‌اى ، او در پاسخ گفت : « بَلْ فَعَلَهُ كَبيرُهُمُ هَذا فَاسْئَلُوهُمْ انْ كانُوا يَنْطِقُونَ ؛ ( ابراهيم ) گفت بلكه اين كار را بزرگشان كرده است از آنها بپرسيد اگر سخن مىگويند » . « 1 »\r\nگرچه شنونده از اين عبارت ممكن است چنين بفهمد كه ابراهيم بت‌شكنى را به بت بزرگ نسبت داده است ، ولى جملهء « انْ كانُوا يَنْطِقُونَ » ( اگر آنها سخن مىگويند ) به عنوان شرط براى اين نسبت قرار داده شده ، يعنى اگر آن‌ها مىتوانند حرف بزنند كار كارِ آن بت بزرگ است .\r\nهمچنين جملهء « انَّكُمْ لَسارِقُونَ ؛ شما سارق هستيد » « 2 » كه كارگزاران يوسف عليه السلام به برادران گفتند با توجه به آيات قبل از آن چنين در ذهن منعكس مىكند كه آنها پيمانهء شاه را دزديده بودند ، در حالى كه منظورشان سرقت يوسف عليه السلام از پدر در كنعان بود .\r\nكوتاه سخن اين كه توريه و گفتن سخنان دو پهلو هرگز مصداق كذب نيست هر چند مخاطب به خاطر ذهنيتش چيزى از آن مىفهمد كه با واقعيت مطابقت ندارد ، اما متكلم منظورش مفهوم صحيح و درستى است و آنها كه مقياس صدق و كذب را ظاهر كلام مىدانند ، نه مراد و مقصود گوينده ممكن است توريه را نوعى دروغ خفيف بدانند در حالى كه چنين نيست ، معيار صدق و كذب ، مراد و مقصود گوينده است كه قابل تطبيق بر محتواى عبارت باشد .\r\nمثلًا كسى از ديگرى مىپرسد : اين لباس را فلان كس به شما اهدا كرده است ؟\r\nمخاطب كه مايل نيست اين مطلب را صريحاً نفى كند در جواب به صورت توريه مىگويد : خدا او را عمر دهد . اى بسا شنونده از اين سخن چنين استنباط كند كه آرى او به من داده است در حالى كه گوينده چنين قصدى را نداشته است ، تنها دعايى در حق او كرده است .\r\n\r\n\r\n","description":"","footnote":"\r\n( 1 ) . انبياء ، آيهء 63 .\r\n( 2 ) . يوسف ، آيهء 70 .\r\n","page_name":" 242 ","page_number":242},
  {"content":"\r\n\r\n9\r\n\r\nوفاى به عهد و پيمان‌شكنى\r\n\r\nاشاره\r\nبارها گفته‌ايم مهمترين سرمايهء يك جامعه اعتمادى است كه افراد به يكديگر دارند و هر چيزى كه اين اعتماد و همبستگى را تقويت كند مايهء سعادت و پيشرفت جامعه است و هر كار بر آن لطمه وارد كند ، عامل شكست و بدبختى است .\r\nاز مهمترين امورى كه اعتماد عمومى و خصوصى را شكوفا مىكند وفاى به عهد و پيمان است كه از فضايل مهم اخلاقى محسوب مىشود و به عكس ، پيمان شكنى از بدترين رذايل اخلاقى است .\r\nلزوم وفاى به عهد جزء سرشت و فطرت انسان‌ها است ، و به تعبير ديگر از فطريات انكارناپذير است .\r\nفطريات امورى هستند كه هر انسانى آن را درك مىكند و مىپذيرد بىآنكه نياز به دليل و برهانى داشته باشد ، خوبى عدالت ، زشتى ظلم و همچنين اهميت وفاى به عهد و ناپسند بودن پيمان شكنى ، جزء واضح‌ترين فطريات هر انسان است كه هر كس با مراجعه به وجدان خويش آن را درك مىكند و بر آن صحة مىگذارد . به همين دليل در ميان تمام اقوام و ملل اعم از آنها كه صاحب دين و آيينى هستند يا از دين و مذهب بيگانه‌اند ، پايبندى به عهد و پيمانها لازم شمرده مىشود ، حتى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nپيمان شكنان سعى مىكنند بهانه و دستاويزى براى كار خود پيدا كنند تا به پيمان‌شكنى متهم نشوند ، و اعتبار آنان از بين نرود ، زيرا مىدانند اگر مردم آنها را به پيمان شكنى بشناسند هيچ كس براى قول‌ها و وعده‌ها و تعهدات آنها ارزشى قائل نخواهد شد ، و پشتيبانى مردم را در همه چيز از دست مىدهد .\r\nحتى در ميان اقوام جاهلى پايبندى به عهد و پيمان از وظائف حتمى شمرده شده و سعى داشتند تا مىتوانند عهد و پيمان خود را نشكنند ، در آيات قرآن و روايات اسلامى نيز اين مسأله به صورت گسترده‌اى مطرح شده و با قوىترين تعبيرات و بيان‌ها بر لزوم وفاى به عهد تأكيد شده است . و از پيمان شكنان سخت نكوهش به عمل آمده است .\r\nبا اين اشاره به قرآن مجيد باز مىگرديم و بخشى از آيات قرآن را در اين زمينه يادآور مىشويم :\r\n1 - وَالْمُوفُونَ بِعَهْدِهِمْ اذا عاهَدُوا . ( بقره - 177 )\r\n2 - وَالَّذِينَهُمْ لِاماناتِهِمْ وَ عَهْدِهِمْ راعُونَ . ( مؤمنون - 8 ) ( معارج - 32 )\r\n3 - وَ أَوْفُوا بِالْعَهْدِ انَّ الْعَهْدَ كانَ مَسْؤُلًا . ( اسراء - 34 )\r\n4 - بَلى مَنْ أَوْفى بِعَهْدِهِ وَ اتَّقى فَانَّ اللَّهَ يُحِبُّ الْمُتَّقِينَ . ( آل عمران - 76 )\r\n5 - الَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئَاً وَ لَمْ يُظاهِرُوا عَلَيْكُمْ احَداً فَأَتِمُّوا الَيْهُمْ عَهْدَهُمْ الى مُدَّتِهِمْ انَّ اللَّهَ يُحِبَّ الْمُتَّقِينَ . ( توبه - 4 )\r\n6 - وَ أَوُفُوا بِعَهْدِ اللَّهِ اذا عاهَدْتُمْ وَ لا تَنْقُضُوا الْايْمانَ بَعْدَ تَوْكِيدِها وَ قَدْ جَعَلْتُمُ اللَّهَ عَلَيْكُمْ كَفِيلًا . ( نحل - 91 )\r\n7 - وَ ما وَجَدْنا لِاكْثَرِهِمْ مِنْ عَهْدٍ وَ انْ وَجَدْنا اكْثَرَهُمْ لَفاسِقِينَ . ( اعراف - 102 )\r\n8 - اوَ كُلَّما عاهَدُوا عَهْداً نَبَذَهُ فَرِيقٌ مِنْهُمْ بَلْ اكْثَرُهُمْ لايُؤمِنُونَ . ( بقره - 100 )\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nترجمه\r\n1 - . . . و ( همچنين ) كسانى كه به عهد خود - به هنگامى كه عهد بستند وفا مىكنند .\r\n2 - و آنها كه امانتها و عهد خود را رعايت مىكنند .\r\n3 - . . . و به عهد ( خود ) وفا كنيد ، كه از عهد سؤال مىشود !\r\n4 - آرى كسى كه به پيمان خود وفا كند و پرهيزكارى پيشه نمايد ( خداوند او را دوست مىدارد زيرا ) خداوند پرهيزكاران را دوست دارد .\r\n5 - مگر كسانى از مشركان كه با آنها عهد بستيد و چيزى از آن را در حق شما فروگذار نكردند و احدى را بر ضد شما تقويت ننمودند پيمان آنها را تا پايان مدتشان محترم بشمريد ، زيرا خداوند پرهيزكاران را دوست دارد !\r\n6 - و هنگامى كه با خدا عهد بستيد به عهد او وفا كنيد و سوگندها را بعد از محكم ساختن نشكنيد درحالىكه خدا را كفيل و ضامن بر سوگند خود قرار داده‌ايد ، به يقين خداوند از آنچه انجام مىدهيد آگاه است .\r\n7 - و بيشتر آنها را بر سر پيمان خود نيافتيم ( بلكه ) اكثر آنها را فاسق و گنهكار يافتيم !\r\n8 - و آيا چنين نيست كه هر بار آنها ( يهود ) پيمانى ( با خدا و پيامبر ) بستند جمعى آن را دور افكندند ( و مخالفت كردند ) آرى بيشتر آنان ايمان ندارند !\r\n\r\nتفسير و جمع‌بندى\r\nدر نخستين آيه از آيات فوق كه سخن از ريشه و اساس همهء نيكيها است به بيان شش عنوان پرداخته نخست از ايمان به خدا و روز قيامت و فرشتگان و پيامبران و كتاب آسمانى سخن به ميان آورده و بعد به مسأله انفاق فى سبيل الله ( انفاقهاى مستحبى ) و بر پاداشتن نماز و اداى زكات اشاره مىكند و در پنجمين عنوان سخن از وفاى به عهد و در ششمين عنوان به اهميت صبر و استقامت در برابر مشكلات زندگى و حوادث ميدان جنگ مىپردازد و در مورد وفاى به عهد چنين مىگويد : « و كسانى كه به عهد خويش هنگامى كه پيمان مىبندند وفا مىكنند » ( وَ الْمُوفُونَ بِعَهْدِهِمْ اذا عاهَدُوا ) .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاين تعبير نشان مىدهد كه وفاى به عهد از نظر اسلام و قرآن آن‌قدر اهميت دارد كه همرديف ايمان به خدا و نماز و زكات است .\r\nبا توجه به اينكه مادهء اصلى « وفا » اين است كه چيزى به حد كمال و تمام برسد ، هنگامى كه كسى به عهد و پيمان خود عمل كند اين واژه دربارهء او به كار مىرود و « وَفى بِعَهْدِه » يا « اوُفى بِعَهْدِه » گفته مىشود ( بنابراين ثلاثى مجرد و مزيد اين واژه هر دو يك معنى مىدهد ) .\r\nواژهء « عهد » در اصل به معنى « سر كشيدن » و « پاسدارى » از چيزى است و به همين دليل به قراردادهائى كه بايد آنها را حفظ كرد و دقيقاً رعايت نمود عهد گفته مىشود .\r\nاين نكته نيز حائز اهميت است كه قرآن هيچ قيد و شرطى براى وجوب وفاى به عهد در اين آيه قائل نشده است ، بنابراين هم عهدهاى الهى را شامل مىشود و هم عهد و پيمانهاى مردمى را ، خواه در برابر مسلمانان باشد يا غير مسلمانان يعنى مادام كه آنها به عهد و پيمان خود پايبند باشند مسلمين نيز بايد عهد و پيمانهائى كه با آنان دارند رعايت كنند .\r\n* * * در دومين آيه كه در شرح صفات مؤمنان راستين آمده است و با « قد افلح المؤمنون » شروع مىشود ، به هفت وصف از مهمترين و اساسىترين صفات مؤمنان اشاره شده كه در بيان پنجمين و ششمين صفت مىفرمايد : آن‌ها كسانى هستند كه نسبت به امانت‌ها و عهد و پيمانشان رعايت مىكنند ( و به آن پايبند هستند ) ( وَالَّذِينَ هم لِاماناتِهِم و عَهْدِهِمْ راعُون ) .\r\nدر اين آيه كه در دو سوره قرآن بى كم و كاست آمده است امانت و عهد در كنار يكديگر قرار گرفته كه شايد به اين اشاره باشد كه امانت‌ها نوعى عهد و پيمانند ، همان گونه كه پيمان‌ها نوعى امانت است .\r\nتعبير به « رعايت » كه از واژهء « راعون » استفاده مىشود چيزى بيش از مفهوم وفاى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبه عهد را مىرساند ، زيرا رعايت و مراعات به معنى مراقبت كامل از چيزى است تا هيچ‌گونه آسيبى به آن نرسد ، شخصى كه امانتى را پذيرفته ، يا عهد و پيمانى با كسى بسته بايد چنان مراعات كند كه هيچ گونه آسيبى به امانت و عهدش نرسد .\r\nالبته هم امانت مفهوم بسيار وسيعى دارد و هم عهد و پيمان كه در پايان اين بحث اشاره خواهيم كرد .\r\nدر سوّمين آيه دربارهء مسأله لزوم وفاى به عهد به تعبير تازه‌اى برخورد مىكنيم مىفرمايد : به عهد خود وفاكنيد كه از عهد سؤال مىشود » ( وَأوفُوا بِالْعَهْدِ انَّ الْعَهْد كانَ عَنْهُ مَسئُولًا ) .\r\nمفسران براى جملهء « انّ العهد كان عنه مسئولًا » تفسيرهاى گوناگونى كرده‌اند ، يكى همان است كه در ترجمهء فارسى آن در بالا اشاره شد كه انسان مسئول است و عهد « مسئول عنه » است يعنى دربارهء وفاى به عهد از انسان‌ها سؤال مىشود .\r\nديگر اين كه از خود عهد و پيمان سؤال مىشود ، همان گونه كه از مَوؤدَةُ ( نوزادان زنده به گور شده ) سؤال مىشود ، گويى اين‌ها موجوداتى زنده و عاقلند و از خودشان سؤال مىشود كه آيا حق آنها ادا شده است يا نه ؟\r\nو اين يك نوع معنى مجازى است كه براى تأكيد گفته شده است .\r\nولى تفسير اول مناسب‌تر به نظر مىرسد .\r\nدر ضمن بايد توجه داشت كه در سورهء اسراء از آيهء 22 تا 39 بخشى از مهمترين احكام اسلامى بيان شده ، از توحيد گرفته تا مسألهء حق پدر و مادر ، و از مسألهء قتل نفس گرفته تا زنا و خوردن اموال يتيمان ، و از وفاى به عهد گرفته تا مسؤوليت‌هايى كه چشم و گوش و دل بر عهده دارند ، و اين امر نشان مىدهد كه مسألهء وفاى به عهد در چارچوبهء اساسىترين احكام اسلام قرار گرفته است .\r\nو جالب اين كه در پايان اين احكام مىفرمايد : « ذلِكَ مِما اوُحى الَيْكَ رَبُكَ مِنَ الْحِكْمَةِ ؛ اين ( احكام مهم ) از حكمت‌هايى است كه پروردگارت به تو وحى فرستاده است » .\r\n* * *\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدر چهارمين آيه بعد از آنكه از گروهى از اهل كتاب كه رعايت امانت نمىكنند نكوهش به عمل آورده مىافزايد : آرى كسى كه به پيمان خود وفا كند و پرهيزكارى پيشه نمايد ( خدا او را دوست دارد ) چرا كه خداوند پرهيزكاران را دوست مىدارد .\r\n( بَلى مَنْ اوفى بِعَهْدِهِ وَ اتَّقى فَانَّ اللَّهَ يُحِبُّ الْمُتَّقِينَ ) .\r\nدر اينجا وفاى به عهد همرديف تقوا شمرده شده ، تقوايى كه بهترين زاد و توشهء انسان در قيامت و سبب ورود در بهشت و معيار شخصيت و مقام انسان در پيشگاه خدا است .\r\nاين تعبير نشان مىدهد كه وفاى به عهد يكى از شاخه‌هاى مهم تقوا است و تعبير آيه دربارهء اين دو از قبيل ذكر عام بعد از ذكر خاص است .\r\n* * * در پنجمين آيهء مورد بحث سخن از احترام گذاردن به پيمان‌هايى است كه مسلمين با مشركين داشتند ، و دستور مىدهد مادام كه آنها به پيمانشان وفادار باشند شما نيز پيمان شكنى نكنيد ( هر چند طرف مقابل شما جماعت مشرك باشد ) مىفرمايد : ( اعلام برائت از مشركين براى همه آنها است ) مگر كسانى از مشركان كه با آنها عهد بستيد و در حق شما چيزى از آن نكاستند ، و احدى را بر ضد شما تقويت نكردند ، پيمان آنها را تا پايان مدّتشان محترم بشمريد ، زيرا خداوند پرهيزكاران را دوست دارد » . ( الّا الَّذِينَ عاهَدْتُمْ مِنَ الْمُشْرِكينِ ثُمَّ لَمْ يَنْقُصُوكُمْ شَيْئاً وَ لَمْ يُظَاهِرُوا عَلَيْكُمْ احداً فَاتِمُّوا الَيْهِمْ عَهْدَهُمْ الى مُدَّتِهِمْ انَّ اللَّهَ يُحِبُّ المُتَّقينَ ) .\r\nمىدانيم در مراسم برائت از مشركان كه در سال نهم هجرت و بعد از فتح مكه و استقرار اسلام و استقرار مسلمين در سرزمين حجاز ثابت شد ، پيامبر اكرم صلى الله عليه و آله دستور داد كه على عليه السلام در مراسم حج آيات نخستين سورهء برائت را در برابر همه بخواند ، و اعلام كند كه همهء مشركان بايد تكليف خود را تا چهار ماه روشن كنند ، يا آئين بت‌پرستى را رها كرده و در سايه توحيد اسلامى قرار گيرند ، و يا از ورود به مسجد الحرام خوددارى كنند ، و اگر پس از انقضاء چهار ماه ، دست از بت‌پرستى نكشند ، آمادهء پيكار گردند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nولى با اين همه عهد و پيمان ، گروهى از مشركان را كه نسبت به پيمان خود پايبند و وفادار بودند محترم مىشمرد ، و به آنان تا پايان مدت پيمانشان مهلت مىدهد .\r\nهنگامى كه استثناء اين گروه را در كنار لحن شديد آيات آغاز سورهء توبه نگاه مىكنيم به اهميت وفاى به عهد در اسلام آشنا مىشويم و در ضمن اين استثناء نشان مىدهد كه اگر پيغمبر اكرم صلى الله عليه و آله عهد و پيمان گروه‌هاى ديگرى را الغا فرمود ، تنها به اين دليل بوده است كه پيمان شكنى را آنان آغاز كرده‌اند ، و گرنه دليلى نداشت كه پيغمبر اكرم صلى الله عليه و آله ميان آنها و ديگران فرقى بگذارد .\r\nدر آن روز چهار موضوع به وسيله على عليه السلام به همهء مردم در مراسم حج اعلام شد :\r\n1 - الغاى پيمان‌هاى مشركان پيمان شكن .\r\n2 - عدم حق شركت مشركان در مراسم حج در سال آينده .\r\n3 - ممنوع بودن ورود مشركان به خانهء خدا .\r\n4 - ممنوع بودن طواف افراد عريان و برهنه ، كه در آن زمان در ميان عده‌اى معمول بود .\r\nبه هر حال با توجه به اين كه اين ماجرا بعد از فتح مكه واقع شد و مسلمانان بر تمام آن منطقه سلطه داشتند ، و هيچ قدرتى توان مقابله با آنها را نداشت و در عين حال پيمان گروهى از مشركان ، محترم شمرده شد روشن مىشود كه مسألهء وفاى به عهد در هيچ شرايطى قابل اغماض و انكار نيست . « 1 »\r\nجالب اين كه مدت پيمان اين گروه ( كه طايفهء بنى خزيمه بودند ) ده سال از صلح حديبيه بود ، كه در آن زمان حد اقل هفت سال از آن باقى مانده بود ، و مسلمين پيمان آنها را تا پايان آن مدت تحمل كردند ، با اين كه مسأله شرك و موضع شديدى كه اسلام در برابر آن داشت ، چيزى بود كه مىبايست قاعدتاً در آن تحمل نشود .\r\n* * *\r\n\r\n\r\n","description":"","footnote":"\r\n( 1 ) . شرح بيشتر پيرامون تفسير آيات نخستين سورهء برائت را در جلد نهم پيام قرآن صفحه 288 به بعد مطالعه كنيد .\r\n","page_name":" 249 ","page_number":249},
  {"content":"\r\n\r\nدر ششمين آيه خطاب به همهء مسلمانان كرده و مىفرمايد به پيمان الهى - هنگامى كه پيمان بستيد - وفا كنيد ، و سوگندهايتان را بعد از تأكيد آن نشكنيد ( وَأوفُوا بِعَهْدِ اللَّهِ اذا عاهَدْتُمْ وَ لا تَنْقُضُوا الْايْمانَ بَعْدَ تُوكيدِها . . . ) .\r\nدر اينكه مراد از عهد الله ( پيمان الهى ) در اين آيه چيست در ميان مفسران گفتگو است ، بعضى آن را به معنى پيمان‌هايى كه مردم با خدا مىبستند يا بيعتى كه با پيغمبر او كرده بودند مىدانند در حالى كه بعضى ديگر تصريح كرده‌اند كه منظور همهء پيمان‌ها با همهء انسان‌ها يا با خدا و پيامبر صلى الله عليه و آله است ، و بنابراين مفهوم عامى دارد ، زيرا خداوند دستور داده است به آن عمل شود ، بنابراين يك نوع پيمان الهى محسوب مىشود ، و يا منظور پيمان‌هايى است كه در سايهء نام خدا با افراد بسته مىشود ، شبيه قسم‌هايى كه انسان به نام خدا نسبت به انجام تعهدى در برابر ديگران ياد مىكند .\r\nبه هر حال مفهوم آيه عام باشد يا خاص دليلى بر اهميت وفاى به عهد از ديدگاه اسلام و قرآن است .\r\nجالب اين كه بعد از آن كه قرآن در اين آيه مسألهء وفاى به عهد و سوگندها را مورد تأكيد قرار مىدهد ، به دنبال آن مىفرمايد : « همانند آن زن ( سبك مغز ) نباشيد كه پشم‌هاى تابيدهء خود را پس از محكم شدن ، وا مىتابيد ( شما هم نسبت به سوگندهايتان چنين نباشيد ) و سوگند ( و عهد ) خود را وسيله خيانت و فساد قرار ندهيد ( وَ لا تَكُونُوا كَالَّتِى نَقَضَتْ غَزْلَها مِنْ بَعْدِ قُوَّةٍ انْكَاثاً تَتَّخِذُونَ ايْمانَكُمْ دَخَلًا بَيْنَكُمْ ) .\r\nاز اين تعبير چنين استفاده مىشود كه عدم پايبندى به سوگند و عهد و پيمان نوعى سبك مغزى و حماقت است . و همچنين استفاده از پيمان‌ها و سوگندها براى خيانت و تقلب و فساد .\r\nدليل آن هم روشن است ، اگر اركان وفاى به عهد و پيمان در جامعه متزلزل شود ، همه در آتش بىاعتمادى خواهند سوخت و پيمان‌شكنان در واقع تيشه بر ريشهء خود مىزنند ، كارى كه هيچ عاقلى نبايد مرتكب آن شود .\r\nو از آنجا كه گاهى افراد و گروه‌هاى قوىتر به خود اجازه مىدهند كه به بهانه‌هاى\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nواهى پيمان خود را بشكنند ، و خود را از زير بار تعهدات فردى و اجتماعى برهانند قرآن مجيد با جملهء « انْ تَكُونَ امَّةٌ هِىَ ارْبى مِنْ امَّةٍ » در ذيل آيهء بالا اشاره به اين حقيقت كرده و مىگويد : اگر گروهى جمعيتشان از گروه ديگر بيشتر است ، مبادا پيمان خود را بشكنند ، ( چرا كه ) آنها نيز سرانجام گرفتار زيان و خسران خواهند شد ، و ديگران به هنگام قوت و قدرت با آنها همان معامله خواهند كرد كه آنها با افراد ضعيف‌تر انجام دادند .\r\nاين آيه نه تنها پيمان‌هاى فردى بلكه پيمان‌هاى جمعى و جهانى را نيز در بر مىگيرد ، و تعبير « انْ تَكُونَ امَّةٌ هِىَ ارْبى مِنْ امَّةٍ » اشاره به همين است .\r\n* * * در هفتمين آيه بعد از اشاره به سرگذشت دردناك اقوام پيشين و بخشى از نقاط ضعف و انحراف آنها اشاره به دو گناه مهم آنها مىكند مىفرمايد : ( آنها افراد پيمان‌شكن بودند ) و ما براى اكثر آنها عهد و پيمان ثابتى نيافتيم بلكه اكثر آنها را فاسق و خارج از اطاعت فرمان يافتيم ( وَ ماوَجَدْنا لِاكْثَرِهِمْ مِنْ عَهْدٍ وَ انْ وَجَدْنا اكْثَرَ هُمْ لَفاسِقِينَ ) .\r\nاين عهد و پيمان عمومى كه خداوند از امت‌هاى پيشين گرفته بود و اكثرشان آن را شكستند ، و نسبت به آن وفادار نماندند كدام عهد و پيمان بوده است در ميان مفسران در اين زمينه گفتگو بسيار است ، گاه گفته مىشود منظور عهد و پيمان فطرى است كه خداوند به حكم آفرينش فطرت از همهء بندگان خود گرفته است كه بر مسير توحيد و تقوا ثابت قدم بمانند ، به علاوه هنگامى كه به آنها عقل و هوش و چشم و گوش داد مفهومش اين بود كه وظيفه دارند چشم و گوش خود را باز كنند و درهاى عقل و هوش را به روى حقايق بگشايند و در برابر آن تسليم باشند .\r\nو نيز ممكن است اشاره به عهد و پيمان‌هايى باشد كه پيامبران در آغاز دعوت خود از مردم مىگرفتند ، ولى بسيارى آن را در آغاز مىپذيرفتند و سپس مىشكستند .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nو ممكن است اشاره به همهء پيمان‌هاى بالا اعم از فطرى و تشريعى باشد .\r\nبه هر حال آيهء بالا گواه بر اين حقيقت است كه مسألهء پيمان شكنى و عدم پايبندى به عهدها ، يكى از عوامل مؤثّر بدبختى همهء امت‌ها بوده است ، همان گونه كه در دنياى امروز نيز چنين است تا ضعيف و ناتوانند طرفدار عهد و پيمانند و همين كه قدرتمند شدند عهد و پيمانى را به رسميت نمىشناسند ، و زور و قلدرى معيار رابطهء آنها با ديگران است .\r\n* * * در هشتمين و آخرين آيهء مورد بحث بعد از ذكر بخشى از جنايات يهود و عوامل آن مىفرمايد : آيا هر بار آنها عهد و پيمانى با خدا و پيامبر صلى الله عليه و آله بستند جمعى از آنان ، آن را دور نيفكندند و با آن مخالفت نكردند ، آرى اكثر آنها ايمان نمىآوردند ( و اين پيمان شكنى نيز بخشى از كفر و بىايمانى آنها را تشكيل مىدهد ) ( اوَ كُلَّما عاهَدُوا عَهْداً نَبَذَهُ فَرِيقٌ مِنْهُمْ بَلْ اكْثَرُهُمْ لا يُؤمِنُونَ ) .\r\nاز يك سو از آنها پيمان گرفته شده بود كه به پيامبر موعود كه بشارتش در تورات آمده است ايمان بياورند ، نه تنها ايمان نياوردند بلكه پيمانى را كه با پيامبر اسلام صلى الله عليه و آله هنگام هجرت به مدينه بستند كه لااقل به دشمنان آن حضرت نپيوندند ، آن را نيز شكستند ، و مخصوصاً در جنگ احزاب آشكارا با مشركان مكه هم صدا شدند ، و بر ضد اسلام و مسلمين موضع گرفتند .\r\nاين شيوهء ديرينه يهود است كه غالباً به عهد و پيمان خود وفادار نيستند ، و هر زمان گوشه‌اى از منافعشان به خطر بيفتد ، تمام عهدها را به دست فراموشى مىسپرند .\r\nهم اكنون صدق گفتار قرآن را در عصر و زمان خود در پيمان‌هايى كه صهيونيست‌ها مىبندند مشاهده مىكنيم كه هر وقت منافعشان به خطر بيفتد ، عهدنامه‌هايى را كه چند روز يا چند ماه پيش با مخالفان خود امضا كرده‌اند رسماً زير پا مىگذارند ، و حتى به معاهدات بين‌المللى در زمينهء روابط ملت‌ها و مصوّبات\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمجامع جهانى كه به آن پيوسته‌اند و آن را جزء آن مىدانند توجه نكرده و آن را به كلى فراموش مىكنند و هميشه از بهانه‌هاى واهى و سست كه همه جا مىتوان به آن دست يافت براى پيمان شكنى خود متشبّث مىشوند .\r\nاين مسأله در عصر و زمان ما به قدرى روشن است كه بعضى از مفسران « 1 » آيهء فوق را از آيات اعجازآميزى مىدانند كه در آن خبر از آينده‌اى دور داده شده است و گويى به هنگام نزول آيه پيمان شكنىهاى يهود عصر ما در برابر چشمان پيامبر صلى الله عليه و آله بوده است .\r\nآنها پيمان‌هاى زيادى با پيامبرشان موسى عليه السلام و پيامبران بعد از او داشتند ، و پيمان‌هايى هم با پيامبر اكرم صلى الله عليه و آله ولى به هيچ كدام وفادار نماندند .\r\nتعبير به فريق ( گروه ) در آغاز آيه ، و تعبير به اكثر در پايان آن نشان مىدهد كه منظور از فريق در اينجا اكثريت جمعيت پيمان شكن بنى اسرائيل است و نيز اين تعبير نشان مىدهد كه پيمان شكنى و عدم ايمان رابطهء نزديكى با هم دارند .\r\n* * * تعبيرات آيات بالا به خوبى نشان مىدهد كه وفاى به عهد و پيمان در تعليمات اسلام جايگاه رفيعى دارد ، يكى از نشانه‌هاى ايمان و همطراز تقوا و همسنگ امانت است و به قدرى اهميت دارد مسلمان و غير مسلمان در آن يكسان است ، يعنى هنگامى كه انسان با شخص يا گروهى عهد و پيمان ببندد ، بايد به آن پايبند باشد خواه طرف او مسلمان مؤمنى باشد يا كافرى فاسق ، مادام كه او به عهدش وفادار است بايد ما هم وفادار باشيم . و نيز نشان مىدهد كه يكى از مهمترين عوامل بدبختى انسان پيمان شكنى و عدم وفاى به عهد است .\r\n* * *\r\n\r\n\r\n","description":"","footnote":"\r\n( 1 ) . تفسير مراغى ، جلد اول ، صفحه 177 .\r\n","page_name":" 253 ","page_number":253},
  {"content":"\r\n\r\n\r\nوفاى به عهد در روايات اسلامى\r\nدر احاديث اسلامى در زمينهء وفاى به عهد تعبيرات بسيار مهم و جالبى ديده مىشود كه بسيار پر معنى و آموزنده است .\r\nدر اينجا گلچينى از آن احاديث را در اختيار خوانندگان عزيز قرار مىدهيم :\r\n1 - پيامبر گرامى اسلام صلى الله عليه و آله در يك جملهء كوتاه مىفرمايد : « لا دِينَ لِمَنْ لا عَهْدَ لَهُ ؛ كسى كه پايبند عهد و پيمان خود نيست دين ندارد » . « 1 »\r\nاين تعبير نشان مىدهد كه اگر تمام دين را در وفادارى نسبت به خالق و خلق خلاصه نكنيم حد اقل يكى از اركان مهم دين ، وفاى به عهد است . و لذا در تعبير ديگرى از امير مؤمنان على عليه السلام آمده است : « اصْلُ الدِّينِ اداءُ الْامانَةِ وَ الْوَفاءِ بِالْعُهُودِ » . « 2 »\r\n2 - در حديث ديگرى از همان حضرت مىخوانيم : ما ايْقَنَ بِاللَّهِ مَنْ لَمْ يَرْعَ عُهُودَهُ وَ ذِمَّتَهُ ؛ كسى كه رعايت عهد و پيمان خويش را نكند ، به خدا يقين و ايمان پيدا نكرده است » . « 3 »\r\nزيرا پيمان شكنان ، منافع خويش را در عصيان پروردگار جستجو مىكنند ، و اين دليل بر آن است كه پايه‌هاى اعتقادشان نسبت به توحيد افعالى سست و متزلزل است .\r\n3 - در فرمان معروف مالك اشتر ، از مهمترين مسايلى كه على عليه السلام بر آن تأكيد مىكند مسألهء وفاى به عهد در برابر هر كس و هر گروه است ، مىفرمايد : « وَ انْ عَقَدْتَ بَيْنَكَ وَ بَيْنَ عَدُوِّكَ عُقْدَةً ، اوْ الْبَسْتَهُ مِنْكَ ذِمَّةً فَحُطَّ عَهْدَكَ بِالْوَفاءِ ، وَ ارْعَ ذِمَّتَكَ بَالْامانَةِ ، وَ اجْعَلْ نَفْسَكَ جُنَّةً دُونَ ما اعْطَيْتَ فَانَّهُ لَيْسَ مِنْ فَرائِضِ اللَّهِ شَىْءٌ النَّاسُ اشَدُّ عَلَيْهِ اجْتماعاً مَعَ تَفَرُّقِ اهْوائِهِمْ وَ تَشَتُّتِ آرائِهِمْ مِنْ تَعْظِيمِ الْوَفاءِ بِالْعُهُودِ ، وَ قَدْ لَزِمَ ذلِكَ الْمُشْرِكُونَ فِيما بَيْنَهُمْ دُونَ الْمُسْلِمِينَ لِمَا اسْتَوْبَلُوا مِنْ عَواقِبِ الغَدْرِ ؛ اگر پيمان بين تو و دشمن بسته شد يا تعهد پناه دادن را به او دادى جامهء وفا را بر عهد خويش بپوشان ، و تعهدات خود را محترم بشمار ، و جان خود را سپر تعهدات خويش قرار ده ، زيرا هيچ يك از فرائض الهى نيست\r\n\r\n\r\n","description":"","footnote":"\r\n( 1 ) بحار الانوار ، جلد 69 ، صفحه 198 ، ( حديث 26 )\r\n( 2 ) غرر الحكم ، حديث 1762 .\r\n( 3 ) غرر الحكم ، حديث 9577 .\r\n","page_name":" 254 ","page_number":254},
  {"content":"\r\n\r\nكه همچون وفاى به عهد و پيمان ، مردم جهان با تمام اختلافاتى كه دارند ، نسبت به آن اين چنين اتفاق نظر داشته باشند . حتى مشركان زمان جاهليت علاوه بر مسلمانان آن را مراعات مىكردند چرا كه عواقب پيمان شكنى را آزموده بودند » . « 1 »\r\n4 - در حديث ديگرى از پيغمبر اكرم صلى الله عليه و آله چنين آمده است « اقْرَبُكُمْ غَدَاً مِنِّى فِى الْمَوْقِفِ اصْدَقُكُمْ لِلْحَدِيثِ وَ ادَّاكُمْ لِلْامانَةِ وَ اوْفاكُمْ بِالْعَهْدِ وَ احْسَنُكُمْ خُلْقاً وَ اقْرَبُكُمْ مِنَ النَّاسِ ؛ در فرداى قيامت در عرصهء محشر كسى به من از همه نزديك‌تر است ( كه داراى پنج صفت باشد ) از همه راستگوتر ، و امين‌تر ، و وفاكنندهء به عهد ، و از همه خوش‌اخلاق‌تر و نزديك‌تر به مردم باشد » . « 2 »\r\n5 - در حديث ديگرى از امير مؤمنان على عليه السلام دربارهء اهميت وفاى به عهد و عواقب شوم پيمان شكنى و عذر چنين آمده : « ايُّهَا النَّاسُ انَّ الْوَفاءَ تَوْأَمُ الصِّدْقِ ، وَ لا اعْلَمُ جُنَّةً اوْقى مِنْهُ وَ ما يَغْدِرُ مَنْ عَلِمَ كَيْفَ الْمَرْجِعُ ، وَ لَقَدْ اصْبَحْنا فِى زَمانٍ قَدْ اتَّخَذَ اكْثَرُ اهْلِهِ الْغَدْرَ كَيْساً ، وَ نَسَبَهُمْ اهْلُ الْجَهْلِ فِيهِ الى حُسْنِ الْحِيْلَةِ ، ما لَهُمْ قاتَلَهُمُ اللَّهُ قَدْيَرَى الحُوَّلُ القُلَّبُ وَجْهَ الْحِيلَةِ وَ دُونَها مانِعٌ مِنْ امْرِ اللَّهِ وَ نَهْيِهِ ؛ اى مردم ! وفا همزاد راست گويى است ، سپرى محكم‌تر و نگهدارنده‌تر از آن سراغ ندارم ، آن كس كه از قيامت آگاه است پيمان شكنى نمىكند ( ولى متأسفانه ) در زمانى به سر مىبريم كه اكثر مردم پيمان شكنى و حيله‌گرى را عقل مىپندارند و افراد نادان اين گونه اشخاص را اهل تدبير مىخوانند ، چه مىگويند ؟ خدا آنها را بكشد ، چه بسا انسان روشن‌بين نسبت به تمام حوادث آينده آگاه است ، و طريق مكر و حيله را به خوبى مىداند ، ولى امر و نهى الهى مانع او است » . ( منظور امام در اينجا شخص خود او است ) . « 3 »\r\nامام در اينجا از دگرگونى ارزش‌ها در عصر و زمان خويش شكايت مىكند كه چگونه بسيارى از مردم مكر و حيله و پيمان شكنى را تدبير مىپندارند ، و تقوا و صدق و راستى و وفاى به عهد را نوعى ضعف حساب مىكنند .\r\nو به گفته شاعر :\r\n\r\n\r\n","description":"","footnote":"\r\n( 1 ) . نهج البلاغه ، نامه 53 .\r\n( 2 ) . بحار الانوار ، جلد 74 ، صفحه 150 ، حديث 82 ؛ تاريخ يعقوبى ، جلد 2 ، صفحه 92 .\r\n( 3 ) . نهج البلاغه ، خطبهء 41 .\r\n","page_name":" 255 ","page_number":255},
  {"content":"\r\n\r\n غاضَ الْوَفاءُ وَ فاضَ الْغَدْرُ وَ اتّسَعَتْ * مَسافَةُ الْخُلْفِ بَيْنَ الْقَوْلِ وَ الْعَمَلِ \r\nدر عصر ما وفا كمياب شده و بىوفايى و پيمان شكنى فراوان گشته و فاصلهء ميان گفتار و عمل بسيار زياد شده » .\r\n6 - در حديث ديگرى از امام باقر عليه السلام چنين آمده است :\r\n« ثَلاثٌ لَمْ يَجْعَلِ اللَّهُ عَزَّ وَ جَلَّ لِاحَدٍ فِيهِنَّ رُخْصَةً اداءُ الْامانَةِ الَى البَرِّ وَ الْفاجِرِ ، وَ الْوَفاءِ بِالْعَهْدِ لِلْبَرَّ وَ الْفاجِرِ ، وَ بِرُّ الْوالِدَيْنِ بَرَّيْنِ كانا اوْ فاجِرَيْنِ ؛\r\nسه چيز است كه خداوند به احدى اجازهء مخالفت با آن را نداده است ؛ اداى امانت خواه صاحب امانت انسان نيكوكارى باشد يا بدكار ، و وفاى به عهد ، خواه طرف مقابل نيكوكار باشد يا بدكار ، و نيكى به پدر و مادر خواه آن دو نيكوكار باشند يا بدكار » . « 1 »\r\nهمين مضمون در جاى ديگر از امام صادق عليه السلام نيز نقل شده است . « 2 »\r\nاين حديث به خوبى نشان مىدهد كه در قانون وفاى به عهد و اداى امانت و نيكى به پدر و مادر هيچ گونه استثنايى وجود ندارد .\r\n7 - در حديث ديگرى امام عليه السلام عهد و پيمان را همچون طوقى بر گردن انسان مىداند مىفرمايد : « انَّ الْعُهُودَ قَلائِدٌ فِى الْاعْناقِ الى يَوْمِ الْقِيامَةِ فَمَنْ وَصَلَها وَصَلَهُ اللَّهُ ، وَ مَنْ نَقَضَها خَذَلَهُ اللَّهُ ؛ عهد و پيمان‌ها طوقى بر گردن انسان است تا روز قيامت ، كسى كه آن را پيوند دهد ( و به آن وفا كند ) خداوند پيوند او را ( با پاداشها و نعمتهايش ) برقرار مىسازد ، و كسى كه آن را بشكند ، خداوند او را به حال خود رها مىسازد ( تا در برابر حوادث روزگار درهم بشكند ) » . « 3 »\r\n8 - در حديث ديگرى آمده است كه شخصى به على بن الحسين امام سجاد عليه السلام عرض كرد : « اخْبِرْنِى بِجَمِيعِ شَرايِعِ الدِّينِ ؛ تمام اصول اسلام را ( به طور فشرده ) براى من بيان فرما » .\r\nامام در پاسخ كوتاهى فرمود : « قَوْلُ الْحَقِّ وَالْحُكْمُ بِالْعَدْلِ وَ الْوَفاءُ بِالْعَهْدِ ؛ سخن حق گفتن ، و داورى به عدالت كردن ، و به عهد وفا نمودن است » . « 4 »\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 162 ، حديث 15 .\r\n( 2 ) . خصال ، صفحه 140 ، حديث 118 .\r\n( 3 ) . غرر الحكم ، حديث 3650 .\r\n( 4 ) . سفينة البحار ، ماده عهد .\r\n","page_name":" 256 ","page_number":256},
  {"content":"\r\n\r\n9 - در حديث كوتاه و پر محتوايى امير مؤمنان على عليه السلام مىفرمايد : « اشْرَفُ الْخَلائِقِ الْوَفاءُ ؛ وفاى به عهد بهترين خلق و خوى انسان است » . « 1 »\r\n10 - اين بحث را با حديث مهم ديگرى از رسول خدا صلى الله عليه و آله پايان مىدهيم ( هر چند احاديث در اين زمينه بسيار فراوان است ) فرمود : « اذا نَقَضُوا الْعَهْدَ سَلَّطَ اللَّهُ عَلَيْهِمْ عَدُوَّهُمْ ؛ هنگامى كه مردم پيمان شكنى كنند خداوند دشمنانشان را بر آنان مسلط مىسازد » . « 2 »\r\n* * * در روايات بالا حقائق مهمى دربارهء اهميت وفاى به عهد و آثار عميق آن در زندگى فردى و اجتماعى انسان آمده به گونه‌اى كه وفاى به عهد به عنوان « اساس دين » و « نشانهء يقين » و « سبب قرب به پيامبر در روز رستاخيز » و « سپر مهم در برابر حوادث اجتماعى » شمرده ، اضافه بر اين روايات اسلامى تصريح دارد كه وفاى به عهد يك قانون جهان شمول است و مسلمان و كافر را در بر مىگيرد . وفاى به عهد سبب « سر بلندى و پيروزى » و پيمان شكنى سبب « محروميت از الطاف الهى » مىشود .\r\n\r\n1 - آثار فردى و اجتماعى وفاى به عهد\r\nپيش از اين نيز گفته شد كه تمام پيشرفت‌هاى علمى و فرهنگى و اقتصادى كه نصيب انسان‌ها شده است مولود زندگى اجتماعى آنها است ، تجارب به هم مىپيوندد ، افكار به يكديگر ضميمه مىشود و صنايع و تمدنها دست به دست هم مىدهند و حركتى عظيم در جوامع انسانى پديد مىآيد .\r\nاگر انسانها جدا از هم مىزيستند طبعاً هر كسى مختصر تجربهء زندگى خويش را با خود به گور مىبرد و همهء افراد دائماً در جا مىزدند نه تحوّلى بود و نه پيشرفتى ، نه تمدنى و نه فرهنگى و درست به همين دليل اسلام بيشترين اهميت را براى\r\n\r\n\r\n","description":"","footnote":"\r\n( 1 ) . غرر الحكم ، حديث 2859 .\r\n( 2 ) . بحار الانوار ، جلد 97 ، صفحه 46 ، حديث 3 .\r\n","page_name":" 257 ","page_number":257},
  {"content":"\r\n\r\nاستحكام پيوندهاى اجتماعى قائل شده است و به يقين هر چيزى كه كمك به تقويت اين پيوندها كمك كند از نظر اسلام مطلوب و هر چيزى كه سبب تضعيف آنها گردد منفور است .\r\nبديهى است نخستين چيزى كه سبب تقويت اين پيوندها و در نتيجه از شرايط عمدهء تعاون و همكارى اجتماعى است همين مسألهء پيمانها و عهدها است ، اگر مسألهء وفاى به عهد و ميثاقهاى فردى و بين المللى حتى براى يك روز كنار گذاشته شود شيرازهء زندگى بشر از هم گسسته مىشود و پيشرفت جامعهء انسانى عملًا متوقف مىگردد . به همن دليل در حديثى از امام امير مؤمنان على عليه السلام مىخوانيم كه فرمود : « لاتَعْتَمِدْ عَلى مَوَدَّةِ مَنْ لا يُوفِى بِعَهْدِهِ ؛ به دوستى كسى كه پايبند به عهد خويش نيست اعتماد مكن » . « 1 »\r\nاصولًا مىتوان ميزان موفقيت افراد را در زندگى به ميزان پايبندى او به عهدهايش ارزيابى كرد ، آن‌ها كه وفادارترند عزيزترند . امير مؤمنان على عليه السلام در سخن ديگرى مىفرمايد : « الْوَفاءُ حِصْنُ السُّؤدَدِ ؛ وفاى به عهد قلعه ( محكم ) بزرگى و شخصيت است » . « 2 »\r\nدر نقطهء مقابل آن اگر پيمان شكنىها در سطح جامعه‌اى گسترش يابد همه نسبت به يكديگر بدبين و بىاعتماد مىشوند و رشتهء اتحاد آنها پاره مىگردد و به آسانى در برابر دشمن زانو مىزنند ، از همين رو در حديثى از رسول خدا صلى الله عليه و آله آمده است : « اذا نَقَضُوا الْعَهْدَ سَلَّطَ اللَّهُ عَلَيْهِمْ عَدُوَّهُمْ ؛ هرگاه مسلمانها عهد و پيمان را بشكنند دشمن بر آنها مسلط مىگردد » . « 3 »\r\nوفاى به عهد سرمايه‌هاى ديگران را به سوى انسان سرازير مىكند ، و حتى در جهات مادى زندگى او رونق مىگيرد به همين دليل تمام دولتهاى جهان براى اينكه بتوانند از رونق اقتصادى خوبى برخوردار گردند سعى مىكنند به عهد و پيمانهاى خود پايبند باشند و الّا منزوى خواهند شد ، حتى در كشورهايى كه انقلاب رخ مىدهد و نظام جامعه به كلى دگرگون مىشود هنگامى كه انقلابيون زمام كشورى را\r\n\r\n\r\n","description":"","footnote":"\r\n( 1 ) . غرر الحكم ، حديث 10290 .\r\n( 2 ) . غرر الحكم ، حديث 1044 .\r\n( 3 ) . بحار الانوار ، جلد 97 ، صفحه 46 ، حديث 3 .\r\n","page_name":" 258 ","page_number":258},
  {"content":"\r\n\r\nبه دست مىگيرند اعلام مىكنند كه بر تمام عهد و پيمانهايى كه نظام پيشين داشته است وفادارند ، هر چند عهد و پيمانها بر خلاف سليقه و تشخيص آنها باشد چرا كه اگر راهى جز اين بروند اعتماد بين‌المللى را از دست خواهند داد ، اين مسأله دربارهء افراد و اشخاص نيز صادق است . اضافه بر اينها اصل عدالت كه از بديهىترين اصول اخلاقى اجتماعى است بدون وفاى به عهد و پيمان در جوامع انسانى پياده نمىشود و پيمان شكنان در صف ظالمان و جبارانند و هر انسانى با فطرت خداداد خويش چنين افرادى را ملامت و سرزنش و تحقير مىكند و اين نشان مىدهد كه لزوم وفاى به عهد يك امر فطرى است .\r\n\r\n2 - سرچشمه‌هاى وفادارى و پيمان شكنى\r\nاز آنجا كه شناخت انگيزه‌هاى صفات برجسته و همچنين رذائل اخلاقى تأثير مهمى بر تحصيل فضائل و درمان رذائل دارد ، سزاوار است در اينجا به سراغ انگيزه‌هاى وفادارى و پيمان شكنى برويم .\r\nبىشك ايمان راستين و اعتقاد به توحيد افعالى خداوند يكى از اسباب وفادارى و پايبند بودن به عهد و پيمانهاست چرا كه پيمان شكنان براى منفعت عاجل به سراغ اين كار زشت مىروند و قدرت و رازقيّت خداوند و وعده‌هاى او را به فراموشى مىسپارند ، از همين رو امير مؤمنان على عليه السلام در سخنان كوتاه و نورانيش مىفرمايد :\r\n« مِنْ دَلائِلِ الْايمانِ الْوَفاءُ بِالْعَهْدِ ؛ يكى از نشانه‌هاى ايمان وفاى به عهد است » . « 1 » در حديث ديگرى از همان حضرت مىخوانيم : « ما ايْقَنَ بِاللَّهِ مَنْ لَمْ يَرْعَ عُهُودَهُ وَ ذِمَّتَهُ ؛ كسى كه به عهد و پيمانش وفادار نيست ايمان به خدا نياورده است » . « 2 »\r\nاز اين گذشته شخصيت درونى ذاتى انسان انگيزهء ديگرى بر وفادارى است افراد با شخصيت هرگز به خود اجازه پيمان شكنى نمىدهند و پيمان شكنى را نشانهء ضعف و زبونى و فقدان شخصيت مىشمرند ، به همين دليل امير مؤمنان على عليه السلام\r\n\r\n\r\n","description":"","footnote":"\r\n( 1 ) . غرر الحكم ، حديث 9414 .\r\n( 2 ) . غرر الحكم ، حديث 9575 .\r\n","page_name":" 259 ","page_number":259},
  {"content":"\r\n\r\nوفادارى را يكى از نشانه‌هاى نيكان و پاكان مىشمرند مىفرمايد : « بِحُسْنِ الْوَفاءِ يُعْرَفُ الْابْرارُ ؛ نيكان را به وسيلهء حسن وفادارى مىتوان شناخت » . « 1 »\r\nجهل و بىخبرى و غفلت از آثار شوم پيمان شكنى دربارهء فرد و جامعه ، يكى ديگر از عوامل تن در دادن به اين رذيلهء اخلاقى است درست مانند كسى كه غذاى به ظاهر شيرين اما در باطن مسموم به زهر كشنده را با ميل و اشتها مىخورد و از عاقبت كار خبر ندارد .\r\nآنها كه از عقل و خرد بيشترى بهره‌مندند و آثار نيك وفادارى و زيانهاى پيمان‌شكنى را به خوبى درك مىكنند هرگز از آن فضيلت اخلاقى دست بر نمىدارند و به اين صفت رذيله تن در نمىدهند چنان كه امير مؤمنان على عليه السلام مىفرمايد : « الْوَفاءُ حِلْيَةُ الْعَقْلِ وَ عَنْوانُ النُّبْلِ ؛ وفادارى زينت خرد و بيانگر نجابت و فضيلت آدمى است » . « 2 »\r\n\r\nطرق درمان پيمان شكنى\r\nاز آنچه در بحث گذشته ( بحث انگيزه‌ها ) آمد هم طرق به دست آوردن فضيلت اخلاقى وفادارى را مىتوان شناخت و هم راههاى درمان ناپايبندى به عهد و پيمان را .\r\nافراد پيمان شكن اگر واقعاً در صدد اصلاح خويش برآمده باشند بايد قبل از هر چيز به تقويت پايه‌هاى ايمان خويش بپردازند چرا كه دانستيم پيمان شكنى از آثار ضعف ايمان و يا فقدان آن است اگر سطح معرفت آنها دربارهء خداوند بالا برود و همه چيز را به دست با كفايت او بدانند هرگز براى تحصيل مال و مقام و جاه و جلال دست به دامن اين صفت رذيله نمىزنند .\r\nهمچنين اگر در آثار شوم آن مطالعه كنند كه اين كار گرچه در كوتاه مدت ممكن است سودى به همراه داشته باشد ولى در دراز مدت سبب سرشكستگى و\r\n\r\n\r\n","description":"","footnote":"\r\n( 1 ) . غرر الحكم ، جلد 1 ، صفحهء 337 ، حرف الباء ، حديث 153 .\r\n( 2 ) . غرر الحكم .\r\n","page_name":" 260 ","page_number":260},
  {"content":"\r\n\r\nبىاعتبارى و بىآبرويى در ميان دوستان و آشنايان و در كل جامعه مىشود و بزرگترين سرمايه‌هاى خويش يعنى اعتماد مردم را به كلى از دست مىدهد ، هم در پيشگاه خالق رو سياه است و هم در برابر خلق خدا ، و نمونه‌هاى عينى آن در زندگى روزمره و در تمام طول تاريخ در برابر چشمان ما قرار دارد . آرى هرگاه انسان در اين امور بينديشد به يقين توان ترك اين رذيله را پيدا خواهد كرد . همين مضمون در حديثى از على عليه السلام نقل شده كه فرمود : « وَالْخُلْفُ يُوجِبُ الْمَقْتَ عِنْدَاللَّهِ وَ عِنْدَ النَّاسِ ؛ پيمان شكنى موجب خشم خداوند و خشم مردم مىشود » . « 1 »\r\nبه همين دليل در بسيارى از جوامع كه خبرى از دين و ايمان به خدا نيست سازمان‌ها و شركتهايى ديده مىشوند كه مىكوشند قراردادها و پيمانهاى خود را با دقت اجرا كنند و گاه حتى فراتر از آن مىروند چرا كه راه بدست آوردن اعتماد مراجعين و در نتيجه جلب توجه و درآمد بيشتر را در اين كار ديده‌اند و به راستى مطلب همچنين است .\r\n\r\nاقسام عهد و پيمان\r\nعهد انواع و اقسامى دارد و از يك نظر مىتوان آن را به سه قسم تقسيم كرد :\r\n1 - عهد با خدا 2 - عهد با مردم 3 - عهد با خويشتن .\r\nدر عهد با خداوند بسيارى از فقهاء در كتب فقهى خود در كنار مباحث نذر ، بحث عهد را عنوان كرده‌اند و اگر كسى با خدا عهدى كند و صيغهء عهد را بخواند مثلًا بگويد : « عاهَدْتُ اللَّهَ انَّهُ متى شَفانِى اللَّهُ اصومُ ثَلاثَةَ ايَّامٍ اوْ اتَصَدَّقُ بِكُذا وَ كَذا ؛ با خدا عهد كرده كه هرگاه مرا از بيمارى شفا دهد سه روز روزه مىگيرم يا فلان مقدار صدقه مىدهم » ( صيغه عربى و يا فارسى تفاوتى ندارد ) بر او واجب است كه به عهد خود وفا كند و اگر مخالفت كند كفّاره دارد و كفاره‌اش بنا بر مشهور كفّاره روزه خوردن ماه مبارك رمضان است .\r\n\r\n\r\n","description":"","footnote":"\r\n( 1 ) . نهج البلاغه ، نامهء 53 ( عهدنامه معروف مالك اشتر ) .\r\n","page_name":" 261 ","page_number":261},
  {"content":"\r\n\r\nبنابراين عهد و پيمان با خداوند نه تنها از نظر اخلاقى لازم الوفاء است بلكه از نظر فقهى نيز چنين است و مخالفت با آن كفّاره دارد .\r\nحتى اگر انسان صيغهء عهد را نخواند و تنها در دل نيت كند بهتر است به عهدى كه با خدا كرده وفا كند .\r\nقرآن مجيد در مذمت گروهى از مؤمنان ضعيف الايمان يا منافق در ماجراى جنگ احزاب مىفرمايد : « وَ لَقَدْ كانُوا عاهَدُوا اللَّهَ مِنْ قَبْلُ لا يُوَلُّونَ الْادْبارَ وَ كانَ عَهْدُاللَّهِ مَسْئولًا ؛ آنها قبلًا با خدا عهد و پيمان بسته بودند كه پشت به دشمن نكنند ( ولى مخالفت كردند ) و عهد الهى مورد سوال قرار خواهد گرفت » . « 1 »\r\nو در جاى ديگر مىفرمايد : « وَاوْفُوا بِعَهْدِ اللَّهِ اذا عاهَدْتُمْ ؛ و هنگامى كه با خدا عهد بستيد به عهد خود وفا كنيد » ( بعضى از مفسران اين عهد را به معنى بيعت با پيغمبر و بعضى به معنى جهاد و بعضى به معنى سوگند با خدا و بعضى به معنى هر كارى كه به حكم عقل يا نقل بر او واجب است تفسير كرده‌اند . « 2 »\r\nو عهد با مردم هرگونه قرارداد و پيمانى را شامل مىشود و چنانچه در قالب شرعيه و عقلائيه درآيد عمل به آن واجب است ولى عهدهاى يك‌طرفه مثل اينكه انسان با ديگرى عهد مىكند كه به او كمك كند اين گونه عهدها كه عهد ابتدايى ناميده مىشود و همچنين وعده‌هايى كه يك جانبه صورت مىگيرد وفاى به آن از نظر فقهى واجب نيست بلكه مستحب مؤكّد است ولى از ديدگاه اخلاق همهء آنها محترم و لازم الوفا است و گرنه انسان از نيل به فضائل اخلاقى و مقامات عاليهء انسانى باز مىماند .\r\nدر بعضى از روايات وعده‌هايى كه انسان مؤمن به ديگرى مىدهد به منزلهء نذر شمرده شده هر چند كفّاره ندارد . امام صادق عليه السلام مىفرمايد : « عِدَةُ الْمُؤْمِنِ اخاهُ نَذْرٌ لاكَفَّارَةَ لَهُ فَمَنْ اخْلَفَ فَبِخُلْفِ اللَّهِ بَدَءَ وَ لِمَقْتِهِ تَعَرَّضَ وَ ذلِكَ قَوْلُهُ يا ايُّهَا الَّذِينَ آمَنُوا لِمَ\r\n\r\n\r\n","description":"","footnote":"\r\n( 1 ) . احزاب ، آيهء 15 .\r\n( 2 ) . تفسير فخر رازى ، جلد 20 ، صفحه 106 .\r\n","page_name":" 262 ","page_number":262},
  {"content":"\r\n\r\nتَقُولُونَ ما لا تَفْعَلُونَ كَبُرَ مَقْتاً عِنْدَاللَّهِ انْ تَقُولُوا ما لا تَفْعَلُونَ ؛ وعده‌اى كه مؤمن به برادر مؤمنش مىدهد نذر است هر چند كفاره ندارد ، پس كسى كه با آن مخالفت كند با من مخالفت كرده و خشم خدا را سبب شده است و اين همان است كه در قرآن مىفرمايد اى كسانى كه ايمان آورده‌ايد چرا چيزى مىگوئيد كه عمل نمىكنيد اين كار موجب خشم عظيم خدا است كه سخن بگوئيد و عمل نمىكنيد » . « 1 »\r\nدر حديث ديگرى از رسول خدا صلى الله عليه و آله نقل شده است فرمود : « مَنْ كانَ يُؤْمِنُ بِاللَّهِ وَ الْيَوْمِ الْآخِرِ فَلْيَفِ اذا وَعَدَ ؛ كسى كه ايمان به خدا و روز قيامت دارد بايد به وعدهء خودش وفا كند » . « 2 »\r\nاما عهدهايى كه انسان با خودش كند عهدهايى است كه به هنگام خودسازى و در طريق تكامل صفات نيك و اعمال صالحه واقع مىشود و بسيار مؤثر و سازنده است .\r\nيك نمونه آن همان است كه عرفاى اسلامى آن را از گام‌هاى نخستين سير و سلوك مىشمارند و از آن بعنوان مشارطه كه به دنبال آن مراقبه و محاسبه قرار دارد ذكر مىكنند ، و منظور از مشارطه اين است كه انسان در هر روز صبحگاهان با خودش عهد كند كه جز در مسير طاعت حق گام برندارد و از گناهان بپرهيزد و سپس در روز مراقب اعمال خويش باشد كه به اين شرط و عهد عمل كند و شامگاهان به محاسبه بپردازد كه آيا به اين شرط و عهدى كه با خود كرده عمل نمود يا نه !\r\nافراد با شخصيت و صاحبان وجدان بيدار بىشك نسبت به اين گونه شرط و عهدها كه با خويشتن دارند حساسيت نشان مىدهند و به آسانى حاضر به شكستن آن نيستند .\r\nبنابراين مىتوان گفت كه پايبند بودن به عهدهايى كه انسان با خويشتن مىكند يكى از طرق تهذيب نفس و نيل به فضائل اخلاقى مىباشد .\r\n* * *\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 36 ، حديث 1 .\r\n( 2 ) . همان مدرك ، صفحه 364 ، حديث 2 .\r\n","page_name":" 263 ","page_number":263},
  {"content":"\r\n\r\n\r\nپايبندى مسلمين به عهد و پيمان‌ها\r\nپيشرفت سريع اسلام در قرنهاى نخستين براى همهء مورخان شرق و غرب مايهء شگفتى است ولى اگر به علل و عوامل آن درست بينديشيم به آسانى مىتوان به رمز و راز آن پيشرفت سريع و برق‌آساى پى برد .\r\nبه يقين يكى از علل آن ، پايبندى لشكر اسلام به پيمانهايشان بود ، چيزى كه قرآن مجيد و پيامبر اسلام صلى الله عليه و آله بارها بر آن تكيه داشتند ، اين مسأله به قدرى براى آنها اهميت داشت كه حاضر بودند بسيارى از پيروزىهاى زودگذر را فداى آن كنند .\r\nقانون مهم « امان » كه در دستورات اسلامى آمده است بر اين معنا تأكيد دارد كه هر كدام از سربازان اسلام در هر رتبه‌اى كه باشند مىتوانند به بعضى از افراد دشمن موقتاً امان دهند و تمام سربازان اسلام موظّفند كه نسبت به آن همچون يك عهدنامه قطعى وفادار باشند .\r\nنمونه‌هاى زيادى از آن را مىتوان در تاريخ اسلام مشاهده كرد از جمله :\r\n1 - ياقوت حموى در معجم البلدان دربارهء فتح شهر سُهْرياج « 1 » داستان عجيبى نقل مىكند كه در زمان يكى از خلفا لشكرى به آنجا اعزام شد يكى از بزرگان لشكر مىگويد ما تصميم گرفته بوديم يك روز شهر را فتح كنيم ( چون عِدّه و عُدّه به اندازهء كافى داشتيم ) در ابتدا جنگى در ميان اهل شهر و لشكريان اسلام در گرفت سپس لشكر براى تجديد قوا به پايگاه خود برگشتند تنها يكى از افراد جنگجو كه از بردگان بود در اطراف شهر باقى مانده بود آنها از او امان خواستند او امان نامه‌اى نوشت و به تيرى بست و به سوى آنها پرتاب كرد هنگامى كه لشكر اسلام براى ادامهء نبرد به اطراف شهر بازگشت صحنهء عجيبى را ديدند ، و آن اين كه مشاهده كردند آنها درِ شهر را باز كرده‌اند و از در قلعه خارج شده و كاغذى به دست دارند كه نشان مىدهد امان نامه‌اى است از سوى يكى از لشكريان اسلام و از آنها خواستند كه امان نامه را\r\n\r\n\r\n","description":"","footnote":"\r\n( 1 ) . در مركز بخش بوانات فارس قصبه‌اى وجود دارد بنام سوريان كه ظاهراً همان سُهْرياج باشد زيرا در معجم البلدان در ذيل همين داستان نام فارسى آن را سوريانج ذكر كرده است ( كه مخفف آن سوريان مىباشد ) .\r\n","page_name":" 264 ","page_number":264},
  {"content":"\r\n\r\nمعتبر بشمارند ، لشكريان اسلام در كار خود حيران ماندند . به خليفه وقت نامه نوشتند و كسب تكليف كردند ، او در جواب نوشت يك فرد مسلمان پيمانش همچون پيمان كل مسلمانان است بايد آن را محترم بشماريد و به اهل شهر امان دهيد ! آنها چنين كردند ( و اثر بسيار مطلوبى در جلب و جذب ساكنان شهر به سوى اسلام داشت ) « 1 » .\r\nاين داستان نشأت گرفته از حديث معروف پيغمبر اكرم صلى الله عليه و آله در حجّةالوداع است كه آن حضرت در سرزمين مِنى در برابر جمعيت فرمود : « الْمُؤمِنُونَ اخْوَةٌ تَتَكافَأُ دِمائُهُمْ وَ هُمْ يَدٌ عَلى مَنْ سِواهُمْ يَسْعى بِذِمَّتِهِمْ ادْناهُمْ ؛ افراد با ايمان با هم برادرند ، خونهاى آنها يكسان است و آنها در برابر دشمن متحدند و كمترين آن‌ها مىتواند تعهدى از سوى جمعيت بر عهده بگيرد » . « 2 »\r\n2 - در تواريخ اسلام مىخوانيم هنگامى كه مسلمانان در عصر خليفهء دوم ، ساسانيان را شكست دادند و هرمزان بزرگ به وسيلهء لشكر ايران دستگير شد ، او را نزد عمر آوردند ، خليفه به او گفت شما بارها با ما پيمان بستيد و پيمان شكنى كرديد دليلش چيست ؟\r\nهرمزان گفت : مىترسم قبل از آنكه دليلش را بگويم مرا به قتل برسانى ! خليفه گفت نترس ! .\r\nدر اين هنگام هرمزان تقاضاى آب كرد و به زودى ظرف ساده و بىارزشى پر از آب كرده براى او آوردند .\r\nهرمزان گفت : اگر از تشنگى هم بميرم هرگز در چنين ظرفى آب نخواهم خورد !\r\nخليفه گفت : ظرف آبى بياوريد كه مورد قبولش باشد ، ظرف را بدست او دادند و او به اطراف نگاه مىكرد و آب نمىنوشيد و مىگفت مىترسم در حالى كه مشغول نوشيدن آب باشم كشته شوم .\r\nخليفه گفت : نترس من به تو اطمينان مىدهم تا ننوشى با تو كارى نداريم .\r\n\r\n\r\n","description":"","footnote":"\r\n( 1 ) . معجم البلدان ، جلد 3 ، ماده سُهرياج .\r\n( 2 ) . اصول كافى ، جلد 1 ، صفحه 404 ، حديث 2 .\r\n","page_name":" 265 ","page_number":265},
  {"content":"\r\n\r\nهرمزان ناگهان ظرف را واژگون كرد و آبها را به روى زمين ريخت خليفه كه فكر مىكرد آب بدون اختيار او ريخته شده است گفت آب ديگرى براى او بياوريد و او را تشنه نكشيد .\r\nهرمزان گفت : من آب نمىخواهم منظورم اين بود كه امان از تو بگيرم . خليفه گفت : من تو را به هر صورت خواهم كشت .\r\nولى هرمزان جواب داد تو به من امان و اطمينان دادى .\r\nخليفه گفت : دروغ مىگويى من به تو امان ندادم .\r\n« انس » حاضر بود و گفت هرمزان راست مىگويد تو به او امان داده‌اى مگر به او نگفتى من با تو كار ندارم تا آب را بنوشى ؟ !\r\nخليفه در كار خود فرو ماند و به هرمزان گفت تو مرا فريب دادى ولى من به خاطر اين فريب خوردم كه تو قبول اسلام كنى . هرمزان از مشاهدهء اين صحنه ( و پايبند بودن مسلمانان به عهد و پيمانشان نور ايمان در دلش درخشيدن گرفت و ) مسلمان شد . « 1 »\r\nجالب اينكه از روايات اسلامى استفاده مىشود كه حتى شبههء عهد و امان نيز لازم الوفاء است . در حديثى از امام صادق عليه السلام مىخوانيم : « لَوْ انَّ قَوْماً حاصَرُوا مَدينةً فَسَألُوهُمُ الْامانَ فَقالُوا : لا ، فَظَنُّوا انَّهُمْ قالُوا : نَعَمْ فَنُزِلُوا الَيْهِمْ كانُوا آمِنِينَ ؛ هرگاه گروهى در محاصرهء سپاهيان اسلام باشند و تقاضاى امان كنند ولى مسلمانان پاسخ منفى دهند اما به گمان اينكه پاسخ مثبت بوده به سوى مسلمانان بيايند اينها در امانند » . « 2 »\r\nبه اين ترتيب نه تنها عهد و امان لازم الوفاء است احتمال آن نيز در بعضى موارد لازم الوفاء مىباشد .\r\n\r\n\r\n","description":"","footnote":"\r\n( 1 ) . تفسير نمونه ، جلد 11 ، صفحه 383 .\r\n( 2 ) . وسائل الشيعه ، جلد 11 ، صفحه 50 ، حديث 4 .\r\n","page_name":" 266 ","page_number":266},
  {"content":"\r\n\r\n10\r\n\r\nبحث منطقى و جدال و مراء\r\n\r\nاشاره\r\nبهترين راه براى تبيين حقايق و رسيدن به نظرات صحيح و سالم ، بحث منطقى و خالى از هر گونه تعصب و لجاجت است زيرا هنگامى كه افكار به يكديگر ضميمه شوند و جرقه‌هاى استعداد و نبوغ به هم پيوندد نورى ساطع مىشود كه همه چيز را روشن مىسازد .\r\nولى اگر فضاى بحث را تعصبها و لجاجتها و خودخواهىها و خشونتها و در يك كلمه جدال و مراء فرا گيرد ، چنان ظلمانى و تيره و تار مىشود كه گاه بديهىترين حقايق ، پنهان و مكتوم مىماند و هر قدر بحثها ادامه يابد پرده‌هاى بيشترى بر چهرهء واقعيتها مىافتد .\r\nبه همين دليل در اسلام جدال و مراء يا به تعبير ديگر بحثهاى تعصب آلودى كه براى برترى جويى بر طرف مقابل و نه براى تبيين حق صورت مىگيرد شديداً نكوهش شده و از آن بعنوان يكى از گناهان كبيره ياد شده چرا كه بزرگترين سد راه حق و رسيدن به واقعيتها است .\r\nالبته در جاى خود تفسير دقيق جدال و مراء و تفاوت ميان اين دو را به خواست خدا بيان خواهيم كرد ، هدف در اينجا اشارهء سربسته‌اى به ابعاد نفرت اسلام از اين خلق و خوى نكوهيده و مدح و ستايش از كسانى است كه راه انصاف را در بحث\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمىپيمايند و از مسير منطق و حق و عدالت منحرف نمىشوند .\r\nبا اين اشاره به قرآن بر مىگرديم .\r\n1 - يُجادِلُونَكَ فِى الْحَقِّ بَعْدَ ماتَبَيَّنَ كَانَّما يُساقُونَ الَى الْمَوْتِ وَ هُمْ يَنْظِرُونَ . ( انفال - 6 )\r\n2 - وَ لَقَدْ صَرَّفْنا فِى هذا الْقُرآنِ لِلنَّاسِ مِنْ كُلِّ مَثَلٍ وَ كانَ الْانْسانُ اكْثَرَ شَىْءٍ جَدَلًا . ( كهف - 54 )\r\n3 - وَ مِنَ النَّاسِ مَنْ يُجادِلُ فِى اللَّهِ بِغَيْرِ عِلْمٍ وَ يَتَّبِعُ كُلَّ شَيْطانٍ مَرِيدٍ . ( حج - 3 )\r\n4 - وَ مِنَ النَّاسَ مَنْ يُجادِلُ فِى اللَّهِ بِغَيْرِ عِلْمٍ وَ لا هُدًى وَ لا كِتابٍ مُنِيرٍ . ( حج - 8 )\r\n5 - انَّ الَّذِينَ يُجادِلُونَ فِى آياتَ اللَّهِ بِغَيْرِ سُلْطانٍ اتاهُمْ انْ فِى صُدُورِهِمْ الّا كِبْرٌ ما هُمْ بِبالِغِيهِ فَاسْتَعِذْ بِاللَّهِ انَّهُ هُوَ السَّمِيعُ الْبَصِيرُ . ( غافر - 56 )\r\n6 - وَ قالُوا ءَآلِهَتُنا خَيْرٌ امْ هُوَ ما ضَرَبُوهُ لَكَ الّا جَدَلًا بَلْ هُمْ قَوْمٌ خَصِمُونَ . ( زخرف - 58 )\r\n7 - وَ انَّ الشَّياطِينَ لَيُوحُونَ الى اوْلِيائِهِمْ لِيُجادِلُوكُمْ وَ انْ اطَعْتُمُوهُمْ انَّكُمْ لَمُشْرِكُونَ . ( انعام - 121 )\r\n8 - الْحَجُّ اشْهُرٌ مَعْلُوماتٌ فَمَنْ فَرَضَ فِيِهنَّ الْحَجَّ فَلا رَفَثَ وَ لا فُسُوقَ وَ لا جِدالَ فِى الْحَجِّ . ( بقره - 197 )\r\n9 - الا انَّ الَّذِينَ يُمارُونَ فِى السَّاعَةِ لَفِى ضَلالٍ بَعِيدٍ . ( شورى - 18 )\r\n10 - وَ لَقَدْ انْذَرَهُمْ بَطْشَتَنا فَتَمارَوْا بِالنُّذُرِ . ( قمر - 36 )\r\n\r\nترجمه\r\n1 - آنها پس از روشن شدن حق ، باز با تو مجادله مىكردند ( و چنان ترس و وحشت آنها را فرا گرفته بود كه ) گويى به سوى مرگ رانده مىشوند ، و آن را با چشم خود مىنگرند .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n2 - و در اين قرآن ، از هر گونه مثلى براى مردم بيان كرده‌ايم ولى انسان بيش از هر چيز به مجادله مىپردازد .\r\n3 - گروهى از مردم بدون هيچ علم و دانشى ، به مجادله دربارهء خدا بر مىخيزند و از هر شيطان سركشى پيروى مىكنند .\r\n4 - و گروهى از مردم ، بدون هيچ دانش و هيچ هدايت و كتاب روشنى بخشى درباره خدا مجادله مىكنند .\r\n5 - كسانى كه در آيات خداوند بدون دليلى كه براى آن‌ها آمده باشد ستيزه جويى مىكنند در سينه‌هايشان فقط تكبر ( و غرور ) است و هرگز به خواستهء خود نخواهند رسيد پس به خدا پناه بر كه او شنوا و بيناست !\r\n6 - و گفتند : « آيا خدايان ما بهترند يا او ( مسيح ) ؟ ! ( اگر معبودان ما در دوزخند ، مسيح نيز در دوزخ است ، چرا كه معبود واقع شده ) ولى آنها اين مثل را جز از طريق جدال ( و لجاج ) براى تو نزدند آنان گروهى كينه‌توز و پرخاشگرند !\r\n7 - . . . و شياطين به دوستان خود مطالبى مخفيانه القا مىكنند تا با شما به مجادله برخيزند ، اگر از آن‌ها اطاعت كنيد شما هم مشرك خواهيد بود !\r\n8 - حج ، در ماه‌هاى معينى است ! و كسانى كه ( با بستن احرام ، و شروع به مناسك حج ) حج را بر خود فرض كرده‌اند ( بايد بدانند كه ) در حج آميزش جنسى با زنان و گناه و جدال نيست .\r\n9 - . . . آگاه باشيد كسانى كه در قيامت ترديد مىكنند ، در گمراهى عميقى هستند .\r\n10 - او آنها را از مجازات ما بيم داد ولى آنها اصرار بر مجادله و القاى شك داشتند .\r\n\r\nتفسير و جمع‌بندى\r\nدر نخستين آيه خداوند گروهى از مؤمنان ضعيف الايمان و كم حوصله را كه در مسير راه به سوى ميدان جنگ بدر مرتباً با پيامبر صلى الله عليه و آله مجادله داشتند نكوهش مىكند . مىفرمايد : « آنها با اين كه واقعيت را دريافته بودند ( كه اين مسير مطابق فرمان خدا است ) ولى باز دست از اعتراض خويش بر نمىداشتند و آن‌چنان ترس و وحشت وجود آنها را فرا گرفته بود كه گويى به سوى مرگ رانده مىشوند و با چشم\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nخود آن را مىبينند » ( يُجادِلُونَكَ فِى الْحَقِّ بَعْدَ ما تَبَيَّنَ كَانَّما يُساقُونَ الَى الْمُوتِ وَهُمْ يَنْظِرُونَ ) .\r\nقرائن نشان مىدهد گروهى از تازه مسلمانان كه تجربهء جنگ نداشتند سخت از حركت به سوى ميدان وحشت داشتند و با اين كه پيامبر صلى الله عليه و آله با صراحت به آنها گفته بود : من اين راه را به فرمان خدا مىروم باز با پيامبر صلى الله عليه و آله پيوسته مجادله مىكردند كه از اين راه برگردد ، گويى مرگ را در چند قدمى خود مىديدند و در واقع ضعف ايمان و ترس از مرگ و شهادت آنها را وادار كرده بود كه با دلايل واهى و بهانه‌هاى گوناگون به تضعيف اراده پيامبر صلى الله عليه و آله برخيزند . قرآن آنها را نكوهش مىكند و در آيات بعد تصريح مىكند كه ارادهء خدا بر اين قرار گرفته بود حق را تقويت كند و ريشهء كافران را قطع نمايد ( هر چند افراد ضيعف الايمان گرفتار تخيّلات و اوهامى شده بودند ) .\r\nاز اين آيه به خوبى استفاده مىشود يكى از سرچشمه‌هاى جدال و بحثهاى غير منطقى ضعف نفس و ترس از مقابله با حوادث مهم است .\r\nدر تواريخ معروف اسلامى آمده است : هنگامى كه خبر حركت لشكر قريش از مكه براى نجات كاروان تجارتىشان كه در راه بود و شنيده بودند مسلمانان قصد حمله به آن كاروان را دارند ، در همه جا منتشر شد ، گروهى از مسلمانان ضعيف موكّداً از پيامبر صلى الله عليه و آله خواستند كه به مدينه باز گردد ، چرا كه توان مقابله را با لشكر قريش ندارند و اصولًا براى جنگ نيامده‌اند .\r\nاز جمله ابو بكر برخاست و عرض كرد : اى رسول خدا ! سردمداران قريش هرگز به كسى ايمان نياوردند ، و هيچگاه شكست نخوردند ، و ما آمادهء جنگ نيستيم ( يعنى بهتر است به مدينه باز گرديم و با آنها روبرو نشويم ) .\r\nرسول خدا صلى الله عليه و آله فرمود : بنشين . « 1 »\r\nسپس عمر برخاست و همان سخن ابو بكر را تكرار كرد ، پيامبر صلى الله عليه و آله به او نيز فرمود بنشين .\r\n\r\n\r\n","description":"","footnote":"\r\n( 1 ) . مغازى واقدى ، جلد 1 ، صفحه 48 .\r\n","page_name":" 270 ","page_number":270},
  {"content":"\r\n\r\nسپس مقداد برخاست و عرض كرد اى رسول خدا صلى الله عليه و آله به همان راهى كه خدا دستور داده است برو ما با توايم . . . قسم به خدايى كه تو را به حق مبعوث كرده اگر تو به « برك العماد » ( منطقه دور دستى در ناحيهء يمن ) به روى ما با تو خواهيم بود ، و اگر به ما دستور دهى در ميان شعله‌هاى آتش و نوك خارهاى تيز فرو برويم ، چنان خواهيم كرد . پيامبر صلى الله عليه و آله ( از گفتار او شاد شد و ) براى او دعا كرد . « 1 »\r\nو عجب اين كه ابن هشام در كتاب سيرهء خود ، و طبرى داستان شوراى پيامبر صلى الله عليه و آله را با اصحابش دربارهء جنگ بدر نقل كرده‌اند ؛ ولى به كلام خليفهء اول و دوم كه رسيده‌اند با جمله سر بسته « قالَ ابُوبَكرُ وَ احْسَنَ ، ثُمَّ قامَ عُمَرُ بْن‌ِالْخَطَّابِ وَ قالَ وَ احْسَنَ » قناعت كرده‌اند « 2 » بىآنكه سخن آنها را نقل كنند ، در حالى كه اگر سخن جالبى گفته بودند لا بد مانند سخن مقداد مشروحاً ذكر مىشد . و از اين معلوم مىشود كه سخن آنها سخنى بوده كه با تعصبات نويسندگان اين دو كتاب سازگار نبوده است .\r\n* * * در دوّمين آيه سخن از همهء انسان‌هاى لجوج و متعصب و تربيت نايافته است ، مىفرمايد : ما در اين قرآن هر گونه مثلى را براى مردم بيان كرديم ( و براى هدايت آن‌ها نمونه‌هايى از تواريخ تكان دهندهء پيشينيان از حوادث دردناك زندگى افراد بىايمان از شاهان ستمگر و سركش و از اقوام لجوج و متعصب آورديم ) ولى انسان بيش از هر چيز ( در برابر حق ) به مجادله مىپردازد ( و راه وصول حق را به خاطر آن به روى خود مىبندد . ( وَ لَقَدْ صَرَّفْنا فِى هذا الْقُرآنِ لِلنَّاسِ مِن كُلِّ مَثَلٍ وَ كانَ الْانْسانُ اكْثَرَ شَىءٍ جَدَلًا ) .\r\nاز اين تعبير به خوبى استفاده مىشود كه انسان‌هاى تربيت نايافته بيش از هر موجودى اهل جدل هستند . و در هر حال اين تعبير نشان مىدهد كه انسان اگر از\r\n\r\n\r\n","description":"","footnote":"\r\n( 1 ) . قاموس الرجال ، جلد 9 ، صفحه 15 .\r\n( 2 ) . سيرهء ابن هشام ، جلد 2 ، صفحه 266 و تاريخ طبرى ، جلد 2 ، صفحه 140 .\r\n","page_name":" 271 ","page_number":271},
  {"content":"\r\n\r\nفطرت پاك نخستين منحرف شود ، به جدل روى مىآورد ، و با سخنان باطل و تعصب آلودش در برابر حق مىايستد و راه هدايت را به روى خود مىبندد و اين بزرگترين بلاى جان او در طول تاريخ است .\r\n* * * در سومين آيه ضمن تعريف روشنى از مجادلهء باطل ، سرنوشت مجادله‌كنندگان را بيان مىكند و مىفرمايد : بعضى از مردم بدون هيچ علم و دانشى به مجادله دربارهء خدا بر مىخيزند و از هر شيطان متمرّدى پيروى مىكنند ( وَ مِنَ النَّاسِ مَنْ يُجادِلُ فِىاللَّهِ بِغَيْرِ عِلْمٍ وَ يَتَّبِعُ كُلَّ شَيْطانٍ مَرِيدٍ ) .\r\nگرچه براى اين آيه شأن نزولى نقل كرده‌اند و جمعى از مفسران گفته‌اند دربارهء نضربن حارث كه از مشركان لجوج و متعصب بود ، نازل شده كه دربارهء قرآن سخنان واهى مىگفت ، و فرشتگان را دختران خدا مىپنداشت ، ولى پيدا است كه مفهوم آيه عموميت دارد ، و تمام كسانى را كه بدون علم و آگاهى و تنها از روى تعصب و لجاجت بحث و جدل مىكنند شامل مىشود .\r\nجالب اين كه در آخر اين آيه مجادله كنندگان را پيرو هر شيطان متمردى شمرده و اين تعبير نشان مىدهد جدال به باطل ، راه شيطان است ، بلكه هر شيطانى در مجادله كنندگان نفوذ مىكند ، و آنها را به راه خود مىكشاند .\r\nتوصيف شيطان به « مَرِيدٍ » ( يعنى متمرّد ) بيانگر اين حقيقت است كه مجادله‌كنندگان در صف متمردان و سركشان در مقابل حق قرار دارند . « 1 »\r\nو منظور از جملهء يجادل فى اللّه ، اين است كه دربارهء صفتى از صفات خدا يا اصل وجود خداوند ، يا قدرت و علمش ، يا كارهاى او به مجادله بر مىخيزد و به هر حال مذمت شديد جدال به باطل از اين آيه به خوبى روشن مىشود .\r\n\r\n\r\n","description":"","footnote":"\r\n( 1 ) . مريد از ماده مرد ( بر وزن مرد ) به معنى طغيان و بيگانگى كامل از حق است و در اصل به معنى برهنگى و تجرد آمده ، به همين جهت به پسرانى كه هنوز موى صورتشان نروييده امرد گفته مىشود ، و شجرةٌ مَرْداء به معنى درختى است كه هيچ برگ ندارد و متمرد و مارد به معنى شخص سركش است كه به طور كامل از اطاعت فرمان خارج شده است .\r\n","page_name":" 272 ","page_number":272},
  {"content":"\r\n\r\n* * * همين معنى با اضافاتى در آيهء هشتم همين سوره ( سورهء حج ) آمده است .\r\nمىفرمايد : « بعضى از مردم هستند كه دربارهء خدا بدون هيچ علم و دانشى و هدايت و كتاب روشنى به مجادله بر مىخيزند » ( وَ مِنَ النَّاسِ مَنْ يُجادِلُ فِى اللَّهِ بِغَيْرِ عِلْمٍ وَ لا هُدًى وَ لا كِتابٍ مُنِيرٍ ) .\r\nاشاره به اين كه بحث و گفتگو اگر آميخته با علم و آگاهى شخصى يا هدايت و راهنمايى پيشوايى آگاه ، يا كتاب روشنى از كتب آسمانى بوده باشد نه تنها ضررى ندارد ، بلكه مىتواند كليد حل مشكلات باشد .\r\nولى هنگامى كه امور سه گانهء بالا ( علم و آگاهى شخصى ، راهنمايى پيشوايان آگاه ، كتاب‌هاى روشنى بخش آسمانى ) وجود نداشته باشد ، مجادله از طريق هوا و هوس و تعصب‌ها و لجاجت‌ها صورت مىگيرد كه نتيجه‌اش گمراهى و بدبختى است .\r\nاز آيهء نهم اين سوره كه به دنبال آيهء فوق آمده نيز به خوبى استفاده مىشود كه يكى از سرچشمه‌هاى جدال به باطل ، كبر و خود برتر بينى است كه سبب گمراهى ديگران نيز مىشود ، و اين گونه افراد در دنيا رسوا ، و در آخرت گرفتار عذاب سوزان مىشوند ( ثانِىَ عِطْفِهِ لِيُضِلَّ عَنْ سَبِيلِ اللَّهِ لَهُ فِى الدُّنْيا خِزْىٌ وَ نُذِيقُهُ يَوْمَ الْقِيامَةِ عَذابَ الْحِرِيقِ ) . « 1 »\r\n* * * در پنجمين آيه ضمن توصيف ديگرى در بيان مفهوم مجادله به باطل به يكى از سرچشمه‌ها و انگيزه‌هاى اصلى اين رذيلهء اخلاقى اشاره كرده مىفرمايد : كسانى كه در آيات خدا بدون هيچ گونه دليل و مدركى كه براى آنها آمده باشد ، جدل و ستيزه‌جويى مىكنند در دل‌هايشان فقط كبر و غرور است و هرگز به منظور خود\r\n\r\n\r\n","description":"","footnote":"\r\n( 1 ) . حج ، آيهء 9 .\r\n","page_name":" 273 ","page_number":273},
  {"content":"\r\n\r\nنخواهند رسيد ( انَّ الَّذِينَ يُجادِلُونَ فِى آياتِ اللَّهِ بِغَيْرِ سُلْطانٍ اتاهُمْ ) .\r\nواژهء « سُلْطان » در اين گونه موارد به معنى دليل و حجت و برهان است كه شامل امور سه‌گانه‌اى كه در آيهء قبل آمده بود مىشود ، هم علم و آگاهى شخصى را مىگيرد و هم هدايت پيشوايان آگاه ، و هم راهنمائى كتب آسمانى .\r\nجالب اين كه مىگويد : ريشهء اصلى مجادله و ستيزه جويى آنها تكبرى است كه در درون جان آنها ، جايگزين شده ، و از طريق جدال به باطل مىخواهند به بزرگى برسند ، ولى هرگز به آن نخواهند رسيد ، بلكه ذليل و خوار مىشوند .\r\nو از آنجا كه اين رذيلهء اخلاقى يكى از دامهاى خطرناك شيطان است در ذيل آيه مىفرمايد : « اكنون كه چنين است به خدا پناه بر كه او شنوا و دانا است » . ( فَاسْتَعِذْ بِاللَّهِ انَّهُ هُوَ السَّمِيعُ الْبَصِيرُ ) .\r\n* * * در ششمين آيه سخن از مشركانى است كه بر كفر و شرك خود اصرار داشتند و براى توجيه كارهايشان در برابر پيامبر صلى الله عليه و آله به مجادله بر مىخاستند ، هنگامى كه قرآن مىگويد شما و معبودهايتان آتشگيرهء جهنم هستيد ، آنها در مقام مجادله مىگفتند : « آيا خدايان ما بهتر است يا مسيح ؟ او هم معبود واقع شد و بايد وارد دوزخ شود » . ( وَقالُوا ءَآلِهَتُنا خَيْرٌ امْ هُوَ ) .\r\nسپس قرآن مىافزايد : آنها حقيقت را مىدانند « و اين مثل را جز از روى جدال براى تو نزدند ، بلكه آنها گروهى كينه توز و پرخاشگرند » . ( ما ضَرَبُوهُ الَّا جَدَلًا بَلْ هُمْ قَوْمٌ خَصِمُونَ ) .\r\nسپس قرآن به تفاوت ميان حضرت مسيح عليه السلام و بت‌ها پرداخته و مىگويد « مسيح عليه السلام بنده‌اى بود كه نعمت خود را بر او تمام كرده بوديم » ( انْ هُوَ الَّا عَبْدٌ انْعَمْنا عَلَيْهِ ) . « 1 »\r\n\r\n\r\n","description":"","footnote":"\r\n( 1 ) . زخرف ، آيهء 59 .\r\n","page_name":" 274 ","page_number":274},
  {"content":"\r\n\r\nاشاره به اين كه او خود را بندهء خدا مىدانست ، و هرگز راضى نبود كسى او را پرستش كند ، و اگر ديگران راه انحراف پوييدند و او را يكى از خدايان سه گانه پنداشتند گناهى متوجه او نيست ، و نبايد از دوزخيان باشد ، بنابراين قابل مقايسه با بت‌ها يا افرادى مثل فرعون نيست .\r\nجملهء « بَلْ هُمْ قَوْمٌ خَصِمُونَ » نشان مىدهد كه يكى از سرچشمه‌هاى جدال به باطل ، خصومت‌ها و عداوت‌ها است كه انسان را به ستيزه جويى غير منطقى وامىدارد . و غالباً خودش مىداند باطل مىگويد ، ولى كينه‌توزى و عداوت ، به او اجازهء تسليم در برابر حق نمىدهد .\r\n* * * در هفتمين آيه پس از اشاره به حرام بودن مردار و حيواناتى كه براى بت‌ها قربانى مىكردند ، يا گوشت‌هايى كه به هنگام ذبح حيوان ، نام خدا بر آن برده نمىشد مىفرمايد : « اين كار گناه است » ( وَ انَّهُ لَفِسْقٌ ) .\r\nسپس به توجيهات غلطى كه براى كار خود داشتند اشاره كرده مىافزايد :\r\n« شياطين به دوستان خود سخنانى مخفيانه القا مىكنند تا با شما به مجادله برخيزند و اگر از آنها اطاعت كنيد ، مشرك خواهيد بود » . ( وَ انَّ الشَّياطِينَ لَيُوحُونَ الى اوْلِيائِهِمْ لِيُجادِلَوُكُمْ وَ انْ اطَعْتُمُوهُمْ انَّكُمْ لَمُشْرِكُونَ ) .\r\nمجادلهء باطل آنها - به گفتهء جمعى از مفسران بزرگ مانند مرحوم طبرسى و ابو الفتوح رازى و فى ظلال - اين بود كه آنها مىگفتند كه اگر ما گوشت حيوانات مرده را مىخوريم به خاطر آن است كه خدا آن را كشته ، و از حيوانى كه ما مىكشيم بهتر است ، در حقيقت تحريم مردار يك نوع بىاعتنايى به كار خدا است .\r\nاين توجيه سخيف و باطل براى مردار خوارى همان چيزى است كه شياطين انس و جن به دوستان خود القا مىكردند ، تا به كمك آن به مجادله با كلام حق برخيزند ، و گوشتهاى آلودهء مردار را با گوشت پاكيزهء حيوانى كه به نام خدا ذبح شده است مقايسه كنند ، بلكه آن را برتر بدانند .\r\nاز اين تعبير به خوبى استفاده مىشود كه اين گونه مجادله‌ها انگيزهء شيطانى\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nدارد .\r\nاز بعضى روايات استفاده مىشود كه اين توجيه باطل را گروهى از مجوس در نامه‌اى به مشركان قريش آموخته بودند . « 1 »\r\n* * * در هشتمين آيه سخن از جدال در هنگام احرام و حج است . مىفرمايد : « حج در ماه‌هاى معينى است ، و كسانى كه ( با انجام احرام ) حج را بر خود فرض كرده‌اند ( بايد بدانند ) در حج آميزش جنسى با همسران و گناه و جدال نيست ( الْحَجُّ اشْهُرٌ مَعْلُوماتٌ فَمَنْ فَرضَ فِيهنَّ الْحَجَّ فَلا رَفَثَ وَ لا فُسُوقَ وَ لا جِدالَ فِى الْحَجِّ ) .\r\nمىدانيم حالت احرام ، يك حالت فوق العادهء معنوى و روحانى است كه انسان را به سوى قرب خدا مىبرد ، به همين دليل بسيارى از كارهاى مباح در احرام ممنوع است و بعضى از كارهاى حرام ، كه به هنگام احرام حرمت مضاعفى دارد .\r\nمعروف است كه 25 كار است كه به هنگام احرام ممنوع است كه يكى از آنها جدال است ، گرچه معروف در ميان فقها اين است كه منظور از جدال گفتن بلى وَاللّه يا گفتن لا وَاللّه است . ( اولى را براى اثبات مطلبى و دومى را براى نفى مطلبى مىگويند ) و منظور از فسوق دروغ گفتن و دشنام دادن و اظهار برترى بر ديگران و بيان نقص آنها در حال احرام است ، ولى بعيد نيست كه واژهء جدال هر نوع مجادله و ستيزه جويى را در بر گيرد . و به هر حال منع از جدال در حال احرام نشان مىدهد كه اين كار با اين عبادت بسيار مهم روحانى سازگار نيست ، و انسان را شديداً از خدا دور مىكند .\r\nبه كار بردن جملهء خبريه در آيهء بالا كه مىگويد : جدال در حج وجود ندارد ، بيانگر تأكيد بيشترى در اين موضوع است ، گويى مىفرمايد : « اين عمل با روح حج ابداً سازگار نيست » .\r\n* * *\r\n\r\n\r\n","description":"","footnote":"\r\n( 1 ) . مجمع البيان و همچنين تفسير ابو الفتوح رازى ، ذيل آيهء مورد بحث .\r\n","page_name":" 276 ","page_number":276},
  {"content":"\r\n\r\nدر نهمين آيه سخن از عنوان مراء كه چيزى شبيه به جدال است در ميان آمده مىفرمايد « آگاه باشيد كسانى كه دربارهء قيامت به ستيزه جويى ( و ترديد و انكار ) برمىخيزند ، در گمراهى ( عميق و ) دورى قرار دارند » . ( الا انَّ الَّذِينَ يُمارُونَ فِى السَّاعَةِ لَفِى ضَلالٍ بَعِيدٍ ) .\r\nروشن است كه هدايت فرع بر آن است كه انسان حق‌جو و حق طلب باشد و حق را نزد هر كس و هر جا ببيند با آغوش باز پذيرا شود ، و هرگاه تعصب‌ها و لجاجت‌ها و كبر و غرور مانع از تسليم حق در برابر ناحق گردد انسان به گمراهى كشيده مىشود آن هم گمراهى عميق و خطرناكى .\r\nفرق ميان جدال و مراء و جهات مشترك اين دو را بعداً خواهيم گفت .\r\n* * * در دهمين و آخرين آيه ، سخن از قوم لجوج لوط است ، كه هر قدر اين پيامبر بزرگ به آنها هشدار داد و آنها را از عذاب الهى بيم داد ، و جدى و قطعى بودن مجازات را به آنها گوشزد كرد ، آنها نپذيرفتند ، و به مجادله و ستيزه جويى در برابر او برخاستند ، مىفرمايد « لوط آنها را از مجازات ( عظيم ما ) آگاه ساخته بود ، ولى آنها اصرار بر مجادله و القاء شك و شبهه داشتند » . ( وَلَقَدْ انْذَرَهُمْ بَطْشَتَنا فَتَمارَوْا بِالنُّذُرِ ) .\r\nو همين امر سبب شد كه قوم لوط در حجابى از غفلت و بى خبرى فرو روند تا زمانى كه فرمان الهى صادر شد ، و شهرهاى آنها بر اثر زلزله‌هاى شديد زير و رو گشت و بارانى از سنگ‌هاى آسمانى بر ويرانه‌ها و جسدهاى بى جان آنها باريد . آرى اين است نتيجهء جدال و مراء در برابر حق .\r\n* * * اين آيات به خوبى خطرات اين دو رذيلهء اخلاقى را نشان مىدهد و بازگو مىكند كه چگونه انسان بر اثر جدال از هدايت باز مىماند و به ولايت شيطان تن در مىدهد ، و در ضلال بعيد و انواع عذاب‌هاى الهى غوطه ور مىشود .\r\n* * *\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nتعريف جدال و مراء\r\n\r\nفرق ميان جدال و مراء و مخاصمه\r\nواژهء جدل و جدال به طورى كه راغب در مفردات مىگويد از « جَدَلْتُ الْحَبْلَ » ( طناب را محكم تابيدم ) گرفته شده ، گويى كسى كه سخنان ستيزه‌جويانه مىگويد مىخواهد طرف مقابل را با زور از افكار و عقائدش دور سازد .\r\nبعضى نيز گفته‌اند جدال در اصل به معنى كشتى گرفتن و تلاش بر زمين زدن ديگرى است ، و از آنجا كه مشاجرات لفظى شباهت به آن دارد ، اين واژه در آن مورد نيز به كار رفته است .\r\nالبته جدال بر دو گونه است ، جدال به حق و جدال به باطل كه اولى ممدوح و دومى مذموم است ، از اين رو در قرآن مجيد در يك جا مىفرمايد : « وَ جادِلْهُمْ بِالَّتِى هِىَ احْسَنُ ؛ به آنها به طريقى كه نيكوتر است استدلال و مناظره كن » . « 1 »\r\nدر اينجا پيغمبر اكرم صلى الله عليه و آله مأمور به جدال به حق شده ، و آن را در كنار حكمت و موعظه حسنه قرار داده است .\r\nاما جدال به باطل همان است كه در آيات بالا آمد كه افراد لجوج و متعصب گرفتار آن مىشوند ، و روشن‌ترينِ دلايل حق را با ستيزه جويى انكار مىكنند و اما « مِراء » ( بر وزن حجاب ) به معنى گفتگو كردن در چيزى است كه در آن مريه ( شك و ترديد ) وجود دارد . راغب در كتاب مفردات مىگويد : در اصل از « مَرَيْتُ النَّاقَةَ » يعنى پستان شتر را براى دوشيدن به دست گرفتم ، گرفته شده است ، سپس به گفتگو پيرامون چيزى كه مورد شك و ترديد است اطلاق شده ( شايد به تناسب كه انسان ترديد دارد آيا در پستان شتر چيزى براى دوشيدن وجود دارد يا نه ) بعضى تعبير دقيق‌ترى دربارهء ريشهء اصلى اين لغت دارند ، مىگويند : « مَرَيْتُ النَّاقَةَ » در جايى گفته مىشود كه شير موجود در پستان شتر دوشيده شده سپس به اميد اين كه بقايايى كه در پستان باقى مانده است خارج شود ، آن را بدوشند ، كه اين عمل با شك و ترديد انجام مىشود ، همان گونه كه بحث‌هاى توأم با مراء چنين است .\r\n\r\n\r\n","description":"","footnote":"\r\n( 1 ) . نحل ، آيهء 125 .\r\n","page_name":" 278 ","page_number":278},
  {"content":"\r\n\r\nولى اين واژه بعداً به هر نوع بحث و گفتگو دربارهء هر مطلبى كه محل ترديد است ، خواه بحث و گفتگوى مثبت و حق‌جويانه ، و خواه لجاجت‌آميز و پرخاشگرانه باشد اطلاق گرديده است .\r\nاز مواردى كه « مراء » در معنى مثبت به كار رفته آيهء شريفهء 22 سورهء كهف است كه به پيامبر اسلام صلى الله عليه و آله دستور مىدهد اگر مىخواهد دربارهء اصحاب كهف با مخالفان صحبت كند ، آشكارا به گفتگو بنشيند ( فَلا تُمارِ فيهِمْ الَّا مِراءً ظاهِراً ) . « 1 »\r\nو موارد منفى آن فراوان است از جمله دو مورد كه در آيات بالا آمده بود .\r\nاين نكته نيز لازم به يادآورى است كه واژهء مَريه ( بر وزن جزيه و قريه ) به معنى ترديد در تصميم‌گيرى است ، و بعضى به معنى شك توأم با قرائن تهمت گرفته‌اند .\r\n( همانند ريبه ) .\r\n\r\nجدال و مراء در روايات اسلامى\r\nاز آنجا كه مجادلهء به باطل سبب مخفى شدن حق و افزايش تعصب و خشونت و مفاسد بىشمار ديگرى مىشود ، در روايات اسلامى به شدت از آن نهى شده مخصوصاً اگر مجادله در مصالح دينى باشد . از جمله :\r\n1 - پيامبر اكرم صلى الله عليه و آله در حديثى مىفرمايد : « ماضَلَّ قَوْمٌ بَعْدَ انْ هَداهُمُ اللَّهُ الَّا اوتُوا الْجَدَلَ ؛ هيچ گروهى را بعد از آن كه خدا هدايتشان كرد گمراه نشدند مگر آن كه گرفتار جدال شدند » . « 2 »\r\n2 - همين مضمون در حديث ديگرى با تفاوت مختصرى از آن حضرت نقل شده است فرمود : « ما ضَلَّ قَوْمٌ الَّا وَ اوْثَقَ الْجَدَلَ ؛ هيچ قومى گمراه نشدند مگر اين كه اعتماد بر جدال كردند » « 3 »\r\n3 - در حديثى از امير مؤمنان على عليه السلام مىخوانيم : « لَعَنَ اللَّهُ الذَّيِنَ يُجادِلُونَ فِى دِينِهِ\r\n\r\n\r\n","description":"","footnote":"\r\n( 1 ) . كهف ، آيهء 22 .\r\n( 2 ) . احياء العلوم ، جلد 3 ، صفحه 1553 .\r\n( 3 ) . بحار الانوار ، جلد 2 ، صفحه 138 ، حديث 52 .\r\n","page_name":" 279 ","page_number":279},
  {"content":"\r\n\r\nاولئِكَ مَلْعُونُونَ عَلى لِسانِ نَبِيِّهِ ؛ خداوند لعنت كند كسانى كه در دين او مجادله و ستيزه‌جويى مىكنند ، آنها بر زبان پيامبر صلى الله عليه و آله مورد لعن قرار گرفته‌اند » . « 1 »\r\n4 - در حديث ديگرى از همان امام بزرگوار آمده است كه : « الْجَدَلُ فِى الدِّينِ يُفْسِدُ الْيَقِينَ ؛ جدال در دين ، سبب فساد ايمان و يقين مىشود » . « 2 »\r\n5 - در حديثى از امام صادق عليه السلام مىخوانيم : « ايَّاكُمْ وَ الْخُصُومَةَ فِى الدِّينِ فَانَّها تُشْغِلُ الْقَلْبَ عَنْ ذِكْرِ اللَّهِ عَزَّ وَ جَلَّ وَ تُورِثُ النِّفاقَ ، وَ تَكْسِبُ الضَّغائِنَ ، وَتَسْتَجِيرُ الْكِذْبَ ؛ از خصومت در دين ( و جدال و پرخاشگرى ) بپرهيزيد ، چرا كه فكر انسان را از ذكر خدا به خود مشغول مىدارد و سبب اختلاف و نفاق و كينه و عداوت مىگردد و سبب پناه بردن به دروغ مىشود » . « 3 »\r\nتعبير به خصومت در دين هر چند غير از عنوان جدال است ، ولى در اين گونه موارد به همان معنى مىباشد .\r\n6 - شبيه همين معنى از امام على بن موسى الرضا عليه السلام نقل شده است فرمود :\r\nايَّاك‌َوَ الْخُصُومَةَ فَانَّها تُورِثُ الشَّكَّ وَ تَحْبِطُ الْعَمَلَ وَ تُرْدِى بِصاحِبِها ، وَ عَسى انْ يَتَكَلّمَ بِشَىءٍ فَلا يُغْفَرُ لَهُ ؛ از خصومت و جدال كه سبب شك و ترديد مىشود ، اعمال انسان را حبط و نابود مىكند و صاحبش را به هلاكت مىكشاند و اى بسا سخنى بگويد كه هرگز بخشوده نشود » . « 4 »\r\n7 - از نصايحى كه لقمان حكيم به فرزندش كرد نيز توصيه به ترك جدال بود گفت :\r\nيا بُنَىَّ لا تُجادِلِ الْعُلَماءَ فَيَمْقُتُوكَ ؛ فرزندم ! با دانشمندان ستيزه جويى مكن كه تو را دشمن مىدارند » ( و از علومشان محروم مىمانى ) . « 5 »\r\n8 - در حديث ديگرى از امام امير مؤمنان على عليه السلام مىخوانيم : « مَنْ طَلَبَ الدِّينَ بِالْجَدَلَ تَزَنْدَقَ ؛ هر كس دين را با جدال و ستيزه جويى طلب كند كار او به كفر مىكشد » . « 6 »\r\n9 - امام على بن موسى الرضا عليه السلام به يكى از ياران خود فرمود : « ابلغْ عَنِّى اوْلِيائِىَ\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 129 ، حديث 13 .\r\n( 2 ) . غرر الحكم ، حديث 1177 .\r\n( 3 ) . بحار الانوار ، جلد 2 ، صفحه 128 ، حديث 6 .\r\n( 4 ) . همان ، صفحه 134 ، حديث 30 .\r\n( 5 ) . مجموعهء ورّام ، جلد 1 ، صفحه 117 ، ( باب ما جاء فى المراء و المزاح ) .\r\n( 6 ) . المحجة البيضاء ، جلد 1 ، صفحه 107 .\r\n","page_name":" 280 ","page_number":280},
  {"content":"\r\n\r\nالسَّلامَ وَ قُلْ لَهُمْ انْ لا تَجْعَلُوا لِلشِّيْطانِ عَلى انْفُسِهِمْ سَبِيلًا وَ مُرْهُمْ بِالصِّدْقِ فِى الْحَدِيْثِ وَ اداءِ الأَمانَةِ وَ مُرْهُمْ بِالسُّكُوتِ وَ تَرْكِ الْجِدالِ فِيما لا يَعْنِيْهِمْ ؛ سلام مرا به دوستانم برسان و به آنها بگو راه شيطان را به سوى خويش نگشايند ، و آنها را امر به صدق و راستى در سخن و اداى امانت كن ، و آنها را به سكوت و ترك جدال در امورى كه به آنها مربوط نيست دستور ده » . « 1 »\r\n10 - اين بحث را با حديث ديگرى از پيامبر صلى الله عليه و آله به پايان مىبريم ، آنجا كه فرمود :\r\n« لا يَسْتَكْمِلُ عَبْدٌ حَقِيقَةَ الْايمانِ حَت‌َى يَدَعَ الْمِراءَ وَ الْجَدَلَ وَ انْ كانَ مُحِقّاً ؛ انسان حقيقت ايمان را به كمال نمىرساند مگر زمانى كه مراء و جدال را ترك گويد هر چند حق با او باشد » . « 2 »\r\n* * * اما مراء كه در بحثهاى سابق تفاوت آن با جدال گفته شد و حاصل كلام اين بود كه جدال به معنى هر گونه مشاجرهء لفظى و ستيزه جويى در كلام است در حالى كه مراء به معنى گفتگو كردن در چيزى است كه در آن شك و ترديد وجود دارد . گاه اين گفتگو براى طلب حق جويى و گاه به خاطر تعصب و لجاجت و اظهار فضل و برترى جويى است كه بسيار نكوهيده است و در روايات اسلامى روى اين عنوان ، نكوهش بيشترى ديده مىشود ! ( هر چند تفاوت زيادى با جدال ندارد ) .\r\n1 - در حديثى نظير حديث فوق از پيغمبر اكرم مىخوانيم : « لايَسْتَكْمِلُ عَبْدٌ حَقِيقَةَ الْايمانَ حَتَّى يَدَعَ الْمِراءَ وَ انْ كانَ مُحِقّاً ؛ هيچ بنده‌اى از بندگان خدا حقيقت ايمان را به كمال نمىرساند مگر اينكه مراء را ترك گويد هر چند حق با او باشد » . « 3 »\r\nاشاره به اينكه جروبحثهاى لجوجانه كه براى اظهار فضل و برترى جويى انجام مىشود حتى در مسائلى كه حق است سبب سقوط انسان در مبانى عقيدتى و اخلاقى مىشود .\r\n2 - در حديث ديگرى از همان حضرت از زبان چند نفر از صحابه مىخوانيم كه\r\n\r\n\r\n","description":"","footnote":"\r\n( 1 ) . ميزان الحكمه ، جلد 1 ، صفحه 372 .\r\n( 2 ) . المحجة البيضاء ، جلد 5 ، صفحه 208 .\r\n( 3 ) . بحار الانوار ، جلد 2 ، صفحه 138 ، حديث 53 .\r\n","page_name":" 281 ","page_number":281},
  {"content":"\r\n\r\nگفتند : روزى پيغمبر اكرم صلى الله عليه و آله بر ما وارد شد در حالى كه مشغول مراء در يك مسئله دينى بوديم ، پيغمبر صلى الله عليه و آله به شدت غضبناك شد كه او را تا آن زمان آن‌گونه نديده بوديم سپس فرمود : « انَّما هَلَكَ مَنْ كانَ قَبْلَكُمْ بِهذا ، ذَرُوا الْمِراءَ فَانَّ الْمُؤْمِنَ لايُمارِى ، ذَرُوا الْمِراءِ فَانَّ المُمارِى قَدْ تَمَّتْ خَسارَتُه ، ذَرُوا الْمِراءِ فَانَّ المُمارِى لا اشْفَعُ لَهُ يَوْمَ الْقِيامَةِ ذَرُوا المِراءِ فَانَا زَعِيمٌ بِثَلاثَةِ ابْياتٍ فِى الْجَنَّةِ فِى رِياضِها وَ اوْسَطِها وَ اعْلاها لِمَنْ تَرَكَ الْمِراءِ وَ هُوَ صادِقٌ ، ذَرُوا الْمِراءِ فَانَّ اوَّلَ ما نَهانِى عَنْهُ رَبِّى بَعْدَ عبادَةِ الْاوْثانِ الْمِراءُ ؛ اقوام قبل از شما به خاطر همين جروبحثهاى هوس آلود هلاك شدند . مراء را رها كنيد كه مؤمن مراء نمىكند ، مراء را رها كنيد زيرا مراء كننده گرفتار خسارت كامل مىشود ، مراء را رها كنيد كه من روز قيامت براى مراء كننده شفاعت نمىكنم ، مراء را رها كنيد كه هر كس آن را رها كند هر چند حق بگويد ضامن سه خانهء بهشتى براى او هستم ؛ خانه‌اى در رياض بهشت ( قسمت پائين ) و خانه‌اى در وسط و خانه‌اى در بالاى بهشت ( اشاره به اينكه تمام بهشت در زير پاى او است ) مراء را رها كنيد كه اولين چيزى كه خداوند بعد از بت‌پرستى مرا از آن نهى كرد مراء بوده است » . « 1 »\r\n3 - در حديث ديگرى از پيغمبر اكرم صلى الله عليه و آله آمده است : « ذَرُوا الْمِراءَ فَانَّهُ لاتَفْهَمُ حِكْمَتُهُ وَ لا تُؤْمَنُ فِتْنَتُه ؛ مراء را ترك كنيد چرا كه حكمتى از آن فهميده نمىشود و از فتنهء آن در امان نخواهيد بود » . « 2 »\r\n4 - در حديثى از امام صادق عليه السلام آمده : « الْمِراءُ داءٌ رَدِىٌّ وَ لَيْسَ لِلْانْسانِ خَصْلَةُ شَرٌّ مِنْهُ وَ هُوَ خُلْقُ ابْليسَ وَ نِسْبَتِهِ فَلا يُماري فى اىِّ حالٍ كانَ الَّا مَنْ كانَ جاهِلًا بِنَفْسِهِ وَ بِغَيْرِهِ مَحْرُوماً مِنْ حَقايِقِ الدّينِ ؛ مراء ( و جروبحثهاى غير منطقى ) درد بدى است و هيچ صفتى براى انسان بدتر از آن نيست و آن ، اخلاق ابليس و منسوبين به او است و هيچكس در هيچ حالى مراء نمىكند مگر كسى كه نسبت به موقعيت خود و ديگران جاهل است ، و از حقايق دين محروم مىباشد » . « 3 »\r\nاشاره به اينكه شخص مراءكننده خود را خالى از خطا و ديگران را دائماً خطاكار مىداند و اين دليل است كه نه خود را شناخته و نه ديگران را و چنين كسى به يقين\r\n\r\n\r\n","description":"","footnote":"\r\n( 1 ) همان ، حديث 50 .\r\n( 2 ) ، صفحه 134 ، حديث 31 .\r\n( 3 ) همان ، صفحه 135 ، حديث 32 .\r\n","page_name":" 282 ","page_number":282},
  {"content":"\r\n\r\nاز درك حقايق دين محروم مىماند .\r\n5 - در حديثى آمده است كه مردى به امام حسين عليه السلام عرض كرد بنشين تا در مسائل دينى با يكديگر مناظره ( و جروبحث ) كنيم . امام در پاسخ او فرمود : « يا هذا انَا بَصيرٌ بِدينى مَكْشُوفٌ عَلَىَّ هُداىَ فَانْ كُنْتَ جاهِلًا بِدينِكَ فَاذْهَبْ وَ اطْلُبْهُ مالى وَ لِلْمُماراتْ وَ انَّ الشَّيْطانَ لِيُوَسْوِسُ لِلرَّجُلِ وَ يُناجيهِ وَ يَقُولُ ناظِرِ النَّاسَ فِى الدِّينِ كَىْ لا يَظُنُّوا بِكَ الْعَجْزَ وَ الْجَهْلَ . . . ؛ اى مرد ! من نسبت به دينم آگاهم و هدايتم براى من روشن است تو اگر نسبت به دينت جاهل هستى برو و تحقيق كن مرا با مراء چكار و ( بدان ) شيطان پيوسته انسان را وسوسه مىكند و در گوش او مىگويد با مردم مناظره و جروبحث در دين كن تا گمان نكنند تو جاهل و ناتوان هستى » . « 1 »\r\n6 - در حديث ديگرى از رسول خدا صلى الله عليه و آله آمده است : « ارْبَعٌ يُمِتْنَ الْقُلُوبَ الذَّنْبُ عَلَى الذَّنْبِ وَ كَثْرَةُ مُناقَشَةِ النِساءِ يَعْنى مُحادَتَهُنَّ وَ مُماراتُ الْاحْمَقِ تَقُولُ وَ يَقُولُ وَ لا يَرْجِعُ الى خَيْرٍ وَ مُجالَسَةُ الْمَوْتى فَقَيلِ يا رَسُولُ اللَّهِ وَ ما الْمَوْتى قالَ كُلُّ غَنِىٍ مُتْرَفٌ ؛ چهار چيز است كه قلب را مىميراند : گناهان پى در پى و گفتگوى زياد با زنان ( ناآگاه ) و جروبحث با احمق . تو چيزى مىگوئى و او چيز ديگر و به نتيجه خوبى نمىرسيد و همنشينى با مردگان . بعضى ( تعجب كردند و ) عرض كردند منظور شما از مردگان چيست اى رسول خدا ؟ فرمود : هر ثروتمند غافل و مغرور و مست ثروت » . « 2 »\r\n7 - امير مؤمنان على عليه السلام مىفرمايد : « ايَّاكُم وَ الْمِراءَ وَ الْخُصُومَةَ فَانَّهُما يَمْرُضانِ الْقُلُوبَ عَلَى الْاخوانِ وَ يُنْبِتُ عَلَيْهِمَا النِفاقَ ؛ از مراء و جروبحثهاى كينه‌توزانه بپرهيز كه دل‌هاى برادران را نسبت به يكديگر بيمار مىسازد و سبب تفرقهء آنان مىشود » . « 3 »\r\n8 - به همين دليل در حديث ديگرى از پيغمبر اكرم صلى الله عليه و آله در يكى از سخنان جامع آن حضرت آمده است : « اوْرَعُ النَّاسِ مَنْ تَرَكَ الْمِراءَ وَ انْ كانَ مُحِقاً ؛ پرهيزكارترين مردم كسى است كه مراء را ترك گويد هر چند حق با او باشد » . « 4 »\r\n9 - در حديثى از امام امير المؤمنين على عليه السلام آمده است : « جِماعُ الشَّرِ اللِّجاجُ وَكَثْرَةُ\r\n\r\n\r\n","description":"","footnote":"\r\n( 1 ) . همان ، حديث 32 .\r\n( 2 ) . همان ، صفحه 128 ، حديث 10 .\r\n( 3 ) . همان ، صفحه 139 ، حديث 56 .\r\n( 4 ) . همان ، صفحه 127 ، حديث 3 .\r\n","page_name":" 283 ","page_number":283},
  {"content":"\r\n\r\nالْمُمارَاةِ ؛ كانون شر لجاجت و كثرت جروبحثهاى بىمنطق است » . « 1 »\r\n10 - اين بحث را با حديث ديگرى از سلمان فارسى از پيغمبر اكرم صلى الله عليه و آله پايان مىدهيم كه فرمود : « لا يُؤْمِنُ رَجُلٌ حَتَّى يُحِبَّ اهْلِ بَيْتى وَ حَتَّى يَدَعَ الْمِراءَ وَ هُوَ مُحِقٌّ فَقالَ عُمَرُ بْنُ الْخَطابِ ما عَلامَةُ حُبِّ اهْلِ بَيْتِكَ ؟ قالَ : هذا ، فَضَرَبَ بِيَدِهِ عَلى عَلِىِ بْنِ ابى طالِبٍ عليه السلام ؛ هيچ كس ايمان ( به من ) نمىآورد مگر اين كه اهل بيت مرا دوست دارد و مراء را هر چند حق با او باشد ترك كند . عمر ( در آنجا حاضر بود ) و گفت علامت محبت اهل بيت تو چيست ؟ پيغمبر اكرم صلى الله عليه و آله فرمود : اين ( را دوست بدارد ) و با دستش بر ( شانه ) على عليه السلام زد . « 2 »\r\nبىشك اين دو موضوع را كه پيغمبر اكرم در كلام خود به عنوان نشانه ذكر كرده است با هم رابطه دارد ، ممكن است رابطه‌اش اين باشد كه دلائل فضيلت على عليه السلام و اهل بيت عليهم السلام به قدرى روشن است كه اگر كسى اهل جدال و مراء و پرخاشگرى نباشد به حقيقت آن پى مىبرد .\r\n* * * روايات در زمينهء نكوهش مراء بسيار فراوان است . ده حديثى كه در بالا ذكر كرديم گلچينى از ميان آنها بود و دقت در همين احاديث براى پى بردن به خطرات اين خلق و خوى نكوهيده و آثار اسف‌انگيز و مخرب آن در فرد و جامعه روشن است .\r\n\r\nآثار و پيامدهاى جدال و مراء\r\nتاكيدهاى فراوان كه در آيات قرآن و روايات متواتر اسلامى در مذمت جدال و مراء و جروبحثهاى پرخاشگرانه و بىمنطق وارد شده به خاطر آن است كه اولًا نخستين اثر منفى اين كار و اخلاق سوء پرده افكندن بر چهرهء حقايق است و بدترين حجاب را ميان انسان و درك حقايق ايجاد مىكند به‌گونه‌اى كه گاه حتى\r\n\r\n\r\n","description":"","footnote":"\r\n( 1 ) . غرر ، جلد 3 ، صفحه 376 ، حديث 4795 .\r\n( 2 ) . سفينة البحار ، ماده « مَرَء » ؛ بحار الانوار ، جلد 27 ، صفحه 107 ، حديث 79 .\r\n","page_name":" 284 ","page_number":284},
  {"content":"\r\n\r\nواضح‌ترين بديهيات را درك نمىكند و به انكار امورى مىپردازد يا از مطالبى دفاع مىكند كه راستى مضحك است و اين نيست مگر به خاطر اينكه انسان وقتى گرم مرا و جدال مىشود همه چيز را غير از آنچه خودش مىگويد انكار مىكند .\r\nو اينكه در بعضى از روايات گذشته خوانديم خصومت و جدال و مراء قلب را بيمار مىكند ممكن است اشاره به همين معنى باشد زيرا قلب به معنى عقل است و بيمارى آن به معنى عدم درك حقايق . و نيز اگر در حديث امير مؤمنان على عليه السلام آمده كه كسانى كه به جدال روى آورند كارشان به كفر مىكشد و يا اينكه جدال موجب شك در دين خدا و فساد يقين مىگردد ، همه اينها اشاره لطيفى است به آنچه در بالا گفته شد .\r\nديگر از آثار منفى اين اخلاق رذيله ايجاد عداوت و دشمنى در ميان دوستان و فراموشى ياد خدا و كشيده شدن به انواع دروغها است كه در احاديث گذشته به آنها اشاره شده بود دليل آن هم روشن است زيرا كسى كه مىخواهد با جدال و مراء بر دوستان خود غلبه كند و برترى بجويد آنها را بر ضد خود تحريك مىكند و غالباً گفتار آنها به تحقير و دشنام يكديگر مىكشد و اينها بدترين اسباب نفاق و جدائى است حتى گاهى براى توجيه سخنان خود به انواع دروغها متوسل مىشوند كه اين خود بلاى بزرگ ديگرى است و مجموع اينها سبب مىشود كه انسان از خدا دور گردد و در دام شيطان گرفتار شود و انسان را به هلاكت معنوى بيفكند .\r\nبه همين دليل در احاديث گذشته خوانديم كه انسان به حقيقت ايمان دست نمىيابد تا زمانى كه مراء و جدال را ترك گويد هر چند خود را بر حق بداند زيرا سخنان ستيزه‌جويانه در مسائل حق نيز سبب انواع خصومتها و عداوتها است و گاه انسان را به انواع گناهان ديگر مانند تحقير مؤمن و اهانت از طريق سخن يا اشارات دست و چشم و ابرو و دروغ و كذب و تكبر و برترىجوئى آلوده مىكند .\r\nاضافه بر همهء اينها جدال و مراء ابُهَت و شخصيت انسان را در هم مىشكند و زبان جاهلان را به روى انسان باز مىكند اگر با افرادى نادان مجادله كند سبب هتك و توهين او مىشوند و اگر با دانشمندان ستيزه‌جوئى كند او را مغلوب و حقير\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمىسازند .\r\nدر مجموع همان‌طور كه در روايات سابق خوانديم جدال و مراء يكى از چهار چيزى است كه قلب را مىميراند و روح انسان را بيمار مىسازد .\r\nچه بهتر كه انسان بحثهاى خود را با ديگران با محبت و دوستى و تواضع و مهربانى و به صورت جستجوى حق برگزار كند كه هم از علم و دانش آنها بهره گيرد و هم آنها از علم و دانش او بهره‌مند شوند و با كمك يكديگر بتوانند مطالب پيچيده را بشكافند و به واقعيتها برسند و اين همان جدال بر حق است .\r\n\r\nانگيزه‌هاى جدال و مراء\r\nبا توجه به رابطهء نزديكى كه در ميان صفات رذيله وجود دارد و غالب آنها با يكديگر مرتبطند و علت و معلول يكديگر محسوب مىشوند اين خلق و خوى نكوهيده يعنى جدال و مراء و پرخاشگرى بىمنطق نيز از صفات زشت ديگر سرچشمه مىگيرد .\r\n1 - از عوامل مهم جدال و مراء كبر و غرور است كه به انسان اجازه نمىدهد به آسانى در برابر حق تسليم شود و او را وادار مىكند كه براى حفظ برترى جويى خود حق را از طريق جدال و مراء انكار نمايد لذا در حديثى از امام صادق عليه السلام از پدران بزرگوارش عليهم السلام نقل شده است كه فرمود : « انَّ مِنَ التَّواضُعِ انْ يَرْضى الرَّجُلُ بِالَمجْلِسِ دُونَ الَمجْلِسِ وَ انْ يُسَلِّمَ عَلى مَنْ يَلْقى وَ انْ يَتْرُكَ الْمِراءَ وَ انْ كانَ مُحِقّاً وَ لا يُحِبَّ انْ يُحْمَدَ عَلَى التَقْوى ؛ در اين حديث امام چهار چيز را نشانه تواضع دانسته : نشستن در هر جاى مجلس كه ميسّر باشد و سلام كردن بر هر كسى كه ملاقات مىكند و ترك مراء هر چند حق با او باشد و عدم خشنودى از ستايش ستايشگران در برابر تقوا » . « 1 »\r\n2 - خودنمائى و اظهار فضل و رياكارى يكى ديگر از انگيزه‌هاى جدال و مراء و جرّوبحثهاى پرخاشگرانه است كه بسيار متداول و معمول است به ويژه در مجلسى\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 131 ، حديث 20 .\r\n","page_name":" 286 ","page_number":286},
  {"content":"\r\n\r\nكه گروهى از عوام حضور داشته باشند و بخواهد فضيلت خويش را به آنان نشان دهد يا بخواهد در برابر ارباب فضل جايى براى خود بگشايد . در حديثى كه قبلًا از امام حسين عليه السلام نقل كرديم اين جمله ديده مىشد كه فرمود : « وَ انَّ الشَّيْطانَ لَيُوَسْوِسُ لِلرَّجُلِ وَ يُناجيِهِ وَ يَقُولُ ناظِرِ النَّاسِ فِى الدِّيِنِ كَىْ لا يَظُنُّوا بِكَ الْعَجْزَ وَ الْجَهْلَ ؛ شيطان پيوسته انسان را وسوسه مىكند و در گوش او مىخواند و مىگويد با مردم در امر دين مناظره كن تا گمان نكنند تو عاجز و نادانى » . « 1 »\r\nدر حديث ديگرى نيز امام صادق عليه السلام هنگامى كه طالبان علم را به سه گروه تقسيم مىكند گروهى كه براى جدال و مراء طالب علمند و گروهى براى فخرفروشى بر مردم و گروه ديگرى براى فهميدن و انديشيدن ( و عمل كردن ) سپس در توصيف گروه اول مىفرمايد : « فَصاحِبُ الْجَهْلِ وَ الْمِراءِ مُوذٍ مُمارٍ مُتَعَرِّضٍ لِلْمَقالِ فى انْدِيَةِ الرِّجالِ ؛ آن كس كه علم را براى جدال و مراء مىطلبد سخنانش آزاردهنده و پرخاشگرانه است ، در مجالسى كه شخصيتها حضور دارند سخن مىگويد » . ( و خودنمايى و اظهار فضل مىكند ) و در پايان حديث امام عليه السلام به او نفرين مىكند و مىگويد : « فَدَقَ اللَّهُ مِنْ هذا خَيْشُوُمَهُ ؛ خداوند بينى او را بر خاك بمالد » . « 2 »\r\n3 - ديگر از انگيزه‌هاى جدال و گفتگوهاى پرخاشگرانه جهل و نادانى نسبت به مقام خويشتن و ديگران است چرا كه خود را ، بزرگترين و عالم‌ترين مىپندارد و ديگران را جاهل و نادان لذا در حديثى كه قبلًا از امام صادق عليه السلام نقل كرديم بعد از آنكه امام عليه السلام مراء را يك بيمارى دردناك مىشمرد و آن را از خوهاى شيطانى معرفى مىكند مىفرمايد : « فَلا يُمارى فى اىِّ حالٍ كانَ الَّا مَنْ كانَ جاهِلًا بِنَفْسِهِ وَ بِغَيْرِهِ ؛ هيچكس در هيچ حالى مراء نمىكند مگر آنكه نسبت به موقعيت خود و ديگران جاهل است » . « 3 »\r\n4 و 5 - انتقام‌جوئى و حسد دو انگيزهء ديگر از انگيزه‌هاى جدال و مراء است ؛ براى اينكه آبروى طرف مقابل را ببرد و از او انتقام بگيرد و حسادت خود را اعمال نمايد و از قدر و مقام او در نظرها بكاهد متوسل به جروبحثهاى توام با توهين و\r\n\r\n\r\n","description":"","footnote":"\r\n( 1 ) . همان ، صفحه 135 ، حديث 32 .\r\n( 2 ) . مقدمه كتاب معالم الاصول ، صفحه 11 .\r\n( 3 ) . بحار الانوار ، جلد 2 ، صفحه 134 ، حديث 31 .\r\n","page_name":" 287 ","page_number":287},
  {"content":"\r\n\r\nتحقير مىشود تا از اين طريق آبى بر آتش كينه و حسد كه در دل او نهفته است بپاشد .\r\n6 - تعصب و لجاجت نيز از عوامل مهم جدال و مراء است چرا كه اشخاص متعصب و لجوج حاضر نيستند به آسانى دست از عقائد فاسد خود بردارند لذا روى آن مىايستند و پيوسته جرّ و بحث مىكنند ، آسمان و ريسمان را به هم مىبافند و به هر حشيشى متشبّث مىشوند تا اعتقاد فاسد خود را بر كرسى بنشانند همان كارى كه بسيارى از كافران و مشركان در برابر رسول خدا صلى الله عليه و آله و ساير پيامبران داشتند كه نمونه روشن آن گفتگوى بت پرستان بابل در برابر ابراهيم بت شكن عليه السلام در آن هنگام كه منطق گوياى ابراهيم آنها را در بن بست شديد قرار داد و موقتاً از خواب غفلت بيدار شدند ، ولى تعصب و لجاجت همانند يك ابر ظلمانى پرده‌هاى تاريك بر فكر و عقل آنها انداخت و باز هم به مقاومت احمقانه خود ادامه دادند !\r\n7 - دنيا پرستى كه عامل اصلى همهء گناهان يا اكثر گناهان است نيز يكى از عوامل مهم جدال و مراء محسوب مىشود كسانى كه داراى اين صفت رذيله‌اند مىخواهند از اين طريق مقامى در جامعه براى خود كسب كنند و به وسيله آن به نوائى برسند و دنياى آنها آباد گردد .\r\nكوتاه سخن اينكه عوامل منفى فراوانى دست به دست هم مىدهد و انسان را به جرّ و بحثهاى دور از ادب و انسانيت و انصاف مىكشاند و او را وادار مىكند كه با لجاجت و سرسختى در برابر حق بايستد و در برابر باطل دفاع كند .\r\n\r\nاقسام مراء و جدال\r\nجدال و مراء را عمدتاً مىتوان به دو بخش تقسيم كرد ، جدال و مراء مثبت يعنى بحث‌هاى منطقى و گفتگو براى تبيين مسايل و توضيح حقايق و آگاهى از نقطه‌نظرهاى يكديگر و رسيدن به واقعيات از اين طريق .\r\nو مراء و جدال منفى يعنى بحث‌هاى پرخاشگرانه و ستيزه‌جويانه‌اى كه هدف صحيحى را دنبال نمىكند ، و در مسير روشن شدن حقايق نيست بلكه هدف از آن\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاعمال خصومت يا تعصب و لجاج و برترى جويى و خودنمايى و اظهار فضل در برابر ديگران است .\r\nاين تقسيم‌بندى در آيات قرآن نيز منعكس است آنجا كه مىفرمايد : « و لا تُجادِلُوا اهْلَ الْكِتابِ الَّا بِالَّتى هِىَ احْسَنُ ؛ با اهل كتاب ( يهود و انصارى ) جز به طريقى كه نيكوتر است مجادله نكنيد » . ( عنكبوت - 48 ) .\r\nو در جاى ديگر مىفرمايد : « وَ جادِلْهُمْ بِالَّتى هِىَ احْسَنُ ؛ و با روشى نيكوتر با آنها مجادله و مناظره كن » . ( نحل - 125 ) .\r\nو در جاى ديگر در نكوهش جمعى از كافران مىفرمايد : « يُجادِلُونَكَ فِى الْحَقِ بَعْدَما تَبَيَّنَ ؛ با اين كه حق براى آنها روشن شده باز با تو مجادله مىكنند » . ( انفال - 6 ) .\r\nو در مورد مراء مثبت در داستان « اصحاب كهف » و تعداد آنها مىفرمايد : « فَلا تُمارِ فيهِمْ الَّا مِراءً ظاهِراً ؛ پس دربارهء تعداد آنها جز مبارزه منطقى توأم با استدلال نداشته باش » . ( كهف - 22 ) .\r\nو در مورد مراء منفى مىفرمايد : « الا انَّ الَّذِينَ يُمارُونَ فِى السَّاعَةِ لَفى ضَلالٍ بَعيدٍ ؛ آگاه باشيد آنها كه در قيامت ترديد مىكنند و با لجاج و عناد به محاجّه مىپردازند در گمراهى عميقى هستند » . ( شورى - 18 ) .\r\nو تقسيمات ديگرى نيز بر حسب افرادى كه در طرف مقابل قرار دارند و مسايلى كه در آن جدال و مراء مىشود دارند .\r\nاز جمله طرف مناظرهء انسان بايد انسان فهميده و عاقلى باشد كه بتوان از طريق مناظرهء منطقى بر علوم او دست يافت ، همان گونه كه در وصيت امير مؤمنان على عليه السلام آمده است : « دَعِ الْمُماراتِ وَ مُجاراتِ مَنْ لا عَقْلَ لَهُ وَ لا عِلْمَ ؛ گفتگو و مناظره را با كسى كه نه عقل دارد و نه علم رها كن » . « 1 »\r\nو شخص مناظره كننده بايد انسان آگاهى باشد ، چرا كه اگر افراد ناآگاه به عنوان دفاع از حق به ميدان بيايند و بر اثر ضعف معلومات شكست بخورند ، آيين حق ضايع مىشود ، لذا در حديثى مىخوانيم كه محمد بن عبد الله معروف به طيّار به\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 129 ، حديث 14 .\r\n","page_name":" 289 ","page_number":289},
  {"content":"\r\n\r\nامام صادق عليه السلام عرض كرد : « بَلَغَنى انَّكَ كَرِهْتَ مُناظَرَةَ النَّاسِ ؛ به من گفته‌اند كه شما از مناظره ( شيعيان ) با مخالفان كراهت داريد ؟ امام فرمود : امَّا كَلامُ مِثْلِكَ فَلا يَكْرَهُ ، مَنْ اذا طارَ يَحْسُنُ انْ يَقَعَ وَ انْ وَقَعَ يَحْسُنُ انْ يَطيرَ فَمَنْ كانَ هكَذا لا نَكْرَهُهُ ؛ از گفتگوهاى شخصى مانند تو كراهت نداريم كسى كه هنگامى كه به پرواز در مىآيد مىتواند در جاى خود به خوبى بنشيند ، و هنگامى كه مىنشيند مىتواند به پرواز در آيد ( با مهارت وارد بحث مىشود و با مهارت از آن خارج مىگردد ) ما از گفتگو و مناظره چنين كسى ناراحت نيستيم » . « 1 » انتخاب لقب طيّار براى اين صحابى معروف امام صادق عليه السلام نيز اشاره به همين معنى است زيرا كه در مباحثه و جدل ، بسيار قوى و نيرومند بود و با قدرت و مهارت مىتوانست از حق دفاع كند .\r\nاينجاست كه به تمام كسانى كه اطلاع كافى از مسائل دين ندارند ، و نمىتوانند با قدرت از او دفاع كنند . هشدار مىدهيم كه وارد بحث و مناظره با مخالفان نشوند ، چرا كه شكست مىخورند و شكست آنان موجب سرافكندگى و ضعف مبانى مذهب در نظر ديگران است .\r\nاز آنجا كه افراط و تفريط غالباً در امور مختلف در ميان افراد نادان وجود دارد كسانى هستند كه ناآگاهانه راه افراط را مىپويند و مىگويند چون جدال و مراء در اسلام شديداً تحريم شده اصلًا با كسى نبايد بحث كرد ، هر چند بحثى مستدل و روشنگر و در مسير حق باشد ، سكوت را بايد بر هر گونه بحث و استدلال يا به گفتهء بعضى قيل و قال ترجيح داد .\r\nاين هم به يقين يك انحراف بزرگ است چرا كه تبيين حقايق جز در سايهء منطق و استدلال ميسر نيست ، و بستن اين راه به روى مردم به معنى محروم ساختن گروه عظيمى از وصول به حقايق و واقعيت‌ها است .\r\nاين سخن را با حديث جالبى پايان مىدهيم .\r\nامام حسن عسكرى از جدش امام صادق عليه السلام نقل مىكند كه در محضر مبارك آن\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحه 136 ، حديث 39 .\r\n","page_name":" 290 ","page_number":290},
  {"content":"\r\n\r\nامام سخن از جدال در دين شد و اين كه رسول خدا صلى الله عليه و آله و ائمهء معصومين عليهم السلام از آن نهى كردند ، امام صادق عليه السلام فرمودند اين مسأله به طور كامل نهى نشده است ، بلكه نهى از جدال به غير طريقهء صحيح شده است سپس فرمود : آيا نمىشنويد كه خداوند مىگويد : « وَ لا تَجادِلُوا اهْلَ الْكِتابِ الَّا بِالَّتى هِىَ احْسَنُ » « 1 » و نيز مىفرمايد : « ادْعُ الى سَبيلِ رَبِّكَ بِالْحِكْمَةِ وَ الْمُوعِظَةِ الْحَسَنَةِ وَ جادِلْهُمْ بِالَّتى هِىَ احْسَنُ » « 2 » .\r\nدر اين دو آيه خداوند دستور داده كه جدال به احسن كنند ( بحث و گفتگوى منطقى و مستدل با بهترين روشها ، آنچه حرام است جدال غير احسن است ، چگونه ممكن است خداوند جدال احسن را تحريم كند در حالى كه به پيامبرش دستور مىدهد در برابر يهود و نصارى كه مىگفتند بهشت تنها از آن ما است بگويد : « هاتُوا بُرْهانَكُمْ انْ كُنْتُمْ صادِقينَ ؛ اگر راست مىگوييد دليل خود را بياوريد » « 3 » به اين ترتيب صدق و ايمان را با برهان قرين ساخته ، و برهان و دليل همان چيزى است كه در جدال به احسن آورده مىشود . و هنگامى كه بعضى از آن حضرت پرسيدند جدال به غير احسن چيست ؟ حضرت فرمود : آن است كه با كسى كه اهل باطل است مجادله كنى ، او دليل نادرستى اقامه كند ولى تو قادر نباشى با منطق صحيح به او پاسخ بگويى و تنها به اين قناعت كنى كه من گفتهء تو را قبول ندارم ( بدون اقامهء دليل ) يا اين كه آن شخص كه اهل باطل است سخن حقى را بگويد كه بخواهد از آن براى مقصد نادرست خود كمك بگيرد و تو از ترس نداشتن جواب صحيح سخن حق را انكار كنى . اين كار بر شيعيان من حرام است كه سبب فتنه و انحراف برادران ضعيف الايمان شوند و اهل باطل از ناتوانى اين گونه اشخاص در استدلال گواه و شاهدى بر حقانيت خود دست و پا نمايند .\r\nسپس امام صادق عليه السلام نمونه‌هاى متعددى از استدلالاتى كه قرآن در امر معاد در برابر مشركان داشته ، ذكر مىفرمايد و آنها را به عنوان مصاديق جدال احسن مىشمرد كه باعث اتمام حجت بر كفار و ازالهء شبهات آنها مىشده است . « 4 »\r\n\r\n\r\n","description":"","footnote":"\r\n( 1 ) . عنكبوت ، آيهء 46 .\r\n( 2 ) . نحل ، آيهء 125 .\r\n( 3 ) . بقره ، آيهء 111 .\r\n( 4 ) . بحار الانوار ، جلد 2 ، صفحه 125 ، حديث 2 ( با تلخيص ) .\r\n","page_name":" 291 ","page_number":291},
  {"content":"\r\n\r\n\r\nطرق درمان اين رذيلهء اخلاقى\r\nهرگاه حالت پرخاشگرى و جرّ و بحث بىحاصل ، و به تعبير روايات جدال غير احسن در درون وجود انسان ريشه بدواند ، و به صورت خلق و خوى او در آيد ، دين و ايمان و تقواى چنين انسانى در مخاطره قرار مىگيرد ، و لازم است براى نجات از خطرات ناشى از اين صفت رذيله دست به كار شود و آن را درمان كند ، و خود را از شرّ آن رهايى بخشد .\r\nنخستين راه درمان كه شايد جزء مقدمات يا يك عامل تسكين دهنده محسوب شود تا به درمان عمقى بپردازد ، اختيار سكوت است در هر جا كه احتمال مىدهد جدال به باطل باشد . و هرگاه اين سكوت را مدتى ادامه داد ، و به اصطلاح دندان بر جگر بگذارد و مشكلاتش را تحمل كند ، زمينهء بسيار مساعدى براى درمان نهايى فراهم مىشود .\r\nالبتّه سكوت درمان بسيارى از رذايل اخلاقى است ( حسد ، كينه توزى ، سخن‌چينى ، رياكارى ، ناشكرى ، تهمت ، دروغ ، برترى جويى ، و بسيارى ديگر از رذايل اخلاقى است كه از طريق سخن اعمال مىشود و سكوت مىتواند به عنوان يك راه پيشگيرى در تمام اين موارد به كار گرفته شود ، به همين دليل در روايات اسلامى مدح و ستايش زيادى نسبت به سكوت شده است كه ما شرح آن را در جلد اول اين كتاب به طور مبسوط آورده‌ايم .\r\nراه ديگر براى ريشه كن كردن اين رذيلهء اخلاقى دقت و بررسى آثار مرگبار و عواقب شوم اين صفت است مانند محجوب ماندن از درك حقايق و گرفتارى در چنگال اوهام و تعصبها و ايجاد عداوت و دشمنى در ميان دوستان و دور ماندن از حقيقت ايمان و گرفتارى در چنگال خشم و غضب الهى شكسته شدن ابهت انسانى در نزد خاص و عام و مانند آن .\r\nبه يقين انديشيدن در پيامدهاى سوء ، تأثير عميقى در باز داشتن انسان دارد .\r\nچگونه ممكن است كسى بداند فلان غذا سمّى و كشنده است و در عين حال از آن بخورد ؛ كسى غذاى سمّى تناول مىكند كه از آثار و پيامدهاى آن بىخبر است .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nاصلاح ريشه‌ها و بر طرف ساختن انگيزه‌ها يكى از طرق درمان است ، هنگامى كه مىگوئيم انگيزهء جدال و مراء و تكبر ، برترى جويى ، خودنمائى ، حسد ، انتقام‌جوئى ، دنياپرستى ، تعصب و لجاجت است به يقين اگر بتوانيم اين صفات رذيله را از خود درو سازيم صفت جدال و مراء از ما ريشه كن مىشود ولى با وجود آن صفات در درون جان از بين بردن اين صفت رذيله بسيار مشكل است .\r\nدورى از افراد لجوج و متعصب و پرهيز از گفتگو با اين‌گونه افراد كه خواه ناخواه انسان را به مراء و جدال مىكشاند يكى ديگر از راههاى درمان است .\r\nدر حديثى از امير مؤمنان على عليه السلام مىخوانيم : « مَنْ جالَسَ الْجاهِلَ فَلْيَسْتَعِدَّ لِقيلٍ وَ قالٍ ؛ كسى كه با آدم جاهل ( و متعصب ) همنشين شود بايد آماده قيل و قال و جدال و مراء باشد » . « 1 »\r\nبه يقين قبل از همه اين امور ، اراده و تصميم قاطع بر ترك مراء و جدال داشتن و پرهيز از اين رذيلهء اخلاقى لازم است و آن‌كس كه واقعاً مصمّم بر ترك باشد سرانجام پيروز مىشود .\r\n\r\nانصاف در سخن\r\nنقطه مقابل مراء و جدال انصاف در بحث است ، يعنى انسان به سخنان ديگران آن‌گونه بنگرد كه به سخنان خويش مىنگرد و از آن همان گونه دفاع كند كه از سخن خويش دفاع مىكند و به تعبير ديگر طالب حق باشد و آن را در نزد هر كس و هر جا بيابد پذيرا شود هر چند گويندهء حق يك فرد عادى و او عالمى بزرگ و پرآوازه باشد حتى اگر كودكى يا كافر و ظالمى سخن حقى بگويد آن را بپذيرد .\r\nالبته انصاف كه در روايات اسلامى از آن ستايش فراوان شده به معنى يكسان نگريستن به منافع خويش و ديگران است ولى يكى از شاخه‌هاى آن انصاف در سخن مىباشد . در حديث معروفى مىخوانيم كه امام صادق عليه السلام فرمود : « سَيِّدُ الْاعْمالِ ثَلاثَةٌ : انْصافُ النَّاسِ مِنْ نَفْسِكَ حَتَّى لا تَرْضى بِشَىءٍ الَّا رَضِيتَ لَهُمْ مِثْلَهُ وَ\r\n\r\n\r\n","description":"","footnote":"\r\n( 1 ) . سفينة البحار ، جلد 2 ، صفحه 532 ، چاپ قديم ( ماده مراء ) .\r\n","page_name":" 293 ","page_number":293},
  {"content":"\r\n\r\nمُواساتُكَ الْاخَ فِى الْمالِ وَ ذِكُرُ اللَّهِ عَلى كُلِ حالٍ ؛ برترين اعمال سه چيز است : رعايت انصاف در حق مردم نسبت به خويشتن تا آنجا كه چيزى را براى خود نخواهى مگر اينكه همانندش را براى آنها بخواهى و مواسات با برادر دينى در مال و ذكر خدا در هر حال » . « 1 »\r\nجالب اينكه در بعضى از روايات مىبينيم كه امام صادق عليه السلام هنگامى كه چهارخانهء بهشتى را در برابر چهار عمل تضمين مىكند ترك مراء را سومين عمل و انصاف دادن در برابر مردم را چهارمين عمل مىشمرد كه ممكن است اشاره‌اى به انصاف در سخن بوده باشد .\r\n\r\n\r\n","description":"","footnote":"\r\n( 1 ) . كافى ، جلد 2 ، صفحه 144 .\r\n","page_name":" 294 ","page_number":294},
  {"content":"\r\n\r\n11\r\n\r\nسخن‌چينى و اصلاح ذات البين\r\n\r\nاشاره\r\nزندگى اجتماعى هميشه توام با تزاحمها و نزاعها است و يكى از شاخه‌هاى تزاحم بگو و مگوهائى است كه در ميان افراد صورت مىگيرد و گاه دامنه پيدا مىكند و به مشاجرات شديد و حتى در بعضى اوقات ممكن است به خون‌ريزى منتهى شود !\r\nوظيفهء ديگران اين است كه در اصلاح ذات البين و رفع سوء تفاهم و فراهم آوردن جوّ خوش بينى و حسن ظن در ميان افرادى كه درگير مناقشات هستند بكوشند و به اصطلاح آب به روى آتش بپاشند .\r\nولى متأسفانه گروهى هستند كه بر اثر انگيزه‌هاى مختلف درست در جهت خلاف اين مطلب گام برمىدارند گوئى بنزين بر آتش مىپاشند و دامنه اين حريق را وسيعتر مىكنند و به يقين در تمام مفاسدى كه از آن به بار مىآيد شريك و سهيم‌اند ؛ سخن اين را براى آن مىبرند و سخن آن را براى اين و حتى گاهى از خودشان چيزى نيز بر آن مىافزايند اين گروه را سخن چين مىنامند و از بدترين خلق خدا هستند در حالى كه گروه اول صالحان و مصلحانند و كار آنها در حد جهاد فىسبيل‌اللَّه است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nهمان گونه كه در روايات وارد شده است : « اجْرُ الْمُصْلِحِ بَيْنَ النَّاسِ كَاجْرِالُمجاهِدِ بَيْنَ اهْلِ الْحَرْبِ » . « 1 »\r\nسخن چينى هر گاه تكرار شود به صورت يك خلق و خوى در مىآيد و از رذائل بسيار زشت اخلاقى است در آيات و روايات اسلامى اشارات زيادى در نكوهش اين رذيله اخلاقى و ستايش فراوان درباره اصلاح ذات البين آمده است .\r\nبا اين اشاره به آيات قرآن باز مىگرديم و آيات مربوط به اين دو صفت را بررسى مىكنيم سپس به تحليل ريشه‌ها ، پيامدها و آثار نامطلوب سخن چينى و بركات اصلاح ذات البين و طرق درمان آن رذيله اخلاقى و تقويت اين فضيلت مىپردازيم .\r\n1 - وَيْلٌ لِكُلِّ هُمَزَةٍ لُمَزَهْ . ( همزه - 1 )\r\n2 - وَ لا تُطِعْ كلَّ حَلَّافٍ مَهينٍ - هَمَّازٍ مَشَّاءٍ بِنَمِيمٍ - مَنَّاعٍ لِلْخَيْرِ مُعْتَدٍ اثِيمٍ - عُتُلٍّ بَعْدَ ذلِكَ زَنِيْمٍ . ( قلم - 11 تا 13 )\r\n3 - يا ايُّهَا الَّذيْنَ آمَنُوا انْ جاءَكُمْ فاسِقٌ بِنَباءٍ فَتَبَيَّنُوا انْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمينَ . ( حجرات - 6 )\r\n4 - مَنْ يَشْفَعْ شَفاعَةً حَسَنَةً يَكُنْ لَهُ نَصِيْبٌ مِنْها وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها وَ كانَ اللَّهُ عَلى كُلِّ شَىءٍ مَقِيْتَا . ( نساء - 85 )\r\n5 - يَسْئَلُونَكَ عَنِ الأنْفالِ قُلِ الأنْفالُ لِلَّهِ وَ الرَّسُولِ فَاتَّقُوا اللَّهَ وَ اصْلِحُوا ذاتَ بَيْنَكُمْ وَ اطِيْعُوا اللَّهَ وَ رَسُولَهُ انْ كُنْتُمْ مُؤْمِنِيْنَ . ( انفال - 1 )\r\n6 - وَ لا تَجْعَلُوا اللَّهَ عُرْضَةً لِايْمانِكُمْ انْ تَبَرُّوا وَ تَتَّقُوا وَ تُصْلِحُوا بَيْنَ النَّاسِ وَ اللَّهُ سَميعٌ عَليمٌ . ( بقره - 224 )\r\n7 - لا خَيْرَ فِى كَثيرٍ مِنْ نَجْواهُم الَّا مَنْ امَر بِصَدَقَةٍ اوْ مَعْرُوفٍ اوْ اصْلاحٍ بَيْنَ النَّاسِ وَ\r\n\r\n\r\n","description":"","footnote":"\r\n( 1 ) . تفسير منهج الصادقين ، ج 8 ، صفحه 417 .\r\n","page_name":" 296 ","page_number":296},
  {"content":"\r\n\r\nمَنْ يَفْعَلْ ذلِكَ ابْتِغاءَ مَرْضاتِ اللَّهِ فَسَوْفَ نُؤْتِيْهِ اجْراً عَظِيْماً . ( نساء - 114 )\r\n8 - . . . انْ اريْدُ الّا الأِصْلاحَ مَا اسْتَطَعْتُ وَ ما تَوْفِيْقِى الَّا بِاللَّهِ عَلَيْهِ تَوَكَّلتُ وَ الَيْهِ انِيْبُ . ( هود - 88 )\r\n\r\nترجمه\r\n1 - واى بر هر عيبجوى مسخره كننده‌اى !\r\n2 - و از كسى كه بسيار عيبجوست و به سخن چينى آمد و شد مىكند - و بسيار مانع كار خير ، و متجاوز و گناهكار است - علاوه بر اينها كينه توز و پرخور و خشن و بدنام است پيروى مكن .\r\n3 - اى كسانى كه ايمان آورده‌ايد ! اگر شخص فاسقى خبرى براى شما بياورد ، دربارهء آن تحقيق كنيد مبادا به گروهى از روى نادانى آسيب برسانيد و از كردهء خود پشيمان شويد !\r\n4 - كسى كه شفاعت ( تشويق و كمك ) به كار نيكى كند نصيبى از آن براى او خواهد بود ، و كسى كه شفاعت ( تشويق و كمك ) به كار بدى كند سهمى از آن خواهد داشت و خداوند حسابرس و نگهدار هر چيز است .\r\n5 - از تو دربارهء انفال ( غنائم و هر گونه مالى بدون مالك مشخص ) سؤال مىكنند ، بگو انفال مخصوص خدا و پيامبر است ، پس از ( مخالفت فرمان ) خدا بپرهيزيد و خصومتهايى را كه در ميان شماست آشتى دهيد ! و خدا و پيامبرش را اطاعت كنيد اگر ايمان داريد !\r\n6 - خدا را در معرض سوگندهاى خود قرار ندهيد ! و براى اينكه نيكى كنيد ، و تقوا پيشه سازيد و در ميان مردم اصلاح كنيد ( سوگند ياد ننمائيد ) و خداوند شنوا و داناست .\r\n7 - در بسيارى از سخنان در گوشى ( و جلسات محرمانه ) آنها خير و سودى نيست ، مگر كسى كه ( به اين وسيله ) امر به كمك به ديگران ، يا كار نيك يا اصلاح در ميان مردم كند و هر كس براى خشنودى پروردگار چنين كند پاداش بزرگى به او خواهيم داد .\r\n8 - . . . من جز اصلاح تا آنجا كه توانايى دارم نمىخواهم و توفيق من جز به خدا نيست ، بر او توكل كردم و به سوى او باز مىگردم !\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nتفسير و جمع‌بندى\r\nدر نخستين آيه مىفرمايد : واى بر هر عيب كنندهء مسخره جوئى ( ويل لكل همزة لمزه ) .\r\nدر تفسير « همزه » و « لمزه » و فرق ميان اين دو سخن بسيار است كه در تفسير نمونه ذيل آيهء شريفه آورده‌ايم مهم آن است كه يكى از تفسيرهائى كه براى آيهء فوق شده است اين است كه آيه اشاره به افراد سخن چين مىكند . از ابن عباس پرسيدند منظور از اين آيه چيست ؟ و آنها چه كسانى هستند كه خداوند ايشان را مذمت به ويل كرده است ؟ ابن عباس در پاسخ گفت : « هُمُ الْمَشاؤنَ بِالَنمِيمَةِ الْمُفَرِقُونَ بَيْنَ الْاحِبَّةِ الناعِتُونَ لِلناسِ بِالْعَيْبِ ؛ آنها كسانى هستند كه اقدام به سخن چينى مىكنند و ميان دوستان تفرقه ، ايجاد مىنمايند و عيب بر مردم مىگذارند » . مرحوم « طبرسى » در « مجمع البيان » اين معنى را بعنوان اولين تفسير براى آيه ذكر كرده و « فخر رازى » آن را هفتمين و آخرين تفسير براى آيه ذكر مىكند و با توجه به مفهوم وسيعى كه همزه و لمزه دارد و هر گونه غيبت و عيب‌جوئى را شامل مىشود سخن چينى نيز در مفهوم آيه درج است ؛ خداوند به اين‌گونه اشخاص وعدهء مجازات « حُطَمَه » را داده است ؛ همان آتش برافروختهء الهى كه از دلها سر مىزند و تمام وجود آدمى را فرا مىگيرد .\r\nاز اين آيه استفاده مىشود كه آتش قيامت - بر عكس - آتش دنيا نخست به درون مىزند و اعماق قلب را مىسوزاند سپس به برون و شايد بخاطر اين باشد كه رذائل اخلاقى و اعمال زشت ناشى از آن از درون انسان سرچشمه مىگيرد و بازتابش در اعمال بيرون است .\r\n* * * در دومين آيه روى سخن را به پيامبر اكرم صلى الله عليه و آله كرده مىفرمايد : از آنها كه بسيار سوگند ياد مىكنند و افراد پستى هستند و بسيار عيب جو و سخن چين مىباشند اطاعت مكن . ( وَلاتُطِعَ كُلَّ حَلَّافٍ مَهِيْنٍ هَمَّازٍ مَشَّاءٍ بِنَمِيمٍ ) .\r\nو به دنبال اين صفات زشت صفات زشت ديگرى را در آيات بعد براى آنها\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمىشمرد مانند ممانعت از كار خير ، تجاوزگرى ، كينه توزى ، خشونت ، و كفر به آيات الهى و به دنبال آن مىفرمايد : ما بر بينى او داغ ننگ مىنهيم ( سَنَسِمُهُ ) ( و او را در دنيا و آخرت رسوا مىسازيم ) .\r\nذكر سخن چينى و نمامى در رديف رذائل مهم ديگر و همچنين كفر بر آيات الهى دليل بر زشتى فوق العادهء اين عمل است !\r\nتعبير به « مشّاءٍ بنميم » به صورت صيغهء مبالغه ، اشاره به كسانى است كه پيوسته در مبان مردم سعايت و سخن چينى مىكنند و آنها را نسبت به يكديگر بدبين مىكنند و تخم عدوات و دشمنى در دلها مىكارند و اين يكى از مهمترين گناهان كبيره است .\r\n« حلّاف » به كسى گفته مىشود كه بسيار سوگند ياد مىكند و معمولًا كسانى هستند كه نه مردم به آنها اعتماد دارند و نه خودشان نسبت به خودشان و توصيف آنها به مهين ( پَسْتْ ) نيز گواه ديگرى بر اين معنى است و به خاطر همين فرومايگى و پستى است كه بر ديگران عيب مىگذارند و پيوسته سخن چينى و افساد مىكنند گوئى از محبت و الفت مردم نسبت به يكديگر رنج مىبرند و مىخواهند همان گونه كه خودشان از چشم مردم افتاده‌اند مردم نيز نسبت به يكديگر چنين شوند .\r\nدر سوّمين آيه مطابق شأن نزول معروفى كه دارد « وليد بن عقبه » با گروهى براى جمع آورى زكات از طايفهء « بنى مصطلق » از سوى پيامبر صلى الله عليه و آله اعزام شدند . هنگامى كه اهل قبيله با خبر شدند كه نمايندهء رسول خدا به سوى آنها مىآيد با خوشحالى به استقبال او شتافتند ولى از آنجا كه ميان آنها و « وليد » خصومت شديدى بود تصور كرد آنها قصد كشتن او را دارند ( يا اينكه به عمد آنها را متهم به چنين قصدى كرد ) خدمت پيامبر صلى الله عليه و آله بازگشت و عرض كرد آنها از پرداخت زكات خوددارى كردند ، پيامبر سخت بر آشفت و آماده ، مقابله با آن گروه شد و مطابق روايتى مردم فشار براى جنگ با آنان آوردند « 1 » آيه نازل شد و به مسلمانان دستور داد كه هرگاه فاسقى خبرى\r\n\r\n\r\n","description":"","footnote":"\r\n( 1 ) . سيرهء ابن هشام ، جلد 3 ، صفحه 308 .\r\n","page_name":" 299 ","page_number":299},
  {"content":"\r\n\r\nبراى شما آورد دربارهء آن تحقيق كنيد ( مبادا دروغ يا تهمت و سخن چينى باشد ) پيغمبر اكرم صلى الله عليه و آله دستور تحقيق به « خالد بن وليد » داد كه با گروهى به سراغ آنها برود .\r\nاو با شتاب‌زدگى هيچ كارى انجام نداد ، پس از تحقيق معلوم شد طايفهء بنى المصطلق كاملًا به اسلام وفادارند . خبر به پيامبر صلى الله عليه و آله رسيد و پيامبر فرمود : التَّانّى مِن اللَّهِ وَ الْعَجَلَةُ مِنَ الشَّيْطانِ ؛ درنگ كردن و تحقيق نمودن از سوى خدا و عجله از شيطان است . « 1 »\r\nطبق حديثى از امام صادق عليه السلام آيهء فوق اشاره به نمّام و سخن چين دارد . « 2 »\r\nاز اين تعبير روشن مىشود كه نمّامى و سخن چينى ، سخنان دروغ را نيز شامل مىشود .\r\n* * * در چهارمين آيه كه بعضى از بزرگان مانند علّامه مجلسى آن را در بحث نميمه آورده‌اند مىفرمايد : كسى كه شفاعت براى كار بدى كند سهمى از آن را خواهد داشت . ( وَ مَنْ يَشْفَعُ شَفاعَةً سَيِّئَةً يَكُنْ لَهُ كِفْلٌ مِنْها ) اين آيه مفهوم وسيع و گسترده‌اى دارد كه سخن چينى را نيز شامل مىشود چه شفاعت سوئى از اين بدتر كه در ميان دو مسلمان آتش عداوت و دشمنى را شعله ور سازد آنها را نسبت به يكديگر بدبين كرده و به جان هم بيندازد و لذا در حديثى از پيامبر نقل شده كه فرمود : « مَنْ امَرَ بِسُوءٍ اوْ دَلَّ عَلَيْهِ اوْ اشارَ فَهُوَ شَريكٌ ؛ كسى كه دعوت به كار بدى كند يا راهنمائى به آن نمايد و يا حتى اشاره كند شريك در آن كار است » .\r\n* * * در پنجمين آيه سخن از اصلاح ذات البين است كه در نقطهء مقابل سخن چينى و افساد ذات البين قرار دارد مىفرمايد : تقواى الهى پيشه كنيد و برادرانى را كه با هم اختلاف دارند آشتى دهيد و اطاعت خدا و پيغمبر او را كنيد اگر ايمان داريد .\r\n\r\n\r\n","description":"","footnote":"\r\n( 1 ) . تفسير قرطبى ، جلد 9 ، صفحه 6131 .\r\n( 2 ) . مستدرك سفينة البحار ، جلد 10 ، صفحه 152 .\r\n","page_name":" 300 ","page_number":300},
  {"content":"\r\n\r\n( فَاتَقُوا اللَّهَ وَ اصْلِحُوا ذاتَ بَيْنِكُمْ وَ اطيعُوا اللَّهَ وَ رَسُولَهُ انْ كُنْتُمْ مُؤمِنينَ ) .\r\nدر شأن نزول اين آيه آمده است كه بعد از پايان جنگ بدر ميان دو نفر از انصار بر سر غنائم جنگى مشاجرهء لفظى در گرفت آيه فوق نازل شد و تصريح كرد كه اختيار غنائم جنگى با پيامبر است و بايد در ميان افرادى كه اختلاف دارند اصلاح كنيد .\r\n* * * در ششمين آيه مىفرمايد : خداوند را معرض سوگندهاى خود قرار ندهيد ، براى نيكى كردن و تقوا پيشه نمودن ، و اصلاح در ميان مردم كردن ، و خداوند شنوا و دانا است ( وَلا تَجْعَلُوا اللَّهَ عُرْضَةً لِايْمانِكُمْ انْ تَبَرُّوا وَ تَتَّقُوا وَ تُصْلِحُوا بَيْنَ النَّاسِ وَاللَّهُ سَميعٌ عَليمٌ ) .\r\nدر تفسير اين آيه دو نظر وجود دارد نخست اين كه ناظر به كسانى است كه گاهى نسبت به كسى عصبانى مىشدند و مىگفتند ما دربارهء او كار خير نخواهيم كرد ، و براى اصلاحشان ، هيچ اقدامى نمىكنيم ، آيهء شريفه نازل شد و گفت : اين سوگندها باطل و بيهوده است ، هيچ چيزى نمىتواند مانع كار خير و اصلاح مردم شود . ( شأن نزولى كه براى آيه ذكر شده نيز اين نظر را تأييد مىكند چرا كه نقل شده است ميان داماد و دختر يكى از ياران پيامبر صلى الله عليه و آله به نام « عبد اللَّه بن رواحه » اختلافى روى داد و او سوگند ياد كرد كه براى اصلاح كارشان اقدامى نكند ، آيه نازل شد و اين گونه سوگندها را بى اساس معرفى كرد ) . « 1 »\r\nتفسير ديگر اين است كه براى انجام كار خير و تقوا و اصلاح در ميان مردم سوگند ياد نكنيد ، چرا كه رجحان انجام اين كارها به قدرى روشن است كه نياز به سوگند ندارد .\r\nدر هر صورت اهميت اصلاح در ميان مردم از آيه به خوبى روشن مىشود به خصوص اين كه آن را در كنار كارهاى خير و تقوا و پرهيزكارى قرار داده است .\r\n\r\n\r\n","description":"","footnote":"\r\n( 1 ) . مطابق اين تفسير در جملهء انْ تَبَرُّوا كلمهء « لا » در تقدير است و در اصل الَّا تَبَّروُا . . . بوده است ، و واژهء « عُرْضَه » در اينجا به معنى مانع است ، ولى در تفسير بعد به معنى معرضيت است .\r\n","page_name":" 301 ","page_number":301},
  {"content":"\r\n\r\nدر هفتمين آيه سخن از گفتگوهاى در گوشى است كه در بسيارى از مواقع سبب آزار ديگران و بدبينى و سوء ظن مىشود ، و گاه راه را براى نقشه‌هاى شيطانى و مخفيانه فراهم مىسازد ، لذا مىفرمايد : در بسيارى از سخنان در گوشى و محرمانهء ( آنها خير و فايده‌اى نيست ) ( لا خَيْرَ فى كَثيرٍ مِنْ نَجْواهُمْ ) .\r\nاما بلافاصله مىافزايد : مگر كسى كه بخواهد توصيه به كمك كردن به ديگران يا انجام كار نيك يا اصلاح در ميان مردم دهد ( كه در صورت فايدهء اين گونه « نجواها » بر ضررهايش برترى دارد ) ( الَّا مَنْ امَرَ بِصَدَقَةٍ اوْ مَعْرُوفٍ اوْ اصْلاحٍ بَيْنَ النَّاسِ ) .\r\nو در پايان آيه در يك تعبير بسيار تشويق‌آميز نسبت به اين امور مىافزايد و هر كس براى خشنودى خدا چنين كند به زودى پاداش بزرگى به او خواهيم داد ( وَ مَنْ يَفْعَلْ ذلِكَ ابْتِغاءَ مَرْضاةِ اللَّهِ فَسَوْفَ نُوْتِيهِ اجْراً عَظيماً ) .\r\nاستثناء مسأله اصلاح ذات البين از نكوهش و نجوا از يك سو و قرار گرفتن اصلاح در كنار صدقه و معروف از سوى ديگر ، و وعدهء پاداش عظيم براى آن از سوى سوم ، همگى گواه بر اهميت اين كار است .\r\nدر اين كه فرق ميان صدقه و معروف چيست ؟ بعضى گفتند صدقه به معنى كمك‌هاى مستحبى بلا عوض است ، و معروف به معنى قرض الحسنه مىباشد ، و بعضى براى معروف مفهوم عامى قائل شده‌اند كه شامل تمام كارهاى نيك مىشود ( بنابراين نسبت آن با صدقه ، نسبت عموم و خصوص مطلق است ) .\r\nدر حديثى از پيامبر اكرم صلى الله عليه و آله نيز آمده است كه يكى از بهترين « صدقات » كه خدا و پيامبرش آن را دوست دارد « اصلاح » در ميان مردم است هنگامى كه نسبت به يكديگر بدبين شوند و نزديك ساختن آنها به يكديگر است ، هنگامى كه دور شوند « الا ادُلُّكَ عَلى صَدَقَةٍ يُحِبُّها اللَّهُ وَ رَسُولُهُ ؟ تُصْلِحْ بَيْنَ النَّاسِ اذا تَفاسَدُوا وَتُقَرِّبْ بَيْنَهُمْ اذا تَباعَدُوا » . « 1 »\r\nبنابراين اصلاح در ميان مردم هم به طور مستقل ذكر شده ، و هم به عنوان يكى\r\n\r\n\r\n","description":"","footnote":"\r\n( 1 ) . تفسير قرطبى ، جلد 3 ، صفحه 1955 .\r\n","page_name":" 302 ","page_number":302},
  {"content":"\r\n\r\nاز مصاديق عمدهء صدقه و معروف . و به تعبير ديگر چون اصلاح در ميان مردم فرد كامل معروف و صدقه است جداگانه ذكر شده است .\r\n* * * در هشتمين و آخرين آيه سخن از برنامهء يكى از پيامبران بزرگ الهى به نام « شعيب » است ، او هدف از قيام خود را چنين بيان مىكند : من جز اصلاح تا آنجا كه توانايى دارم ، نمىخواهم ( انْ ارِيدُ الَّا الْاصْلاحُ ما اسْتَطَعْتُ ) .\r\nاين همان هدفى است كه تمام پيامبران الهى آن را تعقيب مىكردند ، اصلاح عقيده ، اصلاح اخلاق ، اصلاح عمل و اصلاح روابط اجتماعى مردم .\r\nبعضى در تفسير اصلاح گفته‌اند ، مفهوم آن اين است كه مىخواهم دنياى شما را با عدالت و آخرت شما را با عبادت اصلاح كنم ، ولى روشن است كه اصلاح مفهوم وسيع‌ترى دارد كه فراتر از عدالت را نيز شامل مىشود .\r\nسپس براى توفيق در اين امر بسيار مهم يعنى اصلاح دين و دنياى انسان‌ها در تمام زمينه‌ها از خداوند بزرگ توفيق مىطلبد و مىگويد : توفيق من جز به يارى خدا نيست ، بر او توكل كردم ، و به سوى او باز مىگردم . ( وَ ماتُوْفيقى الَّا بِاللَّهِ عَلَيهِ تَوَكَّلْتُ وَ الَيْهِ انِيبُ ) .\r\nجالب اين كه شعيب هنگامى اين سخن را به قوم گمراه گفت كه آنها غرق فساد مالى و اخلاقى بودند ، و نهى شعيب را از عبادت بت‌ها و كم فروشى و فساد مالى ، مخالف آزادى خود قلمداد مىكردند و مىگفتند از تو كه آدم عاقل و فهميده‌اى هستى بعيد است بخواهى جلو آزادى فكرى و عملى ما را بگيرى گويا آنها نيز مانند گروهى از مردم عصر ما كه از مفهوم صحيح آزادى بىخبرند و نمىدانند يا نمىخواهند بدانند كه آزادى افتخارآميز بشر ، تنها در چهار چوب ارزش‌ها است ، در بيراهه‌ها سرگردان بودند ، كه شعيب به آنها پاسخ گفت هدف من اصلاح به معنى واقعى كلمه است ، نه تسليم هوا و هوس‌هاى شما شدن .\r\nقابل توجه اين كه قوم شعيب عليه السلام او را به عنوان انسانى عاقل و فرزانه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمىشناختند ، و عنوان « حليم » و « رشيد » را براى او معترف بودند ، اما همين كه براى اصلاح فساد عقيدتى و فساد مالى آنها قيام كرد ، به مخالفت با او برخاستند .\r\n* * * از مجموع آيات فوق دو نكته كاملًا روشن مىشود ، نخست اين كه نمّامى و سعايت و سخن چينى و ايجاد اختلاف در ميان انسان‌ها ، يكى از بزرگترين گناهان و نكوهيده‌ترين صفات است . و ديگر اين كه اصلاح در ميان مردم يكى از وظايف مهم الهى و انسانى است كه با هيچ عذرى نمىتوان آن را ترك گفت .\r\n* * * \r\nسخن چينى ( نميمه ) در روايات اسلامى\r\nبا توجه به اين كه سخن چينى از بدترين پديده‌هاى شوم اجتماعى است كه جامعه را به هم مىريزد ، و سرچشمهء مفاسد بىشمار و حتى خون‌ريزى مىشود ، در احاديث اسلامى مؤكداً از آن نهى شده و روايات تكان دهنده‌اى پيرامون آن وارد شده است از جمله :\r\n1 - در حديثى از رسول خدا صلى الله عليه و آله مىخوانيم كه از ياران خود پرسيد : « الا انَبِّئُكُمْ بِشِرارِكُمْ ؛ آيا شما را از بدترين افراد آگاه سازم ؟ عرض كردند آرى اى رسول خدا ! » فرمود :\r\n« الْمَشَّائُونَ بِالَنمِيمَةِ وَ الْمُفَرِّقُونَ بَيْنَ الْاحِبَّةِ الْباغُونَ لِلْبُراءِ الْمَعايِبِ ؛ آنها كسانى هستند كه براى سخن چينى تلاش مىكنند ، و بين دوستان جدايى مىافكنند و بر افراد پاك عيبجوئى مىكنند » . « 1 »\r\nنميمه در اصل به معنى صداى كوتاه و آهسته‌اى است كه از حركت چيزى يا از برخورد پاى انسان به زمين هنگام راه رفتن بر مىخيزد و از آنجا كه افراد سخن‌چين ، معمولًا سخنان خود را آهسته و در گوشى به اين و آن مىرسانند ، تا به\r\n\r\n\r\n","description":"","footnote":"\r\n( 1 ) . وسائل الشيعه ، جلد 8 ، صفحه 616 .\r\n","page_name":" 304 ","page_number":304},
  {"content":"\r\n\r\nعنوان خبر مهمى مورد استقبال قرار گيرد ، اين واژه بر سخن چينى اطلاق شده است . « 1 »\r\nو بعضى گفته‌اند نميمه در اصل به معنى تزيين كلام دروغين است ، ( چرا كه افراد سخن چين سعى مىكنند ، حتى سخنان دروغ خود را به لباس زيبا در آورند ) . « 2 »\r\nشبيه همين معنى از امير مؤمنان على عليه السلام نيز نقل شده است . « 3 »\r\n2 - در حديث ديگرى از امام باقر عليه السلام مىخوانيم : « الْجَنَّةُ مُحَرَّمَةٌ عَلى الْقَتَّاتينِ الْمَشَّائينَ بِالَّنمِيمَةِ ؛ بهشت به افراد قتّات كه تلاش در سخن چينى دارند حرام است » . « 4 »\r\nقتّات از ماده « قَت » ( بر وزن شط ) در اصل به معنى دروغ گفتن و استراق سمع نمودن است ، خواه سخن چينى در آن باشد يا نباشد بنابراين قتّات كسى است كه مىخواهد مخفيانه از اسرار مردم باخبر شود و در ميان آنها افساد كند كه گاه توأم با سخن چينى نيز مىشود .\r\nدر بعضى از روايات و كتب لغت قتّات و نمّام به يك معنى تفسير شده است .\r\n3 - در حديث ديگرى از « ابو ذر » از پيامبر اكرم صلى الله عليه و آله نقل شده است كه فرمود : « يا اباذَرْ صاحِبُ الَّنمِيمَةِ لا يَسْتَريحُ مِنْ عَذابِ اللَّهِ فِى الْآخِرَةِ ؛ شخص سخن چين در آخرت از عذاب الهى آسوده نخواهد شد » . « 5 »\r\n4 - در حديث ديگرى تعبير شديدترى دربارهء افراد سخن چين از پيامبر اكرم صلى الله عليه و آله نقل شده است ، در يكى از خطبه‌هايش فرمود : « وَ مَنْ مَشى فى نَمِيمَةٍ بَيْنَ اثْنينِ سَلَّطَاللَّهُ عَلَيْهِ فِى قَبْرِهِ ناراً تُحْرِقُهُ الى يَوْمِ الْقِيامَةِ ؛ كسى كه در ميان دو نفر سخن چينى كند خداوند در قبرش آتشى مسلّط مىكند كه تا روز قيامت او را مىسوزاند » . « 6 »\r\n5 - در حديثى از پيامبر اكرم صلى الله عليه و آله آمده است كه : در يكى از سال‌ها بنى اسرائيل گرفتار خشكسالى شديد و قحطى شدند ، موسى عليه السلام چند مرتبه به نماز استسقاء پرداخت و دعاى او مستجاب نشد ( از اين نظر در تعجب فرو رفت ) خداوند به او\r\n\r\n\r\n","description":"","footnote":"\r\n( 1 ) . اقتباس از مفردات راغب ( واژهء نميمه ) .\r\n( 2 ) . اقتباس از لسان العرب ( واژهء نميمه ) .\r\n( 3 ) . وسائل الشيعه ، جلد 8 ، صفحه 617 .\r\n( 4 ) . همان مدرك .\r\n( 5 ) . همان مدرك ، ( حديث 4 ) .\r\n( 6 ) . وسائل الشيعه ، جلد 8 ، صفحه 618 ، حديث 6 .\r\n","page_name":" 305 ","page_number":305},
  {"content":"\r\n\r\nوحى فرستاد كه من دعاى تو و همراهانت را مستجاب نمىكنم ، چرا كه در ميان آنها فرد سخن چينى است كه اصرار بر كار خود دارد ، موسى عليه السلام عرض كرد پروردگارا آن مرد كيست ؟ كه ما او را از ميان خود بيرون كنيم ؟ خداوند فرمود : اى موسى من شما را از سخن چينى نهى مىكنم آيا ممكن است خودم نمامى كنم ( سرّ آن گنهكار را فاش نمايم ، در اين هنگام موسى دستور داد ) همگى توبه كردند و باران نازل شد . « 1 »\r\n6 - در حديثى از امام صادق عليه السلام آمده است كه فرمود : « ارْبَعَةٌ لا يَدْخُلُونَ الْجَنَّةَ الْكاهِنُ وَ الْمُنافِقُ وَ مُدْمِنُ الْخَمْرِ وَ الْقَتَّاةُ وَ هُوَ النمَّامُ ؛ چهار گروهند كه وارد بهشت نمىشوند :\r\nكاهن ( آنها كه به دروغ از امور پنهانى و آينده خبر مىدهند و ادعاى آگاهى بر اسرار غيب دارند ) و منافق و معتاد به مشروبات الكلى و قتّات يعنى نمّام » . « 2 »\r\n7 - از امير مؤمنان على عليه السلام آمده است كه فرمود : « الَّنمامُ جِسْرُ الشَّرِّ ؛ سخن چين پل شرّ و فساد است » . « 3 »\r\n8 - در حديث ديگرى از همان بزرگوار آمده است : « لاتَجْتَمِعُ امانَةٌ وَ نَمِيمَةٌ ؛ امانت و درستكارى با سخن چينى هرگز جمع نمىشود » . ( شخص سخن چين خائن است ) . « 4 »\r\n9 - اين سخن را با حديث ديگرى از پيامبر اكرم پايان مىدهيم هر چند احاديث در اين زمينه بسيار است فرمود : « انَّ احَبَّكُمْ الَى اللَّهِ الَّذِينَ يُؤْلَفُونَ وَ يَأْلِفُونَ وَ انَّ ابْغَضَكُمْ الَى اللَّهِ الْمَشَّائُونَ بِالَنمِيمَةِ ، الْمُفَرِّقُونَ بَيْنَ الْاخْوانِ ؛ محبوب‌ترين شما نزد خداوند كسانى هستند كه در ميان مردم الفت و دوستى ايجاد مىكنند و خودشان نيز محبت و دوستى را پذيرا مىشوند و مبغوضترين شما نزد خداوند كسانى هستند كه سعى در سخن‌چينى دارند ، و در ميان دوستان جدايى مىافكنند » . « 5 »\r\n* * *\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 276 .\r\n( 2 ) . وسائل الشيعه ، جلد 8 ، صفحه 619 ، حديث 11 ( باب تحريم النميمه ) .\r\n( 3 ) . المحجة البيضاء ، جلد 5 ، صفحه 279 .\r\n( 4 ) . غرر الحكم ، حديث 10581 .\r\n( 5 ) . آثار الصادقين ، جلد 24 ، صفحه 416 .\r\n","page_name":" 306 ","page_number":306},
  {"content":"\r\n\r\nاز مجموع اين احاديث به خوبى استفاده مىشود كه نمامى و سخن چينى از گناهان كبيره و بسيار خطرناك و سبب خسران و زيان دنيا و آخرت است كسانى كه مرتكب اين كار شوند و در ميان دوستان و خانواده‌ها جدايى افكنند هرگز روى بهشت را نخواهند ديد ، مگر اين كه توبه كنند و به جبران اعمال خويش بپردازند . در خلال اين روايات اشارات پرمعنايى به فلسفهء حرام بودن اين عمل و پيامدهاى آن شده بود كه در بحث‌هاى آينده مشروح‌تر مورد توجه قرار خواهد گرفت .\r\n\r\nپيامدها و آثار سوء سخن چينى\r\nبارها گفته‌ايم سرمايه اصلى يك جامعه اعتماد و اطمينانى است كه افراد با يكديگر دارند ، اين اعتماد متقابل سبب اتحاد صفوف و همكارى و تعاون در حد اعلا و پيشرفت جامعه در تمام زمينه‌ها است .\r\nاسلام كه اهميت فوق العاده‌اى به حفظ اعتماد عمومى و وحدت صفوف مىدهد هر چيزى را كه لطمه‌اى بر آن وارد سازد حرام شمرده و هر چه سبب تقويت آن گردد لازم مىداند ( گاه به طريق وجوب و گاه به طريق استحباب دعوت به آن كرده است ) .\r\nبىشك نمّامى و سخن چينى از عوامل مهم تفرقه و ايجاد بدبينى در ميان افراد جامعه و سبب عداوت و دشمنى ، و گاه موجب متلاشى شدن خانواده‌ها است . به همين دليل در روايات بالا شخص نمّام و سخن چين ، شرورترين افراد جامعه شمرده شده است .\r\nدر حديثى از امير مؤمنان على عليه السلام مىخوانيم كه فرمود : « ايَّاكُمُ وَ الَّنمائِمَ فَانَّها تُورِثُ الضَّغائِنَ ؛ از سخن چينى بر حذر باشيد كه سبب كينه و دشمنى است » . « 1 »\r\nو در حديث ديگرى از همان بزرگوار آمده است : « ايَّاكَ وَ الَّنمِيمَةَ فَانَّها تَزْرَعُ الضَّغينَةَ وَ تُعَبِّدُ عَنِ اللَّهِ وَ النَّاسِ ؛ از سخن چينى بپرهيز كه تخم عداوت و دشمنى مىپاشد و انسان را از خدا و مردم دور مىسازد » . « 2 »\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 293 ، حديث 63 .\r\n( 2 ) . غرر الحكم ، حديث 2663 .\r\n","page_name":" 307 ","page_number":307},
  {"content":"\r\n\r\nدر بعضى ديگر از احاديث تعبير به « شحناء » شده است كه همان معنى عداوت و دشمنى را مىرساند .\r\nدر احاديث گذشته نيز خوانديم : كه سخن چين بدترين خلق خدا شمرده شده به خاطر اين كه در ميان دوستان جدايى مىافكند ، و افراد پاك را متّهم مىسازد .\r\nاز اين گذشته شخص نمّام و سخن چين در جامعه ، منفور و مطرود مىگردد ، زيرا طرفين نزاع كه به سخنان او گوش فرا دادند ، غالباً پشيمان مىشوند و سيل لعن و نفرين را به كسى كه سبب جدايىها گشته سرازير مىكنند و مردم را از تماس گرفتن با چنين شخصى برحذر مىدارند ، در يكى از احاديث بالا نيز خوانديم كه سخن چين هم از خدا دور مىشود و هم از خلق خدا .\r\nامام صادق عليه السلام سخن‌چين را به ساحر تشبيه كرده كه با سحرش در ميان دوستان ، جدايى مىافكند . در يك حديث گويا و با تعبيراتى كوبنده چنين مىفرمايد : « انَّ مِنْ اكْبَرِ السِحْرِ الَّنمِيمَةِ يُفَرِّقُ بِها بَيْنَ الْمُتَحابيِنَ وَ يَجْلِبُ الْعِداوَةَ عَلىَ الْمُتَصادِفّينَ وَ يَسْفِكُ بِها الدِّماءَ وَ يَهْدِمُ بِها الدُّورَ وَ يَكْشِفُ بِها السُّتُورَ ، وَالَّنمامُ اشَرُّ مَنْ وَطَأَ عَلَى الْارْضِ بِقَدَمٍ ؛ يكى از بزرگترين سحرها سخن چينى است كه در ميان دو دوست جدايى مىافكند ، و تخم عداوت را ميان علاقه‌مندان مىپاشد و سبب ريختن خون‌ها ، و ويران شدن خانه‌ها و دريدن پرده‌ها مىگردد ، و سخن چين بدترين كسى است كه بر زمين قدم نهاده است » . « 1 »\r\nالبته سخن‌چينى سحر نيست ولى آثار سحر را دارد ، لذا امام فرموده است يكى از بزرگترين انواع سحر است .\r\nتوجه به اين نكته لازم است كه سخن چينى اثر تخريبى دارد و معمولًا امورى كه جنبهء تخريب دارد زودتر از امورى كه جنبهء اصلاح دارد اثر مىكند چون زمينه‌هاى بدبينى معمولًا در دل‌ها وجود دارد ، هنگامى كه سخن چين به آن دامن مىزند به سرعت تأثير مىكند و ممكن است با چند جمله دو نفر دوست چهل ساله را از هم\r\n\r\n\r\n","description":"","footnote":"\r\n( 1 ) . بحار الانوار ، جلد 60 ، صفحه 21 ، حديث 14 .\r\n","page_name":" 308 ","page_number":308},
  {"content":"\r\n\r\nجدا سازد . همان گونه كه ساختن يك سدّ مفيد براى ذخيرهء آب ممكن است دهها سال طول بكشد اما ويران كردن آن با مواد منفجره در چند ساعت امكان‌پذير است .\r\nاين سخن را با حديثى از امام صادق عليه السلام پايان مىدهيم فرمود : « الساعِى قاتِلُ ثَلاثَةٍ قاتِلُ نَفْسِهِ وَ قاتِلُ مَنْ يُسْعى بِهِ وَ قاتِلُ مَنْ يُسْعى الَيْهِ ؛ سعايت كننده هم قاتل خويشتن است ، و هم قاتل كسى است كه بر ضد او سعايت مىكند و هم قاتل كسى است كه در نزد وى از ديگرى سعايت كرده است » . « 1 »\r\nبسيار مىشود كه سعايت نسبت به كسى در نزد شاهان و امراء واقعاً سبب قتل او مىگردد ، و در چنين صورتى سعايت كننده نيز قاتل خويشتن در پيشگاه خدا محسوب مىشود و كسى كه نزد او سعايت شده است به خاطر عدم تحقيق كافى ، گويى به دست سعايت كننده به قتل رسيده است چون بى گناهى را كشته است .\r\nتوجه به اين نكته لازم است كه جمعى از بزرگان سعايت و نمامى را به يك معنى دانسته‌اند ، در حالى كه ممكن است فرقى در ميان آن دو باشد ( هر چند بسيار قريب الافق هستند ) نمامى و سخن چينى آن است كه ميان دو دوست يا دو خويشاوند يا دو همكار را جدايى بيندازد ولى سعايت اين است كه نزد شخص بزرگى بدگويى از كسى كند و كار او يا جان او را به خطر بيندازد . لذا سعايت در بسيارى از روايات به عنوان سعايت نزد سلطان و مانند آن به كار رفته است .\r\nاما نزديك بودن افق هر دو معنى ، سبب شده كه تحت يك عنوان ذكر شود .\r\n\r\nانگيزه‌هاى سخن چينى\r\nاين صفت رذيله مانند صفات ديگر پيوند ناگسستنى با بسيارى از رذائل اخلاقى دارد ، از جمله آن‌ها حسد است ، زيرا شخص حسود كه نمىتواند آرامش زندگى ديگران را تحمل كند و از اين كه دوستان دست به دست هم دادند و كارهاى خود را به سرعت پيش مىبرند ، يا خانواده‌ها و همسران كه پيوند محبت قوى با هم دارند\r\n\r\n\r\n","description":"","footnote":"\r\n( 1 ) . خصال ( مترجم ) شيخ صدوق ، صفحه 122 ( باب الثلاثه ) .\r\n","page_name":" 309 ","page_number":309},
  {"content":"\r\n\r\nرنج مىبرد ، و سعى مىكند از طريق سخن چينى آنها را نسبت به يكديگر بدبين و يا به جان هم بيندازد .\r\nدنياپرستى انگيزهء ديگرى براى سخن چينى است ، چرا كه شخص دنياپرست مىخواهد در ميان ديگران اختلاف بيفكند ، و كسب و كار آنها را به ركود و ورشكستگى بكشاند تا خودش بهره‌گيرى كند .\r\nنفاق عامل مهم ديگرى براى سخن چينى است . قرآن مجيد دربارهء منافقان مىگويد : « الا انَّهُمْ هُمُ الْمُفْسِدُونَ وَلكِنْ لايَشْعُرُونَ ؛ آنها ( منافقان ) فسادكنندگان واقعى هستند ، و لكن نمىفهمند » . « 1 »\r\nآرى كار آنها ايجاد فساد است به هر طريقى كه ممكن شود ، در حديثى از امام صادق عليه السلام مىخوانيم : « عَلامَةُ النِّفاقِ الْحَثُّ عَلَى الَّنمِيمَةِ ؛ يكى از نشانه‌هاى نفاق اصرار بر سخن چينى است » . « 2 »\r\nآرى نزد اين طرف مىآيد و به عنوان خيرخواهى بدگويى از طرف مقابل مىكند ، و سخنان زهرآلودى از وى نقل مىنمايد ، و نزد طرف مقابل نيز همين عمل را تكرار مىكند . اين شخص دو چهره و منافق ، هدفش ايجاد اختلاف ، و كشمكش‌هاى اجتماعى است تا در آن ميان نفس آهسته بكشد .\r\nعامل ديگر براى سخن چينى همان چيزى است كه امروز به عنوان بيمارى اخلاقى آزاردهى يا ساديسم معروف است ، بعضى هستند كه بر اثر عقدهء حقارت يا انتقام جويى يا انحرافات ديگر روانى از اذيت و آزار ديگران لذت مىبرند ، و از خوشى آنها ناراحتند اين گونه افراد به سخن چينى و سعايت كشيده مىشوند تا مردم را به هم بريزند و در گوشه‌اى بنشينند و در جنگ و دعواى آنها لذت ببرند .\r\nاز بعضى از روايات استفاده مىشود ناپاكى نطفه نيز از عوامل گرايش به سعايت و سخن چينى است ( البته زمينه ساز است نه اين كه افراد را مجبور به اين كار كند ) چنان كه در حديثى از پيامبر اكرم صلى الله عليه و آله آمده است : « السَّاعى بِالنَّاسِ الَى النَّاسِ لِغَيْرِ\r\n\r\n\r\n","description":"","footnote":"\r\n( 1 ) . بقره ، آيهء 12 .\r\n( 2 ) . بحار الانوار ، جلد 69 ، صفحه 207 ، حديث 8 .\r\n","page_name":" 310 ","page_number":310},
  {"content":"\r\n\r\nرُشْدِهِ ؛ كسى كه نزد مردم بر ضد ديگرى سعايت مىكند در مسير صحيح نيست » ( بعضى در تفسير جملهء « لغير رشده » گفته‌اند يعنى « لَيْسَ بِوَلَدِ حَلالٍ ؛ چنين كسى حلال‌زاده نيست » . « 1 »\r\nعادت به دروغ گويى يكى ديگر از عوامل سخن چينى است . شخص دروغگو اصرار دارد كه سخنى از اين شخص به آن شخص برساند و ميان آنها افساد كند هرچند سخنانى به دروغ باشد .\r\nدر حديث مفصّلى از پيغمبر اكرم صلى الله عليه و آله دربارهء نشانه‌هاى صفات خوب و بد آمده است ، مىخوانيم : « امّا عَلامَةُ الْكَذَّابِ فَارْبَعَةٌ . . . انْ قالَ لَمْ يَصْدُقْ وَ انْ قِيلَ لَهُ لَمْ يُصَدِّقْ وَ الَنميمةُ وَ الْبُهْتُ ؛ نشانهء دروغگو چهار چيز است : هرگاه سخنى بگويد راست نمىگويد ، و اگر سخنى به او بگويند تصديق نمىكند ، و سخن چينى و بهتان » . « 2 »\r\nيعنى هنگامى كه صفت رذيلهء دروغگويى در درون جان انسان متمركز شود اين چهار عمل از او آشكار مىشود .\r\n\r\nطرق درمان\r\nبراى مبارزه با اين پديدهء شوم اخلاقى و قطع ريشه‌هاى آن از درون جان آدمى قبل از هر چيز بايد به سراغ انگيزه‌هاى آن رفت ، به يقين تا عامل حسد و دنياپرستى و نفاق و حالت آزاردهى و انتقام جويى كه عوامل اصلى پديدهء شوم نميمه و سخن چينى مىباشد از ميان نرود ، اين رذيلهء اخلاقى از وجود انسان برچيده نمىشود . ممكن است مدتى با اراده و تصميم‌هاى قوى ، محدود يا منفى گردد ، ولى باز در مواقعى خود را نشان خواهد داد .\r\nفراموش نكنيم كه بسيارى از فضايل اخلاقى يا رذايل اخلاقى در يكديگر تأثير متقابل دارند هر كدام مىتواند سبب ديگرى و گاه مسبّب از آن گردد ، و اين در حالات و شرايط مختلف روى مىدهد .\r\nاز سوى ديگر دقت در پيامدها و آثار سوء نمّامى و سخن چينى و سعايت و\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 270 .\r\n( 2 ) . بحار الانوار ، جلد 1 ، صفحه 122 .\r\n","page_name":" 311 ","page_number":311},
  {"content":"\r\n\r\nويرانگرى آن در سطح جامعه و درون خانواده‌ها و عواقب ناگوارى كه از اين رهگذر دامن همه را مىگيرد ، و در بحث‌هاى گذشته به آن اشاره شد ، و همچنين عذاب‌ها و مجازات‌هاى الهى كه در دنيا و آخرت بر آن مترتب است ، قطعاً عامل بازدارندهء ديگرى است .\r\nافراد سخن چين به ويژه كسانى كه به آن عادت كرده‌اند ، بايد آن آثار شوم اجتماعى و كيفرهاى الهى اين عمل را همه روز از نظر بگذرانند ، و پى در پى به خود تلقين كنند كه سرانجام نمّامى و سخن چينى اين است اين ! ، و گرنه وسوسه‌هاى شيطانى و هوا و هوس آنها را آسوده نخواهد گذاشت .\r\nبرخورد مردم با ايمان با افراد نمّام و سخن چين مىتواند عامل بازدارنده ديگرى باشد . زيرا هنگامى كه به گفته‌هاى آنها اعتنا نشود ، و با بىاعتنائى مواجه گردند ، و مردم آنها را طرد كنند ، به زودى در مىيابند كه سخنان آنها خريدارى ندارد - و سبب بدبينى و نفرت مردم مىگردد . همين امر ارادهء آنها را در اين كار زشت تضعيف مىكند .\r\nدر حديثى از امير مؤمنان على عليه السلام مىخوانيم : « اكْذِبِ السِّعايَةَ و الَّنميمَةَ باطِلَةً كانَتْ اوْ صَحِيحَةً ؛ سعايت و سخن چينى را تكذيب كن ، خواه باطل باشد يا صحيح » . « 1 »\r\nاگر دروغ باشد بايد تكذيب شود ، و اگر راست باشد با بىاعتنائى روبرو گردد .\r\nدر حديث ديگرى مىخوانيم كه مردى نامه‌اى خدمت امير مؤمنان على عليه السلام داد كه در آن دربارهء كسى سخن چينى شده بود . امام به او فرمود : « انْ كُنْتَ صادِقاً مَقَتْناكَ وَانْ كُنْتَ كاذِباً عاقَبْناكَ وَ انْ احْبَبْتَ الْقِيلَةَ اقَلْناكَ بَلْ تُقيلُنى يا اميرَ الْمُؤْمِنينَ ؛ اگر آنچه را نوشته‌اى راست باشد ما تو را مبغوض مىداريم ، و اگر دروغ باشد ما تو را مجازات مىكنيم ، و اگر توبه كنى توبه تو را مىپذيريم .\r\nآن مرد عرض كرد توبه مىكنم اى امير مؤمنان توبه مرا بپذير » . « 2 »\r\nاين نكته نيز قابل توجه است ؛ كسانى كه سخن چينى ديگران را نزد تو مىكنند\r\n\r\n\r\n","description":"","footnote":"\r\n( 1 ) . غرر الحكم ، حديث 2442 .\r\n( 2 ) . ميزان الحكمة ، جلد 4 ، حديث 20685 ؛ در بحار الانوار ، جلد 72 ، صفحه 270 شبيه آن آمده است .\r\n","page_name":" 312 ","page_number":312},
  {"content":"\r\n\r\nدربارهء تو نزد ديگران نيز سخن‌چينى خواهند كرد . همان گونه كه در حديثى در روضهء بحار الانوار از امام صادق عليه السلام نقل شده مىخوانيم : « وَ مَنْ نَمَّ الَيْكَ سَيَنُمُّ عَلَيْكَ ؛ كسى كه نزد تو سخن چينى كند ، بر ضد تو نيز سخن چينى خواهد كرد » . « 1 »\r\nآخرين سخن در اين زمينه اين است كه غالب مفاسد اخلاقى در صفات رذيله از ضعف ايمان ناشى مىشود هر قدر پايه‌هاى ايمان به روز جزا در دل محكم‌تر گردد ، اين رذايل كم‌رنگتر و كم رنگتر خواهد شد .\r\n\r\nموارد استثناء\r\nحرام بودن سخن چينى به عنوان يك گناه كبيره و زشتى آن از نظر علم اخلاق يك اصل اساسى است كه بايد هميشه مورد توجه باشد ، ولى به ندرت ممكن است اين حكم مانند ساير احكام شرع استثناءهايى داشته باشد كه در آن موارد نقل كردن حرف اين براى آن يا بالعكس نه تنها جايز باشد ، بلكه گاه واجب باشد ، از جمله اين موارد جايى كه احساس كنيم فرد يا گروهى قصد كشتن يا ضربه زدن به فردى را دارد و مسأله جدى است ، سخن آنها را براى فرد مورد نظر نقل كنيم تا در محافظت خويشتن بكوشد يا از منطقهء خطر دور شود ، نظير آنچه در مورد موسى عليه السلام واقع شد كه پس از داستان كشتن قبطى متجاوز كسى نزد موسى عليه السلام آمد و گفت : « انَّ الْمَلَأَ يَأتَمِرُونَ بِكَ لِيَقْتُلُوكَ فَاخْرجْ انّى لَكَ مِنَ النَّاصِحينَ ؛ اين جمعيت براى كشتن تو به مشورت نشسته‌اند فوراً از شهر خارج شو كه من از خيرخواهان تو هستم » . « 2 »\r\nگاه مىشود به وسيلهء سخن چينى راست يا دروغ ميان صفوف دشمن اختلاف افكند ، اين نيز از موارد جواز يا وجوب آن است نظير آنچه دربارهء نعيم بن مسعود و جنگ احزاب نقل شده كه در ميان دو گروهى از دشمنان اسلام اختلاف افكند و آنها را نسبت به يكديگر بدبين و در امر جنگ سست نمود . « 3 »\r\nولى اين گونه استثنائات نادر هرگز نبايد بهانه‌اى براى آلوده شدن به اين گناه يا\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحه 230 .\r\n( 2 ) . قصص ، آيهء 20 .\r\n( 3 ) . شرح اين داستان را در تفسير نمونه جلد 17 ، صفحه 259 ، ذيل آيهء 25 سورهء احزاب بخوانيد .\r\n","page_name":" 313 ","page_number":313},
  {"content":"\r\n\r\nاستقبال از سخنان سخن‌چينان شود . در حديثى از امير مؤمنان على عليه السلام مىخوانيم كه فرمود : « لا تَعْجَلَنَّ الى تَصْدِيْقِ وَآشٍ وَ انْ تَشَبَّهَ بِالنَّاصِحِيْنَ ؛ در تصديق سخنان افراد سخن چين عجله نكن هر چند خود را در لباس خيرخواهان درآورند » . « 1 »\r\n* * * \r\nاصلاح ذات البين\r\nنقطهء مقابل سخن چينى و سعايت ، اصلاح ذات البين است كه فرد مىكوشد با سخنان خود ميان دو نفر كه اختلاف است صلح و صفا برقرار سازد . اين صفت يكى از فضايل مهم اخلاقى است كه در آيات قرآن مجيد و روايات اسلامى به آن اشاره شده است .\r\nآياتى را كه به اين معنى اشاره مىكند در ذيل آيات مربوط به نكوهش نمّامى و سخن چينى آورديم و در اينجا به سراغ بخشى از روايات مهمى كه در اين زمينه رسيده است مىرويم .\r\n1 - در حديثى از رسول خدا صلى الله عليه و آله مىخوانيم كه فرمود : « مَنْ مَشى فى صُلْحٍ بَيْنَ اثْنَيْنٍ صَلَّى عَلَيْهِ مَلائِكَةُ اللَّهِ حَتَّى يَرْجِعَ وَ اعْطِىَ ثَوابَ لَيْلَةِ الْقَدْرِ ؛ كسى كه در طريق اصلاح ميان دو نفر گام بردارد ، فرشتگان آسمان بر او درود مىفرستند ، تا زمانى كه باز گردد ، و ثواب شب قدر به او داده مىشود » . « 2 »\r\n2 - در حديث ديگرى از امير مؤمنان على عليه السلام مىخوانيم كه در آخرين وصايايش به فرزندان گرامىاش امام حسن و امام حسين عليهما السلام فرمود : اصلاح ذات البين را ترك نكنيد ، « فَانِّى سَمِعْتُ جَدَّكُما صلى الله عليه و آله يَقُولُ صَلاحُ ذاتِ الْبِينِ افْضَلُ مِنْ عامَّةِ الصَّلاةِ وَ الصِّيامِ ؛ اصلاح در ميان مردم از تمام نمازها و روزه‌ها برتر است » . « 3 »\r\n3 - در حديث ديگرى از رسول خدا صلى الله عليه و آله آمده است كه فرمود : « الا اخْبِرُكُمْ بِافْضَلِ مِنْ دَرَجَةِ الصِّيامِ وَ الصَّلاةِ وَالصَّدَقَةِ اصْلاحُ ذاتِ البينِ فَانَّ فِسادَ ذاتِ البينِ هِىَ الْحالِقَةُ ؛\r\n\r\n\r\n","description":"","footnote":"\r\n( 1 ) . غرر الحكم ، شماره 10327 .\r\n( 2 ) . وسائل الشيعه ، جلد 13 ، صفحه 163 ، حديث 7 .\r\n( 3 ) . نهج البلاغه ، نامهء 47 .\r\n","page_name":" 314 ","page_number":314},
  {"content":"\r\n\r\nآيا به شما خبر بدهم از چيزى كه از روزه و نماز و صدقه برتر است ، آن اصلاح ميان مردم است ، زيرا فساد ميان مردم همه چيز را از بين مىبرد » . « 1 »\r\n4 - امام صادق عليه السلام فرمود : « صَدَقَةٌ يُحِبُّها اللَّهُ اصْلاحُ بَيْنَ النَّاسِ اذا تَفاسَدُوا وَتَقارُبُ بَيْنَهُمْ اذا تَباعَدُوا ؛ صدقه‌اى كه خدا آن را دوست دارد اصلاح در ميان مردم است هنگامى كه روابط آنها خراب شود ، و نزديك ساختن آنها به يكديگر است . هنگامى آنها از يكديگر دور شوند » . « 2 »\r\n5 - در حديث ديگرى از همان حضرت آمده است كه به مفضل بن عمر فرمود : « اذا رَايْتَ بَيْنَ اثْنَيْنِ مِنْ شِيْعَتِنا مُنازِعَةً فَافْتَدْها مِنْ مالِى ؛ هنگامى كه ميان دو نفر از شيعيان من نزاعى ديدى ( بر سر امور مالى و مانند آن ) با مال من ، در ميان آنها صلح و سازش برقرار ساز » . « 3 »\r\nبر همين اساس يكى از ياران امام صادق عليه السلام به نام ابو حنيفهء سابق الحج مىگويد نزاعى در ميان من و دامادم دربارهء ميراثى واقع شده بود . مفضّل از آنجا كه مىگذشت ، كمى ايستاد سپس گفت : هر دو به منزل من بياييد ، ما آنجا رفتيم و با چهارصد درهم ، اختلاف ميان ما را حل كرد ، سپس گفت بدانيد اين از مال من نبود بلكه از مال امام صادق عليه السلام بود كه دستور فرموده هرگاه اختلافى در ميان شيعيان واقع شود از مال آن حضرت برگيرم ، و آنها را صلح دهم . « 4 »\r\n6 - در تفسير آيهء شريفهء « وَلا تَجْعَلُوا اللَّهَ عُرْضَةً لِايْمانِكُمْ » آمده است كه امام صادق عليه السلام فرمود : « اذا دُعِيْتَ لِصُلْحٍ بَيْنَ اثْنَيِنِ فَلا تَقُلْ عَلَىَّ يَمينى انْ لا افْعَلَ ؛ هنگامى كه تو را دعوت كردند كه ميان دو نفر صلح برقرار كنى نگو من قسم خوردم كه چنين كارى نكنم » .\r\n( اين قسم اعتبارى ندارد از آن صرف نظر كن ) . « 5 »\r\nاين حديث اشاره به كسانى است كه گاهى اقدام به اصلاح ذات البين مىكنند ، سپس گرفتار مشكلاتى مىشوند و سوگند ياد مىكنند كه ديگر گرد اين كار نگردند ،\r\n\r\n\r\n","description":"","footnote":"\r\n( 1 ) . ميزان الحكمه ، جلد 2 ، حديث 10517 .\r\n( 2 ) . اصول كافى ، جلد 2 ، صفحه 209 ، حديث 1 .\r\n( 3 ) . همان مدرك ، حديث 3 .\r\n( 4 ) . همان مدرك ، حديث 4 .\r\n( 5 ) . اصول كافى ، جلد 2 ، صفحه 210 ، حديث 6 .\r\n","page_name":" 315 ","page_number":315},
  {"content":"\r\n\r\nامام مىفرمايد : اين سوگندها بىاعتبار است ، و مشكلات پيشين نمىتواند مانع اين كار مهم شود .\r\n7 - از امير مؤمنان على عليه السلام مىخوانيم كه : « مَنْ اسْتَصْلَحَ الْاضْدادَ بَلَغَ الْمُرادَ ؛ كسى كه افراد متضاد را صلح دهد به هدف خويش نايل مىشود » . « 1 »\r\nمنظور از اضداد در حديث بالا اضداد فلسفى نيست كه قابل جمع نباشد بلكه اضداد عرفى است ، البته حديث تفسير ديگرى نيز دارد و آن اينكه اگر انسان بتواند در ميان افراد و گروههايى كه افكار مختلف دارند هماهنگى ايجاد كند ، به اهداف خود در مديريت جامعه خواهد رسيد .\r\n8 - اهميت اصلاح ذات البين تا آن حد است كه گاه دروغ گفتن در اين راه نيز مجاز شمرده شده است چنان كه در حديثى از امام صادق عليه السلام آمده است كه فرمود :\r\n« الْكَلامُ ثَلاثَةٌ صِدْقٌ وَ كِذْبٌ وَ اصْلاحٌ بَيْنَ النَّاسِ قيلَ لَهُ جُعِلْتُ فِداكَ ما الْاصلاحُ بَيْنَ النَّاسَ . قالَ تَسْمَعُ مِنَ الرَّجُلِ كَلاماً يَبْلُغُهُ فَتَخْبُثُ نَفْسُهُ فَتَلقاهُ فَتَقُولُ سَمِعْتُ مِنْ فُلانٍ قالَ فيكَ مِنَ الْخَيْرِ كَذا وَ كَذا خِلافُ ما سَمِعْتَ مِنْهُ ؛ سخن سه گونه است : گاه راست است و گاه دروغ . و گاه اصلاح در ميان مردم . كسى عرض كرد : فدايت شوم منظور از بين مردم چيست ؟\r\nامام فرمود : اين كه از كسى دربارهء ديگرى سخنى مىشنويد كه اگر به او برسد ناراحت مىشود تو او را ملاقات مىكنى و مىگويى فلان كس دربارهء تو ذكر خير فراوانى داشت - بر خلاف آنچه از او شنيده بودى - » . ( و به اين وسيله آن دو را نسبت به يكديگر خوشبين مىكنى ) . « 2 »\r\nمرحوم علّامه مجلسى در شرح اين حديث مىفرمايد : چنين سخنى هر چند از نظر عرف و لغت دروغ است ، ولى به خاطر قصد اصلاح بين مردم جايز مىباشد ، و تمام اهل اسلام در اين سخن متفقند . سپس مىافزايد حتى توريه كردن در اين موارد واجب نيست ، هر چند بتوان توريه بعيدى نمود . « 3 »\r\nبىشك كلام دو گونه بيشتر نيست يا مطابق واقع است يا بر خلاف واقع ، اولى صدق ناميده مىشود و دومى كذب . ولى از آنجا كه سخنان خلاف واقع به نوبهء خود\r\n\r\n\r\n","description":"","footnote":"\r\n( 1 ) . غرر الحكم ، حديث 8043 .\r\n( 2 ) . اصول كافى ، جلد 2 ، صفحه 341 ، حديث 16 .\r\n( 3 ) . بحار ، جلد 9 ، صفحه 251 ، حديث 19 .\r\n","page_name":" 316 ","page_number":316},
  {"content":"\r\n\r\nنيز بر دو قسم است يا موجب فساد است يا موجب صلاح ، امام عليه السلام آن دو را از هم جدا كرده و آنچه موجب صلاح است قسم سومى شمرده است .\r\n* * * از مجموع احاديث فوق به خوبى روشن مىشود كه در ميان اعمال خير كمتر عملى به اهميت اصلاح ذات البين است ، تا آنجا كه ملائكه بر شخص اصلاح كننده درود مىفرستند ، و عمل او برتر از نماز و روزه است ، و كار او همچون جهاد فىسبيل‌اللّه است .\r\nبديهى است اصلاح ذات البين تنها در سطح فرد يا افراد اثر نمىگذارد بلكه سبب انسجام اقشار مختلف جامعه و تحكيم پيوندهاى محبت در ميان آنها مىشود .\r\nو اين اتحاد و انسجام سبب پيروزى و عزّت و اقتدار جامعهء اسلامى است .\r\n\r\nطرق اصلاح ذات البين\r\nاصلاح در ميان مردم يا گروهها و طوايف غالباً كار پيچيده‌اى است مخصوصاً اگر كينه‌ها و دشمنىها ريشه دار و كهنه باشد ، به همين دليل براى رسيدن به آن گاهى بايد راه طولانى پيمود و از نكات و دقايقى بهره گرفت ، و با روان‌شناسى و روان‌كاوى آشنا بود و به يقين رعايت اصول ذيل ، براى رسيدن به اين مقصود مفيد و مؤثر است :\r\n1 - پيدا كردن ريشه‌هاى اختلاف و نفاق - چرا كه تا انسان ريشه‌ها را نشناسد درمان نتيجه‌ها مشكل است ، و اگر اختلافات ريشه‌يابى شود و انسان به سراغ نابود كردن ريشه‌هاى اختلاف برود زودتر موفق خواهد شد .\r\n2 - شتابزدگى اصلاح ذات البين در بسيارى از مواقع ، نتيجهء معكوس دارد به خصوص اگر اختلافات عميق و ريشه دار باشد ، در اين گونه موارد بايد جهات اختلاف را بررسى كرد و گاه تحت شماره روى كاغذ آورد ، سپس به حل يك يك آنها پرداخت ، و به هر يك از دو طرف امتيازى داده شود ، و تعادلى برقرار گردد ، و كار به اصلاح بيانجامد .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n3 - بايد از مسائل عاطفى از آيات و رواياتى كه عواطف مذهبى طرفين را تحريك و بسيج مىكند بهره گرفت و براى هر دو طرف شخصيت والايى قائل شد تا به خاطر احساس شخصيت حاضر به عفو و گذشت نسبت به بعضى از خواسته‌هاى خود بشود .\r\n4 - گاه اصلاح كننده بايد از خود نوعى فداكارى به خرج دهد و مثلًا مبلغى از ادعاى طرفين را بر عهده بگيرد ، همان گونه كه در حديث امام صادق عليه السلام و مفضّل در ضمن احاديث بالا خوانديم ، و به يقين مالى كه در اين راه خرج مىشود از بهترين انفاق‌هاى در راه خدا محسوب مىشود .\r\n5 - شخص مُصلح بايد به شدت از جانبدارى يك طرف بپرهيزد ، و به تعبير ديگر خود را بىطرف و نسبت به هر دو علاقه‌مند و با محبت نشان دهد ، زيرا هر گونه جانبدارى از يكى از طرف او را از رسيدن به مقصود باز مىدارد . البته افراد زورگو و بىمنطقى هستند كه هرگز سر در برابر حق و عدالت و اصلاح فرود نمىآوردند آنها حكم ديگرى دارند كه در شرح آيات گذشته بيان شد .\r\n6 - در بسيارى از مواقع پيمودن راه طولانى اصلاح نياز به صبر و حوصله و خون‌سردى دارد . شخص مصلح نبايد زود مأيوس شود و درهاى اصلاح را به روى خود بسته ببيند ، بلكه بايد بداند پيچيده‌ترين اختلافات را مىتوان با صبر و شكيبايى و درايت و تدبير حل كرد . بنابراين اگر در يك مرحله ناكام شود مسأله را نبايد پايان يافته اعلام كرد !\r\nبه تعبير ديگر افساد جنبهء تخريبى دارد و كار آسانى است ولى اصلاح جنبهء سازندگى دارد و كار پيچيده‌اى است . يك بناى عظيم را مىتوان با چند بمب منفجر كرد و با خاك يكسان نمود ، ولى ساختن آن سال‌ها وقت لازم دارد . بناى اعتماد و دوستى و محبت و صميميت در جوامع انسانى نيز چنين است ، تخريب آن آسان و سريع ، و ساختن آن پيچيده و دراز مدت . بنابراين در امر اصلاح هرگز شتابزدگى عاقلانه نيست .\r\nاين سخن را با داستان عبرت‌آموزى كه در بحار الانوار آمده است پايان مىدهيم :\r\nمرحوم علّامه مجلسى از بعضى نقل مىكند كه در زمان‌هاى گذشته مردى غلامى\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nداشت ، مىخواست آن را بفروشد ، به مشترى گفت اين غلام عيبى ندارد جز اين كه سخن چين است ! ، مشترى اين عيب را سبك شمرد و گفت اشكالى ندارد ، غلام را خريد ( شيطنت غلام شروع شد ) روزى به همسر آقاى خود گفت : شوهرت تو را دوست ندارد و مىخواهد همسر ديگرى بگيرد ، تيغى به تو مىدهم كمى از موى پشت سر او را قطع كن تا من با آن سحرى فراهم كنم كه او تو را دوست بدارد .\r\nسپس نزد شوهرش آمد و به او گفت اين زن دوست پنهانى پيدا كرده و قصد كشتن تو را دارد ، تو خود را به خواب بزن تا حقيقت را دريابى . مرد شبى خود را به خواب زد ، ناگهان احساس كرد كه زن با تيغ به سراغ او آمد ، باور كرد كه مىخواهد او را به قتل برساند ، برخاست و زن را كشت . قبيلهء زن باخبر شدند و حركت كردند و مرد را كشتند ، در ميان دو قبيله جنگى در گرفت و گروهى از ميان رفتند ، و كار به درازا كشيد « 1 » آرى به اين آسانى مىتوان دو قبيله را به جان هم انداخت و قربانى گرفت ، ولى به يقين اصلاح در ميان آنها به اين آسانى نيست .\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 270 .\r\n","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n12\r\n\r\nسوء ظن و حسن ظن\r\n\r\nاشاره\r\nبدگمانى هنگامى كه به صورت يك حالت درونى درآيد از مهمترين رذايل اخلاقى است كه موجب از هم پاشيدگى خانواده‌ها ، و گروهها و جوامع انسانى است .\r\nنخستين ثمرهء شوم بدگمانى عدم اعتماد است و هنگامى كه اعتماد از ميان برود ، همكارى غير ممكن مىشود ، و با از ميان رفتن همكارى جوامع انسانى به جهنم سوزانى تبديل مىشود كه همه از يكديگر مىترسند و در فكر خنثى كردن فعاليت‌هاى يكديگرند .\r\nبه همين دليل اسلام كه براى اعتماد متقابل افراد و امت‌ها اهميت فوق العاده‌اى قائل است از مسأله بدگمانى به شدت نهى كرده است و آنچه را اسباب بدگمانى مىشود ممنوع شمرده و به عكس از آنجا كه حسن ظن سبب جوشش محبت و اعتماد و همكارى و پيشرفت و تعالى است آن را از صفات و اعمال برجسته شمرده و با تعبيرات بسيار محكم به سوى آن دعوت نموده است .\r\nبىشك حسن ظن ممكن است در بعضى از موارد ضايعاتى داشته باشد ولى هرگز ضايعات آن با آثار و پيامدهاى شوم سوء ظن قابل مقايسه نيست .\r\nالبته سوء ظن شاخه‌هايى دارد كه يكى از بدترين شاخه‌هاى آن سوء ظن باللّه است كه در بحث‌هاى آينده خواهد آمد . با اين اشاره به قرآن باز مىگرديم و آياتى را كه در زمينهء سوء ظن و حسن ظن رسيده است مورد توجه قرار مىدهيم :\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n1 - يا ايُّهَا الَّذِينَ آمَنُوا اجْتَنِبُوا كَثِيْراً مِنَ الظَّنِّ انَّ بَعْضَ الظَّنِ اثْمٌ . ( حجرات - 12 )\r\n2 - بَلْ ظَنَنْتُمْ انْ لَنْ يَنْقَلِبَ الرَّسُولُ وَ المُومِنُونَ الَى اهْلِيهِمْ ابَداً وَ زُيِّنَ ذلِكَ فى قُلُوبِكُمْ وَ ظَنَنْتُمْ ظَّنَّ السُوءِ وَ كُنْتُمْ قَوْماً بُوراً . ( فتح - 12 )\r\n3 - وَ يُعَذِّبُ الْمُنافِقِيْنَ وَ الْمُنافِقاتِ وَ الْمُشْرِكِيْنَ وَ الْمُشْرِكاتِ الظَّآنِّينَ بِاللَّهِ ظَّنَّ السُوءِ عَلَيْهِمْ دائِرَةُ السَّوءِ وَ غَضِبَ اللَّهُ عَلَيْهِمْ وَ لَعَنَهُمْ وَ اعَدَّ لَهُمْ جَهَنَّمَ وَ سائَتْ مَصِيراً . ( فتح - 6 )\r\n4 - اذْ جآئُوكُمْ مِن فَوْقِكُمْ وَ مِن اسْفَلَ مِنْكُمْ وَ اذْ زَاغَتِ الْابْصارُ وَ بَلَغَتِ الْقُلُوبُ الْحَناجِرَ وَ تَظُنُّونَ بِاللَّهِ الظُّنُونا . ( احزاب - 10 )\r\n5 - . . . وَ طائِفَةٌ قَدْ اهَمَّتْهُمْ انْفُسُهُمْ يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ . . . . ( آل عمران - 154 )\r\n6 - لَوْلا اذْ سَمِعْتُمُوهُ ظَنَّ الْمُؤمِنُونَ وَ الْمُؤمِناتَ بِانْفُسِهِمْ خَيْراً وَ قالُوا هذا افْكٌ مُبِينٌ . ( نور - 12 )\r\n\r\nترجمه\r\n1 - اى كسانى كه ايمان آورده‌ايد ! از بسيارى از گمانها بپرهيزيد . چرا كه بعضى از گمانها گناه است . . . .\r\n2 - ولى شما گمان كرديد پيامبر و مؤمنان هرگز به خانواده‌هاى خود باز نخواهند گشت و اين ( پندار غلط ) در دلهاى شما زينت يافته بود و گمان بد كرديد و سرانجام ( در دام شيطان افتاديد و ) هلاك شديد !\r\n3 - و ( نيز ) مردان و زنان منافق و مردان و زنان مشرك را كه به خدا گمان بد مىبرند مجازات كند ( آرى ) حوادث ناگوارى ( كه براى مؤمنان انتظار مىكشند ) تنها بر خودشان نازل مىشود ! خداوند بر آنان غضب كرده و از رحمت خود دور ساخته و جهنم را براى آنان آماده\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكرده ، و چه بد سرانجامى است .\r\n4 - ( به خاطر بياوريد ) زمانى را كه آنها از طرف بالا و پائين ( شهر ) بر شما وارد شدند ( و مدينه را محاصره كردند ) و زمانى كه چشمها از شدت وحشت خيره شده و جانها به لب رسيده بود ، و گمانهاى گوناگون بدى به خدا مىبرديد ! آنجا بود كه مؤمنان آزمايش شدند و تكان سختى خوردند !\r\n5 - سپس بدنبال اين غم و اندوه ، آرامشى بر شما فرستاد اين آرامش به صورت خواب سبكى بود كه ( در شب بعد از حادثه احد ) گروهى از شما را فرا گرفت ، اما گروه ديگرى در فكر جان خويش بودند ، ( و خواب به چشمانشان نرفت ) آنها گمانهاى نادرستى همچون گمانهاى دوران جاهليت - دربارهء خدا داشتند ، و مىگفتند « آيا چيزى از پيروزى نصيب ما مىشود ؟ بگو همهء كارها ( و پيروزيها ) به دست خداست ! » آنها در دل خود چيزى را پنهان مىدارند كه براى تو آشكار نمىسازند ، مىگويند « اگر ما سهمى از پيروزى داشتيم در اين جا كشته نمىشديم ! » بگو اگر هم در خانه‌هاى خود بوديد آنهايى كه كشته شدن بر آنها مقرر شده بود قطعاً به سوى آرامگاههاى خود بيرون مىآمدند ( و آنها را به قتل مىرساندند ) . . . .\r\n6 - چرا هنگامى كه اين ( تهمت ) را شنيدند ، مردان و زنان با ايمان نسبت به خود ( و كسى كه همچون خود آنها بود ) گمان خير نبردند و نگفتند اين دروغى بزرگ و آشكار است .\r\n\r\nتفسير و جمع‌بندى\r\nدر نخستين آيه با صراحت از سوء ظن نهى شده و تلويحاً مقدمه‌اى براى تجسّس و غيبت شمرده شده است مىفرمايد : اى كسانى كه ايمان آورده‌ايد از بسيارى از گمانها بپرهيزيد كه بعضى از گمانها گناه است و هرگز در كار ( خصوصى ديگران ) تجسّس نكنيد و هيچ كس از شما ديگرى را غيبت نكند » ( يا ايُّهَا الَّذِينَ آمَنَوا اجْتَنِبُوا كَثِيْراً مِنَ الظَّنِ انَّ بَعْضَ الظَّنِّ اثمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً ) .\r\nچرا تعبير به كثيراً من الظن ( بسيارى از گمانها ) شده است به خاطر اين است كه بيشترين گمان‌هاى مردم در حق يكديگر گمان‌هاى بد است لذا تعبير كثيراً اشاره به آن مىباشد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاين احتمال نيز داده شده كه منظور از كثير اين نيست كه غالب گمان‌ها كمان بد است ، بلكه گمان‌هاى بد نسبت به خودش زياد است هر چند در مقايسه با گمان‌هاى خوب زياد نباشد . ولى ظاهر آيه همان معنى اول است .\r\nقابل توجه اين كه بعد از آن كه نهى از بسيارى از گمان‌ها مىكند ، در بيان علت آن مىفرمايد چون بعضى از گمان‌ها گناه است ، اشاره به اين كه گمان‌هاى بد بر دوگونه است ؛ بخشى مطابق واقع است و بعضى بر خلاف واقع . آنچه بر خلاف واقع است گناه است ، و چون معلوم نيست كدام مطابق واقع و كدام مخالف واقع ، انسان بايد از گمان‌هاى بد بپرهيزد تا گرفتار سوء ظن خلاف واقع نشود و به گناه نيفتد .\r\nو از آنجا كه سوء ظن دربارهء اعمال خصوصى مردم يكى از اسباب تجسّس ، و تجسّس گاه سبب آگاهى بر عيوب پنهانى و به دنبال آن سرچشمهء غيبت مىشود ، در آيهء شريفه نخست از گمان بد ، و در مرحلهء بعد از تجسّس و در مرحله سوم از غيبت نهى شده است .\r\nدر اين كه سوء ظن امر اختيارى است يا غير اختيارى ، و اگر غير اختيارى است چگونه مىتوان از آن نهى كرد ، و اگر اختيارى است آيا بدون اين كه انسان گامى مطابق آن در عمل بردارد ، حرام است و يا در صورت ترتيب اثر دادن به سوء ظن حرام مىشود بحثى است كه در پايان آيات و روايات به خواست خدا بيان خواهيم كرد .\r\n* * * در دومين آيه در مقام نكوهش گروهى از منافقان كه از ملازمت ركاب پيامبر صلى الله عليه و آله در جريان حديبيه سر باز زدند و گمان مىكردند آن گونه از مؤمنان كه در خدمت پيامبر صلى الله عليه و آله به مكه مىروند هرگز باز نخواهند گشت ، و به وسيلهء مشركان مكه تار و مار مىشوند ، در حالى كه قضيه كاملًا بر عكس شد و مسلمانان با پيروزى تازه‌اى كه از صلح حديبيه سرچشمه گرفت سالم به سوى مدينه باز گشتند مىفرمايد : بلكه شما گمان كرديد پيامبر و مؤمنان هرگز به خانهء خود باز نخواهند گشت ، و اين پندار غلط\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nدر دل‌هاى شما زينت يافته بود و گمان بد كرديد ، و سرانجام هلاك شديد ، و از سعادت بزرگى محروم گشتيد . ( بَلْ ظَنَنْتُمْ انْ لَنْ يَنْقَلِبَ الرَّسُولُ وَ المُؤمِنُونَ الى اهْلِيهِمْ ابَداً وَ زُيِّنَ ذلِكَ فى قُلُوبِكُمْ وَ ظَنَنْتُمْ ظَنَّ السُوءِ وَ كُنْتُمْ قَوماً بُوراً ) .\r\nواژهء « بور » در اصل به معنى شدت كساد بودن چيزى است ، و چون شدت كسادى باعث فساد مىشود ، چنان كه در ضرب المثل معروف عرب آمده : « كسد حتى فَسَدَ » ، اين كلمه به معنى فساد سپس به معنى هلاكت اطلاق شده است ، و به زمين‌هاى خالى از درخت و گل و گياه بائر مىگويند چون در حقيقت فاسد و مرده است .\r\nگروه منافقان كه گرفتار اين گمان باطل در ماجراى صلح حديبيه شدند عدّهء كمى نبودند و به يقين هلاكت به معنى مرگ دامان آنها را نگرفت ، بنابراين بور در اينجا به معنى هلاكت معنوى ، محروميت از ثواب ، و خالى بودن سرزمين دل‌هاى آنها از گل‌هاى فضائل اخلاقى و شجرهء طيّبهء ايمان است ، و يا منظور هلاكت در آخرت به سبب عذاب الهى ، و در دنيا به سبب رسوايى است ، و به هر حال آيه دليل روشنى است بر نهى از سوء ظن مخصوصاً دربارهء پيامبر خدا صلى الله عليه و آله .\r\n* * * در سوّمين آيهء مورد بحث سخن از سوء ظن نسبت به ساحت قدس پروردگار عالم است در حالى كه در آيات گذشته سخن از سوء ظن به انسان‌ها بود مىفرمايد :\r\nهدف ( ديگر از فتح مبين - فتح حديبيه ) اين بود كه مردان و زنان منافق ، و مردان و زنان مشرك را كه به خدا گمان بد بردند مجازات كند ، حوادث بدى را كه آنها براى مؤمنان انتظار داشتند ، تنها بر خودشان نازل مىشود ، خداوند به آنها غضب كرده و از رحمتش دور ساخته و جهنم را براى آنان آماده كرده است و چه بد سرانجامى است . ( وَ يُعَذِّبُ الْمُنافِقِيْنَ وَ الْمُنافِقاتِ وَ الْمُشْرِكِيْنَ وَ الْمُشْرِكاتِ الظَّانِّينَ بِاللَّهِ ظَنَّ السُوءِ « 1 » عَلَيْهِمْ دآئِرَةُ السُوءِ وَ غَضِبَ اللَّهِ عَلَيْهِمْ وَ لَعَنَهُمْ وَ اعَدَّ لَهُمْ جَهَنَّمَ وَ سائتْ مَصِيراً ) .\r\n\r\n\r\n","description":"","footnote":"\r\n( 1 ) . سَوْء ( به فتح سين ) به گفته صحاح اللغه معنى مصدرى دارد و سوء به ضم سين معنى اسم مصدرى ، ولى به گفته زمحشرى در كشّاف هر دو به يك معنى است .\r\n","page_name":" 325 ","page_number":325},
  {"content":"\r\n\r\nگمان بدى كه آنها به خدا بردند اين بود كه گمان مىكردند كه وعده‌هاى الهى به پيامبرش هرگز تحقق نخواهد يافت و مسلمانان نه تنها بر دشمنان پيروز نمىشوند ، بلكه هرگز به مدينه باز نخواهند گشت همان گونه كه مشركان نيز گمان داشتند محمد صلى الله عليه و آله و يارانش با آن جمع كم و نداشتن اسلحه كافى در هم كوبيده مىشوند و ستارهء اسلام به زودى افول مىكند ، در حالى كه خداوند وعدهء پيروزى به مسلمانان داده بود و سرانجام چنين شد . مشركان نه تنها جرئت حمله به مسلمين را پيدا نكردند ( با اين كه مسلمين در حديبيه نزديك مكه در چنگال آنها بودند ، و چون به قصد زيارت خانه خدا آمده بودند نه به قصد جنگ ، سلاحى جز شمشير كه سلاح مسافر است با خود نداشتند ) خداوند آن چنان رعب و وحشتى در دل مشركان انداخت كه حاضر به تنظيم صلحنامهء معروف حديبيه شدند ، همان صلحنامه‌اى كه راه پيروزىهاى آينده را به روى مسلمانان گشود .\r\nبه هر حال قرآن مجيد اين سوء ظن را شديداً نكوهش مىكند ، و وعدهء عذاب‌هاى دردناك را به صاحبان آن مىدهد .\r\nجالب اين كه در اين آيه مسألهء سوء ظن به خدا را قدر مشتركى ميان منافقين و منافقات و مشركين و مشركات شمرده ، و نشان مىدهد همه آنها اعم از زن و مرد در اين امر شريكند . به عكس مؤمنان كه هميشه نسبت به خدا و وعده‌هاى او و پيامبرش حسن ظن دارد ، مىدانند اين وعده‌ها قطعاً تحقق مىيابد ، ممكن است بر طبق مصالحى دير و زود شود اما سوخت و سوز در آن نيست ، چرا كه خداوند بزرگ هم به همه چيز عالم و آگاه است ، و هم بر هر چيز قادر و توانا ، با اين علم و قدرت مطلقه تخلف در وعده‌هايش امكان‌پذير نيست . به همين دليل در آيه‌اى به دنبال اين آيه در سورهء فتح آمده مىگويد : « وَللَّهِ جُنُودُ السّماواتِ وَ الْارْضِ وَ كانَ اللَّهُ عَزيزاً حَكِيماً ؛ لشگرهاى آسمان و زمين از آن خداست ، و خداوند شكست‌ناپذير و حكيم است » .\r\nاين كه منافقان و مشركان گرفتار سوء ظن به خدا هستند در حالى كه قلب مؤمنان از حسن ظن لبريز مىباشد ، به اين دليل است كه مشركان و منافقان ظواهر امور را مىبينند ، در حالى كه مؤمنان راستين به باطن امور توجه دارند .\r\n* * *\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nچهارمين آيه نيز در مورد سوء ظن نسبت به وعده‌هاى الهى است و مربوط به داستان جنگ احزاب است ، جنگى كه در تاريخ پيامبر اسلام صلى الله عليه و آله به عنوان خطرناك‌ترين جنگ محسوب مىشود ، زيرا مشركان با جميع مخالفان اسلام بر ضد اسلام متحد شده بودند ، و عظيم‌ترين نيروى آن زمان را به ميدان آوردند به گونه‌اى كه لرزه بر اندام افراد ضعيف الايمان افتاد ، و در دل نسبت به وعده‌هاى الهى در جهت پيروزى مسلمين متزلزل شدند ، مىفرمايد : « به خاطر بياوريد زمانى كه آنها ( دشمنان اسلام ) از طرف بالا و پائين ( شهر ) شما ( يعنى مدينه ) وارد شدند ( و همه جا را به محاصره خود در آوردند ) و به خاطر بياوريد زمانى را كه چشم‌ها از شدت وحشت خيره شده ، و جان‌ها به لب رسيده بود ( و بغض گلو را گرفته بود ) و گمان‌هاى گوناگون بدى به خدا مىبرديد ، آنجا بود كه مؤمنان آزمايش شدند و تكان سختى خوردند . ( اذا جآئُوكُمْ مِنْ فَوْقِكُمْ وَ مِنْ اسْفَلَ مِنْكُم وَ اذْ زاغَتِ الْابْصارُ وَ بَلَغَتِ الْقُلُوبُ الحَناجِرَ وَ تَظُنُّونَ بِاللَّهِ الظُّنُوناً هُنا لِكَ ابْتُلِىَ المُؤمِنُونَ وَ زُلْزِلُوا زِلْزالًا شَدِيداً ) .\r\nبىشك سوء ظن به خدا و سوء ظن به مردم تفاوت بسيار دارد ، زيرا سوء ظن به مردم غالباً به احتمال انجام يك عمل گناه و ناصواب منتهى مىشود ، در حالى كه سوء ظن به خدا سبب تزلزل پايه‌هاى ايمان است ، و يا از آن سرچشمه مىگيرد ؛ زيرا اعتقاد به اين كه خداوند در وعده‌هايش خلاف وجود دارد كفر است ، چرا كه خلف وعده يا ناشى از جهل است يا عجز و يا دروغ . به يقين هيچ يك از اين‌ها در ذات پاك او راه ندارد . به همين دليل در آيات مربوط به سوء ظن به خدا ، نكوهش‌هاى شديدى ديده مىشود .\r\n* * * در پنجمين آيه باز سخن از سوء ظن باللّه است ، اين آيه كه ناظر به جنگ احد مىباشد كه گروهى از افراد تازه مسلمان بعد از شكستى كه در اين ميدان دامنگير مسلمانان شد گرفتار سوء ظن نسبت به وعده‌هاى الهى شدند ، آيهء فوق نازل شد و شديداً آنها را نكوهش كرد ، در حالى كه در آيات قبل از آن ، به اين حقيقت اشاره\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nشده كه وعدهء الهى درباره پيروزى دشمن در احد در آغاز جنگ تحقق يافت ، ولى دنيا پرستى گروهى از شما و پرداختن به جمع آورى غنائم سبب هجوم غافلگيرانهء دشمن و آن شكست دردناك شد ، خدا به وعدهء خود عمل كرد ، شما عمل نكرديد .\r\nسپس در آيهء مورد بحث مىفرمايد : « خداوند به دنبال اين غم و اندوه ( ناشى از شكست احد ) آرامشى بر شما فرستاد ، اين آرامش به صورت خواب سبكى بود كه ( كه در شب بعد از حادثه احد ) جمعى از شما را فرا گرفت اما گروه ديگرى كه در فكر جان خويش بودند ( و خواب چشمانشان را فرا نگرفت ) گمان‌هاى نادرستى دربارهء خدا داشتند ، همانند گمان‌هاى دوران جاهليت و مىگفتند : آيا چيزى از پيروزى نصيب ما مىشود ، بگو همهء كارها به دست خدا است ، آنها در دل امورى را پنهان مىدارند كه براى تو آشكار نمىكنند ، مىگويند اگر نصيبى از پيروزى داشتيم در اينجا كشته نمىشديم بگو اگر در خانه‌هايتان هم بوديد ، آنهايى كه كشته شدند در سرنوشتشان بود افرادى به بسترشان مىريختند ( و آنها را به قتل مىرساندند » ( ثُمَّ انْزَلَ عَلَيْكُمْ مِنْ بَعْدِ الغَمِّ امَنَةً نُّعاساً يَغْشى طآئِفَةً مِنْكُمْ وَ طآئِفَةٌ قَدْ اهَمَّتَهُمْ انْفُسُهُمْ يَظُنُّونَ بِاللَّهِ غَيْرَ الحَقَّ ظَنَّ الْجاهِلِيَّةِ يَقُولُونَ هَلْ لَنا مِنْ الْامْرِ مِنْ شَىْءٍ قُلْ انَّ الْامْرَ كُلَّهُ لِلَّهِ يُخْفُونَ فى انْفُسِهِمْ ما لا يُبْدُونَ لَكَ يَقُولُونَ لَوْ كانَ لَنا مِنَ الْامْرِ شَىْءٍ ما قُتِلْنا هَهُنا قُلْ لَوْ كُنْتُمْ فى بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ الى مَضاجِعِهِمْ ) ( آل عمران - 154 ) .\r\nو در ذيل همين آيه اشاره مىكند كه اين يك امتحان الهى براى شماها است تا ميزان ايمان و پايدارى وفاداريتان به اسلام روشن شود .\r\nاز تعبيرات اين آيه و آيات قبل اين نكته روشن مىشود كه مسألهء سوء ظن به خداوند غالباً در مواقع بحرانى و در دلهاى افراد ضعيف الايمان پيدا مىشده ، گاه در جنگ احزاب ، گاه در احد ، گاه در حديبيه . و در واقع در اين گونه مواقع است كه گوهر ايمان و اخلاص آزموده مىشود !\r\n* * * در ششمين و آخرين آيه نيز مذمت از سوء ظن به طور عام و دعوت به حسن\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nظن است ، اين آيه ناظر به داستان افك ( دروغ و تهمت ) است ؛ مىدانيم گروهى از منافقان يكى از همسران پيامبر صلى الله عليه و آله را متهم به خارج شدن از جاده عفاف كردند و شايعه‌اى براى آن درست كرده و در يك زمان آن شايعه را در تمام مدينه پخش كردند . گرچه هدف‌گيرى ظاهراً به سوى يكى از همسران پيامبر صلى الله عليه و آله بود ، ولى در واقع هدف اصلى خود پيامبر و اسلام و قرآن بود ، در اين هنگام آيات كوبنده‌اى نازل شد كه پرده‌هاى نفاق منافقان را كنار زد و نقشه‌هاى آنها را نقش بر آب نمود ، و اين توطئه را در نطفه خفه كرد . تعبيرات اين آيات بقدرى حساب شده و آميخته با نكات روانى دقيق است كه اعجاب هر انسانى را بر مىانگيزد . آيهء مورد بحث كه يكى از آيات پانزده‌گانه‌اى است كه در داستان افك نازل شد چنين مىفرمايد : « چرا هنگامى كه اين ( تهمت بزرگ ) را شنيديد ، مردان و زنان با ايمان ، نسبت به خود ( و كسى كه همچون خود آنها بود ) گمان خير نبردند ، چرا نگفتيد اين دروغ بزرگ و آشكار است » ( لَوْلا اذْ سَمِعْتُمُوهُ ظَنَّ المُؤمِنُونَ وَ المَؤمِناتِ بِانْفُسِهِمْ خَيراً وَقالُوا هذا افْكٌ مُبِينٌ ) .\r\nتعبير به مؤمنون و مؤمنات نشان مىدهد كه يكى از نشانه‌هاى ايمان حسن ظن نسبت به مسلمانان است . و سوء ظن و بدگمانى با جوهرهء ايمان سازگار نيست .\r\nدر واقع در اينجا مردم به سه گروه تقسيم شدند ، گروهى منافقان شايعه ساز و شايعه پراكن ، و گروهى سردمداران آنها كه در قرآن مجيد از آنها به عنوان « وَالَّذى تَوَلَّى كِبْرَهُ » ياد شده ، و گروهى مؤمنان پاكدل بودند كه به خاطر ساده‌دلى در دام شايعه گرفتار شدند .\r\nروى سخن قرآن مجيد در آيهء فوق به گروه سوم است و آنها را سخت نكوهش مىكند كه چرا آلت دست منافقان شايعه ساز و شايعه پراكن شده‌اند .\r\n* * * در اين آيات شش گانه كه بعضى دربارهء سوء ظن نسبت به مردم و بعضى در مورد سوءظن نسبت به پروردگار عالم است اين رذيلهء اخلاقى شديداً محكوم شده و به\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nبعضى از پيامدهاى سوء آن نيز اشاره گرديده است ، و اگر در مذمت اين صفت نكوهيده جز بعضى از اين آيات نبود كفايت مىكرد تا چه رسد به اين آيات متعدد و روايات بيشترى كه در بحث آينده خواهد آمد .\r\n\r\nسوءظن در روايات اسلامى\r\nنكوهش از سوء ظن به عنوان يكى از بدترين و زشت‌ترين رذائل اخلاقى در روايات اسلامى بازتاب گسترده‌اى دارد . به عنوان نمونه به روايات زير توجه فرماييد :\r\n1 - در حديثى از پيامبر اكرم صلى الله عليه و آله مىخوانيم : « ايّاكُمْ وَ الظَّنُّ فَانَ الْظَنَّ اكْذَبُ الْكِذْبِ ؛ از گمان بد بپرهيزيد كه گمان بد ، بدترين نوع دروغ است » . « 1 »\r\n2 - در حديث ديگرى از همان حضرت مىخوانيم : « انَّ اللَّهَ حَرَّمَ مِنَ الْمُسْلِمِ دَمَهُ وَ مالُهُ وَ عِرْضُهُ وَ انْ يَظُنَّ بِهِ السُّوءِ ؛ خداوند خون و مال و آبروى مسلمانان را بر يكديگر حرام كرده و همچنين گمان بد دربارهء آنها » . « 2 »\r\n3 - در حديث تكان دهنده‌اى از على عليه السلام مىخوانيم : « لا ايْمانَ مَعَ سُوءِ ظَنٍّ ؛ كسى كه سوء ظن دارد ايمان ندارد » . « 3 »\r\nاين تعبير ممكن است اشاره به سوء الظن نسبت به مردم يا نسبت به خدا و يا هر دو بوده باشد .\r\n4 - در حديث ديگرى از همان حضرت مىخوانيم : « ايَّاكَ انْ تُسِيىءَ الظَنَّ فَانَّ سُوءَالظَّنِ يُفْسِدُ الْعِبادَةَ وَ يُعَظِّمُ الْوِزْرَ ؛ از سوء ظن بپرهيز چرا كه سوء ظن عبادت را فاسد ، و پشت انسان را از بار گناه سنگين مىكند » . « 4 »\r\n5 - در حديث ديگرى از امير مؤمنان على عليه السلام مىخوانيم : « سُوءُ الظَّنِ بِالُمحْسِنِ شَرُّالْاثْمِ وَ اقْبَحُ الظُّلْمِ ؛ بدگمانى نسبت به افراد نيكوكار بدترين گناه و زشت‌ترين ستمگرى است » . « 5 »\r\n\r\n\r\n","description":"","footnote":"\r\n( 1 ) . وسائل الشّيعه ، جلد 18 ، صفحه 38 ( حديث 42 ) ، بحار الانوار ، جلد 72 ، صفحه 195 .\r\n( 2 ) . المحجّة البيضاء ، جلد 5 ، صفحه 268 .\r\n( 3 ) . غرر الحكم ، جلد 6 ، صفحه 362 .\r\n( 4 ) . همان مدرك ، جلد 2 ، صفحه 308 .\r\n( 5 ) . همان ، جلد 4 ، صفحه 132 .\r\n","page_name":" 330 ","page_number":330},
  {"content":"\r\n\r\n6 - و نيز از همان حضرت روايت شده است كه فرمود : « سُوءُ الظَّنِ يُفْسِدُ الْامُورَ وَ يَبْعَثُ عَلَى الشُّرُورِ ؛ سوءظن كارها را به فساد مىكشد و سبب انواع شر مىشود » . « 1 »\r\n7 - و از همان امام بزرگوار نقل شده است كه فرمود : « شَرُّ النّاسِ مَنْ لايَثِقُ بِاحَدٍ لِسُوءِ ظَنِّهِ وَ لايَثِقُ بِهِ احَدٌ لِسُوءِ فِعْلِهِ ؛ بدترين مردم كسى است كه به خاطر سوءظن به هيچ كس اعتماد ندارد ، و به خاطر اعمال بدش كسى به او اعتماد نمىكند » . « 2 »\r\n8 - در نهج البلاغه نيز مىخوانيم : « لاتَظُنَّنَّ بِكَلِمَةٍ خَرَجَتْ مِنْ احَدٍ سُوءً وَ انْتَ تَجِدُ لَها فِى الْخَيْرِ مُحْتَمَلًا ( مَحْمِلًا ) ؛ هر سخنى كه از دهان كسى خارج مىشود ، گمان بد نسبت به آن مَبر ، در حالى كه مىتوانى آن را حمل بر صحيح كنى » . « 3 »\r\n9 - در حديث ديگرى از امام امير مؤمنان على عليه السلام آمده است : « وَاللَّهِ ما يُعَذِّبُ اللَّهُ سُبْحانَهُ مُؤمِناً بَعْدَ الْايمانِ الَّا بِسُوءِ ظَنِّهِ وَ سُوءِ خُلْقِهِ ؛ به خدا سوگند خداوند سبحان مؤمنى را بعد از ايمان عذاب نمىكند ، مگر به خاطر سوء ظن و بداخلاقى او » . « 4 »\r\nو نيز در حديث ديگرى از همان امام بزرگوار مىخوانيم : « مَنْ غَلَبَ عَلَيْهِ سُوءُ الظَنِّ لَمْ يَتْرُكْ بِيْنَهُ وَ بَيْنَ خَليلٍ صُلْحاً ؛ كسى كه سوءظن بر او غالب شود هرگز ميان او و دوستانش صلح و صفا برقرار نخواهد شد » . « 5 »\r\nدر مورد نكوهش از سوء ظن به خدا و عدم ايمان به وعده‌هاى پروردگار نيز روايات زيادى وارد شده كه حكايت از اثرات مرگبار آن در زندگى معنوى و مادى انسان دارد ، از جمله :\r\n1 - در حديثى از امام باقر عليه السلام مىخوانيم كه از رسول خدا صلى الله عليه و آله در ضمن حديثى چنين نقل مىكند كه فرمود : « وَاللَّهِ الَّذى لا الهَ الَّا هُوَ لا يُعَذِّبُ اللَّهُ مُؤمِناً بَعْدَ التُوبَةِ وَالْاسْتِغْفارِ الَّا بِسُوءِ ظَنِّهِ بِاللَّهِ وَ تَقْصِيرٍ مِنْ رَجائِهِ بِاللَّهِ وَ سُوءُ خُلْقِه‌ِوَ اغْتِيابِهِ لِلْمُؤمِنينَ ؛ به خدايى كه معبودى جز او نيست سوگند كه خداوند هيچ مؤمنى را بعد از توبه و استغفار عذاب نمىكند مگر به خاطر سوءظن به خداوند و كوتاهى در اميدوارى به ذات پاك او و\r\n\r\n\r\n","description":"","footnote":"\r\n( 1 ) . همان مدرك ، صفحه 132 ، حديث 5575 .\r\n( 2 ) . همان مدرك ، صفحه 178 .\r\n( 3 ) . نهج البلاغه ، كلمات قصار ، حديث 360 ، بحار الانوار ، جلد 71 ، صفحه 187 .\r\n( 4 ) . غرر الحكم ، جلد 6 ، صفحه 244 ، حديث 10140 .\r\n( 5 ) . همان ، جلد 5 ، صفحه 406 .\r\n","page_name":" 331 ","page_number":331},
  {"content":"\r\n\r\nبداخلاقى و غيبت مؤمنين » . « 1 »\r\n2 - در حديث ديگرى از حضرت على عليه السلام مىخوانيم كه از داود پيامبر عليه السلام چنين نقل مىكند : « يا رَبِّ ما آمَنَ بِكَ مَنْ عَرَفَكَ فَلَمْ يُحْسِنِ الظَنَّ بِكَ ؛ پروردگارا ! كسى كه تو را بشناسد و حسن ظن به تو نداشته باشد به تو ايمان نياورده است » . « 2 »\r\n3 - امير مؤمنان على عليه السلام فرمود : « الْجُبْنُ وَ الْحِرْصُ وَ الْبُخْلُ غَرائِزُ سُوءٍ يَجْمَعُها سُوءُ الظَّنِّ بِاللَّهِ سُبحانَهُ ؛ ترس و حرص و بخل غريزه‌هاى مختلفى هستند كه تمام آنها در سوء ظن به خداوند جمعند » . « 3 »\r\nبه يقين كسى كه به امدادها و نصرت الهى ايمان داشته باشد ترسى از دشمنان خدا به خود راه نمىدهد ، و كسى كه به وعده‌هاى پروردگار در زمينهء روزى مطمئن باشد حرص نمىزند و از بخل بيزار است بنابراين صفات سه گانه مزبور در واقع از سوء ظن به خداوند سرچشمه مىگيرد .\r\n* * * آنچه در روايات بالا آمد كه آميخته با نكته‌هاى لطيفى دربارهء علل و انگيزه‌ها و پىآمدهاى سوءظن به مردم و به خدا بود بخشى از روايات فراوانى است كه دربارهء سوءظن در منابع معتبر آمده است و ما از ميان آنها ده روايت دربارهء سوءظن نسبت به مردم و سه روايت در مورد سوءظن به خداوند را گلچين كرديم و در بخش تحليل‌ها به نكات مختلفى كه در اين روايات آمده است مىپردازيم .\r\n* * * \r\nحسن ظن در روايات اسلامى\r\nبه همان نسبت كه سوءظن مايهء ويرانى جامعه و بدبختى انسان‌ها و تشتّت كارها و ناراحتى روح و جسم است ، حسن ظن مايهء آرامش و وحدت است به همين دليل\r\n\r\n\r\n","description":"","footnote":"\r\n( 1 ) . بحار الانوار ، جلد 67 ، صفحه 394 .\r\n( 2 ) . همان مدرك ، صفحه 394 .\r\n( 3 ) . شرح غرر ، جلد 2 ، صفحه 60 .\r\n","page_name":" 332 ","page_number":332},
  {"content":"\r\n\r\nدر احاديث زيادى هم حسن ظن نسبت به مردم و هم حسن ظن نسبت به خداوند مورد تأكيد فراوان قرار گرفته است ، در مورد حسن ظن نسبت به مردم ، احاديث زير بسيار جالب است :\r\n1 - در حديثى از امير مؤمنان على عليه السلام مىخوانيم كه فرمود : « حُسْنُ الظَّنِّ مِنْ افْضَلِ الْسَّجايا وَاجْزَلِ الْعَطايا ؛ حسن ظن از بهترين صفات انسانى و پربارترين مواهب الهى است » . « 1 »\r\n2 - در حديث ديگرى از همان امام بزرگوار مىخوانيم : « حُسْنُ الظَّنِّ مِنْ احْسَنِ الشِّيَمِ وَ افْضَلِ الْقِسَمِ ؛ حسن ظن از بهترين خوىها و برترين بهره‌ها است » . « 2 »\r\n3 - و نيز از همان حضرت نقل شده است كه فرمود : « حُسْنُ الظَنِّ يُخَفِّفُ الهَمَّ وَ يُنجْى مِنْ تَقَلُّدِ الْاثْمِ ؛ حسن ظن اندوه را سبك مىكند ، و از آلوده شدن به گناه رهايى مىبخشد » . « 3 »\r\n4 - در حديث ديگرى باز از همان امام همام چنين نقل شده : « حُسْنُ الظَّنِّ راحَةُ الْقَلْبِ وَ سَلامَةُ الدّينِ ؛ حسن ظن مايهء آرامش قلب و سلامت دين است » . « 4 »\r\n5 - باز در حديث ديگرى از همان امام معصوم عليه السلام چنين مىخوانيم : « مَنْ حَسُنَ ظَنُّهُ بِالنّاسِ حازَ مِنْهُمُ الَمحَبَّةَ ؛ كسى كه نسبت به مردم خوش گمان باشد محبت آنها را به سوى خود جلب خواهد كرد » . « 5 »\r\nو در مورد حسن ظن نسبت به پروردگار عالم نيز احاديث نابى در منابع معتبر اسلامى ديده مىشود از جمله :\r\n1 - در حديثى از بعض معصومين عليهم السلام نقل شده است كه فرمود : « وَالَّذى لاالهَ الَّا هُوَ ما اعْطِىَ مُؤْمِنٌ قَطُ خَيْرَ الدُّنيا وَ الْآخِرَةِ الا بِحُسْنِ ظَنِّهِ بِاللَّهِ عَزَّ وَ جَلَّ وَ رَجائِهِ لَهُ وَ حُسْنِ خُلْقِهِ وَ الْكَفِّ عَنْ اغْتِيابِ الْمُؤمِنينَ ؛ سوگند به خدايى كه هيچ معبودى جز او نيست هيچ فرد با ايمانى هرگز به خير دنيا و آخرت نمىرسد مگر به خاطر ( چند چيز ) حسن ظن به خداوند متعال ، و اميد از درگاه او ، و حسن خلق و خوددارى از غيبت مؤمنان » . « 6 »\r\n\r\n\r\n","description":"","footnote":"\r\n( 1 ) . غرر الحكم ، حديث 4834 .\r\n( 2 ) . همان ، حديث 4824 .\r\n( 3 ) . همان ، حديث 4823 .\r\n( 4 ) . همان ، حديث 4816 .\r\n( 5 ) . غرر الحكم ، حديث 8842 .\r\n( 6 ) . اصول كافى ، جلد 2 ، صفحه 71 ، حديث 2 .\r\n","page_name":" 333 ","page_number":333},
  {"content":"\r\n\r\n2 - در حديثى از امام على بن موسى الرضا عليه السلام مىخوانيم كه فرمود : « وَ احْسِنِ الظَّنَّ بِاللَّهِ فَانَّ اللَّهَ عَزَّ وَجَلَّ يَقُولُ : انَا عِنْدَ ظَنِّ عَبْدِى الْمُؤمِنِ بى انْ خَيْراً فَخَيْراً وَ انْ شَرّاً فَشَرّاً ؛ نسبت به خداوند حسن ظن داشته باش ، چرا كه خداوند متعال مىفرمايد : من در نزد گمان بنده مؤمن خويشم ( و با آن همراهم ) اگر گمان خير داشته باشد به نيكى با او عمل مىكنم و اگر گمان بدى داشته باشد به بدى » . « 1 »\r\n3 - شبيه همين معنى به صورت جامع‌ترى از پيامبر اكرم صلى الله عليه و آله نقل شده است كه فرمود : « وَالَّذِى لا الهَ الَّا هُوَ لايَحْسُنُ ظَنُّ عَبْدٍ مُؤمِنٍ بِاللَّهِ الَّا كانَ اللَّهُ عِنْدَ ظَنَّ عَبْدِهِ الْمُؤمِنِ لِانَّ اللَّهَ كَرِيْمٌ بِيَدِهِ الْخَيْراتُ يَسْتَحْيِى انْ يَكُونَ عَبْدُهُ الْمُؤمِنُ قَدْ احْسَنَ بِهِ الظَّنِّ ثُمَّ يُخْلِفُ ظَنَّهُ وَ رَجائَهُ فَاحْسِنُوا بِاللَّهِ الظَّنَّ وَ ارْغَبُوا الَيْهِ ؛ قسم به خدايى كه معبودى جز او نيست هرگاه بندهء مؤمنى حسن ظن به خدا داشته باشد خدا نزد گمان بندهء مؤمن خويش است زيرا خداوند كريم است و تمام نيكىها به دست او است ، حيا مىكند از اين كه بندهء مؤمنش حسن ظن به او داشته باشد ، سپس او گمان و اميد او را ناكام كند ، بنابراين حسن ظن به خدا داشته باشيد و به سوى او رغبت كنيد » . « 2 »\r\n4 - در حديث ديگرى از پيامبر اكرم صلى الله عليه و آله چنين آمده است كه فرمود : « رَأَيْتُ رَجُلًا مِنْ امَّتى عَلى الصِّراطِ يَرْتَعِدُ كَما تَرْتَعِدُ السَّعْفَةُ فى يَوْمِ رِيْحٍ عاصِفٍ وَ جائَهُ حُسْنُ ظَنِّهِ بِاللَّهِ فَسَّكَنَّ رَعْدَتَهُ ؛ ( در عالم مكاشفه ، يا به هنگام معراج ) مردى از امّتم را به صراط ديدم كه شديداً مىلرزد ، آن گونه كه شاخهء درخت نخل در روز طوفانى مىلرزد ، در اين هنگام حسن ظنش به خدا به سراغ او آمد و به او آرامش بخشيد » . « 3 »\r\n5 - در حديثى از امام صادق عليه السلام در تفسير حسن ظن باللّه مىخوانيم : « حُسْنُ الظَّنِّ بِاللَّهِ انْ لاتَرْجُوَا الَّا اللَّهَ وَ لاتَخافَ الّا ذَنْبَهُ ؛ حسن ظن به خداوند اين است كه تنها به خدا اميد داشته باشى و جز از گناهت نترسى » . « 4 »\r\n* * *\r\n\r\n\r\n","description":"","footnote":"\r\n( 1 ) . همان ، صفحه 72 ، حديث 3 .\r\n( 2 ) . بحار الانوار ، جلد 67 ، صفحه 365 ، حديث 14 .\r\n( 3 ) . مستدرك الوسائل ، جلد 11 ، صفحه 250 .\r\n( 4 ) . اصول كافى ، جلد 2 ، صفحه 72 ، حديث 4 .\r\n","page_name":" 334 ","page_number":334},
  {"content":"\r\n\r\n\r\nتعريف سوءظن و حسن ظن\r\nهنگامى كه اين دو واژه در مورد مردم به كار مىرود مفهوم روشنى دارد ؛ مفهوم سوءظن آن است كه هرگاه كارى از كسى سر زند كه قابل تفسير صحيح و نادرست باشد آن را به صورت نادرستى تفسير كنيم ، مثلًا هنگامى كه مردى را با زن ناشناسى ببيند فكر كند آن زن نامحرم است و نيت آنها ارتكاب اعمال خلاف مىباشد ، در حالى كه حسن ظن مىگويد بگو حتماً محرم يا همسر او است . يا هنگامى كه شخصى اقدام به ساختن مسجد يا بناى خير ديگرى مىكند مقتضاى سوءظن آن است هدفش رياكارى يا اغفال مردم است ، در حالى كه حسن ظن مىگويد اين عمل را با انگيزهء الهى و نيت خيرخواهانه انجام داده است .\r\nاز اينجا روشن مىشود كه دائرهء حسن ظن و سوءظن بسيار وسيع و گسترده است و نه تنها در عبادات بلكه در مسائل اجتماعى ، اخلاقى ، اقتصادى و سياسى نيز جارى مىشود .\r\nو هنگامى كه اين دو واژه دربارهء خداوند به كار رود ، منظور از حسن ظن آن است كه به وعده‌هاى الهى اميدوار باشد ، وعدهء رزق و روزى ، وعدهء يارى كردن يارانش ، وعدهء پيروزى مجاهدان ، وعدهء آمرزش گناهان و مانند اينها . و معنى سوء ظن آن است كه به هنگام بروز مشكلات نسبت به وعده‌هاى الهى متزلزل شود ، و هنگام پيش آمدن امتحانات دشوار در مسائل مالى و غير آن ، وعده‌هاى خداوند را فراموش كرده رو به گناه آورد .\r\nدر روايات گذشته نيز تعبيرات زنده و روشنى ديده مىشود كه آنچه را در بالا گفتيم تأييد مىكند .\r\n* * *\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nدر اينجا نكات مهمى است كه بايد به تحليل آنها پرداخت :\r\n\r\n1 - پيامدها و آثار شوم سوءظن\r\nگسترش دامنهء سوء ظن در جوامع بشرى ، آثار بسيار زيانبار و نامطلوبى دارد كه به طور اجمال بر كسى پوشيده نيست ، ولى در توضيح آن ، جهات ذيل قابل توجه است :\r\nالف ) از ميان رفتن « اعتماد » كه مهمترين سرمايهء جامعه است ، به خاطر گسترش سوء ظن از مهمترين آثار سوء اين رذيلهء اخلاقى مىباشد كه در اخبار گذشته نيز به آن اشاره شده بود ، از جمله اين كه مىفرمود : « بدترين مردم كسى است كه به خاطر سوءظن به هيچ كس اعتماد ندارد ، و به خاطر اعمال بدش كسى به او اعتماد نمىكند » .\r\nدر جامعه‌اى كه بىاعتمادى حكمفرما است ، همدلى ، همكارى و تعاون وجود ندارد و آثار و بركات زندگى دسته‌جمعى از ميان مىرود .\r\nدر حديثى از امام على عليه السلام مىخوانيم : « مَنْ سائَتْ ظُنُونُه اعْتَقَدَ الْخِيانَةَ بِمَنْ لا يَخُونُه ؛ كسى كه بدگمان باشد نسبت به كسى كه به او خيانتى نكرده بدبين مىشود و او را خائن مىپندارد » . « 1 »\r\nب ) سوءظن آرامش جامعه را بر هم مىزند ، همان گونه كه آرامش روح صاحبان اين رذيلهء اخلاقى را بر هم مىزند ، كسى كه سوءظن دارد ، از همه وحشت دارد و گاه تصور مىكند كه همه بر ضد او گام بر مىدارند و دائماً بايد حالت دفاعى به خود بگيرد .\r\nج ) اضافه بر اين در بسيارى از موارد به دنبال سوءظن خود حركت مىكند و حادثه مىآفريند ، و گاه حتى به خون‌ريزى منتهى مىشود . مخصوصاً در مواردى كه افراد ، سوءظنّى به نواميس خود پيدا كنند ، يا گمان كنند كه ديگران در پى اموال يا\r\n\r\n\r\n","description":"","footnote":"\r\n( 1 ) . غرر الحكم ، حديث 8837 .\r\n","page_name":" 336 ","page_number":336},
  {"content":"\r\n\r\nنواميس آنها هستند ، به گونه‌اى كه مىتوان گفت عامل اصلى بسيارى از پرونده‌هاى جنايى سوءظن‌هاى بى جا است كه بىگناهان را هدف‌گيرى كرده است .\r\nبه همين دليل در روايات گذشته از على عليه السلام خوانديم كه مىفرمود : « سُوءُالظَّنِّ يُفْسِدُ الْامُورَ وَ يَبْعَثُ عَلَى الشُّروُرِ ؛ سوءظن كارها را به فساد مىكشد و مردم را به انواع بدىها وادار مىكند » .\r\nو از اين مهمتر اين است كه در بسيارى از موارد بر اثر سوءظن مرتكب جنايات مىشوند ، زمانى از اشتباه خود با خبر مىگردند كه كار از كار گذشته ، به همين دليل احساس گناهكارى شديدى به آنها دست مىدهد كه گاه آنها را تا سر حد جنون مىكشاند .\r\nبه عنوان نمونه به ماجرايى مىتوان اشاره كرد كه براى يكى از پزشكان روانى واقع شده بود كه به هنگام بازديد از تيمارستانى به فرد مجنونى برخورد كرد كه مرتب كلمهء دستمال را تكرار مىكرد ، هنگامى كه پيگيرى نمود به اينجا رسيد كه عامل جنون او اين بوده است كه روزى در كيف همسرش دستمالى را مىبيند كه محتوى ادكلن و بعضى از هداياى مناسب مردان است ، بلافاصله نسبت به همسرش بدبين مىشود كه با مرد بيگانه‌اى ارتباط دارد ، و بدون تحقيق بيشتر همسر خود را بر اثر خشم زياد به قتل مىرساند ، بعد كه دستمال را باز مىكند كاغذى در آن مىبيند كه روى آن نوشته است اين هديه را براى سال روز تولد شوهرم گرفته‌ام ، ناگهان شوك شديدى به او دست مىدهد و ديوانه مىشود و مرتب به ياد آن دستمال مىافتد .\r\nد ) سوءظن در واقع يك ظلم آشكار است ، چرا كه افراد بىگناه را در منطقهء فكر خود هدف انواع تيرهاى تهمت قرار مىدهد ، و اگر آثار عملى بر آن بار كند ، مرتكب ظلم‌هاى بيشتر مىشود ، روى اين جهت در احاديث گذشته از على عليه السلام خوانديم كه مىفرمود : « بدگمانى بدترين ظلم‌ها است » .\r\nه ) سوءظن سبب مىشود كه انسان به سرعت دوستان خود را از دست بدهد ، حتى نزديكانش او را تنها بگذارند ، و اين وحشتناك‌ترين غربت است چرا كه هيچ\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nانسان با شخصيتى حاضر نمىشود با كسى معاشرت كند كه اعمال نيك او را با بدگمانى تفسير كند و او را به هر كار خلافى متهم سازد . در احاديث گذشته نيز از امير مؤمنان على عليه السلام خوانديم كه مىفرمود : « كسى كه سوءظن بر او غالب شود ، راه صلح و صفا ميان او و دوستانش را مىبندد » .\r\nو ) در پاره‌اى از روايات گذشته خوانديم كه سوءظن ، عبادت انسان را فاسد مىكند و پشت او را از بار گناه سنگين مىنمايد .\r\nاگر منظور از سوءظن در اين روايت ، سوءظن به پروردگار باشد علت فساد عبادت روشن است . و اگر نسبت به مردم باشد ( همان گونه كه ذيل روايت گواهى مىدهد ) به خاطر آن است كه در بسيارى از موارد به دنبال سوءظن انسان مرتكب تجسّس ، و به دنبال تجسّس مرتكب غيبت و گاه تهمت مىشود ، و مىدانيم غيبت و تهمت يكى از اسباب عدم قبولى عبادت است .\r\nز ) سوءظن چون يك تفكر انحرافى است تدريجاً در ساير افكار انسانى نيز اثر مىگذارد ، و تحليل‌هاى او نيز از حوادث نادرست مىشود ، و از رسيدن به واقعيت‌ها كه زمينهء پيشرفت و موفقيت است باز مىماند . در حديثى از امير مؤمنان على عليه السلام چنين نقل شده است كه فرمود : « مَنْ ساءَ ظَنُّهُ ساءَ وَهْمُه ؛ كسى كه سوء ظن داشته باشد تفكر او خراب مىشود » .\r\n* * * \r\nپيامدهاى سوءظن به خدا\r\nسوءظن به پروردگار و بدبينى نسبت به وعده‌هاى الهى و آنچه در قرآن مجيد و احاديث معتبر وارد شده ، آثار مخربى در بنيان ايمان و عقائد انسان دارد ، و انسان را از خدا دور مىسازد ، همان گونه كه در روايات گذشته خوانديم كه پيامبر اسلام صلى الله عليه و آله مىفرمود : « داود عليه السلام در مناجاتش مىگفت : پروردگارا كسى كه تو را بشناسد و حسن ظن به تو نداشته باشد ايمان نياورده است » .\r\nاضافه بر اين سوءظن به وعده‌هاى الهى سبب فساد عبادت مىگردد ، چرا كه روح\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاخلاص را در انسان مىميراند ، و اين كه در احاديث گذشته خوانديم : « سوءظن عبادت را فاسد مىكند » ممكن است اشاره به همين باشد .\r\nنكتهء ديگر اين كه سوءظن به وعده‌هاى الهى انسان را در برابر حوادث سخت و پيچيده ، سست و ناتوان مىكند ، همان گونه كه در تفسير آيات مربوط به سوءظن خوانديم كه : در بعضى از ميدان‌هاى جنگ ، چگونه گروهى از تازه مسلمانان گرفتار سوءظن به وعده‌هاى الهى شدند ( و در مبارزه با دشمن سست گشتند در حالى كه مؤمنان راستين و با معرفت كه حسن ظن به خدا داشتند ، با كمال قدرت و اميدوارى در برابر دشمنان ايستادند و پيروز شدند ) .\r\nبه علاوه سوءظن باللّه ، انسان را از عنايات الهى محروم مىكند ، زيرا خداوند با هر كس مطابق حسن ظن و سوءظن او عمل مىنمايد ، همان گونه كه در روايات گذشته اشاره شده بود كه « لقمان حكيم » به فرزندش مىگفت : « فرزندم نسبت به خدا حسن ظن داشته باش ، سپس از مردم سؤال كن كيست كه نسبت به خدا گمان نيك داشته باشد و خداوند مطابق آن با او رفتار نكند ؟ » . « 1 »\r\nكوتاه سخن اين كه اگر انسان ، طالب آرامش و استقامت و ايستادگى و جلب عنايات پروردگار و ايمان خالص است ، بايد نسبت به خداوند و وعده‌هاى او حسن ظن داشته باشد .\r\n\r\nعوامل و انگيزه‌هاى سوءظن\r\nاين رذيلهء اخلاقى ، همانند رذائل ديگر از سرچشمه‌هاى متعددى نشأت مىگيرد :\r\n1 - آلودگى درون و برون : افرادى كه خود آلوده‌اند ، ديگران را همچون خود آلوده مىپندارند . و از طريق « مقايسه به نفس » ، كه يكى از صفات غالب انسان‌ها است مردم را به كيش خود و به روش خود مىپندارند ، و تا از آلودگى پاك نشوند ، حسن ظن به ديگران نخواهند داشت . در حديثى از امير مؤمنان على عليه السلام مىخوانيم :\r\n\r\n\r\n","description":"","footnote":"\r\n( 1 ) . آثار الصادقين ، جلد 12 ، صفحه 240 .\r\n","page_name":" 339 ","page_number":339},
  {"content":"\r\n\r\n« لايَظُنُّ بِاحَدٍ خَيْراً لِانَّهُ لايَراهُ الَّا بِطَبْعِ نَفْسِهِ ؛ آدم بد به هيچ كس گمان خوب نمىبرد ، زيرا ديگران را همچون خود مىپندارد » . « 1 »\r\n2 - همنشينى با بدان : كسى كه معاشرانش را از افراد فاسد و مفسد انتخاب كرده است ، طبيعى است كه نسبت به همهء مردم سوء ظن پيدا كند ، چرا كه تصور مىكند معاشران او نمونه‌هايى از ساير مردمند ، همان گونه كه در حديث معروف امير مؤمنان على عليه السلام آمده است كه فرمود : « مُجالَسَةُ الْاشْرارِ تُورِثُ سُوءَ الظَّنِّ بِالْاخْيارِ ؛ همنشينى با بدان سبب بدگمانى نسبت به نيكان مىشود » . « 2 »\r\n3 - زندگى در محيطهاى فاسد : هنگامى كه انسان در خانواده يا در شهر و كشورى كه فساد بر آن حاكم شده است زندگى كند ، نظر او نسبت به همهء افراد حتى به نيكان بد مىشود . هر چند معاشران او افراد خوبى باشند ولى غلبهء فساد بر محيط كار ، خود ايجاد سوءظن مىكند .\r\n4 - حسد و كينه توزى و تكبر و غرور : بخشى ديگر از عوامل سوءظن است چرا كه شخص حسود و كينه توز مىخواهد از اين طريق از مقام شخص محسود بكاهد و كينهء خود را از اين طريق اعمال كند ، افراد متكبر براى تحقير ديگران متوسل به سوء ظن مىشوند تا آنها را در فكر خود و جامعه ، افرادى پست و حقير جلوه دهد .\r\n5 - عقدهء حقارت : يكى ديگر از عوامل سوءظن است . كسى كه گرفتار خود كم بينى شده ، و يا از سوى ديگران مورد تحقير واقع گشته است سعى مىكند ديگران را هم در محيط فكر خود حقير و پست و آلوده و گنهكار حساب كند ، تا از عقدهء خود بكاهد ، و آرامش كاذبى براى خويش فراهم سازد .\r\nاما سوءظن نسبت به خداوند ، عمدتاً از ضعف ايمان ناشى مىشود ، عدم ايمان به صفات ذات و صفات افعال ، و ضعف باورها نسبت به علم و قدرت و رحمانيت و رازقيّت و ساير صفات پروردگار او را به سوءظن در وعده‌هايش مىكشاند ، و راههاى سعادت و نجات را به روى انسان مىبندد .\r\n\r\n\r\n","description":"","footnote":"\r\n( 1 ) . غرر الحكم ، حديث 1903 .\r\n( 2 ) . بحار الانوار ، جلد 71 ، صفحه 197 .\r\n","page_name":" 340 ","page_number":340},
  {"content":"\r\n\r\n\r\nمراتب سوءظن\r\nيكى از سؤالات مهمى كه در اينجا مطرح است اين است كه اصولًا آيا سوءظن يك امر اختيارى است يا غير اختيارى ؟ اگر انسان صحنه‌اى را مىبيند و بىاختيار گمان بدى دربارهء شخص يا اشخاص مىبرد ، آيا اين قابل نكوهش است ؟ و ممكن است در دائرهء تكليف قرار گيرد ، با اين كه همهء مقدمات آن غير اختيارى بوده ؟ و چگونه ممكن است آن همه مذمت و كيفر به يك امر غير اختيارى تعلق گيرد ؟\r\nبراى پاسخ اين سؤال دو راه را مىتوان پيمود :\r\n1 - نخست اين كه : اين بدگمانى كه در فكر انسان پيدا شده به تنهائى مشمول مجازاتها و نكوهش‌ها نيست ، بلكه اگر در مرحله عمل ظاهر نشود ، و انسان ترتيب اثرى بر آن ندهد ، سخنى نگويد ، و كارى كه دلالت بر بدگمانى مىكند انجام ندهد ، نه جاى نكوهش دارد و نه كيفر .\r\nبه همين دليل بعضى از بزرگان علم اخلاق ، چنين گفته‌اند : « وَ امّا الْخَواطِرُ وَ حَدِيْثُ النَّفْسِ فَهُوَ مَعْفُوٌّ عَنْهُ . . . وَلكِنَّ الْمَنْهِىَّ عَنْهُ انْ تَظُنَّ ، وَ الظَّنُّ عِبارَةٌ عَمَّا تَرْكَنُ الَيْهِ النَّفْسُ ، وَ تَمِيْلُ الَيْهِ الْقَلْبُ ؛ آنچه به خاطر ، خطور مىكند و انسان با خودش مىگويد ، مورد عفو واقع شده . . . آنچه از آن نهى شده اين است كه : گمان ( بد ) ببرى ، و گمان آن است كه فكر تو به آن اعتماد كند ، و قلب به آن مايل شود ( و طبعاً در عمل ظاهر گردد ) » . « 1 »\r\nكوتاه سخن اين كه سوءظن داراى سه مرحله است : « سوءظن قلبى » ، « سوءظن زبانى » ، « سوءظن عملى » . آنچه در قلب است مشمول تكليف نيست چون از اختيار بيرون است ، ولى آنچه در زبان و در عمل است ، حرام و ممنوع مىباشد .\r\nبه همين دليل ، در بعضى از روايات مىخوانيم : « سه چيز است كه هيچكس از آن بر كنار نمىماند ، يكى از آنها گمان بد است » سپس فرمود : « وَاذا ظَنَنْتَ فَلا تَحَقَّقْ ؛ هنگامى كه گمان بدى بردى ترتيب اثر به آن مده » . « 2 »\r\n2 - ديگر اينكه : بسيارى از سوءظن‌هاى غير اختيارى يا در ابتدا مقدمات\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 268 .\r\n( 2 ) . فرائد الاصول شيخ انصارى ، در بحث حديث رفع . بحار الانوار ، جلد 55 ، صفحه 320 ، ذيل حديث 9 .\r\n","page_name":" 341 ","page_number":341},
  {"content":"\r\n\r\nاختيارى دارد يا در ادامهء راه ، افرادى كه با افراد بد همنشينى مىكنند سوءظن به نيكان پيدا خواهند كرد ، بنابراين بر آنها لازم است از همنشينى با بدان بپرهيزند تا حالت سوءظن آنان بر طرف گردد ، و اين يك امر اختيارى است . و اگر بدون مقدمات اختيارى چنين گمانى براى انسان پيدا شد انسان دربارهء آن بايد بينديشد ، و احتمالات صحيح را مد نظر قرار دهد . مثلًا بگويد : اين زن ناشناس كه با فلان كس است شايد خواهر او يا فرزند خواهر ، يا فرزند برادر ، يا همسر او است ، و ممكن است من آنها را نشناسم ، بىشك انديشه در اين احتمالات صحيح ، سبب مىشود كه سوءظن سست گردد يا به كلى بر طرف شود . به همين دليل حديثى از رسول خدا صلى الله عليه و آله مىخوانيم : « اطْلُبْ لِاخِيْكَ عُذْراً فَانْ لَمْ تَجِدْ لَهُ عُذْراً فَالَتمِسْ لَهُ عُذْراً ؛ براى برادر مسلمانت ( جهت توجيه اعمالش ) عذرى جستجو كن و اگر عذرى نيافتى باز هم كوشش كن عذرى بيابى » . « 1 »\r\nو در حديثى كه قبلًا از امير مؤمنان على عليه السلام روايت كرديم ، خوانديم كه مىفرمود :\r\n« كار برادرت را به بهترين صورت حمل كن . . . و گمان بدى به سخنى كه از برادرت شنيده مىشود ، مبر ، در حالى كه مىتوانى محمل صحيحى براى آن پيدا كنى » .\r\nبه اين ترتيب ما مىتوانيم از يك نظر سوءظن را به سه گونه تقسيم كنيم :\r\n1 - سوءظنى كه آثارش در سخن و رفتار پيدا مىشود . اين سوءظن حرام است .\r\n2 - سوءظنى كه اثر ظاهرى ندارد ، ولى با تفكر و انديشه و از بين بردن مقدمات خارجى ، زوال مىپذيرد ، اين گونه سوءظن احتمال دارد مشمول ادله حرمت باشد .\r\n3 - سوءظنى كه هيچ اثر خارجى بر آن مترتب نمىشود و به كلى از اختيار انسان بيرون است ، و با هيچ كارى از ميان نمىرود چنين سوءظنى مشمول تكاليف شرع نيست ، مادام كه انسان ترتيب اثرى بر آن نداده باشد .\r\nو اين كه در قرآن مجيد در آيهء 36 سورهء اسراء مىخوانيم : « وَ لاتَقْفُ ما لَيْسَ لَكَ بِهِ عِلْمٌ انَّ السَّمْعَ وَ الْبَصَرَ وَ الْفُؤادَ كُلُّ اولئِكَ كانَ عَنْهُ مَسْئُولًا ؛ از آنچه علم به آن ندارى پيروى نكن ، چرا كه گوش و چشم و دل ، همه مسئولند . » نيز ناظر به همين معنى است .\r\n\r\n\r\n","description":"","footnote":"\r\n( 1 ) . بحار الانوار ، جلد 72 ، صفحه 196 ، حديث 15 .\r\n","page_name":" 342 ","page_number":342},
  {"content":"\r\n\r\n\r\nطرق درمان بدگمانى\r\nدر اينجا نخست بايد به سراغ اصول حاكم بر درمان بيمارىهاى اخلاقى و رذائل برويم كه همان انديشيدن در آثار نكبت بار آن است ، زيرا هنگامى كه انسان به پيامدهاى سوءظن بينديشد ، كه چگونه سرمايهء اعتماد اجتماعى را از بين مىبرد و آرامش جامعه را بر هم مىزند ، و سبب مىشود كه انسان دوستان خود را از دست دهد و او را از واقعيت‌هاى اجتماع غافل مىسازد و انسان را به ظلم و ستم در حق ديگران وادار مىكند - آن‌گونه كه شرح آنها گذشت - خواه ناخواه از اين خوى زشت و رذيلهء اخلاقى فاصله مىگيرد ، همان گونه كه آگاهى انسان بر مسموم بودن يك غذا ، سبب فاصله گرفتن از آن مىشود ، اين از يك سوء ، از سوى ديگر هرگاه انسان ريشه‌هاى اين گناه را قطع كند يعنى از همنشينى با بدان كه سبب سوء ظن به نيكان است بپرهيزد و تا مىتواند از زندگى در محيطهاى فاسد دور شود ، حسد و كينه توزى و تكبر و غرور را كه از عوامل اصلى سوءظن هستند از خود دور سازد همچنين ساير انگيزه‌ها و ريشه‌ها را قطع كند به يقين اين رذيلهء اخلاقى از وجود او برچيده خواهد شد .\r\nاضافه بر اين‌ها امور زير مىتواند به نجات از شرّ اين خوى زشت كمك كند :\r\nالف ) جستجوى توجيه صحيح براى اعمال مبهمى كه ممكن است سبب سوءظن گردد . همان گونه كه در روايات سابق خوانديم كه امام على عليه السلام مىفرمايد : « لاتَظُنَّنَ بِكَلِمَةٍ خَرَجَتْ مِنْ احَدٍ سُوءً وَ انْتَ تَجِدُ لَها فِى الْخَيْرِ مُحْتَمِلًا ؛ هرگز به سخنى كه از كسى صادر مىشود گمان بد مبر در حالى كه مىتوانى توجيه صحيحى براى آن بيابى » . « 1 »\r\nروشن است بسيارى از كسانى كه در زندگى شخصى مورد سوءظن و بدگمانى واقع مىشوند اعمالشان قابل توجيه و حمل بر صحت است .\r\nب ) هميشه تجسّس در كار ديگران در عين آن كه از سوءظن سرچشمه مىگيرد سبب تشديد سوءظن مىشود ، اگر انسان از تجسّس در زندگى خصوصى افراد\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، حديث 360 .\r\n","page_name":" 343 ","page_number":343},
  {"content":"\r\n\r\nبپرهيزد ، يكى از مهمترين عوامل سوءظن را از خود دور ساخته است .\r\nج ) ترتيب اثر ندادن به بدگمانى نيز يكى ديگر از طرق درمان آن است ، زيرا اگر انسان نسبت به كسى بدگمان شد ، و به دنبال آن از او فاصله گرفت و اظهار بىاعتمادى نمود ، و خلاصه در لابلاى اعمالش آثار بدگمانى ظاهر شد ، سبب تشديد اين صفت مىشود ، ولى با بىاعتنايى و ترتيب اثر ندادن تدريجاً ضعيف و محو مىگردد . به همين دليل در روايات اسلامى مىخوانيم : « اذا ظَنَنْتُمْ فَلا تَحَقَّقُوا ؛ هنگامى كه گمان بد برديد ، به آن ترتيب اثر ندهيد » . « 1 »\r\nبىشك توجه به مجازات‌هاى الهى و آثار سوء معنوى اين رذيلهء اخلاقى كه نمونه‌اى از آن در روايات آغاز بحث گذشت ، نيز اثر قوى و بازدارنده در اين زمينه دارد ، و انسان را به ترك آن دعوت مىكند .\r\n\r\nموارد استثناء\r\nبىترديد زشتى سوءظن ، هر چند به عنوان يك قاعدهء كلى مورد قبول است استثنائاتى نيز دارد كه در روايات اسلامى به آن اشاره شده است از جمله :\r\nالف ) هرگاه فساد در محيطى به صورت يك خوى غالب درآيد ، و آلودگان غلبه پيدا كنند ، حسن ظن در چنين شرائطى نه تنها از فضايل اخلاقى نيست ، بلكه ممكن است انسان را گرفتار عواقب ناگوارى كند . لذا در روايات اسلامى نسبت به اين موضوع هشدار داده شده است .\r\nدر حديثى از امير مؤمنان على عليه السلام مىخوانيم : « اذا اسْتَوْلَى الصَّلاحُ عَلَى الزَّمانِ وَ اهْلِهِ ثُمَّ اساءَ رَجُلٌ الظَنَّ بِرَجُلٍ لَمْ تَظْهَرْ مِنْهُ حَوْبَةٌ فَقَدْ ظَلَم ، وَ اذا اسْتَوْلَى الْفَسادُ عَلَى الزَّمانِ وَ اهْلِهِ فَاحْسَنَ رَجُلٌ الظَّنَ بِرَجُلٍ فَقَدْ غَرَّرَ ؛ هنگامى كه صلاح و دوستى بر زمان و اهلش غالب شود ، سپس كسى نسبت به ديگرى كه گناهى از او آشكار نشده است سوءظن پيدا كند ، ظلم و ستم كرده است ، و هرگاه فساد بر زمان و اهلش چيره گردد ، و در اين حال كسى به ديگرى حسن ظن پيدا كند ، خود را فريب داده است » . « 2 »\r\n\r\n\r\n","description":"","footnote":"\r\n( 1 ) . كنز العمال ، جلد 3 ، صفحه 497 ، حديث 7585 .\r\n( 2 ) . نهج البلاغه ، كلمات قصار ، حديث 114 .\r\n","page_name":" 344 ","page_number":344},
  {"content":"\r\n\r\nهمين مضمون از امام صادق و امام كاظم و امام على الهادى عليهم السلام با تعبيرات مختلف نقل شده است . « 1 »\r\nحديثى كه از رسول خدا صلى الله عليه و آله نقل شده مىفرمايد : « احْتَرِسُوا مِنَ النَّاسِ بِسُوءِ الظَّنِّ ؛ با سوءظن در برابر مردم از خود پاسدارى كنيد » « 2 » نيز ممكن است اشاره به چنين زمان و چنين حال و احوالى باشد . و گرنه سوءظن به عنوان يك اصل هرگز مورد ستايش نيست .\r\nاز اين روايات در مجموع چنين استفاده مىشود كه در محيطهاى نسبتاً سالم ، اصل را بايد بر حسن ظن گذارد ، و به عكس در محيطهاى فاسد ، اصل را بايد بر سوء ظن گذاشت . البته نه به معنى اين كه انسان چيزى را ندانسته به كسى نسبت دهد بلكه در چنين زمانى بايد احتياط را از دست ندهد ، مبادا گرفتار زيان‌هاى جبران‌ناپذير شود .\r\nالبته نبايد اين استثناء و اين گونه احاديث بهانه گردد كه هر كس به هر كس سوءظن پيدا كند و بگويد زمانه فاسد شده و حسن ظن غلط است . حتى در زمان‌هاى فاسد هم بايد افراد را گروه بندى كرد ، افراد ظاهر الصّلاح كه در صف خوبان قرار دارند و خلاف روشنى از آنها ديده نشده نبايد مورد سوءظن واقع شوند .\r\nولى گروه‌هايى كه در صف مفسده انگيزان قرار گرفته‌اند ، و كارهاى خلاف از آنها مكرر ديده شده هرگز نسبت به حركات آنها نبايد خوشبين بود .\r\nب ) در مسايل امنيتى و اطلاعاتى كه به سرنوشت جامعه مربوط است ، نمىتوان با خوشبينى به هر حركتى در جامعه نگاه كرد ، بلكه بايد در آنجا حسن ظن را كنار گذاشت . يا به تعبير ديگر بايد با احتياط لازم با اين گونه حركات برخورد كرد . مفهوم اين سخن آن نيست كه با سوءظن كسى مورد مجازات يا هتك و اهانت و يا بىمهرى قرار گيرد ، بلكه منظور اين است كه تمام حركات مشكوك بايد زير نظر باشد ، و پيرامون آن تحقيق شود ، اگر بعد از تحقيق دلائل روشنى بر انجام كار خلاف توأم با\r\n\r\n\r\n","description":"","footnote":"\r\n( 1 ) . ميزان الحكمه ، جلد 2 ، صفحه 1787 ، حديث 11575 تا 11577 .\r\n( 2 ) . بحار الانوار ، جلد 74 ، صفحه 158 ، حديث 142 .\r\n","page_name":" 345 ","page_number":345},
  {"content":"\r\n\r\nنيت سوء به دست آمد تعقيب گردد .\r\nج ) از موارد ديگرى كه سوءظن نه تنها جايز است بلكه ممكن است واجب باشد در برابر دشمنان است ، ممكن است دشمن دم از صلح و دوستى و محبت و تغيير رويه بزند و دست دوستى به سوى ما دراز كند . در اين گونه موارد هرگز نبايد گرفتار حسن ظن شد ، و بلافاصله دست دشمن را فشرد و به او اعتماد كرد ، بلكه ؛ بايد احتمال داد ممكن است تمام اينها مكر و فريب و خدعه و نيرنگ باشد ، و توطئه‌اى براى غافلگير ساختن .\r\nروى همين اصل در فرمان معروف « مالك اشتر » آمده است : « الْحَذَرَ كُلَ الْحَذَرِ مِنْ عَدُوِّكَ بَعْدَ صُلْحِهِ فَانَّ الْعَدُوَّ رُبَما قارَبَ لِيَتَغَفَّلَ فَخُذْ بِالْحَزْمِ وَ اتَّهِمْ فى ذلِكَ حُسْنَ الظَّنِّ ؛ هنگامى كه با دشمنت پيمان صلح بستى ، كاملًا از او بر حذر باش ، زيرا دشمن گاه نزديك مىشود تا طرف را غافلگير كند ، بنابراين در چنين شرايطى احتياط را از دست نده ، و دورانديش باش ، و حسن ظن خويش را متهم ساز » . « 1 »\r\n\r\n\r\n","description":"","footnote":"\r\n( 1 ) . نهج البلاغه ، نامهء 53 .\r\n","page_name":" 346 ","page_number":346},
  {"content":"\r\n\r\n13\r\n\r\nتجسّس يا جستجوگرى در كارهاى خصوصى مردم\r\n\r\nاشاره\r\nتجسّس به معنى جستجوگرى در اعمال و امور مربوط به ديگران است ، و غالباً در مورد امور نامطلوب و خلاف اخلاق به كار مىرود ، ولى تجسّس در لغت عرب به معنى جستجوگرى در امور مثبت است .\r\nدر حقيقت سوءظن و گمان بد سبب مىشود كه انسان براى كشف اسرار و رازهاى نهانى مردم به جستجو بپردازد ، و گاه عوامل ديگرى مانند : بخل و حسد و تنگ نظرى ممكن است انگيزهء اين كار زشت باشد .\r\nتجسّس به صورتى كه در بالا گفته شد در اسلام شديداً ممنوع است و سبب ناامنى اجتماع و سرچشمهء انواع خصومت‌ها مىشود ، اگر اجازه داده شود هر كسى به جستجوگرى در زندگى خصوصى ديگران بپردازد ، ممكن است آبروى بسيارى از افراد بر باد برود ، و آتش كينه توزى و دشمنى در جامعه روشن شود ، و جهنمى به وجود آيد كه تمام افراد اجتماع در آن در عذاب باشند .\r\nالبته اين حكم اخلاقى و اسلامى هيچگاه تضادى با ضرورت وجود دستگاه‌هاى اطلاعاتى در حكومت اسلامى ندارد ، چرا كه آن مربوط به زندگى خصوصى افراد است و اين مربوط به سرنوشت جامعه ، و پيش‌گيرى از نفوذ عوامل بيگانه و توطئه و\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nتخريب آنان است . با اين اشاره به قرآن مجيد باز مىگرديم .\r\nتنها آيه‌اى كه در قرآن مجيد با صراحت نهى از تجسّس مىكند آيهء 12 سورهء حجرات است مىفرمايد :\r\n« يا ايُّهَا الَّذِينَ آمَنَوا اجْتَنِبُوا كَثِيْراً مِنَ الظَّنِ انَّ بَعْضَ الظَّنَّ اثْمٌ وَ لا تَجَسَّسُوا وَ لايَغْتَبْ بَعْضُكُم بَعْضاً ؛ اى كسانى كه ايمان آورده‌ايد از بسيارى از گمان‌ها بپرهيزيد چرا كه پاره‌اى از گمان‌ها گناه است و ( در كار ديگران ) تجسّس نكنيد ، و يكديگر را غيبت ننمايد . . » .\r\nهمان گونه كه در بحث غيبت و سوءظن نيز اشاره شده ، آيهء شريفهء فوق از سه چيز نهى مىكند كه در واقع علت و معلول يكديگرند ، نخست از گمان بد كه سرچشمهء تجسّس مىشود ، سپس از تجسّس كه سبب آگاهى بر عيوب پنهانى مردم و غيبت آنان مىگردد .\r\nهمان گونه كه در بالا اشاره شد « تجسّس » بار منفى دارد و معمولًا در مواردى گفته مىشود كه يك كار غير اخلاقى صورت مىگيرد . ولى « تجسّس » در جايى به كار مىرود كه انسان در جستجوى شىء مطلوبى باشد . چنان كه در داستان « يوسف » عليه السلام مىخوانيم كه « يعقوب » به فرزندانش دستور داد : « يا بُنَىَّ اذْهَبُوا فَتَحَسَّسُوا مِنْ يُوسُفَ وَ اخِيْهِ وَ لا تَيْئَسُوا مِنْ رَوْحِ اللَّهِ ؛ اى فرزندان من برويد و از ( گم شده‌هاى من ) يوسف و برادرش جستجو كنيد و از رحمت الهى مأيوس نشويد » . « 1 »\r\nبعضى نيز گفته‌اند : تحسّس به معنى گوش دادن مخفيانه يا استراق سمع نسبت به سخنان ديگران است در حالى كه تجسّس ، جستجوى عملى از اسرار و عيوب ديگران مىباشد .\r\nاين نكته قابل توجه است كه نهى از تجسّس در آيهء سورهء حجرات ، هيچ قيد و شرطى ندارد ، و اين نشان مىدهد اصل بر حرمت تجسّس به عنوان يك قاعدهء كلى است ، و اگر در شرايط خاصى به خاطر اهداف مهمترى مجاز شمرده شود ، عنوان استثناء خواهد داشت .\r\n\r\n\r\n","description":"","footnote":"\r\n( 1 ) . يوسف ، آيهء 87 .\r\n","page_name":" 348 ","page_number":348},
  {"content":"\r\n\r\nتوجه به آيهء فوق و حرمت تجسّس در ميان مسلمين به قدرى روشن بوده است كه تودهء مردم نيز در مسائل مورد ابتلاء خود به آن استدلال مىكردند . حديثى كه در بعضى از منابع اهل سنت ( كنز العمّال ) از ( ثوركندى ) نقل شده شاهد اين مدّعا است ، مىگويد « عمر بن خطاب » گاهى در شبها براى مسايل امنيتى در « مدينه » گشت مىزد از درون خانه‌اى صداى مردى را شنيد كه مشغول آواز خوانى بود ، « عمر » از ديوار بالا رفت و گفت : اى دشمن خدا آيا گمان كردى تو مشغول گناهى و خداوند تو را مستور داشته است ؟\r\nآن مرد به « عمر » گفت اى خليفه عجله مكن ! اگر من يك گناه كرده‌ام تو سه گناه كرده‌اى ، خداوند مىفرمايد : « ولاتجسّسوا » ، تو تجسّس كردى ، و نيز مىفرمايد :\r\n« وَأْتُوا الْبُيُوتَ مِنْ ابْوابِها ؛ از در وارد خانه شويد » « 1 » تو از ديوار آمدى ! و خداوند مىفرمايد : « لاتَدْخُلُوا بُيُوتاً غَيْرَ بُيُوتِكُم حَتَّى تَسْتَأْنِسُوا وَ تُسَلِّمُوا عَلَى اهْلِها ؛ در خانه‌هايى غير از خانه‌هاى خود وارد نشويد تا اجازه بگيريد و بر اهل خانه سلام كنيد » . « 2 » تو بدون اجازه وارد شدى .\r\nعمر ( در برابر اين استدلال ) وا ماند ( و به او ) گفت : اگر تو را مورد عفو قرار دهم به راه راست خواهى آمد ؟ گفت : آرى ، عمر از او صرف نظر كرد و بيرون آمد . « 3 »\r\n\r\nتجسّس در روايات اسلامى\r\nمسألهء تجسّس در روايات اسلامى مورد نكوهش شديد واقع شده است به گونه‌اى كه هر خواننده‌اى به اهميت آن كاملًا واقف مىشود از جمله :\r\n1 - در حديثى از رسول خدا صلى الله عليه و آله مىخوانيم كه فرمود : « ايَّاكُمْ وَ الظَّنَّ فَانَّ الظَّنَّ اكْذَبُ الْحَدِيْثِ وَ لا تَحَسَّسُوا وَ لاتَجَسَّسُوا ؛ از گمان ( بد ) بپرهيزيد زيرا گمان ( بد ) دروغ‌ترين سخن است ، و تحسّس و تجسّس نكنيد » . « 4 »\r\n2 - در حديث ديگرى از همان حضرت چنين مىخوانيم : « لا تَحاسَدُوا و لاتَباغَضُوا\r\n\r\n\r\n","description":"","footnote":"\r\n( 1 ) . بقره ، آيهء 189 .\r\n( 2 ) . نور ، آيهء 27 .\r\n( 3 ) . كنز العمال ، جلد 3 ، صفحه 808 ، حديث 8827 .\r\n( 4 ) . صحيح مسلم ، جلد 4 ، صفحه 1985 ، حديث 2563 .\r\n","page_name":" 349 ","page_number":349},
  {"content":"\r\n\r\nوَ لا تَجَسَّسُوا وَ لا تَحَسَّسُوا وَ لا تَناجَشُوا وَ كُونُوا عِبادَ اللَّهِ اخْواناً ؛ نسبت به يكديگر حسد نورزيد و بغض و كينه نداشته باشيد ، و در كار ديگران تحسّس و تجسّس نكنيد ، و مردم را ( با كارهاى مختلف خود ) از خود نرانيد ، و بندگان خدا و برادران دينى باشيد » .\r\nاز اين حديث به خوبى به دست مىآيد كه تجسّس همانند حسد و كينه و نفرت ، سبب دورى مردم از يكديگر و از هم پاشيدن شيرازهء اجتماع است . « 1 »\r\nمرحوم كلينى در كتاب كافى در حديثى از پيامبر اكرم صلى الله عليه و آله چنين نقل مىكند كه فرمودند : « يا مَعْشَرَ مَنْ اسْلَمَ بِلِسانِهِ وَ لَمْ يُسْلِمُ بِقَلْبِهِ لا تَتَّبِعُوا عَثَراتِ الْمُسْلِمينَ ، فَانّهُ مَنْ تَتَبَّعُ عَشَراتِ الْمُسْلِمينَ تَتَبَّعُ اللَّهُ عَثْرَتَهُ وَ مَنْ تَتَبَّعُ عَثْرَتَهُ يُفْضِحْهُ ؛ اى گروهى كه با زبان مسلمان شده‌ايد اما دل شما اسلام را نپذيرفته است ، از لغزش‌هاى مسلمانان جستجو مكنيد ، چرا كه هر كس تجسّس دربارهء لغزش‌هاى مسلمين كند ، خداوند از لغزش او جستجو خواهد كرد ، و هر كس كه خداوند از لغزش او جستجو كند ، رسوايش خواهد نمود » . « 2 »\r\n3 - در حديثى از امير مؤمنان على عليه السلام مىخوانيم كه فرمود : « تَتَبَّعُ الْعُيُوبِ مِنْ اقْبَحِ الْعُيُوبِ وَ شَرِّ السَّيِّئاتِ ؛ جستجو كردن از عيب ديگران از زشت‌ترين عيوب و بدترين گناهان است » . « 3 »\r\n4 - در حديث ديگرى از همان بزرگوار مىخوانيم : « مَنْ بَحَثَ عَنْ اسْرارِ غَيرِهِ اظْهَرَاللَّهُ اسْرارَهُ ؛ كسى كه از اسرار ديگران تفتيش كند ، خداوند اسرار او را بر ملا مىسازد » . « 4 »\r\n5 - در حديث ديگرى از همان حضرت عليه السلام آمده است : « مَنْ تَتَبَّعَ خَفِيّاتِ الْعُيُوبِ حَرَّمَهُ اللَّهُ مَوَدّاتِ الْقُلُوبِ ؛ كسى كه در جستجوى عيوب پنهانى ديگران باشد خداوند او را از دوستى دل‌هاى مردم محروم مىسازد » . « 5 »\r\n6 - در حديث ديگرى از امام صادق عليه السلام چنين مىخوانيم : كه به يكى از يارانش فرمود : « لا تَفَتَّشِ النَّاسَ عَن ادْيانِهِمْ فَتَبْقى بِلا صَدِيقٍ ؛ دربارهء عقائد مردم تفتيش نكن كه بىدوست خواهى ماند » . « 6 »\r\n\r\n\r\n","description":"","footnote":"\r\n( 1 ) . همان مدرك .\r\n( 2 ) . اصول كافى ، جلد 2 ، صفحه 354 ، حديث 4 .\r\n( 3 ) . شرح غرر ، جلد 3 ، صفحه 1386 ، حديث 4581 .\r\n( 4 ) . همان مدرك ، جلد 5 ، صفحه 371 ، حديث 8799 .\r\n( 5 ) . همان مدرك ، حديث 8800 .\r\n( 6 ) . بحار الانوار ، جلد 75 ، صفحه 253 ، حديث 109 .\r\n","page_name":" 350 ","page_number":350},
  {"content":"\r\n\r\nچرا كه غالب مردم عيوب و اشكالاتى در عقيده ( يا در عمل ) دارند كه هرگاه پنهان بماند و عمل به ظاهر حال بشود دوستى مردم با يكديگر ميسّر است ، در غير اين صورت انسان بدون دوست و تنها مىماند .\r\n\r\nپيامدهاى سوء تجسّس\r\nجستجوگرى در كار ديگران آثار بسيار منفى در زندگى فردى و اجتماعى دارد زيرا از يك سو سبب نفرت مردم از جستجوگر كه به حريم زندگى شخصى و اسرار آنها هجوم مىبرد مىشود ، هيچ كس تحمل نمىكند كه ديگرى در زندگى خصوصى او دخالت كند و يا در پى كشف اسرار او باشد ، چنين كسى را متجاوز ، بىشرم و بىشخصيت مىدانند ، و مردم از او سخت متنفرند .\r\nحديثى كه در بالا خوانديم و مىفرمود : افراد جستجوگر بر اسرار عيوب مردم بدون دوست مىمانند ممكن است اشاره به اين مطلب باشد .\r\nاز سويى ديگر غالب مردم داراى نقاط ضعف و عيوبى هستند چنانچه مستور بماند مىتوانند با هم زندگى كنند ، ولى برملا شدن عيوب پنهانى سبب بدبينى و بىاعتمادى نسبت به هر كس خواهد شد ، و همين امر شيرازهء امور اجتماعى را از هم مىپاشد .\r\nحديث بالا به اين نكته نيز مىتواند اشاره داشته باشد كه تفتيش در حال ديگران سبب بدبينى به همه و از دست دادن تمام دوست‌ها مىشود .\r\nاز سوى سوم جستجو و تفتيش دربارهء عقائد و اسرار و عيوب ديگران سبب كينه‌توزى و عداوت در صحنهء اجتماع و گاه منجر به درگيرىهاى شديد مىشود .\r\nاگر سلامت جامعه و امنيت و آرامش را طالب باشيم ، بايد از اين امر به شدت بپرهيزيم .\r\nاز سوى چهارم بسيارى از مردم در اين گونه موارد مقابله به مثل مىكنند ، يعنى سعى مىكنند به اسرار زندگى و عيوب پنهانى تفتيش كنندگان پى ببرند و بر ملا سازند و شايد حديثى كه مىگويد : « مَنْ بَحَثَ عَنْ اسْرارِ غَيرِهِ اظْهَرَ اللَّهُ اسْرارَهُ ؛ كسى\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nكه از اسرار ديگران جستجو كند ، خداوند اسرار او را فاش مىكند » . « 1 »\r\nو حديث ديگرى كه مىگويد : « مَنْ كَشَفَ حِجابَ اخِيِهِ انْكَشَفَ عَوراتِ بِيْتِهِ ؛ كسى كه پرده از اسرار ديگران بردارد ، اسرار خانه او فاش خواهد شد » . « 2 » ممكن است اشاره به همين معنى ، يا اشاره به اثر وضعى و مجازات الهى اين عمل در دنيا باشد .\r\nدر حديث ديگرى از همان امام بزرگوار آمده است : « مَنْ تَطَّلَعَ عَلى اسرارِ جارِهِ انْتَهَكَتْ اسْتارُهُ ؛ كسى كه تفتيش از اسرار همسايه خود كند ، پردهء اسرار او پاره مىشود » . « 3 »\r\n* * * سرچشمه‌هاى اين رذيلهء اخلاقى يعنى تفتيش در احوال و اسرار ديگران نيز بسيار است ، از جمله :\r\n1 - سوءظن و بدبينى غالباً انسان را به سوى تجسّس دربارهء ديگران مىراند و هرگاه جاى خود را به حسن ظن بدهد ، به فكر تفتيش پيرامون عيوب ديگران نخواهد افتاد . به همين دليل - همان گونه كه در سابق نيز اشاره شد - در آيهء 12 سورهء حجرات ، نهى از تجسّس به دنبال نهى از سوء ظن قرار گرفته است .\r\n2 - آلودگى به گناهان و عيوب مختلف يكى ديگر از عوامل جستجوگرى در حال ديگران است ، چرا كه افراد آلوده و پر عيب مىخواهند همتايانى پيدا كنند و از اين طريق به خود آرامش كاذب دهند كه اگر ما آلوده‌ايم كيست كه آلوده نباشد .\r\nدر حديثى از رسول خدا صلى الله عليه و آله مىخوانيم : « شَرُّ النَّاسِ الظَّانُّونَ وَ شَرُّ الظَّانِّينَ الْمُتَجَسِّسُونَ . . . ؛ بدترين مردم سوءظن برندگانند و بدترين سوءظن برندگان ، تفتيش‌كنندگانند » . « 4 »\r\n3 - حسد و كينه توزى و عداوت و تكبر و خود برتر بينى هر كدام مىتواند عاملى براى جستجوگرى باشد تا مقصود را از درجه اعتبار بيندازد ، و زهر عداوت خود را\r\n\r\n\r\n","description":"","footnote":"\r\n( 1 ) . شرح غرر الحكم ، جلد 5 ، صفحه 371 ، حديث 8799 .\r\n( 2 ) . همان مدرك ، حديث 8802 .\r\n( 3 ) . همان مدرك ، حديث 8798 .\r\n( 4 ) . مستدرك الوسائل ، چاپ جديد ، جلد 9 ، صفحه 147 ، حديث 15 ( باب 141 ) .\r\n","page_name":" 352 ","page_number":352},
  {"content":"\r\n\r\nبريزد ، و خود برتر بينى را اشباع كند .\r\n4 - ضعف ايمان نيز يكى از عوامل بسيارى از صفات رذيله و از جمله تفتيش در حال ديگران است ، زيرا انسان ضعيف الايمان احترامى براى ايمان و حيثيت ديگران قائل نيست ، و به آسانى به حريم زندگى خصوصى آنها تجاوز مىكند و از بين بردن آبروى مسلمانان آبرومند براى او مسألهء مهمى محسوب نمىشود ، همان گونه كه در احاديث گذشته در كلام پيغمبر اكرم صلى الله عليه و آله خوانديم كه اين گونه افراد را به عنوان « يا مَعْشَرَ مَنْ آمَنَ بِلسانِهِ وَ لَمْ يَدْخُلِ الْايمانُ فى قَلْبِهِ ؛ اى گروهى كه به زبان ايمان آورده‌ايد ، ولى ايمان در دل شما وارد نشده » خطاب مىفرمايد .\r\n\r\nاستثنائات\r\nبه دنبال بحث‌هاى گذشته اين سوال مطرح مىشود كه آيا تجسّس در تمام موارد به عنوان يك عمل ضد اخلاقى ممنوع و حرام شمرده مىشود و يا موارد و استثنائاتى هم دارد ، همهء كشورهاى دنيا اعم از اسلامى و غير اسلامى داراى سازمان‌هاى وسيع اطلاعاتى هستند كه گاه تمام زندگى افراد را مورد تجسّس قرار مىدهند ، و سعى در كشف اسرار آنها دارند ، موارد ديگرى كه تجسّس و تفتيش از نظر عقلاى جهان نه تنها ممنوع نيست بلكه لازم شمرده مىشود نيز وجود دارد .\r\nدر پاسخ اين سوال بايد گفت كه اين اصل كلى نيز مانند بسيارى از اصول ديگر استثنائات غير قابل انكارى دارد از جمله :\r\n\r\n1 - سازمان‌هاى اطلاعاتى\r\nهر حكومتى وظيفه دارد كشورش را از شرّ توطئه‌هاى دشمنان بيرونى و درونى و جاسوسان دشمن حفظ كند . بىشك اگر مديران جامعه بخواهند در برابر هر پيش‌آمدى با حسن ظن برخورد كنند به زودى گرفتار عواقب دردناك توطئه‌هاى منافقان داخلى و دشمنان خارجى خواهند شد ، زيرا نقشه‌هاى آنان بسيار مرموز ، و افراد آنها كاملًا ظواهر را حفظ مىكنند ، و جز با تفتيش و تجسّس دقيق امكان\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nآگاهى بر آن توطئه‌ها و خنثى كردن آنها وجود ندارد .\r\nدر چنين مواردى بايد حسن ظن را كنار گذاشت ، و با سوء ظن به هر پديده‌اى نگريست و براى حفظ اهداف بزرگتر و والاتر يعنى مصالح امت اسلامى به تجسّس پرداخت و در واقع فلسفهء تشكيل دستگاههاى اطلاعاتى و ضدّ اطلاعاتى دشمن ( ضد جاسوسان بيگانه ) همين است . و به تعبير ديگر اين استثناء از قانون اهم و مهم سرچشمه مىگيرد ، و اى بسا افرادى كه مورد سوءظن واقع مىشوند و در اسرار زندگى آنها تفتيش به عمل مىآيد ، افراد سالم و بىگناهى باشند ولى بديهى است براى پيدا كردن گنهكاران واقعى و مزدوران دشمن چاره‌اى جز جستجوى وسيع در تمام مواردى كه احتمال آن وجود دارد نمىباشد .\r\nحتّى گاه لازم مىشود ، جاسوسانى در لباس مختلف به ميان دشمنان بفرستند يا در مؤسّسات مهم داخلى افرادى در قالب كارمند و كارگر و نظافتچى و مانند آن مبعوث كنند تا اگر بذر فتنه‌اى پاشيده شده و توطئه‌اى در حال شكل گرفتن است ، پيش از آن كه آتش آن زبانه كشد و مصالح امت را در كام خود فرو برد ، در نطفه خفه و خاموش كنند .\r\nالبتّه مفهوم اين سخن اين نيست كه اين امر بهانه‌اى شود براى دخالت در زندگى خصوصى همهء افراد و افشاى اسرارى كه هيچ گونه ارتباطى با مصالح امت ندارد ، هر چند متأسفانه از اين اصل عقلايى هميشه سوء استفاده‌هايى شده است ، با توجه به اين كه اين يك حكم استثنايى است بايد دقيقاً در مواردى كه فلسفهء آن وجود دارد دنبال شود و حتى يك قدم فراتر از آن رفتن جايز نيست .\r\nدر آيات قرآن و تاريخ زندگى پيامبر صلى الله عليه و آله و روايات اسلامى اشارات روشنى به اين مسأله ديده مىشود .\r\nدر آيهء 47 توبه قرآن تصريح مىكند كه در ميان شما جاسوسان دشمن وجود دارند ( وَ فيكُمْ سَمَّاعُونَ لَهُمْ ) ، يعنى بايد مراقب آنها باشيد .\r\nداستان تفتيش زنى كه اخبار مدينه را در آستانهء جريان فتح مكه براى ابو سفيان مىبرد ، به وسيلهء على عليه السلام از طريق تهديد او با شمشير تا آنجا كه مجبور شد نامهء\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nمنافقان را كه در لابلاى گيسوى خود پنهان كرده بود بيرون بياورد و تحويل دهد « 1 » و ماجراى استخبار حذيفه در جنگ احزاب از وضع دشمن و نفوذ در قلب لشكر آنها و آوردن اخبار آنها براى رسول اللّه در تاريخ اسلام معروف است . « 2 »\r\nاز آيات قرآن مجيد استفاده مىشود كه اين مسأله در عصر انبياى گذشته نيز وجود داشته است و گاه به صورت اعجازآميز حتى از پرندگان براى آگاهى از اوضاع مناطق دور دست مانند آنچه در داستان سليمان و هدهد آمده استفاده مىكردند .\r\nدر حديثى از امام على بن موسى الرضا عليه السلام مىخوانيم : « كانَ رَسُولُ اللَّهُ صلى الله عليه و آله اذا بَعَثَ جَيْشَاً فَاتَّهَمَ اميراً - يا فَاتَّهم اميراً - بَعَثَ مَعَهُمُ مِنْ ثِقاتِهِ مَنْ يَتَجَسَّسُ لَهُ خَبَرهُ ؛ پيامبر اكرم صلى الله عليه و آله هنگامى كه لشكرى را مىفرستاد و اميرى بر آنها مىگماشت ( كه ممكن بود گاهى مورد اتّهام واقع شود ) همراه او يكى از افراد مورد اعتماد را مىفرستاد تا اخبار او را جستجو كرده و به رسول اللّه گزارش دهد » . « 3 »\r\nدر نهج البلاغه در نامهء 33 نهج البلاغه مىخوانيم كه امام امير مؤمنان عليه السلام به قُشَمِ بنِ عباس فرماندار مكه چنين مىنويسد : « امَّا بَعْدُ فَانَّ عَينى بِالْمَغْرِبَ كَتَبَ الَىَّ يُعْلِمُنى انَّهَ وُجِّهَ الَى الْمُوسِمَ اناسٌ مِنْ اهلِ الشَّامِ ، الْعَمْىِ الْقُلُوبِ . . . الَّذِينَ يَلْبِسُونَ الْحَقَّ بِالباطِلِ وَ يُطيعُونَ الَمخْلُوقَ فِى مَعْصِيَةِ الخالِقِ . . . فَاقِمْ عَلى ما فِى يَدَيْكَ قِيامَ الْحازِمِ الصَّلِيب ؛ اما بعد مأمور اطلاعات من در مغرب ( شام ) برايم نوشته و مرا آگاه ساخته كه گروهى از مردم شام به سوى حج گسيل داده شده‌اند ، گروهى كوردل . . . كه حق را با باطل مىآميزند ، و از مخلوق در طريق نافرمانى خالق اطاعت مىكنند . . . بنابراين مراقب منطقهء خويش باش مراقبت شخصى دورانديش و نيرومند » .\r\nدر حديث ديگرى از انس بن مالك نقل شده است كه پيغمبر اكرم صلى الله عليه و آله ديده شود بَسْبُسه « 4 » ( شخصى از يارانش ) را به عنوان مأمور اطلاعاتى فرستاد تا خبرهايى از قافلهء ابو سفيان براى او بياورد . « 5 »\r\n\r\n\r\n","description":"","footnote":"\r\n( 1 ) . براى توضيح بيشتر به جلد 10 پيام قرآن ، صفحه 403 به بعد مراجعه فرمائيد .\r\n( 2 ) . براى توضيح بيشتر به جلد 10 پيام قرآن ، صفحه 403 به بعد مراجعه فرمائيد .\r\n( 3 ) . وسائل الشيعه ، جلد 11 ، صفحه 44 ، حديث 4 .\r\n( 4 ) . در بعضى از كتب بَسْبَسْ نقل شده ، او بسبس بن عمرو است . ( سيرهء ابن هشام ، جلد 2 ، صفحه 265 ) .\r\n( 5 ) . سنن ابى داود ، حديث 2618 .\r\n","page_name":" 355 ","page_number":355},
  {"content":"\r\n\r\nدر نامهء مالك اشتر نيز اشارهء روشنى به اين مطلب ديده مىشود كه امير مؤمنان على عليه السلام به او دستور مىدهد كه مأموران اطلاعاتى خود را براى بررسى حال كارمندان و كاركنان مخفيانه بفرستد به گونه‌اى كه آنان احساس كنند كه دائماً چشم‌هايى از نقطهء نامعلوم مراقب كار آنها است مىفرمايد : « ثُمَّ تَفَقَّدْ اعْمالَهُمْ وَابْعَثِ الْعُيُونَ مِنْ اهْلِ الصِّدْقِ وَالْوَفاءِ عَلَيْهِمُ ، فَانَّ تَعاهُدَكَ فِى السِّرِّ لِامُورِهِمْ حَدْوَةٌ لَهُمُ عَلى اسْتِعْمالِ الْامانَةِ وَالرِّفْقِ بِالرَّعِيّةِ ؛ با فرستادن مأموران مخفى از افراد راستگو و باوفا ، اعمال كارمندان و كاركنانت را زير نظر بگير ، زيرا جستجوى مداوم پنهانى نسبت به كارهاى آنها سبب مىشود كه به امانت دارى و مدارا كردن نسبت به زيردستان تعقيب شود » . « 1 »\r\nدر حديث معروف امام حسين عليه السلام در مورد ماندن محمد حنفيه برادر آن حضرت چنين مىخوانيم : هنگامى كه حضرت آمادهء حركت از مدينه به مكه و از آنجا به سوى كربلا شد ، برادرش محمد عليه السلام از آن حضرت خواست تا همراه وى باشد ، امام عليه السلام فرمود : « امَّا انْتَ فَلا ، عَلَيْكَ انْ تُقِيمَ بَالْمَدِينَةِ وَ تَكُونُ لِى عَيْناً لا تَخْفَ عَنّى شَيْئاً مِنْ امَورِهِمْ ؛ اما تو همراه من نيا ، در مدينه بمان و چشم من در آنجا باش تا چيزى از اخبار آنها ( دشمنان ) بر من مخفى نماند » . « 2 »\r\n\r\n2 - سازمان‌هاى بازرسى\r\nامروز در تمام ادارات و مؤسسات مهم ، سازمان‌هايى به نام سازمان‌هاى بازرسى وجود دارد كه كار آنها نظارت بر اعمال كارمندان و كاركنان و جلوگيرى از حيف و ميل‌ها و كنترل حسن انجام وظيفه از سوى آنان مىباشد .\r\nبديهى است كار آنها تجسّس در زندگى شخصى كارمندان و كاركنان نيست بلكه نظارت آنان بر امور مربوط به انجام وظايف اجتماعى و رعايت مصالح امت است و اگر چنين سازمان‌هايى به كلى برچيده شود يا افراد ناصالح در آن قرار گيرند ، ممكن است فساد ، سراسر اجتماع را بگيرد .\r\n\r\n\r\n","description":"","footnote":"\r\n( 1 ) . نهج البلاغه ، نامهء 53 .\r\n( 2 ) . حياة الحسين ، جلد 2 ، صفحه 263 .\r\n","page_name":" 356 ","page_number":356},
  {"content":"\r\n\r\nروشن است اين مسأله مخصوص به زمان و مكان خاصى نيست ، بلكه در گذشته در مناطق مختلف جهان وجود داشته است .\r\nتفاوت سازمان‌هاى اطلاعاتى با سازمان‌هاى بازرسى در اين است كه سازمان‌هاى اطلاعاتى مخفيانه كار مىكنند ، ولى سازمانهاى بازرسى آشكارا و شناخته شده دربارهء مسائلى كه مشكوك به نظر مىرسد تجسّس مىنمايند تا اگر خلافى واقع شده كشف شود و خلافكار به دست عدالت سپرده شود .\r\n3 - تجسّس در مسائل شخصى سرنوشت ساز - كسى كه مىخواهد همسرى براى خود انتخاب كند يا شريكى براى معامله برگزيند يا كارمندى براى يك مؤسسه حساس بگمارد به يقين بدون تفحص و تجسّس و تحقيق چنين كارى را نمىكند ، و عقل و شرع به او اجازه مىدهد كه حال آنها را از دوستان و همسايگان و معاشرانش جستجو كند ، يا شخصاً از دور و نزديك مراقب او باشد تا اطمينان حاصل كند كه او شخص صالحى است و براى هدفى كه دارد مناسب است .\r\nبه يقين اين جستجوگرى از موضوع تجسّس حرام خارج است ، ولى هرگز نبايد اين گونه مسائل بهانه‌اى براى ورود در زندگى خصوصى افراد گردد ، و در حالى كه فعلًا تصميم چندان بر ازدواج يا انتخاب شريك يا استخدام كارمند ندارد به بهانهء اين كه ممكن است روزى چنين حاجتى حاصل شود پس هم امروز تجسّس و تفحص را شروع كند ، اين بهانه‌هاى شيطانى هرگز نمىتواند مجوّز براى تعدى از حدود شرع گردد .\r\nكوتاه سخن اين كه هرگونه افراط و تفريط در اين مسأله سبب انحراف از تعليمات اصيل اسلام مىشود ، و به تعبير ديگر نه مىتوان به بهانهء حرمت تجسّس از تحقيق و تفحص در مسايل سرنوشت ساز جامعه اسلامى دور ماند ، و مصالح امت را در برابر توطئه‌هاى دشمن ، بىدفاع ساخت ، و نه مىتوان به بهانه مصالح امت هجوم به زندگى خصوصى مردم كه هيچ ارتباطى با آن امور ندارد برد ، هر دو اشتباه است و موارد خارج از اسلام .\r\n* * *\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nطرق درمان\r\nتا ريشه‌هاى اين خوى زشت و عادت به جستجوگرى در زندگى خصوصى ديگران از وجود انسان برچيده نشود ، ترك كردن آن غير ممكن است ، بنابراين آنها كه مىخواهند خودسازى كنند ، و اين خوى زشت را از خود دور سازند در درجه اول بايد سوءظن را در خود - طبق برنامه‌اى كه در بحث گذشته داشتيم - دور نمايند ، چرا كه هميشه سوءظن انسان را به جستجوگرى وا مىدارد . حسد و كينه توزى و عداوت و تكبر ، هر يك مىتواند عاملى براى تجسّس در زندگى خصوصى ديگران باشد ، كه اگر از وجود انسان برچيده شوند نتيجهء آن نيز از بين خواهد رفت .\r\nعقدهء حقارت و آلودگى به گناه كه انسان را دعوت مىكند افرادى مانند خود پيدا كند تا به مصداق الْبَلِيَةُ اذا عَمَّتْ طابَتْ آرامش كاذبى پيدا كنند ، اگر از وجود انسان برچيده نشود ، تفتيش در حالات ديگران ادامه خواهد يافت .\r\nاز اين‌ها گذشته هر كس بايد در اين موضوع بينديشد كه آيا راضى هست ديگران در زندگى خصوصى او تفتيش كنند و به اسرار او دست يابند ، اگر راضى نيست چرا خودش تمايل دارد در زندگى ديگران تفتيش كند ، و به اسرار خصوصى آنها دست يابد ، اين مقايسه در بسيارى از خوهاى زشت مىتواند جنبهء بازدارندهء قوى و نيرومندى داشته باشد .\r\nتوجه به پيامدهاى سوء تجسّس براى فرد و جامعه و كيفرهاى شديد الهى آن در دنيا و آخرت ، و اينكه هر كس براى فاش كردن اسرار ديگران تلاش كند خدا اسرار و عيوب پنهانى او را بر ملا خواهد نمود ، و پرده‌هاى او را در دنيا و آخرت مىدرد ، نيز مىتواند اثر مهمى در بازدارندگى از اين خوى زشت داشته باشد .\r\nولى مهم اين است كه نه تنها در درمان اين خوى زشت بلكه در تمام رذائل اخلاقى بايد عوامل بازدارنده تكرار شوند ، و مكرر در مكرر آنچه را در بالا اشاره كرديم بازنگرى شوند ، تا به خواست خدا ، ريشه‌هاى گنديدهء رذائل از سرزمين قلب انسان كنده شود ، و روح در پرتو انوار فضائل ، نورانيت و آرامش يابد .\r\n* * *\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nرازدارى و افشاء سرّ\r\nاين مسأله در حقيقت بحث‌هاى گذشته را تكميل مىكند ، يا به تعبير ديگر مىتوان رازدارى و افشاء سرّ را به عنوان يك فضيلت و رذيلهء اخلاقى به طور مستقل مورد توجه قرار داد و مىتوان آن را از شاخه‌هاى مسألهء تجسّس دربارهء اسرار ديگران به حساب آورد .\r\nبه هر حال در تعريف رازدارى چنين مىتوان گفت ، بسيارى از مردم رازهايى اعم از خوب و بد دارند كه اگر افشا شود زيان مىبينند . مثلًا شخص آبرومندى بر اثر وسوسه‌هاى شيطان مرتكب گناه بزرگ مخفيانه‌اى شده ، و فرد يا افراد خاصى به عللى از آن آگاه شده‌اند اگر اين راز بر ملا شود شخصيت اجتماعى او سقوط مىكند ، لذا از آن چند نفر خواهش مىكند راز او را مستور دارند .\r\nبا اين كه كار خيرى از او سر زده كه اگر فاش شود و مردم به مقامات عالى او پى برند ممكن است بر سر زبان‌ها بيفتد و از او تعريف و تمجيد كنند و قصد خالص او مشوب شود ، و يا گرفتار عجب و غرور گردد ، لذا از فرد يا افرادى كه از آن باخبر شده‌اند ، تقاضا مىكند راز او را مكتوم دارند .\r\nبا اين كه اقدام به يك كار مهم اقتصادى كرده كه اگر رقيبان ؛ باخبر شوند منافع مادى او به خطر مىافتد ، از كسانى كه آگاه شده‌اند تقاضا مىكند راز او را مكتوم دارند .\r\nبنابراين مسألهء رازدارى تنها مربوط به گناهان و رذائل اخلاقى نيست بلكه گاهى مربوط به فضائل معنوى يا منافع مهم و مثبت مادى است ، و در يك كلمه رازدارى مربوط به اسرارى است كه فاش شدن آن سبب ضرر و زيان صاحب آن مىشود .\r\nخواه مربوط به شخص خاصى باشد و يا مربوط به جامعه اسلامى باشد و صاحبان راز در واقع مردمند .\r\nدر آيات قرآن مجيد ، چيزى كه صريحاً دلالت بر لزوم رازدارى و زشتى افشاء سرّ باشد نيافتيم ، البته تعبير به سرّ در قرآن مجيد فراوان است ولى هيچ كدام مربوط به بحث ما نيست بلكه غالباً از آگاهى خداوند به همهء اسرار و رازها خبر مىدهد . و به\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nتعبير ديگر گوياى گسترش علم اللّه است ، و متأسفانه بعضى از نويسندگان بدون توجه به محتواى اين آيات آن را در مسألهء رازدارى آورده‌اند .\r\nاما در آيات قرآن تعبيرات ديگرى ديده مىشود كه ( نه به دلالت صريح مطابقى و تضمنى بلكه به دلالت التزامى ) از فضيلت رازدارى و زشتى افشاء سرّ خبر مىدهد ، از جمله :\r\n1 - در آيهء 16 سورهء توبه مىخوانيم : « امْ حَسِبْتُمْ انْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤمِنينَ وَليْجَةً وَاللَّهُ خَبِيرُ بِما تَعْمَلُونَ ؛ آيا گمان كرديد كه ( به حال خود ) رها مىشويد ، در حالى كه هنوز آنها كه از شما جهاد كردند ، و غير از خدا و رسولش را محرم اسرار خويش انتخاب ننمودند ( از ديگران ) مشخص نشده‌اند ( بايد آزمون شويد و صفوف از هم جدا شود ) و خداوند به آنچه عمل مىكنيد آگاه است » .\r\nاين آيه مىگويد مسلمانان اسرار خود را به كسانى بگويند كه مطمئن به حفظ آن باشند نه به افراد نامطمئنى كه افشاء سرّ مىكنند . مفهوم اين سخن آن است كه رازدارى فضيلت است ، و افشاء سرّ از رذائل محسوب مىشود .\r\n2 - در آيهء 118 آل عمران نيز مىخوانيم : « يا ايُّهَا الَّذِينَ آمَنُوا لا تَتَّخِذُوا بِطانَةً مِن دُونِكُمْ لايَأْلُونَكُمْ خَبالًا ؛ اى كسانى كه ايمان آورده‌ايد محرم اسرارى از غير خودتان انتخاب نكنيد ، آنها از هرگونه شرّ و فسادى دربارهء شما كوتاهى نمىكنند » .\r\nبطانه تقريباً مفهومى همانند وليجه دارد ، و هر دو به معنى محرم اسرار است . و اين كه خداوند همهء مؤمنان را مخاطب ساخته و مىگويد غير مسلمانان ( مخلص و مؤمن ) را محرم سرّ خود ندانيد ، در واقع اشاره‌اى به لزوم حفظ اسرار و نكوهش از افشاء سرّ دارد ، منتها اين آيه و آيهء قبل ناظر به اسرار شخصى نيست بلكه نظر به اسرار جامعه اسلامى دارد كه افشاى آن ضربه‌اى به مسلمين وارد مىكند .\r\nگاه تصور مىشود كه آيهء 83 سورهء نساء ( وَ اذا جائَهُمْ امُرٌ مِنَ الْامْنِ اوِ الخَوفِ اذا عَوابِهِ ) در اين آيه خداوند از منافقان ، يا بعضى از افراد ضعيف الايمان نكوهش مىكند كه آنها هنگامى كه سخنى دربارهء پيروزى يا شكست گروهى از مسلمين به آنها مىرسد زود آن را پخش مىكنند .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nولى ذيل آيه نشان مىدهد كه اين آيه ناظر به پخش شايعات بىاساس يا مشكوك است نه پخش اسرار ، چون مىفرمايد : اگر آنها به پيامبر صلى الله عليه و آله و اولى الامر ( بزرگانى كه قدرت تشخيص كافى دارند ) مراجعه كنند از ريشه‌هاى مسائل آگاه خواهند شد ( و بيهوده دست به پخش شايعات نمىزنند ) .\r\nتعبير به امن و خوف كه در آيه آمده اشاره به اين است گاهى به دشمن شايعاتى مربوط به پيروزى مسلمين منتشر مىكرد تا آنها را در امر جهاد سست كند ، و گاه شايعاتى دربارهء شكست آنها ، تا آنان را مأيوس سازد ، قرآن مسلمانان را از پخش اين‌گونه شايعات برحذر مىدارد كه مبادا نقشه دشمن اثر كند و آنها به مقصود خود كه تضعيف مسلمين است نائل شوند .\r\nالبته در قرآن مجيد در مورد خصوص رازدارى همسران در سورهء تحريم بحث مشروحى آمده است و خداوند سرزنش شديدى نسبت به بعضى از همسران پيامبر كه در رازدارى كوتاهى كرده و اسرار بيت رسالت را افشا كردند نموده است مىفرمايد : « وَ اذا اسَرَّ النَّبِىُّ الى بَعْضِ ازْواجِهِ حَدِيثاً فَلَمَّا نَبَأَتْ بِهِ وَ اظْهَرهُ اللَّهُ عَلَيه عَرَّفَ بَعضَهَ وَ اعْرَضَ عَنْ بَعْضٍ فَلَمَّا نَبَّأَها بِهِ قالَتْ مَنْ انْبَأَكَ هذا قالَ نَبَّأَنِىَ الْعَلِيمُ الْخَبِيرَ - انْ تَتُوبا الَى اللَّهِ فَقَدْ صَغَتْ قُلُوبُكُما وَ انْ تَظاهَرا عَلَيْهِ فَانَّ اللَّهَ هُوَ مَولاهُ وَ جِبْرِيلُ وَ صالِحُ الْمُؤمِنينَ وَ الْمَلائِكَةُ بَعْدَ ذلِكَ ظَهِيرٌ ؛ به خاطر بياوريد هنگامى را كه پيامبر صلى الله عليه و آله يكى از رازهاى خود را به بعضى از همسرانش گفت ، ولى هنگامى كه وى آن را افشا كرد و خداوند پيامبرش را از آن آگاه ساخت قسمتى از آن را براى او بازگو كرد ، و از قسمت ديگر خوددارى نمود ، هنگامى كه پيامبر صلى الله عليه و آله همسرش را از آن خبر داد گفت چه كسى تو را از اين راز آگاه ساخته فرمود خداى عالم و آگاه مرا آگاه ساخت - اگر از كار خود توبه كنيد ( به نفع شما است ) زيرا دلهايتان از حق منحرف گشته و اگر بر ضد او دست به دست هم دهيد ( كارى از پيش نخواهيد برد ) زيرا خداوند ياور او است ، و همچنين جبرئيل و مؤمنان صالح ، و فرشتگان بعد از آن‌ها پشتيبان او هستند » . « 1 »\r\n\r\n\r\n","description":"","footnote":"\r\n( 1 ) . تحريم ، آيهء 3 و 4 .\r\n","page_name":" 361 ","page_number":361},
  {"content":"\r\n\r\nدر اين كه اين رازى كه بعضى از همسران پيامبر صلى الله عليه و آله افشا كردند چه بود ، بحث‌هاى مفصلى در ميان مسلمانان است ، و چون شرح آن به درازا مىكشد مىتوانيد به تفسير نمونه ذيل آيهء 3 و 4 سورهء تحريم مراجعه فرماييد .\r\nمورد ديگرى كه در قرآن مجيد به صورت خاص دربارهء رازدارى ( البته با اشاره نه با تصريح ) آمده است ، در داستان ابو لبابه است كه بنى قريظه ( گروهى از يهود كه از هيچ گونه كارشكنى و خيانت درباره مسلمين فرو گذار نمىكردند ) با او مشورت كردند كه آيا تسليم حكم پيامبر صلى الله عليه و آله شوند ، او با اشاره گفت ، اگر تسليم شويد همهء شما را اعدام خواهد كرد ، سپس از اين گفتهء خود پشيمان شد و توبه كرد و روزهاى متوالى خود را به ستون مسجد بست و مشغول توبه و گريه زارى بود سرانجام خداوند توبهء او را پذيرفت و آيهء 102 سورهء توبه در پذيرش توبهء او نازل گرديد . « وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسى اللَّهُ انْ يَتُوبَ عَلَيْهِمْ انَّ اللَّهَ غَفُورٌ رَحِيمٌ ؛ و گروهى ديگر به گناهان خود اعتراف كردند و اعمال صالح و ناصالحى را به هم آميختند ، اميد مىرود كه خداوند توبهء آنها را بپذيرد ، خدا غفور رحيم است » .\r\nتعبير به « گروهى » اشاره به اين است كه محتواى آيه مخصوص به فرد خاصى نيست بلكه تمام كسانى كه گناهى مىكنند و در صدد جبران بر مىآيند و در توبهء خود خالص و صادقند را شامل مىشود .\r\nاين تقريباً مجموعهء اشاراتى بود كه در آيات قرآن نسبت به رازدارى و افشاى سرّ آمده است .\r\n\r\nرازدارى در روايات اسلامى\r\nدر احاديث اسلامى دربارهء رازدارى و ترك افشاى سرّ تعبيرات گوناگونى ديده مىشود كه نشان دهندهء اهتمام اسلام به اين موضوع است تا آنجا كه اسرار ديگران به‌منزلهء امانتهاى آنها شمرده شده و افشاى سرّ به عنوان خيانت در امانت است .\r\n1 - در حديثى از رسول خدا صلى الله عليه و آله مىخوانيم : « اذا حَدَّثَ الرَّجُلُ الْحَدِيثَ ثُمَّ الْتَفَتَ فَهِىَ امانَةٌ ؛ هنگامى كه شخصى سخنى با ديگرى مىگويد سپس به اطراف خود نگاه مىكند\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n( كه ديگرى آن را نشنود ) آن بمنزله امانت است ( و افشاء اين سرّ همچون خيانت در امانت است ) . « 1 »\r\n2 - در حديثى از امير مؤمنان على عليه السلام مىخوانيم : « مَنْ افْشى سِرّاً اسْتَودَعَهُ فَقَدْ خانَ ؛ هر كس سرّى را كه به او سپرده شده فاش كند خيانت كرده است . « 2 »\r\n3 - در حديث ديگرى از همان حضرت مىخوانيم : « مَنْ كَشَفَ حِجابَ اخِيْهِ انْكَشَفَ حِجابَ بَيْتِهِ ؛ كسى كه پرده از روى اسرار برادر مسلمانش بردارد خداوند عيوب اسرار او را بر ملا مىكند » . « 3 »\r\n4 - در حديث ديگرى از امير مؤمنان عليه السلام مىخوانيم : « جُمِعَ خَيْرُ الدُّنيا وَ الآخرةِ فِى كِتمانِ السِرِّ وَ مُصادِقَةُ الأخْيارِ وَ جَمِيعَ الشَّرِ فِى الأذاعَةِ وَ مُواخاةُ الأَشرار ؛ تمام خير دنيا و آخرت در دو چيز جمع شده ؛ در رازدارى و دوستى با نيكان و تمام بدىها در دو چيز جمع است افشاى سرّ و دوستى با بدان » . « 4 »\r\nالبته كتمان سر ممكن است اشاره به كتمان سرّ خويشتن باشد ولى اطلاق حديث شامل كتمان اسرار خويش و ديگران هر دو مىشود .\r\n5 - در حديث ديگرى مىخوانيم كه پيامبر صلى الله عليه و آله در مواعظ خويش به ابو ذر چنين فرمود : « يا اباذَرُ الَمجالِسُ بِالْامانَةِ ، وَ افْشاءُ سِرِّ اخيكَ خِيانَةٌ ، فَاجْتَنِبْ ذلِكَ ؛ جلسات خصوصى امانت است ، و افشاء سرّ برادر مؤمن خيانت مىباشد ، از آن بپرهيز » . « 5 »\r\n* * * رازدارى شاخه‌هاى متعددى دارد :\r\n1 - حفظ اسرار ديگران ؛\r\n2 - حفظ اسرار خويشتن ؛\r\n3 - حفظ اسرار اولياء دين ؛\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 237 .\r\n( 2 ) . شرح غرر ، جلد 5 ، صفحه 268 ، حديث 8295 .\r\n( 3 ) . همان مدرك ، صفحه 371 ، حديث 8802 .\r\n( 4 ) . بحار الانوار ، جلد 71 ، صفحه 178 ، حديث 17 .\r\n( 5 ) . بحار الانوار ، جلد 74 ، صفحه 89 .\r\n","page_name":" 363 ","page_number":363},
  {"content":"\r\n\r\n4 - اسرار نظام و حكومت اسلامى .\r\nآنچه در بالا از روايات آمد مربوط به حفظ اسرار ديگران بود ، و اما در مورد حفظ اسرار خويشتن نيز روايات فراوانى داريم كه به مسلمانان توصيه مىكند اسرار زندگى خصوصى خود را حفظ كنند ، چرا كه افشاى آن گاهى منشأ حسد ، كينه توزى ، رقابت‌هاى ناسالم مىگردد ، و انسان مورد تهاجم افراد تنگ نظر و كينه توز واقع مىشود و مصالح او به خطر مىافتد ، كه نمونه‌اى از آن ذيلًا از نظر مىگذرد :\r\n1 - در حديثى از امير مؤمنان على عليه السلام مىخوانيم : « سِرُّكَ سُرُورُكَ انْ كَتَمْتَهُ وَ انْ اذَعْتَهُ كانَ ثُبُورَكَ ؛ سرّ تو مايهء سرور و خوشحالى تو است به شرط آن كه آن را كتمان كنى ، و اگر آن را افشا كنى ( اى بسا ) مايهء هلاك تو مىشود » . « 1 »\r\n2 - در تعبير ديگر مىفرمايد : « سِرُّكَ اسيرُكَ فَانْ افْشَيْتَهُ سِرْتَ اسيرَهُ ؛ سرّ تو اسير تو است اگر آن را افشا كنى تو اسير او مىشوى » . « 2 »\r\n3 - باز در حديث ديگرى از همان بزرگوار آمده است : « صَدْرُ الْعاقِلِ صُنْدُوقُ سِرِّهِ ؛ سينهء عاقل صندوق سرّ او است » . « 3 »\r\n4 - در حديثى از امام صادق عليه السلام مىخوانيم : « سِرُّكَ مِنْ دَمِكَ فَلا يَجْرِيَنَّ مِنْ غَيْرِ اوْداجِكَ ؛ سرّ تو به منزلهء خون تو است كه فقط بايد در رگ‌هاى تو جارى باشد » . « 4 »\r\n5 - در حديث پرمعنايى ديگرى از امام على بن موسى الرضا عليه السلام آمده است كه مؤمن نمىتواند مؤمن باشد مگر اين كه سه خصلت در او وجود داشته باشد : سنتى از پروردگار ، و سنتى از پيامبر صلى الله عليه و آله و سنتى از ولىّ او ، سپس مىفرمايد : « فَسُنَّةٌ مِنْ رَبِّهِ كِتمانُ سِرِّهِ قالَ اللَّهُ عَزَّ وَ جَلَّ : عالِمُ الْغَيْبِ فَلا يُظْهِرُ عَلى غَيْبِهِ احَداً الَّا مَنِ ارْتَضى مِنْ رَسُولٍ ؛ خداوند عالم الغيب است و اسرار غيب را بر كسى فاش نمىكند ، مگر براى رسولانى كه آنها را ( براى حفظ اسرار غيب ) پذيرفته است » . سپس سنّت پيامبر صلى الله عليه و آله را مدارات با مردم ، و سنت ولىّ او را صبر در برابر مشكلات مىشمرد . « 5 »\r\n\r\n\r\n","description":"","footnote":"\r\n( 1 ) . غرر الحكم ، جلد 4 ، صفحه 141 ، حديث 5616 .\r\n( 2 ) . همان ، صفحه 146 .\r\n( 3 ) . نهج البلاغه ، كلمات قصار ، حديث 6 .\r\n( 4 ) . ميزان الحكمة ، جلد 4 ، صفحه 427 .\r\n( 5 ) . بحار الانوار ، جلد 72 ، صفحه 68 .\r\n","page_name":" 364 ","page_number":364},
  {"content":"\r\n\r\nحتى در بعضى از روايات توصيه شده است كه همهء اسرار زندگى خصوصى خود را حتى به نزديكترين دوستان نگوييد ، چرا كه ممكن است روزى ورق برگردد و آن دوست ، دشمن شود ، و به افشاى اسرار و ريختن آبرو بپردازد .\r\nامام صادق عليه السلام مىفرمايد : « لا تَطَّلِعْ صَدِيقَكَ مِنْ سِرِّكَ الَّا عَلى مالَوْ اطَّلَعْتَ عَلَيْهِ عَدُّوكَ لَمْ يَضُرْكَ ، فَانَّ الصَّديقَ قَدْ يَكُونُ عَدُّواً يَوْماً ما ؛ دوستت را بر آن مقدار از اسرارت آگاه ساز ، كه اگر دشمنت را از آن آگاه سازى به تو زيانى نرسد ، چرا كه دوست ممكن است روزى دشمن شود » . « 1 »\r\n* * * در مورد افشاى اسرار اولياء اللّه و ائمّهء معصومين عليهم السلام روايات بسيار مهمى وارد شده و تأكيد شديد بر كتمان اين اسرار گرديده است .\r\nاين اسرار ممكن است اشاره به مقامات مهم معصومين عليهم السلام باشد كه اگر دشمنان از آن آگاه شوند حمل به غلوّ مىكنند و آن را دستاويزى براى تكفير شيعيان و تضعيف يا از ميان بردن آنها مىكنند در حالى كه مطالبى وجود دارد كه حساب شده و هماهنگ با قرآن مجيد و سنت پيامبر صلى الله عليه و آله مىباشد .\r\nيا اشاره به اسرار آنها در مورد نشر مكتب اهل بيت عليهم السلام در مناطق مختلف كه براى دشمنان اهل بيت عليهم السلام بسيار حساسيت برانگيز بود .\r\nو يا اشاره به زمان قيام امام قائم ( عج ) از اهل بيت عليهم السلام است ، و همان گونه كه بعضى از روايات اشاره دارد ، بعضى از ائمه معصومين عليهم السلام تصميم بر قيام در برابر حكومت‌هاى سالم زمان داشتند ، ولى چون گروهى از شيعيان ناآگاه اسرار را افشا كردند ، آن قيام ، عقيم شد . و در ذيل به بخشى از رواياتى كه در زمينهء كتمان اسرار معصومين عليهم السلام وارد شده اشاره مىكنيم :\r\n1 - در حديثى از امام صادق عليه السلام مىخوانيم : « اذا تَقارَبَ هذا الْامْرُ كانَ اشَدُّ لِلتَّقِيَّهِ ؛\r\n\r\n\r\n","description":"","footnote":"\r\n( 1 ) . ميزان الحكمه ، جلد 4 ، صفحه 427 ، حديث 8419 .\r\n","page_name":" 365 ","page_number":365},
  {"content":"\r\n\r\nهنگامى كه امر قيام ما نزديك مىشود تقيه و كتمان را بيشتر كنيد » . ( و در حفظ اسرار بكوشيد ) . « 1 »\r\n2 - در حديث ديگرى از همان امام همام مىخوانيم : « مَنْ افْشى سِرَّنا اهْلَ الْبَيْتِ اذاقَهُ اللَّهُ حَرَّ الْحَدِيِد ؛ كسى كه اسرار ما اهل بيت عليهم السلام را افشا كند ، خداوند گرمى آهن را به او مىچشاند » ( اين تعبير ممكن است اشاره به گرمى سلاح دشمنان بر پيكر او باشد ) . « 2 »\r\n3 - در حديث ديگرى از امام حسن عسكرى مىخوانيم كه به يكى از ياران خود فرمود :\r\n« آمُرُكَ انْ تَصُونَ دِيْنَكَ وَ عِلْمَنا الَّذِى اوْدَعْناكَ ، وَ اسْرارَنا الَّذِى حَمَّلْناكَ فَلا تُبْدِ عُلوُمَنا لِمَنْ يُقابِلُها بِالْعِنادِ . . . و لا تُفْشِ سِرَّنا الى مَنْ يَشْنَعُ عَلَيْنا عِنْدَ الْجاهِلِينَ بِاحْوالِنا ؛ به تو دستور مىدهم كه دين خود را مصوم دارى ، و دانشى را كه نزد تو به وديعت گذارديم حفظ كنى ، و همچنين اسرار خود را كه به تو سپرديم ، بنابراين علوم ما را نزد افراد لجوج كه با آن به دشمنى بر مىخيزند آشكار مكن ، و اسرار ما را نزد بىخبران نسبت به احوال ما كه آن را عيب بر ما مىگيرند افشا ننما » . « 3 »\r\nاز اين حديث شريف در ضمن معلوم مىشود كه بيان كردن اسرار ائمه عليهم السلام نزد آگاهان و افراد حق‌جو و حق طلب ، هيچ مشكلى ندارد ، اين افراد عنود و لجوج هستند كه اگر مقامات اهل بيت عليهم السلام و فضايل آنان و علومشان را در معارف اسلامى و احكام بشنوند بر آن خرده مىگيرند و بد و بيراه مىگويند و ايجاد مزاحمت براى پيروان مكتب اهل بيت عليهم السلام مىنمايند .\r\n4 - در حديثى از امام صادق عليهم السلام مىخوانيم كه فرمود : « امْتَحِنُوا شِيْعَتَنا عِنْدَ ثَلاثٍ : عِنْدَ مَواقِيتِ الصَّلاةِ كَيْفَ مُحافِظَتُهُمْ عَلَيْها ، وَ عِنْدَ اسْرارَهُمْ كَيْفَ حِفْظُهُمْ لَها عَنْ عَدُوّنا وَ الَى امْوالِهِمْ كَيْفَ مُواساتِهِمْ لِاخْوانِهِمْ فِيها ؛ شيعيان ما را با سه چيز امتحان كنيد ، يكى با وقت نماز كه چگونه آن را حفظ مىكنند ( آيا نمازها را اول وقت مىخوانند ) و ديگر با اسرارى كه نزد آنها است چگونه آن را از دشمنان محافظت مىنمايند ، و سوم نسبت به اموالشان ، آيا\r\n\r\n\r\n","description":"","footnote":"\r\n( 1 ) . بحار ، جلد 72 ، صفحه 412 .\r\n( 2 ) . همان مدرك .\r\n( 3 ) . بحار الانوار ، جلد 72 ، صفحه 418 .\r\n","page_name":" 366 ","page_number":366},
  {"content":"\r\n\r\nمواسات با برادران دينى خود در آن دارند ؟ » . « 1 »\r\n5 - در حديث ديگرى از امام صادق عليه السلام آمده است كه فرمود : « ما قَتَلنا مَنْ اذاعَ حَدِيثَنا قَتْلَ خَطَاءٍ وَلكِنْ قَتَلَنا قَتْلَ عَمْدٍ ؛ كسى كه اسرار ما را فاش كند ما را به صورت قتل خطا نكشته ، بلكه به صورت قتل عمد كشته است » . « 2 »\r\n6 - در واقع بسيارى از مشكلات ائمه عليهم السلام و گرفتارى آنها در چنگال ظالمان بىرحم و دشمنان سرسخت و حسود اهل بيت عليهم السلام به خاطر اين بود كه بعضى از شيعيان كه زبان آنها چاك و بند درستى نداشت مطالبى دربارهء فضائل آن بزرگواران يا ضعف‌ها و رذائل دشمنان آنها مىشنيدند و آن را فاش مىكردند ، و به گوش حكام ظالم وقت مىرسيد ، و مايهء دردسر مىشد و گاه به قتل آن بزرگواران مىانجاميد ، همچنين اخبارى كه دربارهء قائم اهل بيت عليهم السلام و انتقام او از دشمنان بوده كه سخت مايهء وحشت دشمنان مىشد ، هنگامى كه افشا مىگشت ، مشكلات عظيمى براى آن بزرگواران به دست مىآمد .\r\n7 - در حديث ديگرى كه همان مضمون حديث سابق را به شكل تازه‌اى دنبال مىكند از همان بزرگوار مىخوانيم كه در تفسى آيهء شريفهء « وَ يَقْتُلُونَ الْانْبِياءَ بِغَيْرِ حَقٍّ ؛ آنها - يعنى يهود - پيامبران خدا را به ناحق مىكشند » « 3 » مىفرمايد : « اما وَاللَّه ما قَتَلُوهُمْ بِاسْيافِهِمْ وَلكِنْ اذاعُوا سِرَّهُمْ وَ افْشَوْا عَلَيْهِمْ فَقُتِلُوا ؛ به خدا سوگند آنها پيامبران را با شمشيرشان نكشتند ، بلكه اسرار آنها را فاش كردند ( و دشمنان حق ترسيدند مزاحمى براى تخت و تاج حكومتشان پيدا شود ) در نتيجه پيامبران الهى كشته شدند » . « 4 »\r\n8 - در حديث ديگرى از مفضل بن عمر نقل شده كه مىگويد : آن روز كه معلّى بن خنيس ( يكى از ياران امام صادق ) را كشتند من خدمت آن حضرت رسيدم و عرض كردم يا ابن رسول اللّه ! آيا اين حادثهء مهمى كه امروز براى شيعه اتفاق افتاده است نمىبينى ؟ فرمود : چه شده است ؟ عرض كردم معلّى بن خُنيس را كشتند فرمود :\r\n\r\n\r\n","description":"","footnote":"\r\n( 1 ) . بحار الانوار ، جلد 80 ، صفحه 22 .\r\n( 2 ) . اصول كافى ، جلد 2 ، صفحه 370 ، حديث 4 .\r\n( 3 ) . آل عمران ، آيهء 112 .\r\n( 4 ) . مرآة العقول ، جلد 11 ، صفحه 64 . ( حديث شماره 7 ) .\r\n","page_name":" 367 ","page_number":367},
  {"content":"\r\n\r\n« رَحِمَ اللَّهُ الْمُعَلِّى قَدْ كُنْتُ اتَوَقَّعُ ذلِكَ انَّهُ قَدْ اذاعَ سِرَّنا ، وَ لَيْسَ النَّاصِبُ لَنا حَرْباً بِاعْظَمِ مَؤُنَةً عَلَيْنا مِنَ الْمُرِيعُ عَلَيْنا سِرَّنا ؛ خدا معلّى را رحمت كند ، من همچنين انتظارى دربارهء او داشتم ، او اسرار ما را فاش كرد ، و كسى كه در برابر ما به جنگ برخيزد مشقت او بر ما بيش از كسى نيست كه اسرار ما را فاش كند » . « 1 »\r\nبه هر حال حفظ اسرار ائمهء اهل بيت عليهم السلام و به طور كلى حفظ اسرار مذهب از مسائل مسلّمى است كه نمىتوان در آن ترديد كرد ، چرا كه اگر اين اسرار فاش شود و دشمنان بر آن دست يابند ، در مورد فضايل آنها حسادت مىورزند ، و در مورد برنامه‌هاى اجتماعى و تربيتى آنان سعى مىكنند ، تمام آنها را خنثى نمايند ، به همين دليل دستور اكيد به حفظ اسرار داده شده است .\r\n* * * شاخهء ديگر از رازدارى ، حفظ اسرار نظامى و سياسى كشور اسلامى است ، كه لزوم آن از بديهيّات است ، به همين دليل پيامبر اكرم صلى الله عليه و آله هم خودش نسبت به اين مسأله فوق العاده اهميت مىداد ، و هم اصحاب و يارانش را به آن توصيه مىكرد ، و بسيارى از پيروزىهاى مسلمين به خاطر حفظ همين اسرار بود .\r\nمثلًا در داستان فتح مكه اگر آن زن ( ساره ) كه از سوى دشمنان مأمور بود آمادگى مسلمان‌ها را براى فتح مكه به مشركان قريش برساند ، در كار خود موفق مىشد مكه به اين آسانى فتح نمىشد ، و اى بسا خون‌هاى زيادى از طرفين بر زمين مىريخت . ولى تأكيد پيامبر صلى الله عليه و آله بر كنترل راه‌ها و توقيف كردن آن زن مرموز و خبرچين سبب شد كه لشكر عظيم اسلام ناگهان در كنار مكه پياده شد ، و مشركان كه خود در برابر عمل انجام شده يافتند ، تسليم شدند .\r\nدر روايات اسلامى به اين مسأله نيز اشاره شده و تعبيرهاى پرمعنايى در اين روايات ديده مىشود از جمله :\r\n\r\n\r\n","description":"","footnote":"\r\n( 1 ) . مرآة العقول ، جلد 11 ، صفحه 62 .\r\n","page_name":" 368 ","page_number":368},
  {"content":"\r\n\r\n1 - امير مؤمنان على عليه السلام مىفرمايد : « الظَّفَرُ بِالْحَزْمِ وَ الْحَزْمُ بِاجالَةِ الرَّأْىِ وَ الرَّأْىُ بِتَحصِينِ الْاسْرارِ ؛ پيروزى در پرتو دورانديشى است ، و دورانديشى در به كارگيرى صحيح انديشه است ، و انديشهء صحيح با نگهدارى و رازدارى ميسّر است » . « 1 »\r\n2 - در حديثى از امام صادق عليه السلام مىخوانيم كه فرمود : « انَّ اللَّهَ عَزَّ وَ جَّلَ عَيَّرَ قَوْماً بِالْاذاعَةِ ، فَقالَ اذا جائَهُمْ امْرٌ مِنَ الْامْنِ او الْخَوْفِ اذاعُوا بِهِ ، فَايَّاكُمْ وَالْاذاعَةَ ؛ خداوند متعال گروهى را به خاطر افشاى اسرار سرزنش فرموده و گفته است هنگامى كه مطلبى دربارهء امنيت يا خوف ( پيروزى يا شكست ) به آنها مىرسد ، فوراً آن را فاش مىكنند ( يا آنها را به عنوان پيروزى از خطرات دشمن غافل مىسازند و يا به عنوان شكست مأيوس مىكنند ) بنابراين از افشاء اسرار بپرهيزيد » . « 2 »\r\n3 - در حديث ديگرى از امام باقر عليه السلام مىخوانيم : « اظْهارُ الشَّىء قَبْلَ انْ يَسْتَحْكُمَ مَفْسَدَةٌ لَهُ ؛ اظهار كردن چيزى قبل از آن كه استحكام يابد ، سبب فساد آن مىشود » . ( چرا كه مخالفان آگاه مىشوند و سنگ در راه آن مىاندازند ، و چه بسا از رسيدن به نتيجه مانع مىشوند ) . « 3 »\r\n\r\nپيامدهاى رازدارى و افشاى اسرار\r\nهمهء انسان‌ها در زندگى شخصى خود رازهايى دارند كه گاه مربوط به ضعف‌ها و عيوب آنها است و گاه مربوط به پيروزىها و موفقيت‌ها مىباشد ، به يقين افشا كردن آنچه مربوط به ضعف و عيب است ، اعتبار و حيثيت اجتماعى افراد را زير سؤال مىبرد ، و اى بساى مايهء سلب اعتماد عمومى و شكست و آبروريزى شود ، به همين دليل هم خودشان بايد آن اسرار را بپوشانند و هم ديگران ، تا مجالى براى اصلاح عيوب و بر طرف كردن ضعف‌ها حاصل شود .\r\nو افشا كردن آنچه مربوط به پيروزىها است آتش حسد را در دل حسودان شعله‌ور مىسازد ، و افراد تنگ نظر و بخيل را براى از بين بردن اسباب موفقيت تحريك مىكند ، و در هر حال مايهء شرّ و فساد و بدبختى و ناكامى است به همين\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، حديث 48 .\r\n( 2 ) . مرآة العقول ، جلد 11 ، صفحه 65 .\r\n( 3 ) . بحار الانوار ، جلد 72 ، صفحه 71 .\r\n","page_name":" 369 ","page_number":369},
  {"content":"\r\n\r\nدليل بايد در حفظ اين اسرار كوشيد .\r\nدر حديثى از امام كاظم عليه السلام چنين نقل شده است كه فرمود : « احْفَظْ لِسانَكَ تُعِزَ ، وَلا تُمَكِّن النَّاسَ مِنْ قِيادِ رَقَبَتِكَ فَتُذِّلَ ؛ زبانت را حفظ كن تا آبرومند باشى ، و زمام اختيار خود را به دست مردم نده كه ذليل خواهى شد » . « 1 »\r\nجالب اينكه در آغاز اين حديث چنين آمده است : « انْ كانَ فِى يَدِكَ هذِهِ شىءٌ ، فَانْ اسْتَطَعْتَ الَّا تُعْلَمَ هذِهِ فَافْعَلْ ؛ هرگاه در يك دست تو چيزى باشد و بتوانى كارى كنى كه دست ديگر با خبر نشود بكن » . « 2 »\r\nاز اينجا روشن مىشود كه هرگاه كسى از اسرار ديگرى باخبر شود ، نزد او امانت است اگر آن را افشا كند خيانت در امانت كرده ، و سبب مىشود كه او گرفتار خسارات عظيمى شود ، يا مقام و موقعيت اجتماعى او به خطر افتد و يا تنگ نظران و حسودان بر ضد او تحريك و بسيج شوند ، و يا اراذل و اوباش در مال و عرض و ناموس او طمع ورزند .\r\nبه همين دليل در احاديث بالا خوانديم كه مىفرمود : « اسرار شما مايهء خوشحالى شما است اگر آنها را كتمان كنيد ، ولى اگر افشا كنيد مايهء هلاكت شما است » .\r\nبنابراين انسان تا ممكن است بايد اسرار خود را به كسى نگويد و به تعبير ديگر سينهء او صندوق سرّ او باشد ، و اگر ضرورتى ايجاب كرد ، يا بر اثر تصادفى ديگرى از آن آگاه شد ، او بايد در حفظ اسرار بكوشد و نسبت به برادر مؤمنش خيانت نكند .\r\nدر مورد افشاى اسرار مذهب و مكتب در برابر متعصبان لجوج و كينه توز كه هيچ مذهب و مكتبى را تحمل نمىكنند ، و هيچ فكرى غير از فكر قاصر خويش را به رسميت نمىشناسد نيز مطلب همين گونه است مخصوصاً در مورد فضائل ائمهء معصومين عليهم السلام كه شنيدن آن براى دشمنان حسود و تنگ نظر سخت و سنگين است .\r\nهمچنين در مورد حفظ اسرار سياسى و نظامى كشور اسلام و افشاى آن كه گاه سرنوشت كشور اسلام را به خطر مىاندازد يا سبب مىشود خونهاى بىگناهان\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 225 ، حديث 14 .\r\n( 2 ) . همان مدرك .\r\n","page_name":" 370 ","page_number":370},
  {"content":"\r\n\r\nزيادى ريخته شود و اموال و آبروها و جان‌هايى بر باد رود ، رازدارى از اهم وظائف ، و افشاى اسرار از زشت‌ترين رذائل اخلاقى است ، و ترك آن كيفر سنگينى دارد .\r\nبه همين دليل در احاديث گذشته خوانديم كه امام صادق عليه السلام مىفرمايد : « كسى كه چيزى از اسرار ما را فاش كند ، همچون كسى است كه ما را عمداً به قتل رسانده نه به عنوان قتل خطا » .\r\nدر حديث جالبى كه مرحوم علامه مجلسى در بحار الانوار نقل كرده است مىخوانيم كه خلاصه‌اش چنين است : دو نفر نزد على عليه السلام آمدند ، يكى از آنها را مارى گزيده بود و ديگرى عقربى به او نيش زده بود ، آنها سخت گريه مىكردند . على عليه السلام فرمود : اينها كيفر كارى را تحمل مىكنند كه انجام داده‌اند ، آنها را به منزلشان بردند و دو ماه در ناراحت‌ترين حالات به سر مىبردند ، سپس امير مؤمنان على عليه السلام دستور داد آنها را نزد او حاضر كردند ، فرمود : حالتان چگونه است ؟ عرض كردند در سخت‌ترين درد و رنجها به سر مىبريم فرمود : از گناهى كه شما را به اينجا كشيده است توبه كنيد ؟ و به او پناه بريد . عرض كردند اى امير مؤمنان چه گناهى از ما سر زده است ؟ امام رو به يكى از آنها كرد و فرمود : « اما تو آيا به خاطر دارى روزى فلان كس نسبت به سلمان فارسى به خاطر علاقه‌اش به ما بدگويى مىكرد ولى تو دفاع از او نكردى بىآنكه ترسى به جان و مال و فرزندان خويش داشته باشى ، تنها نوعى شرمسارى مانع تو شد ( كه نمىبايد بشود ) اگر مىخواهى خداوند درد تو را درمان كند تصميم بگير كه بعد از اين هر كسى از دوستان ما بدگويى كرد و تو مىتوانى ياريش كنى كوتاهى نكن مگر اين كه بر جان و مال و خانواده‌ات بترسى » .\r\nو به دومى فرمود : « آيا مىدانى چرا به اين وضع گرفتار شدى ؟ آيا به خاطر دارى روزى قنبر من وارد مجلس يكى از حكام جور شد و تو در آنجا بودى و به احترام او برخاستى ، حاكم جور به تو اعتراض كرد كه چرا در حضور من به قنبر احترام كردى ؟\r\nتو در پاسخ گفتى من چگونه به احترام او برنخيزم در حالى كه فرشتگان خدا بالهاى خود را در راه او مىگسترانند ، و روى بال‌هاى فرشتگان راه مىرود . هنگامى كه اين\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nسخن را گفتى او عصبانى شد و برخاست و به ظرب و شتم و آزار قنبر پرداخت ، اگر مىخواهى خداوند عافيت به تو دهد ، هرگز در برابر دشمنان ما كارى نكن كه به زيان دوستان ما تمام شود » . « 1 »\r\nهمچنين اگر در تواريخ مىخوانديم كه بعضى از پيشوايان اسلام جاسوس‌هايى را اعدام كردند به خاطر اين است كه كار آنها خون‌هاى پاكى را بر زمين مىريزد ، از اين رو بايد خون ناپاك آنها بر زمين ريخته شود .\r\n* * * \r\nضرورت‌ها\r\nگاه نياز يا ضرورتى ايجاب مىكند كه انسان سرّ خود را به ديگرى بگويد ، در اين‌گونه موارد نيز به ما دستور داده شده است كه افراد عاقل و امينى را براى اين كار پيدا كنيم . على عليه السلام مىفرمايد : « مَنْ اسَرَّ الى غَيْرِ ثِقَةٍ فَقَدْ ضَيَّعَ امْرَهُ ؛ كسى كه سرّ خويش را نزد افراد غير مطمئن بازگو كند سرّ خود را ضايع كرده است » . « 2 »\r\nحتى دستور داده‌اند كه در صورت ضرورت سرّ خود را به كسى بسپاريد كه او هم سرى در نزد شما داشته باشد ، تا به خاطر حفظ سرّ خويش ، سرّ شما را افشا نكند .\r\nامير مؤمنان على عليه السلام در حديثى مىفرمايد : « لاتَضَعْ سِرَّكَ عِنْدَ مَنْ لا سِرَّ لَهُ عِنْدَكَ ؛ سرّ خود را نزد كسى كه سرى نزد تو ندارد نگذار » . « 3 »\r\nمخصوصاً بايد توجه داشت كسانى كه اسرار خويش را فاش مىكنند ، افراد قابل اعتمادى براى حفظ اسرار ديگران نيستند بايد از آنها پرهيز كرد .\r\nامير مؤمنان على عليه السلام مىفرمايد : مَنْ ضَعُفَ عَنْ حِفْظِ سِرِّهِ ، لَمْ يُطِقْ سِرَّ غَيْرِهِ ؛ كسى كه از حفظ سرّ خود ناتوان است ، توانايى بر حفظ اسرار ديگران ندارد » . « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 26 ، صفحه 237 . ( با تلخيص ) .\r\n( 2 ) . شرح غرر الحكم ، جلد 5 ، صفحه 257 .\r\n( 3 ) . شرح غرر الحكم ، جلد 5 ، صفحه 255 .\r\n( 4 ) . همان مدرك ، جلد 5 ، صفحه 403 .\r\n","page_name":" 372 ","page_number":372},
  {"content":"\r\n\r\n\r\nانگيزه‌هاى افشاى سرّ و راه درمان آن\r\nاين صفت رذيله از ضعف‌هاى مختلفى است كه در بعضى انسان‌ها سرچشمه مىگيرد از جمله :\r\n1 - افراد حسود براى ضربه زدن به كسى كه مورد حسدشان است سعى در افشاى اسرار آنها دارند تا از اين طريق در افكار عمومى بىاعتبار شوند يا منافعشان به خطر بيفتد .\r\n2 - افراد كينه توز براى اعمال كينه‌هاى خود از افشاى اسرار ديگران خوددارى نمىكنند تا از آنها انتقام بگيرند .\r\n3 - ديگر از انگيزه‌هاى كمى ظرفيت و جهل و نادانى و بىخبرى است . كسانى كه گرفتار اين حالاتند هرگز راز نگهدار نخواهند بود .\r\nدر حديثى از امير مؤمنان على عليه السلام مىخوانيم كه اسرار خود را نزد سه كس نگذاريد ، و يكى از سه كس را شخص احمق شمرد . « 1 »\r\nدر حديث ديگرى از همان بزرگوار آمده است : « لاتُسِرَّ الَى الْجاهِلِ شَيْئاً لايُطيقُ كِتمانَهُ ؛ سرّ خود را نزد جاهل نگذار كه توان كتمان آن را ندارد » . « 2 »\r\n4 - اصولًا افشاء سرّ و به طور كلى نشر خبرهاى پنهانى و تازه و احياناً شگفت‌انگيز براى گروهى از مردم جاذبه دارد ، و آمادگى زيادى براى شنيدن آن دارند ، همين معنى بعضى از مردم را وسوسه مىكند كه به افشاء سرّ ديگران بپردازند و نظر شنوندگان منحرف را به خود جلب كنند .\r\n5 - لغزش‌ها و اشتباهات و عدم توجه به سرّى بودن بعضى از مسائل نيز عامل مهم ديگرى در افشاى اسراى است ، و به همين دليل هر چه افراد رازدار بيشتر باشد ، احتمال افشاى سر فزونى مىيابد ، تا آنجا كه گفته‌اند : « كُلُّ سِرٍّ جاوَزَ الْاثْنانِ شاعَ ؛ هر رازى از دو نفر بگذرد فاش مىشود » .\r\nدر حديثى مىخوانيم كه امام صادق عليه السلام از يكى از يارانش به نام عمار پرسيد آيا\r\n\r\n\r\n","description":"","footnote":"\r\n( 1 ) . غرر الحكم ، حديث 4662 .\r\n( 2 ) . غرر الحكم ، حديث 10265 .\r\n","page_name":" 373 ","page_number":373},
  {"content":"\r\n\r\nآن سرى را كه به تو گفتم به كسى گفتى ؟ عرض كرد نه به هيچكس نگفتم جز به سليمان بن خالد . فرمود : آفرين ( و به همين دليل فاش شده است ) آيا قول شاعر را شنيده‌اى كه مىگويد :\r\n فَلا يَعْدُوَنْ سِرِّى وَ سِرِّكَ ثالِثاً * الا كُلُّ سِرٍّ جاوَزَ الْاثْنَيْنِ شايعُ \r\nسرّى كه ميان من و تو است نبايد به شخص سومى برسد ، چرا كه هر سرّى از دو نفر تجاوز كند ، پخش مىشود . « 1 »\r\nدليل آن هم روشن است چرا كه اگر بنا شود هر كسى سرّ ديگرى را به يكى از محرم اسرارش بگويد نفر دوم نيز همين كار را انجام مىدهد ، سومى و چهارمى نيز به محرم اسرار بگويند در مدت كوتاهى در سراسر جامعه پخش مىشود .\r\n* * * \r\nو اما راه درمان\r\nاز بحث‌هاى پيشين دانستيم كه اگر موضوع افشاء اسرار در مورد اشخاص انجام شود ، آبرو ، و حيثيت آنها مىرود ، و اعتماد عمومى را كه سرمايه اصلى است از دست مىدهد تا آنجا كه گاهى به كلى سقوط مىكند ، و آثار وجودى آنان از جامعه محو مىشود .\r\nو اگر افشاى اسرار مربوط به جامعه و مكتب و مذهب باشد گاه كشورى را به خطر مىاندازد و پيروان مذهبى را گرفتار مىسازد ، خون‌هاى بىگناهان ريخته مىشود ، و اموال آنها به دست متعصبان غارتگر بر باد مىرود .\r\nتوجه به عواقب دردناك افشاى اسرار ، يكى از عوامل بازدارنده دربارهء اين رذيلهء اخلاقى است ، همان گونه كه دقت در پيامدهاى هر يك از صفات رذيله ، عامل بازدارنده‌اى در برابر آن است .\r\nخشكانيدن ريشه‌هاى اين رذيلهء اخلاقى يعنى جهل و حسد و كينه توزى و مانند\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 224 ، حديث 9 .\r\n","page_name":" 374 ","page_number":374},
  {"content":"\r\n\r\nآن راه مهم ديگرى براى درمان است .\r\nافزايش ظرفيت انسان و گنجايش روح او مىتواند كمك به رازدارى و حفظ اسرار ديگران كند .\r\nانديشه در كيفرهاى سنگين الهى كه افشاى اسرار فرد و جامعه دارد كه در گذشته به گوشه‌اى از آن اشاره شد عامل بازدارندهء امور ديگرى است .\r\nتوجه به اين نكته كه اگر افشاى اسرار ديگران سبب ضرر و زيان‌هايى به آنها بشود ، فاش كنندهء سرّ به عنوان تسبيب ، در بسيارى از موارد ضامن آن ضرر و زيان‌ها است ، نيز عامل بازدارندهء ديگرى است .\r\n\r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n14\r\n\r\nحلم و غضب\r\n\r\nاشاره\r\nخشم و غضب از خطرناك‌ترين حالات انسان است كه اگر جلو آن رها شود ، گاه به شكل يك نوع جنون و ديوانگى و از دست دادن هر نوع كنترل بر اعصاب خودنمايى مىكند و بسيارى از تصميم‌هاى خطرناك و جناياتى كه انسان يك عمر بايد كفاره و جريمهء آن را بپردازد ، در چنين حالتى انجام مىشود و اگر مىبينيم قرآن مجيد آن را دومين صفت پرهيزكاران بعد از صفت انفاق ( در آيهء 134 آل عمران ) شمرده به خاطر همين است .\r\nخشم و غضب همچون آتشى سوزان است كه گاه يك جرقّهء آن تدريجاً مبدل به دريايى از آتش مىشود ، و خانه‌ها و شهرهايى را در كام خود فرو مىبرد .\r\nاگر تاريخ را ورق بزنيم مشكلات عظيمى را كه در جوامع انسانى بر اثر شعلهء سوزان غضب و خشم به وجود آمده بررسى كنيم خواهيم ديد كه سرچشمهء بسيارى از ضايعات و ناملائمات و حوادث دردناك همين خشم و غضب بوده است و خساراتى كه دامن افراد و خانواده‌ها و اجتماعات را گرفته از بيشترين خسارات است .\r\nبا اين اشاره به آيات قرآن باز مىگرديم و خطرات اين رذيله و بركات حلم و بردبارى كه نقطهء مقابل آن است را مورد بررسى قرار مىدهيم .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n1 - وَالَّذِينَ يَجْتَنِبُونَ كَبائِرَ الْاثْمِ وَ الْفَواحِشَ وَ اذا ما غَضِبُوهُمْ يَغْفِروُنَ . ( شورى - 37 )\r\n2 - الَّذينَ يُنْفِقُونَ فِى السَّرّاءِ وَ الضَّرّاءِ وَ الْكاظِمينَ الْغَيْظِ وَ الْعافِينَ عَنِ النَّاسِ و اللَّه يُحِبُّ الُمحْسِنينَ . ( آل عمران - 134 )\r\n3 - وَذَاالنُّونِ اذْ ذَهَبَ مُغاضِباً فَظَنَّ انْ لَنْ نَقْدِرَ عَلَيَهِ فَنادى فِى الظُّلُماتِ انْ لا الهَ الَّا انْتَ سُبْحانَكَ انّىِ كُنْتُ مِنَ الظَّالِمينَ . ( انبياء - 87 )\r\n4 - انَّ ابْراهيمَ لَاوَّاهٌ حَلِيمٌ . ( توبه - 114 )\r\n5 - انَّ ابْراهيمَ لَحَليمٌ اوَّاهٌ مُنِيبٌ . ( هود - 75 )\r\n6 - فَبَشَّرْناهُ بِغُلامٍ حَليمٍ . ( صافات - 101 )\r\n7 - وَ اذا خاطَبَهُمُ الْجاهِلُونَ قالُوا سَلاماً . ( فرقان - 63 )\r\n8 - خُذِ الْعَفْوَ وَ أْمُرْ بِالْعُرْفِ وَ اعْرِضْ عَنِ الْجاهِلِينَ . ( اعراف - 199 )\r\n\r\nترجمه\r\n1 - همان كسانى كه از گناهان بزرگ و اعمال زشت اجتناب مىورزند ، و هنگامى كه خشمگين شوند عفو مىكنند .\r\n2 - همانها كه در توانگرى و تنگ دستى انفاق مىكنند و خشم خود را فرو مىبرند و از خطاى مردم در مىگذرند و خدا نيكوكاران را دوست دارد .\r\n3 - ذا النون ( يونس ) را ( به يادآور ) در آن هنگام كه خشمگين ( از ميان قوم خود ) رفت ، و چنين مىپنداشت كه ما بر او تنگ نخواهيم گرفت ( اما موقعى كه در كام نهنگ فرو رفت ) در آن ظلمت‌ها ( ى متراكم ) صدا زد ( خداوندا ) جز تو معبودى نيست منزهى تو ، من از ستمكاران بودم .\r\n4 - به يقين ابراهيم مهربان و بردبار بود .\r\n5 - چرا كه ابراهيم بردبار و دلسوز و بازگشت كننده ( به سوى خدا ) بود .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n6 - ما او ( ابراهيم ) را به نوجوانى بردبار و صبور بشارت داديم .\r\n7 - و هنگامى كه جاهلان آن‌ها را مخاطب سازند ( و سخنان نابخردانه گويند ) به آنها سلام مىگويند ( و با بىاعتنائى و بزرگوارى مىگذرند ) .\r\n8 - ( به هر حال ) با آنها مدارا كن و عذرشان را بپذير و به نيكىها دعوت نما و از جاهلان روى بگردان ( و با آنان ستيزه مكن ) .\r\n\r\nتفسير و جمع‌بندى\r\nدر نخستين آيهء مورد بحث كه دربارهء اوصاف گروهى از مؤمنان پاكدل و مشمول عنايات حق سخن مىگويد ، بعد از ذكر ايمان و توكل بر خدا مىفرمايد : « آنها كسانى هستند كه از گناهان بزرگ و اعمال زشت اجتناب مىورزند ، و هنگامى كه خشمگين شوند ( خشم خود را فرو مىبرند و ) عفو مىكنند ( وَالَّذينَ يَجْتَنِبُونَ كَبائِرَ الْاثْمِ وَالْفَواحِشَ وَ اذا ما غَضِبُوهُم يَغْفِرُونَ ) .\r\nبه تعبير ديگر آنها هنگامى كه آتش غضب در درونشان شعله ور مىشود خود را كنترل مىكنند و دست به انواع گناهان و جنايات آلوده نمىسازند .\r\nذكر اين صفت بعد از مسألهء اجتناب از گناهان بزرگ و اعمال زشت شايد به اين جهت است كه سرچشمهء بسيارى از گناهان ، حالت غضب است كه زمام نفس را از دست عقل بيرون مىبرد و آزادانه به هر سو مىتازد .\r\nجالب اينكه نمىفرمايد : آنها غضب نمىكنند ، چرا كه خشم و غضب به هنگام بروز ناملايمات سخت ، طبيعى هر انسانى است ، مهم آن است كه آنها بر غضب خويش مسلّطند و هرگز زير سلطهء غضب قرار نمىگيرند ، به خصوص اينكه وجود غضب در انسان هميشه جنبهء منفى و ويرانگرى ندارد ، گاه مىشود كه بسيار سازنده است كه بعداً به طور مشروح به خواست خدا به آن مىپردازيم .\r\n* * * در دوّمين آيه بعد از آن كه به پرهيزكاران ، وعدهء بهشت جاويدان مىدهد كه\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nوسعت آن به وسعت آسمانها و زمين است در بيان اوصاف آنها نخست مسألهء انفاق را مطرح مىكند و مىگويد : « اين پرهيزكاران كسانى هستند كه در وسعت و پريشانى انفاق مىكنند » ( الَّذينَ يُنْفِقُونَ فى السَّرّاءِ وَالضَّرّاءِ ) سپس مىافزايد : « و خشم خود را فرو مىبرند » ( وَ الْكاظِمينَ الْغَيظِ ) و در نتيجه از « خطاهاى مردم مىگذرند » ( وَالْعافِيْنَ عَنِ النّاسِ ) و در مجموع آنها افرادى نيكوكارند ، « چرا كه خداوند نيكوكاران را دوست دارد » ( وَ اللَّهُ يُحِبُّ الُمحسِنينَ ) .\r\nجالب اين كه در آيهء بعد از آن وعدهء آمرزش و مغفرت به آنها داده شده كه اگر لغزشى براى آنها پيدا شود ، و گناهى از آن‌ها سرزند به ياد خدا بيفتند و استغفار كنند ، خداوند آنها را مشمول عفو خود قرار مىدهد .\r\nاشاره به اين كه همان گونه كه آنها ديگران را عفو مىكنند و از خطاهايشان مىگذرند ، خداوند هم آنها را عفو مىكند و از خطاهايشان مىگذرد .\r\nبه هر حال « كظم غيظ ؛ فرو بردن خشم » در اين آيه به عنوان يكى از صفات برجستهء پرهيزكاران ، و در رده‌هاى اول بيان شده است . « 1 »\r\n* * * در سوّمين آيه سخن از خشم و غضب يكى از پيامبران الهى يعنى « يونس » عليه السلام نسبت به امت خويش است . خشمى كه در ظاهر مقدس بود ولى در واقع از عجله و دستپاچگى نشأت مىگرفت و به همين دليل خداوند به خاطر اين « ترك اولى » او را در تنگناى شديدى قرار داد و سرانجام از اين « ترك اولى » توبه كرد ، مىفرمايد :\r\n« و ذا النُّونِ » ( يونس ) را ( به يادآور ) در آن هنگام خشمگين ( از ميان قوم خود ) رفت ، و چنين مىپنداشت كه ما بر او تنگ نخواهيم گرفت ( اما هنگامى كه در كام نهنگ فرو\r\n\r\n\r\n","description":"","footnote":"\r\n( 1 ) . « كَظيم » صيغه مبالغه از مادهء كظم ( بر وزن نظم ) در اصل به معنى بستن گلوى مشك بعد از پر شدن است ، به همين دليل كظيم به كسى گفته مىشود كه مملو از غضب شده و خويشتن دارى مىكند و به اصطلاح دندان بر جگر مىگذارد و صرف نظر مىكند ، و غيظ به معنى شدت خشم است كه بر اثر بروز ناملايمات به انسان دست مىدهد و به نظر مىرسد كه غيظ مرحلهء شديد و بالاى خشم مىباشد بنابراين كظم غيظ به معنى خويشتن‌دارى و سلطهء بر نفس به هنگام بروز شدّت غضب است و اين صفت بسيار بالايى است .\r\n","page_name":" 380 ","page_number":380},
  {"content":"\r\n\r\nرفت ) در آن ظلمت‌هاى متراكم صدا زد خداوندا جز تو معبودى نيست ، منزّهى تو ، من از ستمكاران بودم ( وَذَاالنُّونَ اذْ ذَهَبَ مُغاضِباً فَظَنَّ انْ لَنْ نَقْدِرَ عَلَيْهِ فَنادى فِى الظُّلُماتِ انْ لا الهَ الّا انْتَ سُبْحانَكَ انّىِ كُنْتُ مِنَ الظّالِميْنَ ) .\r\nسرانجام و بعد از تحمل سختىهاى فراوان خداوند توبهء او را پذيرفت و بىآنكه در شكم نهنگ هضم شود ، او را بيرون فرستاد ، با تنى بسيار رنجور و ضعيف و ناتوان .\r\nدر اين كه مدت توقف يونس عليه السلام در شكم ماهى چقدر بوده چهل روز يا يك هفته يا سه روز ، يا طبق روايتى كه از على عليه السلام نقل شده نه ساعت ، اختلاف است ، هر چه بود بسيار جانكاه و ناراحت كننده بود حتى يك لحظهء آن .\r\nراستى « يونس » چه « ترك اولى » كرده بود كه مستحق چنين كيفرى شد ؟ با اين كه مىدانيم از انبياء گناه و معصيتى سر نمىزند ، تصور ابتدايى بر اين است كه خشم و غضب در برابر قوم گمراهى كه دعوت خيرخواهانهء پيامبر دلسوزى مانند يونس عليه السلام را نمىپذيرند ، كاملًا طبيعى است ، ولى براى پيامبر بزرگى مانند او ، اولى اين بود كه پس از آگاهى از اين كه به زودى عذاب الهى براى آن قوم فرا خواهد رسيد ، باز هم تا آخرين لحظه آنها را ترك نگويد ، و از تأثير سخن مأيوس نشود ، و اگر يونس عليه السلام خشمگين نمىشد ، شايد در كار خود تجديد نظر مىكرد ، تجربه نيز نشان داد كه آن قوم در آخرين لحظات بيدار شدند و دست توبه و انابه به درگاه حق برداشتند و خداوند عذاب را از آنان برگرفت .\r\nجايى كه چنين خشمى را - كه زياد هم بىدليل نبود - خداوند بر پيامبرانش نمىبخشد چگونه شعله‌هاى خشمى را كه از كينه توزى و انتقام و حسد و خوىهاى رذيلهء ديگر زبانه مىكشد خواهد بخشيد ؟\r\nبديهى است منظور از خشم در اينجا خشم بر قوم گنهكار است ، و منظور از جملهء ( فَظَنَّ انْ لَنْ نَقْدِرَ عَلَيْهِ ) ؛ اين است كه او گمان مىكرد ، هجرتش از ميان آن قوم گنهكار كار بدى نيست كه در خور سرزنش و كيفر باشد ، و منظور از اعتراف يونس عليه السلام به ظلم و ستم همان ظلم و ستم بر خويشتن است كه گرفتار مجازات « ترك اولى » شد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو اما آياتى كه از حلم و بردبارى و ترك غضب ستايش مىكند به شرح زير است :\r\nدر اوّلين و دوّمين آيه از آيات مورد بحث خداوند ، حضرت ابراهيم عليه السلام را به عنوان « اوّاه حليم » يا « حليم اوّاه » معرفى مىكند ، اوّلى به دنبال داستان سرپيچى آزر ( عموى ابراهيم ) از دعوت او به سوى توحيد و بت‌شكنى و استغفار ابراهيم عليه السلام براى او ، و دومى به دنبال خبر دادن فرشتگان از مجازات « قوم لوط » و تقاضاى ابراهيم عليه السلام از خداوند در مورد تخفيف مجازات آنان آمده است .\r\n« اوّاهُ » به معنى كسى است كه مهربان و رحيم است ، و براى هدايت افراد دل‌سوزى فراوان مىكند . « 1 »\r\nبه هر حال توصيف حضرت ابراهيم عليه السلام به « اوّاه حليم » يا « حليم اوّاه » كه بيانگر رابطه و نزديكى اين دو وصف با يكديگر است . نشان مىدهد كه فرو بردن غضب و حلم و بردبارى و دلسوزى حتى دربارهء مجرمان و تلاش براى نجات آنها از چنگال جرم و گناه و كيفر از صفات برجسته‌اى است كه انبياء بزرگ به آن متّصف بودند .\r\nحضرت ابراهيم عليه السلام نه تنها در برابر عمويش « آزر » كه مردى متعصب و لجوج بود حلم و بردبارى نشان مىداد بلكه حتى در برابر « قوم لوط » با آن آلودگىهاى عجيب ، دلسوزى داشت كه اگر ممكن باشد آنها را از اين آلودگىها و گناهان بزرگ رهايى بخشد تا گرفتار عذاب الهى نشوند .\r\nولى فرمان الهى فرا رسيد كه همين اندازه حلم و بردبارى در برابر عمو و قوم لوط كافى است ، آنها قابل هدايت نيستند . و مخصوصاً قوم لوط گرفتار آن عذاب شديد و كوبنده شدند .\r\n* * * در ششمين آيه خداوند ، يكى از مواهب بزرگ خويش را بر ابراهيم مىشمرد ،\r\n\r\n\r\n","description":"","footnote":"\r\n( 1 ) . البته براى « اوّاه » معناى ديگرى ذكر شده ، ولى مناسب همان معنى است كه در بالا گفته شده و در اصل « اوّاه » به معنى كسى است كه فراوان آه مىكشد خواه به خاطر توبه باشد يا مسؤوليت ، يا دلسوزى نسبت به مردم .\r\n","page_name":" 382 ","page_number":382},
  {"content":"\r\n\r\nمىفرمايد : ( دعاى او را دربارهء فرزند اجابت كرديم و ) او را به نوجوانى حليم و بردبار و پر استقامت بشارت داديم ( فَبَشَّرْناهُ بِغُلامٍ حَليمٍ ) .\r\nجالب اين كه از ميان تمام صفات برجستهء انسان ، در اين آيه تنها روى صفت حلم و بردبارى تكيه شده است .\r\nراغب در كتاب مفردات مىگويد : حلم به معنى خويشتن دارى به هنگام هيجان غضب است و از آنجا اين حالت از عقل و خرد ناشى مىشود كه گاه حلم به معنى عقل و خرد نيز به كار رفته است .\r\nاين پيشگويى دربارهء « اسماعيل » تحقق يافت ، هنگامى كه به صورت جوان نورسى درآمد هوشيارى و عقل و حلم و بردبارى خود را به هنگام فرمان الهى دربارهء ذبح او نشان داد و همان گونه كه در آيه بعد از آن آمده است ، « به پدرش عرض كرد : « يا ابَتِ افْعَلْ ما تُؤْمَرْ ؛ پدر جان آنچه را دستور دارى انجام ده » و در برابر مسألهء ذبح تا آخرين مرحله كه فرمان خوددارى به ابراهيم عليه السلام داده شد خونسرد و تسليم بود .\r\n* * * در هفتمين آيه كه بيان صفات « عباد الرّحمن » ( بندگان خاص خدا ) مىكند در ضمن صفات برجسته دوازده گانه آن‌ها اين صفت را بر مىشمرد ، « هنگامى كه جاهلان آن‌ها را خطاب مىكنند ( و سخنان ناموزون به آنها نثار مىكنند ) آنها در پاسخ سلام مىگويند ( و از كنار آنها با حلم و بزرگوارى مىگذرند ) « وَاذا خاطَبَهُمُ الْجاهِلُونَ قالُوا سَلاماً » .\r\nگرچه در اين آيه واژهء حلم به كار نرفته ، ولى مفهوم مجموع آيه آن است كه بندگان خاص خدا در برابر ناملايمات مخصوصاً سخنان زشت جاهلان خشمگين نمىشوند و بردبارى نشان مىدهند ، و خود را از شر درگيرى با اين گونه افراد به وسيلهء حلم و بردبارى رهايى مىبخشند .\r\nدر حديثى كه در تفسير آيه آمده است چنين مىخوانيم كه : پيامبر اكرم صلى الله عليه و آله روزى فرمود : جمعى از امت من باشند كه من آنها را دوست دارم و آنها نيز مرا\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nدوست دارند ، و آنها هنوز به وجود نيامده‌اند ، گويا ايشان را مىبينم ( سپس پيامبر صلى الله عليه و آله بخشى از اوصاف برجستهء آنها را شمرد تا به اينجا رسيد ) و به صفت صبر و حلم آراسته باشند . . . و در طريق رفق و مدارا سلوك كنند ، كسى عرض كرد يا رسول‌اللّه با غلامان خود رفق و مدارا كنند ، فرمود : نه ، آنها غلام ندارند و خودشان خدمت خويش را انجام مىدهند ، بلكه با جاهلان و سفيهان مدارا نمايند سپس اين آيه را تلاوت فرمود : ( وَ عِبادُ الرَّحْمنِ الَّذينَ يَمُشُونَ عَلَى الْارْضِ هَوْناً وَ اذا خاطَبَهُمُ الْجاهِلُوُنَ قالُوا سَلاماً ) . « 1 »\r\nمنظور از سلام در اينجا اين است با آنها با مسالمت رفتار مىكنند و پاسخى كه توأم با مقابله به مثل و لغو و دشنام باشد نمىگويند و به سخنان زشت آنها بىاعتنا هستند گويى اصلًا نشنيده‌اند .\r\n* * * در هشتمين و آخرين آيهء مورد بحث كه در سورهء اعراف آمده است سه دستور مهم در عبارت كوتاهى به پيامبر اسلام صلى الله عليه و آله - به عنوان نمايندهء همهء مؤمنان - داده شده است مىفرمايد : عذرشان را بپذير و به نيكىها دعوت نما و از جاهلان روى بگردان ( و با آنها ستيزه مكن ) ( خُذِالْعَفْوَ وَ اْمُرْ بِالْعُرْفِ وَ اعْرِضْ عَنِ الْجاهِلِيْنَ ) .\r\nطبيعى است روى گردانى از جاهلان به معنى حلم و بردبارى و ترك هر گونه پرخاشگرى در برابر آنان است . بلكه مىتوان گفت : دو جملهء قبل هم كه دستور به مدارا و پذيرش عذر به دعوت نيكىها مىدهد به نوعى دلالت بر همين معنى دارد .\r\nراه و رسم پيامبر اكرم صلى الله عليه و آله نيز هميشه همين بود كه در برابر جاهلان و نابخردان نهايت صبر و حوصله و تحمل و بردبارى را نشان مىداد و هرگز به خاطر سخنان ناموزون و كارهاى بىادبانهء آنها خشم و غضب بر او چيره نمىشد .\r\nآيهء بعد از اين آيه كه مىگويد : اگر وسوسه‌هاى شيطان به تو برسد ، به خدا پناه بر\r\n\r\n\r\n","description":"","footnote":"\r\n( 1 ) . تفسير منهج الصادقين ، جلد 6 ، صفحه 417 ، ( مطابق نقل تفسير اثنى عشرى ذيل آيهء مورد بحث ) و تفسير روح البيان ، جلد 6 ، صفحه 241 ( ذيل آيه مورد بحث ) .\r\n","page_name":" 384 ","page_number":384},
  {"content":"\r\n\r\nكه او شنونده و دانا است ( وَ امَّا يَنْزَغَنَّكَ مِنَ الشَّيطانِ نَزْغٌ فَاسْتَعِذْ بِاللَّهِ انَّهُ سَميعٌ عَليمٌ ) مىتواند اشاره ديگرى به اين معنى باشد كه آتش خشم و غضب يك انگيزهء شيطانى است كه هر كس در برابر آن بايد به خدا پناه برد .\r\nشاهد اين سخن روايتى است كه در تفسير روح البيان در ذيل اين آيه آمده است هنگامى كه آيهء اول نازل شد و دستور بردبارى در برابر جاهلان داد پيغمبر اكرم صلى الله عليه و آله عرضه داشت « كَيْفَ يا رَبِّ وَ الْغَضبُ ؛ چگونه مىتوانم تحمل كنم » در حالى كه خشم و غضب حاصل مىشود ؟ » آيهء بعد نازل شد و حضرت دستور داد كه در برابر تحريكات شيطانى به خدا پناه ببر . « 1 »\r\nدر حديث ديگرى از امام صادق عليه السلام مىخوانيم كه جامع‌ترين آيات قرآن دربارهء مكارم اخلاق ، همين آيه است . « 2 »\r\nراستى همچنين است زيرا در برابر خطاها ، عفو و پذيرش عذر را در پيش گرفتن ، و همهء مردم را دعوت به نيكى نمودن ، و با جاهلان و نابخردان درگير نشدن ، سه برنامهء مهم در رابطه با زندگى اجتماعى و فعاليت‌هاى جمعى است كه اگر هر سه با شرايط خاصش پياده شود ، اكثر مشكلات اجتماعى حل خواهد شد .\r\n* * * از مجموع آيات فوق اهميت فضيلت اخلاقى حلم و بردبارى و خطرات رذيلهء خشم و غضب به خوبى آشكار مىشود .\r\n\r\nخشم و غضب در روايات اسلامى\r\nدر روايات اسلامى تعبيرات عجيب و تكان دهنده‌اى دربارهء خشم و غضب وارد شده است ، كه از خطرات اين رذيلهء اخلاقى به خوبى پرده بر مىدارد ، دوازده حديث كه ذيلًا از نظر شما عزيزان مىگذرد ، گلچينى از آنها است .\r\n\r\n\r\n","description":"","footnote":"\r\n( 1 ) . تفسير روح البيان ، جلد 3 ، صفحه 298 ، ذيل آيه .\r\n( 2 ) . مجمع البيان ، ذيل آيه .\r\n","page_name":" 385 ","page_number":385},
  {"content":"\r\n\r\n1 - در حديثى از رسول خدا صلى الله عليه و آله مىخوانيم كه فرمود : « الْغَضَبُ جَمْرَةٌ مِنَ الشَّيْطانِ ؛ غضب ، آتش پارهء سوزان و برافروخته‌اى است از سوى شيطان » . « 1 »\r\n2 - در حديث ديگرى از همان حضرت صلى الله عليه و آله مىخوانيم : « الْغَضَبُ يُفْسِدُ الْايْمانَ كَما يُفْسِدُ الصَّبْرُ الْعَسَلَ ؛ غضب ايمان را فاسد مىكند همان گونه كه صبر ( داروى بسيار تلخى است كه در تلخى ضرب المثل است ) عسل را خراب مىكند » . « 2 »\r\n3 - در حديثى از امير مؤمنان على عليه السلام مىخوانيم كه فرمود : « اعْدَى عَدُوٍّ لِلْمَرْءِ غَضَبُهُ وَ شَهْوَتُهُ ، فَمَنْ مَلَكَهُما عَلَتْ دَرَجَتَهُ وَ بَلَغَ غايَتَهُ ؛ سخت‌ترين دشمن انسان غضب و هواى نفس او است ، هر كس بتواند اين دو را مهار كند ، درجهء او بلند مىشود ، و به آخرين مرحلهء كمال مىرسد » . « 3 »\r\n4 - در حديث ديگرى از همان امام همام مىخوانيم : « الْغَضَبُ نارٌ مُوْقَدَةٌ ، مَنْ كَظَمَه‌ُاطْفَأَها ، وَ مَنْ اطْلَقَهُ كانَ اوَّلُ مُحْتَرِقٍ بِها ؛ غضب آتش برافروخته‌اى است كه هر كس آن را فرو برد ، آن آتش را خاموش كرده ، و هر كس جلو آن را رها كند ، نخستين كسى است كه به آن آتش مىسوزد » . « 4 »\r\n5 - در عبارت گوياى ديگرى از آن بزرگوار آمده است : « لَيْسَ لِابْليْسَ جُنْدٌ اشَدُّ مِن النِّساءِ الْغَضَبِ ؛ براى شيطان سپاهى قوىتر از زنان ( فاسد ) و غضب نيست » . « 5 »\r\n6 - در حديث ديگرى از امام صادق عليه السلام در يك جملهء كوتاه و بسيار پر معنى مىخوانيم : « الْغَضَبُ مِفْتاحُ كُلِّ شَرٍّ ؛ خشم و غضب كليد تمام بدىها است » . « 6 »\r\n7 - خطرات غضب به قدرى است كه امام سجاد عليه السلام در يكى از دعاهاى معروف صحيفهء سجاديه از آن به خدا پناه مىبرد و عرضه مىدارد : « الَّلهُمَّ انّى اعُوْذُبِكَ مِنْ هَيَجانِ الْحِرْصِ وَ سَوْرَةِ الْغَضَبِ وَ غَلَبَةِ الْحَسَدِ وَ ضَعُفَ الصَّبْرِ وَ قِلَّةَ الْقَناعَةِ ؛ خداوندا من به تو پناه مىبرم از هيجان حرص و شدت غضب و چيره شدن حسد و ضعف شكيبائى و كمى قناعت » . « 7 »\r\n\r\n\r\n","description":"","footnote":"\r\n( 1 ) . بحار الانوار ، جلد 70 ، صفحه 265 .\r\n( 2 ) . همان مدرك .\r\n( 3 ) . شرح غرر ، جلد 2 ، صفحه 454 ، حديث 3269 .\r\n( 4 ) . همان ، صفحه 47 ، حديث 1787 .\r\n( 5 ) . آثار الصادقين ، جلد 15 ، صفحه 454 .\r\n( 6 ) . اصول كافى ، جلد 2 ، صفحه 303 .\r\n( 7 ) . صحيفه سجاديه ، دعاى 8 .\r\n","page_name":" 386 ","page_number":386},
  {"content":"\r\n\r\n8 - در حديث ديگرى از امير مؤمنان على عليه السلام مىخوانيم : « ايَّاكَ وَ الْغَضَبَ فَاوَّلُهُ جُنُونٌ وَ آخِرُهُ نَدَمٌ ؛ از غضب بپرهيز كه آغازش ديوانگى و آخرش پشيمانى است » . « 1 »\r\n9 - از همان بزرگوار در تعبير گوياى ديگرى در رابطهء منفى غضب و عقل مىخوانيم : « عِنْدَ غَلَبَةِ الْغَيْظِ وَ الْغَضَبِ يُخْتَبَرُ حِلْمُ الْحُلُماءِ ؛ به هنگام غلبهء خشم و غضب عقل عاقلان به آزمون گذارده مىشود » . « 2 »\r\n10 - و نيز در گفتار پر معناى ديگر دربارهء عواقب دردناك غضب مىفرمايد : « عُقُوبَةُ الْغَضُوبِ وَ الْحَقُودِ وَ الْحَسُودِ تَبْدَءُ بِانْفُسِهِمْ ؛ كيفر افراد خشمگين و كينه توز و حسود ، قبل از هر كس دامن خود آنها را مىگيرد » . « 3 »\r\n11 - از امام صادق عليه السلام آمده است : « مَنْ كَفَّ غَضَبَه سَتَر اللَّهُ عَوْرَتَهُ ؛ كسى كه خشم خود را باز دارد ، خداوند عيوب او را مستور مىدارد » . « 4 »\r\n12 - اين بحث را با حديث ناب ديگرى پايان مىدهيم - هر چند احاديث معصومين عليهم السلام در اين زمينه بسيار فراوان و پربار است - امام صادق عليه السلام مىفرمايد :\r\n« اىُّ شىءٍ اشَدُّ مِنَ الْغَضَبِ انَّ الرَّجُلَ اذا غَضِبَ يَقْتُلُ النَّفْسَ وَ يَقْذِفُ الُمحْصَنَ ؛ چه چيز بدتر از غضب است ، هنگامى كه انسان خشمگين مىشود ، آدم مىكشد و افراد پاك را دشنام مىدهد و متهم مىسازد » . « 5 »\r\n* * * از روايات بالا - كه گلچينى از روايات زيادى بود كه در نكوهش غضب وارد شده است - ابعاد فاجعه‌اى كه غضب و خشم در زندگى انسان مىآفريند به خوبى روشن شد ، در حقيقت همان گونه كه در روايات بالا آمد خشم بدترين دشمن انسان ، آتش سوزان ، خطرناكترين لشكر شيطان ، كليد تمام بدىها ، آغازش جنون و پايانش\r\n\r\n\r\n","description":"","footnote":"\r\n( 1 ) . شرح غرر ، جلد 2 ، صفحه 286 ، حديث 2635 .\r\n( 2 ) . همان ، جلد 4 ، صفحه 326 ، حديث 6225 .\r\n( 3 ) . همان ، صفحه 361 ، حديث 6325 .\r\n( 4 ) . المحجة البيضاء ، جلد 5 ، صفحه 293 .\r\n( 5 ) . سفينة البحار ، مادهء غضب .\r\n","page_name":" 387 ","page_number":387},
  {"content":"\r\n\r\nپشيمانى است .\r\n\r\nاثرات ويرانگر غضب و پيامدهاى آن\r\nكمتر صفتى از صفات رذيله است كه به اندازهء غضب ويرانى به بار مىآورد و اگر فهرستى از آثار سوء غضب نوشته شود ، معلوم مىگردد كه اثرات سوء آن از بسيارى از اخلاق رذيله بيشتر است ، و از جمله مىتوان امور زير را برشمرد :\r\n1 - قبل از هر چيز بايد به اين نكته توجه داشت كه خشم و غضب دشمن آدمى است و به هنگام هيجان غضب ، عقل به كلى از كار مىافتد ، و انسان ديوانه‌وار حركاتى را انجام مىدهد كه نه تنها مايهء تعجب همهء اطرافيانش مىگردد ، بلكه خود او نيز بعد از فرو نشستن آتش غضب ، از كارهايى كه در آن حال انجام داده است در تعجب و وحشت فرو مىرود ، در آن حال گاهى ديوانه‌وار به هر كس حتى نزديكترين دوستان خود حمله مىكند ، دست او تا مرفق در خون بىگناهان فرو مىرود ، مىزند ، درهم مىشكند ، مىكوبد و ويران مىكند ، درست همانند يك ديوانهء خطرناك .\r\nلذا امير مؤمنان على عليه السلام در حديثى مىفرمايد : « الْغَضَبُ يُفْسِدُ الْالْبابَ وَ يُبْعِدُ مِنَ الصَّوابِ ؛ غضب عقل آدمى را فاسد مىكند ، و انسان را از كار صحيح دور مىسازد » . « 1 »\r\nو نيز به همين دليل در روايات اسلامى آمده است كه اگر بخواهيد ميزان عقل انسان‌ها را به دست آوريد ، به مقدار مالكيت آنها بر نفس و اعصابشان به هنگام غضب نگاه كنيد ، در حديثى از امير مؤمنان على عليه السلام آمده است : « لايُعْرَفُ الرَّأىُ عِنْدَ الْغَضَبِ ؛ فقط در موقع غضب مىتوان عقل و رأى افراد را سنجيد » . « 2 »\r\n2 - غضب موجب تباهى ايمان است ، زيرا افراد عصبانى نه تنها مرتكب گناهان كبيره مىشوند كه با ايمان صحيح سازگار نيست ، بلكه گاهى به ساحت مقدس پروردگار نيز - نعوذ باللّه - جسارت مىكنند ، و يا بر حكمت و قسمت و تدبير او خرده مىگيرند كه اين مرحله‌اى است بسيار خطرناك .\r\nدر احاديث گذشته خوانديم كه پيامبر اكرم صلى الله عليه و آله فرمود : غضب ايمان را فاسد مىكند ، همان گونه كه صبر ( دارويى است بسيار تلخ ) عسل را فاسد مىكند .\r\n\r\n\r\n","description":"","footnote":"\r\n( 1 ) . غرر الحكم ، حديث 1356 .\r\n( 2 ) . بحار الانوار ، جلد 75 ، صفحه 113 .\r\n","page_name":" 388 ","page_number":388},
  {"content":"\r\n\r\n3 - غضب منطق انسان را خراب مىكند ، و به گزافه‌گويى و باطل گويى وامىدارد ، و اگر شخص غضبناك در مقام قضاوت باشد به يقين داورى صحيح نخواهد كرد . به همين دليل در حديثى از امير مؤمنان على عليه السلام مىخوانيم : « شِدَّةُ الْغَضَبِ تُغَيِّرُ الْمَنْطِقَ وَ تَقْطَعُ مادَّةَ الْحُجَّةِ ، وَ تُفَرِّقُ الْفَهْمَ ؛ شدت غضب منطق انسان را دگرگون مىسازد ، و ريشهء دليل را قطع مىكند ، و فهم و شعور را پراكنده مىسازد » . « 1 »\r\nدر آداب القضاء در كتاب قضاوت از كتب فقهيه نيز تصريح شده است كه قاضى به هنگام غضب بر كرسى قضاوت ننشيند .\r\nدر حديثى از پيامبر اكرم صلى الله عليه و آله مىخوانيم : « مَنِ ابْتُلِىَ بِالْقَضاءِ فَلا يَقْضِى وَ هُوَ غَضْبانٌ ؛ كسى كه گرفتار امر قضاوت مىشود ، در حال غضب قضاوت نكند » .\r\n4 - ديگر از پيامدهاى سوء خشم و غضب ، آشكار شدن عيوب پنهانى انسان است زيرا در حال عادى ، هر كس خود را كنترل مىكند ، تا عيوب و نقطه ضعف‌هاى خويش را پنهان دارد ، و آبرويش را در برابر اين عيوب كه تقريباً همه كم و بيش دارند حفظ نمايند ، اما هنگامى كه آتش خشم و غضب شعله‌ور مىشود ، پرده‌ها كنار مىرود ، و كنترل عقل برداشته مىشود ، و عيوب مخفى انسان آشكار مىگردد ، و آبروها بر باد مىرود .\r\nدر غرر الحكم از امير مؤمنان على عليه السلام چنين نقل شده است : « بِئْسَ الْقرِيْنُ الْغَضَب يُبْدِىُ الْمَعايِبَ ، وَ يُدْنِى الشَّرَّ وَ يُباعِدُ الْخَيْرَ ؛ غضب همنشين بدى است ، عيوب نهانى را آشكار مىسازد ، شر و بدى را نزديك و خير و نيكى را دور مىسازد » . « 2 »\r\n5 - خشم و غضب راه شيطان را به سوى انسان باز ، و به او نزديك مىسازد ، زيرا ايمان و عقل كه دو مانع قوى در برابر هجمات شيطانند به هنگام غضب ، ضعيف و ناتوان مىشوند ، و موانع از سر راه شيطان برداشته مىشود به همين دليل به آسانى در انسان نفوذ مىكند .\r\nدر حديث معروفى مىخوانيم : هنگامى كه نوح عليه السلام امت خود را ( كه بعد از ارشاد و\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 428 .\r\n( 2 ) . جامع احاديث الشيعه ، كتاب الجهاد ، جلد 13 ، صفحه 468 .\r\n","page_name":" 389 ","page_number":389},
  {"content":"\r\n\r\nتبليغ طولانى و مستمر پذيرش هدايت نشده بودند ) نفرين كرد ( و نابود شدند ) شيطان نزد نوح عليه السلام آمد و گفت : تو حقى بر گردن من دارى مىخواهم آن را تلافى كنم .\r\nنوح عليه السلام در تعجب فرو رفت ، گفت بسيار بر من گران است كه حقى بر تو داشته باشم ، چه حقى ؟\r\nگفت همان نفرينى كه دربارهء قومت كردى و آنها را غرق نمودى و احدى باقى نماند كه من او را گمراه سازم ، و من تا مدتى راحتم ، تا زمانى كه نسل ديگرى به پا خيزد و من به گمراه كردن آنها مشغول شوم .\r\nنوح عليه السلام ( با اين كه مىدانست نهايت كوشش را براى قوم خود كرده بود در عين حال ناراحت شد و ) به شيطان گفت : حالا چه جبرانى مىخواهى كنى ؟\r\n( نوح مىخواست سخنان او را نپذيرد ، ولى خطاب از طرف پروردگار آمد كه گفتارش را بپذير در اينجا راست مىگويد ) .\r\nشيطان گفت : در سه زمان به ياد من باش ، كه من نزديكترين فاصله را به مردم در اين سه موقع دارم :\r\n1 - هنگامى كه خشم تو را فرا مىگيرد به ياد من باش .\r\n2 - هنگامى كه در ميان دو نفر قضاوت مىكنى مراقب من باش .\r\n3 - و هنگامى كه با زن بيگانه‌اى تنها هستى ، و هيچ كس در آنجا نيست باز به ياد من باش . « 1 »\r\nدر روايت ديگرى مىخوانيم كه « ذو القرنين يكى از فرشتگان را ملاقات كرد و به او گفت : دانشى به من بياموز كه بر ايمان و يقينم بيفزايد . او گفت : خشم و غضب را ترك كن زيرا هنگامى كه انسان غضب مىكند ، شيطان بيش از هر زمان بر او مسلط است ، بنابراين غضب را با وقار خويشتن دارى بازگردان ، و آتش آن را با آرامش خاموش كن و از عجله بپرهيز كه هنگامى كه در كارها عجله كنى از نصيب خود\r\n\r\n\r\n","description":"","footnote":"\r\n( 1 ) . بحار الانوار ، جلد 11 ، صفحه 318 .\r\n","page_name":" 390 ","page_number":390},
  {"content":"\r\n\r\nمحروم خواهى شد و در برابر اشخاص دور و نزديك مهربان باش و سخت گير و عنود نباش » . « 1 »\r\nبىشك غضب علاوه بر اين آثار شوم مادى و اجتماعى و اخلاقى آثار سوء معنوى فراوانى نيز دارد به طورى كه از روايات مختلف استفاده مىشود كسى كه خشم خود را فرو برد ، ثواب شهدا را « 2 » دارد و در قيامت همنشين انبياء « 3 » و قلب او از نور ايمان پر مىشود « 4 »\r\n* * * \r\nاسباب و انگيزه‌هاى غضب\r\nغضب و خشم پديدهء روحى پيچيده‌اى است كه از عوامل و انگيزه‌هاى مختلف سرچشمه مىگيرد و شناخت اين عوامل يكى از مهمترين اسباب تند خويى و غضب است ، از جمله عوامل و اسباب زير را مىتوان نام برد كه هر يك سهم مهمى در بروز اين پديدهء خطرناك روحى دارد از جمله :\r\n1 - قضاوت‌هاى عجولانه : در زندگى فردى و اجتماعى همه روز اخبار ناراحت‌كننده‌اى به انسان مىرسد ، اگر فوراً به قضاوت بنشيند ، آتش خشم در دل او شعله‌ور مىشود ، و گاه دست به كارهاى زشت و خطرناكى مىزند ، و چه بسا بعد از تحقيق و تحمل مىبيند اصل خبر نادرست يا حد اقل ناقص بوده كه اگر تحقيق مىكرد ، هرگز خشمگين نمىشد .\r\nآرى اين قضاوت‌هاى عجولانه است كه در طول تاريخ عامل عصبانيت‌ها و عواقب تلخ و دردناك شده است .\r\nدر حديثى از امير مؤمنان على عليه السلام مىخوانيم كه مىفرمايد : « مِنْ طَبائِعِ الْجُهَّالِ التَّسَرُعُ الَى الْغَضَبِ فِى كُلِ حالٍ ؛ از طبيعت جاهلان اين است كه در هر حال به سوى خشم و\r\n\r\n\r\n","description":"","footnote":"\r\n( 1 ) . المحجة البيضاء ، جلد 5 ، صفحه 293 .\r\n( 2 ) . جامع احاديث الشيعه ، جلد 13 ، صفحه 479 .\r\n( 3 ) . همان مدرك .\r\n( 4 ) . همان ، صفحه 478 .\r\n","page_name":" 391 ","page_number":391},
  {"content":"\r\n\r\nغضب سرعت مىكنند ( چرا كه گرفتار قضاوت‌هاى عجولانه مىشوند ) . « 1 »\r\n2 - كمى ظرفيت : افرادى كه داراى روح بزرگ ، و فكر گسترده هستند ، حوادث تلخ را در درون جان خود ، تحمل مىكنند و نگه مىدارند ، ولى افراد كم ظرفيت با كمترين ناملائمى از ناملائمات بر مىآشوبند ، و گاه به زمين و زمان بد مىگويند .\r\nحديث بالا كه سرعت غضب را از خوى جهّال شمرده بود اشاره‌اى به اين حقيقت نيز مىتواند داشته باشد .\r\n3 - تكبر و خودبرتربينى : افراد متكبر افرادى پر توقع‌اند و هميشه مايل هستند كه ديگران حريم آنها را حفظ كنند ، مقدم آنها را خير مقدم بدانند و گرامى دارند و امتيازات خاصى براى آنها قائل شوند ، اما هنگامى كه اين عكس‌العمل‌ها را از مردم نمىبينند به سرعت عصبانى و خشمگين مىشوند ، در حالى كه ريشه اصلى بدبختى در وجود خود آنها است و دوستان و اطرافيان مردم گناهى ندارند .\r\nدر حديثى از حضرت مسيح عليه السلام نقل شده كه ضمن شرح اسباب غضب يكى از عوامل آن را تكبر و عجب و خودبينى برشمرد . « 2 »\r\nدر حديث ديگرى از همان حضرت آمده است كه حواريون به او گفتند اى آموزندهء نيكىها به ما بگو از همه خطرناك‌تر چيست ؟ فرمود : غضب خداوند است ، عرض كردند : با چه وسيله‌اى از غضب خداوند در امان باشيم ، فرمود : غضب نكنيد .\r\nعرض كردند سرچشمهء غضب چيست ؟ فرمود : « الْكِبْرُوا التَّجَبُّرُ وَ مَحْقَرَةُ النَّاسِ ؛ تكبر و خودبزرگ‌بينى و مردم را كوچك شمردن » . « 3 »\r\n4 - حسد و كينه توزى : افراد حسود و كينه توز ، مواد اصلى كينه توزى را در درون دل نهفته‌اند ، و دقيقاً همچون مخزن باروتى است كه با نزديك شدن به جرقهء كوچكى شعله‌ور مىگردد ، و آتش خشم از تمام وجودشان ظاهر مىشود . در حديثى از امير مؤمنان على عليه السلام مىخوانيم كه فرمود : « الْحِقْدُ مَثارُ الْغَضَبِ ؛ كينه توزى سبب خشم\r\n\r\n\r\n","description":"","footnote":"\r\n( 1 ) . شرح غرر الحكم ، جلد 6 ، صفحه 28 ، حديث 9351 .\r\n( 2 ) . محجة البيضاء ، جلد 5 ، صفحه 304 .\r\n( 3 ) . سفينة البحار ، مادهء غضب .\r\n","page_name":" 392 ","page_number":392},
  {"content":"\r\n\r\nاست » . « 1 »\r\n5 - حرص و دنياپرستى : افرادى كه عشق و دلباختگى به دنيا وجودشان را پركرده و حرص و آز در درون جانشان لانه گزيده ، كمترين مزاحمت به منافع خويش را تحمل نمىكنند ، و به سرعت بر مىآشوبند . و از آنجا كه زندگى اجتماعى خالى از مزاحمت‌هاى پى در پى نيست ، بلكه مىتوان گفت مزاحمت‌هاى جزئى همه روز وجود اين گونه افراد غالباً خشمگين و عصبانى هستند و اگر نتوانند ، خشم خود را بر سر اين و آن بريزند ، درون جانشان را همچون خوره مىخورد .\r\nدر ادامهء حديثى كه از حضرت مسيح عليه السلام در بالا اشاره كرديم نيز اشاره به اين عامل شده و مىفرمايد : « وَشِدَّةُ الْحِرْصِ عَلى فُضُولِ الْمالِ وَ الْجاهِ ؛ شدت حرص بر فزونى مال و مقام » .\r\n\r\nدرمان غضب\r\nبا توجه به اين كه غضب ، آثار شوم و پيامدهاى بسيار خطرناكى دارد ، و گاه شيرازهء زندگى انسان را از هم مىپاشد ، كوشش و تلاش براى درمان آن بسيار لازم است و افراد عصبانى اگر در اصلاح حال خويش نكوشند پشيمان خواهند شد .\r\nبزرگان علم اخلاق در اين زمينه بحث‌هاى فراوانى دارند و از آن بالاتر در روايات اسلامى دستورهاى مهم و مؤثرى براى خاموش كردن آتش غضب داده شده است كه گلچينى از آن را ذيلًا از نظر مىگذرانيم :\r\n1 - افراد خشمگين و عصبانى هميشه حتى قبل از آن كه شعله‌هاى آتش غضب قلب آنها را احاطه كند ، بايد در آثار شوم آن بينديشند ، و مرتب به خود تلقين كنند كه غضب آتشى است كه ممكن است خرمن ايمان و سعادت و هستى آنها را بسوزاند ، غضب آتش خشم خدا را در دنيا و آخرت مىافروزد . غضب دوستان را از انسان دور مىكند و حربه به دست دشمنان مىدهد ، غضب آثار ويرانگرى روى اعصاب انسان مىگذارد ، عمر او را كم مىكند و سلامتى او رابه خطر مىاندازد . غضب انسان را از رسيدن به مقامات معنوى و مادى باز مىدارد .\r\n\r\n\r\n","description":"","footnote":"\r\n( 1 ) . شرح غرر ، جلد 1 ، صفحه 142 ، حديث 530 .\r\n","page_name":" 393 ","page_number":393},
  {"content":"\r\n\r\nبه عكس ، حلم و بردبارى رمز موفقيت و پيشرفت و سلامت روح و جسم و سبب محبوبيت در جامعه و موجب رضاى خدا و دورى شيطان است . همچنين دربارهء ثواب‌هاى الهى كه براى بردباران ذخيره شده و كيفرهايى كه در انتظار صاحبان غضب است نيز بينديشيد .\r\nنه تنها در حال غضب ، بلكه قبل از آن نيز بايد در اين مسائل بينديشد و به خود تلقين كند تا گرفتار آن نشود .\r\n2 - فكر در عواقب خشم و غضب ؛ بارها اين نكته را تجربه كرده‌ايم و اگر ما تجربه نكرده‌ايم ديگران تجربه كرده‌اند ، كه هر تصميمى كه انسان به هنگام غضب مىگيرد نسنجيده و نادرست است و غالباً موجب پشيمانى مىگردد ، چه بهتر كه اين جملهء معروف را كه از بعضى از دانشمندان به يادگار مانده ، همواره با خود زمزمه كند ، به هنگام غضب نه تصميم و نه تنبيه و نه مجازات .\r\n3 - از طرق مهم درمان كه در روايات بر آن تأكيد شده است ذكر خدا است ، در بعضى از روايات آمده هنگامى كه عصبانى مىشويد : « اعُوْذُ بِاللَّهِ مِنَ الشَّيْطانِ الرَّجِيْمِ » بگوئيد . « 1 »\r\nدر بعضى ديگر آمده است به هنگام غضب « لا حَوُلَ وَ لا قُوَّةَ الَّا بِاللَّه الْعَلِىَّ الْعَظِيمِ » بگوييد تا غضب از شما برود . « 2 »\r\nدر بعضى ديگر از روايات آمده است : « به هنگام غضب صورت بر زمين بگذاريد و براى خدا سجده كنيد » .\r\nابو سعيد خدرى از پيامبر اكرم صلى الله عليه و آله نقل مىكند كه فرمود : غضب جرقه‌اى است كه در قلب انسان قرار مىگيرد ( و آثار آن در وجود او نمايان مىشود ) آيا نمىبينيد كه چشمان او سرخ ، و رگ‌هاى او متورّم مىشود . كسى كه اين حالات را در خود مشاهده كند ، صورتش را به زمين بگذارد . « 3 »\r\nبه يقين هر كس چنين كند و به درگاه خدا پناه ببرد و از او رفع شر شيطان و غضب را بخواهد آرامش مىيابد .\r\n\r\n\r\n","description":"","footnote":"\r\n( 1 ) . سفينة البحار ، مادهء غضب ، المحجة البيضاء ، جلد 5 ، صفحه 307 .\r\n( 2 ) . جامع الاحاديث ، جلد 13 ، صفحه 472 .\r\n( 3 ) . المحجة البيضاء ، جلد 5 ، صفحه 308 .\r\n","page_name":" 394 ","page_number":394},
  {"content":"\r\n\r\nبه يقين هر گونه ذكر خدا در اين حال مناسب و مؤثر است ، ولى آنچه در بالا آمد ، مؤثرتر مىباشد .\r\nمرحوم شيخ حرّ عاملى در وسائل ، بابى تحت عنوان باب وجوب ذكر اللّه عند الغضب در ابواب جهاد النفس آورده است كه دليل بر اهميت اين موضوع است . « 1 »\r\n4 - تغيير دادن حالت يكى ديگر از طرق درمان غضب است همان گونه كه در روايات اسلامى آمده است : اگر شخص در حال نشستن عصبانى شده برخيزد و اگر ايستاده است بنشيند ، و صورت از آن صحنه برگرداند يا دراز بكشد و اگر بتواند از آن محل دور شود ، و خود را به كار ديگرى مشغول سازد .\r\nاين تغيير حالت براى فرو نشستن آتش خشم و غضب بسيار مؤثر و مفيد است .\r\nدر حديثى از رسول خدا صلى الله عليه و آله مىخوانيم : « كانَ النَّبِىّ اذا غَضِبَ وَ هُوَ قائِمٌ جَلَسَ وَ اذا غَضِبَ وَ هُوَ جالِسٌ اضْطَجَعَ ، فَيَذْهَبُ غَيْضُهُ ؛ هنگامى كه پيامبر صلى الله عليه و آله ( بر اثر كارهاى بسيار زشت جاهلان ) عصبانى مىشد ، در حالى كه ايستاده بود مىنشيت و اگر نشسته بود ، به پهلو مىخوابيد و خشم او بر طرف مىشد » . « 2 »\r\nدر بحار الانوار از امام باقر عليه السلام نقل شده است كه فرمود : « وَ ايُّما رَجُلٍ غَضِبَ وَ هُو قائِمٌ فَلْيَجْلِسْ فَانَّهُ سَيَذْهَبُ عَنْه رِجْزُ الشَّيْطانِ وَ انْ كانَ جالِساً فَلْيَقُمْ ؛ هر كس كه خشمگين شود در حالى كه ايستاده باشد بنشيند ، چرا كه پليدى شيطان از او دور مىشود ، و اگر نشسته است برخيزد » .\r\nدر ذيل اين حديث آمده است كه اگر انسان نسبت به يكى از بستگانش خشمگين شود و بدن او را با دست خود لمس كند و اين تماس بدنى خشم او را فرو مىنشاند . « 3 »\r\n5 - وضو گرفتن : نوشيدن آب خنك و شستن سر و صورت با آن به يقين در خاموش كردن آتش غضب مؤثر است . بلكه در حديثى از رسول خدا صلى الله عليه و آله آمده است\r\n\r\n\r\n","description":"","footnote":"\r\n( 1 ) . وسائل الشيعه ، جلد 11 ، صفحه 291 ، ( باب 54 از ابواب جهاد النفس )\r\n( 2 ) . المحجة البيضاء ، جلد 5 ، صفحه 308 ، بحار الانوار ، جلد 70 ، صفحه 272 .\r\n( 3 ) . بحار الانوار ، جلد 70 ، صفحه 272 .\r\n","page_name":" 395 ","page_number":395},
  {"content":"\r\n\r\n« اذا غَضِبَ احَدُكُمْ فَلْيَتَوضَّأ ؛ هنگامى كه كسى از شما خشمگين شود وضو بگيرد » . « 1 »\r\nاز اين تعبير استفاده مىشود كه وضو گرفتن به هنگام خشم و غضب مستحب است و در فرو نشاندن آتش غضب تأثير دارد .\r\nمرحوم علامه مجلسى در تفسير كوتاهى كه بر اين حديث نوشته است مىفرمايد :\r\n« بعيد نيست كه منظور از وضو گرفتن در اينجا شستن دست باشد » . ولى با توجه به اين كه وضو در لسان روايات به معنى همين وضوى نماز است و به اصطلاح حقيقت شرعيه در معنى جديد شده است ، ظاهر حديث مزبور همان وضوى نماز است .\r\nدر بعضى از روايات از رسول خدا صلى الله عليه و آله علاوه بر وضو ، غسل هم وارد شده است مىفرمايد : « وَ اذا غَضِبَ احَدُكُمْ فَلَيَتَوَضَّأ وَ لْيَغْتَسِلْ فَانَّ الْغَضَبَ مِنَ النّارِ ؛ هنگامى كه كسى از شما خشمگين مىشود وضو بگيرد و غسل كند ، زيرا غضب از آتش است » ( و آتش را آب خاموش مىكند ) . « 2 »\r\nو در تعبير ديگرى آمده است كه غضب از شيطان است ، و شيطان از آتش آفريده شده و آتش را آب خاموش مىكند ، بنابراين هنگامى كه كسى از شما خشمگين شد وضو بگيرد » . « 3 »\r\nهرگاه امور بالا به يكديگر ضميمه شود ، و اضافه بر آنها انسان در پيامدهاى خطرناك غضب در دنيا و آخرت ، و كيفر و مجازات الهى آن بينديشد به يقين آتش غضب او هر چند شديد و سوزان باشد خاموش خواهد شد . مشكل آنجا پيدا مىشود كه انسان در همان حال و در همان صحنه بماند و هيچ تغيير و دگرگونى در وضع خود ندهد كه نجات از پيامدهاى آن ، مشكل و گاه غير ممكن مىشود .\r\n\r\nاقسام غضب\r\nخشم و غضب هميشه جنبهء منفى ندارد ، گاه جنبهء مثبت دارد و براى زندگى مادى و معنوى انسان ضرورى و لازم است . بنابراين مىتوان غضب را به مثبت و\r\n\r\n\r\n","description":"","footnote":"\r\n( 1 ) . همان ، جلد 77 ، صفحه 312 .\r\n( 2 ) . همان ، جلد 70 ، صفحه 272 .\r\n( 3 ) . همان مدرك .\r\n","page_name":" 396 ","page_number":396},
  {"content":"\r\n\r\nمنفى ، يا « ستوده » و « نكوهيده » تقسيم كرد ، و هرگاه خشم الهى را نيز بر آن بيفزاييم غضب بر سه گونه تقسيم خواهد شد :\r\n1 - غضب خداوند : در بسيارى از آيات قرآن سخن از غضب و سخط الهى به ميان آمده است ، مخصوصاً دربارهء بنى اسرائيل كه در آيات زيادى اشاره به غضب الهى نسبت به آنها ، بلكه غضب بعد از غضب آمده است تا آنجا كه مغضوب عليهم از سوى جمعى از مفسران ، در سورهء حمد ، به گنهكاران بنى اسرائيل كه نه تنها در گذشته ، بلكه در عصر و زمان ما نيز چهرهء تاريخ بشريت را سياه كرده‌اند ، تفسير شده است .\r\nبىشك غضب به معنى هيجان درونى توأم با انتقام جويى كه آثار آن برافروخته شدن صورت و پرشدن رگ‌هاى گردن از خون است در مورد خداوند كه بالاتر از جسم و جسمانيت و تغيير و دگرگونى است مفهومى ندارد ، همان گونه كه انتقام‌جويى به معنى فرو نشاندن سوز دل و به اصطلاح تشفى قلب با اذيت و آزار دشمن دربارهء ذات پاك الهى نيز نامفهوم است .\r\nلذا مفسران غضب الهى را به معنى كيفر عادلانه او در مورد گنه كاران در دنيا و آخرت تفسير كرده‌اند .\r\nراغب در كتاب مفردات با صراحت مىگويد : هنگامى كه غضب به عنوان يكى از اوصاف الهى ذكر شود مراد از آن فقط انتقام ( و مجازات ) است .\r\nدر احاديث اسلامى نيز به اين معنى اشاره شده است ، چنان كه در حديثى از امام باقر عليه السلام مىخوانيم كه در برابر اين سؤال كه غضب خداوند چيست ؟ فرمود :\r\n« غَضَب‌َاللَّهُ تَعالى عِقابُهُ . يا عَمرو ! « 1 » مَنْ ظَنَّ انَّ اللَّهَ يُغَيِّرُهُ شَىْءٌ فَقَدْ كَفَرَ ؛ منظور از غضب خداوند متعال ، عقاب و كيفر او است . اى عمرو ! كسى كه گمان كند چيزى خداوند را دگرگون مىسازد ( و تغيير حالت مىدهد ) كافر شده است » . « 2 »\r\nدر حديث ديگرى از امام صادق عليه السلام آمده است كه خشم خدا كيفر او است\r\n\r\n\r\n","description":"","footnote":"\r\n( 1 ) . اشاره به عمرو بن عبيد معتزلى است كه با جماعتى خدمت امام باقر عليه السلام آمده بودند ، به گمان اين كه آن حضرت را بيازمايند و سرانجام شرمنده باز گشتند .\r\n( 2 ) . بحار الانوار ، جلد 4 ، صفحه 68 .\r\n","page_name":" 397 ","page_number":397},
  {"content":"\r\n\r\nهمان گونه كه رضاى او ثواب او است . ( نه اين كه در ذات خداوند به هنگام خشم و رضا تغيير و دگرگونى حاصل شود كه اين از صفات ممكنات است ) .\r\nكوتاه سخن اينكه آيات و رواياتى كه سخن از غضب و سخط خدا مىگويد ، ارتباطى با خشم و غضب مخلوقين ندارد ، بلكه كيفرهايى است عادلانه كه براى تربيت انسان‌ها مقرر شده است .\r\n2 - خشم‌هاى منفى و غضب‌هاى ويرانگر كه در مباحث گذشته به طور كامل پيرامون آن بحث شد ، و خطرات و پيامدهاى سوء آن را دانستيم ، و انگيزه‌ها و طرق درمان آن را نيز بررسى كرديم ، و در اينجا نيازى به توضيح بيشتر نمىبينيم .\r\n3 - غضب‌هاى مثبت انسانى : اگر كسى گمان كند خداوند نيرويى در انسان بىحكمت آفريده است ، يا بعضى از نيروهاى خدا داد صرفاً جنبهء ويرانگرى دارد چنين كسى حكمت خدا را نشناخته ، و در واقع توحيد افعالى او ناقص است .\r\nمحال است عضوى در پيكر و نيروئى در درون و جان آدمى باشد ، و اثر مثبتى نداشته باشد . از جمله نيروى غضب است .\r\nهنگامى كه انسان خشمگين مىشود ، تمام توان او بسيج مىگردد ، و گاه قدرت او چندين برابر زمان عادى و معمولى مىشود . فلسفهء وجودى اين حالت در واقع آن است كه اگر جان يا مال يا منافع ديگر انسان به خطر بيفتد بتواند حد اكثر دفاع را در برابر مهاجم داشته باشد ، و اين نعمت بسيار بزرگى است .\r\nپرندگان يا حيوانات ديگرى را ديده‌ايم كه در هنگام عادى با يك اشاره فرار مىكنند ، اما زمانى كه جان خود يا فرزندان خود را در خطر ببينند ، گاه چنان مىايستند و دفاع مىكنند كه انسان را در شگفتى فرو مىبرند . گاه يك پرندهء ترسو هنگامى كه نوزاد خود را در خطر ببيند ، مانند يك عقاب حمله مىكند ، و با قوّت و قدرت مهاجم يا مهاجمين را عقب مىراند ، حتى حيوانى مانند گربه اگر در اتاق در بسته‌اى گرفتار شود و به او حمله كنند ، به مقابله بر مىخيزد و مبدل به حيوان بسيار خطرناك مىشود كه به روى هر انسان مهاجم پنجه مىاندازد و مانند يك حيوان درنده طرف مقابل را مجروح مىكند .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nبنابراين نيروى غضب يك نيروى مفيد و مهم دفاعى است كه براى بقاى حيات انسان ضرورت دارد ، مشروط بر اين كه در جاى خود به كار گرفته شود .\r\nدر آيات و روايات اسلامى سخن از خشم مقدس و غضب الهى بسيار است ، از جمله :\r\n1 - در داستان موسى عليه السلام مىخوانيم : هنگامى كه براى گرفتن پيام الهى به كوه طور آمده بود ، و در غياب او سامرى گمراه از فرصت استفاده كرد و گوسالهء معروف خود را ساخت و بنى اسرائيل را به پرستش آن وادار نمود ، و خداوند اين خبر را در همان كوه طور به اطلاع موسى عليه السلام رسانيد ، موسى عليه السلام خشمگين و اندوهناك به سوى قوم خويش باز گشت و الواحى كه در آن احكام بنى اسرائيل بود . به كنارى افكند ، و موهاى سر يا ريش برادر و جانشين خود را گرفت و كشيد و بر او فرياد زد :\r\nكه چرا در مقابل اين انحراف بزرگ خاموش نشستى ؟ چرا از من پيروى نكردى ؟ و فرمان مرا به بوته فراموشى افكندى و در اينجا هارون به دفاع از خود پرداخت و ترس از تفرقه را به عنوان عذر خود ذكر نمود : ( وَ لَمَّا رَجَعَ مُوسى الى قَوْمِهِ غَضْبانَ أَسِفاً قالَ بِئْسَ ما خَلَفْتُمُونى مِنْ بَعْدِى أَعَجِلْتُمْ امْرَ رَبِّكُمْ وَ الْقَى الْالواحَ وَأخَذَ بِرَأسِ اخيهِ يَجُرُّهُ الَيْهِ ) . « 1 »\r\nاين خشم و عصبانيت شديد تكانى به بنى اسرائيل داد ، و بسيار زود متوجه اشتباه بزرگ خود ، يعنى انحراف از توحيد به شرك شدند .\r\nبه يقين اين گونه عصبانيت‌ها و غضب‌ها كه در برابر انحراف و گمراهى مردم ظهور و بروز پيدا مىكند ، مثبت و سازنده است و جنبهء الهى دارد .\r\nهمچنين تمام خشم و غضب‌هاى انبياى الهى در برابر اقوام گمراه .\r\nبه يقين اگر موسى عليه السلام با خونسردى با اين مسأله برخورد مىكرد ، اى بسا خون‌سردى او را دليل بر امضاى گوساله پرستى مىگرفتند و مبارزه با آن بعداً مشكل مىشد ولى اين خشم و غضب كار خود را كرد ، و تكان سختى به آنان داد .\r\n\r\n\r\n","description":"","footnote":"\r\n( 1 ) . به سورهء طه ، آيات 92 تا 94 و سورهء اعراف آيات 150 تا 151 مراجعه شود .\r\n","page_name":" 399 ","page_number":399},
  {"content":"\r\n\r\n2 - در حالات پيامبر اكرم صلى الله عليه و آله نيز مىخوانيم كه گاه در برابر بعضى از حوادث به گونه‌اى عصبانى مىشد كه آثار خشم و غضب در چهرهء مباركش نمايان مىگشت .\r\nمثلًا در داستان حديبيّه مىخوانيم كه پيغمبر اكرم صلى الله عليه و آله در برابر پيشنهاد سهيل بن عمرو ( نمايندهء قريش جهت عقد پيمان صلح ) دربارهء بعضى از موارد نادرست صلحنامه سخت عصبانى شد به گونه‌اى كه آثار خشم و غضب در چهرهء او نمايان گشت ( و همين امر سبب پس گرفتن آن پيشنهاد شد ) . « 1 »\r\n3 - در حالات امير مؤمنان على عليه السلام مىخوانيم كه در برابر ظلم يكى از مسلمانان نسبت به همسرش ، و تهديد كردن او را به سوزاندن با آتش ، على عليه السلام سخت عصبانى شد ، و به روى آن جوان شمشير كشيد و فرمود : من تو را امر به معروف و نهى از منكر مىكنم ( و سفارش نيك رفتارى به همسرت را به تو مىنمايم ) تو دارى اين چنين پرخاشگرانه به حق و عدالت پشت مىكنى ، توبه كن و گرنه جانت در خطر است . جوان متجاوز كه وضع را چنين ديد به سرعت عقب نشينى كرد و از در عذرخواهى درآمد و تقاضاى بخشش نمود . « 2 »\r\nبه يقين اين خشم مقدس الهى بود كه در مقام دعوت افراد گنهكار به سوى حق و عدالت بسيار كارساز و مؤثر است .\r\n4 - دربارهء ابو ذر مىخوانيم هنگامى كه عثمان امر به معروف و نهى از منكر او را تحمل نكرد دستور تبعيد او را به سرزمين بد آب و هواى ربذه صادر كرد . على عليه السلام به بدرقه او آمد و هنگام وداع با او فرمود : « يا اباذَرَ انَّكَ غَضِبْتَ لِلَّهِ ( عزّ وجل ) فَارْجُ مَنْ غَضِبْتَ لَهُ انَّ الْقَوْمَ خافُوكَ عَلى دُنْياهُمْ وَ خِفْتَهُمْ عَلى دِينِكَ ، فَاتْرُكْ فِى ايديهِمْ ما خافُوكَ عَلَيهِ وَاهْرُبْ مِنْهُمْ بِما خِفْتَهُمْ عَلَيهِ ؛ اى ابو ذر ! تو به خاطر خدا خشم گرفتى و غضب كردى ، پس به همان كس كه برايش غضب نمودى اميدوار باش اين مردم ( عثمان و دار و دستهء او ) از تو بر دنيايشان ترسيدند و تو از آنها بر دينت ، پس آنچه را كه آنها برايش در وحشتند به خودشان واگذار . و به خاطر آنچه بر آن مىترسى از آنها فرار كن » . « 3 »\r\n\r\n\r\n","description":"","footnote":"\r\n( 1 ) . بحار الانوار ، جلد 20 ، صفحه 360 .\r\n( 2 ) . همان ، جلد 40 ، صفحه 113 .\r\n( 3 ) . نهج البلاغه ، خطبهء 130 .\r\n","page_name":" 400 ","page_number":400},
  {"content":"\r\n\r\nبديهى است خشم ابو ذر نسبت به كسانى كه اموال بيت المال را به ناحق در ميان خود تقسيم مىكردند و به مردم ظلم و ستم روا مىداشتند يك خشم مقدس الهى بود .\r\nدر سخن ديگرى از خود ابو ذر به هنگامى كه معاويه از انتقادات او به وحشت افتاد ، و مىخواست او را از شام كه تبعيد كند ، نقل شده است چنين مىخوانيم كه او خطاب به گروهى از مؤمنان شام به بدرقه او آمده بودند چنين گفت : « ايُّهَا النَّاسُ اجْمَعُوا مَعَ صَلاتِكُم وَ صَومِكُمْ غَضَباً لِلّه عَزَّوَجَلّ اذا عُصِىَ فِى الارْضِ ؛ اى مردم ! همراه نماز و روزهء خود خشم براى خداوند متعال در برابر گناهانى در زمين انجام مىشود داشته باشيد » . « 1 »\r\n5 - در حديثى در حالات سيّدالشهدا امام حسين عليه السلام مىخوانيم هنگامى كه وليد بن عتبه والى و فرماندار مدينه بود ( و مىخواست با استفاده از موقعيت خود اموالى از حضرت را غصب كند ) امام عمامهء او را از سرش برداشت و بر گردنش پيچيد ( و فشار داد وليد هنگامى كه اين شجاعت و غضب را ملاحظه كرد عقب نشينى نمود ) مروان ( معاون وليد ) به او گفت من تا امروز چنين جرأت و جسارت كسى را بر اميرش نديده بودم . ( اشاره به ضعف وليد كرد ) وليد گفت : به خدا قسم تو به من عصبانى نشده‌اى بلكه از حلم و بردبارى من حسد بردى ، اين مال تعلق به حسين داشت ولى امام حسين فرمود : « اين مال را به تو واگذار كردم اى وليد » اين سخن را فرمود و از جاى برخاست ( اشاره به اين كه خشم و غضب من به خاطر مال دنيا نبود بلكه به خاطر اين بود كه به تو ثابت كنم با زورگويى در برابر من كارى پيش نمىرود ) . « 2 »\r\n6 - در حديث ديگرى مىخوانيم كه امام على بن ابى طالب عليه السلام هنگامى كه مىخواست مالك اشتر را به عنوان استاندار مصر بفرستد نامه‌اى براى مردم مصر فرستاد كه آغازش چنين بود : « مِنْ عَبْدِاللَّهِ عَلِىٍ اميرِالمُؤمِنينَ عليه السلام الَى الْقَوْمِ الَّذينَ غَضِبُوا\r\n\r\n\r\n","description":"","footnote":"\r\n( 1 ) . ميزان الحكمه ، جلد 3 ، صفحه 2270 .\r\n( 2 ) . بحار الانوار ، جلد 44 ، صفحه 191 .\r\n","page_name":" 401 ","page_number":401},
  {"content":"\r\n\r\nلِلَّهِ حِينَ عُصِىَ فى ارْضِهِ وَ ذُهِبَ بِحَقِّهِ ؛ اين نامه‌اى از بندهء خدا على امير مؤمنان به جمعيتى كه به خاطر خدا غضب كردند ، در آن هنگام كه در زمين او عصيان شد و حق او را بردند » . ( اشاره به قيام مردم در برابر غارت غارتگرى اطرافيان عثمان نسبت به بيت المال است ) . « 1 »\r\n7 - در بعضى از احاديث آمده است : خداوند متعال به شعياء وحى فرستاد كه من صد هزار نفر از قوم تو را هلاك خواهم كرد ، چهل هزار نفر از بدان و شصت هزار نفر از خوبان ، شعياء عرض كرد : گنهكاران و بدان مستحق عذابند ، نيكان چرا ؟ خطاب آمد : « داهَنُوا اهْلَ الْمَعاصِى فَلَمْ يَغْضِبُوا لِغَضَبى ؛ آنها با معصيت كاران تساهل و تسامح كردند ، و به خاطر غضب من خشم نگرفتند » . « 2 »\r\nاينها و مانند اينها كه در روايات اسلامى كم نيست همگى اشاره به خشم‌هاى مقدسى دارد كه براى خدا و دفاع از حق در برابر ظالمان و گنهكاران انجام مىگيرد .\r\nتفاوت خشم‌هاى مقدس و مزموم در اين است كه اولًا خشم مقدس تحت كنترل عقل و شرع قرار دارد و به منظور بسيج تمام نيروها در برابر كار خلافى است كه در حال انجام است تا جلو آن گرفته شود . ولى خشم‌هاى شيطانى نه تنها تحت كنترل عقل نيست بلكه هوا و هوس‌هاى لجام گسيخته بر آن حاكم است .\r\nثانياً خشم مقدس هدف مقدسى را دنبال مىكند و همواره توأم با برنامه‌ريزى است در حالى كه خشم‌هاى شيطانى نه هدف مقدسى دارد و نه برنامه‌اى .\r\nثالثاً خشم‌هاى مقدس هميشه حدود معينى دارد ، و از حد تجاوز نمىكند در حالى كه خشم شيطانى هيچ حد و مرزى را به رسميت نمىشناسد ، و با يك مثال ساده مىتوان تمام تفاوت‌هايى را كه در بالا آمد مشخص كرد ، خشم‌هاى مقدس مانند سيلاب‌هايى است كه از كوه‌ها به راه مىافتد و پشت سد قرار مىگيرد و به صورت حساب شده در كانال‌ها به جريان مىافتد و سبب انواع آبادىها و بركت‌ها است . در حالى كه خشم شيطانى همانند سيلاب‌هايى است كه از كوه سرازير مىشود و هيچ مانعى بر سر راه آن نيست و هر چيزى را بر سر راه خود بيابد درهم مىكوبد و ويران مىسازد .\r\n\r\n\r\n","description":"","footnote":"\r\n( 1 ) . نهج البلاغه ، نامهء 38 .\r\n( 2 ) . بحار الانوار ، جلد 14 ، صفحه 161 .\r\n","page_name":" 402 ","page_number":402},
  {"content":"\r\n\r\nاين سخن را با حديثى از امام صادق عليه السلام پايان مىدهيم : « انَّمَا الْمُؤمِنُ الَّذى اذا غَضَبَ لَمْ يَخْرُجُهُ غَضَبَهُ مِنْ حَقّ ، وَ اذا رَضِىَ لَمْ يَدْخُلْهُ رَضاهُ فِى باطِلٍ ؛ مؤمن كسى است كه هرگاه خشمگين شود ، خشم او را از دائره حق خارج نمىكند ، و هرگاه ( از كسى ) خشنود گردد ، خشنوديش او را در باطل وارد نمىسازد » . « 1 »\r\n\r\nحلم و بردبارى\r\nنقطهء مقابل غضب و خشم لجام گيسخته ، حلم و بردبارى و خويشتن دارى است ، و همان گونه كه از امام حسن عليه السلام نقل شده كه وقتى از حضرتش دربارهء تفسير حلم سؤال كردند فرمود : « كَظْمُ الْغَيْظِ وَ مِلكُ النَّفْس ؛ حلم فرو بردن غضب و تسلّط بر نفس است » . « 2 »\r\nو نشانهء آن حسن برخورد با افراد و معاشرت بالمعروف است ، همان گونه كه در حديثى از پيامبر اكرم صلى الله عليه و آله آمده است : « لَيْسَ بِحَليمٍ مَنْ لَمْ يُعاشِر بِالْمَعْروُفِ مَنْ لابُدَّ لَهُ مِنْ مُعاشِرَتِهِ ؛ كسى كه نسبت به افرادى كه ناچار است با آنها معاشرت كند خوش رفتارى نداشته باشد ، حكيم و بردبار نيست » . « 3 »\r\nافرادى هستند كه بر اثر عجز و ناتوانى بردبارى پيشه مىكنند ، و در واقع داراى فضيلت حلم نيستند چرا كه هر وقت قدرت پيدا كردند ، دست به انتقام دراز مىكنند ، همان گونه كه در حديثى از امير مؤمنان على عليه السلام مىخوانيم : « لَيْسَ الحَليمُ مَنْ عَجَزَ فَهُجِمَ وَ اذا قَدَرَ انْتَقَمَ ، انَّما الْحَليمُ مَنْ اذا قَدرَ عَفى ؛ كسى كه به خاطر عجز و ناتوانى ساكت شود و اقدام به كارى نكند و به هنگام توانايى انتقام بگيرد حليم و بردبار نيست . حليم كسى است كه به هنگام توانايى ببخشد » . « 4 »\r\nبه هر حال حلم و بردبارى همه كس مخصوصاً براى رؤساء و مديران و سرپرست‌هاى خانواده‌ها ، يكى از باارزش‌ترين فضائل اخلاقى است كه سبب پيشرفت و تعالى و حسن مديريت و جذب دل‌ها و حل مشكلات عظيم است .\r\n\r\n\r\n","description":"","footnote":"\r\n( 1 ) . بحار الانوار ، جلد 64 ، صفحه 354 .\r\n( 2 ) . همان ، جلد 75 ، صفحه 102 .\r\n( 3 ) . كنز العمال ، حديث 5815 ، جلد 3 ، صفحه 130 .\r\n( 4 ) . غرر الحكم ، حديث 7529 .\r\n","page_name":" 403 ","page_number":403},
  {"content":"\r\n\r\nدر اهميت اين فضيلت اخلاقى چند روايت زير را كه به عنوان گلچينى از روايات اين باب برگزيده‌ايم كافى به نظر ميرسد .\r\n1 - در حديثى از پيامبر اكرم صلى الله عليه و آله مىخوانيم كه : « الا اخْبِرُكُمْ بِاشْبَهَكُمْ بِى اخْلاقاً ؟ قالُوا بلى يا رَسُولُ اللَّه فَقالَ احْسَنَكُمُ اخْلاقاً وَ اعْظَمَكُمْ حِلْماً وَ ابَرَّكَمُ بِقَرابَتِهِ وَ اشَدَّكُمْ انْصافاً مِنْ نَفْسِهِ فى الْغَضَبِ وَالرَّضا ؛ آيا به شما خبر بدهم كداميك از شما از جهت اخلاق به من شبيه تريد ؟ عرض كردند آرى اى رسول خدا . فرمود : آن كس كه از همه خوش‌خوتر ، و بردبارتر و نيكوكارتر نسبت به خويشاوندانش و با انصاف‌تر در حال خشم و خشنودى بوده باشد » . « 1 »\r\n2 - در حديث ديگرى از همان بزرگوار چنين نقل شده است : « ما جُمِعَ شَىْءٌ الى شَىْءٍ افْضَلُ مِنْ حِلْمٍ الَى عِلْمٍ ؛ چيزى با چيزى همراه نشده كه برتر از همراهى حلم با علم باشد » . « 2 »\r\n3 - در حديثى از امير مؤمنان على عليه السلام مىخوانيم كه فرمود : « اشْجَعُ النَّاسِ مَنْ غَلَبَ الْجَهْلَ بِالْحِلْمِ ؛ شجاع‌ترين مردم كسى است كه با نيروى علم بر جهل غالب آيد » . « 3 »\r\nشبيه همين معنى از آن حضرت نقل شده كه فرمود : « اقْوَى النَّاسِ مَنْ قَوِى عَلى غَضَبِهِ بِحِلْمِهِ ؛ قوىترين مردم كسى است كه با نيروى حلمش بر غضبش چيره شود » . « 4 »\r\n4 - در حديث ديگرى از همان حضرت مىخوانيم : « انَّ افْضَلَ اخْلاقِ الرِّجالِ الْحِلْمُ ؛ برترين اخلاق مردان حلم است » . « 5 »\r\n5 - در حديث جالب ديگرى از پيامبر اكرم صلى الله عليه و آله چنين مىخوانيم : « انَّ المُؤمِنَ لِيُدْرِكَ بِالْحِلْمِ وَاللّينَ دَرَجَةَ الْعابِدِ الْمُتَهَجِّدِ ؛ شخص مؤمن با حلم و نرمش به مقام عبادت‌كنندهء شب‌زنده‌دار مىرسد » . « 6 »\r\nاين تعبير به خوبى نشان مىدهد كه حلم و بردبارى از عبادات مهم در پيشگاه پروردگار است .\r\n\r\n\r\n","description":"","footnote":"\r\n( 1 ) . بحار الانوار ، جلد 74 ، صفحه 152 ، شبيه همين معنى با كمى تفاوت در وسائل الشيعه جلد 11 ، صفحه 211 آمده است .\r\n( 2 ) . همان ، صفحه 212 .\r\n( 3 ) . شرح فارسى غرر ، جلد 2 ، صفحه 450 .\r\n( 4 ) . همان ، صفحه 435 .\r\n( 5 ) . همان ، صفحه 488 .\r\n( 6 ) . مستدرك الوسائل ، جلد 11 ، صفحه 288 ( كتاب الجهاد ) .\r\n","page_name":" 404 ","page_number":404},
  {"content":"\r\n\r\n6 - در حديث پرمعناى ديگرى از رسول خدا صلى الله عليه و آله مىخوانيم كه فرمود : « مِنْ احَبِّ السَّبيلِ الَى اللَّه عَزَّ وَ جَّل جُرْعَتانِ جَرْعَةُ غَيظٍ تَرُدُها بِحِلْمٍ وَ جُرْعَةُ مُصيبَةٍ تَرُدُّها بِصَبْرٍ ؛ از محبوبترين راه‌ها به سوى خدا نوشيدن دو جرعه است ، جرعه خشم را به وسيله حلم فرو بردن و جرعهء مصيبت را با صبر تحمل كردن » . « 1 »\r\n7 - روزى على عليه السلام شنيد كه مرد ( نابخردى ) قنبر را دشنام مىدهد و گويى قنبر مىخواست به او پاسخ دهد ، امام فرمود : قنبر ! او را رها كن تا خدا را راضى و شيطان را خشمگين و دشمنت را ( با شرمندگى ) كيفر داده باشى . سپس فرمود : « فَوَالَّذى خَلَقَ الْحَبَّةَ وَ بَرَءَ النَّسَمَةَ ما ارْضى الْمُؤمِنُ رَبَّهُ بِمِثلِ الْحِلْمِ ، وَ لا اسْخَطَ الشَيْطانَ بِمِثل الصَّمْتِ ، وَ لا عُوقِبَ الْاحْمَق بِمِثْلِ السكوتِ عَنهُ ؛ قسم به خدايى كه دانه را در زير خاك شكافته ، و انسان را آفريده هيچ شخص مؤمنى پروردگارش را به چيزى مانند حلم خشنود نساخته و شيطان را به چيزى مانند خاموشى به هنگام غضب خشمگين نكرده ، و احمق را به چيزى همانند سكوت ، مجازات ننموده است » . « 2 »\r\n8 - از پيامبر اكرم صلى الله عليه و آله چنين نقل شده : « مَنْ كَظَمَ غَيْظاً وَ هُوَ قادِرٌ عَلى انفاذِهِ وَ حَلُمَ عَنْهُ ، اعْطاهُ اللَّه اجَرَ شَهيدٍ ؛ كسى كه خشم خود را فرو برد ، در حالى كه قدرت بر انجام كارى مطابق آن دارد و حلم و بردبارى پيشه كند ، خداوند اجر شهيدى به او مىدهد » . « 3 »\r\n9 - در حديثى از امام باقر عليه السلام آمده است كه امام على بن الحسين عليه السلام چنين فرمود : « انَّهُ لَيُعْجِبُنىِ الرَجُلُ انْ يُدْرِكُهُ حِلْمُهُ عِنَدَ غَضَبِهِ ؛ من لذت مىبرم كه انسان كه حلم و بردباريش به هنگام خشم به سراغ او آيد » . ( و او را از چنگال خطر رهايى بخشد ) .\r\n10 - اين بحث را با حديث ديگرى از امام صادق عليه السلام پايان مىدهيم - هر چند روايات در اين زمينه فراوان است - در اين حديث آمده است كه امام عليه السلام خدمتكارى داشت و او را به دنبال كارى فرستاده بود ، ولى تأخير كرد ، امام شخصاً به دنبال او رفت ، ديد در گوشه‌اى خوابيده است ( و گرما بر او غلبه كرده بود ) امام بالاى سر او نشست و مدتى او را باد زد تا آسوده بخوابد ، هنگامى كه بيدار شد امام ( با محبت و\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 110 ، حديث 9 .\r\n( 2 ) . سفينة البحار ، ماده حلم .\r\n( 3 ) . جامع الاحاديث ، جلد 13 ، صفحه 479 ، حديث 12 .\r\n","page_name":" 405 ","page_number":405},
  {"content":"\r\n\r\nبردبارى مخصوصى ) به او فرمود : اين كار درست نيست كه هم شب بخوابى و هم روز ، شب را بخواب و روز را براى ما بگذار . « 1 »\r\nاين رفتار كه نهايت محبت و تواضع و بردبارى امام را مىرساند مىتواند سرمشقى براى افراد عصبانى باشد كه در اين‌گونه موارد از هر گونه خشونت چشم بپوشند و راه حلم را در پيش گيرند .\r\n* * * در اينجا چند نكته قابل توجه است :\r\n1 - حلم و بردبارى آثار بسيارى در زندگى انسان‌ها دارد ، از جمله اين كه :\r\nانسان را از خطرات غضب كه گاهى تا آخر عمر دامان انسان را رها نمىكند نجات و رهايى مىبخشد .\r\nديگر اين كه مايهء عزت و آبرو است ، چرا كه همهء مردم حلم و بردبارى را در مقابل افراد نادان و لجوج دليل بر شخصيت و ظرفيت و عقل مىشمرند ، لذا در بعضى از اخبار از على عليه السلام آمده است : « مَنْ حَلُمَ سادَ ؛ آن كس كه حلم پيشه كند ، بزرگ و سرور مىشود » . « 2 »\r\nاضافه بر اين حلم در برابر نادان سبب مىشود كه مردم به يارى حليم و بر ضد نادان قيام مىكند به همين دليل در حديثى مىخوانيم كه امير مؤمنان على عليه السلام مىفرمايد : « انَّ اوَّلَ عِوَضٍ الْحَليمِ مِن خِصْلَتِهِ انَّ النَّاسَ كُلُّهُم اعْوانُهُ عَلى خَصْمِهِ ؛ « 3 » نخستين نتيجه‌اى كه شخص بردبار و حليم از حلم خود مىگيرد اين است كه مردم به يارى او در مقابل دشمن جاهلش بر مىخيزند » . « 4 »\r\nبه علاوه حلم سبب عزت و آبرو است در حالى كه خشم آميخته به جهل سبب آبروريزى است . در حديثى از رسول خدا صلى الله عليه و آله آمده است : « ما اعَزَّ اللَّهُ بِجَهْلٍ قَطُّ وَ لا اذَلَّ بِحِلْمٍ قَطُّ ؛ خداوند هيچ كس را به خاطر جهلش عزيز نمىكند ، همان گونه كه هيچ كس را به خاطر حلمش ذليل نخواهد كرد » . « 5 »\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 112 ، حديث 3 و 7 .\r\n( 2 ) . بحار الانوار ، جلد 74 ، صفحه 208 ، حديث 1 .\r\n( 3 ) . غرر الحكم ، جلد 2 ، ص 66 .\r\n( 4 ) . شرح غرر الحكم ، جلد 2 ، صفحه 66 .\r\n( 5 ) . اصول كافى ، جلد 2 ، صفحه 112 .\r\n","page_name":" 406 ","page_number":406},
  {"content":"\r\n\r\nكوتاه سخن اين كه حلم و بردبارى در زندگى براى انسان بركات زيادى دارد ، و بهترين سخن در اين زمينه سخنى است كه از رسول اكرم صلى الله عليه و آله نقل شده است مىفرمايد : « فَامّا الْحِلْمُ فَمِنْهُ رُكُوبُ الْجَميلِ ، وَ صُحْبَةُ الْابْرارِ ، وَ رَفْعٌ مِنَ الضِّعَهِ ، وَ رفُعٌ مِنَ الخَساسَةِ ، وَ تَشهِّى الْخَيرِ ، وَ يُقَرِّبُ صاحِبَهُ منْ مِعالِى الدَّرَجاتِ ، وَ الْعَفوِ وَ الْمَهلِ وَالْمَعْروُفِ وَالصَّمْتِ ، فَهذا ما يَتَشَعَّبَ لِلْعاقِلِ بِحِلْمِهِ » آن حضرت در اين حديث شريف و پر معنى ده نتيجه مثبت براى حلم بيان كرده و مىفرمايد : « از آثار حلم ، انجام كارهاى خوب ، همنشينى با نيكان ، بالا رفتن شخصيت انسان ، بر طرف شدن خسّت و پستى ، طالب خير بودن ، به مقامات عالى رسيدن ، از عفو بهره گرفتن و به مردم فرصت دادن ، كار نيك بجا آوردن و سكوت ( در برابر نادان ) پيشه كردن ، اين‌ها امورى هستند كه عاقل به خاطر علمش از آن بهره مىگيرد » . « 1 »\r\n2 - حلم و بردبارى مانند ساير صفات انسان داراى سرچشمه‌ها و انگيزه‌هاى متعددى است ، سرچشمهء حلم را مىتوان امور زير شمرد :\r\nالف ) سلطه بر نفس و مالكيت خويشتن ، سبب مىشود كه انسان در برابر ناملائمات از كوره در نرود ، و گرفتار خشم و آشفتگىها نشود ، امير مؤمنان على عليه السلام در تعريف حلم اشاره‌اى به اين سرچشمه فرموده است آنجا كه مىگويد : « انَّمَا الْحِلْمُ كَظْمُ الْغَيْظِ وَ مِلْكُ النَّفسِ ؛ حلم ، فرو بردن خشم و مالكيت نفس است » . « 2 »\r\nهمين معنى از امام مجتبى عليه السلام نيز نقل شده است . « 3 »\r\nب ) علوّ طبع و بلندى همت و شخصيت بالا از امورى است كه به انسان اجازه نمىدهد خشم خويش را آشكار كند ، و دست به كارهاى غير منطقى افراد خشمگين كم ظرفيت بزند . امير مؤمنان على عليه السلام مىفرمايد : « الْحِلْمُ وَ الْاناةُ تُوْأمانِ يُنتجُهُما عُلْوُ الهِمَّةِ ؛ بردبارى و خونسردى ( در برابر حوادث ) فرزندان دوقلويى هستند كه از همت بلند متولد شده‌اند » . « 4 »\r\nج ) ايمان به خدا و توجه به ذات پاك و صفات او و از جمله حلم خداوند در برابر عاصيان و طاغيان نيز مىتواند سرچشمهء ديگرى براى اين فضيلت اخلاقى باشد .\r\n\r\n\r\n","description":"","footnote":"\r\n( 1 ) . تحف العقول ، صفحه 19 .\r\n( 2 ) . شرح غرر الحكم ، جلد 3 ، صفحه 741 ، حديث 3859 .\r\n( 3 ) . بحار الانوار ، جلد 75 ، صفحه 102 .\r\n( 4 ) . نهج البلاغه ، كلمات قصار ، حديث 460 .\r\n","page_name":" 407 ","page_number":407},
  {"content":"\r\n\r\nامام صادق عليه السلام مىفرمايد : « الْحِلْمُ سِراجُ اللَّهِ يَسْتَضيئى بِهِ صاحِبُهُ الى جَوارِهِ وَ لا يَكُونُ حَليماً الّا الْمَؤيِّدُ بِانْوارِ اللَّهِ وَ بِانْوارِ الْمَعْرفَةِ وَ التّوحيدِ ؛ حلم چراغ پر فروغ الهى است كه دارندهء آن از آن بهره مىگيرد ، و به سوى جوار قرب خدا پيش مىرود ، و انسان نمىتواند حليم باشد ، مگر اينكه با انوار الهى و انوار معرفت و توحيد تأييد گردد » . « 1 »\r\nد ) علم و عقل و آگاهى بر نتايج مثبت حلم و پيامدهاى منفى خشم و غضب نيز عامل ديگرى براى پيدايش اين فضيلت اخلاقى در وجود انسان‌ها است ، امير مؤمنان على عليه السلام مىفرمايد : « الْحِلْمُ نورٌ جُوْهَرُهُ الْعَقْلُ ؛ حلم و بردبارى نورى است كه جوهرهء آن عقل است » . « 2 » و در تعبير ديگرى مىفرمايد : « بِوُفُورِ الْعَقْلِ يَتَوَفَّرُ الْحِلْمُ ؛ با افزايش عقل بر ميزان حلم و بردبارى نيز افزوده مىشود » . « 3 »\r\nو نيز در حديثى از همان بزرگوار مىخوانيم : « عَلَيْكَ بِالْحِلْمِ فَانَّهُ ثَمَرَةُ الْعِلْمِ ؛ بر تو باد به حلم و بردبارى كه ميوهء درخت علم است » . « 4 »\r\n3 - موارد استثناء : با اين كه حلم از فضائل بسيار برجسته و از خوهاى شايستهء انسانى است ، ولى مواردى پيش مىآيد كه حلم در آنجا پسنديده نيست و اين گونه استثنائات در ساير فضائل اخلاقى نيز ممكن است پيدا شود مثلًا در مواردى كه حلم و بردبارى سبب جرأت و جسارت جاهلان متعصب مىشود و بر فشار و فساد و عصيان خود مىافزايند در اينجا حلم پسنديده نيست بايد عكس العمل مناسبى نشان داده شود تا او سكوت كند .\r\nدر مواردى كه حلم و بردبارى به زيان جامعه و يا مكتب و عقيدهء انسان تمام مىشود در آنجا نيز حلم و سكوت غلط است .\r\nو نيز در مواردى كه حلم نشانهء ضعف و ذلت محسوب مىشود حلم كار خوبى نيست و به گفتهء شاعر :\r\n اظهار عجز پيش ستم‌پيشه ابلهى است * اشك كباب باعث طغيان آتش است \r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحه 422 ، حديث 61 .\r\n( 2 ) . شرح غرر الحكم ، جلد 1 ، صفحه 311 ، حديث 1185 .\r\n( 3 ) . همان ، جلد 3 ، صفحه 221 ، حديث 4274 .\r\n( 4 ) . همان ، جلد 4 ، صفحه 285 ، حديث 6084 .\r\n","page_name":" 408 ","page_number":408},
  {"content":"\r\n\r\n15\r\n\r\nعفو و انتقام\r\n\r\nاشاره\r\nيكى از بزرگترين فضائل اخلاقى كه رسيدن به آن كار آسانى نيست ، عفو و گذشت به هنگام قدرت و ترك انتقام جويى است .\r\nبسيارى از مردم كينه‌ها را در سينه‌هاى خود پنهان مىكنند ، و به طور دائم در انتظار روزى هستند كه بر دشمن پيروز شوند ، و چندين برابر از او انتقام بگيرند ، نه فقط بدى را به بدى پاسخ گويند ، بلكه يك بدى را به چندين بدى پاسخ دهند ، و از همه بدتر اين كه گاه به اين صفت رذيله و بسيار زشت افتخار هم مىكنند ، و مىگويند ما كسى هستيم كه پس از پيروزى بر دشمن با او چنين و چنان كرديم .\r\nتاريخ جهان پر است از انتقام جويىهاى بىرحمانهء سلاطين و امرا و قبائل و اقوام و ملت‌ها .\r\nعجب اين كه انتقام جويىها به صورت زنجيره‌اى پيش مىرود ، فرضاً قبيله‌اى از قبيله‌اى ديگر يك نفر را به قتل مىرساند ، قبيلهء مقتول به هنگام قدرت ده نفر را مىكشد ، باز قبيلهء اوّل به هنگام قدرت پنجاه نفر را به قتل مىرساند و حمام خون به راه مىافتد .\r\nغارتها ، هتك ناموس‌ها ، قتل عام‌ها معمولًا زاييدهء همين خوى زشت حيوانى است .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nاما به عكس سيرهء انبياء و اولياء اين بوده است كه هنگام پيروزى حتى الامكان گذشته‌ها را با آب عفو بشويند ، و دشمنان سرسخت را از اين طريق به دوستان صميمى مبدل سازند .\r\nآنها هرگز علاقه نداشتند خون را با خون بشويند ( جز در موارد استثناء ) و بدى را با بدى پاسخ گويند ، بلكه سعى داشتند تا آنجا كه مقدور است بدىها را به خوبى پاسخ دهند ، چرا كه هدف آنها تربيت بوده نه انتقام ، خاموش كردن آتش بوده نه برافروختن آتش‌هاى جديد .\r\nولى به يقين اين كار ، كار همه كس نيست ، كار افرادى است كه در پرتو ايمان و تقوا تربيت شده‌اند و تسلط بر نفس داشتند ، كار افراد با فضيلت و پر افتخار و انسان‌هاى شايسته است ، و گرنه درنده خويان چيزى را جز انتقام به رسميت نمىشناسند و به آن افتخار مىكنند .\r\nآيات قرآن مجيد و روايات اسلامى مملو است از بيان فضيلت عفو و نكوهش از روح انتقام جويى و سيرهء پيامبر اكرم صلى الله عليه و آله و امامان معصوم عليهم السلام گواه بسيار زنده و خوبى براى اين معنى است كه يك نمونهء آن داستان فتح مكه و عفو عمومى پيامبر صلى الله عليه و آله از دشمنان خونخوار و بسيار سرسخت است .\r\nبا اين اشاره به قرآن باز مىگرديم و آيات عفو و انتقام را مورد بررسى قرار مىدهيم ( توجه داشته باشيد كه واژهء انتقام در قرآن مجيد به معنى بالا به كار نرفته و تنها به معنى مجازات الهى است و لذا در همه جا به خداوند نسبت داده شده است ، و هيچ ارتباطى به بحث ما ندارد .\r\n1 - وَ جَزاءُ سَيِّئَةٍ سَيِّئَةٌ مِثلُها فَمَنْ عَفى وَ اصْلَحَ فَاجْرُهُ عَلَى اللَّهِ انَّهُ لايُحِبُّ الظَّالِمينَ . ( شورى - 40 )\r\n2 - وَ لَا يَأتَلِ أوُلوُ الْفَضْلِ مِنْكُمْ وَ السَّعَةِ انْ يُؤتُوآ أوْلِى الْقْربى وَ الْمَسَاكينَ وَ الْمُهاجِرينَ فِى سَبيلِ اللَّه وَ لْيَعْفُوا وُلْيَصْفَحُوا ألا تُحِبُّونَ انْ يَغْفِرَاللَّهُ\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nلَكُمُ وَاللَّهُ غَفُورٌ رَحيمُ . ( نور - 22 )\r\n3 - خُذِ الْعَفْوَ وَ اْمُرْ بِالْعُرْفِ وَ اعْرِضْ عَنِ الْجاهِلينَ . ( اعراف - 199 )\r\n4 - وَ انْ عاقَبْتُمْ فَعَاقِبُوا بِمِثْلِ ما عُوقِبْتُمْ بِهِ وَلَئِنْ صَبَرتُمْ لَهُوَ خَيْرٌ لِلصَّابِرينَ . ( نحل - 126 )\r\n5 - ادْفَعْ بِالَّتِى هِىَ أحْسَنُ السَّيِّئَةَ نَحْنُ أَعْلَمُ بمِاْ يَصِفُونَ . ( مؤمنون - 96 )\r\n6 - وَلَا تَسْتَوِى الْحَسَنَةُ وَلَا السَّيِّئَةُ ادْفَعْ بِالَّتِى هِىَ أحْسَنُ فَاذَا الَّذِى بَيْنَكَ وَ بَيْنَهُ عَدَاوَةٌ كَأَنَّهُ وَلىٌّ حَميمٌ - وَما يُلَقَّاها الَّا الَّذيِنَ صَبَرُوا وَما يُلَّقَاها الَّا ذُوحظٍّ عَظيِمٍ . ( فصلت - 34 و 35 )\r\n7 - يَا ايُّهَا الَّذيِنَ آمَنُوا كُتِبَ عَلَيْكُمْ الِقصَاصُ فِى القَتْلى الُحرُّ بِالْحُرِّ وَالعَبْدُ بِالْعَبْدِ وَالْاثْنى بِالْاثْنى فَمَنْ عُفِىَ لَهُ مِنْ أَخِيهِ شَىءٌ فَاتِّباعٌ بِالْمَعْروُفِ وَ أَدَاءٌ الَيْهِ بِاحْسانٍ ذلِكَ تَخْفيفٌ مِنْ رَبِّكُمْ وَ رَحْمَةٌ فَمَنِ اعْتَدَى بَعْدَ ذَلِكَ فَلَهُ عَذَابٌ أَليِمٌ . ( بقره - 178 )\r\n8 - يَا ايُّهَا الَّذينَ آمَنُوا انَّ مِنْ ازْواجِكُمْ وَأولادِكُمْ عَدُوَّاً لَكُمْ فَاْحذَروُهُمْ وَ أِنْ تَعْفُوا وَ تَصْفَحُوا وَ تَغْفِرُوا فَانَّ اللَّهَ غَفُورٌ رَّحيمٌ . ( تغابن - 14 )\r\n9 - انْ تُبْدوُا خَيْراً اوْ تُخْفُوهُ اوْ تَعْفُوا عَنْ سُوءٍ فَانَّ اللَّهِ كَانَ عَفُّواً قَديراً . ( نساء - 149 )\r\n10 - وَاصْبِرْ عَلى ما يَقُولُونَ وَاهْجُرْهُمْ هَجْراً جَميلًا . ( مزمّل - 10 )\r\n\r\nترجمه :\r\n1 - كيفر بدى ، مجازاتى است همانند آن ، و هر كس عفو و اصلاح كند پاداش او با خدا است ، خداوند ظالمان را دوست ندارد .\r\n2 - آنها كه از ميان شما داراى برترى ( مالى ) و وسعت زندگى هستند نبايد سوگند ياد كنند\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nكه از انفاق نسبت به نزديكان و مستمندان و مهاجران در راه خدا دريغ نمايند ، آنها بايد عفو كنند و چشم بپوشند ، آيا دوست نمىداريد خداوند شما را ببخشد ؟ و خداوند آمرزنده و مهربان است .\r\n3 - و هرگاه خواستيد مجازات كنيد ، تنها به مقدارى كه به شما تعدى شده كيفر دهيد ! و اگر شكيبايى كنيد اين كار براى شكيبايان بهتر است .\r\n4 - با آنها مدارا كن و عذرشان را بپذير و به نيكىها دعوت كن و از جاهلان روى بگردان ( و با آنان ستيزه مكن ) .\r\n5 - بدى را به بهترين راه و روش دفع كن ( و پاسخ بدى را به نيكى ده ) ما به آنچه توصيف مىكنند آگاهتريم .\r\n6 - هرگز نيكى و بدى يكسان نيست ، بدى را با نيكى دفع كن ناگاه ( خواهى ديد ) همان كس كه ميان تو و او دشمنى است گويى دوستى گرم و صميمى است - اما جز كسانى كه داراى صبر و استقامتند به اين مقام نمىرسند و جز كسانى كه بهرهء عظيمى ( از ايمان و تقوا ) دارند به آن نائل نمىگردند .\r\n7 - اى افرادى كه ايمان آورده‌ايد ! حكم قصاص در مورد كشتگان ، بر شما نوشته شده است ؛ آزاد در برابر آزاد و برده در برابر برده و زن در برابر زن ، پس اگر كسى از سوى برادر ( دينى ) خود چيزى به او بخشيده شود ( و حكم قصاص او ، تبديل به خونبها گردد ) بايد از راه پسنديده پيروى كند ( و صاحب خون ، حال پرداخت كنندهء ديه را در نظر بگيرد ) و قاتل نيز به نيكى ديه را ( به ولى مقتول ) بپردازد ( و در آن مسامحه نكند ) اين تخفيف و رحمتى است از ناحيه پروردگار شما ، و كسى كه بعد از آن تجاوز كند عذاب دردناكى خواهد داشت .\r\n8 - اى كسانى كه ايمان آورده‌ايد ! بعضى از همسران و فرزندانتان دشمنان شما هستند از آنها برحذر باشيد و اگر عفو كنيد و چشم بپوشيد و ببخشيد ( خدا شما را مىبخشد ) چرا كه خداوند بخشنده و مهربان است .\r\n9 - اگر نيكىها را آشكار يا مخفى كنيد و از بديها گذشت نمائيد خداوند بخشنده و توانا است ( و با اينكه قادر بر انتقام است عفو و گذشت مىكند ) .\r\n10 - و در برابر آنچه ( دشمنان ) مىگويند شكيبا باش و به‌طرزى شايسته از آنان دورى كن .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nتفسير و جمع‌بندى\r\nدر نخستين آيهء مورد بحث خداوند نخست اشاره به مسألهء مقابله به مثل و مجازات در حق عقوبت مىفرمايد و آن را حق مؤمنين مىشمرد ( تا دشمن و افراد خطاكار خود را در امنيت نبينند ) سپس اشاره به مسألهء عفو و گذشت و ترك انتقام‌جويى مىكند و مىگويد كيفر بدى مجازاتى همانند آن است و هر كس عفو و اصلاح كند اجر و پاداش او با خدا است و خداوند ظالمان را دوست ندارد ( وَ جَزآءُ سَيِّئَةٍ سَيِّئَةٌ مَثلُها فَمَنْ عَفى وَ اصْلَحَ فَاجْرُهُ عَلَى اللَّهِ انَّهُ لا يُحِبُّ الظَّالِمينَ ) .\r\nبا توجه به اين كه سورهء شورى از سوره‌هايى است كه تمام آن در مكه نازل شده و مىدانيم در آن زمان مؤمنان مورد تعرض وسيع و گستردهء مخالفان قرار مىگرفتند ، قرآن در آيهء 39 اين سوره به آنها دستور مىدهد كه در برابر ظلم تسليم نشوند ، و هنگامى كه مورد ستم قرار مىگيرند از ديگران يارى بطلبند و به كمك يكديگر بشتابند ، سپس در آيهء 40 به اين حقيقت اشاره مىكند كه مبادا به خاطر اين كه بعضى از دوستان شما مورد ستم قرار گرفتند در مقام انتقام جويى برآييد و از حد بگذرانيد و خود نيز در صف ظالمان قرار گيريد ، حتى اگر در آنجا كه عفو آثار سويى ندارد عفو و اصلاح كنيد بهتر است .\r\nدر اين كه منظور از اصلاح كه در اين آيه به دنبال عفو آمده چيست ؟ مفسران تفسيرهاى گوناگونى دارند ، بعضى اصلاح ميان خود و خدا را ذكر كرده‌اند ، و بعضى اصلاح ميان مظلوم و ظالم تا اين مسأله بار ديگر تكرار نگردد ، و بعضى اصلاح خويشتن را از انتقام جويى و خشم و غضب و بعضى ترك قصاص را ذكر كرده‌اند . « 1 »\r\nجمع ميان اين معانى در تفسير كلى اين آيه نيز بعيد به نظر نمىرسد . و به هر حال آيه به روشنى اين حقيقت را ثابت مىكند كه عفو و اصلاحى كه به دنبال آن صورت مىگيرد تا ريشه كينه‌ها براى هميشه كنده شود ، و تعبير « فَاجْرُهُ عَلَى اللّهِ » ( پاداش او بر خدا است ) بدون اين كه اجر معينى حتى بهشت را تعيين كرده باشد نشان مىدهد اجر و پاداش چنين كسى به قدرى عظيم است كه جز خدا نمىداند .\r\n\r\n\r\n","description":"","footnote":"\r\n( 1 ) . تفسير الميزان و قرطبى و اثنى عشرى و روح البيان و فى ظلال ، ذيل آيهء مورد بحث .\r\n","page_name":" 413 ","page_number":413},
  {"content":"\r\n\r\nدر دومين آيه كه ناظر به جريان افك يعنى تهمتى كه بعضى از منافقان به يكى از همسران پيامبر صلى الله عليه و آله زده بودند و از اين طريق مىخواستند حيثيت پيامبر صلى الله عليه و آله و اسلام را زير سؤال ببرند نازل شده نشان مىدهد كه عفو و گذشت دربارهء همه مطلوب است حتى گناهكاران و آلودگان ، زيرا اين آيه زمانى نازل شد كه گروهى از صحابه بعد از داستان افك سوگند ياد كردند به هيچ يك از كسانى كه در اين ماجرا درگير بودند كمك مالى نكنند . اين آيه نازل شد ، و آنها را از شدت عمل و خشونت باز داشت و دستور عفو و گذشت داد ، مىفرمايد : آنها كه برترى ( مالى ) و وسعت زندگى دارند نبايد سوگند ياد كنند كه انفاق خود را نسبت به نزديكان و مستمندان و مهاجران در راه خدا قطع نمايند ( وَ لا يَأتَلِ اوُلوُا الْفَضْلِ مِنْكُم وَالسَّعَةِ انْ يُؤتُوا اوُلِى الْقُربى وَالْمساكيْنَ وَ الْمُهاجِرينَ فى سَبيلِ اللَّهِ ) .\r\nسپس مىافزايد بايد عفو و گذشت نمايند آيا دوست نمىداريد خداوند شما را بيامرزد ، ( حال كه چشم اميد به رحمت خدا داريد شما هم به ديگران رحمت كنيد ) ( وَلْيَعْفُوا وَلْيَصْفَحُوا الا تُحِبُونَ انْ يَغْفِرَ اللَّهُ لَكُمْ ) .\r\nو خداوند غفور و رحيم است ( شما هم غفور و رحيم باشيد ) ( وَاللَّهُ غَفُورٌ رَحيْمٌ ) .\r\nنكتهء قابل توجه اينجا است كه داستان افك جريان خطرناكى بود كه اسلام و شخص پيامبر صلى الله عليه و آله را نشانه مىگرفت ، گروهى از منافقان بنيان گذار آن بودند ، ولى جمعى از مؤمنان غافل نيز فريب خوردند و درگير آن شدند ، با اين حال قرآن نسبت به اين گروه فريب‌خوردهء غافل ، توصيه به عفو و گذشت مىكند ، بنابراين در مسائل شخصى به طريق اولى بايد عفو و گذشت كرد .\r\nدر اين كه در ميان « عفو » و « صفح » چه تفاوتى است ، راغب در مفردات مىگويد عفو گذشت است و صفح ترك ملامت است كه مرحله‌اى بالاتر از گذشت مىباشد .\r\nچرا كه ممكن است انسان عفو كند ولى از ملامت خوددارى ننمايد . ولى با توجه به اينكه صفح به معنى روى برگرداندن است مىتواند اشاره به اين باشد كه اصلًا خطاى خطاكار را به كلى به دست فراموشى بسپارد ، نه تنها ملامت نكند ، بلكه هيچ تأثيرى در ارتباط شما با او نداشته باشد .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nاين نكته نيز شايان دقت است كه اين گروه قسم ياد كرده بودند كه كمك‌هاى خود را از كسانى كه درگير ماجراى افك شدند قطع كنند ، در عين حال قرآن مىگويد قسم ياد نكنيد يعنى قسم‌هاى شما نسبت به چنين امورى بى اثر و بيهوده است . زيرا هيچ قسمى نسبت به كار خير پذيرفته نيست !\r\n* * * سوّمين آيه خطاب به پيامبر بزرگ اسلام صلى الله عليه و آله است ، خطابى كه تكليف ديگران را نيز روشن مىسازد ، مىفرمايد : « عفو را بگير ( با آنها مدارا كن و عذرشان را بپذير ) و مردم را به كارهاى نيك دستور ده ، و از جاهلان روى بگردان ( و با آنها ستيزه جويى مكن ) ( خُذِالْعَفوُ وَ اْمُرْ بِالْعُرْفِ وَ اعْرِضْ عَنِ الْجاهِلينَ ) .\r\nاين سه دستور كه از سوى خداوند به پيامبر اكرم صلى الله عليه و آله به عنوان يك رهبر بزرگ جامعه داده شده است همه بيانگر اهميت عفو و گذشت است ، در دستور اول توصيه به عفو مىكند . دستور دوم اشاره به اين دارد كه بيش از آنچه مردم قدرت دارند از آنها نخواهد ، و در دستور سوم بىاعتنائى نسبت به مزاحمت‌هاى جاهلان را توصيه مىكند كه آن نيز آميخته با نوعى عفو و گذشت است .\r\nرهبران راستين و پويندگان راه حق همواره در مسير خود به سوى خدا و اصلاح جامعه با افراد متعصب و جاهل و لجوج روبرو مىشوند كه انواع مزاحمت‌ها و هتك و توهين را نسبت به آنها روا مىدارند ، آيهء فوق و بسيارى ديگر از آيات قرآن مىگويد با آنها گلاويز نشويد و بهترين راه ناديده و نشنيده گرفتن كارهاى آنها است ، و تجربه نشان مىدهد كه اين كار بهترين راه براى بيدار ساختن و خاموش كردن آتش خشم و حسد و تعصب آنها است .\r\nدر حديثى آمده است كه وقتى آيهء فوق نازل شد پيغمبر اكرم صلى الله عليه و آله به جبرئيل فرمود : منظور از اين آيه چيست ؟ و چه كارى بايد انجام دهد ؟ جبرئيل عرض كرد :\r\nنمىدانم بايد از درگاه خداوند سؤال كنم . بار ديگر برگشت و عرض كرد : « انَّ اللَّهَ يَأمُرُكَ انْ تَعْفُوَ عَمَّنْ ظَلَمَكَ وَ تُعْطى مَنْ حَرَمَكَ وَ تَصِلْ مَنْ قَطَعَكَ ؛ خداوند به تو\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nدستور مىدهد كسى را كه به تو ستم كرده عفو كنى ، و كسى كه تو را محروم كرده مشمول عطاى خود سازى ، و كسى كه از تو بريده با او پيوند محبت داشته باشى » . « 1 »\r\n* * * در چهارمين آيه روى سخن را به همهء مسلمانان كرده و به آنها چنين دستور مىدهد اگر خواستيد مجازات كنيد به مقدارى كه به شما تعدى شده بسنده كنيد ( نه بيشتر از آن ) ولى اگر شكيبايى پيشه كنيد ( و عفو و گذشت نماييد ) اين كار براى شكيبايان بهتر است ( وَ انْ عاقَبْتُم فَعاقِبُوا بِمِثْلِ ما عُوقِبْتُم بِهِ وَلَانْ صَبَرْتُم لَهُوَ خَيْرٌ لِلصَّابِرينَ ) .\r\nدر روايات آمده است كه اين آيه در جنگ احد نازل شد ، در آن هنگام كه چشم پيامبر صلى الله عليه و آله به بدن رشيد حمزه افتاد كه در خاك و خون غلتيده بود و دشمن سنگدل سينه و پهلوى او را شكافته و كبد ( يا قلب ) او را بيرون كشيده بود و گوش و بينى او را نيز قطع كرده بود . پيغمبر صلى الله عليه و آله بسيار منقلب و ناراحت شد و بعد از حمد و سپاس الهى و شكايت به درگاه او فرمود : اگر من بر آنها غلبه يابم آنها را مُثله خواهم كرد » ( و طبق روايت ديگرى فرمود : با هفتاد نفر از آنها همين معامله مىكنم . ) آيهء فوق نازل شده ، و دستور به عدم تعدى در مجازات داد و مسلمانان را دعوت به صبر ( و عفو ) نمود ، بلافاصله پيامبر صلى الله عليه و آله عرض كرد : « اصْبِرُ اصْبِرُ ؛ خدايا صبر مىكنم ، صبر مىكنم » . « 2 »\r\nجالب اين كه در آيهء بعد از اين مىفرمايد : « وَاصْبِر وَ ماصَبْرُكَ الَّا بِاللَّهِ ؛ شكيبايى پيشه كن و شكيبايى تو جز براى خدا و توفيق پروردگار نيست » . اشاره به اين كه در اين لحظات دردناك كه تمام وجود انسان به خاطر جنايات دشمن سنگدل نادان مىسوزد ، صبر و گذشت كار بسيار مشكلى است كه جز به امدادهاى الهى ميسّر نيست .\r\nالبته اجازه‌اى كه از ابتداى آيه در مورد مقابله به مثل استفاده مىشود راجع به\r\n\r\n\r\n","description":"","footnote":"\r\n( 1 ) . مجمع البيان ، جلد 2 ، صفحه 512 .\r\n( 2 ) . تفسير عياشى و الدُّر المنثور ، ذيل آيهء مورد بحث .\r\n","page_name":" 416 ","page_number":416},
  {"content":"\r\n\r\nاصل كشتن قتل عمد است ، ولى نسبت به مُثْله كه يك عمل غير انسانى حتى مقابله به مثل نيز جايز نيست ، و اين مطلب صريحاً در روايات اسلامى آمده است كه حتى سگ درنده را هم نمىتوان مُثله كرد « 1 » و اگر از روايت فوق جواز مُثْله استفاده شد به وسيلهء روايات صريح تفسير خواهد شد ، كه منظور ، اصل قتل است نه مُثله كردن .\r\nجمعى نيز گفته‌اند كه مسألهء انتقام نابرابر و مُثْله كردن آنها از سوى مسلمانان مطرح شد نه از سوى پيامبر صلى الله عليه و آله و عموميّت خطاب آيه نيز مؤيد همين معنى است كه اين تصميم از سوى مسلمانان بود .\r\n* * * در پنجمين آيه باز روى سخن را به پيامبر صلى الله عليه و آله كرده دستورى فراتر از عفو و گذشت مىدهد و مىفرمايد : بدى را از راهى كه بهتر است دفع كن ، و پاسخ بدى را به نيكى ده ، ما به آنچه آنها مىگويند و توصيف مىكنند آگاه تريم ( ادْفَعْ بِالّتِى هِىِ احْسَنُ السَّيِئَة نَحْنُ اعْلَمُ بِمُا يَصِفُونَ ) .\r\n* * * در ششمين آيه نيز همين معنى با تعبير ديگرى آمده است ، مىفرمايد : « بدى را با نيكى دفع كن تا دشمنان سرسخت همچون دوستان گرم و صميمى شوند » . ( ادْفَعْ بِالَّتى هِىَ احْسَنُ فِاذا الَّذى بَيْنِكَ وَ بَيْنَهُ عَداوَةً كَانَّهُ وَلِىٌّ حَميمٌ ) .\r\nو در آيهء 22 سورهء رعد نيز مىخوانيم :\r\nهنگامى كه اوصاف اولِى الالْباب و صاحبان انديشه و فكر را شرح مىدهد ، مىفرمايد : يكى از اوصاف آنها اين است كه با حسنات ، سيئات را از ميان مىبرند ( وَ يَدرَئُونَ بِالْحَسَنَةِ السَّيِّئَةِ ) . اين تعبير مىتواند اشاره به اين باشد كه آنها خطاها و گناهان خويش را با حسنات و اعمال نيك جبران مىكنند ، و نيز مىتواند اشاره به\r\n\r\n\r\n","description":"","footnote":"\r\n( 1 ) . نهج البلاغه ، نامه 47 .\r\n","page_name":" 417 ","page_number":417},
  {"content":"\r\n\r\nاين باشد كه آنها بدى ديگران را به بدى پاسخ نمىگويند ، بلكه بدى را با نيكى تلافى مىكنند ، تا افراد خطاكار و گناه‌كار پيش وجدان خود شرمنده شوند و در كار خويش تجديدنظر نمايند .\r\nاين احتمال نيز در تفسير آيه داده شده است كه هر دو معنى در تفسير آيه جمع باشد . « 1 »\r\nاز اين سه آيه به خوبى استفاده مىشود كه پيامبر صلى الله عليه و آله ( و كسانى كه پيرو راستين او بوده و هستند ) مأموريت دارند از مرحلهء عفو و گذشت نيز فراتر بروند و بدى را با نيكى پاسخ دهند ، كارى كه تحمل آن براى هر كس ميسّر نيست ، به همين دليل در آيهء بعد مىفرمايد : به اين مرحله جز كسانى كه داراى صبر و استقامتند و كسانى كه بهرهء عظيمى از ايمان و تقوا دارند نمىرسند ( وَ مايُلَقَّاها الَّا الَّذينَ صَبَروُا وَ مايَلَقَّاها الّا ذوُحَظٍّ عَظيمٍ ) .\r\nو راستى مقابله به ضد در برابر بدىها كار سنگينى است كه جز نيكان و پاكان توان آن را ندارند ؛ آنها كه بهره عظيمى از ايمان و تقوا و سهم وافرى از فضايل اخلاقى دارند .\r\nجالب اين كه در تاريخ پيغمبر اكرم صلى الله عليه و آله و پيشوايان بزرگ دين كراراً اين موضوع به ثبوت رسيده است كه گاهى سخت‌ترين دشمنان كينه توز بر اثر مقابله به ضد ( نيكى در برابر بدى ) به كلى منقلب شده و مبدل به دوستان صميمى گشته‌اند ، و اين تجربه‌هاى فراوان نشان مىدهد كه تأثير اين عمل ، ملموس و چشمگير است .\r\n* * * در هفتمين آيه سخن از مسألهء قصاص است كه يكى از احكام مهم اجتماعى اسلام و ضامن حفظ خون‌ها مىباشد و قرآن آن را مايهء حيات جامعه مىشمرد ، در عين حال عفو و گذشت را برتر از آن مىداند . مىفرمايد : « اى كسانى كه ايمان\r\n\r\n\r\n","description":"","footnote":"\r\n( 1 ) . به تفسير الميزان ، جلد 16 ، ذيل آيهء مورد بحث رجوع شود .\r\n","page_name":" 418 ","page_number":418},
  {"content":"\r\n\r\nآورده‌ايد حكم قصاص در مورد مقتولين بر شما نوشته شده » ( يا ايُّهَا الَذينَ آمَنُوا كُتِبَ عَلَيْكُمُ الْقِصاصُ فِى الْقَتْلى ) .\r\nتا آنجا كه مىفرمايد : اگر كسى از سوى برادر ( دينى ) خود مورد عفو قرار گيرد ، ( و قصاص تبديل به خونبها گردد ) بايد از طريق پسنديده‌اى ( براى اداى بدهى خود ) پيروى كند ، و قاتل نيز به نيكى ديه را به او ( ولى مقتول ) بپردازد ، اين تخفيف و رحمتى است از سوى پروردگار شما ( فَمَنْ عُفِىَ لَهُ مِنْ اخِيْهِ شىءٌ فَاتِّباعٌ بِالْمَعروُفِ وَ اداءٌ الَيْهِ بِاحْسان ذلِكَ تَخْفيفٌ مِنْ رَبِّكُم وَ رَحْمَةً ) .\r\nو در پايان آيه با آنهايى كه بعد از عفو و گذشت يا تبديل قصاص به ديه پشيمان مىشوند و به خشونت باز مىگردند و به هنگام قدرت قاتل را مىكشند ، اخطار شديد داده است و مىفرمايد : « هر كس بعد از آن تجاوز كند عذاب دردناكى خواهد داشت » ( فَمَن اعْتَدى بَعْدَ ذلِكَ فَلَهُ عَذابٌ اليمٌ ) .\r\nزيرا بعد از عفو يا تبديل قصاص به ديه ، راه بازگشت به كلى مسدود مىشود ، و قصاص براى هميشه ساقط مىگردد ، و انتقام جويى از قاتل ، قتل مجددى محسوب مىشود كه از هر نظر قابل تعقيب است .\r\nاين آيه قاتلان را در ميان خوف و رجاء نگه مىدارد ، از يك طرف راه قصاص را گشوده تا كسى جرئت نكند دست به خون ديگرى بيالايد ، و از طرفى راه عفو را بسته تا جلو انتقام‌جوئىهاى خشن و خطرناك را بگيرد ، و اين نهايت حكمت و تدبير در اين مسألهء مهم اجتماعى است .\r\nتعبير به برادر در آيه فوق ، نشان مىدهد كه حتى اگر در ميان مسلمين قتلى صورت گيرد ، باز رابطهء برادرى قطع نمىشود ، و تا ضرورتى ايجاب نكند نبايد به سراغ قصاص رفت ، و اين تعبير دليل بر اين است كه اسلام عفو و گذشت را بر قصاص ترجيح مىدهد و با اين تعبير مىخواهد حس محبت و دوستى را در اولياء دم برانگيزد . ( اين مضمون از ابن عباس در روايتى نقل شده است ) . « 1 »\r\n\r\n\r\n","description":"","footnote":"\r\n( 1 ) . تفسير روح البيان ، جلد اول ، صفحه 285 .\r\n","page_name":" 419 ","page_number":419},
  {"content":"\r\n\r\nهمچنين تعبير به « ذلِكَ تَخْفِيفٌ مِنكُمُ وَ رَحْمَةٌ » نيز دليل ديگرى بر ترجيح عفو و گذشت يا تبديل قصاص به ديه است .\r\n* * * در هشتمين آيه خطاب به همهء مؤمنان كرده و در مورد اختلافات و كشمكش‌هاى خانوادگى چنين مىگويد : اى كسانى كه ايمان آورده‌ايد ، بعضى از همسران و فرزندانتان دشمنان شما هستند از آنها برحذر باشيد ( يا ايّهَا الَذينَ آمَنُوا انَّ مِنْ ازواجِكُمْ وَ اولادِكُمْ عَدوّاً لَكُمُ فَاحْذَروُهُ ) .\r\nاين عدوات ممكن است از طرق مختلفى اعمال گردد ، در جنبه‌هاى معنوى مانند جلوگيرى كردن از هجرت به مدينه در عصر پيامبر صلى الله عليه و آله يا وصيت كردن به بعضى از اموال براى كارهاى خير يا در مسائل معنوى يا در مسائل مادى مانند مزاحمت‌هاى مختلفى كه فرزندان نااهل و همسران پر توقع نسبت به پدر و شوهر انجام مىدهند .\r\nولى در ذيل آيه مىافزايد : اگر عفو كنيد و صرف نظر نماييد و گنهكار را ببخشيد « خدا شما را مىبخشد » زيرا خداوند بخشنده و مهربان است ( وَ انْ تَعْفُوا وَ تَصْفَحُوا وَ تَغْفِرُوا فَانَّ اللَّهَ غَفُورٌ رَحيمٌ ) .\r\nبىشك اگر عفو و گذشت از محيط خانواده برچيده شود ، و هر كس بخواهد در مزاحمت‌هايى كه به حق او مىشود ، در مقام انتقام جويى برآيد ، محيط خانواده مبدل به جهنم سوزانى مىشود كه هيچ كس در آن امنيت ندارد ، و به زودى خانواده‌ها از هم متلاشى مىشوند .\r\nجالب توجه اين كه در اين آيه خداوند نخست با صراحت دستور به عفو ، و سپس صفح مىدهد و در ذيل آيه به طور ضمنى دستور به غفران مىدهد ، زيرا مىفرمايد :\r\nآيا دوست نداريد كه خداوند شما را ببخشد ؟ يعنى شما هم غفران كنيد تا مشمول غفران خدا قرار گيريد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nحال بايد ديد فرق ميان عفو و صفح و غفران چيست ؟ « 1 » به نظر مىرسد كه عفو مرحلهء نخستين است و به معنى گذشت و ترك انتقام و هر گونه عكس العمل مىباشد ، و صفح به معنى روى برگرداندن و ناديده گرفتن و به فراموشى سپردن است كه اين مرحلهء دوم مىباشد ، و غفران به معنى پوشانيدن آثار خطا و گناه است ، كه مردم هم آن را به فراموشى بسپارند ، و اين آخرين مرحله است و برترين مقامات انسان‌هاى با ايمان در برابر خطاهاى ديگران است .\r\n* * * در نهمين آيه ، عفو و گذشت در كنار انجام اعمال خير قرار گرفته و وعدهء عفو الهى در برابر آن داده شده است ، مىفرمايد : « اگر نيكىها را آشكار يا مخفى سازيد ، و از بدىها گذشت نماييد ( مشمول عفو خدا خواهيد شد ) خداوند بخشنده و توانا است ( و با اين كه قادر بر انتقام است - جز در موارد معيّنى - عفو و گذشت مىكند .\r\n( انْ تُبدوُا خَيْراً اوْتُخْفُوهُ اوْ تَعفُوا عَنْ سُوءٍ فَانَّ اللَّهَ كانَ عَفُوّاً قَديراً ) .\r\nبنابراين انسان نبايد تصور كند انتقام گرفتن به هنگام قدرت و پيروزى افتخارى است ، افتخار آن است كه انسان در اين گونه موارد مالك اعصاب خويش باشد و تا آنجا كه از عفو و گذشت سوء استفاده نمىشود ، عفو و گذشت نمايد .\r\n* * * در دهمين و آخرين آيه از آيات مورد بحث باز روى سخن به سوى پيامبر صلى الله عليه و آله است ( ولى منظور همهء مسلمان‌ها مىباشد ) مىفرمايد : در برابر آنچه آنها ( دشمنان ) مىگويند شكيبا باش ، و به طرز شايسته‌اى از آنها كناره‌گيرى كن ( وَاصْبِرْ عَلى ما\r\n\r\n\r\n","description":"","footnote":"\r\n( 1 ) . توجه داشته باشيد كه مادهء « غفران » همان گونه كه در مورد خداوند گفته مىشود در آيات متعددى دربارهء انسان نيز به كار رفته است مانند : قُلْ لِلَّذينَ آمنوا يَغفِروُا لِلَّذينَ لا يَرجُونَ ايّامَ اللّه ( جاثيه ، آيهء 14 ) و مانند وَ اذا ما غَضَبُواهُم يَغفِرُون ( شورى ، آيهء 37 ) .\r\n","page_name":" 421 ","page_number":421},
  {"content":"\r\n\r\nيَقُولُونَ وَ اهْجُرْهُمْ هَجْراً جَميلًا ) .\r\nمىدانيم كه يكى از حربه‌هاى ناجوانمردانهء مشركان و دشمنان لجوج پيامبر صلى الله عليه و آله انواع هتك و توهين‌ها و دشنام‌ها و نسبت‌هاى ناروايى بود كه به پيامبر اسلام صلى الله عليه و آله مىدادند كه قلب مبارك آن حضرت را سخت آزار مىداد ، ولى با اين همه ، خداوند به او دستور مىدهد كه در برابر آن شكيبايى كند و همه را ناديده بگيرد ، و هجر جميل نمايد .\r\nمنظور از « هَجْرِ جَميل » ( دورى شايسته ) به معنى هجران آميخته با محبت و حسن خلق و دلسوزى و دعوت به سوى حق است ، و اين يكى از روش‌هاى تربيتى در برابر افراد لجوج و نادان مىباشد ، كه اگر در برابر آنها بايستند بر لجاجت آنها افزوده مىشود ، لذا دستور داده شده است كه در برابر هتّاكى و بدگويى آنها بىاعتنا بگذرد . بعضى تصور كرده‌اند كه اين دستور ، قبل از نزول دستور جهاد است و آن را با نزول دستور جهاد منسوخ دانسته‌اند ، در حالى كه چنين نيست ؛ زيرا جهاد جايى دارد ، و هجر جميل جاى ديگر .\r\nبه هر حال اين آيه ، عفو و گذشت را مخصوصاً در برابر گروه خاصى كه زبان آنها قيد و بندى ندارد و بر اثر جهل و نادانى از گفتن هر كلام ناپسند و زشتى ابا ندارند توصيه مىكند ؛ چرا كه هجر جميل بدون عفو حاصل نمىشود .\r\nبه گفتهء مرحوم طبرسى در مجمع البيان اين آيه پيامى است به تمام مناديان راه حق و مبلغان اسلام ( در هر زمان و مكان ) كه در برابر خشونت‌هاى جاهلان و بدگويىهاى متعصبان نادان ، بر آشفته نشوند ، و خونسردى را از دست ندهند و حسن اخلاق و مدارا را پيشه خود سازند . « 1 »\r\n* * * آيات فوق كه مخاطبش گاه همهء مسلمانان هستند ، و گاه شخص پيامبر اسلام صلى الله عليه و آله به عنوان رهبر مسلمين است به خوبى مقام والاى عفو و گذشت را در برابر حوادث تلخ و ناملائمات روشن مىسازد ، و اساس و پايهء كار مسلمين را در\r\n\r\n\r\n","description":"","footnote":"\r\n( 1 ) . مجمع البيان جلد 10 ، صفحه 379 .\r\n","page_name":" 422 ","page_number":422},
  {"content":"\r\n\r\nميان خود بر پايهء عفو و گذشت مىنهد ، و حتى در مقابل دشمنان در آنجا كه از عفو و گذشت سوءاستفاده نشود به آن توصيه مىكند .\r\n\r\nعفو و انتقام در روايات اسلامى\r\nمسألهء فضيلت عفو و نكوهش انتقام در روايات اسلامى بازتاب وسيعى دارد ، و تعبيرات بسيار تكان دهنده‌اى دربارهء آن ديده مىشود از جمله :\r\n1 - در حديثى از پيامبر اسلام صلى الله عليه و آله آمده است « اذا كانَ يَوْمُ الْقِيامَةِ نادى مُنادٍ مَنْ كانَ اجْرُهُ عَلَى اللَّهِ فَلْيَدْخُلِ الْجَنَّةَ فَيُقالُ مَنْ ذَا الَّذى اجْرُهُ عَلَى اللَّهِ ، فَيُقالُ الْعافُونَ عَنِ الناسِ فَيَدْخُلُونَ الْجَنَّةَ بِغَيْرِ حِسابٍ ؛ هنگامى كه روز قيامت مىشود ندا دهنده‌اى صدا مىزند هر كس اجر او بر خدا است وارد بهشت شود ، گفته مىشود چه كسى اجرش بر خدا است ؟ در پاسخ مىگويند : كسانى كه مردم را عفو كردند ، و آنها بدون حساب داخل بهشت مىشوند » . « 1 »\r\n2 - در حديث ديگرى از همان بزرگوار مىخوانيم كه در يكى از خطبه‌ها فرمود :\r\n« الا اخْبِرُكُمْ بِخَيْرِ خَلائِقِ الدُّنْيا وَ الآخِرَةِ الْعَفْوُ عَمَّنْ ظَلَمَكَ وَ تَصِلُ مَنْ قَطَعَكَ وَالْاحْسانُ الى مَنْ اساءَ الَيْكَ ، وَ اعْطاءُ مَنْ حَرَمَكَ ؛ آيا به شما خبر دهم كه بهترين اخلاق دنيا و آخرت چيست ؟ عفو و گذشت از كسى كه به شما ستم كرده ، و پيوند با كسى كه از شما بريده ، و نيكى به كسى كه به شما بدى كرده ، و بخشش به كسى كه شما را محروم ساخته است » . « 2 »\r\nدر اين حديث شريف عالىترين مراتب عفو كه همان پاسخ دادن بدى با خوبى است در شاخه‌هاى مختلف بيان شده است و اين مقام انبياء و اولياء و صلحاى راستين است .\r\n3 - امير مؤمنان على عليه السلام مىفرمايد : « الْعَفْوُ تاجُ الْمَكارِمِ ؛ عفو و گذشت تاج فضايل اخلاقى است » . « 3 »\r\nمىدانيم تاج هم نشانه عظمت و قدرت است ، و هم زينت ، و بر بالاترين عضو بدن يعنى سر گذاشته مىشود ، اين تعبير نشان مىدهد كه عفو و گذشت در ميان همهء\r\n\r\n\r\n","description":"","footnote":"\r\n( 1 ) . همان ، ذيل آيهء 40 سورهء شورى .\r\n( 2 ) . اصول كافى ، جلد 2 ، صفحه 107 .\r\n( 3 ) . شرح غرر الحكم ، جلد 1 ، صفحه 140 ( حديث 520 ) .\r\n","page_name":" 423 ","page_number":423},
  {"content":"\r\n\r\nفضايل اخلاقى موقعيت خاصى را دارد .\r\n4 - در حديث ديگرى از همان حضرت نقل شده است كه فرمود : « شَيئَانِ لا يُوزَنُ ثَوابُهُما الْعَفْوُ وَالْعَدْلُ ؛ دو چيز است به قدرى ثواب آن زياد است كه به وزن نمىآيد ، عفو و عدالت » . « 1 »\r\nقرار گرفتن عفو در كنار عدالت علاوه بر اين كه اهميت عفو را روشن مىسازد ، تعديل اين دو را با يكديگر نشان مىدهد ، چرا كه عدالت حق است و باعث نظم جامعه ، ولى عفو يك فضيلت است كه سبب بر طرف شدن كينه‌ها و جوشش محبت‌ها مىگردد . و انضمام اين دو به يكديگر هرگونه سوء استفاده را از بين مىبرد .\r\n5 - در حديث ديگرى از همان بزرگوار بدترين مردم را چنين معرفى مىكند مىفرمايد : « شَرُّ الناسِ مَنْ لا يَعْفُ عَنِ الزَّلَّةِ وَلا يَسْتُرُ الْعَوْرَةَ ؛ بدترين مردم كسى است كه از لغزش‌ها نمىگذرد و عفو نمىكند ، و عيوب مردم را نمىپوشاند » . « 2 »\r\n6 - در حديثى مىخوانيم كه مرد ( خطاكارى ) را نزد مأمون حاضر كردند ، او تصميم داشت گردنش را بزنند ، و امام على بن موسى الرضا عليه السلام حاضر بود ، مأمون عرض كرد : « ما تَقُولُ يا ابَا الْحَسَنِ ؛ شما دراين‌باره چه مىفرماييد : « فَقالَ اقُولُ انَّ اللَّهَ لا يَزيدُكَ بِحُسْنِ الْعَفْوِ الَّا عِزّاً فَعَفى عَنْهُ ؛ حضرت فرمود : من مىگويم خداوند با حسن عفو جز عزّت تو را نمىافزايد » .\r\nمأمون اين سخن را شنيد و آن مرد را ( كه به احتمال قوى يك جرم سياسى بر ضد مأمون داشت ) بخشيد « 3 »\r\n7 - در حديث ديگرى از امير مؤمنان على عليه السلام آمده است كه فرمود : « قِلَّةُ الْعَفْو اقْبَحُ الْعُيُوبِ ، وَ التَّسَرُعُ الَى الانتِقامَ اعْظَمُ الذُنُوبِ ؛ كمى عفو و گذشت زشت‌ترين عيب‌ها است ، و شتاب كردن به سوى انتقام بزرگترين گناهان است » . « 4 »\r\n8 - همان حضرت در كلمات قصارش در نهج البلاغه فرموده است : « اذا قَدَرْتَ عَلَى\r\n\r\n\r\n","description":"","footnote":"\r\n( 1 ) . همان مدرك ، جلد 4 ، صفحه 184 ( حديث 5769 ) .\r\n( 2 ) . شرح غرر الحكم ، جلد 4 ، صفحه 175 ( حديث 5735 ) .\r\n( 3 ) . بحار الانوار ، جلد 49 ، صفحه 172 ، حديث 10 .\r\n( 4 ) . شرح غرر ، جلد 4 ، صفحه 505 ، حديث 6766 .\r\n","page_name":" 424 ","page_number":424},
  {"content":"\r\n\r\nعَدُوِكَ فَاجْعَلِ الْعَفْوَ عَنْهُ شُكْراً لِلْقُدْرَةَ عَلَيْهِ ؛ هنگامى كه بر دشمن خود پيروز شدى ، عفو را شكرانهء اين پيروزى قرار ده » . « 1 »\r\nهمين معنى به صورت‌هاى ديگرى وارد شده از جمله مىفرمايد : « الْعَفْوُ زَكاةُ الظَفَرِ ؛ عفو زكات پيروزى است » . « 2 »\r\n9 - در حديثى از امام ابوالحسن ( حضرت رضا يا حضرت هادى عليهما السلام ) مىخوانيم كه فرمود : « مَا الْتَقَتَ فِئَتانِ قَطُّ الَّا نَصَرَ اللَّهُ اعْظَمَهُما عَفْواً ؛ دو گروه در ميدان نبرد در برابر هم قرار نگرفتند مگر اين كه خداوند گروهى را كه عفو بيشترى دارند پيروز كرد » . « 3 »\r\n10 - اين بحث را با حديث ديگرى از امير مؤمنان على عليه السلام پايان مىدهيم فرمود :\r\n« دَعِ الْانْتِقامَ فَانَّهُ مِنْ اسْوَءِ افْعالِ الْمُقْتَدِرِ ؛ انتقام جويى را رها كن كه از بدترين كارهاى افراد قدرتمند است » . « 4 »\r\nاز مجموع اين احاديث اهميت فوق العادهء عفو و گذشت و زشتى كينه توزى و انتقام روشن مىشود و بايد توجه داشت كه احاديث بسيار فزونتر است از آنچه در اينجا نوشتيم .\r\n\r\nاقسام عفو\r\nفضيلت عفو و گذشت و ترك انتقام‌جوئى به عنوان يك اصل از نظر شرع و عقل و كتاب و سنت جاى ترديد نيست اما اين بدان معنا نيست كه استثنائى نداشته باشد ، بلكه مواردى پيش مىآيد كه عفو و گذشت سبب جرأت جانيان و جسارت خاطيان مىشود به يقين هيچكس عفو و گذشت را در اين گونه موارد عفو و گذشت نمىشمرد بلكه براى حفظ نظم جامعه و نهى از منكر و پيش‌گيرى از تكرار جرم بايد از عفو صرف نظر كرد و به مجازات عادلانه پرداخت .\r\nدستور قرآن مجيد در مورد مقابله به مثل در آيه 194 سوره بقره ممكن است\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، حديث 11 .\r\n( 2 ) . همان مدرك ، حديث 211 .\r\n( 3 ) . بحار الانوار ، جلد 68 ، صفحه 424 ، حديث 65 .\r\n( 4 ) . شرح غرر الحكم ، جلد 4 ، صفحه 20 ، ( حديث 5139 )\r\n","page_name":" 425 ","page_number":425},
  {"content":"\r\n\r\nاشاره به همين معنى باشد آنجا كه مىفرمايد : « فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَااعْتَدى عَلَيْكُمْ ؛ كسى كه بر شما تعدى كند همانند آن بر او تعدى كنيد » ( در واقع مقابله به مثل ، تعدى نيست ، بلكه مجازات عادلانه است ) .\r\nالبته اين احتمال نيز وجود دارد كه آيه در مقام بيان جواز قصاص و مجازات عادلانه بوده باشد ( و به اصطلاح ، امر در مقام توهّم حظر است و دليل بر وجوب يا استحباب نيست ) .\r\nبه هر حال عفو و مجازات هر كدام جاى ويژه‌اى دارد ، عفو در جايى است كه انسان قدرت بر انتقام و مقابله به مثل دارد ، و اگر راه عفو را پيش مىگيرد ، از موضع ضعف نيست ، اين گونه عفو مفيد و سازنده است ، هم براى مظلومى كه پيروز شده زيرا سبب صفاى دل و تسلط او بر هواى نفس مىشود ، و هم براى ظالمى كه مغلوب گشته زيرا او را به اصلاح خويشتن وا مىدارد .\r\nدر احاديث اسلامى نيز به اين استثناء اشاره شده ، اشاراتى پر معنى و لطيف از جمله در حديثى از امير مؤمنان على عليه السلام مىخوانيم : « الْعَفُوُ يُفْسِدُ مِنَ اللَّئيمِ بِقَدْرِ اصْلاحِهِ مِنَ الْكَريمِ ؛ عفو و گذشت افراد ليم و پست را فاسد مىكند ، به همان اندازه كه افراد با شخصيت را اصلاح مىنمايد » . « 1 »\r\nدر حديث ديگرى از همان بزرگوار مىخوانيم : « الْعَفُو عَنِ الْمُقِرِ لاعَنِ المُصِّرَ عفوٍ ؛ درباره كسى است كه اعتراف و اقرار به گناه خود داشته باشد نه در مورد كسى كه بر گناه اصرار دارد » . « 2 »\r\nو نيز در حديث ديگرى از همان امام همام آمده است كه فرمود : « جازِ بِالْحَسَنَةِ وَ تَجاوَزْ عَنِ السَّيِئَةِ ما لَمْ يَكُنْ ثَلَماً فِى الدينَ اوْ وَهْناً فى سُلْطانِ الْاسلامِ ؛ نيكىها را به نيكى پاداش بده ، و از بدىها صرف نظر كن مادام كه لطمه‌اى بر دين يا سستى بر حكومت اسلامى وارد نمىكند » . « 3 » ( در اين گونه موارد بايد به سراغ مجازات عادلانه رفت ) .\r\n\r\n\r\n","description":"","footnote":"\r\n( 1 ) . كنز الفوائد ، جلد 2 ، صفحه 182 ، - شرح نهج البلاغه ابن ابى الحديد ، جلد 20 ، صفحه 270 ، حديث 124 .\r\n( 2 ) . همان ، حديث 783 ، و همان ، صفحه 330 ، حديث 783 .\r\n( 3 ) . غرر الحكم ، حديث 4788 .\r\n","page_name":" 426 ","page_number":426},
  {"content":"\r\n\r\nدر حديثى نيز از امام زين العابدين على بن الحسين عليه السلام در تأييد همين سخن آمده است كه فرمود : « حَقُ مَنْ اسائَكَ انْ تَعْفُوَ عَنْهُ ، وَ انْ عَلِمْتَ انَّ الْعَفْوَعَنْهُ يُضِرُّ انْتَصَرْتَ قالَ اللَّهُ تَبارَكَ وَ تَعالى وَ لَمَنِ انْتَصَرَ بَعْدَ ظُلِمِ فَاولئِكَ ما عَلَيْهِمْ مِنْ سَبيلٍ ؛ حق كسى كه به تو بدى كرده اين است كه او را عفو كنى ولى اگر مىدانى عفو او سبب زيان مىشود مىتوانى انتقام بگيرى خداوند متعال مىفرمايد كسى كه بعد از مظلوم شدن يارى طلبد ( و به مجازات ظالم بپردازد ) ايرادى بر او نيست » . « 1 »\r\nولى نبايد وجود اين گونه استثنائها سبب سوء استفاده گردد و هر كس به بهانه اينكه عفو و گذشت سبب جرئت و جسارت بدكاران و خاطيان است به انتقام جويى بپردازد ، بلكه بايد از روى خلوص و عدم تعصب موارد استثناى از اصل عفو و گذشت را با دقت شناخت و طبق آن عمل كرد .\r\nاين نكته نيز شايان توجه است كه عفو و گذشت از اجراى حدود و تعزيرات شرعيه جز در مواردى كه در روايات منصوص است جايز نيست ، چرا كه اجراى حد و تعزير در جاى خود از واجبات است .\r\n\r\n3 - آثار عفو و ثمرات و انگيزه‌هاى آن\r\nعفو و گذشت با توجه به اشاراتى كه در آيات و روايات گذشته بود ، آثار بسيار مطلوب و جالب و شگفت انگيزى دارد كه به طور خلاصه مىتوان چنين گفت :\r\n1 - عفو و گذشت گاه دشمنان سرسخت را به دوستان صميمى مبدل مىسازد به خصوص زمانى كه توام با نيكى و مقابله به ضد ( يعنى خوبى در مقابل بدى بوده باشد ) كه در آيهء 34 سورهء فصلت به آن اشاره شده است .\r\n2 - عفو و گذشت سبب بقاء حكومتها و دوام قدرت است چرا كه از دشمنيها و مخالفتها مىكاهد و بر دوستان و طرفداران مىافزايد . در حديثى از پيامبر اكرم صلى الله عليه و آله مىخوانيم : « عَفْوُ الْمُلُوكِ بَقاءُ الْمُلْكِ ؛ عفو پادشاهان سبب بقاء حكومت است » . « 2 »\r\n\r\n\r\n","description":"","footnote":"\r\n( 1 ) . ميزان الحكمه ، جلد 3 ، صفحه 2015 ، حديث 13225 .\r\n( 2 ) . بحار الانوار ، جلد 74 ، صفحه 168 .\r\n","page_name":" 427 ","page_number":427},
  {"content":"\r\n\r\n3 - عفو و گذشت سبب عزت و آبرو مىگردد ، چرا كه در نظر مردم نشانهء بزرگوارى و شخصيت و سعهء صدر است ، در حالى كه انتقامجويى نشانهء كوتاه‌فكرى و عدم تسلّط بر نفس مىباشد ، در حديثى از پيامبر اكرم صلى الله عليه و آله آمده است : « عليكم بالعفو فَانَّ الْعَفْوَ لا يَزيدُ الَّا عِزّاً ؛ بر شما باد به عفو و گذشت ، چرا كه عفو چيزى جز عزت بر انسان نمىافزايد » . « 1 »\r\n4 - عفو و گذشت جلو تسلسل ناهنجارىها و كينه ورزىها و خشونت و جنايت را مىگيرد ، و در واقع نقطهء پايانى بر آنها مىگذارد ، زيرا انتقام جويى از يك طرف سبب برافروخته شدن آتش كينه در دل طرف ديگر مىشود ، و او را به انتقامى خشن‌تر وا مى دارد ، و آن انتقام خشن‌تر سبب خشونت بيشترى از طرف ديگر مىشود ، و گاه به جنگى تمام عيار در ميان دو طايفه يا دو قبيلهء بزرگ منجر مىگردد كه خون‌هاى زيادى در آن ريخته مىشود ، و اموال و ثروت‌ها بر باد مىرود .\r\nدر حديثى از رسول خدا صلى الله عليه و آله آمده است : « تَعافُوا تَسْقُطُ الضَغائِنُ بَيْنَكُمْ ؛ يكديگر را عفو كنيد كه دشمنىها و كينه‌ها را از ميان مىبرد » . « 2 »\r\n5 - عفو سبب سلامت روح و آرامش جان و در نتيجه سبب طول عمر است ، همان گونه كه در حديث ديگرى از رسول اللّه صلى الله عليه و آله مىخوانيم كه فرمود : « مَنْ كَثُرَ عَفْوُهُ مُدَّ فى عُمْرِهِ ؛ كسى كه عفوش افزون گردد ، عمرش طولانى مىشود » . « 3 »\r\nالبته آنچه در بالا گفته شد آثار و بركات اجتماعى عفو و گذشت است ، و اما نتايج معنوى و پاداش‌هاى اخروى آن ، بيش از اين‌ها است ، همين اندازه كافى است كه بدانيم در حديثى از امير مؤمنان على عليه السلام آمده است كه : « العفو مع القدرة جُنّةٌ مِنْ عَذابِ اللَّهِ سُبْحانَهُ ؛ عفو و گذشت به هنگام قدرت سپرى است ، در برابر عذاب الهى » . « 4 »\r\nو اما انگيزه‌هاى انتقام جويى نيز فراوان است از جمله تنگ نظرى ، كوته بينى ، عدم آينده نگرى ، حسد ، كينه توزى ، ضعف نفس ، هواپرستى ، و بسيارى از خوهاى\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحه 108 .\r\n( 2 ) . كنز العمال ، جلد 3 ، صفحه 373 ، حديث 7004 .\r\n( 3 ) . ميزان الحكمة ، جلد 3 ، حديث 13184 .\r\n( 4 ) . غرر الحكم ، جلد 1 ، صفحه 398 ، حديث 1547 .\r\n","page_name":" 428 ","page_number":428},
  {"content":"\r\n\r\nزشت ديگر ، كه هر كدام به تنهايى يا به ضميمهء ديگرى ، آتش انتقام جويى را در دل انسان‌ها بر مىافروزد ، و مردم را به جان هم مىاندازد ، نظام اجتماعى را به هم مىريزد ، و گاه باعث ضايع شدن اموال و نفوس و از ميان رفتن قدرت جامعه‌ها و كشورها مىگردد .\r\n\r\nطرق درمان انتقام جويى و كسب فضيلت عفو\r\nبهترين راه براى درمان صفت رذيلهء انتقام جويى و صعود به اوج فضيلت عفو و گذشت در درجه اول ، تفكر دربارهء پيامدهاى هر كدام از اين دو صفت است ، هنگامى كه انسان ببيند عفو و گذشت چه بركاتى در دنيا و آخرت دارد و چگونه سبب قدرت و آبرو و عظمت نزد خلق و خالق مىشود ، و انسان را از بسيارى از مشكلات زندگى و دردسرهاى فراوان مىرهاند و به او محبوبيت در نزد مردم و خدا مىدهد در حالى كه انتقام جويى گاه شيرازهء زندگى او را به هم مىريزد ، و جان و مال و آبروى او را با انواع خطرات مواجه مىكند به يقين عفو و گذشت را بر انتقام جويى ترجيح خواهد داد ، و كم كم اين مسأله به صورت خلق و خو و ملكهء اخلاقى در مىآيد .\r\nاز سوى ديگر هنگامى كه ريشه‌هاى انتقام جويى را كه در بالا اشاره شد بشناسد و به درمان يك يك آنها بپردازد ، با از ميان رفتن علت ، معلول نيز از ميان خواهد رفت ، و كينه‌توزى و انتقام‌جويى جاى خود رابه دوستى و محبت و عفو و گذشت خواهد سپرد .\r\nبه اين ترتيب به پايان بحث دربارهء فضيلت عفو و گذشت و رذيلهء انتقام جويى مىرسيم هر چند هنوز مسايل ناگفته در اينجا كم نيست .\r\n\r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n\r\n16\r\n\r\nغيرت و بىغيرتى\r\n\r\nاشاره\r\nاز واژه‌هايى كه در روايات اسلامى به عنوان بيان يك فضيلت مهم اخلاقى آمده است غيرت است كه در اصل به معنى دفاع شديد از عرض و ناموس يا مال و مملكت و دين و آيين است ، مخصوصاً اين واژه در مواردى به كار مىرود كه چيزى حق اختصاصى شخص يا گروهى است ، و ديگران مىخواهند حريم آن را بشكنند ، و صاحب آن به دفاع شديد برمى خيزد .\r\nبه هر حال اين وصف اگر به صورت معتدل در انسان باشد ، فضيلتى بزرگ است .\r\nچه فضيلتى از اين بالاتر كه انسان را اجازه ندهد بيگانه‌اى به حريم ناموس يا كشور يا دين و آيين او هجوم برد ، بلكه در مقابل او بايستد ، و تا سر حد جان دفاع كند .\r\nمتأسفانه در دنياى امروز كه ارزش‌هاى اخلاقى كمرنگ شده و انحرافات اخلاقى خانواده‌هايى را فرا گرفته ، مخصوصاً در غرب ارتباط زنان و مردان با افراد بيگانه عيب شمرده نمىشود ، اين واژه تدريجاً به فراموشى سپرده مىشود و گاه در نظر بعضى ، ضد ارزش و ناشى از تعصب كور قلمداد مىشود ، و اين يك فاجعه عظيم است در حالى كه بدون غيرت ، حمايت و دفاع قوى از ارزش‌ها و افتخارات\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nامكان‌پذير نيست .\r\nبا اين اشاره به قرآن مجيد بر مىگرديم و از آيات قرآن در اين مسألهء مهم الهام مىگيريم .\r\n1 - لَّئِنْ لَمْ يَنْتَهِ الْمُنافِقُونَ وَ الَّذِيْنَ فِى قُلُوبِهِمْ مَّرَضٌ وَ الْمُرجِفُونَ فِى الْمَدْينَةِ لَنُغْرِيَنَّكَ بِهِمْ ثُمَّ لا يُجاوِرونَكَ فيها الَّا قَليْلًا - مَلْعُونينَ ايْنَما ثَقِفُوا اخِذُوا وَ قُتِّلُوا تَقْتيلًا - سُنَّةَ اللَّهِ فى الَّذينَ خَلَوا مِنْ قَبْلُ وَ لَنْ تَجِدَ لِسُنَّةِ اللَّهِ تَبْديلًا . ( احزاب - 60 تا 62 )\r\n2 - قَالَ رَبِّ السِّجْنُ احَبُّ الَىَّ مِمَّا يَدْعُونَنى الَيْهِ وَ الَّا تَصْرِفْ عَنّى كَيْدَهُنَّ اصْبُ الَيْهِنَّ وَ اكُنْ مِنَ الْجاهِلينَ . ( يوسف - 33 )\r\n3 - . . . وَ لا يَضْرِبْنَ بِارْجُلِهِنَّ لِيَعْلَمَ ما يُخْفينَ مِنْ زِيْنَتِهِنَّ . ( نور - 31 )\r\n\r\nترجمه\r\n1 - اگر منافقان و بيماردلان و آنها كه اخبار دروغ و شايعات بى اساس در مدينه پخش مىكنند دست از كار خود برندارند ، تو را بر ضد آنان مىشورانيم ، سپس جز مدّت كوتاهى نمىتوانند در كنار تو در اين شهر بمانند ! - و از همه جا طرد مىشوند و هر جا يافت شوند گرفتار خواهند شد و به سختى به قتل خواهند رسيد ! - اين سنت خداوند در اقوام پيشين است ، و براى سنت الهى هيچ گونه تغيير نخواهى يافت !\r\n2 - ( يوسف ) گفت : پروردگارا ! زندان نزد من محبوبتر است از آنچه اينها مرا بسوى آن مىخوانند ! و اگر مكر و نيرنگ آنها را از من باز نگردانى بسوى آنان متمايل خواهم شد و از جاهلان خواهم بود .\r\n3 - . . . و هنگام راه رفتن پاهاى خود را به زمين نزنند تا زينت پنهانيشان دانسته شود ( و صداى خلخال كه بر پا دارند به گوش رسد ) .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nتفسير و جمع‌بندى\r\nدر نخستين آيهء مورد بحث خداوند سه گروه را شديداً مورد تهديد قرار مىدهد منافقان و بيماردلان ( اراذل و اوباش هوسباز ) و شايعه پراكنان كه اگر دست از كارهاى خود يعنى مزاحمت نواميس مردم و تضعيف روحيهء مسلمين و نشر شايعات دروغين دربارهء زنان پاكدامن برندارند به شديدترين مجازات گرفتار خواهند شد ، مىفرمايد : « اگر منافقان و آنها كه در دلهايشان بيمارى است و آنها كه اخبار دروغ و شايعات بىاساس در مدينه پخش مىكنند دست از كار خود نكشند تو را بر ضد آنها مىشورانيم ، سپس نمىتوانند جز مدت كوتاهى در اين شهر در كنار تو باشند - و از همه جا طرد مىشوند - و هر جا يافت شوند دستگير خواهند شد و به قتل مىرسند ( لَئِنْ لَمُ يَنْتَهِ الْمُنافِقُونَ وَالَذينَ فى قُلُوبِهِمْ مَرَضٌ وَالْمُرْجِفُونَ فى الْمَدينَةِ لَنُغْرِيَنَّكَ بِهِمْ ثُمَ لا يُجاوِرُوُنَكَ فيها الَّا قَليلًا - مَلْعُونينَ ايْنَما ثُقِفُوا اخِذُوا وَقُتِلُوا تَقْتيلًا ) .\r\nاين غيرت الهيّه كه سبب دفاع شديد از عرض و نواميس و كيان مسلمين شده است سرمشقى براى همه در مسألهء غيرت دينى و ناموسى است و نشان مىدهد كه در برابر اراذل و اوباش و منافقان كوردل و بيماردلان نبايد بىتفاوت يا خونسرد باشند .\r\nاين تعبير با آنچه از فعل پيامبر اكرم صلى الله عليه و آله در تاريخ نقل شده كه در اين گونه موارد سخت گير بود و با متخلفان برخورد شديد مىكرد ، نشان مىدهد كه اين مسأله به عنوان يك فضيلت اخلاقى و وظيفهء اجتماعى پذيرفته شده است .\r\nتعبيرات سه گانه در آيهء بالا ( مُنافِقُونَ ، الَذينَ فى قُلُوبِهِمْ مَرَضٌ وَ الْمُرُجِفُونَ ) ممكن است همه اشاره به گروه معينى باشد كه با انواع كارهاى خلاف به تضعيف مسلمين مىپرداختند ، ولى ظاهر آيه ، و پاره‌اى از شأن نزول‌ها نشان مىدهد كه اشاره به سه گروه مختلف است : منافقان با پخش شايعاتى دربارهء غزوات پيامبر صلى الله عليه و آله در مدينه سعى داشتند روحيهء مسلمانان را تضعيف كنند ، و گروهى از اراذل و اوباش با ايجاد\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nمزاحمت در مورد زنان مسلمان اسباب ناراحتى آنها را فراهم مىكردند و گروه ديگرى با پخش شايعات دربارهء زنان با ايمان ، آنها را سخت آزار مىدادند ، آيهء فوق هر سه گروه را تهديد به مجازات شديد تبعيد و قتل مىكند .\r\nتعبير به « الَّذينَ فِى قُلُوبِهِم مَرَضٌ » در آيات قرآن در معانى مختلف به كار رفته ، گاه اشاره به نفاق است ، مانند آنچه در آيهء 10 سورهء بقره آمده است ( فىِ قُلُوبِهِمْ مَرَضٌ فَزادَهُمُ اللَّهُ مَرَضاً ) و گاه در مورد كسانى كه هوس‌هاى سركش جنسى دارند به كار رفته ، چنان كه در آيهء 32 همين سوره به زنان پيامبر صلى الله عليه و آله دستور داده شده كه به هنگام صحبت كردن با نامحرمان ، به گونه‌اى هوس‌انگيز سخن نگويند كه بيماردلان در آنها طمع كنند ( فَلا تَخْضَعْنَ بِالْقَوْلِ فَيَطْمَعَ الَّذى فِى قَلْبِهِ مَرَضٌ ) .\r\nجالب توجه اين كه قرآن در ادامهء همين آيات ( آيهء 60 و 61 ) مىافزايد : اين سنت خداوند در اقوام پيشين است ( و منحصر به امت اسلام نيست ) و براى سنت الهى هيچ گونه تغييرى نخواهى يافت .\r\nاين تعبير نشان مىدهد كه حكم بالا يك حكم عام در تمام اديان الهى بوده ، و سنّتى است تغييرناپذير كه بايد در برابر مزاحمين و منافقين و شايعه پراكنان برخورد قاطعانه كرد ( البته با حفظ تمام موازين شرعى و منطقى ) و مفهوم غيرت همين است .\r\n* * * در دومين آيه به نمونهء غيرت دينى يكى از بزرگترين پيامبران الهى يعنى حضرت يوسف عليه السلام برخورد مىكنيم هنگامى كه از سوى زنان هوسباز مصر مخصوصاً ذليخا مورد تهاجم قرار گرفت و از او خواستند تسليم خواسته‌هاى نامشروع ذليخا يا تسليم خواسته‌هاى نامشروع خودشان شود يوسف كه در سن جوانى و در برابر طوفان شهوات قرار داشت به شدت مقاومت كرد تا آنجا كه زندان را با همهء\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nرنجهايش بر تسليم در برابر خواسته‌هاى آنها ترجيح داد و به درگاه پروردگار چنين عرضه داشت « پروردگار من ! زندان نزد من محبوتر است از آنچه اينها مرا به سوى آن مىخوانند و اگر مكر و نيرنگ آنها را از من برنگردانى قلب من به آنها مايل مىشود و از جاهلان خواهم بود ( قالَ رَبِّ السِّجْنُ احَبُّ الَىَّ مِمَّا يَدْعُونَنى الَيْهِ وَ الَّا تَصْرِفْ عَنّى كَيْدَهُنَّ اصْبُ الَيْهِنَّ وَ اكُنْ مِنَ الْجاهِلينَ ) ؛ اين تعبير هم از مقام عفت و عصمت يوسف حكايت مىكند و هم از غيرت و پارسائى او و هنگامى كه اين روحيهء پاك را مقايسه با عدم غيرت عزيز مصر مقايسه مىكنيم كه وقتى ناپاكى همسرش ذليخا بر او ثابت شد تنها به اين جمله قناعت كرد ! « يُوسُفَ اعْرِضْ عَنْ هذا وَاسْتَغْفِرى لِذَنْبِكِ انَّكَ كُنْتِ مِنَ الخاطِئينَ ؛ يوسف ! از اين موضوع صرف نظر كن و تو اى زن نيز استغفار كن كه از خطاكاران بودى » ( يوسف - 29 ) فرق ميان اين دو روشن مىشود واضح است منظور يوسف اين نبود كه از خداوند طلب زندان كند بلكه هدف اين بود كه اگر او را در ميان زندان و عمل نامشروع مخيّر كنند ( همان گونه كه ساختند ) زندان را ترجيح مىدهد .\r\n* * * در سومين آيهء مورد بحث خداوند دستورى به زنان مؤمنه مىدهد كه علاوه بر حفظ حجاب « هنگام راه رفتن پاهاى خود را به زمين نزنند تا زينت پنهانش پيدا شود و صداى خلخالى كه بر پا دارند به گوش رسد ! » ( وَلا يَضْرِبْنَ بِارْجِلِهِنَ لِيُعْلَمَ ما يُخْفينَ مِنْ زِينَتِهِنَ ) .\r\nدر اين آيه نيز عفت و غيرت به هم آميخته شده تا آنجا كه به زنان اجازه نمىدهد پا را بر زمين بكوبند و صداى خلخال را ظاهر كنند « 1 » و همان گونه كه در بالا\r\n\r\n\r\n","description":"","footnote":"\r\n( 1 ) . خلخال طوق باريكى از نقره يا طلا بوده كه داراى حلقه‌ها يا زنگهاى كوچكى بوده كه اگر محكم راه مىرفتند صداى لاده و زنهاى عرب بعنوان يك زينت آن را به ساق پا مىكردند و بعضى مىگويند فلسفهء اصلى آن بوده كه زنان بيابان‌گرد عرب كه معمولًا پاهايشان برهنه بوده است آن را به پا مىكردند تا حشرات موذى صداى آن را بشنوند و دور شوند سپس به صورت يك زينت در آمده است .\r\n","page_name":" 435 ","page_number":435},
  {"content":"\r\n\r\nاشاره كرديم اسلام به زنان پيامبر ( به عنوان الگو و سرمشق ) دستور مىدهد كه هنگام سخن گفتن با بيگانگان سخنان خود را با آهنگى هوس‌انگيز ادا نكنند كه سبب تحريك هوسبازان گردد اينها همه دستوراتى است كه هم تأكيد در رعايت نهايت عفت را دارد و هم رعايت غيرت .\r\n\r\nغيرت در روايات اسلامى\r\nدر روايات اسلامى اهميت بسيار زيادى به مسأله غيرت به عنوان يك فضيلت داده شده و حتى از خداوند به عنوان غيور ( كسى كه بسيار غيرت دارد ) ياد شده است از جمله :\r\n1 - امام صادق عليه السلام مىفرمايد : « انَّ اللَّهَ غَيُورٌ يُحِبُّ كُلَ غَيُورٍ وَلِغيرَتِهِ حَرَّمَ الْفَواحِشَ ظاهِرَها وَ باطِنَها ؛ خداوند غيور است و هر غيورى را دوست دارد و به خاطر غيرتش تمام كارهاى زشت را اعم از آشكار و پنهان تحريم فرموده است » . « 1 »\r\n2 - در حديث ديگرى از همان بزرگوار مىخوانيم : « اذا لَمْ يَغُرِ الرَّجُلُ فَهُوَ مَنْكُوسُ الْقَلْبِ ؛ اگر انسانى غيرت نداشته باشد قلب و فكرش وارونه است » . « 2 »\r\nبه گفتهء علّامهء مجلسى منظور از قلب وارونه در اينجا اين است كه همانند ظرف وارونه است كه چيزى در آن جاى نمىگيرد ، قلب افراد فاقد غيرت نيز تهى از صفات و اخلاق برجستهء انسانى است . « 3 »\r\nاين تعبير نشان مىدهد كه صفت غيرت رابطهء نزديكى با ساير اوصاف برجستهء انسانى دارد .\r\n3 - در حديث ديگرى از پيامبر اكرم صلى الله عليه و آله مىخوانيم كه فرمود : « كانَ ابْراهيمُ ابى غَيُوراً وَ انَا اغْيَرُ مِنْهُ وَ ارْغَمَ اللَّهُ انْفَ مَن لايُغارُ مِنَ الْمُؤمِنينَ ؛ پدرم ابراهيم مرد غيورى\r\n\r\n\r\n","description":"","footnote":"\r\n( 1 ) . فروع كافى ، جلد 5 ، صفحه 535 ، باب الغيره ، حديث 1 .\r\n( 2 ) . همان ، صفحه 536 ، حديث 2 .\r\n( 3 ) . مرآت العقول ، ذيل حديث مورد بحث .\r\n","page_name":" 436 ","page_number":436},
  {"content":"\r\n\r\nبود و من از او غيورترم . خداوند بينى مؤمنانى را كه غيرت ندارند به خاك بمالد » . « 1 »\r\n4 - در حديث ديگرى از همان بزرگوار آمده است كه فرمود : « انّى لَغَيُورٌ وَاللَّهُ عَزَّ وَجَلَّ اغْيّرُ مِنِى وَ انَّ اللَّه تَعالى يُحِّبُ مِنْ عِبادَهَ الْغَيُورَ ؛ من غيورم و خداوند از من غيورتر است ، و خداوند بندگان غيورش را دوست دارد » . « 2 »\r\n5 - در حديث ديگرى از همان بزرگوار آمده است كه فرمود : « انَّ الْغيرَةَ مِنَ الْايمانِ ؛ غيرت از ايمان است » . ( چرا كه ايمان انسان را دعوت به حفظ دين و آيين و كشور و ناموس خود مىكند ، و آن كس كه از اينها دفاع نكند و غيرت نداشته باشد با ايمان نيست ) . « 3 »\r\n6 - در حديثى از امير مؤمنان على عليه السلام آمده است : « قَدْرُ الرَجُلِ عَلى قَدْرِ هِمَّتِهِ . . . وَ شَجاعَتُهُ عَلى قَدْرِ انَفَتِهِ وَ عِفَّتُهُ عَلى قَدْرِ غَيرَتِهِ ؛ ارزش انسان به اندازهء همت او است ، و شجاعت او به اندازهء عزّت نفس و بىاعتنائيش ( نسبت به ارزشهاى مادى ) است ، و عفت او به اندازهء غيرت او است » . « 4 »\r\n7 - در حديث ديگرى از امام باقر عليه السلام مىخوانيم كه فرمود : گروهى از اسيران را خدمت پيامبر صلى الله عليه و آله آوردند ( چون اسيران خطرناكى بودند ) حضرت دستور قتل آنها را داد ، جز يكى از آنها را كه آزاد فرمود ، او از پيامبر صلى الله عليه و آله سؤال كرد ، چرا مرا آزاد فرمودى ، فرمود جبرئيل به من خبر داد كه در تو پنج خصلت است كه خدا و پيامبرش تو را دوست دارند « الْغيرَةُ الشَّديدَةُ عَلى حَرَمِكِ وَالسَّخاءُ وَ حُسْنُ الْخُلْقِ وَ صِدْقُ الِلسانِ وَ الشَّجاعَةِ ؛ غيرت شديد نسبت به خانواده ، و سخاوت و حسن خلق و راستگويى و شجاعت ، هنگامى كه آن مرد آن سخن را شنيد ، اسلام آورد و جزء مسلمانان برجسته شد ، و در يكى از غزوات كه با پيامبر صلى الله عليه و آله بود به درجهء شهادت نائل گشت » . « 5 »\r\n\r\n\r\n","description":"","footnote":"\r\n( 1 ) . بحار الانوار ، جلد 100 ، صفحه 248 ، حديث 33 .\r\n( 2 ) . كنز العمال ، حديث 7076 ، ( جلد 3 ، صفحه 387 ) .\r\n( 3 ) . همان ، صفحه 385 ، حديث 7065 .\r\n( 4 ) . نهج البلاغه ، كلمات قصار ، حديث 47 .\r\n( 5 ) . وسائل الشيعه ، جلد 14 ، صفحه 109 ( باب 77 حديث 10 ) .\r\n","page_name":" 437 ","page_number":437},
  {"content":"\r\n\r\n8 - در حديث ديگرى از امير مؤمنان على عليه السلام آمده است كه ضمن نكوهش از بعضى مردم عراق كه زنانشان در بيرون منزل به صورت زننده‌اى با مردان اختلاط داشتند فرمود : « لَعَنَ اللَّهُ مَنْ لايُغارُ ؛ خدا لعنت كند كسى را كه غيرت ندارد » . « 1 »\r\n\r\nتعريف اقسام غيرت\r\nهمان گونه كه در بالا آورديم غيرت صفتى است كه انسان را وادار به دفاع شديد از دين و آيين و ناموس و كشور خود مىكند ، و اصولًا هرگونه دفاع شديد از ارزش‌ها نوعى غيرتمندى است . گرچه اين واژه غالباً دربارهء غيرت ناموسى به كار مىرود ولى مفهوم آن وسيع و گسترده است .\r\nالبته اين صفت مانند صفات برجستهء ديگر اگر به راه افراط كشيده شود مبدل به ضد مىشود ، و خلق نكوهيده‌اى است ، و آن در صورتى است كه به شكل دفاع غير منطقى و آميخته با وسواس درآيد .\r\nدر حديثى از پيامبر اكرم صلى الله عليه و آله مىخوانيم كه پيامبر اكرم صلى الله عليه و آله فرمود : « مِنَ الْغيرَةِ ما يُحبُ اللّهَ وَ مِنْها ما يَكْرَهُ اللَّهُ فَاماما يُحِبُّ فَالْغيَرةُ فِى الرَيْبَةِ وَ اماما يَكْرَهُ فَالغيرَةُ فى غَيْرِ الرَّيْبَةِ ؛ نوعى از غيرت است كه خداوند آن را دوست دارد ، و نوعى خدا آن را دوست ندارد ، اما غيرتى كه خدا آن را دوست دارد ، غيرتى است كه در موارد مشكوك ( كه قرائنى بر آلودگىها وجود دارد ) مىباشد ، و اما آنچه را خدا نمىپسندد ، غيرتى است كه در غير اين موارد باشد ( يعنى انسان مثلًا همسر خود را با ظن و گمان بى اساس متهم سازد ، و نسبت به پاكدامنى او گرفتار وسواس گردد كه اين صفت بسيار زشت و خطرناك و سبب تشويق افراد پاكدامن به فساد مىشود . ) » « 2 »\r\nدر حديث ديگرى از امام امير المؤمنين عليه السلام مىخوانيم در يكى از نامه‌ها به فرزند گراميش امام مجتبى عليه السلام فرمود : « وَ ايَّاكَ وَ التَّغايُرَ فِى غَيْرَ مَوْضِعِ غَيْرَةٍ فَانَّ ذلكَ\r\n\r\n\r\n","description":"","footnote":"\r\n( 1 ) . بحار الانوار ، جلد 76 ، صفحه 115 ، حديث 7 .\r\n( 2 ) . كنز العمّال ، جلد 3 ، صفحه 385 ، حديث 7067 .\r\n","page_name":" 438 ","page_number":438},
  {"content":"\r\n\r\nيَدْعُوا الصَّحِيحَةَ إِلَى السَّقَمِ وَ الْبَرِيَّةَ الَى الرَّيْبِ ؛ از غيرت در غير موردش بپرهيز چرا كه اين‌گونه غيرت‌ها ( ى افراطى انحرافى و آميخته با وسواس ) سبب مىشود كه افراد صحيح و درستكار از آنان ، گرفتار آلودگى و بيمارى شوند و افراد بىگناه در معرض تهمت قرار گيرند . » « 1 »\r\nحقيقت اين است كه افراط در همه چيز مذموم است به خصوص در امثال غيرت چرا كه افراط در آن ، سبب مىشود كه انسان نسبت به نزديك‌ترين محارم خود سوء ظن پيدا كند ، و آنها را با كنجكاوىهاى بى مورد و حركات مشكوك و سخنان بىاساس مورد اتهام قرار دهد ، و اى بسا همين امر سبب شود كه آنها را در دامن فساد بيندازد و به هر حال اين گونه غيرت‌ها و سوء ظن‌ها در شرع اسلام حرام است و بايد جداً از آن پرهيز كرد . از اخبار مربوط به جاهليت چنين بر مىآيد كه يكى از علل كشتن دختران و زنده به گور كردن نوزادان دختر يا عامل اصلى آن نوعى غيرت انحرافى و بىمنطق بود كه مىگفتند ممكن است اين‌ها بزرگ شوند و در جنگ‌هاى قبيلگى اسير چنگال دشمنان گردند ، و نواميس ما به دست جوانان دشمن بيفتد ، چه بهتر كه ما آنها را نابود كنيم ، و نواميس خود را حفظ نماييم .\r\n\r\nآثار غيرت در زندگى انسان‌ها\r\nغيرت به صورت صحيح و معتدل و مثبت يك نيروى دفاعى عظيم است كه به كمك آن مىتوان بر دشمنان و مخالفان پيروز شد ، چرا كه اين نيروى باطنى هنگامى كه جان و مال و ناموس و دين و ايمان يا استقلال يك كشور در معرض تهديد قرار مىگيرد بسيج مىشوند ، و تمام نيروهاى ذخيرهء وجود انسان را به حركت در مىآورد ، و گاه يك انسان غيور در تحت تأثير عامل غيرت ، نيرويى به اندازه ده انسان پيدا مىكند و تا حد ايثار و فداكارى ، ايستادگى و پايمردى نشان مىدهد ، به\r\n\r\n\r\n","description":"","footnote":"\r\n( 1 ) . نهج البلاغة ، نامهء 31 .\r\n","page_name":" 439 ","page_number":439},
  {"content":"\r\n\r\nهمين دليل ، غيرت يكى از اسباب عزّت و سربلندى و اقتدار است .\r\nافراد آلوده و منحرف هنگامى كه خود را در برابر يك انسان غيرتمند ببينند به زودى مقاومت خود را از دست مىدهند و عقب نشينى مىكنند و اين يكى ديگر از بركات غيرت است .\r\nغيرت سبب مىشود كه حريم ارزش‌هاى والاى يك جامعه نشكند و پاك و محفوظ بماند .\r\nغيرت سبب امنيت جامعه و از ميان رفتن مظاهر فساد و فحشاء است در حالى كه بى غيرتى هم امنيت را در هم مىشكند ، و هم ارزش‌ها را به باد مىدهد و هم صحنهء جامعه را به صحنهء فساد و آلودگىها مبدّل مىسازد .\r\nهنگامى كه حضرت لوط عليه السلام صحنهء آلودهء شهر آن قوم گنهكار را ديد كه حتى تصميم دارند مزاحم ميهمانان او شوند ( ميهمانان حضرت لوط فرشتگان الهى بودند كه به صورت جوانانى زيبا بر او وارد شدند ، واو كه از وضع آنها خبر نداشت و آلودگى محيط را مىدانست سخت در وحشت و ناراحتى فرو رفت ، و هنگامى كه قوم آلوده و منحرف از وجود اين مهمانان با خبر شدند به سراغ خانهء او آمدند ، و لوط عليه السلام هر قدر آنها را نصيحت كرد اثر نگذاشت حتى حاضر شدند دختران خود را به عقد آنان ( كه توبه كنند و ايمان آورند ) در آورند ، آنها اين ايثار بزرگ را نيز نپذيرفتند و در خواسته‌هاى انحرافى خود ، پافشارى داشتند ، لوط عليه السلام به آنها گفت : « فَاتَّقُوا اللَّهَ وَ لا تُخْزُونِ فىِ ضَيْفى الَيْسَ مِنْكُمْ رَجُلٌ رَشيِدٌ ؛ از خدا بترسيد و آبروى مرا نبريد و با قصد سوء نسبت به ميهمانانم مرا رسوا مسازيد ، آيا يك انسان عاقل و شايسته و با غيرت در ميان شما وجود ندارد ( كه شما را از اين اعمال ننگين و بىشرمانه باز دارد ؟ ) » .\r\nولى هنگامى كه اين سخنان در آنها اثر نكرد ، فرشتگان الهى خود را به او معرّفى كردند ، و گفتند نگران نباش ، به زودى عذاب الهى آنها را درهم مىكوبد ، و طومار زندگانيشان را در هم مىپيچد ، و چنين شد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nاين سخن را با حديثى از امام صادق عليه السلام پايان مىدهيم كه فرمود : « انَّ الْمَرْءَ يَحْتاجُ فِى مَنْزِلِهِ وَ عَيالِهِ الَى ثَلاثِ خَلالِ يَتَكَلَّفُها وَ انْ لَمْ يَكُنْ فِى طَبْعِهِ ذلِكَ ؛ مَعاشِرَةٌ جَمِيلَةٌ ، وَ سِعَةٌ بِتَقْدِيرٍ ، وَ غَيْرَةٌ بِتَحْصِينٍ ؛ انسان در منزل و در برابر خانواده‌اش نياز به سه صفت دارد كه اگر در طبيعت او وجود نداشته باشد بايد آن را به زحمت براى خود فراهم سازد ، معاشرت زيبا و توسعهء آميخته با اندازه و حساب ، و غيرت آميخته با حفظ و نگهدارى از آلودگىها . » « 1 »\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحه 236 .\r\n","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\n17\r\n\r\nاجتماع‌گرايى و انزواطلبى\r\n\r\nاشاره\r\nعلماى اخلاق بحثى تحت عنوان مخالطه و عزلت در كتاب‌هاى اخلاقى آورده‌اند ، و گاه اختلاف كرده‌اند كه آيا مخالطه ( اجتماع گرايى ) افضل است ، يا عزلت ؟\r\n( انزواطلبى ) بعضى تمايل به افضل بودن مخالطه داشته‌اند ، و بعضى به انزواطلبى ، و گاهى نيز آن را تابع شرايط مختلف دانسته‌اند كه در پاره‌اى از شرايط اولى مطلوب است و در پاره‌اى از شرايط دومى .\r\nولى محققان - مخصوصاً محققان عصر ما - با الهام گرفتن از كتاب و سنت و دليل عقل اصل زندگى انسان را به اجتماع گرايى مىدانند ، و معتقدند انسان موجودى است اجتماعى ، و تنها در سايهء اجتماع مىتواند به اهداف والاى خود دست يابد ، مشكلات خود را آسان‌تر مرتفع كند ، و به سعادت مطلوب سريع‌تر برسد .\r\nآنها معتقدند گوشه‌گيرى و انزواطلبى نه با فطرت انسان سازگار است و نه با روح تعليمات اسلام ، بلكه اجتماع گرايى ، روح تمام تعليمات اسلام است از عبادات به صورت دسته‌جمعى انجام مىشود گرفته تا مسائل مربوط به حقوق بشر و حكومت اسلامى ، و امر به معروف و نهى از منكر و اجراى حدود و احقاق حقوق و تعاون در برّ و تقوا و مانند آن .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nاسلام دست خدا را با جماعت مىداند ( يَدُ اللَّهِ مَعَ الْجَماعَة ) و جدا شدن از صفوف مسلمين را سبب نفوذ شيطان شمرده و مىفرمايد : گوسفندان تك رو از گله طعمهء گرگند ( وَ الشَّاذُّ مِنَ الْغَنَمِ لِلذِّئْبِ ) . « 1 »\r\nبا اين اشاره به قرآن باز مىگرديم و نمودهايى از آيات را در اين زمينه مورد بررسى قرار مىدهيم .\r\n1 - وَ اعْتَصِمُوا بِحَبْلِ اللَّهِ جَميعاً وَ لا تَفَرَّقُوا وَ اذْكُرُوا نِعْمَةَ اللَّهِ عَلَيْكُمْ اذْ كُنْتُمْ أَعْدَاءً فَالَّفَ بَيْنَ قُلُوبِكُمْ فَاصْبَحْتُمْ بِنِعْمَتِهِ اخْواناً وَ كُنْتْمْ عَلَى شَفا حُفْرَةٍ مِنَ النَّار فَانْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدوُنَ . ( آل عمران - 103 )\r\n2 - وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدَى وَ يَتَّبِعْ غَيْرَ سَبيلِ الْمُؤمِنينَ نُوَلِّهِ ما تَوَلَّى وَ نُصْلِهِ جَهَنَّمَ وَ سائَتْ مَصِيراً . ( نساء - 115 )\r\n3 - هُوَ الَّذى ايَّدَكَ بِنَصْرِهِ وَ بِالْمُؤمِنينَ - وَ الَّفَ بَيْنَ قُلوُبِهِمْ لَوْ انْفَقْتَ ما فِى الْأَرْضِ جَميعاً ما الَّفْتَ بَينَ قُلُوبِهِمْ وَ لكِنَّ اللهَ الَّفَ بَيْنَهُمْ انَّهُ عَزيزٌ حَكيمٌ . ( انفال - 62 و 63 )\r\n4 - انَّ اللَّهَ يُحِبُّ الَّذينَ يُقاتِلُونَ فى سَبيلِهِ صَفَّاً كَانَّهُمْ بُنْيانٌ مَرْصُوصٌ . ( صف - 4 )\r\n5 - وَ جَعَلْنَا فِى قُلُوبِ الَّذينَ اتَّبَعُوهُ رَأْفَةً وَ رَهْبَانِيَّةً ابْتَدَعُوها مَا كَتَبْناها عَلَيْهِمْ الَّا ابْتِغَاءَ رِضْوانِ اللَّهِ فَمَا رَعَوْها حَقَّ رِعايَتِها . ( حديد - 27 )\r\n\r\nترجمه :\r\n1 - و همگى به ريسمان خدا ( قرآن و اسلام و هرگونه وسيلهء وحدت ) چنگ بزنيد و پراكنده نشويد و نعمت ( بزرگ ) خدا را به ياد آوريد كه چگونه دشمن يكديگر بوديد و او ميان دل‌هاى شما الفت ايجاد كرد و به بركت نعمت او برادر شديد ! و شما بر لب حفره‌اى از آتش بوديد خدا شما را از آن نجات داد اين چنين خداوند آيات خود را براى شما آشكار مىسازد شايد پذيراى\r\n\r\n\r\n","description":"","footnote":"\r\n( 1 ) . نهج البلاغة ، خطبهء 127 .\r\n","page_name":" 444 ","page_number":444},
  {"content":"\r\n\r\nهدايت شويد .\r\n2 - كسى كه بعد از آشكار شدن حق با پيامبر مخالفت كند و از راهى جز راه مؤمنان پيروى كند ما او را به همان راه كه مىرود مىبريم و به دوزخ داخل مىكنيم و جايگاه بدى دارد .\r\n3 - و اگر بخواهند تو را فريب دهند ، خدا براى تو كافى است ، او همان كسى است كه تو را با يارى خود و مؤمنان تقويت كرد - و دل‌هاى آنها را با هم الْفت داد ! اگر تمام آنچه روى زمين است صرف مىكردى كه ميان دلهاى آنان الفت دهى نمىتوانستى ! ولى خداوند در ميان آنها الفت ايجاد كرد ! او توانا و حكيم است .\r\n4 - خداوند كسانى را دوست مىدارد كه در راه او پيكار مىكنند گوئى بنايى آهنين‌اند !\r\n5 - . . . و در دل كسانى كه از او پيروى كردند رأفت و رحمت قرار داديم و رهبانيتى را كه ابداع كرده بودند ما بر آنان مقرّر نداشته بوديم گر چه هدفشان جلب خشنودى خدا بود ولى حق آن رعايت نكردند .\r\n\r\nتفسير و جمع‌بندى\r\nدر هر يك از آياتى كه در بالا آمد اشارهء خاص و ويژه‌اى به اهميت مسألهء اجتماع و توجه به وحدت و اتحاد شده است ، در نخستين آيه بعد از آنكه دعوت به اعتصام به حبل اللَّه و عدم تفرقه شده است مىفرمايد : و همگى به ريسمان خدا ( قرآن و اسلام و هرگونه وسيله وحدت ) چنگ بزنيد ، و پراكنده نشويد و به ياد بياوريد نعمت ( بزرگ ) خدا را بر خود كه چگونه دشمن يكديگر بوديد و او در ميان دل‌هاى شما الفت ايجاد كرد و به بركت نعمت او برادر هم شديد ( وَ اعْتَصِمُوا بِحَبْلِ اللَّهِ جَميعاً وَ لَا تَفَرَّقُوا وَ اذْكُرُوا نِعْمَةَ اللَّهِ عَلَيْكُمْ اذْ كُنْتُمْ أَعْدَاءً فَالَّفَ بَيْنَ قُلُوبِكُمْ فَاصْبَحْتُمْ بِنِعْمَتِهِ اخْواناً ) .\r\nدر اين كه منظور از حبل اللَّه در آيهء فوق چيست ؟ مفسران تفسيرهاى گوناگونى دارند ، در بعضى از روايات آمده است كه منظور از حبل اللَّه قرآن مجيد است كه همه بايد به عنوان نقطهء وحدت به آن چنگ زنند ، و در بعضى از روايات آمده منظور خاندان پيامبر صلى الله عليه و آله است ، و معلوم است كه همهء اينها به يك حقيقت باز مىگردد ،\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nحبل اللَّه همان ارتباط با خدا است كه از طريق قرآن و پيغمبر و آلش حاصل مىشود .\r\nدرست است كه اين آيه سخن از دوستى مسلمين با يكديگر و ترك دشمنىها مىگويد ، ولى مسلّم است در صورتى كه انسان در انزوا به سر برد ، دوستى و اتحاد و اعتصام همهء گروه‌ها به حبل‌اللَّه مفهومى نخواهد داشت ، و جالب اينكه قرآن در آيهء فوق ، عداوت را يك سنّت عصر جاهلى مىشمرد ، و دوستى و محبّت را از ويژگىهاى اسلام و مىفرمايد : در گذشته دشمن بوديد و امروز برادر يكديگريد . و در ذيل آيه تأكيد بيشترى بر اين معنى مىفرمايد ؛ در گذشته شما بر لب حفره‌اى از آتش بوديد و خداوند شما را از آنجا برگرفت و نجات داد ، اين گونه خداوند آيات خود را بر شما آشكار مىسازد تا هدايت شويد . ( وَ كُنْتُمْ عَلى شَفا حُفْرَةٍ مِنَ النَّارِ فَانْقَذَكُمْ مِنْها ) .\r\nاين نكته نيز شايان دقت است كه اسلام رابطهء مسلمين را با يكديگر رابطهء دوستى نمىشمرد بلكه آن را رابطهء برادرى كه نزديك‌ترين رابطهء عاطفى دو انسان به يكديگر بر اساس مساوات و برابرى است مىداند .\r\nبديهى است برادران پر محبت و پر جوش هرگز نمىتوانند دور از يكديگر و بى خبر از هم زندگى كنند ، حتماً با اين پيوند عاطفى نزديك در كنار هم خواهند بود .\r\nنكتهء مهم ديگر اين كه هرگز مسائل مادى نمىتواند رمز وحدت و سبب ارتباط محكم اجتماعى باشد ، چرا كه امور مادى هميشه منشأ تنازع و اختلاف است ، تقاضاهاى مردم نامحدود ، و امور مادى محدود است . و همهء اختلافات از آن برمىخيزد ، ولى حبل اللَّه و رابطهء با خدا كه يك امر معنوى روحانى است ، مىتواند بهترين رابطهء عاطفى را ميان انسان‌ها از هر قوم و نژاد و زبان و گروه اجتماعى برقرار سازد .\r\n* * * در دوّمين آيه ، سخن از سرنوشت دردناك كسانى مىگويد كه از جامعه مؤمنين و مسلمين جدا مىشود و راه مستقل براى خود بر مىگزيند ، مىگويد : كسى كه بعد از\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nآشكار شدن حق به مخالفت با پيامبر صلى الله عليه و آله بر خيزد ، و از طريقى جز طريق مؤمنان پيروى كند ما او را به همان راه كه مىرود مىبريم ( و در گمراهيش سرگردان مىسازيم ) و در دوزخ داخل مىكنيم و جايگاه بدى دارد ( وَ مَنْ يُشْاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلىَّ وَ نُصْلِهِ جَهَنَّمَ وَ سائَتْ مَصِيراً ) .\r\nاين آيه به روشنى به مسلمانان دستور مىدهد كه از جامعهء اسلامى جدا نشوند ، و همگى با هم طريق هدايت را در پيش گيرند .\r\nالبته با توجه به جملهء « من يشاقق الرسول . . . » و تعبير به « سبيل المؤمنين » روشن مىشود كه منظور از هماهنگى با جامعهء اسلامى هماهنگى با جامعه‌اى است كه در طريق پيروى از پيغمبر صلى الله عليه و آله گام بر دارد ، و ايمان و اطاعت خدا ، اساس و پايهء آن مىباشد ، و گرنه همرنگ شدن با هر جامعه‌اى منظور نيست .\r\nبى شك پيغمبر اكرم صلى الله عليه و آله همواره در جماعت بود ، در پنج وقت با مسلمين نماز مىگذارد ، روز جمعه نماز باشكوه‌ترى داشت و در حج در اجتماع عظيم‌ترى همه مسلمانان را به اجتماع در گرد اين برنامه‌ها فرا مىخواند و به يقين گوشه گيران عزلت طلب ، مخالفان اين برنامه ، و جداى از جماعت مؤمنانند ، و مشمول آيهء فوق خواهند بود .\r\nجمعى از علماى اهل سنت به اين آيه براى حجيّت اجماع استدلال كرده‌اند ، ما نيز مىگوييم مانعى ندارد كه اين آيه دليل بر حجيت اجماع مسلمين باشد ولى اجماعى كه امام معصوم عليه السلام نيز در آن حضور داشته باشد و به تعبير مصطلح اصولى اجماع دخولى يا اجماع كشفى باشد حجّت است .\r\n* * * در سومين آيه ، يكى ار نعمت‌هاى بزرگ خداوند بر پيامبرش را اين مىشمرد كه مؤمنان را گرد او جمع كرد ، و در ميان دلهاى آنها الفت برقرار ساخت ، كارى كه از طرق عادى در آن شرايط غير ممكن بود مىفرمايد « او همان كسى است كه تو را با\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nيارى خود و مؤمنان تقويت كرد ، و ميان دل‌هاى آنها الفت برقرار ساخت ، اگر تمام آنچه را روى زمين است صرف مىكردى كه ميان دل‌هاى آنها الفت دهى ، نمىتوانستى ، ولى خداوند در ميان آنها الفت ايجاد كرد ، او توانا و حكيم است . » ( هُوَ الَّذى ايَّدَكَ بِنَصْرِهِ وَ بِالْمُؤمِنِينَ - وَ الَّفَ بَيْنَ قُلُوبِهِم لَوْ انْفَقْتَ ما فِى الْارْضِ جَميِعاً ما الَّفْتَ بَيْنَ قُلوُبِهِمْ وَ لكِنَّ اللَّهَ ألَّفَ بَيْنَهُمْ انَّهُ عَزيِزٌ حَكيِمٌ ) .\r\nاگر اسلام براى انزوا و گوشه‌گيرى و عزلت ارزشى قائل بود ، هرگز تأليف بين قلوب مؤمنين و پيوند آنها را به يكديگر به عنوان معجزهء بزرگ براى پيامبر اكرم صلى الله عليه و آله بيان نمىكرد .\r\nاين تعبير نشان مىدهد كه نه تنها زندگى در دل اجتماع مطلوب است ، بلكه بايد چنان پيوندى در دل‌ها ايجاد شود كه آنها را يك پارچه كند .\r\nبديهى است كه هرگز نمىتوان گفت اين مربوط به زمان پيامبر صلى الله عليه و آله و عصر آن حضرت بوده ، چرا كه در هر زمان مدافعان حق بايد گرد محورى جمع شوند ، و با تأليف قلوب ، جمعيتى قوى و نيرومند بسازند ، و از حق و امام زمان و پيشواى خود دفاع كنند .\r\nقابل توجه اينكه خداوند در اينجا تأليف قلوب را به خودش نسبت مىدهد و مىگويد : خدا در دل‌هاى شما الفت ايجاد كرد ، همانطور كه در آيهء 103 آل عمران نيز به خود نسبت داده ، با اين كه مىدانيم پيغمبر اسلام صلى الله عليه و آله دست به چنين كارى زده ، اين براى آن است كه نشان دهد كه اين يك معجزهء الهى بود كه خدا در اختيار پيامبرش قرار داد ، و گر نه آن قدر كينه‌ها و عداوتهاى نو و كهنه در ميان مردم متعصّب و لجوج و نادان و بى سواد عصر جاهلى بود ، كه هيچ قدرتى نمىتوانست آنها را بر طرف سازد . حتى اگر تمام ثروت‌هاى زمين را در اين راه هزينه مىكردند ، ولى تعليمات اسلام و اخلاق پيامبر صلى الله عليه و آله و امدادهاى الهى كار خود را كرد ، و غير ممكن را ممكن ساخت ، و معجزه‌اى عظيم كه از مهم‌ترين معجزات پيامبر صلى الله عليه و آله است به وقوع پيوست ، و الفت كه در لغت به معنى اجتماع توأم با انسجام و انس و التيام است ، و\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nدر ميان آن دل‌هاى پراكنده و مملو از بغض و كينه ايجاد شده و كينه‌هاى ديرينه را از دل‌ها شست .\r\n* * * در چهارمين آيه ، سخن از وحدت صفوف مسلمين است ، چيزى كه هرگز در انزوا و عزلت يافت نمىشود ، مىفرمايد : « خداوند كسانى را دوست مىدارد ، كه در راه او پيكار مىكنند ، همچون سدّى فولادين و بنايى آهنين » ( انَّ اللَّهَ يُحِبُّ الَّذِينَ يُقاتِلُونَ فِى سَبِيلِهِ صَفّاً كَانَّهُمْ بُنْيانٌ مَرْصُوصٌ ) .\r\nبنيان به معنى هرگونه بنا است ، هم سد را شامل مىشود ، و هم بناهاى ديگر ، و مرصوص از مادهء رصاص به معنى سرب گرفته شده ، و از آنجا كه در زمان‌هاى گذشته ، گاهى براى محكم شدن بنا و يك پارچگى ديوارها ، سرب را آب مىكردند ، و در لابلاى قطعات سنگ و مانند آن مىريختند كه تمام فاصله‌ها را پر كند ، و مصالح بنا را به هم پيوند دهد ، لذا به هر بناى محكمى مرصوص مىگفتند كه اشاره به استحكام و يكپارچگى آن بود .\r\nدرست است كه آيه دربارهء پيكار نظامى و جهاد فى سبيل اللَّه است ، ولى روشن است كه همين معنى در ساير مجاهدت‌هاى اجتماعى در زمينه سياست و فرهنگ و اقتصاد ، جارى است ، و در آنجا نيز يكپارچگى و اتحاد و انسجام دل‌ها لازم است .\r\nچيزى كه در ميان گوشه گيران انزوا طلب اصلًا وجود ندارد ، چرا كه آنها همانند قطعات سنگ يا آجرهايى هستند كه بدون هيچ انسجام و به هم پيوستگى هر كدام در گوشه‌اى افتاده‌اند ، نه دفاعى در برابر دشمن از آنها سر مىزند ، و نه پيكارى براى حل مشكلات اقتصادى و سياسى و فرهنگى جامعه .\r\n* * * در پنجمين و آخرين آيهء مورد بحث ، اشاره به مسألهء رهبانيت و برنامهء ترك دنيا و ديرنشينى گروهى از مسيحيان كرده و از آن به عنوان يك بدعت نكوهش مىكند ،\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nكارى كه هرگز به آنها دستور داده نشده بود ، مىفرمايد : « آنها رهبانيتى را بدعت گذارده بودند كه ما بر آنها مقرر نداشته بوديم ، گرچه هدفشان جلب خشنودى خدا بود ، ولى حق آن را رعايت نكردند ، لذا به آنهايى كه از اين گروه ايمان آوردند پاداش داديم ، و بسيارى از آنان فاسقند و خارج از اطاعت پروردگار » ( وَ رُهْبانِيَّةً ابْتَدَعُوها ما كَتَبْناها عَلَيْهِمْ الَّا ابْتِغاءَ رِضْوانِ اللَّهِ فَما رَعَوها حَقَّ رَعايَتِها فَآتَيْنا الَّذِينَ آمَنُوا مِنْهُمْ اجْرَهُمْ وَ كَثِيراً مِنْهُمْ فاسِقُونَ ) .\r\nمىدانيم امروز گروهى از مسيحيان تارك دنيا اعم از زن و مرد داريم كه به ديرها پناه مىبرند ، و همه به صورت مجرد زندگى مىكنند و به اصطلاح به تمام مذاهب دنيا پشت پا مىزنند و به اصطلاح مشغول عبادت مىشوند و ديرها مراكزى هستند كه براى اين گونه افراد بنا شده است .\r\nاين موضوع مربوط به امروز نيست ، بلكه از بدعت‌هايى است كه از قرن سوم ميلادى هنگام ظهور امپراطورى رومى « ديسيوس » و مبارزهء شديد او با پيروان مسيح عليه السلام پيدا شد ، آنها بر اثر شكست از اين امپراطور خونخوار به كوه‌ها و بيابان‌ها پناه بردند ، و بذر رهبانيت در ميان آنها پاشيده شد . « 1 »\r\nبنابراين ، اين گونه رهبانيت كه با روح تعليمات انبياء هرگز سازگار نيست در قرون اوليه مسيحيت نيز نبود بلكه بدعتى بود كه بعداً به وسيلهء افراد نادان منحرف گذارده شد و تا به امروز نيز ادامه دارد كه گروهى هم زندگى اجتماعى را ترك مىكنند و هم ازدواج و هم ساير فعاليّت‌ها را ، و توسط به اصطلاح بانيان خير خواه ، هزينهء آنها پرداخته مىشود .\r\nحال در اين ديرها چه مىگذرد ، و بر اثر انحراف از اصول فطرى انسانى چه مفاسد عجيبى روى مىنهد ، داستان بسيار مفصّل و غم انگيزى دارد تا آنجا كه يكى نويسندگان مسيحى به بعضى از ديرها اشاره كرده و آن را كانونى از فحشاء مىشمرد .\r\nو اصولًا اين زندگى غير طبيعى بر روح و فكر آنها اثرات منفى گذارده و سبب\r\n\r\n\r\n","description":"","footnote":"\r\n( 1 ) . دائرة المعارف قرن بيستم ؛ مادهء رهب .\r\n","page_name":" 450 ","page_number":450},
  {"content":"\r\n\r\nاختلالات روانى گوناگونى مىشود .\r\nاسلام آمد و خط بطلانى بر اين گونه كارها كشيد ، و مردم را دعوت به زندگى اجتماعى توأم با پارسايى نمود .\r\nتوجه به اين نكته لازم است كه رهبانيت در اصل از ماده « رَهْبَه » ( بر وزن ضربه ) به معنى ترس و خوف است و منظور در اينجا خوف از خدا است ، و به گفتهء راغب در كتاب مفردات ، ترسى است كه آميخته با پرهيز و اضطراب باشد ، سپس اين واژه به كار گروهى از مسيحيان يا غير آنها كه انزواطلبى را پيش گرفته و به گمان خود به عبادت پروردگار مىپرداختند اطلاق شده است ، از جمله بدعت‌هاى زشت مسيحيان در مورد رهبانيت ، تحريم ازدواج براى مردان و زنان تارك دنيا بود و پشت‌پا زدن به همهء وظائف اجتماعى و انتخاب صومعه‌ها و ديرهاى دور افتاده را براى برنامه‌هاى عبادى بدعت‌آميز .\r\nاز آيهء بالا استفاده مىشود رهبانيت به دو گونه است : مطلوب و نامطلوب .\r\nبه يقين رهبانيّت نامطلوب همان چيزى است كه در بالا اشاره شد ، و رهبانيت مطلوب همان ساده زيستى و حذف تجمّلات از زندگى ، و عدم اسارت در چنگال مال و مقام است كه توأم با زندگى اجتماعى و جهاد و پيكار در مسير حركت جامعه به پيش ، در تمام زمينه‌هاى معنوى و مادى معقول است .\r\nبه تعبير ديگر آيه فوق مىگويد : نوعى رهبانيت در آيين مسيح عليه السلام از سوى خدا نازل شده بود كه زهد حضرت مسيح عليه السلام نمونه‌اى از آن بود ، ولى مسيحيان ( در قرون بعد ) نوع ديگر از رهبانيت را بدعت گذارى كردند كه هرگز در آيين مسيح عليه السلام نبود ، و آن انزواى اجتماعى و بيگانگى از زندگى دنيا و ترك ازدواج و گوشه‌گيرى بود .\r\nممكن است گفته شود حضرت مسيح عليه السلام هم در عمر خود ازدواج نكرد ، ولى نبايد فراموش نمود كه حضرت مسيح عليه السلام عمرى كوتاه داشت ، و حدود سى سال در ميان مردم روى زمين زندگى نمود ، و در اين مدّت مشغول به تبليغ آيين حق ، و پيوسته از نقطه‌اى به نقطه ديگر مىرفت و مجالى براى ازدواج نيافت .\r\nبه هر حال اسلام رهبانيّت بدعت گذارى شدهء مسيحيان را به شدت محكوم كرد\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nو حديث معروف « لا رُهْبانِيَّةَ فِى الْاسْلامِ ؛ در اسلام رهبانيت وجود ندارد » در منابع مختلف آمده است .\r\nسخن دربارهء رهبانيت و تاريخچه و ابعاد و نتايج آن بسيار است ، براى آگاهى بيشتر مىتوانيد به تفسير نمونه ذيل آيهء فوق مراجعه فرماييد « 1 » و در بحث‌هاى آينده نيز اشارات ديگرى به اين مطلب خواهيم داشت .\r\n\r\nاجتماع گرايى و انزواطلبى در روايات اسلامى\r\nيك نگاه اجمالى به تعليمات اسلام در زمينه‌هاى مختلف به خوبى نشان مىدهد كه همه جا اسلام طرفدار جماعت و اجتماع است ، و حتّى عبادات اسلامى كه رابطهء ميان خلق و خالق است و به صورت دسته‌جمعى انجام مىشود .\r\nاذان و اقامه دعوت عام به سوى نماز و فلاح و رستگارى است ( حَىَّ عَلَى الصَّلاةِ ، حَىَّ عَلَى الْفَلاحِ ) ضميرها در سورهء حمد ، همه به صورت جمعى است ، و در شكل متكلم مع‌الغير ، و در پايان نماز سلامى است عام بر همهء مؤمنان و نمازگزاران .\r\nنماز جماعت و از آن فراتر نماز جمعه و از همه فراتر حج ، عباداتى مىباشند كه به طور كامل جنبهء اجتماعى دارند .\r\nدر روايات اسلامى تأكيد فراوان بر لزوم جماعت و همراهى و همگامى با آن شده است از جمله :\r\n1 - در حديثى از پيامبر اكرم صلى الله عليه و آله مىخوانيم كه فرمود : « ايُّها النَّاسُ عَلَيْكُمْ بِالْجَماعَةِ وَ ايَّاكُمْ وَ الْفُرْقَةَ ؛ اى مردم ! بر شما است كه از جماعت جدا نشويد ، و از جدايى و پراكندگى بپرهيزيد » « 2 »\r\n2 - در حديث ديگرى از همان بزرگوار مىخوانيم : « الْجَماعَةُ رَحْمَةٌ ، وَ الْفُرْقَةُ عَذابٌ ؛ اجتماع رحمت است ، و پراكندگى عذاب . » « 3 »\r\n3 - در حديث ديگرى باز از همان حضرت آمده است : « يَدُاللَّهِ عَلَى الْجَماعَةِ فَاذَا اشْتَدَّ\r\n\r\n\r\n","description":"","footnote":"\r\n( 1 ) . تفسير نمونه ، جلد 23 ، صفحه 381 - 390 .\r\n( 2 ) . كنز العمال ، جلد 1 ، حديث 1028 ، صفحهء 206 .\r\n( 3 ) . ميزان الحكمة ، جلد اوّل ، حديث 2438 ، صفحه 406 .\r\n","page_name":" 452 ","page_number":452},
  {"content":"\r\n\r\n( شَدَّ ) الشّاذَّمِنْهُمْ اخْتَطَفَهُ الشَّيْطانُ كَما يَختَطِفُ الذِّئْبُ الشّات الشَّاذَّةَ مِنَ النِّعَمِ ؛ دست خدا بر سر جماعت است ، هنگامى كه يكى از آنها از جمعيت جدا شود ( و به انزوا روى آورد ) شيطان او را مىربايد ، همان گونه كه گرگ گوسفند جدا شدهء از گلّه را مىربايد » . « 1 »\r\n4 - همين مضمون را به تعبير ديگرى از مولاى متّقيان على عليه السلام در نهج البلاغة مىخوانيم فرمود : « وَ الْزَمُوا السَّوادَ الْاعْظَمَ فَانَّ يَدَاللَّهِ مَعَ الْجَماعَةِ ، وَ ايَّاكُمْ وَ الْفُرْقَةَ فَانَّ الشَّاذَ مِنَ النَّاسِ لِلشَّيْطانِ ، كَما انَّ الشَّاذَ مِنَ الْغَنَمِ لِلذّئْبِ ، الا مَنْ دَعا الى هذَا لِشّعارِ فَاقْتُلُوهُ وَ لَوْ كانَ تَحْتَ عِما مَتى هذِهِ ؛ همواره با سواد اعظم ( اكثريت طرفداران حق ) باشيد كه دست خدا با جماعت است ، و از پراكندگى بپرهيزيد كه انسانِ تنها بهرهء شيطان است ، چنانچه گوسفند تك‌رو بهرهء گرگ . آگاه باشيد ، هر كس به اين شعار دعوت كند ( اشاره به شعار تفرقه اندازى مملو از فتنه و فساد خوارج است ) وى را بكشيد ، گرچه زير اين عمامهء من باشد » . « 2 »\r\n5 - با توجه به اهمّيت تعبير فوق به روايت ديگرى كه از رسول خدا صلى الله عليه و آله در همين زمينه نقل شده توجه كنيد ، مىفرمايد : « انَّ الشَّيْطانَ ذِئْبُ الْانْسانِ كَذِئْبِ الْغَنَمِ يَاْخُذُ الْقاصِيَةَ وَ النَّاحِيَةَ وَ الشَّارِدَةَ ، ايَّاكُمْ وَ الشِّعابَ ، وَ عَلَيْكُمْ بِالْعامَّةِ وَ الْجَماعَةِ وَ الْمَساجِدِ ؛ شيطان گرگ انسان‌ها است مانند گرگ براى گوسفند كه گوسفندانى را كه از گله دور مىشوند يا در كنار قرار مىگيرند يا فرار مىكنند ، مىگيرد . از جدايى و فرقه فرقه شدن بپرهيزيد و بر شما باد كه همراه مردم و جماعت و مساجد باشيد . » « 3 »\r\n6 - در حديث ديگرى از همان بزرگوار آمده است : « لا يَحِلُّ لِمُسْلِمٍ انْ يَهْجُرَ اخاهُ فَوْقَ ثَلاثَةِ ( ايَّامٍ ) ، وَ السَّابِقُ بِالصُّلْحِ يَدْخُلُ الْجَنَّةَ ؛ براى هيچ مسلمانى جايز نيست ، بيش از سه روز از برادر مسلمانش دورى ( و قهر ) كند ، و آن كس كه پيش قدم در صلح مىشود ، داخل در بهشت خواهد شد . » « 4 »\r\n7 - همين مضمون را با تعبير ديگرى از آن حضرت مىخوانيم : « لا يَحِلُّ لِمُسْلِمٍ انْ يَهْجُرَ اخاهُ فَوْقَ ثَلاثَةِ ايَّامٍ الَّا انْ يَكُونَ مِمَّنْ لا يُؤمِنُ بَوائِقَهُ ؛ براى هيچ مسلمانى سزاوار نيست بيش از سه روز از برادر مسلمانش دورى كند ، مگر اين كه كسى بوده باشد كه انسان از\r\n\r\n\r\n","description":"","footnote":"\r\n( 1 ) . كنز العمّال ، جلد 1 ، صفحه 206 ، حديث 1032 .\r\n( 2 ) . نهج البلاغة ، خطبهء 127 .\r\n( 3 ) . المحجّة البيضاء ، جلد 4 ، صفحه 8 .\r\n( 4 ) . همان ، صفحه 7 .\r\n","page_name":" 453 ","page_number":453},
  {"content":"\r\n\r\nخطرات او ايمن نباشد . » « 1 »\r\nحتى در بعضى از احاديث آمده است : « اگر دو نفر از يكديگر قهر كنند و از دنيا بروند مسلمان از دنيا نمىميرند . » « 2 »\r\nدرست است كه اين احاديث دربارهء جدايى به معنى قهر كردن از يكديگر است ، ولى به هر حال نشان مىدهد كه اسلام همواره طرفدار اجتماع و پيوستن دل‌ها است و به يقين عزلت و گوشه‌گيرى با روح اين دستورها نمىسازد .\r\n8 - در حديث ديگرى از رسول خدا صلى الله عليه و آله مىخوانيم كه به مردى كه مىخواست به كوه برود و گوشه‌گيرى كند تا عبادت خدا بجا آورد ، فرمود : « لَصَبْرُ احَدِكُمْ ساعَةً عَلى ما يَكْرَهُ فِى بَعْضِ مَواطِنِ الْاسْلامِ خَيْرٌ مِنْ عِبادَتِهِ خالِياً ارْبَعِينَ سَنَةً ؛ صبر كردن يكى از شما به اندازهء يك ساعت در برابر ناملايمات در ميان مسلمانان بهتر از عبادت چهل سال در انزوا است . » « 3 »\r\n9 - روايات متعددى داريم كه در اسلام از رهبانيت كه نوعى انزوا و گوشه‌گيرى است به شدّت نهى شده از جمله در حديثى از پيامبر اكرم صلى الله عليه و آله مىخوانيم كه فرمود :\r\n« لَيْسَ فِى امَّتِى رَهْبانيَّةٌ وَ لا سِياحَةٌ ؛ در امت من رهبانيت و سياحت نيست . » ( منظور از رهبانيت ، گوشه‌گيرى و ترك دنيا براى عبادت است . و منظور از سياحت انزواطلبى سيّار است ، زيرا در زمان قديم بعضى به كلى ترك خانه و لانه مىكردند و دائماً به صورت سيّاح در گردش بودند ، و آن را نوعى عبادت و ترك دنيا مىپنداشتند ، بنابراين در اسلام نه گوشه‌گيرى ثابت و نه انزواطلبى سيّار وجود ندارد ) . « 4 »\r\n10 - در حديث پرمعنايى از پيامبر اكرم صلى الله عليه و آله چنين مىخوانيم كه در عصر آن حضرت ، فرزند « عثمان بن مظعون » يكى از اصحاب پيامبر صلى الله عليه و آله از دنيا رفت ، او شديداً اندوهگين شد ، تا آنجا كه گوشه‌اى از خانه‌اش را به عنوان مسجد برگزيد و مشغول عبادت شد ( و همه كار را ترك كرد و منزوى گرديد ) اين خبر به رسول خدا صلى الله عليه و آله\r\n\r\n\r\n","description":"","footnote":"\r\n( 1 ) . همان مدرك .\r\n( 2 ) . سفينة البحار ، مادهء هجر .\r\n( 3 ) . ميزان الحكمة ، جلد 3 ، صفحه 1966 ، حديث 12914 .\r\n( 4 ) . بحار الانوار ، جلد 67 ، صفحه 115 .\r\n","page_name":" 454 ","page_number":454},
  {"content":"\r\n\r\nرسيد . او را صدا زد و به او فرمود : « يا عُثمانُ انَّ اللَّهَ تَبارَكَ وَ تَعالى لَمْ يَكْتُبْ عَلَيْنا الرَّهْبانيَّةَ ، انَّما رَهْبانِيَّةُ امَّتِّى الْجِهادُ فى سَبيلِ اللَّهِ ؛ اى عثمان ! خداوند متعال وظيفه ما را رهبانيت قرار نداده ، رهبانيت امّت من جهاد در راه خدا است » ( اشاره به اين كه اگر مىخواهى ترك دنيا كنى ، از يك طريق مثبت مانند جهاد در راه خدا و شهادت فى سبيل اللَّه ترك دنيا كن ، نه به صورت منفى و منزوى شدن ) .\r\nسپس دربارهء مرگ فرزندش به او دلدارى داد و فرمود : « آيا شادمان نمىشوى كه روز قيامت به هر درى از درهاى بهشت برسى فرزندت را در آنجا ببينى كه دامان تو را مىگيرد و نزد خدا تو را شفاعت مىكند » « 1 »\r\n11 - شبيه اين معنى را در نهج البلاغه دربارهء يكى از ياران على عليه السلام مىخوانيم كه وقتى وارد « بصره » شد ، به ديدن « علاء بن زياد حارثى » رفت ، هنگامى كه خانهء بسيار وسيع او را ديد تعجب كرد و فرمود : « خانه‌اى به اين وسعت در اين دنيا براى چه مىخواهى ؟ نياز تو در آخرت به آن بيشتر است ، سپس افزود ، آرى مىتوانى به وسيلهء اين خانه به آخرت برسى به اين صورت كه مؤمنان را در آن مهمان كنى ، صلهء رحم نمايى و حقوق لازم آن را بپردازى ، اگر اين كار كنى ، به وسيلهء آن به آخرت مىرسى » .\r\nدر اينجا « علاء بن زياد » از برادرش « عاصم بن زياد » كه در نقطهء مقابل او قرار داشت ، سخن گفت و عرض كرد : يا امير المؤمنين ! من از كار برادرم به شما شكايت مىكنم .\r\nامام فرمود : « مگر چه شده ؟ »\r\nعرض كرد : عبايى پوشيده و از دنيا كناره‌گيرى كرده است .\r\nامام فرمود : « او را نزد من حاضر كنيد . »\r\nهنگامى كه خدمت حضرت آمد ، به او چنين فرمود : « يا عُدَىَّ نَفْسِهِ ، لَقَدْ اسْتَهامَ بِكَ الْخَبِيْثُ ، اما رَحِمْتَ اهْلَكَ وَ وَلَدَكَ ، ا تَرى انَّ اللَّهَ احَلَّ لَكَ الطَّيِّباتِ وَ هُوَ يَكْرَهُ انْ\r\n\r\n\r\n","description":"","footnote":"\r\n( 1 ) . بحار الانوار ، جلد 67 ، صفحه 114 .\r\n","page_name":" 455 ","page_number":455},
  {"content":"\r\n\r\nتَاْخُذَها ؟ ؛ اى دشمن جان خود ! شيطان در تو راه يافته ، و هدف تيرهاى او قرار گرفته‌اى ( اگر به خود رحم نمىكنى ) آيا به خانواده و فرزندت رحم نمىكنى ؟ تو خيال مىكنى خداوند نعمت‌هاى پاكيزه را بر تو حلال كرده ، اما دوست ندارد كه تو را از آنها استفاده كنى ؟ ( آيا چنين تناقضى امكان‌پذير است ؟ ) » .\r\nسپس هنگامى كه « عاصم » به امير المؤمنين عرض كرد : « پس شما چرا يك چنين لباس خشن و غذاى ناگوار دارى ؟ » ( بگذاريد من هم به شما اقتدا كنم ؟ ) .\r\nامام فرمود : « وظيفهء من با تو فرق دارد ، خداوند به پيشوايان حق و عدالت واجب كرده كه بر خود سخت بگيرند و مانند ضعيف‌ترين مردم زندگى كنند ، تا فقر فقيران آنها را در فشار قرار ندهد ( تا سر از فرمان خدا برتابند ) . » « 1 »\r\n12 - از روايت ديگرى از پيغمبر اكرم صلى الله عليه و آله كه به عبد اللَّه بن مسعود فرمود چنين استفاده مىشود كه مسألهء « رهبانيت » و انزواى اجتماعى ، در ميان بنى اسرائيل ( يهوديانى كه به حضرت مسيح عليه السلام گرايش پيدا كردند ) در يك شرايط استثنايى بر آنها تحميل شد و هرگز جزء آيين آنها نبود .\r\n« ابن مسعود » مىگويد : « من با رسول خدا صلى الله عليه و آله بر يك مركب سوار بوديم فرمود :\r\n« مىدانى از كجا بنى اسرائيل رهبانيت را به وجود آوردند ؟ » ابن مسعود مىگويد : « من گفتم خدا و پيامبرش آگاه‌ترند » فرمود : « ظَهَرَتْ عَلَيْهِمُ الْجَبابِرَةٌ بَعْدَ عِيْسى يَعْمَلُونَ بمَعاصِى اللَّهِ فَغَضِبَ اهْلُ الْايمانِ فَقاتَلُوهُمْ فَهَزَمَ اهْلَ الايْمانِ ثَلاثَ مَرَّاتٍ فَلَمْ يَبْقَ مِنْهُمْ الَّا الْقَليِلُ ، فَقالُوا انْ ظَهَرْنا لِهؤُلاءِ افْنَوْنا وَ لَمْ يَبْقَ لِلدِّينِ احَدٌ يَدْعُوا الَيْهِ ، فَتَعالَوْا نَتَفَرَّقْ فِى الْارْضِ الى انْ يَبْعَثَ اللَّهُ النَّبِىَّ الَّذى وَعَدَنا بِهِ عِيْسى عليه السلام يَعْنُونَ مُحَمَّداً صلى الله عليه و آله فَتَفَرَّقُوا فى غِيْرانِ الْجِبالِ وَ احْدَثُوا رَهْبانِيَّةً ؛ گروهى از جباران ، بعد از حضرت عيسى عليه السلام ظهور كردند كه پيوسته مشغول گناه بودند ، مؤمنان به مسيح عليه السلام به آنها خشم گرفتند ، و به جنگ با آنها برخاستند و سه بار گرفتار شكست شدند ، و از آن مؤمنان جزء گروه كمى باقى نماند ( و بقيه شهيد شدند ) آنها با خود گفتند اگر ما در مقابل آنها آشكار شويم همهء ما را نابود خواهند كرد ، و\r\n\r\n\r\n","description":"","footnote":"\r\n( 1 ) . نهج البلاغة ، خطبهء 209 .\r\n","page_name":" 456 ","page_number":456},
  {"content":"\r\n\r\nكسى براى دعوت به دين باقى نمىماند ، بياييد پراكنده شويم تا زمانى كه پيامبرى كه عيسى عليه السلام به ما وعده داده است ظاهر شود - مقصودشان محمّد صلى الله عليه و آله بود - آنها به غارهاى كوه‌ها پناه بردند ، و آيين رهبانيّت را به وجود آوردند » « 1 » ( بنابراين رهبانيت جزء آيين مسيح عليه السلام نبود ، روشى بود كه در شرايط خاصّى ، جمعى از پيروان مسيح عليه السلام براى حفظ خود به وجود آوردند .\r\n\r\nاحاديث مخالف و معارض !\r\nدر برابر روايات بالا ، رواياتى در منابع حديث آمده است كه نشان مىدهد انزواطلبى مطلوب و دقيقاً در تضاد با روايات و بحث‌هاى سابق است ، از جمله :\r\n1 - در حديثى از پيغمبر اكرم صلى الله عليه و آله مىخوانيم : « الْعُزْلَةُ عِبادَةٌ ؛ گوشه‌گيرى عبادت است » . « 2 »\r\n2 - در حديث ديگرى از امام امير المؤمنين عليه السلام آمده است : « مَنْ انْفَرَدَ عَنِ النَّاسِ انَسَ بِاللَّهِ سُبْحانَهُ ؛ كسى كه از مردم جدا شود ، با خدا انس مىگيرد » . « 3 »\r\n3 - در حديث ديگرى از همان حضرت آمده است : « فِى اعْتِزالِ ابْناءِ الدُّنْيا جَماعُ الصَّلاحِ ؛ در جدايى از مردم دنيا ، مجموعهء مصلحت‌ها است » . « 4 »\r\n4 - و نيز در حديث ديگرى از همان حضرت آمده است : « فِى الْانْفِرادِ لِعِبادَةِ اللَّهِ كُنُوزُ الْارْباحِ ؛ در جدايى از مردم براى عبادت پروردگار ، گنج‌هاى منفعت‌ها نهفته است . » « 5 »\r\n5 - در حديثى از امام كاظم عليه السلام مىخوانيم كه به هشام بن حكم فرمود : « الصَّبْرُ عَلَى الْوَحْدَةِ عَلامَةٌ عَلى قُوَّةِ الْعَقْلِ فَمَنْ عَقَلَ عَنِ اللَّهِ اعْتَزَلَ عَنِ الدُّنْيا وَ الرَّاغِبِيْنَ فِيْها وَ رَغِبَ فى ما عِنْدَاللَّهِ . . . ؛ صبر بر تنهايى دليل قوت عقل است ، كسى كه عقل الهى داشته باشد ، از اهل دنيا و دنياپرستان ، دورى مىگزيند و به آنچه در نزد خداست رغبت مىورزد » . « 6 »\r\nاين احاديث گواهى مىدهند كه انزوا و دورى از مردم ، نشانهء عقل و دانش و\r\n\r\n\r\n","description":"","footnote":"\r\n( 1 ) . مجمع البيان ، جلد 9 ، صفحه 243 ، ذيل آيهء 27 حديد .\r\n( 2 ) . ميزان الحكمة ، جلد 3 ، حديث 12884 .\r\n( 3 ) . شرح غرر الحكم ، جلد 5 ، صفحه 338 .\r\n( 4 ) . همان ، جلد 4 ، حديث 6505 ، صفحه 406 .\r\n( 5 ) . همان ، حديث 6504 .\r\n( 6 ) . بحار الانوار ، جلد 67 ، صفحه 111 .\r\n","page_name":" 457 ","page_number":457},
  {"content":"\r\n\r\nسبب حضور قلب در عبادت و رسيدن به انواع فوائد است .\r\n6 - در حديث ديگرى از امام صادق عليه السلام آمده است : « انْ قَدَرْتَ انْ لا تَخْرُجَ مِنْ بَيْتِكَ فَافْعَلْ ، فَانَّ عَليْكَ فى خُرُوجِكَ الّا تَغْتابَ وَ لاتَكذِبَ وَ لا تَحْسُدَ وَ لا تُرائِىَ وَ لا تَتَصَنَّعَ وَ لا تُداهِنَ ؛ اگر بتوانى كه از خانه‌ات بيرون نروى چنين كن ، زيرا هنگامى كه بيرون نروى غيبت نخواهى كرد ، و دروغ نخواهى گفت و حسد نمىورزى و ريا نمىكنى و تصنع و مداهنه نخواهى كرد » . « 1 »\r\n7 - امام امير المؤمنين عليه السلام مىفرمود : « سَلامَةُ الدِّينِ فِى اعْتِزالِ النَّاسِ ؛ سلامت دين در گوشه‌گيرى از مردم است . » « 2 »\r\n8 - اين بحث را با حديث ديگرى از امام امير المؤمنين على عليه السلام پايان مىدهيم هر چند حديث در اين زمينه بسيار است : فرمود : « مَنْ اعْتَزَلَ النَّاسَ سَلِمَ مِنْ شَرِّهِمْ ؛ كسى كه از مردم كناره‌گيرى كند ، از شرّ آنها در امان خواهد بود . » « 3 »\r\n* * * گاه طرفداران مسأله عُزلت و گوشه‌گيرى كه در ميان صوفيه و مرتاضان ، هواخواهان بسيارى داشتند به بعضى از آيات قرآن نيز توسل مىجستند ، از جمله آيهء 16 سورهء كهف كه مىفرمايد : « وَ اذِ اعْتَزَلُتمُوهُمْ وَ ما يَعْبُدوُنَ الَّا اللَّهَ فَأْوُوْا الَى الْكَهْفِ يَنْشُرْ لَكُمْ رَبُّكُمْ مِنْ رَحْمَةٍ وَ يُهَيَّىءْ لَكُمْ مِنْ امْرِكُمْ مِرْفَقاً ؛ هنگامى كه از آنان و آنچه جز خدا مىپرستند ، كناره‌گيرى كرديد ، به غار پناه بريد كه پروردگارتان رحمتش را بر شما مىگستراند ، و در برابر اين امر ( وحشتى كه از كفّار داريد ) آرامشى براى شما فراهم مىسازد » .\r\nهمچنين به سخن ابراهيم كه در سورهء مريم آيهء 48 و 49 آمده است تمسك مىجويند ، آنجا كه مىگويد : « وَ اعْتَزِلُكُمْ وَ ما تَدْعُونَ مِنْ دوُنِ اللَّهِ وَ ادْعُوا رَبِّى عَسى الّا اكُونَ بِدُعاءِ رَبّى شَقِيّاً - فَلَمَّا اعْتَزَلَهُمْ وَ ما يَعْبُدُونَ مِنْ دُونِ اللَّهِ وَهَبْنا لَهُ اسْحاقَ وَ يَعْقُوبَ وَ كُلًّا جَعَلْنا نَبِيّاً ؛ و از شما و آنچه غير خدا مىخوانيد كناره مىكنم و پروردگار را\r\n\r\n\r\n","description":"","footnote":"\r\n( 1 ) . فروع كافى ، ج 8 ، ص 128 .\r\n( 2 ) . شرح غرر ، جلد 4 ، حديث 5609 ، صفحه 140 .\r\n( 3 ) . همان ، جلد 5 ، حديث 8151 ، صفحهء 238 .\r\n","page_name":" 458 ","page_number":458},
  {"content":"\r\n\r\nمىخوانم و اميدوارم در خواندن پروردگارم بىپاسخ نمانم - هنگامى كه از آنان و آنچه غير خدا مىپرستيد ، كناره‌گيرى كرد ، ما اسحاق و يعقوب را به او بخشيديم ، و هر يك را پيامبرى ( بزرگ ) قرار داديم » . « 1 »\r\nدر هر دو آيه ، عُزلت و كناره‌گيرى از جامعه وسيلهء جلب رحمت پروردگار و مواهب الهى شمرده شده است و اين نشان مىدهد كه عزلت و گوشه‌گيرى امر ناپسند و نكوهيده‌اى نيست .\r\n* * * \r\nطريق جمع بين آيات و روايات\r\nولى با دقت در متون آيات و روايات به خوبى ثابت مىشود كه مسألهء عزلت و گوشه‌گيرى در يك سلسله شرايط خاص اجتماعى ، و به صورت استثنايى توصيه شده است . در مورد اصحاب كهف مىدانيم كه آنها در يك جامعهء كافر و بىبندوبار گرفتار شده بودند و به جرم ايمانشان به خدا ، تحت تعقيب بودند ، و چاره‌اى جز فرار از شهر و ديار و پناه بردن به كوه و غار نداشتند .\r\nدر مورد ابراهيم عليه السلام نيز چنين بود ، او نهايت تلاش و كوشش خود را در طريق مبارزه با بت‌پرستى تا پاى جان انجام داد ، ولى هنگامى كه مؤثر واقع نشد و جانش در خطر بود ، مأمور به مهاجرت و عزلت شد .\r\nبديهى است اين شرايط براى هر كس در هر زمان حاصل شود ، چاره‌اى جز هجرت و عزلت نيست ، اما اين اصل يك اصل اساسى محسوب نمىشود بلكه يك استثناء مربوط به شرايط خاص است .\r\nدر روايات نيز قرائن براى اين جمع فراوان است .\r\nدر آنجا كه امام صادق عليه السلام گوشه‌گيرى را براى خود انتخاب مىكند ، دليل آن را فساد زمان و تغيير اخوان و عدم امكان همكارى با مردم آن عصر مىشمرد .\r\n\r\n\r\n","description":"","footnote":"\r\n( 1 ) . مريم ، آيهء 48 و 49 .\r\n","page_name":" 459 ","page_number":459},
  {"content":"\r\n\r\nدر حديثى كه از امير المؤمنين على عليه السلام نقل كرديم سلامت دين را در عزلت مىداند كه مربوط به جايى است كه معاشرت با مردم به راستى دين انسان را به خطر بيفكند .\r\nگاه بعضى از افراد شرايط خاصى دارند ، و بسيار آسيب‌پذير و ضعيف در برابر مظاهر فسادند ، ممكن است به اين گونه افراد توصيه شود ، كمتر در اجتماعات ظاهر شوند . آنها شبيه افراد بسيار ضعيف المزاجى هستند كه اگر در اجتماعات حاضر شوند به زودى مزاج آنها انواع بيمارىها را به خود جذب مىكند ، ممكن است طبيب به چنين شخصى دستور دهد كمتر در اجتماع ظاهر شود . امروز معمول است هنگامى كه هوا بيش از حد آلوده مىشود ، به افراد ضعيف مانند كودكان و پيرمردان و بيماران قلبى و تنفّسى توصيه مىشود در خانه بمانند .\r\nبديهى است هيچ يك از اينها يك اصل كلى نيست ، بلكه مربوط به شرايط خاص اجتماعى است ، يا شرايط خاص فرد است ، بنابراين نبايد آن را به همگان و در هر زمان و مكان توصيه كرد .\r\nاگر مىبينيم امام صادق عليه السلام به يكى از يارانش مىفرمايد اگر مىتوانى از خانه‌ات بيرون نروى چنين كن ، چرا كه از غيبت و دروغ و حسد و ريا و ظاهرسازى و مداهنه نجات خواهى يافت ، حتماً يا شرايط جامعه در آن زمان چنين ايجاب مىكرده و يا آن فرد ، فرد آسيب‌پذير و ضعيفى بوده است .\r\nاز مجموع آنچه در بالا گفته شد نتيجه مىگيريم :\r\nاين نكته را نيز نمىتوان ناديده گرفت كه انسان‌هاى اجتماعى نيز براى انس به پروردگار ساعت يا ساعاتى را از روز بايد به خويشتن پردازند ، مخصوصاً در ساعات آخر شب ، تنها باشند و با خدا انس گيرند و راز و نياز كنند ، و از اين فراتر اين كه سالكان راه خدا و عاشقان پروردگار و عارفان پاكباخته در همان ساعاتى كه در ميان جمعند ، با خدا هستند ، و جز او نمىبينند ، و به غير او انس نمىگيرند ، و همه را براى او مىخواهند .\r\nگاه نيز مىشود كه جدايى و قهر كردن از مردمى كه راه فساد را لجوجانه\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nمىپيمايند ، يكى از طرق مبارزه منفى با مفاسد است ، چرا كه اين امر سبب مىشود كه آنها تكان بخورند و به خويش آيند . در حالات جمعى از علما ديده مىشود كه وقتى مردم در فساد اصرار مىورزيدند آنها را ترك مىگفتند و به صورت قهر از ميان آنها بيرون مىرفتند ، و چيزى نمىگذشت كه مردم احساس سرشكستگى و كمبود مىنمودند ، و به سراغ آن عالم رفته او را به ميان خود باز گردانده و اعمال خويش را اصلاح مىنمودند .\r\nهمهء اينها استثنائاتى است كه در برابر اصل كلى اجتماعى بودن انسان قابل قبول است .\r\n\r\nانگيزه‌ها و پيامدهاى اجتماع گرايى و انزواطلبى\r\nانگيزهء اصلى توجه انسان‌ها به مسائل اجتماعى و جامعه گرايى از طبيعت انسان سرچشمه مىگيرد ، و اين جمله كه انسان مدنىُّ بالطَّبع است در ميان همهء جامعه شناسان ، يك جملهء شناخته شده‌اى است ، گوشه‌گيرى و انزوا روح انسان را به شدّت آزار مىدهد ، و به گفتهء جامعه‌شناسان مطالعاتى كه در مورد افراد تارك دنيا به عمل آمده نشان مىدهد كه انزوا و گوشه‌گيرى اثر بدى در روح آنها گذارده و در آنان افسردگى و يأس و توهّم و در غالب اوقات توليد اختلال روانى مىكند . « 1 »\r\nو به همين دليل يكى از بدترين شكنجه‌ها براى انسان زندان‌هاى انفرادى است كه حتى در صورت ضرورت نبايد ادامه يابد ، زيرا به يقين موجب اختلال روانى مىشود ، مگر در كسانى كه روح عرفانى فوق العاده قوى داشته باشند و با خدا انس بگيرند ، و راز و نياز با او را جانشين همه چيز كنند .\r\nالبته توجه انسان به زندگى اجتماعى و گروهى تنها از طبيعت و فطرت انسان سرچشمه نمىگيرد ، بلكه منطق و عقل نيز ، اين كار را به او توصيه مىكند ، چرا كه بدون زندگى اجتماعى ، به هيچ گونه رشد و ترقى نصيب انسان‌ها نمىشود ، و اگر\r\n\r\n\r\n","description":"","footnote":"\r\n( 1 ) . جامعه‌شناسى ساموئيل كَنيك ، صفحه 428 .\r\n","page_name":" 461 ","page_number":461},
  {"content":"\r\n\r\nانسان‌ها از همديگر جدا زندگى مىكردند ، امروز هم تقريباً به همان حالت انسان‌هاى نخستين بودند ، زيرا با يك مطالعهء ساده مىتوان فهميد كه تمام علوم و دانش‌ها و معارف و صنايع از ضميمه شدن افكار و انديشه‌ها و تجربيات به يكديگر به وجود آمده است ، و همين امر است كه قطار جامعهء انسانى را به پيش مىراند و از پيچ و خم‌ها عبور مىدهد ، و به قلّه‌هاى ترقى و تكامل مىرساند .\r\nبه طور كلى مىتوان گفت كه تنهايى و عُزلت سرچشمهء بسيارى از مفاسد و بدبختىها و ناكامىها است ، از جمله :\r\n1 - بسيارى از انحرافات فكرى و اعوجاج سليقه ، و كج انديشى و بدخُلقى از انزوا و گوشه‌گيرى سرچشمه مىگيرد ، به همين دليل افراد منزوى غالباً افراد تندخو ، سخت گير ، لجوج ، و خودبزرگ‌بين هستند ( البته اين اصل مانند هر اصل ديگرى استثنائاتى دارد ) .\r\n2 - عجب و خود پسندى يكى ديگر از آثار گوشه‌گيرى و انزوا است زيرا انسان روى غريزه حبّ ذات معمولًا به خود و آثارش سخت علاقه‌مند است ، و هرگاه با ديگران معاشرت نداشته باشد ، و فضائل و كمالات آنها را نبيند و خويش را با آنها مقايسه نكند ، سبب مىشود كه خود را برترين و بالاترين انسان‌ها تصوّر كند .\r\nبه همين دليل بسيار ديده شده كه افراد منزوى و گوشه گير ادعاى بزرگ و گاهى عجيب دارند كه همگى از عجب و خود بينى فوق العاده و حالت توهّم و خيال پرورى حكايت مىكند .\r\nاما هنگامى كه انسان با ديگران معاشرت كند ، غالباً مىبيند كه افراد فاضل‌تر و عالم‌تر ، پاك‌تر و باتقواتر از او وجود دارد ، يا لااقل افراد زيادى همانند او هستند . از همين رو از عالم خيال و وهم و پندار فاصله مىگيرند ، و از ادعاى بيهوده پرهيز مىكند .\r\n3 - سوءِ ظن به همهء افراد حتى نزديك‌ترين كسان ، يكى ديگر از آثار منفى انزواطلبى و گوشه‌گيرى است ، و عجب اينكه سوء ظن سبب گوشه‌گيرى مىشود ، و گوشه‌گيرى سبب سوء ظن بيشتر ، و اين گونه افراد مردم را نادرست ، آلوده ، حق\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nنشناس ، حسود و كينه توز مىپندارند ، ولى هرگاه در اجتماع ظاهر شوند ، و دوستان خوبى براى خود برگزينند ، به زودى مىفهمند كه همهء اين توقعات باطل بوده است .\r\n4 - غافل ماندن از عيوب خويش . انسان به خاطر حب ذات معمولًا عيوب خود را نمىبيند ، بلكه گاه عيوب خود را ، صفات برجسته و نقطه‌هاى قوّت مىپندارد ، چرا كه انسان هميشه بايد عيوب خود را در آيينه قضاوت ديگران تماشا كند ، و ببينند افراد بىطرف و بىنظر دربارهء او چه مىگويند و چه انتقاد و ايرادى دارند ، حتى گاهى انسان عيوب خود را در آيينه فكر بدخواهانش بهتر مىتواند ببيند ، چرا كه در صدد عيب جويى هستند ، و مو به مو شرح مىدهند ؛ ولى افراد منزوى و گوشه گير از چنين آئينه‌اى محرومند .\r\n5 - دور ماندن و محروم ماندن از تجربيات ديگران - فكر و نيروى هر انسانى محدود است و تنها بخش‌هاى كوچكى از زندگى را مىتواند تجربه كند . ولى اگر با ديگران مخصوصاً افراد صاحب نظر در تماس باشد ، دريايى از علم و دانش و تجربه و آزمون در اختيار قرار مىگيرد ، كه مىتواند همهء خواسته‌هاى خود را در آن بيابد ، و مشكلات را به كمك اين علوم و تجربه‌ها حل نمايد .\r\nيكى از اسرار پيشرفت سريع علم در زمان ما ، تشكيل كنگره‌ها ، انجمن‌ها ، و به اصطلاح همايش‌ها است كه از مناطق مختلف يك كشور يا از نقاط مختلف دنيا در هر سال ، و گاه در هر ماه جمع مىشوند و در اين گردهمايىها ، فرآورده‌هاى علمى و تجربيات خود را به يكديگر منتقل مىسازند ، و گاه رسانه‌هاى عمومى جانشين اين گردهمايىها مىشود .\r\nدر يك سخن بركات و آثار و نتايج اجتماع گرايى بيش از آن است كه بتوان در اين مختصر بيان كرد ، و آنچه گفتيم گوشه‌اى از آن بود ، و همچنين زيان‌هاى انزواطلبى و گوشه‌گيرى فراتر از اينها است .\r\n* * *\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nخدايا ! تو را شكر و سپاس مىگوئيم كه به ما توفيق دادى اصول مسائل اخلاقى را - براى نخستين بار - در سايهء آيات قرآن مجيدت تفسير كنيم ، و به مقدار توان گفتنى را در اين زمينه بگوئيم ، عوامل و علل ، نتائج و آثار ، راه تقويت فضائل و طريق مبارزه با رذائل را تا آنجا كه در فهم ما مىگنجد شرح دهيم .\r\nبارالها ! مىدانيم بيان اين فضائل و رذايل مسئوليت سنگينى براى ما ايجاد مىكند كه خود عامل به آن باشيم ، تو آن توان و قدرت را مرحمت فرما كه به اين وظيفهء خطير عمل كنيم و ما را در اين طريق يار و ياور باش !\r\nپروردگارا ! تو خود مىدانى نفس امّاره ، بسيار سركش است و تا عنايت و امداد تو نباشد در ميدان مبارزه با نفس كارى از ما ساخته نيست ، تو را به خاصان درگاهت ، به نيكان و پاكان راهت سوگند مىدهيم ما را تنها مگذار !\r\nمعبودا ! در زمانى زندگى مىكنيم كه فضائل اخلاقى از جهان بشرى رخت بربسته ، و طوفان رذايل همهء ارزشها و سنتهاى حسنه ، و راه و رسم انبيا و اوليا را درهم مىكوبد ، و زمين مملو از ظلم و جور شده است ، وعده‌ات را محقق فرما و آن مصلح بزرگ ( مهدى آل محمد عليه السلام ) را برسان ، و ما را در صفوف مقدم مجاهدان راهش قرار ده ( آمين يا رب العالمين ) .\r\nپايان جلد سوم اخلاق در قرآن\r\nآخر ذىالقعده 1421 - 6 / 12 / 1379\r\n\r\n\r\n","description":"","footnote":"","page_name":" 464 ","page_number":464}
  ]